{
    "T22n1421_017:0114a24": "3五分律卷第十七彌沙塞",
    "T22n1421_017:0114a26": "宋罽賓三藏佛陀什",
    "T22n1421_017:0114a27": "共竺道生等譯",
    "T22n1421_017:0114a28": "第三分初受戒法下",
    "T22n1421_017:0114a29": "佛在王舍城。爾時有一裸形外道極大聰明，",
    "T22n1421_017:0114b01": "摩竭國人謂之知者、見者，來至僧坊言：「沙門",
    "T22n1421_017:0114b02": "釋子誰敢共我論議者？」時諸比丘遊戲諸禪",
    "T22n1421_017:0114b03": "不共論議，亦不共語。舍利弗作是念：「彼作此",
    "T22n1421_017:0114b04": "語，若無人共論議者，必毀辱佛法。我今寧可",
    "T22n1421_017:0114b05": "與共論議。」復念：「此尼揵為摩竭國人之所宗",
    "T22n1421_017:0114b06": "敬，若我以一句義問，不能通者，必失名聞，不",
    "T22n1421_017:0114b07": "歸大法。今當與之七日論議。」念已，語言：「我當",
    "T22n1421_017:0114b08": "與汝七日論議。」時王舍城長者、居士、沙門、婆",
    "T22n1421_017:0114b09": "羅門，咸共議言：「沙門釋子舍利弗為第二師，",
    "T22n1421_017:0114b10": "期與尼揵第一師七日論議，當共往聽。」至",
    "T22n1421_017:0114b11": "期，一日至于六日，論說餘事，皆使結舌。至第",
    "T22n1421_017:0114b12": "七日，舍利弗說欲從思想生，尼揵子說欲從",
    "T22n1421_017:0114b13": "對起。時舍利弗而說偈言：",
    "T22n1421_017:0114b14": "「世間諸欲本，　　皆從思想生，",
    "T22n1421_017:0114b15": "住世間欲本，　　而有染著心。」",
    "T22n1421_017:0114b16": "尼揵即以偈難：",
    "T22n1421_017:0114b17": "「欲若思想生，　　而有染著者，",
    "T22n1421_017:0114b18": "比丘惡覺觀，　　便已失梵行。」",
    "T22n1421_017:0114b19": "舍利弗復以偈答：",
    "T22n1421_017:0114b20": "「欲非思想生，　　從對而起者，",
    "T22n1421_017:0114b21": "汝師見眾色，　　云何不受欲？」",
    "T22n1421_017:0114b22": "尼揵聞此偈已，不能加報，便生善心，欲於佛",
    "T22n1421_017:0114b23": "法出家學道。時跋難陀在彼眾中色貌姝長，",
    "T22n1421_017:0114b24": "而舍利弗形容短小。彼作是念：「此短小比丘",
    "T22n1421_017:0114b25": "才智若斯，而況堂堂者乎！」便往跋難陀所白",
    "T22n1421_017:0114b26": "言：「與我出家受具足戒。」跋難陀即便度之。舍",
    "T22n1421_017:0114b27": "利弗論議竟，往到佛所，頭面禮足，却坐一面。",
    "T22n1421_017:0114b28": "佛問言：「汝何故與尼揵七日論議？」具以事答。",
    "T22n1421_017:0114b29": "佛讚言：「善哉，善哉！舍利弗！汝多所憐愍，多所",
    "T22n1421_017:0114c01": "利益。」彼尼揵比丘問跋難陀經律，悉不能答，",
    "T22n1421_017:0114c02": "便輕賤佛法，謂諸比丘都無所知，還復外道。",
    "T22n1421_017:0114c03": "諸長老比丘聞，訶責言：「云何比丘十歲而不",
    "T22n1421_017:0114c04": "知法，不能為弟子解疑，使還復外道。」以是白",
    "T22n1421_017:0114c05": "佛。佛問跋難陀：「汝實爾不？」答言：「實爾。世尊！」",
    "T22n1421_017:0114c06": "佛如上訶責已，告諸比丘：「若自不知法，與人",
    "T22n1421_017:0114c07": "出家受具足戒，突吉羅。」",
    "T22n1421_017:0114c08": "若比丘成就十法得授人具足戒：成就戒，",
    "T22n1421_017:0114c09": "成就威儀，畏慎小罪；多聞，能持佛所說法；善",
    "T22n1421_017:0114c10": "誦二部律，分別其義；能教弟子增戒學、增心",
    "T22n1421_017:0114c11": "學、增慧學；能除弟子疑，亦能使人除其疑；能",
    "T22n1421_017:0114c12": "治弟子病，亦能使人治其病；若弟子生惡邪",
    "T22n1421_017:0114c13": "見，能教令捨，亦能使人教其令捨；若弟子國",
    "T22n1421_017:0114c14": "土覺起，能迴其意，亦能使人迴之；若滿十歲，",
    "T22n1421_017:0114c15": "若過十歲。又成就十法應授人具足戒：知重",
    "T22n1421_017:0114c16": "罪、知輕罪；知麁罪、知非麁罪；知有餘罪、知無",
    "T22n1421_017:0114c17": "餘罪；知有羯磨罪、知無羯磨罪；知罪因緣；滿",
    "T22n1421_017:0114c18": "十歲，若過十歲。又成就五法應授人具足戒：",
    "T22n1421_017:0114c19": "能教弟子增戒學、增心學、增慧學，所行審諦、繫",
    "T22n1421_017:0114c20": "念在前。又成就五法：三法如上，聰明、辯才。又",
    "T22n1421_017:0114c21": "成就五法：戒成就、定成就、慧成就、解脫成就、",
    "T22n1421_017:0114c22": "解脫知見成就。又成就五法：自住戒，教他住",
    "T22n1421_017:0114c23": "戒；自住定，教他住定；自住慧，教他住慧；自住",
    "T22n1421_017:0114c24": "解脫，教他住解脫；自住解脫知見，教他住解",
    "T22n1421_017:0114c25": "脫知見。又成就五法：成就無學戒眾、無學定",
    "T22n1421_017:0114c26": "眾、無學慧眾、無學解脫眾、無學解脫知見眾。",
    "T22n1421_017:0114c27": "又成就五法：能教弟子增上戒、增上梵行；知",
    "T22n1421_017:0114c28": "犯、不犯；知悔過、未悔過；滿十歲，若過十歲，應",
    "T22n1421_017:0114c29": "授人具足戒。度沙彌、為人作依止，亦如是。",
    "T22n1421_017:0115a01": "有一出家外道來到僧坊，語諸比丘言：「大德！",
    "T22n1421_017:0115a02": "與我出家受具足戒。」諸比丘不知云何，以是",
    "T22n1421_017:0115a03": "白佛。佛言：「應先與作四月日別住白二羯磨",
    "T22n1421_017:0115a04": "試之，若合諸比丘意，然後與出家受具足戒",
    "T22n1421_017:0115a05": "羯磨法。」應教外道脫革屣，偏袒右肩，一一禮",
    "T22n1421_017:0115a06": "僧足，胡跪合掌，白言：「大德僧聽！我某甲，先",
    "T22n1421_017:0115a07": "外道，今求此法律中出家，從僧乞四月日別",
    "T22n1421_017:0115a08": "住。願僧憐愍故，與我作別住法，若合諸比丘",
    "T22n1421_017:0115a09": "意，然後與我出家受具足戒！」如是三乞。應一",
    "T22n1421_017:0115a10": "知法比丘白言：「大德僧聽！此某甲，先外道，欲",
    "T22n1421_017:0115a11": "於此法律中出家受具足戒，今從僧乞四月",
    "T22n1421_017:0115a12": "日別住法。僧今與四月日別住法，若合僧意，",
    "T22n1421_017:0115a13": "當與出家受具足戒。若僧時到僧忍聽。白如",
    "T22n1421_017:0115a14": "是。」「大德僧聽！此某甲，先外道，欲於此法律中",
    "T22n1421_017:0115a15": "出家受具足戒，今從僧乞四月日別住法。僧",
    "T22n1421_017:0115a16": "今與四月日別住法，若合僧意，當與出家受",
    "T22n1421_017:0115a17": "具足戒。誰諸長老忍，默然；若不忍者，說。僧已",
    "T22n1421_017:0115a18": "與某甲外道四月日別住法竟；僧忍，默然故。",
    "T22n1421_017:0115a19": "是事如是持。」不合僧意者：若早入聚落，際暮",
    "T22n1421_017:0115a20": "乃歸；若數往寡婦、婬女、年長童女家，數與共",
    "T22n1421_017:0115a21": "語，作求色欲種種方便；若聞毀呰本所事外",
    "T22n1421_017:0115a22": "道，而懷瞋忿；聞讚歎三寶，不喜不樂；不樂比",
    "T22n1421_017:0115a23": "丘威儀，不樂誦習佛經，不樂受教誡，是名",
    "T22n1421_017:0115a24": "不合僧意。若無此名為合，應與出家受具足",
    "T22n1421_017:0115a25": "戒。",
    "T22n1421_017:0115a26": "爾時諸比丘度負債人與受具足戒，受具",
    "T22n1421_017:0115a27": "足戒已，入王舍城乞食。債主見，語言：「汝負我",
    "T22n1421_017:0115a28": "債，誰聽汝出家？」有言：「應奪取衣鉢，捉以付官！」",
    "T22n1421_017:0115a29": "或有言：「已入無畏城，應放使去。何以故？瓶沙",
    "T22n1421_017:0115b01": "王有令，若國內有毀辱比丘、比丘尼者，當與",
    "T22n1421_017:0115b02": "重罪。」債主便譏訶言：「此諸沙門無有可度、",
    "T22n1421_017:0115b03": "不可度者。云何度負債人？無沙門行，破沙門",
    "T22n1421_017:0115b04": "法！」諸長老比丘聞，種種訶責，以是白佛。佛問",
    "T22n1421_017:0115b05": "諸比丘：「汝等實爾不？」答言：「實爾。世尊！」佛種種",
    "T22n1421_017:0115b06": "訶責已，告諸比丘：「不應度負債人與受具",
    "T22n1421_017:0115b07": "足戒。度及授具足戒時，皆應先問：『汝負債",
    "T22n1421_017:0115b08": "不？』若言：『不負。』應度、應受；若言：『負。』不應度、不應",
    "T22n1421_017:0115b09": "受。若度、若受，皆突吉羅。若不問亦如是。度",
    "T22n1421_017:0115b10": "奴亦如是。」",
    "T22n1421_017:0115b11": "爾時有一小兒，父母教就師學書及諸技術，",
    "T22n1421_017:0115b12": "彼師兼使餘作，又數與杖，便捨師歸。父母即",
    "T22n1421_017:0115b13": "遣還師所，便作是念：「師既苦我，父母復不念",
    "T22n1421_017:0115b14": "惜。我今於何許，得脫此患？唯當出家受具",
    "T22n1421_017:0115b15": "足戒。」念已，即往僧坊白諸比丘：「與我出家受",
    "T22n1421_017:0115b16": "具足戒。」諸比丘即便度之。彼師既失，問其父",
    "T22n1421_017:0115b17": "母，父母言：「我即遣還，何以不至？」於是父母及",
    "T22n1421_017:0115b18": "師四出追覓，到僧坊問諸比丘，諸比丘皆言",
    "T22n1421_017:0115b19": "不見，唯師默然而住，不得而歸。此兒後入王",
    "T22n1421_017:0115b20": "舍城乞食，師見譏訶言：「沙門釋子常說不應",
    "T22n1421_017:0115b21": "妄語，如何度我作人，而言不見？」諸長老比丘",
    "T22n1421_017:0115b22": "聞，種種訶責，以是白佛。佛言：「不應度他作",
    "T22n1421_017:0115b23": "人，亦如上說。從今若度人，應房房禮僧，自稱",
    "T22n1421_017:0115b24": "名字，令僧盡識。」",
    "T22n1421_017:0115b25": "爾時舍衛城十七群童子不滿二十，畢陵伽",
    "T22n1421_017:0115b26": "婆蹉與受具足戒，不堪忍飢喚呼求食，如",
    "T22n1421_017:0115b27": "戒緣中說。與受具足戒時，應問：「年滿二十",
    "T22n1421_017:0115b28": "不？」",
    "T22n1421_017:0115b29": "爾時諸比丘度阿練若賊與受具足戒，後入",
    "T22n1421_017:0115c01": "王舍城乞食，諸居士見言：「此人先殺我如是",
    "T22n1421_017:0115c02": "如是親里，劫我財物。」有言：「應捉付官！」乃至告",
    "T22n1421_017:0115c03": "諸比丘，不應度亦如上說。復有諸賊厭作惡",
    "T22n1421_017:0115c04": "業，求出家受具足戒。諸比丘不知云何，以是",
    "T22n1421_017:0115c05": "白佛。佛言：「聽將至人不識處，與出家受具足",
    "T22n1421_017:0115c06": "戒。」",
    "T22n1421_017:0115c07": "爾時有一人為邑里所患，白王：「願王勅之，勿",
    "T22n1421_017:0115c08": "復作惡！」王言：「汝等將來，我為汝殺！」彼人聞之，",
    "T22n1421_017:0115c09": "即便叛走，遍求不得。復以白王，王即與勅",
    "T22n1421_017:0115c10": "令，若有得者聽即殺之。彼人復聞，作是念：「我",
    "T22n1421_017:0115c11": "今於何得全性命？唯有沙門釋子道中乃可",
    "T22n1421_017:0115c12": "濟耳！」便到僧坊求出家，諸比丘即度之。後入",
    "T22n1421_017:0115c13": "王舍城乞食，諸人見便欲捉殺；或有人言：「既",
    "T22n1421_017:0115c14": "已出家，便是已死，不須復殺。」或復有言：「此人",
    "T22n1421_017:0115c15": "已入無畏城。」乃至告諸比丘，不應度亦如上",
    "T22n1421_017:0115c16": "說。",
    "T22n1421_017:0115c17": "爾時跋難陀有二沙彌，一名騫茶、二名",
    "T22n1421_017:0115c18": "摩竭陀，更互行婬。諸長老比丘聞，以是白",
    "T22n1421_017:0115c19": "佛。佛問跋難陀：「汝實畜二沙彌不？」答言：「實爾。",
    "T22n1421_017:0115c20": "世尊！」佛種種訶責已，告諸比丘：「不應畜二沙",
    "T22n1421_017:0115c21": "彌，畜者突吉羅。」",
    "T22n1421_017:0115c22": "爾時有一家為非人所害，唯有父子二人。父",
    "T22n1421_017:0115c23": "作是念：「我家喪破，恐殃未已，且復飢窮，當於",
    "T22n1421_017:0115c24": "何處得免斯患？」復作是念：「沙門釋子多諸供",
    "T22n1421_017:0115c25": "養、疾病醫藥，我今便可將兒出家受具足戒。」",
    "T22n1421_017:0115c26": "念已，往到僧坊白諸比丘：「與我出家受具足",
    "T22n1421_017:0115c27": "戒。」諸比丘便與出家受具足戒。入城乞食，一",
    "T22n1421_017:0115c28": "手抱兒，一手擎鉢。諸白衣見，譏訶言：「此沙門",
    "T22n1421_017:0115c29": "釋子不修梵行。」或有言：「當是未出家時，有此",
    "T22n1421_017:0116a01": "兒耳！但諸比丘何不待大，然後度之？乃使此",
    "T22n1421_017:0116a02": "人抱兒乞食。誰不謂此破於梵行？」諸長老比",
    "T22n1421_017:0116a03": "丘聞，以是白佛，佛言：「不應度小兒！」",
    "T22n1421_017:0116a04": "爾時摩竭國人得七種重病，舉身惡瘡、癰、白",
    "T22n1421_017:0116a05": "癩、半身枯、鬼著、赤斑、脂出，治此諸病唯有耆",
    "T22n1421_017:0116a06": "域，餘無能者；而瓶沙王有令，勅耆域言：「汝",
    "T22n1421_017:0116a07": "當治我宮內及比丘、比丘尼病，不得治餘人！」",
    "T22n1421_017:0116a08": "由是諸病人皆求出家受具足戒，諸比丘皆",
    "T22n1421_017:0116a09": "與出家受具足戒，為索藥草，和合煮擣，多事",
    "T22n1421_017:0116a10": "多務，妨廢行道。諸白衣見，譏訶言：「此諸沙門",
    "T22n1421_017:0116a11": "如醫、如醫弟子，常合湯藥度重病人。無復可",
    "T22n1421_017:0116a12": "度、不可度者。無沙門行，破沙門法！」復有一長",
    "T22n1421_017:0116a13": "者，頓得七種重病，往語耆域：「為我治之。」答言：",
    "T22n1421_017:0116a14": "「汝豈不聞王有令乎？」長者復言：「密為我治，當",
    "T22n1421_017:0116a15": "雇汝百千金錢。」答之如初。長者復加二百、三",
    "T22n1421_017:0116a16": "百、四百、五百、千金錢，乃至合家財物，及於妻",
    "T22n1421_017:0116a17": "子悉為奴婢。答亦如初。彼長者復作是念：「如",
    "T22n1421_017:0116a18": "此不果，唯當出家受具足戒。」便往僧坊白諸",
    "T22n1421_017:0116a19": "比丘：「與我出家受具足戒。」諸比丘即與出家",
    "T22n1421_017:0116a20": "受具足戒。耆域為治七日都差，不復得治王",
    "T22n1421_017:0116a21": "宮人，宮人病已有死者。彼長者既差，即便還",
    "T22n1421_017:0116a22": "俗。耆域見，問言：「汝已出家，何以罷道？」答言：「我",
    "T22n1421_017:0116a23": "本無出家意，以汝不肯為我治病，故權出家。",
    "T22n1421_017:0116a24": "病既已差，是故還俗。」於是耆域往到佛所，具",
    "T22n1421_017:0116a25": "以白佛：「王若知此，罪我不少！願佛教諸比丘",
    "T22n1421_017:0116a26": "不應度重病人！」佛為耆域說種種妙法，遣還",
    "T22n1421_017:0116a27": "所住。佛問諸比丘：「汝等實度重病人不？」答言：",
    "T22n1421_017:0116a28": "「實爾。世尊！」佛種種訶責已，告諸比丘：「不應度",
    "T22n1421_017:0116a29": "重病人！」亦如上說。",
    "T22n1421_017:0116b01": "爾時諸比丘度屬官人，後入王舍城乞食，諸",
    "T22n1421_017:0116b02": "居士見識，譏訶言：「云何沙門釋子度屬官人？",
    "T22n1421_017:0116b03": "此輩無可度、不可度者。無沙門行，破沙門法！」",
    "T22n1421_017:0116b04": "又阿闍世王有一健將，力當千人，時人號曰",
    "T22n1421_017:0116b05": "千人力士，厭惡世苦，作是念：「諸沙門釋子等",
    "T22n1421_017:0116b06": "行正法，我當往彼出家以盡苦源。」即到僧",
    "T22n1421_017:0116b07": "坊求度，諸比丘即便度之。王後欲出軍不見",
    "T22n1421_017:0116b08": "此人，即問所屬。所屬白王：「不知所在。」王便",
    "T22n1421_017:0116b09": "令曰：「若軍集不至，當以軍法罪之！」至軍集",
    "T22n1421_017:0116b10": "日復問：「彼人來未？」答言：「未來！」王言：「步軍無此",
    "T22n1421_017:0116b11": "人，猶如象軍無第一象。」軍甲既解，方聞沙門",
    "T22n1421_017:0116b12": "釋子度令出家，王便瞋言：「如是不久，沙門當",
    "T22n1421_017:0116b13": "度我兵盡！」王即立嚴制：「若復有度官人者，當",
    "T22n1421_017:0116b14": "折其和尚肋骨，截其阿闍梨舌，與餘僧重",
    "T22n1421_017:0116b15": "生革沙鞭八下，驅出國界。」諸長老比丘聞種",
    "T22n1421_017:0116b16": "種訶責，以是白佛。佛問諸比丘：「汝等實爾不？」",
    "T22n1421_017:0116b17": "答言：「實爾。世尊！」佛種種訶責已，告諸比丘：「不",
    "T22n1421_017:0116b18": "應度屬官人！」亦如上說。",
    "T22n1421_017:0116b19": "爾時諸比丘長住王舍城，諸居士譏呵言：「外",
    "T22n1421_017:0116b20": "道尚知隨時移止，沙門釋子樂著一處，四時",
    "T22n1421_017:0116b21": "不動，與世人何異？」諸比丘以是白佛。佛告阿",
    "T22n1421_017:0116b22": "難：「汝可宣語諸比丘，如來今當遊行南方，若",
    "T22n1421_017:0116b23": "欲從者任意同去。」阿難受教遍宣此旨。諸比",
    "T22n1421_017:0116b24": "丘中有一歲至九歲，聰明慚愧欲學戒者，作",
    "T22n1421_017:0116b25": "是念：「若我和尚、阿闍梨去者當從，不去則止。",
    "T22n1421_017:0116b26": "何以故？若我此請依止，彼當復請，則多事多",
    "T22n1421_017:0116b27": "務，妨廢行道。」佛既發行，從者甚少。佛與少比",
    "T22n1421_017:0116b28": "丘遊行南方，漸漸還王舍城。佛以是事集",
    "T22n1421_017:0116c01": "比丘僧，問阿難言：「從我南行比丘何以太少？」",
    "T22n1421_017:0116c02": "阿難具以事答，佛種種讚少欲知足，讚戒、讚",
    "T22n1421_017:0116c03": "持戒已，告諸比丘：「成就五法得離依止：戒成",
    "T22n1421_017:0116c04": "就、定成就、慧成就、解脫成就、解脫知見成就。」",
    "T22n1421_017:0116c05": "皆如得授人戒中說。",
    "T22n1421_017:0116c06": "爾時世尊在釋迦國，諸比丘度父母所不聽",
    "T22n1421_017:0116c07": "人，諸居士譏呵如上。於後世尊晨朝著衣持",
    "T22n1421_017:0116c08": "鉢到淨飯王宮。時羅睺羅母，將羅睺羅在",
    "T22n1421_017:0116c09": "高樓上，遙見佛來，語言：「汝見彼沙門不？」答",
    "T22n1421_017:0116c10": "言：「見！」又語言：「彼是汝父，可往索父餘財。」佛既",
    "T22n1421_017:0116c11": "入宮，於中庭露地坐，羅睺羅馳下趣佛，頭面",
    "T22n1421_017:0116c12": "禮足，立佛影中，白言：「是影甚樂！願佛與我父",
    "T22n1421_017:0116c13": "餘財！」佛語言：「汝審欲得不？」答言：「欲得！」佛便將",
    "T22n1421_017:0116c14": "還所住，告舍利弗：「汝可度之。」舍利弗白佛：",
    "T22n1421_017:0116c15": "「世尊先制不得畜二沙彌，我已有周那，不復",
    "T22n1421_017:0116c16": "得度。」佛言：「今聽如汝等能教誡者，畜二沙",
    "T22n1421_017:0116c17": "彌。」應作如是度：先授優婆塞三歸法，教言：「我",
    "T22n1421_017:0116c18": "某甲，歸依佛、歸依法、歸依比丘僧。」如是三",
    "T22n1421_017:0116c19": "說。復教言：「我某甲，歸依佛已、歸依法已、歸依",
    "T22n1421_017:0116c20": "比丘僧已。」亦三說。「我是佛婆伽婆優婆塞。」復",
    "T22n1421_017:0116c21": "應教言：「我某甲，盡壽不殺生、盡壽不盜、盡壽",
    "T22n1421_017:0116c22": "不邪婬、盡壽不妄語、盡壽不飲酒。」復應教言：",
    "T22n1421_017:0116c23": "「我某甲，歸依佛、歸依法、歸依比丘僧。」如是三",
    "T22n1421_017:0116c24": "說。「我今於釋迦牟尼如來、應供、等正覺所，出",
    "T22n1421_017:0116c25": "家作沙彌，和尚某甲。」即應語言：「盡壽不殺",
    "T22n1421_017:0116c26": "生，是沙彌戒；盡壽不盜，是沙彌戒；盡壽不",
    "T22n1421_017:0116c27": "婬，是沙彌戒；盡壽不妄語，是沙彌戒；盡壽",
    "T22n1421_017:0116c28": "不飲酒，是沙彌戒；盡壽不歌舞作倡伎樂，",
    "T22n1421_017:0117a01": "不往觀聽，是沙彌戒；盡壽不著華香塗身，是",
    "T22n1421_017:0117a02": "沙彌戒；盡壽不坐臥高大床上，是沙彌戒；盡",
    "T22n1421_017:0117a03": "壽不受畜金銀及錢，是沙彌戒；盡壽不過",
    "T22n1421_017:0117a04": "時食，是沙彌戒。」是為沙彌十戒。時淨飯王聞",
    "T22n1421_017:0117a05": "佛已度羅睺羅，便大懊惱，出詣佛所，白佛言：",
    "T22n1421_017:0117a06": "「佛昔出家，尚有難陀，不能令我如今懊惱。難",
    "T22n1421_017:0117a07": "陀已復出家，餘情所寄唯在此子。今復出家，",
    "T22n1421_017:0117a08": "家國大計永為斷絕，未能忘情，何能自忍？」王",
    "T22n1421_017:0117a09": "又推己而白佛言：「子孫之愛徹過骨髓。如何",
    "T22n1421_017:0117a10": "諸比丘誘竊人子，而度為道？願佛從今勅諸",
    "T22n1421_017:0117a11": "比丘，父母不聽不得為道！」佛為王說種種妙",
    "T22n1421_017:0117a12": "法，示教利喜已，辭退還宮；即以是事集比丘",
    "T22n1421_017:0117a13": "僧，問諸比丘：「父母不聽，汝等實度與受具足",
    "T22n1421_017:0117a14": "戒不？」答言：「實爾。世尊！」佛種種訶責已，告諸",
    "T22n1421_017:0117a15": "比丘：「從今父母不聽不得度！」亦如上說。",
    "T22n1421_017:0117a16": "爾時王舍城有大富長者，信樂佛法，常飯食",
    "T22n1421_017:0117a17": "比丘、比丘尼、優婆塞、優婆夷；後為非人所害，",
    "T22n1421_017:0117a18": "唯二小兒在，遂大貧窮，恒拾殘食。二兒先數",
    "T22n1421_017:0117a19": "見諸比丘故，遙見比丘便走往趣，為捉衣鉢，",
    "T22n1421_017:0117a20": "坐比丘膝上。諸比丘恐污衣鉢，輒避遠去。諸",
    "T22n1421_017:0117a21": "居士見，譏訶言：「此家先富，一切沙門無日不",
    "T22n1421_017:0117a22": "往。今見孤窮，便捨遠避，不知恩養，唯食是",
    "T22n1421_017:0117a23": "親。無沙門行，破沙門法！」諸長老比丘聞，種種",
    "T22n1421_017:0117a24": "訶責，以是白佛。佛問諸比丘：「汝等實爾不？」",
    "T22n1421_017:0117a25": "答言：「實爾。世尊！」佛種種訶責已，問阿難：「彼二",
    "T22n1421_017:0117a26": "小兒為已幾歲？能於食上驅烏未？」答言：「已能！",
    "T22n1421_017:0117a27": "大者八歲，小者七歲。」佛告諸比丘：「今聽度小",
    "T22n1421_017:0117a28": "兒，乃至能驅烏者。」諸比丘既度二小兒已，恒",
    "T22n1421_017:0117a29": "教驅食上烏，而不與正食。諸居士見：「此諸沙",
    "T22n1421_017:0117b01": "門，常讚歎施平等食；而今度二小兒，但令驅",
    "T22n1421_017:0117b02": "烏，不與正食。」諸長老比丘聞，以是白佛。佛言：",
    "T22n1421_017:0117b03": "「如上座所得食分，亦應以此與沙彌；驅烏小",
    "T22n1421_017:0117b04": "兒，亦應等與。」",
    "T22n1421_017:0117b05": "爾時有一摩納害母，思惟罪重，常有悔懼，不",
    "T22n1421_017:0117b06": "知云何得滅此罪，念言：「沙門釋子等行正法，",
    "T22n1421_017:0117b07": "淨修梵行，我若於彼出家，罪應微輕。」便到僧",
    "T22n1421_017:0117b08": "坊白諸比丘：「與我出家受具足戒。」諸比丘問：",
    "T22n1421_017:0117b09": "「摩納！汝外道不敬信佛法，今何故欲於中出",
    "T22n1421_017:0117b10": "家？」便以實答。諸比丘不知云何，以是白佛。佛",
    "T22n1421_017:0117b11": "言：「害父母人於我法中不復生，不應與出家",
    "T22n1421_017:0117b12": "受具足戒，若已受具足戒應滅擯。」",
    "T22n1421_017:0117b13": "爾時有阿練若賊，殺一住阿練若處比丘，從",
    "T22n1421_017:0117b14": "是已後，心常惱熱，猶如熱灰自炮其身，晝夜",
    "T22n1421_017:0117b15": "苦痛無有暫寧，作是念：「沙門釋子等行正法，",
    "T22n1421_017:0117b16": "淨修梵行，我若於彼出家，可得離此熱惱。」念",
    "T22n1421_017:0117b17": "已，即到僧坊求出家。諸比丘語言：「汝是阿練",
    "T22n1421_017:0117b18": "若賊，恒欲殺人，奪人財物，無憐愍心。今何故",
    "T22n1421_017:0117b19": "欲於佛法律中出家？」便以實答。諸比丘不知",
    "T22n1421_017:0117b20": "云何，以是白佛。佛言：「彼比丘是阿羅漢，此",
    "T22n1421_017:0117b21": "人於我法中不復生，不應與出家受具足戒，",
    "T22n1421_017:0117b22": "若已受具足戒應滅擯。」",
    "T22n1421_017:0117b23": "爾時調達惡心出佛身血，諸比丘不知云何",
    "T22n1421_017:0117b24": "待遇，以是白佛。佛言：「惡心出佛身血，於我法",
    "T22n1421_017:0117b25": "中不復生，不應與出家受具足戒，若已受具",
    "T22n1421_017:0117b26": "足戒應滅擯。」調達破僧不應與出家亦如是。",
    "T22n1421_017:0117b27": "爾時佛遊拘薩羅國，與大比丘僧千二百五",
    "T22n1421_017:0117b28": "十人俱，漸漸遊行到黑闇河邊，止娑羅林下。",
    "T22n1421_017:0117b29": "有一比丘從坐起偏袒右肩，右膝著地，合掌，",
    "T22n1421_017:0117c01": "白佛言：「世尊！此娑羅林是破眾多比丘尼梵",
    "T22n1421_017:0117c02": "行處。」佛問：「汝云何知？」答言：「我時在此！」又問：「汝",
    "T22n1421_017:0117c03": "破比丘尼梵行耶？」答言：「如是！」佛告諸比丘：「婬",
    "T22n1421_017:0117c04": "比丘尼人，於我法中不復生，不應與出家受",
    "T22n1421_017:0117c05": "具足戒，若已受具足戒應滅擯。」",
    "T22n1421_017:0117c06": "爾時有一阿修羅子厭生老病死，作是念：「沙",
    "T22n1421_017:0117c07": "門釋子等行正法，淨修梵行。我當於彼出家，",
    "T22n1421_017:0117c08": "盡諸苦源。」念已，化作人形往僧坊求出家，諸",
    "T22n1421_017:0117c09": "比丘即與受具足戒，食一人分食，乃至七人",
    "T22n1421_017:0117c10": "分食，猶故不飽；復食僧殘食，亦復不足。時王",
    "T22n1421_017:0117c11": "舍城有二居士，同日各請五百僧。諸比丘同",
    "T22n1421_017:0117c12": "往一家，唯化比丘獨至一處，須臾食五百人",
    "T22n1421_017:0117c13": "分盡。諸居士譏訶言：「云何諸比丘度非人？」彼",
    "T22n1421_017:0117c14": "比丘覺人知已，忽便還本。諸長老比丘聞，以",
    "T22n1421_017:0117c15": "是白佛。佛言：「於我法中非人不生，不應與出",
    "T22n1421_017:0117c16": "家受具足戒，若已受具足戒應滅擯。受具足",
    "T22n1421_017:0117c17": "戒時，應問：『汝是非人不？』」爾時善自在龍王",
    "T22n1421_017:0117c18": "厭生老病死，念欲出家，化作一摩納，乃至諸",
    "T22n1421_017:0117c19": "比丘度與受具足戒，亦如上。龍法二時不",
    "T22n1421_017:0117c20": "能變形，行欲時、睡眠時。於後眠熟，身滿一屋，",
    "T22n1421_017:0117c21": "喘息聲如雷震，妨諸比丘坐禪，皆出往視。彼",
    "T22n1421_017:0117c22": "聞人聲便覺，還作比丘形結跏趺坐；喚令開",
    "T22n1421_017:0117c23": "戶，彼即開戶，諸比丘問：「汝是誰？」答言：「我是沙",
    "T22n1421_017:0117c24": "門釋子。」又語：「汝莫妄語！」彼化比丘便以實答。",
    "T22n1421_017:0117c25": "諸比丘不知云何，以是白佛。佛言：「畜生於我",
    "T22n1421_017:0117c26": "法中不生，不應與出家受具足戒，若已受具",
    "T22n1421_017:0117c27": "足戒應滅擯。從今受戒，不相識者應七日試",
    "T22n1421_017:0117c28": "看。」",
    "T22n1421_017:0117c29": "爾時諸比丘度黃門與受具足戒，便呼諸沙",
    "T22n1421_017:0118a01": "彌及守園人共作不淨行，出外見人亦如是。",
    "T22n1421_017:0118a02": "諸白衣見，譏訶言：「沙門釋子度諸黃門，必當",
    "T22n1421_017:0118a03": "共作不淨事。此輩無可度、不可度！」乃至「若已",
    "T22n1421_017:0118a04": "受具足戒應滅擯，亦如上說。受具足戒時應",
    "T22n1421_017:0118a05": "先問：『汝是丈夫不？』」二根亦如是。",
    "T22n1421_017:0118a06": "爾時有一家為非人所害，唯家主一人在，作",
    "T22n1421_017:0118a07": "是念：「我今窮餓，當作何方救全性命？彼沙門",
    "T22n1421_017:0118a08": "釋子多得衣食、疾病醫藥，我今當自剃頭著",
    "T22n1421_017:0118a09": "袈裟住家中，恒往僧坊案次食。」念已，即自剃",
    "T22n1421_017:0118a10": "頭作比丘，往比丘住處覓食。諸比丘禮皆受，",
    "T22n1421_017:0118a11": "亦禮諸比丘。諸比丘問：「汝何故禮他，復受他",
    "T22n1421_017:0118a12": "禮？汝為幾歲？何時受戒？和尚、阿闍梨為是誰？」",
    "T22n1421_017:0118a13": "答言：「我自剃頭著法服，無有和尚、受戒年月。」",
    "T22n1421_017:0118a14": "諸比丘不知云何，以是白佛。佛言：「若自剃頭",
    "T22n1421_017:0118a15": "自稱比丘，於我法中不生，不應與出家受具",
    "T22n1421_017:0118a16": "足戒，若已受具足戒應滅擯。」",
    "T22n1421_017:0118a17": "爾時跋難陀弟子尼揵比丘，昔罷道者，後復",
    "T22n1421_017:0118a18": "來求出家。諸比丘不知云何，以是白佛。佛言：",
    "T22n1421_017:0118a19": "「捨內法外道人，於我法中不生，不應與出家",
    "T22n1421_017:0118a20": "受具足戒，若已受具足戒應滅擯。」",
    "T22n1421_017:0118a21": "爾時孫陀羅難陀跋耆子，不捨戒行婬法，彼",
    "T22n1421_017:0118a22": "後自說所犯。諸比丘不知云何，以是白佛。佛",
    "T22n1421_017:0118a23": "言：「若自說犯邊罪，於我法中不生，不應與受",
    "T22n1421_017:0118a24": "具足戒，若已受具足戒應滅擯。受戒時應",
    "T22n1421_017:0118a25": "問：『汝先出家淨修梵行不？』」",
    "T22n1421_017:0118a26": "爾時諸比丘不受依止住，無人教誡，愚闇無",
    "T22n1421_017:0118a27": "知不能學戒。諸長老比丘以是白佛。佛言：「應",
    "T22n1421_017:0118a28": "受依止，若一宿不受依止，乃至不聽飲僧坊",
    "T22n1421_017:0118a29": "內水；若飲，突吉羅。」佛既不聽不受依止，便不",
    "T22n1421_017:0118b01": "敢復住僧坊內。時有一比丘避住止處，往到",
    "T22n1421_017:0118b02": "佛所，頭面禮足，却坐一面。佛問：「汝從何方來？」",
    "T22n1421_017:0118b03": "答言：「從某方來。」又問：「彼住處第一上座，第二、",
    "T22n1421_017:0118b04": "第三上座為誰？」答言：「不識。」又問：「彼左右住處",
    "T22n1421_017:0118b05": "上座，復是誰？」答：「亦不識。」又問：「汝何故不識？」答",
    "T22n1421_017:0118b06": "言：「我避住處，不入彼眾，是故不識。」又問：「汝何",
    "T22n1421_017:0118b07": "故避住處？」答言：「佛不聽不受依止，若不受依",
    "T22n1421_017:0118b08": "止，乃至不聽飲僧坊內水，是故避之。」佛種種",
    "T22n1421_017:0118b09": "訶責彼比丘：「汝所作非法！不應為受依止故，",
    "T22n1421_017:0118b10": "避住處！」呵已，告諸比丘：「若為受依止避住處，",
    "T22n1421_017:0118b11": "突吉羅。」",
    "T22n1421_017:0118b12": "復有諸比丘在道行見僧坊，便入受依止，值",
    "T22n1421_017:0118b13": "諸比丘坐禪或遇相瞋，不得受，以此失伴；或",
    "T22n1421_017:0118b14": "受依止已即去，諸比丘問：「汝何故受依止已",
    "T22n1421_017:0118b15": "即去？」答言：「世尊不聽為受依止避住處，我今",
    "T22n1421_017:0118b16": "見僧住止處，不敢不過受依止，復應及伴，是",
    "T22n1421_017:0118b17": "以便去。」彼失伴者，道中遇賊。諸長老比丘以",
    "T22n1421_017:0118b18": "是白佛，佛言：「今聽一宿不受依止。」雖得一宿，",
    "T22n1421_017:0118b19": "猶有諸難。復以白佛，佛言：「今聽不受依止，乃",
    "T22n1421_017:0118b20": "至六宿。」復有諸比丘過六宿不受依止，以是",
    "T22n1421_017:0118b21": "白佛。佛言：「不聽過六宿！過者，突吉羅。」",
    "T22n1421_017:0118b22": "時諸比丘趣與人作依止，亦趣依止人。以是",
    "T22n1421_017:0118b23": "白佛，佛言：「皆不應爾！應依止長老如法比丘，",
    "T22n1421_017:0118b24": "善能教誡者。若受依止人欲移餘處，應先問",
    "T22n1421_017:0118b25": "和尚、阿闍梨，知彼有可依止人然後可往。」有",
    "T22n1421_017:0118b26": "諸弟子臨行時辭和尚、阿闍梨。佛言：「不聽臨",
    "T22n1421_017:0118b27": "行時辭，要先二、三日白師。師應籌量所往處，",
    "T22n1421_017:0118b28": "有可依止人乃聽去。到彼住處，應先禮塔，次",
    "T22n1421_017:0118b29": "禮上座，索房舍，然後求依止。」作依止比丘應",
    "T22n1421_017:0118c01": "問：「汝和尚、阿闍梨是誰？先住何處？誦何經？」答",
    "T22n1421_017:0118c02": "若如法，應與作依止；若不如法，應語言：「汝不",
    "T22n1421_017:0118c03": "識我，我不識汝，汝可往識汝處求依止。」若疑，",
    "T22n1421_017:0118c04": "應語：「小住。」受依止人應小住，乃至六宿觀之，",
    "T22n1421_017:0118c05": "合意者應與依止，若不合意應語如上。復有",
    "T22n1421_017:0118c06": "病比丘求依止，彼比丘作是念：「佛教比丘應",
    "T22n1421_017:0118c07": "如是如是視弟子。今此人病，我不能看。」便不",
    "T22n1421_017:0118c08": "與依止。病比丘不知云何，以是白佛。佛言：「今",
    "T22n1421_017:0118c09": "聽病時不受依止，病差然後受。」復有看病比",
    "T22n1421_017:0118c10": "丘求依止，彼比丘語言：「佛教比丘應如是如",
    "T22n1421_017:0118c11": "是視和尚、阿闍梨。汝今看病，不得與汝依止。」",
    "T22n1421_017:0118c12": "看病比丘不得依止，慚愧便捨病去，求依止。",
    "T22n1421_017:0118c13": "病人無有看者，或更增劇、或有命過。以是白",
    "T22n1421_017:0118c14": "佛，佛言：「今聽看病比丘不受依止，須病人",
    "T22n1421_017:0118c15": "差，然後受。」復有諸比丘，於稱意行道得道果",
    "T22n1421_017:0118c16": "處，求依止，諸比丘不與，便失道果。以是白佛，",
    "T22n1421_017:0118c17": "佛言：「若是稱意行道得道果處，無人與作依",
    "T22n1421_017:0118c18": "止者，聽於彼眾中上座、若上座等，心生依止，",
    "T22n1421_017:0118c19": "敬如師法而住。」時諸比丘阿闍梨，或喪、或罷",
    "T22n1421_017:0118c20": "道、或遠行、或作外道、或出界外，不知失依止",
    "T22n1421_017:0118c21": "不？以是白佛，佛言：「失依止有八種：若依止師",
    "T22n1421_017:0118c22": "遠行、若罷道、若死、若作外道；若見先和尚；若",
    "T22n1421_017:0118c23": "依止師語：『汝更就某甲受依止。』若依止師出",
    "T22n1421_017:0118c24": "界經宿；若滿五歲，聰明辯才，至明相出時。是",
    "T22n1421_017:0118c25": "為八，皆失依止。」",
    "T22n1421_017:0118c26": "爾時諸比丘與沙彌等分安居施物，沙彌便",
    "T22n1421_017:0118c27": "不敬僧。以是白佛，佛言：「應以一比丘分，與三",
    "T22n1421_017:0118c28": "沙彌。」沙彌猶不恭敬，復以白佛，佛言：「應罰之！」",
    "T22n1421_017:0118c29": "諸比丘不問沙彌師便罰，師不悅。以是白佛，",
    "T22n1421_017:0119a01": "佛言：「應語其師。」其師作非法助沙彌，以是白",
    "T22n1421_017:0119a02": "佛，佛言：「師不應非法助沙彌。」復有一沙彌，僧",
    "T22n1421_017:0119a03": "罰斷其食。彼主人後請僧食，諸比丘往次第",
    "T22n1421_017:0119a04": "坐，主人不下食。諸比丘言：「日時已至，何故不",
    "T22n1421_017:0119a05": "下食？」答言：「須僧集！」諸比丘言：「僧已集！」主人言：",
    "T22n1421_017:0119a06": "「我所供養沙彌未至。」諸比丘言：「彼不得來！」問：",
    "T22n1421_017:0119a07": "「何故？」答：「僧罰不與食。」主人言：「餘罰不少，何",
    "T22n1421_017:0119a08": "忍斷其食？」以是白佛，佛言：「不應斷食。應罰掃",
    "T22n1421_017:0119a09": "地、除糞、輦石、治經行處、作階道，作如是等種",
    "T22n1421_017:0119a10": "種罰之。」",
    "T22n1421_017:0119a11": "時有一比丘男根滅女根生。諸比丘不知云",
    "T22n1421_017:0119a12": "何，以是白佛。佛言：「應即以此受戒，即以此",
    "T22n1421_017:0119a13": "請師，即以此年歲往比丘尼住處，依比丘尼法",
    "T22n1421_017:0119a14": "住；若先犯共比丘尼戒，應於比丘尼中悔；若",
    "T22n1421_017:0119a15": "先犯不共戒，不復悔。比丘尼根變亦如是。」有",
    "T22n1421_017:0119a16": "一式叉摩那根變，不知云何，以是白佛。佛言：",
    "T22n1421_017:0119a17": "「應即以此出家，若年滿二十，於比丘眾中十",
    "T22n1421_017:0119a18": "人與受具足戒；若年未滿二十，即是沙彌。沙",
    "T22n1421_017:0119a19": "彌尼亦如是。」有一沙彌根變，不知云何，以是",
    "T22n1421_017:0119a20": "白佛。佛言：「應即以此出家，若年滿，應與二歲",
    "T22n1421_017:0119a21": "戒，即於比丘尼眾受二歲戒；若年未滿不應",
    "T22n1421_017:0119a22": "與二歲戒，即是沙彌尼。」",
    "T22n1421_017:0119a23": "爾時有一比丘為欲火所燒，不能堪忍，自截",
    "T22n1421_017:0119a24": "其形。諸比丘以是白佛，佛訶責言：「汝愚癡人！",
    "T22n1421_017:0119a25": "不應截而截，應截便不截！」告諸比丘：「若截頭",
    "T22n1421_017:0119a26": "及半，突吉羅；若都截，偷羅遮；若去一卵，偷羅",
    "T22n1421_017:0119a27": "遮；若去兩卵，應滅擯。若為惡獸嚙，若怨家所",
    "T22n1421_017:0119a28": "害，及自爛壞，不復能男，皆應滅擯。」",
    "T22n1421_017:0119a29": "時諸比丘度被截手脚人為受具足戒，諸居",
    "T22n1421_017:0119b01": "士見，譏訶言：「沙門釋子無可度、不可度！無沙",
    "T22n1421_017:0119b02": "門行！破沙門法！」諸長老比丘聞，以是白佛。佛",
    "T22n1421_017:0119b03": "言：「不應度此等人！若度，得名受具足戒；師僧，",
    "T22n1421_017:0119b04": "突吉羅。從今截手、截脚、截手脚、截耳、截鼻、截",
    "T22n1421_017:0119b05": "耳鼻、截指、截男根頭、挑眼出、得鞭壞好相、遭",
    "T22n1421_017:0119b06": "官罪、攣躄、失聲、內外癭身、內曲身、外曲身、內外",
    "T22n1421_017:0119b07": "曲、睞眼、一臂偏長、一臂偏短、左手作、啞、聾、盲、",
    "T22n1421_017:0119b08": "乾痟病、癲狂、極老、無威儀、極醜，毀辱眾僧者，",
    "T22n1421_017:0119b09": "如是比皆不得度。」若已度得名受具足戒，如",
    "T22n1421_017:0119b10": "上說。諸比丘度吃人，佛言：「不應度吃人與受",
    "T22n1421_017:0119b11": "具足戒。」",
    "T22n1421_017:0119b12": "復有諸比丘不先與受沙彌戒，便與受具足",
    "T22n1421_017:0119b13": "戒；復有諸比丘不請和尚，便與受具足戒；復",
    "T22n1421_017:0119b14": "有諸比丘不乞受具足戒，便與受具足戒；復",
    "T22n1421_017:0119b15": "有諸比丘與裸形人受具足戒；復有諸比丘",
    "T22n1421_017:0119b16": "與不具衣鉢人受具足戒。以是白佛，佛言：「皆",
    "T22n1421_017:0119b17": "不應爾！」",
    "T22n1421_017:0119b18": "時有一比丘借他衣鉢受具足戒，受具足戒",
    "T22n1421_017:0119b19": "已，諸比丘語：「汝著衣持鉢，共行乞食。」答言：「我",
    "T22n1421_017:0119b20": "無衣鉢。」諸比丘言：「佛不制無衣鉢，不得受具",
    "T22n1421_017:0119b21": "足戒耶？」答言：「佛制！我借他衣鉢受。」諸比丘不",
    "T22n1421_017:0119b22": "知云何，以是白佛。佛以是事集比丘僧，告諸",
    "T22n1421_017:0119b23": "比丘：「聽將欲受戒者著戒壇外，眼見耳不聞",
    "T22n1421_017:0119b24": "語處，請十眾在戒壇上。和尚應語羯磨師：",
    "T22n1421_017:0119b25": "『長老！今作羯磨。』復應語教師：『長老！今受羯磨。』",
    "T22n1421_017:0119b26": "羯磨師應如是白僧：『大德僧聽！某甲，求某甲",
    "T22n1421_017:0119b27": "受具足戒，某甲作教師。若僧時到僧忍聽。白",
    "T22n1421_017:0119b28": "如是。』「教師應從坐起，至和尚前，問言：『已度此",
    "T22n1421_017:0119b29": "人未？』若言未度，應語言先度之；若言已度，應",
    "T22n1421_017:0119c01": "問：『已為作和尚未？』若言未作，應語先為作和",
    "T22n1421_017:0119c02": "尚；若言已為作和尚，應問弟子：『衣鉢具未？』若",
    "T22n1421_017:0119c03": "言未具，應語先為具衣鉢；若言已具，應問：『自",
    "T22n1421_017:0119c04": "有，從人借？』若言從人借，應語可令主捨之；若",
    "T22n1421_017:0119c05": "言自有，便應往慰勞欲受戒人言：『汝莫怖懼，",
    "T22n1421_017:0119c06": "須臾持汝著高勝處！』「若先不相識，不應雲霧",
    "T22n1421_017:0119c07": "闇時受其具戒。教師因教著衣時，應密如法",
    "T22n1421_017:0119c08": "視，無重病不？復應問：『汝三衣，何者是僧伽",
    "T22n1421_017:0119c09": "梨？何者是優多羅僧？何者是安陀會？』彼若",
    "T22n1421_017:0119c10": "不知，應語：『此是僧伽梨，此是優多羅僧，此是",
    "T22n1421_017:0119c11": "安陀會。』應與受三衣鉢。「復應語言：『汝某甲聽！",
    "T22n1421_017:0119c12": "今是實語時，我今問汝，若實言實，不實言不",
    "T22n1421_017:0119c13": "實。人有如是等病：癩、白癩、癰疽、乾痟、癲狂、",
    "T22n1421_017:0119c14": "痔漏、熱腫、脂出。汝有不？』若言無，復應問：『汝不",
    "T22n1421_017:0119c15": "負人債不？非官人不？非奴不？是丈夫不？是人",
    "T22n1421_017:0119c16": "不？年滿二十不？衣鉢具不？受和尚未？汝字何",
    "T22n1421_017:0119c17": "等？和尚字何等？汝曾出家不？』若言曾出家，應",
    "T22n1421_017:0119c18": "問：『汝本出家持戒完具不？父母聽不？欲受",
    "T22n1421_017:0119c19": "具足戒不？眾中當更如是問汝，汝亦應如實",
    "T22n1421_017:0119c20": "答。』",
    "T22n1421_017:0119c21": "「若一一問答，皆如法，教師應還壇上立，語羯",
    "T22n1421_017:0119c22": "磨師言：『我已教授某甲如法竟！』「羯磨師復應",
    "T22n1421_017:0119c23": "白僧：『大德僧聽！某甲，求某甲受具足戒，某",
    "T22n1421_017:0119c24": "甲如法教授竟，應使將來。若僧時到僧忍聽。",
    "T22n1421_017:0119c25": "白如是。』「教師應將來，次第禮僧足。禮僧足已，",
    "T22n1421_017:0119c26": "在羯磨師前，向羯磨師右膝著地合掌，教乞",
    "T22n1421_017:0119c27": "受具足戒。教言：『我某甲，求某甲和尚受具足",
    "T22n1421_017:0119c28": "戒；今從僧乞受具足戒。願僧拔濟我，憐愍",
    "T22n1421_017:0119c29": "故！』如是三乞。教師教竟，還就本坐。",
    "T22n1421_017:0120a01": "「羯磨師應白僧：『大德僧聽！此某甲，求某甲受",
    "T22n1421_017:0120a02": "具足戒；從僧乞受具足戒。我今當問其難事，",
    "T22n1421_017:0120a03": "及為作受具足戒羯磨。若僧時到僧忍聽。白",
    "T22n1421_017:0120a04": "如是。』",
    "T22n1421_017:0120a05": "「次應語受戒人言：『今是實語時，我今問汝，實",
    "T22n1421_017:0120a06": "言實，不實言不實。人有如是等病：癩、白癩，乃",
    "T22n1421_017:0120a07": "至欲受具足戒不？』亦如上問。「皆答如法已，羯",
    "T22n1421_017:0120a08": "磨師言：『大德僧聽！此某甲，求某甲受具足",
    "T22n1421_017:0120a09": "戒；某甲自說清淨，無諸難事，三衣鉢具，已受",
    "T22n1421_017:0120a10": "和尚，父母聽許已，從僧乞受具足戒。僧今與",
    "T22n1421_017:0120a11": "某甲受具足戒，和尚某甲。若僧時到僧忍聽。",
    "T22n1421_017:0120a12": "白如是。』",
    "T22n1421_017:0120a13": "「『大德僧聽！此某甲，求某甲受具足戒；某甲自",
    "T22n1421_017:0120a14": "說清淨，無諸難事，三衣鉢具，已受和尚，父母",
    "T22n1421_017:0120a15": "聽許已，從僧乞受具足戒。僧今與某甲受具",
    "T22n1421_017:0120a16": "足戒，和尚某甲。誰諸長老忍，默然；若不忍者，",
    "T22n1421_017:0120a17": "說。』第二、第三亦如是說。「『僧已與某甲受具足",
    "T22n1421_017:0120a18": "戒，和尚某甲竟；僧忍，默然故。是事如是持。』「應",
    "T22n1421_017:0120a19": "語受戒人言：『汝某甲聽，世尊、應供、等正覺說",
    "T22n1421_017:0120a20": "是四墮法，若比丘犯一一法，非沙門、非釋種",
    "T22n1421_017:0120a21": "子。汝終不得乃至以欲染心視女人。若比丘，",
    "T22n1421_017:0120a22": "行婬法乃至畜生，非沙門、非釋種子。汝盡形",
    "T22n1421_017:0120a23": "壽不應犯！』「若能，當言：『能！』",
    "T22n1421_017:0120a24": "「『汝終不得乃至草葉，不與而取。若比丘，若聚",
    "T22n1421_017:0120a25": "落中、若空地，他所守護物，盜五錢、若五錢物，",
    "T22n1421_017:0120a26": "非沙門、非釋種子。汝盡形壽不應犯！』「若能，當",
    "T22n1421_017:0120a27": "言：『能！』",
    "T22n1421_017:0120a28": "「『汝終不得乃至殺蟻子。若比丘，若人、若人類，",
    "T22n1421_017:0120a29": "自手殺、若教人殺、若求刀與、若教死、若讚死：「咄！",
    "T22n1421_017:0120b01": "丈夫！用惡活為？死勝生！」非沙門、非釋種子。汝",
    "T22n1421_017:0120b02": "盡形壽不應犯！』「若能，當言：『能！』",
    "T22n1421_017:0120b03": "「『汝終不得乃至戲笑妄語。若比丘，實無過人",
    "T22n1421_017:0120b04": "法，自稱得過人法：諸禪、解脫、三昧、正受及諸",
    "T22n1421_017:0120b05": "道果，非沙門、非釋種子。汝盡形壽不應犯！』「若",
    "T22n1421_017:0120b06": "能，當言：『能！』",
    "T22n1421_017:0120b07": "「『諸佛世尊為示現事，善說譬喻：猶如人死，終",
    "T22n1421_017:0120b08": "不能以此身更生；如針鼻決，永不復得為針",
    "T22n1421_017:0120b09": "用；如多羅樹心斷，更不生、不增、不廣；如石破，",
    "T22n1421_017:0120b10": "不可復合。若比丘犯一一墮法，還得比丘法，",
    "T22n1421_017:0120b11": "無有是處。』",
    "T22n1421_017:0120b12": "「復語言：『汝某甲聽！世尊、應供、等正覺說四依",
    "T22n1421_017:0120b13": "法。比丘盡形壽依糞掃衣住，出家受具足戒。",
    "T22n1421_017:0120b14": "汝若能，當言能。』「『若後得劫貝衣、欽婆羅衣、",
    "T22n1421_017:0120b15": "拘舍耶衣、他家衣，皆是長得。』",
    "T22n1421_017:0120b16": "「『比丘盡形壽依乞食住，出家受具足戒。汝若",
    "T22n1421_017:0120b17": "能，當言能。』「『若後得僧前食後食、請食，皆是長",
    "T22n1421_017:0120b18": "得。』「『比丘盡形壽依樹下住，出家受具足戒。汝",
    "T22n1421_017:0120b19": "若能，當言能。』「『若後得大小屋重屋，皆是長得。』",
    "T22n1421_017:0120b20": "「『比丘盡形壽依殘棄藥住，出家受具足戒。汝",
    "T22n1421_017:0120b21": "若能，當言能。』「『若後得酥、油、蜜、石蜜，皆是長",
    "T22n1421_017:0120b22": "得。』「復應語言：『汝某甲聽！汝已白四羯磨得",
    "T22n1421_017:0120b23": "如法受具足戒竟。諸天、龍、鬼神皆作是願：「我",
    "T22n1421_017:0120b24": "何時當得人身，於正法律中出家受具足戒？」",
    "T22n1421_017:0120b25": "汝今已得，如人受王位，汝受比丘法亦如是。",
    "T22n1421_017:0120b26": "當忍易共語，恭敬受教誡。餘戒和尚、阿闍梨",
    "T22n1421_017:0120b27": "當廣為汝說。汝當早得具足學戒，學三戒，滅",
    "T22n1421_017:0120b28": "三火，離三界，無復諸垢，成阿羅漢。』」",
    "T22n1421_017:0120b29": "爾時受具足戒人，不知年歲，不知受戒時。以",
    "T22n1421_017:0120c01": "是白佛，佛言：「應教令知。語言：『汝今受戒時，某",
    "T22n1421_017:0120c02": "年、某月、某日、某時，汝應盡壽憶是事。』」",
    "T22n1421_017:0120c03": "復有諸犯麁罪別住比丘，厭別住便捨戒罷",
    "T22n1421_017:0120c04": "道；又行摩那埵、本日治、阿浮訶那，被訶責",
    "T22n1421_017:0120c05": "羯磨、驅出羯磨、依止羯磨、舉罪羯磨、下意羯",
    "T22n1421_017:0120c06": "磨，如是諸比丘皆厭罷道。後復欲於正法律",
    "T22n1421_017:0120c07": "出家受具足戒，諸比丘不知云何，以是白佛。",
    "T22n1421_017:0120c08": "佛言：「應先問：『汝能還行先事，能隨順僧，求僧",
    "T22n1421_017:0120c09": "除滅先事不？』若言不能，不應與出家受具足",
    "T22n1421_017:0120c10": "戒；若言能，應與出家受具足戒。若受具足戒",
    "T22n1421_017:0120c11": "已，若先別住，使還別住，乃至先作下意羯磨，",
    "T22n1421_017:0120c12": "還與作下意羯磨。」",
    "T22n1421_017:0120c13": "復有諸比丘，和尚、阿闍梨罷道，後來就弟子",
    "T22n1421_017:0120c14": "求出家受具足戒。諸比丘不知云何，以是白",
    "T22n1421_017:0120c15": "佛。佛言：「聽與出家受具足戒。先弟子應與衣",
    "T22n1421_017:0120c16": "鉢，助使得成出家受具足戒。」彼人即求先弟",
    "T22n1421_017:0120c17": "子作師。諸比丘不知云何，以是白佛。佛言：「聽",
    "T22n1421_017:0120c18": "先弟子與作師。」復不知誰應恭敬，諸比丘以",
    "T22n1421_017:0120c19": "是白佛，佛言：「後更受戒者，應如法敬師。」",
    "T22n1421_017:0120c20": "爾時優波離白佛：「諸比丘先已作一語受戒，",
    "T22n1421_017:0120c21": "二語、三語受戒，及善來比丘受戒，眠時受戒，",
    "T22n1421_017:0120c22": "醉時、狂心、散亂心、病壞心受戒；和尚眠時乃",
    "T22n1421_017:0120c23": "至病壞心，二人乃至十人皆作和尚受戒，是",
    "T22n1421_017:0120c24": "等得名受具足戒不？」佛言：「若未制前得名受",
    "T22n1421_017:0120c25": "具足戒，制後不名受具足戒。」",
    "T22n1421_017:0120c26": "爾時舍利弗、摩訶目揵連、大迦葉、摩訶拘絺",
    "T22n1421_017:0120c27": "羅、摩訶迦旃延、阿那律、富樓那彌多羅尼",
    "T22n1421_017:0120c28": "子、羅睺羅、阿難、難陀，此等諸大阿羅漢到",
    "T22n1421_017:0120c29": "世尊所，頭面禮足，却坐一面，同聲如優波離",
    "T22n1421_017:0121a01": "問佛，佛答亦如上。",
    "T22n1421_017:0121a02": "爾時諸比丘無上下坐，不相恭敬，諸居士見，",
    "T22n1421_017:0121a03": "譏訶言：「此輩沙門不知上中下坐，無有長幼。",
    "T22n1421_017:0121a04": "無沙門行，破沙門法！」諸長老比丘聞，種種訶",
    "T22n1421_017:0121a05": "責，以是白佛。佛以是事集比丘僧，問諸比",
    "T22n1421_017:0121a06": "丘：「汝等實爾不？」答言：「實爾。世尊！」佛種種訶責",
    "T22n1421_017:0121a07": "已，問諸比丘：「誰應受第一座、第一施、第一恭",
    "T22n1421_017:0121a08": "敬禮拜？」諸比丘或言：「剎利、婆羅門、長者、居士、",
    "T22n1421_017:0121a09": "出家者應受。」或言：「誦毘尼、法師、阿練若、行十",
    "T22n1421_017:0121a10": "二頭陀，乃至得阿羅漢者，應受。」佛言：「不應",
    "T22n1421_017:0121a11": "爾！」諸比丘白佛：「若不爾，誰應受？」佛言：「過去",
    "T22n1421_017:0121a12": "世時，海邊有尼拘律樹，覆五百乘車。時有三",
    "T22n1421_017:0121a13": "獸住彼樹下：一者雉、二者獼猴、三者象。雖為",
    "T22n1421_017:0121a14": "親友，而不相推敬，後作是議：『我等既為親友，",
    "T22n1421_017:0121a15": "如何不相推敬？應計年長者為尊，少者為卑。』",
    "T22n1421_017:0121a16": "議已，問象：『汝憶何久遠事？』象言：『我憶此樹至",
    "T22n1421_017:0121a17": "我腹時。』復問獼猴，獼猴言：『憶我平立，嚙此樹",
    "T22n1421_017:0121a18": "頭時。』復問雉，雉言：『我憶昔於某處食此樹子，",
    "T22n1421_017:0121a19": "來此吐核，遂生此樹。』於是推雉為上，獼猴處",
    "T22n1421_017:0121a20": "中，象為下焉。若欲行時，獼猴負雉，象負獼猴。",
    "T22n1421_017:0121a21": "雉教二獸行十善業，皆共受行。世人聞之，皆",
    "T22n1421_017:0121a22": "受其化，遂名行善為雉梵行。行其法者，命終",
    "T22n1421_017:0121a23": "生天。「諸比丘！畜生猶尚知有尊卑，況我正法",
    "T22n1421_017:0121a24": "而不相敬。汝等從今先受具足戒者，應受第",
    "T22n1421_017:0121a25": "一坐、第一施、第一恭敬禮拜，如是奉行。」受戒法竟",
    "T22n1421_017:0121a26": "五分律卷第十七"
}