{
    "T09n0272_003:0329b11": "大薩遮尼乾子所說經卷第三",
    "T09n0272_003:0329b13": "元魏天竺三藏菩提留支譯",
    "T09n0272_003:0329b14": "◎王論品第五之一",
    "T09n0272_003:0329b15": "爾時國主嚴熾王聞大薩遮尼乾子所說正",
    "T09n0272_003:0329b16": "法，歡喜信受，即時問訊大薩遮尼乾子言：「大",
    "T09n0272_003:0329b17": "師仁慈而能遠涉遊化眾生，道路多難，不審",
    "T09n0272_003:0329b18": "大師，四大調和，氣力安不？眾生易化不？諸弟",
    "T09n0272_003:0329b19": "子眾如說行不？幸蒙大師不恥我國，今得奉",
    "T09n0272_003:0329b20": "見聞說正法，我心歡喜，如見慈母、如饑得食、",
    "T09n0272_003:0329b21": "如渴得水、如裸得衣、如貧得寶、如熱得涼、",
    "T09n0272_003:0329b22": "如寒得火、如盲得視、如聾得聽、如囚得赦、如",
    "T09n0272_003:0329b23": "賤得貴、如迷得返、如學逢師，我心歡喜，亦復",
    "T09n0272_003:0329b24": "如是。」復作是言：「大師當知！我從向來心自",
    "T09n0272_003:0329b25": "思念：『正法難聞、良師難遇、人身難得、諸根",
    "T09n0272_003:0329b26": "難具、正見難生、信心難發、合會難俱、自在難",
    "T09n0272_003:0329b27": "逢、太平難值，如是諸難我皆免離。』今遇大師，",
    "T09n0272_003:0329b28": "如入大海欲採珍寶，得大寶渚。我有所疑悉",
    "T09n0272_003:0329b29": "欲請問，惟願大師賜決所疑！」",
    "T09n0272_003:0329c01": "時大薩遮尼乾子告嚴熾王言：「隨王所疑今",
    "T09n0272_003:0329c02": "悉可問，我當為王分別解說，除決所疑，令王",
    "T09n0272_003:0329c03": "開解。」爾時嚴熾王見大薩遮尼乾子聽許問",
    "T09n0272_003:0329c04": "已，心生歡喜而發問言：「大師！何等生法？何等",
    "T09n0272_003:0329c05": "住持？於何法上而有此名？」薩遮尼乾子言：「大",
    "T09n0272_003:0329c06": "王當知！所言生者，謂諸眾生；言住持者，謂",
    "T09n0272_003:0329c07": "器世間；言眾生者，謂五取陰聚，名為眾生。",
    "T09n0272_003:0329c08": "以何等法名五取陰？謂：色取陰聚、受取陰聚、",
    "T09n0272_003:0329c09": "想取陰聚、行取陰聚、識取陰聚。大王當知！依",
    "T09n0272_003:0329c10": "此五法，說名眾生，說器世間。說眾生者，謂攝",
    "T09n0272_003:0329c11": "四生：卵生、胎生、濕生、化生；說器世間者，謂攝",
    "T09n0272_003:0329c12": "虛空、地、水、火、風。」王言：「大師！誰能護此一切眾",
    "T09n0272_003:0329c13": "生？誰能護持此器世間？」答言：「大王！皆是眾",
    "T09n0272_003:0329c14": "生自業果報，及王國主力能護持。」王復問言：",
    "T09n0272_003:0329c15": "「大師！云何自業果報能護眾生？」答言：「大王！有",
    "T09n0272_003:0329c16": "諸眾生自業增上果報力故，而生勝處。而彼",
    "T09n0272_003:0329c17": "眾生於一切物無悋護心，不生彼我、自他之",
    "T09n0272_003:0329c18": "心，一切所須資生之物，不加功力隨念具足，",
    "T09n0272_003:0329c19": "盡其命住安隱快樂，離麁病苦、寒熱、饑渴種",
    "T09n0272_003:0329c20": "種痛惱，亦無惡心迭相加害，亦無欺誑虛妄",
    "T09n0272_003:0329c21": "之心，聚落、城邑七寶莊嚴，常行勝樂妙觸境",
    "T09n0272_003:0329c22": "界，滿足千歲壽盡捨身，而生天上善道受樂。",
    "T09n0272_003:0329c23": "如此所謂北欝單越業護眾生。大王當知！復",
    "T09n0272_003:0329c24": "有眾生依於自業果報力故，生勝妙處，身有",
    "T09n0272_003:0329c25": "光明，飛騰虛空，處禪悅樂，以為美食，不入胎",
    "T09n0272_003:0329c26": "生，壽命無量，住世長遠，如此所謂劫初眾生。",
    "T09n0272_003:0329c27": "大王當知！復有眾生依自業報過去功德勝",
    "T09n0272_003:0329c28": "因力故生世間中，而知敬心尊重父母及家",
    "T09n0272_003:0329c29": "尊長，并諸沙門淨行人等，以為福田，常行善",
    "T09n0272_003:0330a01": "行，作所應作，畏於惡行，常受善持五戒、八",
    "T09n0272_003:0330a02": "戒，而作布施集諸福德。此謂劫初第二時中",
    "T09n0272_003:0330a03": "善根眾生。大王當知！爾時眾生善根滿足，不",
    "T09n0272_003:0330a04": "起諸惡，是故世間未立王法，如是名為自業",
    "T09n0272_003:0330a05": "果報能護眾生。」",
    "T09n0272_003:0330a06": "王言：「大師！如是業護我已知竟。云何名為國",
    "T09n0272_003:0330a07": "主王力能護眾生？」答言：「大王！諸王眾生是眾",
    "T09n0272_003:0330a08": "生主，而彼主力能護眾生。」王言：「大師！彼諸",
    "T09n0272_003:0330a09": "王等何故名王？」答言：「大王！王者民之父母，以",
    "T09n0272_003:0330a10": "能依法攝護眾生令安樂故，名之為王。大王",
    "T09n0272_003:0330a11": "當知！王之養民當如赤子，推乾去濕不待",
    "T09n0272_003:0330a12": "其言。何以故？大王當知！王者得立，以民為國；",
    "T09n0272_003:0330a13": "民心不安，國將危矣。是故王者，常當憂民如",
    "T09n0272_003:0330a14": "念赤子，不離於心。當知國內人民苦樂，以時",
    "T09n0272_003:0330a15": "安行，知水、知旱，知風、知雨，知熟、不熟，知豐、知",
    "T09n0272_003:0330a16": "儉，知有、知無，知憂、知喜，知老、知少，知病、不",
    "T09n0272_003:0330a17": "病，知諸獄訟、知有罪、知無罪、知輕、知重，於",
    "T09n0272_003:0330a18": "諸王子大臣諸官知有功者、知無功者，如是",
    "T09n0272_003:0330a19": "知者名不離心。大王當知！王於國內如是知",
    "T09n0272_003:0330a20": "已，以力將護，所應與者，及時給與；所應取者，",
    "T09n0272_003:0330a21": "念當籌量；役使知時，不奪民利；禁肅貪暴，民",
    "T09n0272_003:0330a22": "得安樂——是名攝護，名之為王。",
    "T09n0272_003:0330a23": "「大王當知！王有四種：一者、轉輪王；二者、少分",
    "T09n0272_003:0330a24": "王；三者、次少分王；四者、邊地王。轉輪王者，有",
    "T09n0272_003:0330a25": "一種轉輪王，謂灌頂剎利，統四邊畔，獨尊最",
    "T09n0272_003:0330a26": "勝護法法王，彼轉輪王七寶具足。何等七寶？",
    "T09n0272_003:0330a27": "一者、夫人寶；二者、摩尼寶；三者、輪寶；四者、象",
    "T09n0272_003:0330a28": "寶；五者、馬寶；六者、大臣寶；七者、主藏寶。彼",
    "T09n0272_003:0330a29": "轉輪王如是七寶具足成就，遍行大地無有",
    "T09n0272_003:0330b01": "敵對、無有怨刺、無有諸惱、無諸刀仗。依於",
    "T09n0272_003:0330b02": "正法，平等無偏，安慰降伏。」王言：「大師！云何",
    "T09n0272_003:0330b03": "名為轉輪聖王統四邊畔？」答言：「大王！以王四",
    "T09n0272_003:0330b04": "天下得自在故。」王言：「大師！云何名為獨尊最",
    "T09n0272_003:0330b05": "勝？」答言：「大王！所出教令無違逆故。」王言：「大",
    "T09n0272_003:0330b06": "師！云何護法？」答言：「大王！修十善法，不令邪",
    "T09n0272_003:0330b07": "法殺生等壞，名為護法。」王言：「大師！云何法",
    "T09n0272_003:0330b08": "王？」答言：「大王！轉輪聖王以十善道化四天下，",
    "T09n0272_003:0330b09": "悉令受持離十惡業、行十善道，具足成就，名",
    "T09n0272_003:0330b10": "為法王。」王言：「大師！彼轉輪王依何因得第一",
    "T09n0272_003:0330b11": "夫人寶？云何成就？」答言：「大王！轉輪聖王依",
    "T09n0272_003:0330b12": "離瞋心不善業故，得夫人寶與己相對，受最",
    "T09n0272_003:0330b13": "勝樂，名為成就。」「云何名為受最勝樂？」「大王當",
    "T09n0272_003:0330b14": "知！彼轉輪王夫人身中，常出無價栴檀妙香，",
    "T09n0272_003:0330b15": "口中常出優鉢羅華無價之香，身體柔軟",
    "T09n0272_003:0330b16": "如迦陵伽鳥——迦陵伽鳥在大海渚，彼諸眾生",
    "T09n0272_003:0330b17": "若有觸彼迦陵伽鳥者，即得遠離身諸疲勞，",
    "T09n0272_003:0330b18": "亦離饑渴并諸憂惱，受最第一無極快樂——轉",
    "T09n0272_003:0330b19": "輪聖王見彼夫人所受快樂亦復如是。「大",
    "T09n0272_003:0330b20": "王當知！彼夫人身寒時能暖、熱時能涼，世間",
    "T09n0272_003:0330b21": "無人手能觸彼夫人身者。何以故？以離貪心",
    "T09n0272_003:0330b22": "不善業道，依善根因故，一切眾生觀察敬重，",
    "T09n0272_003:0330b23": "如母、如女、如姊妹故，而彼夫人於轉輪王生",
    "T09n0272_003:0330b24": "三種心，何等為三：一者、心常尊奉於王不生",
    "T09n0272_003:0330b25": "異心；二者、心常恭敬於王；三者、心常念轉輪",
    "T09n0272_003:0330b26": "王。何以故？以王能離貪心垢故。「復次，大王！轉",
    "T09n0272_003:0330b27": "輪聖王夫人寶者，離於女人五種惡法。何",
    "T09n0272_003:0330b28": "等為五？一者、離於女人無志輕躁之心；二者、",
    "T09n0272_003:0330b29": "離貪餘男子心；三者、離於慳嫉妬心；四者、離",
    "T09n0272_003:0330c01": "於非處起貪顛倒之心；五者、轉輪聖王命盡",
    "T09n0272_003:0330c02": "彼亦俱盡。「復次，大王！彼夫人寶有五種功德。",
    "T09n0272_003:0330c03": "何等為五？一者、知念不違王心；二者、能生千",
    "T09n0272_003:0330c04": "子具足；三者、自然姓尊豪貴；四者、能令住處",
    "T09n0272_003:0330c05": "具足一切資生；五者、若王與諸女人受欲樂",
    "T09n0272_003:0330c06": "時，不起嫉妬、瞋恨、惡心。「復次，大王！彼轉輪王",
    "T09n0272_003:0330c07": "夫人成就三種功德。何等為三？一者、離惡口；",
    "T09n0272_003:0330c08": "二者、離邪見；三者、若王餘行不在五欲境界",
    "T09n0272_003:0330c09": "不能動心。大王當知！轉輪聖王夫人捨身，生",
    "T09n0272_003:0330c10": "於天上。何以故？以離貪嫉故，如是名為轉",
    "T09n0272_003:0330c11": "輪聖王夫人功德，令王受於最勝上樂。」",
    "T09n0272_003:0330c12": "王言：「大師！轉輪聖王依何因得彼摩尼寶？」答",
    "T09n0272_003:0330c13": "言：「大王！轉輪聖王依離瞋心不善業故，得彼",
    "T09n0272_003:0330c14": "第二摩尼珠寶，得受最勝光明資生無上樂故。」",
    "T09n0272_003:0330c15": "「云何最勝？」「大王當知！轉輪聖王摩尼珠寶有",
    "T09n0272_003:0330c16": "八種功德。何等為八？第一功德者，彼摩尼寶",
    "T09n0272_003:0330c17": "於夜黑闇放大光明，如秋滿月，光明能照一",
    "T09n0272_003:0330c18": "百由旬，至於夏日眾生患熱，以摩尼寶放光",
    "T09n0272_003:0330c19": "觸身，得清涼故。第二功德者，轉輪聖王若行",
    "T09n0272_003:0330c20": "曠野無水之處，眾生饑渴時，摩尼寶即放八",
    "T09n0272_003:0330c21": "味具功德水，充足饑渴。第三功德者，轉輪聖",
    "T09n0272_003:0330c22": "王有所須者，一切皆從摩尼寶出。第四功德",
    "T09n0272_003:0330c23": "者，彼摩尼寶有八楞相，一一楞中出種種光，",
    "T09n0272_003:0330c24": "謂青、黃、赤、白、頗梨、紅、紫。第五功德者，彼摩尼",
    "T09n0272_003:0330c25": "寶在所，能令一百由旬所有眾生，皆離病苦",
    "T09n0272_003:0330c26": "常得定心，所作善業無空過者。第六功德者，",
    "T09n0272_003:0330c27": "彼摩尼寶所住境界，無諸惡龍能放毒氣，雹",
    "T09n0272_003:0330c28": "風、惡雨傷害眾生。第七功德者，一切山川、溪",
    "T09n0272_003:0330c29": "谷、溝澗、泉水乾竭悉令還復，樹林、草木、華",
    "T09n0272_003:0331a01": "果枯悴能令滋茂，鉢頭摩等池水華林一切",
    "T09n0272_003:0331a02": "具足。第八功德者，彼摩尼寶所在之處，人",
    "T09n0272_003:0331a03": "民無有疾疫諸毒非時死者，至於畜生：虎、狼、",
    "T09n0272_003:0331a04": "師子、蛇、鼠、貓、狸、鷹、鷂之類相食噉者，不起害",
    "T09n0272_003:0331a05": "心。「復次，大王！轉輪聖王千子滿足，身體洪壯，",
    "T09n0272_003:0331a06": "勇猛雄傑，降伏世間，隨順王命，能護大法，",
    "T09n0272_003:0331a07": "隨順法行，心能慈愍一切眾生，是名轉輪聖",
    "T09n0272_003:0331a08": "王摩尼寶用，令王得受最上勝樂。」",
    "T09n0272_003:0331a09": "王言：「大師！轉輪聖王依何因得第三輪寶？」答",
    "T09n0272_003:0331a10": "言：「大王！轉輪聖王依離瞋心不善業故，得彼",
    "T09n0272_003:0331a11": "輪寶，所住之處自然降伏，得大勝樂。」王言：",
    "T09n0272_003:0331a12": "「大師！云何名為得大勝樂？」「大王當知！轉輪聖",
    "T09n0272_003:0331a13": "王所有輪寶具足，能有五種功德。何等為五？",
    "T09n0272_003:0331a14": "一功德者，彼輪寶體純閻浮檀金，具足千輻",
    "T09n0272_003:0331a15": "廣五由旬，顯現世間如第二日輪。二功德者，",
    "T09n0272_003:0331a16": "彼輪寶去飛騰虛空無能障礙，一日能行八",
    "T09n0272_003:0331a17": "千由旬。三功德者，隨順轉輪王心中念欲，",
    "T09n0272_003:0331a18": "詣四天王行四天下——南閻浮提、西拘耶尼、",
    "T09n0272_003:0331a19": "北欝單越、東弗波提——時彼輪寶隨王念處，即",
    "T09n0272_003:0331a20": "飛虛空，在前而去，依彼輪力，四兵象馬及車",
    "T09n0272_003:0331a21": "步等，一切悉皆飛騰而去。四功德者，所有不",
    "T09n0272_003:0331a22": "伏轉輪王者，王若心念，而彼輪寶隨所念處",
    "T09n0272_003:0331a23": "即飛而去，悉令降伏。五功德者，彼輪寶勢無",
    "T09n0272_003:0331a24": "有敵對，一切小王見者降伏，以轉輪王依法",
    "T09n0272_003:0331a25": "修行離瞋心故，是名轉輪聖王輪寶之用，令",
    "T09n0272_003:0331a26": "王受於最勝大樂。」",
    "T09n0272_003:0331a27": "王言：「大師！轉輪聖王依何因得第四象寶？」",
    "T09n0272_003:0331a28": "答言：「大王！轉輪聖王依離瞋心不善業故，得",
    "T09n0272_003:0331a29": "於象寶，受於第一最勝乘樂。」王言：「大師！云何",
    "T09n0272_003:0331b01": "名為最勝乘樂？」「大王當知！彼大象寶猶如良",
    "T09n0272_003:0331b02": "馬，調伏柔軟，隨自在用，降伏他國。七支善住，",
    "T09n0272_003:0331b03": "所謂四足、首及陰、尾，是七種支善住大力，力",
    "T09n0272_003:0331b04": "能堪敵凡象千數，白如凝雪。譬如帝釋伊羅",
    "T09n0272_003:0331b05": "鉢羅象，一切凡象無能現前來嗅香者。大王！",
    "T09n0272_003:0331b06": "彼象能於三處有自在用，所謂虛空、水中、陸",
    "T09n0272_003:0331b07": "地。大王！彼象能速疾行，一日三匝行閻浮提。",
    "T09n0272_003:0331b08": "「大王當知！彼轉輪王乘象王者，彼時象王與",
    "T09n0272_003:0331b09": "王心同，隨王念處即從而去，行步平正猶如",
    "T09n0272_003:0331b10": "鵝王，不疾不遲、不曲不戾，凡人中行不令驚",
    "T09n0272_003:0331b11": "怖，乃至女人有摩觸者，心不瞋嬈。至鬪戰時，",
    "T09n0272_003:0331b12": "極能現大兇害之相，不可侵近。行、住、坐、臥、眠、",
    "T09n0272_003:0331b13": "食、拘繫，一絲能掣牽挽去住，隨順無違，是",
    "T09n0272_003:0331b14": "名轉輪聖王象寶之用，令王受於最勝乘樂。」",
    "T09n0272_003:0331b15": "王言：「大師！轉輪聖王依何因得第五馬寶？」答",
    "T09n0272_003:0331b16": "言：「大王！轉輪聖王依離瞋心不善業故，得彼",
    "T09n0272_003:0331b17": "馬寶，受最迅疾第一乘樂。」王言：「大師！云何",
    "T09n0272_003:0331b18": "迅疾？」「大王當知！彼馬寶者，色白如彼拘牟頭",
    "T09n0272_003:0331b19": "華，天旋輪文遍滿身相，不大、不小、不高、不下，",
    "T09n0272_003:0331b20": "身體正足，心性柔軟，善能調伏，如帝釋王",
    "T09n0272_003:0331b21": "婆羅何馬隨意去住，一日三遍行閻浮提，無",
    "T09n0272_003:0331b22": "疲勞想。大王當知！如是名為轉輪聖王馬寶",
    "T09n0272_003:0331b23": "之用，令王受於第一迅疾上勝乘樂。」",
    "T09n0272_003:0331b24": "王言：「大師！轉輪聖王依何因得第六大臣寶？」",
    "T09n0272_003:0331b25": "答言：「大王！轉輪聖王依離瞋心，得大臣寶，",
    "T09n0272_003:0331b26": "令王閑遊，得受第一無事勝樂。」王言：「大師！",
    "T09n0272_003:0331b27": "云何無事第一勝樂？」「大王當知！彼大臣者，代",
    "T09n0272_003:0331b28": "王理政一如王心，憂國忘身，不營私務，念護",
    "T09n0272_003:0331b29": "百姓，如養雙目，隨王所念，如念即辦，不礙不",
    "T09n0272_003:0331c01": "著，修行正道，離於非法，隨時隨處不行惱害，",
    "T09n0272_003:0331c02": "正依王命行十善法，不違善行，不違如法，不",
    "T09n0272_003:0331c03": "違如法義，皆能具足。大王當知！如是名為轉",
    "T09n0272_003:0331c04": "輪聖王大臣寶用，令王得受第一勝樂。」",
    "T09n0272_003:0331c05": "王言：「大師！轉輪聖王依何因得第七主藏寶？」",
    "T09n0272_003:0331c06": "答言：「大王！轉輪聖王依離瞋心不善業故，得",
    "T09n0272_003:0331c07": "主藏寶，滿王願心安隱受樂。」王言：「大師！云",
    "T09n0272_003:0331c08": "何滿足安隱受樂？」「大王當知！彼主藏寶有大",
    "T09n0272_003:0331c09": "功德，一切諸山、深澗、幽谷、曠野、川澤、丘陵、堆",
    "T09n0272_003:0331c10": "埠、坑坎高下不平之處，能以金剛寶、因陀",
    "T09n0272_003:0331c11": "羅寶、摩羅迦多寶、馬瑙寶等一切珍寶以用",
    "T09n0272_003:0331c12": "填滿，而寶不盡，何況金、銀、琉璃、頗梨不在數",
    "T09n0272_003:0331c13": "者。彼主藏寶心常歡喜，無諂曲相，無異心",
    "T09n0272_003:0331c14": "相，不生他惱，一切見者心皆歡喜。大王當",
    "T09n0272_003:0331c15": "知！如是名為轉輪聖王主藏寶用，令王滿足",
    "T09n0272_003:0331c16": "一切願樂。「大王當知！轉輪聖王具足如是七",
    "T09n0272_003:0331c17": "寶用故，王四天下及諸龍王、二種天王——謂四",
    "T09n0272_003:0331c18": "天下、三十三天——共天帝釋分座而坐，以依",
    "T09n0272_003:0331c19": "離一瞋恨、惡心、不善業道，得如是等七寶具",
    "T09n0272_003:0331c20": "足，受用勝樂，何況具足行十善道！",
    "T09n0272_003:0331c21": "「大王當知！轉輪聖王復有七種名為軟",
    "T09n0272_003:0331c22": "寶，所有功德少前七寶。何等為七？一者、劍寶；",
    "T09n0272_003:0331c23": "二者、皮寶；三者、床寶；四者、園寶；五者、屋舍寶；",
    "T09n0272_003:0331c24": "六者、衣寶；七者、足所用寶。」王言：「大師！云何轉",
    "T09n0272_003:0331c25": "輪聖王第一劍寶，有何等用？」「大王當知！彼劍",
    "T09n0272_003:0331c26": "寶者，轉輪聖王所王國內，若有心念違王命",
    "T09n0272_003:0331c27": "者，時彼劍寶即從虛空飛往詣彼，彼諸小王",
    "T09n0272_003:0331c28": "見即降伏，拜問劍寶，而彼劍寶不起殺心害",
    "T09n0272_003:0331c29": "一眾生，是名轉輪聖王劍寶功德，一切國",
    "T09n0272_003:0332a01": "土不加刀仗，自然隨順。」「大師！云何轉輪聖",
    "T09n0272_003:0332a02": "王第二皮寶？」「大王當知！彼轉輪王所有皮寶",
    "T09n0272_003:0332a03": "者，海龍王皮出大海中，大海商主所持奉獻",
    "T09n0272_003:0332a04": "轉輪聖王。彼皮寶身廣五由旬、長十由旬，體",
    "T09n0272_003:0332a05": "淨鮮潔，光曜白日，火燒不焦，水漬不爛，猛風",
    "T09n0272_003:0332a06": "摧岳，吹不能動，體含溫涼，能却寒熱，隨王去",
    "T09n0272_003:0332a07": "處皮寶亦去，而彼皮寶隨轉輪王所有士眾，",
    "T09n0272_003:0332a08": "滿十由旬遍覆其上，能作屋舍，充足一切人",
    "T09n0272_003:0332a09": "眾所居，而彼人眾各得別屋，不相防礙，是",
    "T09n0272_003:0332a10": "名皮寶功德之用。」「大師！云何轉輪聖王第三",
    "T09n0272_003:0332a11": "床寶？」「大王當知！彼轉輪王所有床寶，立能平",
    "T09n0272_003:0332a12": "正安隱不動，不高不下、不廣不狹、不長不短、",
    "T09n0272_003:0332a13": "不坤不垤、不堅不軟、不澁不滑，柔軟得",
    "T09n0272_003:0332a14": "所。若王入禪坐彼床寶，即入解脫禪定三昧；",
    "T09n0272_003:0332a15": "若王欲起貪、瞋、癡心，坐彼床寶即時俱滅；女",
    "T09n0272_003:0332a16": "人見王坐寶床者，即皆得離貪、瞋、癡心，是名",
    "T09n0272_003:0332a17": "床寶功德之用。」「大師！云何轉輪聖王第四園",
    "T09n0272_003:0332a18": "寶？」「大王當知！彼轉輪王若欲入於禪定之時，",
    "T09n0272_003:0332a19": "入彼園中即得定心；若王欲受五欲樂時，入",
    "T09n0272_003:0332a20": "彼園中，依王所行善業功德，諸天界中所有",
    "T09n0272_003:0332a21": "可樂，華果、諸鳥、泉水、流水、池水、河水、妓樂、歌舞、",
    "T09n0272_003:0332a22": "戲樂之具，於彼天中自然隱沒，現於王前。時",
    "T09n0272_003:0332a23": "轉輪王亦如諸天受諸欲樂，是名園寶功德",
    "T09n0272_003:0332a24": "之用。」「大師！云何轉輪聖王第五舍寶？」「大王當",
    "T09n0272_003:0332a25": "知！彼轉輪王若入彼屋，欲見日月彼諸星",
    "T09n0272_003:0332a26": "宿，即彼屋內一切悉見；彼天宮殿所有種種",
    "T09n0272_003:0332a27": "殊異珍翫，悉見無礙；彼諸天中所作妓樂，",
    "T09n0272_003:0332a28": "屋中悉聞；即離憂惱一切疲勞，於睡眠中極",
    "T09n0272_003:0332a29": "受快樂。於其睡中，夢見種種希妙瑞相。寒時",
    "T09n0272_003:0332b01": "暖風，柔軟香美；熱時涼風，清冷適悅，受快觸",
    "T09n0272_003:0332b02": "樂。夜二分眠，第三分起，遠離睡眠，起受法",
    "T09n0272_003:0332b03": "樂，第四分中說法教化，是名舍寶功德之用。」",
    "T09n0272_003:0332b04": "「大師！云何轉輪聖王第六衣寶？」「大王當知！彼",
    "T09n0272_003:0332b05": "轉輪王所有衣寶，無如世間絹布絲縷，縱橫",
    "T09n0272_003:0332b06": "文章第一柔軟，一切塵垢不能點污，著彼寶",
    "T09n0272_003:0332b07": "衣，即離寒熱、饑渴、病瘦、憂惱、疲極。大王當知！",
    "T09n0272_003:0332b08": "而彼衣寶，火不能燒，刀不能割，水不能爛，",
    "T09n0272_003:0332b09": "是名衣寶功德之用。」「大師！云何轉輪聖王足",
    "T09n0272_003:0332b10": "所用寶？」「大王當知！轉輪聖王足所用寶者，所",
    "T09n0272_003:0332b11": "謂鞾等，若王著者，涉水不沒，如行陸地；入火",
    "T09n0272_003:0332b12": "不燒，如清涼池。王欲遊行，步受戲樂，雖復遠",
    "T09n0272_003:0332b13": "行百千由旬，不覺疲極，是名足寶功德之用。",
    "T09n0272_003:0332b14": "「大王！是名轉輪聖王七種軟寶，是十善中少",
    "T09n0272_003:0332b15": "分習氣功德果報，非正具足十善業道。」",
    "T09n0272_003:0332b16": "王言：「大師！云何名為遍行大地無有敵對？云",
    "T09n0272_003:0332b17": "何名為無有諸刺？云何名為無有諸惱？云何",
    "T09n0272_003:0332b18": "名為無有刀仗？云何名為依於正法？云何平",
    "T09n0272_003:0332b19": "等？云何名為安慰降伏？」答言：「大王！遍行大",
    "T09n0272_003:0332b20": "地無敵對者，以遍大地得自在故。無諸刺者，",
    "T09n0272_003:0332b21": "以無惡對怨敵刺故。無諸惱者，不以強力威",
    "T09n0272_003:0332b22": "逼人故。無刀仗者，離於刀仗不行損害故。",
    "T09n0272_003:0332b23": "依正法者，以離非法貪瞋癡，使行於正法，化",
    "T09n0272_003:0332b24": "愚闇故。平等者，等慈眾生，如念一子不偏護",
    "T09n0272_003:0332b25": "故。安慰降伏者，餘王眾生各各住處，不移不",
    "T09n0272_003:0332b26": "奪安隱住故。何以故？大王當知！轉輪聖王王",
    "T09n0272_003:0332b27": "四天下，彼時彼處所有城邑，有諸小王。彼諸",
    "T09n0272_003:0332b28": "小王迎轉輪王，而作是言：『大王當知！此諸大",
    "T09n0272_003:0332b29": "地如是安隱、如是滿足、如是大豐、如是大",
    "T09n0272_003:0332c01": "樂、如是無病，衣服、飲食自然而得，無諸苦惱，",
    "T09n0272_003:0332c02": "多諸眾生、人民、象馬，一切滿足，皆是大天聖",
    "T09n0272_003:0332c03": "王所有，隨王受用。我等隨順大王教命，無敢",
    "T09n0272_003:0332c04": "違逆。』時轉輪王告諸王言：『汝諸王等，各安汝",
    "T09n0272_003:0332c05": "國，我來為汝，不為國土。汝等當依正法行化，",
    "T09n0272_003:0332c06": "莫依邪法，依平等心，莫依偏心。汝等國內，若",
    "T09n0272_003:0332c07": "邪法起速除滅者，是順我命，名受汝國；若不",
    "T09n0272_003:0332c08": "除滅，我當與汝極大重罪。』大王當知！如是名",
    "T09n0272_003:0332c09": "為轉輪聖王護諸眾生。諸小王者，謂少分王、",
    "T09n0272_003:0332c10": "次少分王、邊地王，彼二種王隨順轉輪聖",
    "T09n0272_003:0332c11": "王教令。大王當知！如是名為大地國主王化",
    "T09n0272_003:0332c12": "眾生。」王言：「大師！諸餘小王依何等法，治國",
    "T09n0272_003:0332c13": "養民得為如法？」答言：「大王！諸小王等，依王論",
    "T09n0272_003:0332c14": "法，以道治國，護諸眾生，除轉輪王。何以故？",
    "T09n0272_003:0332c15": "轉輪聖王出在世時，彼時眾生離諸不善惡",
    "T09n0272_003:0332c16": "貪法心，離顛倒貪心，離邪見心，彼彼諸國",
    "T09n0272_003:0332c17": "無有非法屠獵師等。何以故？依法王法，明識",
    "T09n0272_003:0332c18": "罪福，心不迷悶，不疑於法，動則合理，不生過",
    "T09n0272_003:0332c19": "非故。大王當知！如是名為轉輪聖王依自業",
    "T09n0272_003:0332c20": "力功德護持於彼世，時諸小王論一切不行。」",
    "T09n0272_003:0332c21": "大薩遮尼乾子所說經卷第三"
}