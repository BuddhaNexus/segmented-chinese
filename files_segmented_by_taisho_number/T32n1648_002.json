{
    "T32n1648_002:0404b16": "解脫道論卷第二",
    "T32n1648_002:0404b18": "阿羅漢優波底沙梁言大光造",
    "T32n1648_002:0404b19": "梁扶南三藏僧伽婆羅譯",
    "T32n1648_002:0404b20": "3 頭陀品頭陀品第三",
    "T32n1648_002:0404b21": "問：爾時淨戒坐禪人，心欲成就勝善功德，又",
    "T32n1648_002:0404b22": "為欲得頭陀功德，當如是成就。何故受此頭",
    "T32n1648_002:0404b23": "陀功德？答：為坐禪人性不一種，為於少欲、為",
    "T32n1648_002:0404b24": "於知足、為於無疑、為於滅愛、為欲增長勇猛",
    "T32n1648_002:0404b25": "精進、為自少營不受外施、為於安住、為斷",
    "T32n1648_002:0404b26": "所著守護戒善，是諸定眾具、是初聖種、是勝",
    "T32n1648_002:0404b27": "功德觀。何者為頭陀？有十三法。二法衣相應，",
    "T32n1648_002:0404b28": "謂糞掃衣及三衣。五法乞食相應，謂乞食、次",
    "T32n1648_002:0404b29": "第乞食、一坐食、節量食、時後不食。五法坐",
    "T32n1648_002:0404c01": "臥相應：一無事處坐、二樹下坐、三露地坐、四",
    "T32n1648_002:0404c02": "塚間坐、五遇得處坐。一勇猛相應有一種，",
    "T32n1648_002:0404c03": "謂常坐不臥。云何糞掃衣？答：性能受持是謂",
    "T32n1648_002:0404c04": "為性，餘亦如是。云何受糞掃衣？斷居士施。",
    "T32n1648_002:0404c05": "云何受三衣？謂斷長衣。云何乞食？謂斷他",
    "T32n1648_002:0404c06": "請。云何次第乞食？謂斷超越乞。云何一坐食？",
    "T32n1648_002:0404c07": "謂不再坐。云何節量食？斷於貪恣。云何時後",
    "T32n1648_002:0404c08": "不食？謂斷於後望。云何無事處坐？斷聚落住。",
    "T32n1648_002:0404c09": "云何樹下坐？斷屋舍住。云何露地坐？斷眾覆",
    "T32n1648_002:0404c10": "處。云何塚間坐？斷餘勝處。云何遇得坐？斷",
    "T32n1648_002:0404c11": "貪樂處。云何常坐不臥？謂離寢寐。何故受糞",
    "T32n1648_002:0404c12": "掃衣？見居士衣有求乞等過，復見受持納衣",
    "T32n1648_002:0404c13": "功德，我見如是斷居士施故受納衣。云何受",
    "T32n1648_002:0404c14": "納衣功德？以似居士衣受持無闕，得不由他、",
    "T32n1648_002:0404c15": "失亦不憂，心無貪染、盜賊不取，足用常用",
    "T32n1648_002:0404c16": "少所經營，善人所習是行無疑，勝善相應現",
    "T32n1648_002:0404c17": "法樂住，令人欣慕使得正受，是納衣功德",
    "T32n1648_002:0404c18": "佛所稱歎。問：納衣有幾？何人受持？何因而",
    "T32n1648_002:0404c19": "失？答：納衣有二種，一無主守護、二世人所棄。",
    "T32n1648_002:0404c20": "或於塚間、或於糞掃、或於市肆、或於道路，拾",
    "T32n1648_002:0404c21": "剪浣染掩緝裁縫，成就受持，此謂無主。或",
    "T32n1648_002:0404c22": "剪鑿之餘，牛鼠所嚙、或火所燒、或人所擲，",
    "T32n1648_002:0404c23": "施覆尸衣及外道服，此謂世人所棄。云何受",
    "T32n1648_002:0404c24": "糞掃衣？若比丘斷居士施，是謂受糞掃衣。云",
    "T32n1648_002:0404c25": "何失？若比丘受居士施，此謂失納衣。云何",
    "T32n1648_002:0404c26": "受三衣？為有長衣應須淨施守護受著，知是",
    "T32n1648_002:0404c27": "等過、見三衣功德，我從今日棄捨長衣，故受",
    "T32n1648_002:0404c28": "三衣。云何受三衣功德？善人所行離畜遊長，",
    "T32n1648_002:0404c29": "少於營造約身知足，如鳥飛空無所顧戀，善",
    "T32n1648_002:0405a01": "人所習是法無疑。問：云何名三衣？云何為受？",
    "T32n1648_002:0405a02": "云何為失？答：謂僧伽梨、欝多羅僧、安陀會，",
    "T32n1648_002:0405a03": "此謂三衣。云何受三衣？若比丘不畜盈長，是",
    "T32n1648_002:0405a04": "受三衣。若受四衣，是名為失。云何受乞食？若",
    "T32n1648_002:0405a05": "受他請則妨自業，不為悅人，不與非法比丘",
    "T32n1648_002:0405a06": "接膝共坐。知是過患，復見乞食功德，我從今",
    "T32n1648_002:0405a07": "日斷受他請，受乞食法。云何乞食功德？依心",
    "T32n1648_002:0405a08": "所願進止自由，不希供饍，消除懈怠、斷滅憍",
    "T32n1648_002:0405a09": "慢、不貪滋味、饒益眾生，常於四方心無限",
    "T32n1648_002:0405a10": "礙，善人所行是業無疑。問：請有幾種？云何",
    "T32n1648_002:0405a11": "為受？云何為失？答：請有三種，一似食請、二就",
    "T32n1648_002:0405a12": "請、三過請。除此三種請，受乞食。若受三請，",
    "T32n1648_002:0405a13": "是失乞食。云何受次第乞食？若於次第處得",
    "T32n1648_002:0405a14": "多美味則不重往，若其重往則受常食，若有",
    "T32n1648_002:0405a15": "疑處亦應遠離。知是過患，復見次第功德，",
    "T32n1648_002:0405a16": "我從今日捨非次乞，受次第乞。云何次第乞",
    "T32n1648_002:0405a17": "功德？以平等心饒益一切，除憎嫉惡、斷遊",
    "T32n1648_002:0405a18": "狎過、不喜喚召、不樂多語、遠人宅舍、離於疾",
    "T32n1648_002:0405a19": "行，如月希現人所瞻仰，善人所行是業無疑。",
    "T32n1648_002:0405a20": "問：云何名次第乞？云何為受？云何為失？答：若",
    "T32n1648_002:0405a21": "比丘始行乞食入於聚落，從最後家以為初",
    "T32n1648_002:0405a22": "次，此謂次第行乞。云何為失？謂超越隣比，",
    "T32n1648_002:0405a23": "是名為失。云何受一坐食？謂於二坐處，數坐、",
    "T32n1648_002:0405a24": "數受食、數洗鉢。與此相違名一坐食，善人所",
    "T32n1648_002:0405a25": "行是業無疑。知如是過，見一坐食功德，是故",
    "T32n1648_002:0405a26": "應受。我從今日捨二坐食，一坐食。云何一",
    "T32n1648_002:0405a27": "坐食功德？不多不少、不貪不淨施，無諸病惱、",
    "T32n1648_002:0405a28": "起居無妨、自事安樂，善人所行是業無疑。問：",
    "T32n1648_002:0405a29": "云何受一坐食？云何為邊？云何為失？答：邊有",
    "T32n1648_002:0405b01": "三種，謂坐邊、水邊、食邊。云何坐邊？食已猶坐。",
    "T32n1648_002:0405b02": "受水洗鉢，不得更食，此謂水邊。云何食邊？",
    "T32n1648_002:0405b03": "若於揣食生最後想，若吞，不更食，此謂食邊。",
    "T32n1648_002:0405b04": "若經二坐，則失一食，除水藥等諸佛所嘆，此",
    "T32n1648_002:0405b05": "謂食邊。云何受節量食？若飡飲無度增身",
    "T32n1648_002:0405b06": "睡重，常生貪樂為腹無厭。知是過已、見節",
    "T32n1648_002:0405b07": "量功德，我從今日斷不貪恣受節量食。云何",
    "T32n1648_002:0405b08": "節食功德？籌量所食不恣於腹，多食增羸，",
    "T32n1648_002:0405b09": "知而不樂，除貪滅病斷諸懈怠，善人所行是",
    "T32n1648_002:0405b10": "業無疑。問：云何受節量食？云何為失？答：若",
    "T32n1648_002:0405b11": "受飯食，應自思惟，所須多少。以為常准，不",
    "T32n1648_002:0405b12": "取長食。善知籌量，斷無期度，謂節量食。若不",
    "T32n1648_002:0405b13": "如是，此則為失。云何受時後不食？斷於望想、",
    "T32n1648_002:0405b14": "離於長食，知是過患、見時後不食功德，我從",
    "T32n1648_002:0405b15": "今日斷於長食，受時後不食。云何時後不食",
    "T32n1648_002:0405b16": "功德？斷所貪樂，節護其身，離於宿食、息所營",
    "T32n1648_002:0405b17": "求、無告於他、不隨心欲，善人所行是業無疑。",
    "T32n1648_002:0405b18": "問：時後幾種？云何為受？云何為失？答：時後有",
    "T32n1648_002:0405b19": "二種，謂不節邊、受持邊。云何不節邊？若受長",
    "T32n1648_002:0405b20": "食，得別請罪，不當更食。云何受持邊？已食二",
    "T32n1648_002:0405b21": "十一揣食，不當更受。時後不食則斷於長，",
    "T32n1648_002:0405b22": "若受長食，失時後不食。云何受無事處？國中",
    "T32n1648_002:0405b23": "喧雜，識觸五塵心生染樂，若住閙處去來紛",
    "T32n1648_002:0405b24": "動。知是過患、復見無事處功德，我從今日斷",
    "T32n1648_002:0405b25": "國中住受無事處。云何無事處功德？離於國",
    "T32n1648_002:0405b26": "中喧雜識觸五塵心生染樂。若住閙處去來",
    "T32n1648_002:0405b27": "紛動，見十種語功德最勝可愛、天人歡喜，不",
    "T32n1648_002:0405b28": "樂狎俗樂，得寂寂、樂少聲，從心禪坐，善人所",
    "T32n1648_002:0405b29": "行是業無疑。問：云何最後無事處？云何為受？",
    "T32n1648_002:0405c01": "云何為失？答：離於國城，栖處郊外、避於邊",
    "T32n1648_002:0405c02": "遠，取中人四肘五百弓內，是最後無事處。",
    "T32n1648_002:0405c03": "除國中住，此謂無事處。若住國中，則失無事",
    "T32n1648_002:0405c04": "處。云何受樹下坐？捨於覆處、不積畜，修治貪",
    "T32n1648_002:0405c05": "受求索。知是為過，見樹下功德，我從今日",
    "T32n1648_002:0405c06": "斷於覆處，受樹下住。云何樹下功德？依樂可",
    "T32n1648_002:0405c07": "愛不交世俗，樂離作務與天同止，斷住處",
    "T32n1648_002:0405c08": "嫉及離愛著，善人所行是業無疑。問：何樹可",
    "T32n1648_002:0405c09": "住？何樹可離？云何而受？云何能失？答：於日中",
    "T32n1648_002:0405c10": "時樹影至處，及無風時葉所墮處，是所可住。",
    "T32n1648_002:0405c11": "除危朽樹、空腐樹、鬼神樹，離諸覆處，是受樹",
    "T32n1648_002:0405c12": "下。若往覆處，則失樹下。云何受露地住？不樂",
    "T32n1648_002:0405c13": "覆處及在樹下藏畜物處。知是過患，見露住",
    "T32n1648_002:0405c14": "功德，我從今日斷不樂處受露地住。云何露",
    "T32n1648_002:0405c15": "住功德？莫往不樂處，斷懈怠睡眠，猶如野",
    "T32n1648_002:0405c16": "鹿隨意而行無所追慕，善人所行是業無疑。",
    "T32n1648_002:0405c17": "云何為受？云何為失？斷於覆處及在樹下，是",
    "T32n1648_002:0405c18": "受露住。若住覆處及在樹下，則失露住。云何",
    "T32n1648_002:0405c19": "受塚間住？若於餘處少行放逸、不起畏惡，知",
    "T32n1648_002:0405c20": "是過患，見塚間功德，我從今日斷於餘處受",
    "T32n1648_002:0405c21": "塚間住。云何受塚間功德？得死時念、得不淨",
    "T32n1648_002:0405c22": "相、得非人敬重，不起放逸、伏於欲染、多所厭",
    "T32n1648_002:0405c23": "患、不懼可畏，觀身空寂、斷計常想，善人所行",
    "T32n1648_002:0405c24": "是業無疑。問：云何受塚間功德？於何可住？於",
    "T32n1648_002:0405c25": "何可行？何受何失？答：若恒有人常多哭泣、恒",
    "T32n1648_002:0405c26": "有烟火，若初欲住如是塚間，當先觀察，有餘",
    "T32n1648_002:0405c27": "靜處，便可往住。若比丘止於塚間，不當作房",
    "T32n1648_002:0405c28": "及安床座，不從風坐、不逆風住，臥時不熟，無",
    "T32n1648_002:0405c29": "食魚味、不飲乳酪、不食麻粹、不觸肴肉，不",
    "T32n1648_002:0406a01": "住屋中，不安鉢器。若人已去，捉持坐具及餘",
    "T32n1648_002:0406a02": "衣物，往到塚間，當其住處如擲物遠。明相",
    "T32n1648_002:0406a03": "現時，攝諸衣具還僧伽藍，除餘處住，是謂塚",
    "T32n1648_002:0406a04": "間。若住餘處，則名為失。云何受？遇得處住，",
    "T32n1648_002:0406a05": "不樂人所貪、不惱他令避，知是過患、見遇得",
    "T32n1648_002:0406a06": "處功德，我從今日斷貪住處受遇得處。云何",
    "T32n1648_002:0406a07": "遇得處功德？覓知足處，貪於寂靜、斷多愛",
    "T32n1648_002:0406a08": "樂，人所敬重，住於慈悲，一向斂攝，善人所行",
    "T32n1648_002:0406a09": "是業無疑。云何為受？云何為失？斷貪所止，",
    "T32n1648_002:0406a10": "是謂依遇。若往樂處，則名為失。云何受常坐",
    "T32n1648_002:0406a11": "不臥？於所住處睡眠懈怠，知是過患、見常坐",
    "T32n1648_002:0406a12": "功德，我從今日斷於惛臥，受常坐不臥。云",
    "T32n1648_002:0406a13": "何常坐功德？斷生怠處，除為身嫉、離染觸樂、",
    "T32n1648_002:0406a14": "少於纏睡，常多寂靜堪修禪勝，善人所行是",
    "T32n1648_002:0406a15": "業無疑。云何為受？云何為失？謂斷睡臥。若寢",
    "T32n1648_002:0406a16": "名失。云何離糞掃衣？於居士施衣，芻麻古",
    "T32n1648_002:0406a17": "貝、憍奢耶、欽婆羅等，以方便受，不失納衣。云",
    "T32n1648_002:0406a18": "何三衣？若畜長衣已過十日，有月望衣、有",
    "T32n1648_002:0406a19": "功德衣、又有長衣，為護臥具敷具、覆瘡衣手",
    "T32n1648_002:0406a20": "巾雨浴衣，不受持不淨施，若以方便，不失三",
    "T32n1648_002:0406a21": "衣。云何乞食方便？若僧次食及常住食、行籌",
    "T32n1648_002:0406a22": "食、十五日食、布薩食、眾食、寺食，以方便受，不",
    "T32n1648_002:0406a23": "失乞食。若見此過，亦應捨離。云何次第乞食",
    "T32n1648_002:0406a24": "方便？見象馬等當門而鬪可羞鄙處，諸如是",
    "T32n1648_002:0406a25": "等若見宜避。又見旃陀羅、覆鉢學家、隨和",
    "T32n1648_002:0406a26": "上闍梨客行比丘，諸如是等方便而越，不失",
    "T32n1648_002:0406a27": "次第。云何一坐食方便？若正食時，見象馬",
    "T32n1648_002:0406a28": "牛蛇、雨、和上、闍梨、客比丘來，方便而起，起已",
    "T32n1648_002:0406a29": "更食，不失一坐。若節量食及時後食，無方便。",
    "T32n1648_002:0406b01": "云何無事處方便？或為受戒、懺罪、問法、布薩",
    "T32n1648_002:0406b02": "自恣、自病、看疾、問經疑處，如是等緣，方便住",
    "T32n1648_002:0406b03": "聚落，不失無事處。云何樹下方便？若遇雨時",
    "T32n1648_002:0406b04": "宜入覆處，明相既現還而不失樹下。露住、塚",
    "T32n1648_002:0406b05": "間，遇得此等方便，亦復如是，餘住處可住。常",
    "T32n1648_002:0406b06": "坐不臥無方便。復有一說：若灌鼻時得作方",
    "T32n1648_002:0406b07": "便，不失常坐。以此十三頭陀，更成八法。如毘",
    "T32n1648_002:0406b08": "曇中說八頭陀，是時後不食攝。節量、一坐，其",
    "T32n1648_002:0406b09": "所受持成一種類，是無事處攝。樹下、露坐、塚",
    "T32n1648_002:0406b10": "間，何故於無事處？若營造房舍樂為作務，多",
    "T32n1648_002:0406b11": "所聚蓄愛著住處，非心所樂。作如是意，於樹",
    "T32n1648_002:0406b12": "下塚間露地淨住，是故成八。於八頭陀復成",
    "T32n1648_002:0406b13": "三法：一無事處、二糞掃衣、三行乞食。若三清",
    "T32n1648_002:0406b14": "淨，頭陀成滿。故佛為難陀說：何時見汝成無",
    "T32n1648_002:0406b15": "事處、受糞掃衣、不時後食，趣養身命，無見所",
    "T32n1648_002:0406b16": "欲。問：誰名頭陀分？頭陀有幾種法？云何三行",
    "T32n1648_002:0406b17": "人修頭陀行？幾頭陀有時節？有是頭陀說頭",
    "T32n1648_002:0406b18": "陀？答：有十三頭陀，是佛所說，佛所制戒，此謂",
    "T32n1648_002:0406b19": "頭陀分。此不應說善、不善、無記。何以故？不善",
    "T32n1648_002:0406b20": "人與惡欲同故，不除惡欲，共起非法貪樂利",
    "T32n1648_002:0406b21": "養，是故不善。頭陀幾種法者，謂有二頭陀",
    "T32n1648_002:0406b22": "法：不貪、不癡。如佛所說：若糞掃衣比丘，依少",
    "T32n1648_002:0406b23": "欲知足，樂靜無疑，依於解脫，是謂受糞掃衣。",
    "T32n1648_002:0406b24": "諸餘頭陀，亦復如是不貪不癡。以此不貪於",
    "T32n1648_002:0406b25": "此十三處能除貪欲，以此不癡於十三處能",
    "T32n1648_002:0406b26": "除無明。復次以此不貪，佛之所許，能生厭患",
    "T32n1648_002:0406b27": "相似無疑，除欲染欺誑；以此不癡，相似除身",
    "T32n1648_002:0406b28": "羸欺誑。此二頭陀法，是不貪不癡。云何三",
    "T32n1648_002:0406b29": "行人修頭陀行？謂貪癡行人是修頭陀行，嗔",
    "T32n1648_002:0406c01": "恚行人不能修行。何以故貪癡行人而能修",
    "T32n1648_002:0406c02": "行頭陀？如貪人至愛成不放逸，若不放逸則",
    "T32n1648_002:0406c03": "能伏貪。如癡無疑，依頭陀受成不放逸，若",
    "T32n1648_002:0406c04": "不放逸則能伏癡。何故貪癡人修行頭陀？瞋",
    "T32n1648_002:0406c05": "人受苦更成其惡，如痰病者若服熱湯轉增",
    "T32n1648_002:0406c06": "其疾，是故瞋人不當修行。復說瞋人應住無",
    "T32n1648_002:0406c07": "事處及在樹下。何故住無事處？以無世間苦",
    "T32n1648_002:0406c08": "故。幾頭陀有時節？三頭陀八月時。謂樹下住、",
    "T32n1648_002:0406c09": "露地住、塚間住，是安居時，佛聽覆處。問：云",
    "T32n1648_002:0406c10": "何是頭陀說頭陀？答：亦有頭陀說頭陀，有頭",
    "T32n1648_002:0406c11": "陀不說頭陀，有非頭陀說有頭陀，有非頭陀",
    "T32n1648_002:0406c12": "不說頭陀。云何有頭陀說頭陀？謂阿羅漢成",
    "T32n1648_002:0406c13": "就頭陀受。云何有頭陀不說頭陀？謂阿羅漢",
    "T32n1648_002:0406c14": "不成就頭陀受。云何有非頭陀說頭陀？謂學",
    "T32n1648_002:0406c15": "人及凡夫成就頭陀受。云何非頭陀不說頭",
    "T32n1648_002:0406c16": "陀？謂學人凡夫不成就頭陀受。問：頭陀何相？",
    "T32n1648_002:0406c17": "何味？何起？答：少欲為相，知足為味，無疑為起。",
    "T32n1648_002:0406c18": "復次無所著為相，無過為味，不退為起。云何",
    "T32n1648_002:0406c19": "初中後？謂受為初，修行為中，歡喜為後。",
    "T32n1648_002:0406c20": "4 分別定品分別定品第四",
    "T32n1648_002:0406c21": "問：爾時淨戒坐禪人，已行頭陀受，成就勝善",
    "T32n1648_002:0406c22": "處，當何所作？答：令定起。問：何定？何相？何味？何",
    "T32n1648_002:0406c23": "起？何處？何人受禪？解脫定、正受何差別？幾",
    "T32n1648_002:0406c24": "定因可見，以此起定？障定有幾法？幾定功",
    "T32n1648_002:0406c25": "德？定幾眾具？幾種定？云何起定？答：定者有清",
    "T32n1648_002:0406c26": "淨心，一向精進與寂靜功德等，正真住不亂，",
    "T32n1648_002:0406c27": "此謂定。復次煩惱猛風無傾心慮，如殿裏燈",
    "T32n1648_002:0406c28": "光焰不動。如阿毘曇說：若心正住無所攀緣",
    "T32n1648_002:0406c29": "亦不動亂，寂靜無著，正定、定根、定力，此",
    "T32n1648_002:0407a01": "謂為定。云何相何味？何起？何處？心住是相，伏",
    "T32n1648_002:0407a02": "怨是味，寂靜是起，於染不著心得解脫是",
    "T32n1648_002:0407a03": "名為處。何人受定？謂受心數等、方便定等，如",
    "T32n1648_002:0407a04": "手執稱，令心心數等，如鉢中油。念與精進等",
    "T32n1648_002:0407a05": "行為定，猶如四馬齊力牽車。思惟等為定，如",
    "T32n1648_002:0407a06": "彼箭師注心調直。以除怨故，如藥消毒。如毘",
    "T32n1648_002:0407a07": "曇說：斂攝是定義。從是定義，滿是定義。禪者",
    "T32n1648_002:0407a08": "四禪，謂初禪等。解脫者，謂八解脫，內有色",
    "T32n1648_002:0407a09": "想外觀色等。定者三定，謂有覺有觀等。正",
    "T32n1648_002:0407a10": "受者，謂九次第正受。云何為禪？思惟事故、思",
    "T32n1648_002:0407a11": "惟怨故、心喜樂故、離障解脫故、令平等故、方",
    "T32n1648_002:0407a12": "便發定故、得自在故、不以一義住正受故、",
    "T32n1648_002:0407a13": "樂起定故。解脫正受者，幾功德令定得起？見",
    "T32n1648_002:0407a14": "四功德，令定得起。云何為四？現見法樂樂住、",
    "T32n1648_002:0407a15": "以觀樂事、神通現證、有具足。何者現見法樂",
    "T32n1648_002:0407a16": "樂住？謂人得定，能生無漏，心起悅味，受出世",
    "T32n1648_002:0407a17": "樂，現見法樂樂住。是故世尊說：彼此身從",
    "T32n1648_002:0407a18": "靜生喜，使得清涼，令漸圓滿，具足成就等。",
    "T32n1648_002:0407a19": "如佛告比丘：我先作尼乾，七日七夜身不動",
    "T32n1648_002:0407a20": "搖，口不言說默然端住，一向受樂。是謂於",
    "T32n1648_002:0407a21": "聖法現見法樂樂住。以觀樂事者，謂坐禪人",
    "T32n1648_002:0407a22": "得心定，事無有蓋纏，調柔堪受持，觀見陰",
    "T32n1648_002:0407a23": "入界等，自性安樂。是故世尊教諸比丘應當",
    "T32n1648_002:0407a24": "修行，如是一切以心依如實知。神通現證者，",
    "T32n1648_002:0407a25": "已得定人依證五通，謂如意、天耳、他心、宿命、",
    "T32n1648_002:0407a26": "天眼。是故世尊說：已得心定，隨宜轉變，如是",
    "T32n1648_002:0407a27": "一切令得如意。有具足者，已得定人未到無",
    "T32n1648_002:0407a28": "學，終令不退。由定得報，得色無色有具足。如",
    "T32n1648_002:0407a29": "佛所說：少修初禪得梵天眷屬，如是種類一",
    "T32n1648_002:0407b01": "切生彼。如是一切此四功德，能生彼定，一一",
    "T32n1648_002:0407b02": "當起。障定有幾者，謂八法：欲欲、嗔恚、懈怠、",
    "T32n1648_002:0407b03": "睡眠、調戲、疑惑、無明、無喜樂。一切惡法是",
    "T32n1648_002:0407b04": "障法。幾定因者，謂有八法。是因出離不嗔，",
    "T32n1648_002:0407b05": "明相不亂。一切善法令心歡喜，能生法智，是",
    "T32n1648_002:0407b06": "為定因。幾定資者，謂有七種戒：眾具知足、覆",
    "T32n1648_002:0407b07": "蔽根門、節量飲食、初中後夜而不睡眠、常念",
    "T32n1648_002:0407b08": "智慧、住處靜寂。定有幾種者，定有二種：一",
    "T32n1648_002:0407b09": "世間定、二出世間定。聖果所得謂出世定，餘",
    "T32n1648_002:0407b10": "名世定。其世間定，是有漏、有結、有縛，是流、",
    "T32n1648_002:0407b11": "是厄、是蓋、是戒盜見盜、是取、是煩惱，此謂",
    "T32n1648_002:0407b12": "世間定。與此相違，名出世定。復次定有二種：",
    "T32n1648_002:0407b13": "邪定、正定。云何邪定？不善一心，是謂邪定；若",
    "T32n1648_002:0407b14": "善一心，是謂正定。邪定當斷，正定應修。復",
    "T32n1648_002:0407b15": "次定有二種：外定、安定。彼彼定初分，此謂",
    "T32n1648_002:0407b16": "外定。性除無間，此謂安定。復次定有三種：有",
    "T32n1648_002:0407b17": "覺有觀定、無覺少觀定、無覺無觀定。云何有",
    "T32n1648_002:0407b18": "覺有觀？謂初禪有覺有觀，二禪無覺少觀，餘",
    "T32n1648_002:0407b19": "禪無覺無觀。復次定有三種，謂共喜生定、共",
    "T32n1648_002:0407b20": "樂生定、共捨生定。初禪二禪謂共喜生，三禪",
    "T32n1648_002:0407b21": "謂共樂生，四禪謂共捨生。復次定有三種：善",
    "T32n1648_002:0407b22": "定、報定、事定。云何善定？聖道學人及凡夫，修",
    "T32n1648_002:0407b23": "色無色定，是謂善定。聖果學人凡夫，生色",
    "T32n1648_002:0407b24": "無色界，是謂報定。無學人受色無色定，是",
    "T32n1648_002:0407b25": "謂事定。復次定有四種：欲定、色定、無色定、無",
    "T32n1648_002:0407b26": "所受定。謂彼彼行正受行，是謂欲定。四禪是",
    "T32n1648_002:0407b27": "謂色定。四無色定及善業報，此謂無色定。四",
    "T32n1648_002:0407b28": "道果，謂無所受定。又定有四種修行，謂苦修",
    "T32n1648_002:0407b29": "行鈍智、苦修行利智、樂修行利智、樂修行",
    "T32n1648_002:0407c01": "鈍智。此四人，一者密煩惱，二者疎煩惱，三",
    "T32n1648_002:0407c02": "者利根，四者鈍根。於密煩惱人鈍根苦修",
    "T32n1648_002:0407c03": "行，鈍智得定。密煩惱利根苦修行，利智得",
    "T32n1648_002:0407c04": "定。疎煩惱人鈍根樂修行，鈍智得定。疎煩惱",
    "T32n1648_002:0407c05": "利根樂修行，利智得定。於是密煩惱人，已密",
    "T32n1648_002:0407c06": "煩惱故，苦折伏煩惱，是故苦修行鈍根人",
    "T32n1648_002:0407c07": "以鈍根故，久積禪行覺鈍智，是故名鈍智。",
    "T32n1648_002:0407c08": "以此方便，一切應分別。復次定有四種，謂小",
    "T32n1648_002:0407c09": "定小事、小定無量事、無量定小事、無量定無",
    "T32n1648_002:0407c10": "量事。云何小定小事？定不隨心所得，定小精",
    "T32n1648_002:0407c11": "進，此謂小定小事。云何小定無量事？定不隨",
    "T32n1648_002:0407c12": "心所得，彼事大精進，此謂小定無量事。云",
    "T32n1648_002:0407c13": "何無量定小事？定隨心所得，彼事小精進，",
    "T32n1648_002:0407c14": "此謂無量定小事。云何無量定無量事？定已",
    "T32n1648_002:0407c15": "隨心所得，彼事大精進，此謂無量定無量",
    "T32n1648_002:0407c16": "事。復次定有四種：欲定、精進定、心定、慧定。",
    "T32n1648_002:0407c17": "欲定者，依欲修得，謂為欲定。依精進得，謂精",
    "T32n1648_002:0407c18": "進定。依心修得，謂為心定。依慧修得，謂為慧",
    "T32n1648_002:0407c19": "定。復次定有四種：有定是佛所得非聲聞",
    "T32n1648_002:0407c20": "所得、有定聲聞所得非佛所得、有定是佛所",
    "T32n1648_002:0407c21": "得及聲聞所得、有定非佛所得非聲聞所得。",
    "T32n1648_002:0407c22": "大悲定、雙變定，是佛所得，非聲聞所得。學果",
    "T32n1648_002:0407c23": "定是聲聞所得，非佛所得。九次第定、無學果",
    "T32n1648_002:0407c24": "定，佛所得及聲聞得。無想定，非佛所得非聲",
    "T32n1648_002:0407c25": "聞得。復次定有四種：有定為起不為滅、有",
    "T32n1648_002:0407c26": "定為滅不為起、有定為起為滅、有定不為起",
    "T32n1648_002:0407c27": "亦不為滅。問：云何為起不為滅？答：欲界善不",
    "T32n1648_002:0407c28": "善定，此謂為起不為滅。四聖道定，是為滅",
    "T32n1648_002:0407c29": "不為起。學及凡夫色無色善定，為起亦為滅。",
    "T32n1648_002:0408a01": "一切果定及事定，非為起非為滅。復次定有",
    "T32n1648_002:0408a02": "四種：初禪、二禪、三禪、四禪。離於五蓋成就覺、",
    "T32n1648_002:0408a03": "觀、喜、樂、一心，此謂初禪。離於覺觀成就三",
    "T32n1648_002:0408a04": "枝，離喜成就二枝，離樂捨一心成就第四",
    "T32n1648_002:0408a05": "禪。復次定有五種，謂初禪、二禪、三禪、四禪、五",
    "T32n1648_002:0408a06": "禪。五禪者為五枝，覺、觀、喜、樂、一心，離五蓋",
    "T32n1648_002:0408a07": "成就五枝，是謂初禪。離覺，成就四枝，是謂",
    "T32n1648_002:0408a08": "二禪。離喜，成就二枝，是謂三禪。離樂，成就",
    "T32n1648_002:0408a09": "二分，謂第四禪，所謂捨一心。問：何故說四禪",
    "T32n1648_002:0408a10": "及五禪？答：由二人報故，第二禪二種，謂無",
    "T32n1648_002:0408a11": "覺無觀、無覺少觀。問：是誰坐禪人，令初禪自",
    "T32n1648_002:0408a12": "在起第二禪？答：於麁覺觀攝念思惟，復知覺",
    "T32n1648_002:0408a13": "過患，令起無覺觀第二禪，是其修四禪次第。",
    "T32n1648_002:0408a14": "復有一人已令初禪自在現起第二禪，於麁",
    "T32n1648_002:0408a15": "覺攝念思惟，唯知覺過患，見無覺少觀，起第",
    "T32n1648_002:0408a16": "二禪，是其受五禪次第，是故說於五禪。復",
    "T32n1648_002:0408a17": "五種定：謂五分正受，喜滿、樂滿、心滿、光滿、觀",
    "T32n1648_002:0408a18": "想。於是初禪二禪喜滿，於是三禪樂滿，於",
    "T32n1648_002:0408a19": "他心智是名心滿，於天眼通是名光滿，從彼",
    "T32n1648_002:0408a20": "彼定起觀智是名觀想。復次定有五種，謂五",
    "T32n1648_002:0408a21": "智正定，此現在樂亦未來樂報。依身智起此",
    "T32n1648_002:0408a22": "定，是聖所行無煩惱。此定慧人修習，此定寂",
    "T32n1648_002:0408a23": "寂快樂，猗所得成就無二，不伏生死。此定",
    "T32n1648_002:0408a24": "寂寂最樂，猗成一性所得，非伏生死我。此定",
    "T32n1648_002:0408a25": "念入念起、依身智起。復次已分別行處已，分",
    "T32n1648_002:0408a26": "別修行事及下中上。以如是，定有多種可知，",
    "T32n1648_002:0408a27": "一切諸定皆入四定。",
    "T32n1648_002:0408a28": "5 覓善知識品覓善知識品第五",
    "T32n1648_002:0408a29": "問：爾時何以起定？答：若初坐禪人欲生禪定，",
    "T32n1648_002:0408b01": "當覓勝善知識。何以故？初坐禪欲生禪定",
    "T32n1648_002:0408b02": "得最勝定，若離善知識，成不住分。如經中",
    "T32n1648_002:0408b03": "說：有雲比丘成於退分。如人獨遊遠國，無侶",
    "T32n1648_002:0408b04": "開示隨意自行，如象無鉤。若坐禪人所修之",
    "T32n1648_002:0408b05": "行，得善知識說法教誡令其攝受，示除過",
    "T32n1648_002:0408b06": "患使得善法，從教修行精勤苦行得最勝定。",
    "T32n1648_002:0408b07": "如富商主眾所敬貴，如親善人、如親父母。善",
    "T32n1648_002:0408b08": "知識者，如象所繫令不動故，如御車人使隨",
    "T32n1648_002:0408b09": "去住故，如人執拕為得善道，如醫治病為消",
    "T32n1648_002:0408b10": "苦楚，猶如天雨潤益諸種，如母養兒、如父教",
    "T32n1648_002:0408b11": "子、如親無難、如友饒益、如師教誡，一切善法",
    "T32n1648_002:0408b12": "依是成滿。是故世尊教於難陀：一切梵行，所",
    "T32n1648_002:0408b13": "謂善知識。是故當覓勝善之人為善朋友。云",
    "T32n1648_002:0408b14": "何是勝善知識？謂有所成就。明了修多羅、毘",
    "T32n1648_002:0408b15": "曇、毘尼，是謂所得成就。明了業種、得善神通，",
    "T32n1648_002:0408b16": "得見四諦，此二種人功德成就，是所當覓。",
    "T32n1648_002:0408b17": "若不得二種功德成就人，以七分成就善知",
    "T32n1648_002:0408b18": "識，是亦當覓。云何七分？可敬愛、可重、可貴、",
    "T32n1648_002:0408b19": "能說、忍辱、說深語、不安非處。云何可敬愛？依",
    "T32n1648_002:0408b20": "二種行者，善說共住樂，心解不難，是謂可敬",
    "T32n1648_002:0408b21": "愛。可重者，戒行寂靜守念成就，不貪欲多",
    "T32n1648_002:0408b22": "語，是謂可重。可貴者，聞慧功德成就，知坐",
    "T32n1648_002:0408b23": "禪可重，是為可貴。能說者，我言可愛可重",
    "T32n1648_002:0408b24": "可貴有果，如是思惟：饒益彼故、尊重法故，於",
    "T32n1648_002:0408b25": "非可作制伏攝受終不棄捨，是謂能說。忍辱",
    "T32n1648_002:0408b26": "者，能令無滯綺語總語相，如賢聖故，是謂",
    "T32n1648_002:0408b27": "忍辱。深語者，通達業處，若分別、想念、作意、",
    "T32n1648_002:0408b28": "安著，皆由執相，善說如法，不如法煩惱取相",
    "T32n1648_002:0408b29": "能令滅盡，是說深語。不安非處者，若於姓",
    "T32n1648_002:0408c01": "族住處業聚誦著非住可避，若於堪事處行",
    "T32n1648_002:0408c02": "令得安隱，是住可住，此謂不安非處。以此",
    "T32n1648_002:0408c03": "七分成就，是善知識可覓。問：云何應覓？答：若",
    "T32n1648_002:0408c04": "知某甲住處是功德成就可重，若有禪師應",
    "T32n1648_002:0408c05": "當往彼。若自不知、餘處同學知，應往親覲。已",
    "T32n1648_002:0408c06": "知時節如法未說其意，恭敬勞問起居，諮訪",
    "T32n1648_002:0408c07": "所行：何處國土何處住止，有眾安住，有僧",
    "T32n1648_002:0408c08": "靜坐，有是禪師，其行若為？以何功德一切所",
    "T32n1648_002:0408c09": "貴？應作如是問。同學應答：某國某住某眾",
    "T32n1648_002:0408c10": "禪坐，某禪師眾所愛重。得聞是已深思隨",
    "T32n1648_002:0408c11": "喜，當往彼處親覲受行。應整衣服到和上所，",
    "T32n1648_002:0408c12": "自說意樂。和上聽我，我當往彼親覲禪師。和",
    "T32n1648_002:0408c13": "上應聽，答善哉，我亦隨喜，是善人所作。此",
    "T32n1648_002:0408c14": "謂善人共住、善人所行，是隨法修行，若見聞",
    "T32n1648_002:0408c15": "者得大利益，何況共住。汝當往彼。汝已往彼，",
    "T32n1648_002:0408c16": "慎莫放逸，若是善人可勤修學。若於一時及",
    "T32n1648_002:0408c17": "一切時，等加信",
    "T32n1648_002:0408c18": "敬，誠當善語，守護身口，曉解修行，當得成就。",
    "T32n1648_002:0408c19": "一切依師莫生輕易，如初嫁小女性事舅姑，",
    "T32n1648_002:0408c20": "應生慚愧聽受教誡。若見弟子無衣服湯藥，",
    "T32n1648_002:0408c21": "若往彼時如法料理，說法教誡。及至，將送",
    "T32n1648_002:0408c22": "行坐，教以善法。彼坐禪人齊整衣服，恭敬圍",
    "T32n1648_002:0408c23": "遶禮師足下，於行所半路園外諸有水地，往",
    "T32n1648_002:0408c24": "彼一處衣鉢革屣澡罐禪具，高置一處不使",
    "T32n1648_002:0408c25": "近水，當浴不聲。若浴竟已，齊整衣服，著欝",
    "T32n1648_002:0408c26": "多羅僧，衣鉢禪具置右肩上，卷僧伽梨若置",
    "T32n1648_002:0408c27": "肩上。若入寺舍，低蓋繞塔。若見比丘，當往",
    "T32n1648_002:0408c28": "諮問：此處有坐禪人不？有糞掃衣人不？有乞",
    "T32n1648_002:0408c29": "食人不？有律師不？有者於何處住？從何可",
    "T32n1648_002:0409a01": "至？有者當往。若無此人，有律師者，我亦當",
    "T32n1648_002:0409a02": "往。又無律師，誰為上座，我亦當往。若上座",
    "T32n1648_002:0409a03": "大僧為取衣鉢，勿與；若餘小者，應與。若無人",
    "T32n1648_002:0409a04": "取，下置一處。若見上座，應當禮足於一面住。",
    "T32n1648_002:0409a05": "舊住比丘以坐以水及澡洗處如法供給，延",
    "T32n1648_002:0409a06": "其消息安其衣鉢，示其便處，訪問僧制。日",
    "T32n1648_002:0409a07": "將入時，周行寺內。若見律師，共語諮問所疑",
    "T32n1648_002:0409a08": "之罪及不犯罪。若見阿毘曇師，為應修慧，當",
    "T32n1648_002:0409a09": "問陰入界業。若見頭陀人，為相應慧，當問頭",
    "T32n1648_002:0409a10": "陀功德。若住於彼，日日應往處處諮問。若欲",
    "T32n1648_002:0409a11": "行，當屏牒臥具，禮大僧足，白云行去。此是",
    "T32n1648_002:0409a12": "比丘為客法用。於彼坐禪人，應住親近。禪",
    "T32n1648_002:0409a13": "師若至，雖小亦代取衣鉢。禪師之法，可行不",
    "T32n1648_002:0409a14": "可行不應即行令去，是先所作應當修行。若",
    "T32n1648_002:0409a15": "欲教人先取覺。學坐禪人先已行法，看視住",
    "T32n1648_002:0409a16": "處安置衣鉢，少時消息知識時節，親覲禪師",
    "T32n1648_002:0409a17": "恭敬禮拜，少時靜默當坐。若禪師問所欲，當",
    "T32n1648_002:0409a18": "隨說所樂，若不問者則不應說。從此已後，楊",
    "T32n1648_002:0409a19": "枝澡洗等，當請依止修所行業。若乞時至，往",
    "T32n1648_002:0409a20": "問闍梨，如法當作。食時若至，為闍梨洗足及",
    "T32n1648_002:0409a21": "安坐處授鉢。於其自鉢食，應問闍梨所取多",
    "T32n1648_002:0409a22": "少，安置自鉢減與弟子。如是攝受，如是不難。",
    "T32n1648_002:0409a23": "爾時食已，取闍梨鉢洗訖安處，知時親覲恭",
    "T32n1648_002:0409a24": "敬禮拜，少時靜默當坐。若闍梨問，隨說所樂。",
    "T32n1648_002:0409a25": "若不問，禮拜闍梨，請聽我說本來所欲。若蒙",
    "T32n1648_002:0409a26": "聽許，隨意問。闍梨若聽，一切當說。若不問，",
    "T32n1648_002:0409a27": "禮阿闍梨，覓時節當說我來因緣，願闍梨",
    "T32n1648_002:0409a28": "聽我所說。若阿闍梨聽，一切其所樂當說。闍",
    "T32n1648_002:0409a29": "梨言善哉，如法教誡，應當攝受。是故世尊",
    "T32n1648_002:0409b01": "說偈：",
    "T32n1648_002:0409b02": "以時而親近，　　令心無憍慢，",
    "T32n1648_002:0409b03": "梵行能護法，　　譬如樹無風。",
    "T32n1648_002:0409b04": "念法而修行，　　及法戲自樂，",
    "T32n1648_002:0409b05": "法住法分別，　　當說如實法。",
    "T32n1648_002:0409b06": "毀法不當行，　　綺語憂戲笑，",
    "T32n1648_002:0409b07": "瞋恚勿懈怠，　　忿恨貪慢癡，",
    "T32n1648_002:0409b08": "愛染佷戾等，　　修行悉伏除。",
    "T32n1648_002:0409b09": "守義不自高，　　知善誠實語，",
    "T32n1648_002:0409b10": "為定實知聞。　　若人輒放逸，",
    "T32n1648_002:0409b11": "聞慧不增長；　　若人知正法，",
    "T32n1648_002:0409b12": "天人所恭敬。　　恭敬成信心，",
    "T32n1648_002:0409b13": "多聞能護法，　　令得所樂聞。",
    "T32n1648_002:0409b14": "如是諸功德，　　隨法能修行，",
    "T32n1648_002:0409b15": "能生勝妙解，　　成就智慧人。",
    "T32n1648_002:0409b16": "若有如是師，　　當修不放逸。",
    "T32n1648_002:0409b17": "解脫道論卷第二"
}