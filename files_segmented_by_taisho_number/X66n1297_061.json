{
    "X66n1297_061:0647b08": "宗鑑法林卷六十一",
    "X66n1297_061:0647b10": "集雲堂　編",
    "X66n1297_061:0647b11": "　　大鑒下五世",
    "X66n1297_061:0647b12": "夾山示眾。百艸頭上薦取老僧。閙市裏識取天子。",
    "X66n1297_061:0647b13": "雲門偃云。蝦蟇鑽你鼻孔。毒蛇穿你眼睛。且向葛藤",
    "X66n1297_061:0647b14": "裏會取。　雲峰悅云。雲門與麼道。大似和泥脫墼。若",
    "X66n1297_061:0647b15": "無後語。疑殺天下人。今日因行不妨掉臂。乃豎拄杖",
    "X66n1297_061:0647b16": "云。還見雲門麼。　保寧勇云。百艸頭上分明顯露。為",
    "X66n1297_061:0647b17": "甚不薦。閙市裏終日相逢。為甚不識。未開眼者且莫",
    "X66n1297_061:0647b18": "錯怪夾山。雖然如是。干保寧什麼事。　雲居舜云。古",
    "X66n1297_061:0647b19": "人與麼。實為慈悲。且作麼生是閙市門頭天子。會麼。",
    "X66n1297_061:0647b20": "愁人莫向愁人說。說向愁人愁殺人。又舉了云。我則",
    "X66n1297_061:0647b21": "不然。婦搖機軋軋。兒弄口喎喎。　徑山杲云。夾山垛",
    "X66n1297_061:0647b22": "生招箭。雲門認賊為子。雖然如是。知恩者少。負恩者",
    "X66n1297_061:0647b23": "多。　天寧琦云。百艸頭薦阿誰。閙市裏識什麼。　仰",
    "X66n1297_061:0647b24": "山欽云。與麼說話。正是妄認前塵分別影事。若是端",
    "X66n1297_061:0647c01": "拱垂衣孤峰獨宿。未夢見在。諸人要見夾山麼。豎拂",
    "X66n1297_061:0647c02": "子云。一狀領過。　佛川義云。大小妙喜錯判不少。野",
    "X66n1297_061:0647c03": "山今日翻案去也。雲門垛生招箭。夾山認賊為子。我",
    "X66n1297_061:0647c04": "與麼道。也是空費口脣皮。何也。不見道知恩者少。負",
    "X66n1297_061:0647c05": "恩者多。　崇先奇云。夾山好事不如無。雲門禍不單",
    "X66n1297_061:0647c06": "行。雖然如是。駕與青龍不解騎。又爭怪得山僧。",
    "X66n1297_061:0647c07": "夾山示眾。目前無法。意在目前。不是目前法。非耳",
    "X66n1297_061:0647c08": "目之所到。",
    "X66n1297_061:0647c09": "天童覺云。夾山老子解開布袋。將差珍異寶撒向諸",
    "X66n1297_061:0647c10": "人面前了也。正當恁麼時又作麼生。路不拾遺。君子",
    "X66n1297_061:0647c11": "稱美。",
    "X66n1297_061:0647c12": "九轉靈丹難却易。一鎚便當易還難。相逢話盡壺中",
    "X66n1297_061:0647c13": "事。重把仙書仔細看。(長靈卓)",
    "X66n1297_061:0647c14": "年來萬事總消磨。老去閒添白髮多。道泰不傳天子",
    "X66n1297_061:0647c15": "令。時清休唱太平歌。(竹菴珪)",
    "X66n1297_061:0647c16": "痴人面前休說夢。生銕團上須有縫。明明說與却佯",
    "X66n1297_061:0647c17": "聾。祇管外邊閒打哄。(妙喜杲)",
    "X66n1297_061:0647c18": "直下會來猶未是。纔生分別轉誵譌。休將支遁池中",
    "X66n1297_061:0647c19": "鶴。喚作山陰道士鵞。(愚菴及)",
    "X66n1297_061:0647c20": "握不成團撥不開。德雲幾度下崔嵬。有時行到海南",
    "X66n1297_061:0647c21": "岸。密密還從舊路回。(最菴印)",
    "X66n1297_061:0647c22": "曾上華亭釣月舟。當陽重敘十年愁。如今觸處還同",
    "X66n1297_061:0647c23": "見。鷺宿寒汀點點秋。(幻寄庭)",
    "X66n1297_061:0647c24": "曹娥江裏失却鏡。西子湖心撈得月。走入廣寒問素",
    "X66n1297_061:0648a01": "娟。却云湘女淚成血。(龍池珍)",
    "X66n1297_061:0648a02": "夾山示眾。我二十年住山。未嘗舉著宗門中事。有",
    "X66n1297_061:0648a03": "僧便問。承和尚有言。二十年住此山未曾舉著宗",
    "X66n1297_061:0648a04": "門中事是否。師曰是。僧便掀倒禪牀。師休去。明日",
    "X66n1297_061:0648a05": "普請掘一阬。令侍者請昨日問話僧至。師曰老僧",
    "X66n1297_061:0648a06": "二十年說無義語。請上座打殺老僧埋向阬裏便",
    "X66n1297_061:0648a07": "請。若不打殺老僧。上座自著打殺埋向阬裏始得。",
    "X66n1297_061:0648a08": "其僧歸堂。束裝潛去。",
    "X66n1297_061:0648a09": "昭覺勤云。夾山濁時頭尾皆濁。者僧清時始終俱清。",
    "X66n1297_061:0648a10": "後人不會。盡道者僧怕被打殺潛然而去。殊不知綿",
    "X66n1297_061:0648a11": "裏有鍼。者僧好即好。祇是少一轉語。待道若不打殺",
    "X66n1297_061:0648a12": "老僧。上座自著打殺埋向坑中始得。祇近前兩手擘",
    "X66n1297_061:0648a13": "開眼云。猫。　中峰本云。者僧始則攙旗奪鼓。終則詐",
    "X66n1297_061:0648a14": "敗佯輸。夾山雖有添兵減竈之謀。怎奈脚跟下泥深",
    "X66n1297_061:0648a15": "三尺。　敬畏空云。夾山掘阬不曾埋却者僧。却自埋",
    "X66n1297_061:0648a16": "却了也。　天井新云。者僧若不潛去。好與夾山一坑",
    "X66n1297_061:0648a17": "埋却。　法林音云。者僧縱然潛去。早與夾山一坑埋",
    "X66n1297_061:0648a18": "却。",
    "X66n1297_061:0648a19": "夾山因僧問。會處即不問。不會處請師一言。師曰。",
    "X66n1297_061:0648a20": "戶挂凋林。影中辨取。",
    "X66n1297_061:0648a21": "威音那畔不能行。撒手還家懶問程。寢殿無人空寂",
    "X66n1297_061:0648a22": "歷。滿窻惟有月虗明。(丹霞淳)",
    "X66n1297_061:0648a23": "夾山因虎頭上座參。師問甚處來。曰湖南來。師曰",
    "X66n1297_061:0648a24": "曾到石霜麼。曰要路經過怎得不到。師曰承聞石",
    "X66n1297_061:0648b01": "霜有毬子話是否。曰和尚也須急著眼。師曰作麼",
    "X66n1297_061:0648b02": "生是毬子。曰跳不出。師曰作麼生是毬杖。曰沒手",
    "X66n1297_061:0648b03": "足。師曰。老僧不曾與闍黎相識。出去。",
    "X66n1297_061:0648b04": "翠峰顯云。親見者僧從石霜來。夾山因甚道不相識。",
    "X66n1297_061:0648b05": "　智海逸云。夾山恁麼道。是肯者僧不肯者僧。若辨",
    "X66n1297_061:0648b06": "得出。許你具擇法眼。　徑山策云。入虎穴者不畏死。",
    "X66n1297_061:0648b07": "登危竿者不怕險。者僧要路經過。夾山因茲落艸。檢",
    "X66n1297_061:0648b08": "點將來。未免如猫弄鼠塗毒。若作夾山。待他道和尚",
    "X66n1297_061:0648b09": "也須急著眼。即和聲打出。且向道淨地上不要放屙。",
    "X66n1297_061:0648b10": "還知麼。傷鼈恕龜。殺活由我。",
    "X66n1297_061:0648b11": "夾山次日又陞座曰。昨日新到在麼。頭出應諾。師",
    "X66n1297_061:0648b12": "曰。目前無法。意在目前。不是目前法。非耳目之所",
    "X66n1297_061:0648b13": "到。曰。今日雖問。要且不是。師曰。片月難明。非關天",
    "X66n1297_061:0648b14": "地。曰。莫[尸@豕]沸。便作掀禪牀勢。師曰。且緩緩。虧著上",
    "X66n1297_061:0648b15": "座什麼處。頭豎起拳曰。目前還著得者箇麼。師曰",
    "X66n1297_061:0648b16": "作家作家。頭又作掀禪牀勢。師曰。大眾看者一員",
    "X66n1297_061:0648b17": "戰將。若是門庭布列。山僧不如它。若據入理深談。",
    "X66n1297_061:0648b18": "也較山僧一級地。",
    "X66n1297_061:0648b19": "東禪嶽云。夾山口吹無孔笛。手提氈拍板。大家唱云。",
    "X66n1297_061:0648b20": "去年梅。今年柳。顏色馨香依舊。是何曲調。曲終人不",
    "X66n1297_061:0648b21": "見。江上數峰青。",
    "X66n1297_061:0648b22": "夾山嘗遣一小師徧遊禪剎。殊無趣向。及聞師道",
    "X66n1297_061:0648b23": "遠播。乃回省覲曰。和尚有如許奇特事。何不早向",
    "X66n1297_061:0648b24": "某甲道。師曰。汝蒸飯時吾為著火。汝行益時吾為",
    "X66n1297_061:0648c01": "展盋。甚處是孤負汝處。小師因而有省。",
    "X66n1297_061:0648c02": "汝蒸飯時吾著火。汝行益時吾展[友/皿]。尋常恁麼老婆",
    "X66n1297_061:0648c03": "心。自是你儂機不活。機若活。夾山本無奇特事。百川",
    "X66n1297_061:0648c04": "倒流閙聒聒。(痴絕沖)",
    "X66n1297_061:0648c05": "夾山問黃山月輪。子是甚處人。曰閩中人。師曰還",
    "X66n1297_061:0648c06": "識老僧麼。曰還識學人麼。師曰。不然。且還老僧艸",
    "X66n1297_061:0648c07": "鞵錢。然後老僧還子廬陵米價。曰。恁麼則不識和",
    "X66n1297_061:0648c08": "尚也。未審廬陵米作麼價。師曰。真獅子兒。善能哮",
    "X66n1297_061:0648c09": "[口*后]。",
    "X66n1297_061:0648c10": "天奇瑞云。神之通也。虎穴魔宮無不自在。用之妙也。",
    "X66n1297_061:0648c11": "天涯海角有何障蔽。縱之星布高穹。奪之風卷殘。雲",
    "X66n1297_061:0648c12": "自古明槍易躲。至今暗箭難防。鼷口鼠食。人不覺疼。",
    "X66n1297_061:0648c13": "若人會得。八表橫行。　大珠○云。看他作家相見。機",
    "X66n1297_061:0648c14": "鋒相拄。唱愈高和愈峻。八面玲瓏何等自在。雖然。還",
    "X66n1297_061:0648c15": "知者僧暗傷毒箭處麼。　祖燈紹云。金鍼密運。就中",
    "X66n1297_061:0648c16": "不犯鋒鋩。還它夾山。建立不愧玉線。橫抽袖裏渾忘",
    "X66n1297_061:0648c17": "斷續。須是月公。展托無違可謂作家。相見不屑呈戈",
    "X66n1297_061:0648c18": "舞鉞。惜乎末後被夾山暗裏金鎞。至今毒入骨髓。當",
    "X66n1297_061:0648c19": "時待道真獅子兒善能哮吼。便與掀倒禪牀拂袖便",
    "X66n1297_061:0648c20": "出。非惟坐斷夾山舌頭。亦見師資有據。",
    "X66n1297_061:0648c21": "夾山普請次。維那命佛日送茶。日曰某甲祇為佛",
    "X66n1297_061:0648c22": "法來。不為送茶來。那曰和尚令請上座。日曰和尚",
    "X66n1297_061:0648c23": "即得。乃將茶去作務處。見師遂撼茶盌作聲。師不",
    "X66n1297_061:0648c24": "顧。日曰。釅茶三五盌。意在钁頭邊。師曰。缾有傾茶",
    "X66n1297_061:0649a01": "勢。籃中幾箇甌。日曰。缾有傾茶勢。籃中無一甌。便",
    "X66n1297_061:0649a02": "傾茶。大眾俱以目視之。日曰。大眾鶴望。乞師一言。",
    "X66n1297_061:0649a03": "師曰。路逢死蛇莫打殺。無底籃子盛將歸。日曰。手",
    "X66n1297_061:0649a04": "執夜明符。幾箇知天曉。師召大眾。已有人也。歸去",
    "X66n1297_061:0649a05": "來。乃住普請。",
    "X66n1297_061:0649a06": "萬安嚴云。明自己。逞峻機。巇嶮崖頭別行活路。辨龍",
    "X66n1297_061:0649a07": "蛇。擒虎兕。毒藥叢中却與醍醐。方能似函得葢如芥",
    "X66n1297_061:0649a08": "投鍼。此是夾山當年一賓一主道合處。山僧又作麼",
    "X66n1297_061:0649a09": "生。途中若遇仙陀客。莫使黃金鑄子期。",
    "X66n1297_061:0649a10": "路逢死蛇莫打殺。無底籃子須颺下。往往事從閒話",
    "X66n1297_061:0649a11": "生。莫將閒話為閒話。(朴翁銛)",
    "X66n1297_061:0649a12": "擔板漢。沒拘束。餓死首陽山。誓不食周粟。(虛堂愚)",
    "X66n1297_061:0649a13": "夾山上堂。行不越戶。穴不棲巢。目不顧它位裏。脚",
    "X66n1297_061:0649a14": "不蹋它位裏。六戶不掩。四衢無踪。學不停午。意不",
    "X66n1297_061:0649a15": "立玄。千劫眼不借舌頭底。萬劫舌頭不顧眼中明。",
    "X66n1297_061:0649a16": "峻機不假鋒鋩。若到者裏。有箇甚麼事。竿頭絲綫",
    "X66n1297_061:0649a17": "從君弄。不犯清波意自殊。",
    "X66n1297_061:0649a18": "月沉碧海龍非隱。霧鎖蒼梧鳳不知。劫外森森無影",
    "X66n1297_061:0649a19": "木。垂陰自有未萌枝。(丹霞淳)",
    "X66n1297_061:0649a20": "夾山因僧問如何是相似句。師曰。荷葉團團團似",
    "X66n1297_061:0649a21": "鏡。蔆角尖尖尖似錐。還會麼。曰不會。師曰。風吹柳",
    "X66n1297_061:0649a22": "絮毛毬走。雨打棃花蛺蜨飛。",
    "X66n1297_061:0649a23": "仰山欽云。大小夾山雖然不負來機。怎奈被者僧勘",
    "X66n1297_061:0649a24": "破。仰山不然。如何是相似句。荷葉團團團似鏡。蔆角",
    "X66n1297_061:0649b01": "尖尖尖似錐。學人不會。風吹柳絮毛毬走。雨打棃花",
    "X66n1297_061:0649b02": "蛺蜨飛。終是別些子。　天寧琦云。夾山與麼答話。恰",
    "X66n1297_061:0649b03": "似夾竹桃花錦上鋪花。祇是未曾點著本分事在。今",
    "X66n1297_061:0649b04": "日有問如何是相似句。向道。毋將支遁鶴。喚作右軍",
    "X66n1297_061:0649b05": "鵝。　語浪諝云。山僧即不然。設有問如何是相似句。",
    "X66n1297_061:0649b06": "但向他道。沙囊挂壁休思飯。弓影沉盃莫認蛇。",
    "X66n1297_061:0649b07": "夾山會下有一僧到石霜。入門便道不審。霜曰不",
    "X66n1297_061:0649b08": "必闍棃。僧曰與麼則珍重便去。又到巖頭。入門便",
    "X66n1297_061:0649b09": "道不審。頭乃噓兩噓。僧曰與麼則珍重。纔回步。頭",
    "X66n1297_061:0649b10": "曰。雖是後生。亦能管帶。其僧歸舉似師。師明日陞",
    "X66n1297_061:0649b11": "堂。乃喚曰昨日從石霜巖頭來底阿師出來。如法",
    "X66n1297_061:0649b12": "舉前話。僧舉了。師曰大眾還會麼。若無人道。老僧",
    "X66n1297_061:0649b13": "不惜眉毛道去也。乃曰。石霜雖有殺人刀。且無活",
    "X66n1297_061:0649b14": "人劍。巖頭亦有殺人刀。亦有活人劍。",
    "X66n1297_061:0649b15": "白巖符云。石霜巖頭已有。夾山發放了也。若論者僧。",
    "X66n1297_061:0649b16": "亦不妨許伊是箇俊俏衲子。祇是不合向夾山手裏",
    "X66n1297_061:0649b17": "納敗缺。當時若解慎初護末。待道如法舉前話。便好",
    "X66n1297_061:0649b18": "掀倒禪牀。教夾山者漢要作鹽鐵判官也未得在。",
    "X66n1297_061:0649b19": "夾山在溈山充典座。溈一日問今日喫什麼菜。師",
    "X66n1297_061:0649b20": "曰兩年同一春。曰好好修事著。師曰龍宿鳳巢。",
    "X66n1297_061:0649b21": "天童傑云。把柄在手。縱奪臨時。敲磕將來。百味具足。",
    "X66n1297_061:0649b22": "其中祇欠一味。且道是油是醬。檢點得出。華藏功不",
    "X66n1297_061:0649b23": "浪施。　天界盛云。夾山者漢纔遭一笑。三橈開得眼",
    "X66n1297_061:0649b24": "來。便乃氣吞諸方。雖然。汝等時中還曾齩著兩年同",
    "X66n1297_061:0649c01": "一春麼。喝一喝云。趕起石老虎著。",
    "X66n1297_061:0649c02": "相逢借問眾僧糜。莫比庵園香飯施。紫氣夜隨丹鳳",
    "X66n1297_061:0649c03": "轉。金龍曉纏月中枝。(投子青)",
    "X66n1297_061:0649c04": "雨過龍庭苔蘚潤。夜央金殿燭初紅。宮姬雅奏昇平",
    "X66n1297_061:0649c05": "曲。禁外虗勞視聽聰。(大洪預)",
    "X66n1297_061:0649c06": "龍宿鳳巢裏。二年同一春。桂花香撲撲。平地是青雲。",
    "X66n1297_061:0649c07": "(大洪恩)",
    "X66n1297_061:0649c08": "黃閣簾垂紫氣低。手持丹詔下彤墀。香風拂拂迎瓊",
    "X66n1297_061:0649c09": "珮。方外如何敢竊窺。(寧遠地)",
    "X66n1297_061:0649c10": "夾山因僧問。十二分教及祖意。和尚為什麼不許",
    "X66n1297_061:0649c11": "人問。師曰是老僧坐具。曰和尚以何法示人。師曰",
    "X66n1297_061:0649c12": "虗空無挂鍼之路。子虛徒撚綫之功。又曰會麼。曰",
    "X66n1297_061:0649c13": "不會。師曰金粟之苗裔。舍利之真身。罔象之玄談。",
    "X66n1297_061:0649c14": "是野狐之窟宅。",
    "X66n1297_061:0649c15": "瘡疣故紙太顢頇。彩畵虗空總不堪。烈燄那容蚊蚋",
    "X66n1297_061:0649c16": "泊。狂猿徒自影空貪。靈鋒劍拂珊瑚月。胡餅機超佛",
    "X66n1297_061:0649c17": "祖談。點石化金仙遇易。教人除却是非難。(大覺昇)",
    "X66n1297_061:0649c18": "風日熙熙雞犬淳。孫吳謀略若施陳。五丁鑿路先亡",
    "X66n1297_061:0649c19": "蜀。萬里築城早喪秦。塵淨一盤珠湛湛。機生四海浪",
    "X66n1297_061:0649c20": "津津。廓清寰宇無瑕翳。花笑鶯啼處處春。(遠菴僼)",
    "X66n1297_061:0649c21": "堯舜垂裳萬國春。太平無事不談兵。玉鞭金馬閒終",
    "X66n1297_061:0649c22": "日。明月清風富一生。([、/(、*、)]三圓)",
    "X66n1297_061:0649c23": "夾山將示滅。垂語曰。石頭一枝看看即滅矣。洛浦",
    "X66n1297_061:0649c24": "曰不然。師曰何也。曰它家自有青山在。師曰。苟如",
    "X66n1297_061:0650a01": "是。即吾宗不墜矣。",
    "X66n1297_061:0650a02": "愚菴盂云。石頭一枝。有賴洛浦此語。墜吾宗者。可惜",
    "X66n1297_061:0650a03": "夾山後語。減價賣絲帛。兒孫盡布衣。　祖燈紹云。夾",
    "X66n1297_061:0650a04": "山尋常口吞佛祖氣壓諸。方臨死猶作者般態狀。若",
    "X66n1297_061:0650a05": "非多口阿師出一臂力。洎乎入涅槃堂不得。",
    "X66n1297_061:0650a06": "鄂州清平山令遵禪師(翠微學嗣)因僧問如何是大乘。",
    "X66n1297_061:0650a07": "師曰井索。曰如何是小乘。師曰錢索。曰如何是有",
    "X66n1297_061:0650a08": "漏。師曰笊篱。曰如何是無漏。師曰木杓。曰覿面相",
    "X66n1297_061:0650a09": "呈時如何。師曰分付與典座。",
    "X66n1297_061:0650a10": "天寧琦云。永祚不避諸方檢責。也要矢上加尖。打破",
    "X66n1297_061:0650a11": "大唐國。覓一箇會佛法底不可得。",
    "X66n1297_061:0650a12": "笊篱木杓。錢貫井索。現成家風。受用廓落。生涯放得",
    "X66n1297_061:0650a13": "信緣看。佛法更於何處著。不用安排祇麼從。自然心",
    "X66n1297_061:0650a14": "地常安樂。(天童覺)",
    "X66n1297_061:0650a15": "二乘諸漏扣空王。雪後那堪半夜霜。秦漢旌旗度沙",
    "X66n1297_061:0650a16": "漠。唐虞黼黻拱巖廓。(張無盡)",
    "X66n1297_061:0650a17": "笊篱木杓。錢貫井索。打瓦鑽龜。徒勞卜度。麒麟祇有",
    "X66n1297_061:0650a18": "一隻角。(南華昺)",
    "X66n1297_061:0650a19": "細敲檀板接鶯喉。聲遏行雲宛轉流。千度唱來千度",
    "X66n1297_061:0650a20": "別。令人猶憶小涼州。(中牧瑛)",
    "X66n1297_061:0650a21": "清平初參翠微。問如何是西來的的意。微曰待無",
    "X66n1297_061:0650a22": "人即向汝道。師良久曰無人也請和尚說。微下禪",
    "X66n1297_061:0650a23": "牀引入竹園。師又曰無人也請和尚說。微指竹曰。",
    "X66n1297_061:0650a24": "者竿得恁麼長。那竿得恁麼短。師稍領略。猶未盡",
    "X66n1297_061:0650b01": "徹。後出住大通。舉此謂眾曰。先師入泥入水。自是",
    "X66n1297_061:0650b02": "我不會。",
    "X66n1297_061:0650b03": "父子相逢意已彰。尊卑何必敘炎凉。丁寧指點家園",
    "X66n1297_061:0650b04": "事。行盡荒郊話短長。(大洪遂)",
    "X66n1297_061:0650b05": "土埋處處銕菱角。半夜經由未覺難。天曉脚跟傷中",
    "X66n1297_061:0650b06": "倒。方知行過銕門關。(雪堂行)",
    "X66n1297_061:0650b07": "清平因僧問如何是清平家風。師曰一斗麫作三",
    "X66n1297_061:0650b08": "箇蒸餅。",
    "X66n1297_061:0650b09": "響落千山事亦真。雲流夜魄却分明。要求絕迹無行",
    "X66n1297_061:0650b10": "地。莫向崆峒問廣城。(頻吉祥)",
    "X66n1297_061:0650b11": "舒州投子山大同禪師(翠微學嗣)因僧問如何是十身",
    "X66n1297_061:0650b12": "調御。師下禪牀立。又問凡聖相去多少。師亦下禪",
    "X66n1297_061:0650b13": "牀立。",
    "X66n1297_061:0650b14": "翠峰顯云。此公案諸人無不委知。若與麼舉。天下衲",
    "X66n1297_061:0650b15": "僧盡為念話杜家。翠峰還有長處也無。試為大眾舉",
    "X66n1297_061:0650b16": "看。凡聖相去多少。投子下禪牀立。如何是十身調御。",
    "X66n1297_061:0650b17": "投子下禪牀立。且道與前來舉底是同是別。若道一",
    "X66n1297_061:0650b18": "般。許上座具一隻眼。若道別有奇特。也許上座具一",
    "X66n1297_061:0650b19": "隻眼。復更開一線道。凡聖相去多少。請上座下一轉",
    "X66n1297_061:0650b20": "語。如何是十身調御。請上座答一轉語。非但參見投",
    "X66n1297_061:0650b21": "子。亦乃知翠峰長處。或若總道下禪牀立。惜取眉毛",
    "X66n1297_061:0650b22": "好。　五祖演云。或有人恁麼問。山僧亦下禪牀立。為",
    "X66n1297_061:0650b23": "什麼。却依[打-丁+羕]畵猫兒。待我計較得成。却向你道。　徑",
    "X66n1297_061:0650b24": "山杲云。投子下禪牀。今朝為舉揚。驢前馬後漢。切忌",
    "X66n1297_061:0650c01": "亂承當。　高峰妙云。一轉語天懸地殊。一轉語言端",
    "X66n1297_061:0650c02": "語的。　古南門云。投子好箇十身調御。被翠峰齩得",
    "X66n1297_061:0650c03": "百襍啐。設有問者。但道口上著。",
    "X66n1297_061:0650c04": "水出崑崙浪接連。天高地迥秀林巒。禪牀略下雲山",
    "X66n1297_061:0650c05": "斷。凡聖無踪海嶽寒。(投子青)",
    "X66n1297_061:0650c06": "老婦低垂事舅姑。起來爭免面糢糊。強將雲髻高高",
    "X66n1297_061:0650c07": "綰。遮得傍人眼也無。(白雲端)",
    "X66n1297_061:0650c08": "愛向江邊弄釣絲。碧潭深處有嘉魚。鉤頭不是無香",
    "X66n1297_061:0650c09": "餌。箇底如何釣得渠。(長靈卓)",
    "X66n1297_061:0650c10": "玉麟帶角離霄漢。金鳳銜花下綵樓。野老不嫌公子",
    "X66n1297_061:0650c11": "醉。相將攜手御街遊。(水菴一)",
    "X66n1297_061:0650c12": "出海銀蟾絕點塵。輕風習習逗砧聲。水晶簾動薔薇",
    "X66n1297_061:0650c13": "放。撲鼻清香滿院生。(穆堂念)",
    "X66n1297_061:0650c14": "投子因趙州問大死底人却活時如何。師曰不許",
    "X66n1297_061:0650c15": "夜行投明須到。州曰我早猴白伊更猴黑。",
    "X66n1297_061:0650c16": "天童晝云。二尊宿祇具一隻眼。",
    "X66n1297_061:0650c17": "活中有眼還同死。藥忌何須鑒作家。古佛尚言曾未",
    "X66n1297_061:0650c18": "到。不知誰解撒塵沙。(翠峰顯)",
    "X66n1297_061:0650c19": "死去活來牙上露。投明須到已先行。誰家別舘池塘",
    "X66n1297_061:0650c20": "裏。一對鴛鴦畵不成。(白雲端)",
    "X66n1297_061:0650c21": "虗空產出銕牛兒。頭角分明也大奇。蹋破澄潭深處",
    "X66n1297_061:0650c22": "月。夜闌牽向雪中歸。(長靈卓)",
    "X66n1297_061:0650c23": "我疑千年蒼玉精。化為一片秋水骨。海神欲護護不",
    "X66n1297_061:0650c24": "得。鰲頭一旦忽擎出。(正堂辨)",
    "X66n1297_061:0651a01": "芥城劫石妙窮初。活眼寰中照廓虗。不許夜行投曉",
    "X66n1297_061:0651a02": "到。家音未肯付鴻魚。(天童覺)",
    "X66n1297_061:0651a03": "出洞毒蛇頭戴角。踞崖猛虎體元斑。髑髏腦後敲金",
    "X66n1297_061:0651a04": "磬。未到天明送出關。(龍池珍)",
    "X66n1297_061:0651a05": "投子因僧問月未圓時如何。師曰吞却三箇四箇。",
    "X66n1297_061:0651a06": "曰圓後如何。師曰吐却七箇八箇。",
    "X66n1297_061:0651a07": "天童傑云。吞却與吐却。算來無處著。要見滑稽人。便",
    "X66n1297_061:0651a08": "是黃番綽。　南山寶云。山僧則不然。月未圓時如何。",
    "X66n1297_061:0651a09": "徧界是光明。月圓後如何。通身無向背。且道與投子",
    "X66n1297_061:0651a10": "相去多少。　投子青云。諸人作麼生商量。若也道得。",
    "X66n1297_061:0651a11": "寂住峰前煙雲蓋地。曹溪路上日月同輪。若有不會。",
    "X66n1297_061:0651a12": "更為頌出。",
    "X66n1297_061:0651a13": "圓缺曾伸問老翁。石龜銜子引清風。昨朝木馬潭中",
    "X66n1297_061:0651a14": "過。蹋出金烏半夜紅。",
    "X66n1297_061:0651a15": "吞即易。吐還難。須彌頂上天風寒。昨夜三更白如晝。",
    "X66n1297_061:0651a16": "不知誰共倚闌觀。(佛性泰)",
    "X66n1297_061:0651a17": "三十六物都灰燼。祇遺一雙枯眼睛。置向九衢深夜",
    "X66n1297_061:0651a18": "後。無光明處作光明。(笑巖寶)",
    "X66n1297_061:0651a19": "投子路次逢趙州。州問莫便是投子山主麼。師曰",
    "X66n1297_061:0651a20": "茶鹽錢布施我來。州先歸菴。晚間見師自攜油回。",
    "X66n1297_061:0651a21": "州曰。久嚮投子。到來祇見賣油翁。師曰。你祇見賣",
    "X66n1297_061:0651a22": "油翁。且不識投子。曰如何是投子。師提起油缾曰",
    "X66n1297_061:0651a23": "油油。",
    "X66n1297_061:0651a24": "南堂靜云。趙州作家爐韛要煅百煉精金。投子本分",
    "X66n1297_061:0651b01": "鉗錘不免途中受用。要見二老落處麼。十年辛苦無",
    "X66n1297_061:0651b02": "人問。一旦成名天下知。　博山來云。跨逐日之蹄。截",
    "X66n1297_061:0651b03": "奔匯之水。非趙州即投子。非投子即趙州。如善下奕",
    "X66n1297_061:0651b04": "者各見數著之先。應在臨機。自然調妥。還識二老麼。",
    "X66n1297_061:0651b05": "向銕圍城穿下過來。十字街頭與汝相見。",
    "X66n1297_061:0651b06": "偶然提得一瓶油。豈謂貪它滑口頭。豐儉隨家聊出",
    "X66n1297_061:0651b07": "客。不將平屋羨高樓。(豁堂嵓)",
    "X66n1297_061:0651b08": "投子因僧問和尚住此山有何境界。師曰丫角女",
    "X66n1297_061:0651b09": "子白頭絲。",
    "X66n1297_061:0651b10": "丫角女子白頭絲。猛燄堆中雪片飛。一等住山誰可",
    "X66n1297_061:0651b11": "擬。閒雲流水不同歸。(白雲端)",
    "X66n1297_061:0651b12": "華萼樓前春正濃。濛濛柳絮舞晴空。金錢擲罷嬌無",
    "X66n1297_061:0651b13": "力。笑倚闌干屈曲中。(懶菴樞)",
    "X66n1297_061:0651b14": "住山境界問如何。女子雙鬟鬢已皤。覿面不逢休更",
    "X66n1297_061:0651b15": "會。白雲飛過舊山阿。(天目禮)",
    "X66n1297_061:0651b16": "投子因僧問。春雨淋淋百艸為什麼不抽芽。師曰",
    "X66n1297_061:0651b17": "芭蕉祇麼長。又問如何是玄中玄。師曰去年端午",
    "X66n1297_061:0651b18": "今年亦然。曰畢竟如何。師曰故非同別誰說前後。",
    "X66n1297_061:0651b19": "僧問如何是第二月。師曰仲春漸暖。曰如何是第",
    "X66n1297_061:0651b20": "一月。師曰孟春猶寒。",
    "X66n1297_061:0651b21": "孟春猶寒第一月。仲春漸暖第二月。若無閒事挂心",
    "X66n1297_061:0651b22": "頭。便是人間好時節。江南并兩淛。春寒與秋熱。(蒙菴岳)",
    "X66n1297_061:0651b23": "投子因僧問。一大藏教還有奇特事也無。師曰演",
    "X66n1297_061:0651b24": "出大藏教。",
    "X66n1297_061:0651c01": "雲巖新別云。演入大藏教。　昭覺勤云。差病不假驢",
    "X66n1297_061:0651c02": "駝藥。　徑山杲云。演出演入則不無。二大老若是奇",
    "X66n1297_061:0651c03": "特事。三生六十劫也未夢見在。　獅林則云。叢林商",
    "X66n1297_061:0651c04": "量盡道大慧不肯它二老。若作恁麼見解。三生六十",
    "X66n1297_061:0651c05": "劫未夢見大慧在。",
    "X66n1297_061:0651c06": "頓漸偏圓。權實空有。釘[此/束]銕舌。河目海口。一道清虗",
    "X66n1297_061:0651c07": "互古今。八角磨盤空裏走。(昭覺勤)",
    "X66n1297_061:0651c08": "一出一入。半合半開。羸鶴翹寒木。狂猿嘯古臺。要知",
    "X66n1297_061:0651c09": "奇特事。當甚破艸鞵。(木菴永)",
    "X66n1297_061:0651c10": "投子因僧問如何是一大事因緣。師曰尹司空請",
    "X66n1297_061:0651c11": "山僧開堂。",
    "X66n1297_061:0651c12": "昭覺勤云。投子古佛叢林中推其得逸群之辨。得樸",
    "X66n1297_061:0651c13": "實道用。觀其等閒拈掇。不妨佛法世法打成一片。雖",
    "X66n1297_061:0651c14": "然。惜其不甚寬廓。今日有問天寧如何是一大事因",
    "X66n1297_061:0651c15": "緣。即向道手握金輪清四海。聖躳彌億萬斯年。　磬",
    "X66n1297_061:0651c16": "山修云。作麼生是投子實頭處。設有恁麼問磬山。但",
    "X66n1297_061:0651c17": "云朝看雲片片。暮聽水潺潺。　天童忞云。佛果眼葢",
    "X66n1297_061:0651c18": "五天。胸羅萬有。據其生平施設。發一言舉一令。直欲",
    "X66n1297_061:0651c19": "上窮圓葢下透風輪。山僧今日非敢抑他威光。細檢",
    "X66n1297_061:0651c20": "此語。未免鹿鹿。因人成事。道峰即不然。如何是一大",
    "X66n1297_061:0651c21": "事因緣。向云數聲黃鳥青山外。占斷風光作主人。",
    "X66n1297_061:0651c22": "一髮由來引萬鈞。全肩荷負見當人。通身手眼重拈",
    "X66n1297_061:0651c23": "掇。枯木花開大地春。(龍翔訢)",
    "X66n1297_061:0651c24": "投子因僧問。曹溪指月靈山話月。如何是真月。師",
    "X66n1297_061:0652a01": "曰昨夜三更轉向西。",
    "X66n1297_061:0652a02": "法林音云。何不與本分艸料。",
    "X66n1297_061:0652a03": "昨夜三更轉向西。曉來任運落花溪。舉頭不薦團圝",
    "X66n1297_061:0652a04": "底。無限清風付與誰。(慈受深)",
    "X66n1297_061:0652a05": "昨夜三更轉向西。昏昏宇宙幾人迷。澄潭影轉風初",
    "X66n1297_061:0652a06": "息。猿狖微聞嶺外啼。(懶菴需)",
    "X66n1297_061:0652a07": "投子因一婆子家中失却牛。特詣方丈請卜。師召",
    "X66n1297_061:0652a08": "婆婆。婆應諾。師曰牛在。",
    "X66n1297_061:0652a09": "白巖符云。大小投子祇有殺人刀且無活人劍。當時",
    "X66n1297_061:0652a10": "婆子應諾。何不道在即在祇是少了些頭角。婆子從",
    "X66n1297_061:0652a11": "者裏搆去也未可知。　白光明云。白巖到者裏失却",
    "X66n1297_061:0652a12": "一隻眼。何故。殊不知者婆子諾處頭角宛然。",
    "X66n1297_061:0652a13": "投子問僧甚麼處來。曰東西山禮祖師來。師曰祖",
    "X66n1297_061:0652a14": "師不在東西山。僧無語。",
    "X66n1297_061:0652a15": "法林音代云。老老大大前言不副後語。",
    "X66n1297_061:0652a16": "蒼龍帶雨離深洞。彩鳳銜花入帝關。一句古今無滲",
    "X66n1297_061:0652a17": "漏。祖師不在東西山。(雪堂行)",
    "X66n1297_061:0652a18": "舌頭無骨如天闊。眼裏有珠似鏡輝。滄海已教枯到",
    "X66n1297_061:0652a19": "底。祖師元不在東西。(頻吉祥)",
    "X66n1297_061:0652a20": "投子因巨榮禪客參。師曰。老僧未有一言半句挂",
    "X66n1297_061:0652a21": "諸方脣齒。何用要見老僧。曰到者裏不施三拜要",
    "X66n1297_061:0652a22": "且不甘。師曰出家兒得與麼沒碑記。滎乃遶禪牀",
    "X66n1297_061:0652a23": "一帀而去。師曰。有眼無耳朵。六月火邊坐。",
    "X66n1297_061:0652a24": "翠峰顯云。也不得放過。纔遶便擒住云。是誰不甘。若",
    "X66n1297_061:0652b01": "跳得出。不妨是一員衲僧。　溈山喆云。者僧雖是慣",
    "X66n1297_061:0652b02": "戰沙場。怎奈投子善能折挫。何故。真金若不經爐冶。",
    "X66n1297_061:0652b03": "怎得光華徹底鮮。　古南門云。者僧放過且不論。祇",
    "X66n1297_061:0652b04": "如有眼無耳朵六月火邊坐。還放得過投子麼。",
    "X66n1297_061:0652b05": "潭底金鱗多識鉤。乍投香餌即先知。欲令魚目無知",
    "X66n1297_061:0652b06": "見。須學揉藍染釣絲。(海舟慈)",
    "X66n1297_061:0652b07": "投子因僧問如何是學人一卷經。師曰題目分明。",
    "X66n1297_061:0652b08": "半滿金言玉轉環。靈山一會受欺瞞。拈來題目分明",
    "X66n1297_061:0652b09": "也。付與兒孫著眼看。(佛心才)",
    "X66n1297_061:0652b10": "投子一日指菴前一片石向雪峰曰。三世諸佛總",
    "X66n1297_061:0652b11": "在裏許。曰須知有不在裏許者。師曰不快漆桶。一",
    "X66n1297_061:0652b12": "日與峰遊龍眠。有兩路。峰問那箇是龍眠路。師以",
    "X66n1297_061:0652b13": "杖指之。峰曰東去西去。師曰不快漆桶。峰又問一",
    "X66n1297_061:0652b14": "錘便就時如何。師曰不是性燥漢。曰不假一錘時",
    "X66n1297_061:0652b15": "如何。師曰不快漆桶。峰又問此間還有人參也無。",
    "X66n1297_061:0652b16": "師將钁頭拋向峰面前。峰曰與麼則當處掘去也。",
    "X66n1297_061:0652b17": "師曰不快漆桶。",
    "X66n1297_061:0652b18": "翠峰顯云。然則一期折挫。且投子是作家爐韛。我當",
    "X66n1297_061:0652b19": "時若作雪峰。待道不是性燥漢。向云鉗錘在我手裏。",
    "X66n1297_061:0652b20": "諸上座合與投子著得箇什麼語。若能道得。便乃性",
    "X66n1297_061:0652b21": "燥平生光揚宗眼。若也顢頇。頂上一錘。莫言不道。",
    "X66n1297_061:0652b22": "　溈山喆云。雪峰雖是本分鉗錘。怎奈投子是作家爐",
    "X66n1297_061:0652b23": "韛。眾中還有本分鉗錘者麼。如無。山僧為你諸人下",
    "X66n1297_061:0652b24": "一錘。直是火星迸散。乃卓拄杖云。看看。諸人護取眉",
    "X66n1297_061:0652c01": "毛好。　東禪觀云。與麼酬對喚作作家爐韛。正是認",
    "X66n1297_061:0652c02": "狸為虎自取疑怖。若據性空見處。投子心肝五臟被",
    "X66n1297_061:0652c03": "雪峰盡情摟出。　古南門云。投子翠峰俱是作家爐",
    "X66n1297_061:0652c04": "韛。怎奈鉗錘在手。善說不善用。未為性燥。若是古南。",
    "X66n1297_061:0652c05": "待雪峰纔問一錘便就時如何。劈脊棒云。打破者漆",
    "X66n1297_061:0652c06": "桶。諸上座。漆桶既然打破。宗眼又作麼生光揚。",
    "X66n1297_061:0652c07": "說明道白。埋塵混垢。變化有由。敗露不走。誰知暗裏",
    "X66n1297_061:0652c08": "骨橫。抽要在轟轟霹靂手。(月堂昌)",
    "X66n1297_061:0652c09": "有客釣鰲魚。區區泛五湖。不知泥裏蚌。滿腹是明珠。",
    "X66n1297_061:0652c10": "(佛鑑懃)",
    "X66n1297_061:0652c11": "投子因僧問劫火洞然時如何。師曰寒凜凜地。",
    "X66n1297_061:0652c12": "天地為爐萬物焦。石人駕浪渡雲霄。風生半夜霜威",
    "X66n1297_061:0652c13": "重。月落冰寒逼鬢凋。(投子青)",
    "X66n1297_061:0652c14": "投子因僧問類中來時如何。師曰。人類中來。馬類",
    "X66n1297_061:0652c15": "中來。",
    "X66n1297_061:0652c16": "共坐同行世莫知。幾人當面便逢伊。縱饒紹續家門",
    "X66n1297_061:0652c17": "者。半是貧寒乞養兒。(保寧勇)",
    "X66n1297_061:0652c18": "投子因僧問一切聲是佛聲否。師曰是。曰和尚莫",
    "X66n1297_061:0652c19": "[尸@豕]沸盌鳴聲。師便打。又問麤言及細語皆歸第一",
    "X66n1297_061:0652c20": "義是否。師曰是。曰喚和尚作一頭驢得麼。師便打。",
    "X66n1297_061:0652c21": "投子投子。機輪無阻。放一得一。同彼同此。可憐無限",
    "X66n1297_061:0652c22": "弄潮人。畢竟還歸潮中死。忽然活。百川倒流閙聒聒。",
    "X66n1297_061:0652c23": "(翠峰顯)",
    "X66n1297_061:0652c24": "一條拄杖兩家使。一往一來無彼此。者僧若得投子",
    "X66n1297_061:0653a01": "機。隨手拈來打投子。(昭覺勤)",
    "X66n1297_061:0653a02": "投子因僧問。不斷煩惱而入涅槃時如何。師作色",
    "X66n1297_061:0653a03": "曰者箇師僧好發業殺人。",
    "X66n1297_061:0653a04": "西堂藏別云。家家觀世音。　白雲端云。投子善解量",
    "X66n1297_061:0653a05": "才。西堂善解補職。若問白雲。即向他道。青山綠水。短",
    "X66n1297_061:0653a06": "棹孤舟。　國清機因僧問。清便打。　松隱然云。投子",
    "X66n1297_061:0653a07": "祇解裁長不能補短。國清祇解補短不能裁長。或有",
    "X66n1297_061:0653a08": "問龍峰。祇對他道。有水皆含月。無山不帶雲。",
    "X66n1297_061:0653a09": "雖然無背面。觸處頭頭現。吞却太虗空。吐出瑠璃殿。",
    "X66n1297_061:0653a10": "(佛心才)",
    "X66n1297_061:0653a11": "者箇師僧發人業。賣油老翁說向人。嗁得血流無用",
    "X66n1297_061:0653a12": "處。不如緘口過殘春。(文殊道)",
    "X66n1297_061:0653a13": "投子因僧問如何是出門不見佛。師曰無所覩。又",
    "X66n1297_061:0653a14": "問如何是入室別爺孃。師曰無所生。",
    "X66n1297_061:0653a15": "不慕諸聖不重己靈。釋迦彌勒幻影虗聲。全超功位",
    "X66n1297_061:0653a16": "迥絕疎親。金屑雖貴眼中塵。須信乾坤奉一人。(天岸昇)",
    "X66n1297_061:0653a17": "當堂不坐苔封殿。脚跟未動天涯徧。目前蕩蕩無私",
    "X66n1297_061:0653a18": "見。劫初薦。一切聖賢如拂電。父母非親絕依戀。地左",
    "X66n1297_061:0653a19": "轉兮天右旋。不萠枝上春風暖。隨方便。彌勒不居兜",
    "X66n1297_061:0653a20": "率院。(旅菴月)",
    "X66n1297_061:0653a21": "投子因僧問菩提煩惱是一是二。師曰是二。曰如",
    "X66n1297_061:0653a22": "何是菩提。師曰且坐喫茶。曰如何是煩惱。師曰者",
    "X66n1297_061:0653a23": "僧聒噪人出去。",
    "X66n1297_061:0653a24": "入艸親尋艸裏人。重重有路掌如平。不遇大商空突",
    "X66n1297_061:0653b01": "曉。日高猶聽打三更。(木菴永)",
    "X66n1297_061:0653b02": "投子因僧問。依俙似半月。髣髴若三星。乾坤收不",
    "X66n1297_061:0653b03": "得。師於何處明。師曰道什麼。曰想師祇有湛水之",
    "X66n1297_061:0653b04": "波且無滔天之浪。師曰閒言語。",
    "X66n1297_061:0653b05": "翠峰顯云。投子古佛不可道不知。若檢點將來。直是",
    "X66n1297_061:0653b06": "天地懸隔。若是翠峰。纔問和聲便打。　天童傑云。田",
    "X66n1297_061:0653b07": "地穩密。佛眼不能窺。坐籌帷幄決勝千里。還他投子",
    "X66n1297_061:0653b08": "老人。者僧也解扣關擊節。上門上戶。祇是插手脚不",
    "X66n1297_061:0653b09": "得。翠峰道和聲便打。也是賊過後張弓。　雲居莊云。",
    "X66n1297_061:0653b10": "有人與麼問。山僧亦云道什麼。待道祇有湛水之波",
    "X66n1297_061:0653b11": "且無滔天之浪。脚跟下痛與一頓。拈拄杖云。有麼有",
    "X66n1297_061:0653b12": "麼。靠杖云。縱饒栽種得。不是棟梁材。　祖瑞璲云。者",
    "X66n1297_061:0653b13": "僧一似白額大蟲齩人火急。若不是投子老人深入",
    "X66n1297_061:0653b14": "虎穴。爭得頭尾齊收。",
    "X66n1297_061:0653b15": "投子因僧問三身中那一身說法。師乃彈指。",
    "X66n1297_061:0653b16": "三身說法問端由。彈指輕輕海嶽收。金鎖塔開紅日",
    "X66n1297_061:0653b17": "晚。夜深人笑碧峰頭。(投子青)",
    "X66n1297_061:0653b18": "鳥啼花落昧當人。說法何曾假數身。折筋拈來旋北",
    "X66n1297_061:0653b19": "海。魚鰕方識水為親。(爾密澓)",
    "X66n1297_061:0653b20": "三更紅日上西巖。帶水和泥舞碧川。欲覓溪橋酤酒",
    "X66n1297_061:0653b21": "者。白門閒靜月娟娟。(伴我侶)",
    "X66n1297_061:0653b22": "投子指雨示僧曰。數日來好雨。且道什麼處來。僧",
    "X66n1297_061:0653b23": "無語。後因看華嚴經方有省。",
    "X66n1297_061:0653b24": "陌上遊人競採芳。不知眼底度春光夜。來一陣落花",
    "X66n1297_061:0653c01": "雨。一百十城流水香。(絕象鑒)",
    "X66n1297_061:0653c02": "百花香裏鷓鴣啼。白面郎君醉似泥。赫日光中開得",
    "X66n1297_061:0653c03": "眼。福城東際艸萋萋。(竹屋簡)",
    "X66n1297_061:0653c04": "投子在京赴一檀越齋。檀越將一盆艸來。師拳兩",
    "X66n1297_061:0653c05": "手安頭上。檀越便將齋來。後有僧問。和尚在京投",
    "X66n1297_061:0653c06": "齋意旨如何。師曰觀世音菩薩。",
    "X66n1297_061:0653c07": "艸盤托出已成乖。頭上安拳更苦哉。不是觀音妙智",
    "X66n1297_061:0653c08": "力。爭能隨拍舞三台。(浪山嶼)",
    "X66n1297_061:0653c09": "湖州道場山如訥禪師(翠微學嗣)因僧問如何得見聞",
    "X66n1297_061:0653c10": "性不隨緣。師曰汝聽看。僧作禮。師曰。聾人也唱胡",
    "X66n1297_061:0653c11": "家曲。好惡高低自不知。僧曰聞性宛然也。師曰石",
    "X66n1297_061:0653c12": "從空裏立。火向水中焚。",
    "X66n1297_061:0653c13": "勝法溥云。者僧道聞性宛然。不知自己眼見如盲。耳",
    "X66n1297_061:0653c14": "聽如聾。道場恁麼道。祇知開口。不覺舌長。",
    "X66n1297_061:0653c15": "聲色叢中立見聞。隨緣世事日紛紛。任渠聞性宛然",
    "X66n1297_061:0653c16": "在。半入江風半入雲。(柏林俊)",
    "X66n1297_061:0653c17": "建州白雲山約禪師(翠微學嗣)因僧問。不坐徧空堂。不",
    "X66n1297_061:0653c18": "居無學位。此人向甚麼處安置。師曰青天無電影。",
    "X66n1297_061:0653c19": "白雲敷云。鍼來綫去。玉振金聲。可謂翠微真風猶在。",
    "X66n1297_061:0653c20": "互古不磨。若是新白雲則不然。設有問。但向道夜深",
    "X66n1297_061:0653c21": "不向蘆花宿。迥出中間與兩頭。且道與古人相去多",
    "X66n1297_061:0653c22": "少。",
    "X66n1297_061:0653c24": "宗鑑法林卷六十一"
}