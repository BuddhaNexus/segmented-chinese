{
    "T09n0267_001:0226a24": "No. 267 [Nos. 266, 268]",
    "T09n0267_001:0226a25": "不退轉法輪經卷第一",
    "T09n0267_001:0226a27": "僧祐錄云安公涼土異",
    "T09n0267_001:0226a28": "經在北涼錄第二譯",
    "T09n0267_001:0226a29": "1 序品序品第一",
    "T09n0267_001:0226b01": "如是我聞：一時，佛在舍衛國祇樹給孤獨園，",
    "T09n0267_001:0226b02": "與大比丘僧千二百五十人俱，及諸菩薩摩",
    "T09n0267_001:0226b03": "訶薩眾無量無邊阿僧祇數。爾時，世尊於中",
    "T09n0267_001:0226b04": "夜後入廣大光明照三昧；是時文殊師利法",
    "T09n0267_001:0226b05": "王子，於中夜後入大光明照三昧；彌勒菩",
    "T09n0267_001:0226b06": "薩於中夜後亦入遍炬三昧。是時世尊從三",
    "T09n0267_001:0226b07": "昧起，與舍利弗於中夜後共出其房，到文殊",
    "T09n0267_001:0226b08": "師利法王子所住之處。時尊者舍利弗，見文",
    "T09n0267_001:0226b09": "殊師利法王子房及世尊房左右皆悉滿中",
    "T09n0267_001:0226b10": "池水，其池水中亦有無量種種蓮華遍布水",
    "T09n0267_001:0226b11": "上，而諸蓮華各放光明，普照祇洹及舍衛",
    "T09n0267_001:0226b12": "國，乃至三千大千世界皆悉照明；大聞法音",
    "T09n0267_001:0226b13": "遍於十方一切世界，其中菩薩互共諮請發",
    "T09n0267_001:0226b14": "問論議。時尊者舍利弗既入室已，見文殊師",
    "T09n0267_001:0226b15": "利寂然禪定，在前而立，尊者舍利弗即便彈",
    "T09n0267_001:0226b16": "指謦咳出聲；爾時世尊及舍利弗等，見文殊",
    "T09n0267_001:0226b17": "師利法王子神通變化，各見其身在大海中。",
    "T09n0267_001:0226b18": "是時舍利弗，在文殊師利室中不能得出，欲",
    "T09n0267_001:0226b19": "踊虛空亦不能去，而不自知從何處來，況復",
    "T09n0267_001:0226b20": "能以神通而去？是時尊者舍利弗結加趺",
    "T09n0267_001:0226b21": "坐，忽然而見文殊師利在其目前正身端坐。",
    "T09n0267_001:0226b22": "文殊師利神通力故，不離本處令舍利弗見",
    "T09n0267_001:0226b23": "文殊師利過恒河沙有世界，名阿鞞跋致論",
    "T09n0267_001:0226b24": "議音聲；彼中有佛，號善住光華開敷，現在",
    "T09n0267_001:0226b25": "於世，有無量億千菩薩圍遶；見彼佛身於",
    "T09n0267_001:0226b26": "諸毛孔皆出蓮華，其一一華光明遍照三千",
    "T09n0267_001:0226b27": "大千世界，華有千葉，皆以紺瑠璃為莖，馬",
    "T09n0267_001:0226b28": "瑙為鬚，眾寶為臺；其華臺上，見諸菩薩結加",
    "T09n0267_001:0226b29": "趺坐，彼諸菩薩皆住阿鞞跋致當得阿耨多",
    "T09n0267_001:0226c01": "羅三藐三菩提，於諸陀羅尼門成就大忍，以",
    "T09n0267_001:0226c02": "三十二相而自莊嚴，身色如真金微妙第一。",
    "T09n0267_001:0226c03": "爾時善住光華開敷佛，臍中出大蓮華，其色",
    "T09n0267_001:0226c04": "眾多華葉無量，亦以紺琉璃為莖，金剛為葉，",
    "T09n0267_001:0226c05": "因陀琉璃為鬚，龍堅栴檀王為臺，世間塵水",
    "T09n0267_001:0226c06": "所不能染。舍利弗見此華臺空無所有，文殊",
    "T09n0267_001:0226c07": "師利入中而坐，與蓮華臺俱上至有頂，文殊",
    "T09n0267_001:0226c08": "師利遶佛三匝，一心合掌，頂禮佛足，於蓮華",
    "T09n0267_001:0226c09": "臺中結加趺坐正念向佛。是時善住光華開",
    "T09n0267_001:0226c10": "敷如來問文殊師利言：「汝從何方而來到此？」",
    "T09n0267_001:0226c11": "文殊師利白佛言：「世尊！我從娑婆世界故到",
    "T09n0267_001:0226c12": "此土。」彼佛國中有二菩薩，一名善音，二名善",
    "T09n0267_001:0226c13": "聲，是二菩薩摩訶薩，皆已住阿鞞跋致地，決",
    "T09n0267_001:0226c14": "定當得阿耨多羅三藐三菩提，俱從蓮華臺",
    "T09n0267_001:0226c15": "中而出，更整衣服，右膝著地，一心合掌各白",
    "T09n0267_001:0226c16": "佛言：「世尊！娑婆世界去此幾何？」爾時善住光",
    "T09n0267_001:0226c17": "華開敷佛答二菩薩言：「娑婆世界去此佛剎",
    "T09n0267_001:0226c18": "恒河沙世界之外，文殊師利從彼而來。」是時",
    "T09n0267_001:0226c19": "善音、善聲菩薩俱白佛言：「世尊！於彼世界，佛",
    "T09n0267_001:0226c20": "號何等？今欲知之。」爾時善住光華開敷佛即",
    "T09n0267_001:0226c21": "便答言：「娑婆世界有佛、如來、多陀阿伽度、阿",
    "T09n0267_001:0226c22": "羅呵、三藐三佛陀，號釋迦牟尼，今現在世。」是",
    "T09n0267_001:0226c23": "二菩薩復更問言：「釋迦牟尼佛為說何法？」彼",
    "T09n0267_001:0226c24": "佛答言：「說三乘法。」而彼菩薩復白佛言：「云何",
    "T09n0267_001:0226c25": "名為三乘？」佛言：「所謂聲聞乘、辟支佛乘、佛乘，",
    "T09n0267_001:0226c26": "釋迦牟尼佛常作如是說三乘法。」時彼菩薩",
    "T09n0267_001:0226c27": "復白佛言：「世尊！諸佛說法何故不同？」佛言：",
    "T09n0267_001:0226c28": "「一切諸佛有所說法悉皆同等。」彼諸菩薩復",
    "T09n0267_001:0226c29": "白佛言：「云何同等？」佛言：「不退法輪，一切諸",
    "T09n0267_001:0227a01": "佛皆悉等說。」時彼菩薩復白佛言：「世尊！何以",
    "T09n0267_001:0227a02": "故，釋迦牟尼佛說三乘法？」佛言：「娑婆世界眾",
    "T09n0267_001:0227a03": "生心多下劣，若說一乘則不能解，是故釋迦",
    "T09n0267_001:0227a04": "牟尼佛以善方便為諸眾生出五濁世，分別",
    "T09n0267_001:0227a05": "說三，引導眾生令入一乘。」時二菩薩白佛言：",
    "T09n0267_001:0227a06": "「世尊！釋迦牟尼佛說法為最甚難？」佛言：「釋迦",
    "T09n0267_001:0227a07": "牟尼佛說法實為甚難。」善音、善聲菩薩白佛",
    "T09n0267_001:0227a08": "言：「世尊！我等今者快得善利，不生如是下劣",
    "T09n0267_001:0227a09": "惡國。」爾時佛答二菩薩言：「莫作是語，當疾捨",
    "T09n0267_001:0227a10": "離。」善音、善聲菩薩復白佛言：「世尊！以何因緣",
    "T09n0267_001:0227a11": "令捨是語？彼惡世中說此法難，以是故，我等",
    "T09n0267_001:0227a12": "今者不生喜樂。」佛言：「於此世界二十億那由",
    "T09n0267_001:0227a13": "他劫修諸善根，不如娑婆世界於一食頃與",
    "T09n0267_001:0227a14": "諸般若波羅蜜相應，令一眾生歸依三寶受",
    "T09n0267_001:0227a15": "持五戒，遠離聲聞、辟支佛心，使發無上菩提",
    "T09n0267_001:0227a16": "道意。甚難於彼二十億那由他者，況復有能",
    "T09n0267_001:0227a17": "勸人出家讚歎功德，廣為說法令出三界，作",
    "T09n0267_001:0227a18": "如是教逮得己利，修集善法入諸禪定。何以",
    "T09n0267_001:0227a19": "故？此諸眾生，多為煩惱之所濁亂。」是二菩薩",
    "T09n0267_001:0227a20": "復白佛言：「世尊！云何於彼世界，諸眾生等，多",
    "T09n0267_001:0227a21": "為煩惱而濁亂耶？」佛言：「若我盡壽更為汝等",
    "T09n0267_001:0227a22": "說娑婆世界眾生濁亂，貪欲、瞋恚、愚癡，無量",
    "T09n0267_001:0227a23": "諸惡不善諸法，猶不可盡，惟佛能知業報善",
    "T09n0267_001:0227a24": "惡。」爾時善音、善聲彼菩薩等俱共歎言：「是真",
    "T09n0267_001:0227a25": "釋迦牟尼佛！是真釋師子！是真釋仙！」作如是",
    "T09n0267_001:0227a26": "等三種讚歎，善哉說法，善知心念，亦為廣說",
    "T09n0267_001:0227a27": "諸不善法貪欲、瞋恚、愚癡、邪見、無量諸惡，巧",
    "T09n0267_001:0227a28": "說善趣及向聲聞、辟支佛道，皆歸於佛，成就",
    "T09n0267_001:0227a29": "佛智第一清淨，發菩提心，隨順解脫，入佛",
    "T09n0267_001:0227b01": "智慧。為諸眾生，成熟善根，心無所染。彼諸菩",
    "T09n0267_001:0227b02": "薩皆悉共取七寶蓮華若干種色，有百千萬",
    "T09n0267_001:0227b03": "億葉，如金剛寶藏，天紺琉璃為鬚，龍堅栴",
    "T09n0267_001:0227b04": "檀為臺，眾寶為莖，不著塵水。眼識所知，其華",
    "T09n0267_001:0227b05": "微妙，於虛空中而自迴轉，不可執持，猶如影",
    "T09n0267_001:0227b06": "幻從業報生，亦從解脫諸三昧生。於虛空中",
    "T09n0267_001:0227b07": "取已，遙散娑婆世界釋迦牟尼佛上，持諸華",
    "T09n0267_001:0227b08": "鬘華蓋悉是眾寶，亦有寶雲、寶蓋及雜綵繒",
    "T09n0267_001:0227b09": "蓋、末香、塗香、無量種色，供養釋迦牟尼佛已，",
    "T09n0267_001:0227b10": "五體投地向佛作禮，皆作是言：「南無釋迦牟",
    "T09n0267_001:0227b11": "尼佛！此娑婆世界菩薩摩訶薩莊嚴大乘，精",
    "T09n0267_001:0227b12": "進無懈，修諸功德，悉能護持過去、未來、現在",
    "T09n0267_001:0227b13": "諸佛一切正法，為欲拔濟苦惱眾生，作大照",
    "T09n0267_001:0227b14": "明住於一乘，我等欲往見釋迦牟尼佛，及娑",
    "T09n0267_001:0227b15": "婆世界諸大菩薩摩訶薩眾，以大莊嚴而自",
    "T09n0267_001:0227b16": "莊嚴，為紹佛種使不斷絕。」善住光華開敷如",
    "T09n0267_001:0227b17": "來聞諸菩薩作是語已，觀察其心，復重為",
    "T09n0267_001:0227b18": "說諸佛功德，示教利喜，告諸菩薩言：「汝當隨",
    "T09n0267_001:0227b19": "學釋迦牟尼佛本所行道，於一切眾生發大",
    "T09n0267_001:0227b20": "慈心，生利益心，於諸深法莫生驚怖及諸誹",
    "T09n0267_001:0227b21": "謗，而起無相，具足善根不求果報，如是菩薩",
    "T09n0267_001:0227b22": "摩訶薩，皆悉當往釋迦牟尼佛國，以本願力",
    "T09n0267_001:0227b23": "俱生於彼，護持正法隨順諸佛本所修學，汝",
    "T09n0267_001:0227b24": "可往見。」彼二菩薩作如是言：「我當乘佛神力，",
    "T09n0267_001:0227b25": "及過去、未來諸佛之力而詣於彼。」善住光華",
    "T09n0267_001:0227b26": "開敷如來告善音、善聲菩薩等：「汝今當共文",
    "T09n0267_001:0227b27": "殊師利詣娑婆世界。」亦語文殊師利：「與二菩",
    "T09n0267_001:0227b28": "薩俱共到彼。」時二菩薩語文殊師利言：「我等",
    "T09n0267_001:0227b29": "欲見釋迦牟尼佛及諸菩薩一切大眾，當依",
    "T09n0267_001:0227c01": "汝神力得見彼佛。」文殊師利語二菩薩言：「善",
    "T09n0267_001:0227c02": "男子！汝等應當先禮彼佛，亦應親近、供養、恭",
    "T09n0267_001:0227c03": "敬無數諸佛，悉為利益十方世界一切眾生，",
    "T09n0267_001:0227c04": "為欲增長佛菩提故，亦為成就佛智慧故。」彼",
    "T09n0267_001:0227c05": "二菩薩即如其教作如是言：「我等亦當隨逐",
    "T09n0267_001:0227c06": "供養諸佛如來，親近禮拜尊重讚歎，當學文",
    "T09n0267_001:0227c07": "殊師利，為欲利益一切眾生。」爾時文殊師利，",
    "T09n0267_001:0227c08": "便禮善住光華開敷如來，遶佛三匝，恭敬尊",
    "T09n0267_001:0227c09": "重，與諸菩薩并舍利弗俱詣於彼，到已聽法，",
    "T09n0267_001:0227c10": "受佛教勅諦觀如來，散華供養，末香、塗香、繒",
    "T09n0267_001:0227c11": "蓋、幢幡清淨第一，悉為過去諸佛神力之所",
    "T09n0267_001:0227c12": "護持，念慧堅固，悉遍供養佛、法、僧寶，為一",
    "T09n0267_001:0227c13": "切眾生得解脫故。如大力士屈伸臂頃，於彼",
    "T09n0267_001:0227c14": "東方恒河沙佛前忽然而見，於諸佛所即便",
    "T09n0267_001:0227c15": "勸請廣說清淨不退轉法輪。是諸佛國無有",
    "T09n0267_001:0227c16": "女人，亦無二乘聲聞、辟支佛名，亦如善住光",
    "T09n0267_001:0227c17": "華開敷佛國等無有異，諸世界中純大菩薩",
    "T09n0267_001:0227c18": "以為莊嚴。是諸菩薩毛孔臍中皆出蓮華，蓮",
    "T09n0267_001:0227c19": "華臺中皆有菩薩，一一蓮華臺上皆有文殊",
    "T09n0267_001:0227c20": "師利，悉作如是神通變化，供養諸佛。南、西、北",
    "T09n0267_001:0227c21": "方、四維、上、下，乃至十方世界，悉有文殊師利，",
    "T09n0267_001:0227c22": "說不退轉法輪，皆有二菩薩，從華臺中而出",
    "T09n0267_001:0227c23": "問佛：「彼娑婆世界云何名為說三乘法？」皆悉",
    "T09n0267_001:0227c24": "欲隨文殊師利，見釋迦牟尼佛。爾時文殊師",
    "T09n0267_001:0227c25": "利法王子於十方世界，安慰諸菩薩等：「我當",
    "T09n0267_001:0227c26": "共汝俱往至彼娑婆世界。」到閻浮提，天將欲",
    "T09n0267_001:0227c27": "明。是時阿難，天既未曉，門籥孔中而見光",
    "T09n0267_001:0227c28": "明，即起出外，便見大光遍照祇洹，淨水澄潔",
    "T09n0267_001:0227c29": "湛然盈滿，淵明鏡徹、無諸塵垢，林樹精舍悉",
    "T09n0267_001:0228a01": "皆不現。阿難見已即作是言：「今何因緣忽有",
    "T09n0267_001:0228a02": "是相？尋念此瑞必說大法。」爾時阿難入其水",
    "T09n0267_001:0228a03": "中，足不沈沒，水不著身，心意歡喜，即往佛所",
    "T09n0267_001:0228a04": "遶佛住處，有十千蓮華聞大音樂，見諸蓮華",
    "T09n0267_001:0228a05": "皆出光明，其光遍照祇洹精舍，及舍衛國閻",
    "T09n0267_001:0228a06": "浮提內，三千大千世界，悉皆大明如晝光照。",
    "T09n0267_001:0228a07": "阿難踊躍發大歡喜，右膝著地，恭敬合掌一",
    "T09n0267_001:0228a08": "心向佛。爾時明相便已顯現，日欲出時見十",
    "T09n0267_001:0228a09": "千蓮華，中有一蓮華，於祇洹林最勝特出，尊",
    "T09n0267_001:0228a10": "者阿難發心念言：「今日世尊必應說法，我當",
    "T09n0267_001:0228a11": "敷座以待如來，見有如是說法相故。」即便為",
    "T09n0267_001:0228a12": "佛敷師子座，於一瞬頃剎那中間佛坐已定。",
    "T09n0267_001:0228a13": "爾時大地六種震動，乃至十方恒沙世界，亦",
    "T09n0267_001:0228a14": "復如是六返震動，三千大千世界遍布天華，",
    "T09n0267_001:0228a15": "拘物頭華、分陀利華、優鉢羅華，諸果華樹自",
    "T09n0267_001:0228a16": "然而出。時諸比丘皆悉欲出，見其大水而心",
    "T09n0267_001:0228a17": "驚怖，都不敢出。見祇洹林僧房，池水悉已盈",
    "T09n0267_001:0228a18": "滿清淨無垢，一切樹木及諸僧房，堂舍園苑",
    "T09n0267_001:0228a19": "亦皆不現，惟見光明無不遍照。諸比丘等俱",
    "T09n0267_001:0228a20": "作是言：「今此瑞相必說大法。」爾時世尊從禪",
    "T09n0267_001:0228a21": "定起安詳而坐，十方世界一切諸佛，放大光",
    "T09n0267_001:0228a22": "明，若干寶網百千萬億無數種色，眼識所識",
    "T09n0267_001:0228a23": "不可執捉。文殊師利共十方恒河沙等諸佛",
    "T09n0267_001:0228a24": "世界大菩薩等，為欲利益無量眾生，於一一",
    "T09n0267_001:0228a25": "諸佛、多陀阿伽度、阿羅呵、三藐三佛陀，皆悉",
    "T09n0267_001:0228a26": "禮拜、供養、恭敬、尊重讚歎，與如是等諸菩薩",
    "T09n0267_001:0228a27": "摩訶薩俱，神通變化不可思議，欲令眾生使",
    "T09n0267_001:0228a28": "信佛法教化利益，隨其所應皆得聞見，方便",
    "T09n0267_001:0228a29": "為說悉令解悟。爾時文殊師利知釋迦牟尼",
    "T09n0267_001:0228b01": "佛坐已，一切大地六返震動，有諸菩薩從地",
    "T09n0267_001:0228b02": "踊出，一阿僧祇、百阿僧祇，乃至百千萬億那",
    "T09n0267_001:0228b03": "由他數阿僧祇等悉來集會，俱共遶佛至百",
    "T09n0267_001:0228b04": "千匝。復持無數蓮華若干種色，其葉無量不",
    "T09n0267_001:0228b05": "可思議，而散佛上，能令眾生一心專念發趣勝",
    "T09n0267_001:0228b06": "慧，所散之華遍覆三千大千世界，龍堅栴檀",
    "T09n0267_001:0228b07": "種種諸香，持戒、忍辱、精進、禪定、智慧、方便、神",
    "T09n0267_001:0228b08": "通波羅蜜，皆是無想助道之香，并諸栴檀眾",
    "T09n0267_001:0228b09": "雜妙香，悉為十方諸佛神通之所護持，以用",
    "T09n0267_001:0228b10": "供養釋迦牟尼佛。爾時文殊師利為欲供養",
    "T09n0267_001:0228b11": "諸如來故，與眾菩薩莊嚴妙塔，持諸摩尼八",
    "T09n0267_001:0228b12": "楞寶珠，及眾寶樹繒蓋幢幡，以雜寶網羅覆",
    "T09n0267_001:0228b13": "其上。亦以摩尼造作僧房，門屏戶牖種種嚴",
    "T09n0267_001:0228b14": "飾，池泉、流渠及諸大河，優鉢羅華、拘物頭華、",
    "T09n0267_001:0228b15": "分陀利華，眾寶蓮華而覆水上，八功德水亦",
    "T09n0267_001:0228b16": "常盈滿，異類眾鳥皆悉遊集，諸天寶樹隨念",
    "T09n0267_001:0228b17": "皆現，救度眾生使得解脫，為修佛智發菩提",
    "T09n0267_001:0228b18": "心，皆是文殊師利不可思議神通變化，乘佛",
    "T09n0267_001:0228b19": "神力及誓願力，亦是釋迦牟尼佛本行願力。",
    "T09n0267_001:0228b20": "文殊師利作是變化，為欲成就調伏眾生，心",
    "T09n0267_001:0228b21": "不思議見不思議，發大莊嚴入聖境界。爾時",
    "T09n0267_001:0228b22": "文殊師利并諸菩薩摩訶薩眾，莊嚴一切如",
    "T09n0267_001:0228b23": "意華樹至於佛前，是諸菩薩若欲坐時，文殊",
    "T09n0267_001:0228b24": "師利先現其相，於剎那頃，無相蓮華從毛孔",
    "T09n0267_001:0228b25": "出，莖若干種無量百千雜色，其葉無數不",
    "T09n0267_001:0228b26": "可思議，金剛寶藏以為光網，天紺琉璃以為",
    "T09n0267_001:0228b27": "其鬚，龍堅栴檀以為其臺，有諸菩薩而在其",
    "T09n0267_001:0228b28": "中結加趺坐。爾時釋迦牟尼佛放臍中光，普",
    "T09n0267_001:0228b29": "照六道幽闇之處，億千種光皆如阿提目多",
    "T09n0267_001:0228c01": "伽色，種種無數光明細軟，如蓮華藏清淨香",
    "T09n0267_001:0228c02": "潔，周遍十方通達無礙。蓮華臺中出妙樓閣，",
    "T09n0267_001:0228c03": "佛所護持與法界等，如寂滅樂解脫之色，空、",
    "T09n0267_001:0228c04": "無相、無願、無作、無為、無生、無滅，與三世等，悉",
    "T09n0267_001:0228c05": "入空界過於眼境。文殊師利在樓閣上正身",
    "T09n0267_001:0228c06": "端坐，心不動搖念佛境界，自證空法得金剛",
    "T09n0267_001:0228c07": "三昧，善學釋迦牟尼佛法，決定成就無緣三",
    "T09n0267_001:0228c08": "昧，深入佛慧。文殊師利并諸菩薩摩訶薩，於",
    "T09n0267_001:0228c09": "十方世界作佛事已，心樂正法常勤修集，亦",
    "T09n0267_001:0228c10": "於過去諸佛法中，久種善根，皆是文殊師利",
    "T09n0267_001:0228c11": "之所攝持，志行菩提心無退沒，猶如師子處",
    "T09n0267_001:0228c12": "無畏座。佛告阿難：「汝語祇洹諸比丘眾，及舍",
    "T09n0267_001:0228c13": "衛國諸比丘尼，如來世尊今欲說法。令舍",
    "T09n0267_001:0228c14": "衛國優婆塞、優婆夷等，信樂三寶善根純熟，",
    "T09n0267_001:0228c15": "悉皆來集一時聽法。」爾時尊者阿難，從其僧",
    "T09n0267_001:0228c16": "房及經行處，皆即告言：「佛欲說法。」時有比丘",
    "T09n0267_001:0228c17": "已來集者，復有比丘住在房中，各言：「已見說",
    "T09n0267_001:0228c18": "法光相，而我等輩不能得往？」阿難復問：「何",
    "T09n0267_001:0228c19": "故不來？」諸比丘言：「今見祇洹大水盈滿，無諸",
    "T09n0267_001:0228c20": "樹木惟見光明，未敢便去。」爾時阿難即往佛",
    "T09n0267_001:0228c21": "所，白言：「世尊！諸比丘不能得來。何以故？見",
    "T09n0267_001:0228c22": "祇洹中大水悉滿清淨無垢，亦復不見精舍",
    "T09n0267_001:0228c23": "樹木，以是義故皆不得來。」佛告阿難：「彼諸比",
    "T09n0267_001:0228c24": "丘，於無水中而生水想，無色中生於色想，無",
    "T09n0267_001:0228c25": "受、想、行、識中生受、想、行、識想，無聲聞、辟支佛",
    "T09n0267_001:0228c26": "作聲聞、辟支佛想。阿難！汝今更往喚諸比丘，",
    "T09n0267_001:0228c27": "從其僧房及經行處悉來聽法。」爾時阿難即",
    "T09n0267_001:0228c28": "承佛教到舍衛國，勅諸比丘并比丘尼、優婆",
    "T09n0267_001:0228c29": "塞、優婆夷等：「世尊今者為欲說法，令使我",
    "T09n0267_001:0229a01": "喚，宜速往聽。」諸比丘、比丘尼、優婆塞、優婆夷，",
    "T09n0267_001:0229a02": "皆悉來集至於佛前。佛告目連：「汝今當從三",
    "T09n0267_001:0229a03": "千大千世界諸菩薩摩訶薩等發大莊嚴，比",
    "T09n0267_001:0229a04": "丘、比丘尼、優婆塞、優婆夷，皆趣大乘，天、龍、夜",
    "T09n0267_001:0229a05": "叉、乾闥婆、阿脩羅、伽樓羅、緊那羅、摩睺羅伽、",
    "T09n0267_001:0229a06": "人非人等，亦皆集會而來聽法，所未聞者皆",
    "T09n0267_001:0229a07": "悉得聞。天、人、阿脩羅皆來聽法，已於過去無",
    "T09n0267_001:0229a08": "量諸佛宿殖善根發趣大乘，求大乘者成最",
    "T09n0267_001:0229a09": "勝乘，亦名清淨第一之乘，菩薩摩訶薩發大",
    "T09n0267_001:0229a10": "莊嚴而自莊嚴，修此乘者，普告令知悉來集",
    "T09n0267_001:0229a11": "會。」目連白佛言：「唯然世尊！」如壯力士屈伸臂",
    "T09n0267_001:0229a12": "頃，遍至三千大千世界，於諸菩薩大莊嚴所，",
    "T09n0267_001:0229a13": "諸比丘、比丘尼、優婆塞、優婆夷，天、龍、夜叉、乾",
    "T09n0267_001:0229a14": "闥婆、阿脩羅、迦樓羅、緊那羅、摩睺羅伽、人非人",
    "T09n0267_001:0229a15": "等，以佛神力及誓願力皆悉聞知。即還佛所，",
    "T09n0267_001:0229a16": "白言：「世尊！我悉告已。」爾時四眾一切雲集，縱",
    "T09n0267_001:0229a17": "廣千由旬，高五千由旬，滿中天人心樂聞法。",
    "T09n0267_001:0229a18": "文殊師利白佛言：「世尊！四眾已集。」是時諸天",
    "T09n0267_001:0229a19": "遍滿虛空，皆悉合掌而白佛言：「今此大眾皆",
    "T09n0267_001:0229a20": "悉驚懼，如來威德不敢輒坐，惟願世尊，賜",
    "T09n0267_001:0229a21": "聽令坐。」爾時如來，即現瑞相，於剎那頃，有閻",
    "T09n0267_001:0229a22": "浮提金蓮華百千萬億葉，從地踊出，光色照",
    "T09n0267_001:0229a23": "耀猶如火藏，以天琉璃為鬚，赤真珠為臺，七",
    "T09n0267_001:0229a24": "寶為莖。一切大眾皆各自知，坐如來前。比",
    "T09n0267_001:0229a25": "丘、比丘尼、優婆塞、優婆夷、天、龍、夜叉、乾闥婆、",
    "T09n0267_001:0229a26": "阿脩羅、迦樓羅、緊那羅、摩睺羅伽、人非人等，",
    "T09n0267_001:0229a27": "皆面向佛，瞻仰世尊。爾時文殊師利菩薩最",
    "T09n0267_001:0229a28": "為上首，諸菩薩摩訶薩，皆以三十二相而自",
    "T09n0267_001:0229a29": "嚴身，色如真金，勇猛精進，威德熾盛。爾時",
    "T09n0267_001:0229b01": "諸菩薩摩訶薩文殊師利等，皆從華臺起合",
    "T09n0267_001:0229b02": "掌向佛，勸請世尊一心念佛。爾時文殊師利",
    "T09n0267_001:0229b03": "白佛言：「世尊！四眾皆集寂然已定，一切諸天",
    "T09n0267_001:0229b04": "遍滿虛空，惟願世尊廣說清淨不退法輪。」",
    "T09n0267_001:0229b05": "是時比丘、比丘尼、優婆塞、優婆夷、無量百千",
    "T09n0267_001:0229b06": "諸天，有信行、法行者并諸八輩，有須陀洹想，",
    "T09n0267_001:0229b07": "斯陀含想，阿那含想，阿羅漢想，聲聞想，辟支",
    "T09n0267_001:0229b08": "佛想，佛想，各作是想：「願佛演說安慰其心。何",
    "T09n0267_001:0229b09": "因緣故，說信行、法行乃至八輩、須陀洹、斯陀",
    "T09n0267_001:0229b10": "含、阿那含、阿羅漢？何以故作如是說？」世尊默",
    "T09n0267_001:0229b11": "然。爾時尊者舍利弗白佛言：「世尊！我於夜後",
    "T09n0267_001:0229b12": "分天欲明時，從坐而起，出其住處，即向文殊",
    "T09n0267_001:0229b13": "師利房。到已前入其舍，見如來室有十千蓮",
    "T09n0267_001:0229b14": "華周匝踊出，天鼓自鳴，聞歌詠聲，見祇洹",
    "T09n0267_001:0229b15": "林及舍衛國三千大千世界光明普照。今何",
    "T09n0267_001:0229b16": "因緣而現此瑞？」舍利弗作是語已，佛即告言：",
    "T09n0267_001:0229b17": "「為說法故先現斯瑞。」是時文殊師利請問如",
    "T09n0267_001:0229b18": "來：「為說何法先現此瑞？」爾時阿難復白佛言：",
    "T09n0267_001:0229b19": "「世尊！我於夜後天欲明時，於戶牖中光從而",
    "T09n0267_001:0229b20": "入，見已即從坐起，便出其房，見祇洹林滿",
    "T09n0267_001:0229b21": "中淨水，無垢無濁，不見樹木、精舍、僧房，惟見",
    "T09n0267_001:0229b22": "大光。何因何緣先現此瑞？」爾時世尊告阿難",
    "T09n0267_001:0229b23": "言：「如來為說清淨法輪，亦是文殊師利神力",
    "T09n0267_001:0229b24": "勸請瑞相。」爾時世尊為文殊師利，即說偈",
    "T09n0267_001:0229b25": "言：",
    "T09n0267_001:0229b26": "「此乘清淨，　　成得佛智；　　文殊妙辯，",
    "T09n0267_001:0229b27": "發問斯義。　　一乘無垢，　　得佛上智；",
    "T09n0267_001:0229b28": "文殊為顯，　　故作斯問。　　乘無分別，",
    "T09n0267_001:0229b29": "離諸戲論；　　文殊為顯，　　故作斯問。",
    "T09n0267_001:0229c01": "本無有來，　　亦復無去；　　猶如涅槃，",
    "T09n0267_001:0229c02": "文殊所問。　　實無得果，　　亦無所說；",
    "T09n0267_001:0229c03": "但以方便，　　引導眾生。　　遠離音聲，",
    "T09n0267_001:0229c04": "聲即一相；　　文殊為顯，　　故作斯問。",
    "T09n0267_001:0229c05": "尋聲求聲，　　無聲可取；　　聲名字空，",
    "T09n0267_001:0229c06": "文殊所問。　　是聲如風，　　無所依止；",
    "T09n0267_001:0229c07": "聲即解脫，　　文殊所問。　　阿難諦聽！",
    "T09n0267_001:0229c08": "文殊所問；　　方便菩提，　　皆無所有。",
    "T09n0267_001:0229c09": "佛及菩提，　　有聲無實；　　亦無方所，",
    "T09n0267_001:0229c10": "諸法皆然。　　菩提無色，　　因緣無生；",
    "T09n0267_001:0229c11": "無有去來，　　是諸佛說。　　無為無相，",
    "T09n0267_001:0229c12": "如空無見；　　菩提無說，　　文殊所問。",
    "T09n0267_001:0229c13": "去來今佛，　　一切皆然；　　智無方所，",
    "T09n0267_001:0229c14": "無聞無見。　　性相如是，　　顯現法界；",
    "T09n0267_001:0229c15": "但以假名，　　開示真實。　　修清淨施，",
    "T09n0267_001:0229c16": "持戒無缺；　　忍辱堅固，　　志求菩提。",
    "T09n0267_001:0229c17": "精進無懈，　　修禪攝意；　　智慧清淨，",
    "T09n0267_001:0229c18": "以求菩提。　　佛善方便，　　度諸神通；",
    "T09n0267_001:0229c19": "無依眾生，　　為說菩提。　　分別三乘，",
    "T09n0267_001:0229c20": "四果差別；　　以如實智，　　隨應救世。",
    "T09n0267_001:0229c21": "現五濁剎，　　為諸下劣；　　於一乘道，",
    "T09n0267_001:0229c22": "驚疑不信。　　故說四果，　　開示羅漢；",
    "T09n0267_001:0229c23": "從聲聞門，　　入佛教門。　　說數無數，",
    "T09n0267_001:0229c24": "因緣差別；　　現見四諦，　　證諸法相。",
    "T09n0267_001:0229c25": "聲聞羅漢，　　緣覺辟支；　　同得無生，",
    "T09n0267_001:0229c26": "是為菩薩。　　行空無相，　　無願三昧；",
    "T09n0267_001:0229c27": "入解脫門，　　安住涅槃。　　去來今際，",
    "T09n0267_001:0229c28": "心無所著；　　能開十方，　　無生無為。",
    "T09n0267_001:0229c29": "如是深法，　　阿難文殊；　　方便發問，",
    "T09n0267_001:0230a01": "無相慧力。　　乘一乘道，　　知法無相；",
    "T09n0267_001:0230a02": "是故問佛，　　今說諸果。　　三世平等，",
    "T09n0267_001:0230a03": "知空無相；　　諸聲寂滅，　　無佛菩提。",
    "T09n0267_001:0230a04": "無數恒沙，　　諸佛世界；　　來求菩提，",
    "T09n0267_001:0230a05": "文殊召集。　　聞彼諸佛，　　菩薩所行；",
    "T09n0267_001:0230a06": "欲說三乘，　　集娑婆界。　　文殊發問，",
    "T09n0267_001:0230a07": "為決疑惑；　　乘果分別，　　請說菩提。",
    "T09n0267_001:0230a08": "以佛神力，　　及誓願力；　　故說三乘，",
    "T09n0267_001:0230a09": "度苦眾生。　　令勤修習，　　文殊聲辯；",
    "T09n0267_001:0230a10": "願救世說，　　菩薩所行。　　億千諸天，",
    "T09n0267_001:0230a11": "供養救世；　　生果想者，　　安慰彼疑。",
    "T09n0267_001:0230a12": "如是比丘，　　及比丘尼，　　清信男女，",
    "T09n0267_001:0230a13": "作最勝相。　　文殊所問，　　為慰疑惑；",
    "T09n0267_001:0230a14": "是諸菩薩，　　為法故來。」",
    "T09n0267_001:0230a15": "2 信行品不退轉法輪經信行品第二",
    "T09n0267_001:0230a16": "爾時，世尊說是偈已，阿難白佛言：「如來今為",
    "T09n0267_001:0230a17": "文殊師利轉不退法輪？」作如是問，佛言：「如是，",
    "T09n0267_001:0230a18": "如是！」阿難復白佛言：「世尊！如來今轉不退法",
    "T09n0267_001:0230a19": "輪耶？」佛言：「如是，如是！阿難！如來實轉不退轉",
    "T09n0267_001:0230a20": "法輪。」阿難復白佛言：「如來云何方便，說於信",
    "T09n0267_001:0230a21": "行、法行如是八輩，須陀洹、斯陀含、阿那含、阿",
    "T09n0267_001:0230a22": "羅漢、聲聞、辟支佛，是諸人等，如來皆為顯示",
    "T09n0267_001:0230a23": "菩薩法耶？何故復言：『為下劣眾生出五濁世，",
    "T09n0267_001:0230a24": "不解大乘，如來自在成就方便，見諸眾生大",
    "T09n0267_001:0230a25": "心者少多懷下劣。是故世尊，知其根性開示",
    "T09n0267_001:0230a26": "佛法方便濟度，以無量善法教化眾生，令滅",
    "T09n0267_001:0230a27": "諸苦得盡生死，離諸衰惱令住正證無為涅",
    "T09n0267_001:0230a28": "槃，乃至使得一切種智？』」爾時世尊告阿難言：",
    "T09n0267_001:0230a29": "「菩薩摩訶薩為無量無邊眾生，令生信解佛",
    "T09n0267_001:0230b01": "之知見，及無數諸佛所知之法，無色乃至受、",
    "T09n0267_001:0230b02": "想、行、識，無染、無著是名信行。復次，阿難！菩薩",
    "T09n0267_001:0230b03": "摩訶薩能信如來一切法空作如是解，亦復",
    "T09n0267_001:0230b04": "名為菩薩信行。菩薩摩訶薩信佛智慧，心生",
    "T09n0267_001:0230b05": "欣樂，云何智慧，都不見法，以不見故名為信",
    "T09n0267_001:0230b06": "行。復次，阿難！菩薩摩訶薩不染五欲，不捨信",
    "T09n0267_001:0230b07": "心，是名菩薩信行。菩薩摩訶薩復作是念：『以",
    "T09n0267_001:0230b08": "不思議法施諸眾生猶如如相。』能信如是不",
    "T09n0267_001:0230b09": "思議法施者，是名菩薩信行。菩薩摩訶薩以",
    "T09n0267_001:0230b10": "歡喜故，能捨己身而不厭足，於一切處不生",
    "T09n0267_001:0230b11": "嫉恚，所作之施皆悉迴向，作是迴向已而亦",
    "T09n0267_001:0230b12": "不取菩提之想，以不壞故，是名菩薩信行。",
    "T09n0267_001:0230b13": "「復次，阿難！菩薩摩訶薩以清淨信正念向佛，",
    "T09n0267_001:0230b14": "心無垢穢，亦信無垢，諸法平等，無有眾生、壽",
    "T09n0267_001:0230b15": "命、我、人，無陰、界、入，亦自不著壽命處所，是名",
    "T09n0267_001:0230b16": "信行解脫。教化眾生令信佛法，以調伏心迴",
    "T09n0267_001:0230b17": "向菩提，亦不見心相，能知六界、陰、入平等悉",
    "T09n0267_001:0230b18": "同法界，以無分別故，則知法界無有異相，是",
    "T09n0267_001:0230b19": "名信施。一切無常，一切行苦，一切行空，一",
    "T09n0267_001:0230b20": "切行無我，於是法中得智慧力，信施信聖戒",
    "T09n0267_001:0230b21": "不戲論戒，得禪定力信寂滅界，是名信施",
    "T09n0267_001:0230b22": "菩薩。雖教化眾生常信寂滅，然不取於眾生",
    "T09n0267_001:0230b23": "之相，觀諸眾生同於寂滅，善知一切眾生無",
    "T09n0267_001:0230b24": "相，悉同法界非見非不見。何以故？法界即是",
    "T09n0267_001:0230b25": "一切眾生心界，是名菩薩摩訶薩信行。「復次，",
    "T09n0267_001:0230b26": "阿難！菩薩摩訶薩觀一切眾生無有真實，無",
    "T09n0267_001:0230b27": "住無滅性相本空，是故不見一切眾生、無依",
    "T09n0267_001:0230b28": "止處，觀一切眾生同涅槃界。何以故？一切眾",
    "T09n0267_001:0230b29": "生悉入空界。菩薩能令如是無量眾生皆生",
    "T09n0267_001:0230c01": "信解，是名菩薩摩訶薩信行。」爾時世尊，欲重",
    "T09n0267_001:0230c02": "宣此義，而說偈言：",
    "T09n0267_001:0230c03": "「多信眾生，　　見無數佛；　　不著色相，",
    "T09n0267_001:0230c04": "是名信行。　　信一切法，　　開示空相；",
    "T09n0267_001:0230c05": "成就解脫，　　是名信行。　　常信正法，",
    "T09n0267_001:0230c06": "欣樂求佛；　　何時當得，　　不思議智？",
    "T09n0267_001:0230c07": "觀察五欲，　　無可信者；　　逮得信力，",
    "T09n0267_001:0230c08": "是名信行。　　如是之信，　　最為善哉；",
    "T09n0267_001:0230c09": "當修法施，　　供養大仙。　　不思議施，",
    "T09n0267_001:0230c10": "故得信辯；　　無下劣想，　　是名信行。",
    "T09n0267_001:0230c11": "悉捨一切，　　所愛之身；　　而無捨想，",
    "T09n0267_001:0230c12": "是名信行。　　能施一切，　　不懷嫉妬；",
    "T09n0267_001:0230c13": "捨菩提想，　　是名信行。　　信心清淨，",
    "T09n0267_001:0230c14": "無諸濁穢；　　亦無壽命，　　是名信行。",
    "T09n0267_001:0230c15": "雖修行施，　　不求果報；　　得深信力，",
    "T09n0267_001:0230c16": "是名信行。　　棄捨六入，　　不念果報；",
    "T09n0267_001:0230c17": "善解六界，　　是名信行。　　己自調伏，",
    "T09n0267_001:0230c18": "亦調伏他；　　令信佛法，　　是名信行。",
    "T09n0267_001:0230c19": "得是信已，　　迴向菩提；　　而無心相，",
    "T09n0267_001:0230c20": "是名信行。　　知於六界，　　悉同法界；",
    "T09n0267_001:0230c21": "雖說法界，　　不得界相。　　諸行無常，",
    "T09n0267_001:0230c22": "苦空非我；　　亦不取著，　　是名信行。",
    "T09n0267_001:0230c23": "能信聖戒，　　無諸戲論；　　成就禪定，",
    "T09n0267_001:0230c24": "是名信行。　　信諸眾生，　　同寂滅相；",
    "T09n0267_001:0230c25": "知無相已，　　是名信行。　　不著眾生，",
    "T09n0267_001:0230c26": "同入法界；　　是眾生界，　　即不思議。",
    "T09n0267_001:0230c27": "以信生信，　　是名為信；　　菩薩無畏，",
    "T09n0267_001:0230c28": "是名信行。　　眾生決定，　　無所有想；",
    "T09n0267_001:0230c29": "體性如空，　　無處無證。　　眾生涅槃，",
    "T09n0267_001:0231a01": "是二俱空；　　於彼生信，　　是名信行。",
    "T09n0267_001:0231a02": "菩薩無畏，　　信諸眾生；　　不取名字，",
    "T09n0267_001:0231a03": "從信而生。　　能如是信，　　常念不失；",
    "T09n0267_001:0231a04": "阿難憶持，　　顯示分別。　　如是諸法，",
    "T09n0267_001:0231a05": "無量無數；　　佛所證覺，　　菩薩顯現。",
    "T09n0267_001:0231a06": "「復次，阿難！如來多陀阿伽度，如是深義具足",
    "T09n0267_001:0231a07": "信力則為廣說，是名菩薩摩訶薩信行。」爾時",
    "T09n0267_001:0231a08": "世尊見諸眾生信力堅固，復重頌曰：",
    "T09n0267_001:0231a09": "「一切聞者，　　心皆歡喜；　　是諸佛子，",
    "T09n0267_001:0231a10": "所說功德。　　菩薩顯現，　　不可思議；",
    "T09n0267_001:0231a11": "諸佛菩提，　　不信者信。　　不染假名，",
    "T09n0267_001:0231a12": "亦無心數；　　不著十方，　　名最勝信。",
    "T09n0267_001:0231a13": "菩薩顯說，　　常修信法；　　不取於空，",
    "T09n0267_001:0231a14": "顯示寂滅。　　救世所說，　　如是解脫；",
    "T09n0267_001:0231a15": "色相亦然，　　如說修行。　　菩薩顯說，",
    "T09n0267_001:0231a16": "智者能信；　　佛不思議，　　無量憶念。",
    "T09n0267_001:0231a17": "菩薩所信，　　虛空無邊；　　佛智無量，",
    "T09n0267_001:0231a18": "號名丈夫。　　志求無著，　　不為貪欲、",
    "T09n0267_001:0231a19": "造作不善，　　而捨樂法。　　是名菩薩，",
    "T09n0267_001:0231a20": "能行法施；　　菩薩之信，　　善誓所印。",
    "T09n0267_001:0231a21": "法施不思議，　　信施而飲食；",
    "T09n0267_001:0231a22": "摩尼金象馬，　　車乘奴婢等。",
    "T09n0267_001:0231a23": "妻子諸男女，　　捨所有國土；",
    "T09n0267_001:0231a24": "手足支節等，　　頭目及髓腦。",
    "T09n0267_001:0231a25": "眼耳與鼻舌，　　菩薩之勝信；",
    "T09n0267_001:0231a26": "捨身無染著，　　亦不念行施。",
    "T09n0267_001:0231a27": "我本修法施，　　以求於佛智；",
    "T09n0267_001:0231a28": "捨身無染著，　　一切施歡喜。",
    "T09n0267_001:0231a29": "恒與善知識，　　棄捨危脆身；",
    "T09n0267_001:0231b01": "於諸眾生中，　　信心常清淨。",
    "T09n0267_001:0231b02": "聞法信諸佛，　　是名為菩薩；",
    "T09n0267_001:0231b03": "知眼耳鼻舌，　　身根皆無常。",
    "T09n0267_001:0231b04": "不堅如聚沫，　　深信而捨身；",
    "T09n0267_001:0231b05": "為無依眾生，　　建立於四攝。",
    "T09n0267_001:0231b06": "慈心於一切，　　信佛無量智；",
    "T09n0267_001:0231b07": "見造惡眾生，　　為發無上心。",
    "T09n0267_001:0231b08": "深信於菩提，　　不取諸心相；",
    "T09n0267_001:0231b09": "眾生不求道，　　愚惑於六界。",
    "T09n0267_001:0231b10": "謂一切真實，　　無界說界相；",
    "T09n0267_001:0231b11": "見流轉眾生，　　愚癡著諸邊。",
    "T09n0267_001:0231b12": "菩薩信無我，　　諸行皆無常；",
    "T09n0267_001:0231b13": "見諸破戒者，　　信戒不思議。",
    "T09n0267_001:0231b14": "淨戒立禪定，　　菩薩住攝心；",
    "T09n0267_001:0231b15": "若見懈怠者，　　求佛精進力。",
    "T09n0267_001:0231b16": "調伏諸三昧，　　總持正法智；",
    "T09n0267_001:0231b17": "愚癡著壽命，　　觀陰無壽者。",
    "T09n0267_001:0231b18": "眾生性寂滅，　　諸法相亦然；",
    "T09n0267_001:0231b19": "信陰無來去，　　善惡業不斷。",
    "T09n0267_001:0231b20": "因淨不淨業，　　不離於生死；",
    "T09n0267_001:0231b21": "眾生同法界，　　法界即生死。",
    "T09n0267_001:0231b22": "是名不思議，　　菩薩無畏信；",
    "T09n0267_001:0231b23": "勝信不思議，　　精勤修法智。",
    "T09n0267_001:0231b24": "不為於少智，　　名為淨信說；",
    "T09n0267_001:0231b25": "同信諸眾生，　　常住無所有。",
    "T09n0267_001:0231b26": "於空無有著，　　一切法不住；",
    "T09n0267_001:0231b27": "眾生空亦空，　　同於涅槃界。",
    "T09n0267_001:0231b28": "說法常無相，　　令眾生信解；",
    "T09n0267_001:0231b29": "一切法性空，　　平等觀眾生。",
    "T09n0267_001:0231c01": "三有中勝智，　　得如是信持；",
    "T09n0267_001:0231c02": "亦名最上信，　　好樂無畏法。",
    "T09n0267_001:0231c03": "佛法中智人，　　自信勸他信；",
    "T09n0267_001:0231c04": "如是展轉教，　　增長諸功德。",
    "T09n0267_001:0231c05": "淨心無染著，　　利益之福田，",
    "T09n0267_001:0231c06": "欣樂調伏施，　　淨戒及忍辱，",
    "T09n0267_001:0231c07": "精進禪定等，　　智慧為開導，",
    "T09n0267_001:0231c08": "方便現淨智，　　令眾得勝樂。",
    "T09n0267_001:0231c09": "命終離惡趣，　　菩薩智最勝；",
    "T09n0267_001:0231c10": "神通化眾生，　　世界六種動。",
    "T09n0267_001:0231c11": "光明悉普照，　　菩薩之妙智；",
    "T09n0267_001:0231c12": "無相師子吼，　　東西南北等。",
    "T09n0267_001:0231c13": "四維及上下，　　皆出於法音；",
    "T09n0267_001:0231c14": "誓於佛不疑，　　教他亦令然。",
    "T09n0267_001:0231c15": "以是因緣故，　　顯現無量相；",
    "T09n0267_001:0231c16": "住於此智者，　　惟佛能證知。",
    "T09n0267_001:0231c17": "不退轉法輪經卷第一",
    "T09n0267_001:0231c18": "癸卯歲高麗國大藏都監奉勅彫造"
}