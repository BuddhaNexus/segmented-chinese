{
    "T41n1822_023:0733b09": "2俱舍論疏卷第二十三",
    "T41n1822_023:0733b11": "沙門法寶撰",
    "T41n1822_023:0733b12": "分別賢聖品第六之二",
    "T41n1822_023:0733b13": "論。如是已說至復何所修。下三頌第三明",
    "T41n1822_023:0733b14": "四念住也。前兩頌明別相念住。後一頌明",
    "T41n1822_023:0733b15": "總相念住。此兩行頌明別相也。論曰至",
    "T41n1822_023:0733b16": "修四念住。此總釋修念住意　奢摩他者。",
    "T41n1822_023:0733b17": "此云止　毘鉢舍那。此云觀。正理論云。已",
    "T41n1822_023:0733b18": "修成止以為所依。為觀速成修四念住。非",
    "T41n1822_023:0733b19": "不得定者能如實見故　詳其論意。五停心",
    "T41n1822_023:0733b20": "觀為止散動偏修於止。爾時假想觀骨瑣",
    "T41n1822_023:0733b21": "等。一相住心名之為止。四念住觀取身．受．",
    "T41n1822_023:0733b22": "心．法差別之相。又於身中。而取種種差別",
    "T41n1822_023:0733b23": "之相。除其四倒。生如實見故名為觀。",
    "T41n1822_023:0733b24": "論。如何修習四念住耶。問。論。謂以自．共",
    "T41n1822_023:0733b25": "相至名為共相。答也。正理論云。以自相．共",
    "T41n1822_023:0733b26": "相觀身．受．心．法。謂修觀者。專心一趣。以",
    "T41n1822_023:0733b27": "自．共相於身等境。一一別觀修四念住。分",
    "T41n1822_023:0733b28": "別此法與所餘法有差別義名觀自相。",
    "T41n1822_023:0733b29": "分別此法與所餘法無差別義名觀共",
    "T41n1822_023:0733c01": "相　且身念住觀自相者。謂觀察身內．外",
    "T41n1822_023:0733c02": "十處自性各別。從眼至觸。一一皆有處。自",
    "T41n1822_023:0733c03": "相故。如是於彼各別法中。有正智生。名",
    "T41n1822_023:0733c04": "觀自相。此自相觀得成滿時。有道色起。爾",
    "T41n1822_023:0733c05": "時方立自相種性身念住名。此亦遍知彼法",
    "T41n1822_023:0733c06": "自相。由此各別有正智生。非諸境中總",
    "T41n1822_023:0733c07": "生一智。有說。非此自相觀中觀無表色。以",
    "T41n1822_023:0733c08": "無表色與無色品極相似故。有說。此觀亦",
    "T41n1822_023:0733c09": "觀無表。有道色生故。次身念住觀共相者。",
    "T41n1822_023:0733c10": "謂觀察身一一處相。雖有差別。而身相同。",
    "T41n1822_023:0733c11": "又於爾時觀十一處。俱是色相無有差別。",
    "T41n1822_023:0733c12": "謂皆不越大種所造。如是於彼一類法中。",
    "T41n1822_023:0733c13": "有正智生。名觀共相。此共相觀得成滿時。",
    "T41n1822_023:0733c14": "有道色起。爾時方立共相種姓身念住名。此",
    "T41n1822_023:0733c15": "亦遍知彼法共相。由此總有一正智生。非",
    "T41n1822_023:0733c16": "諸境中各生一智言道色者是定境色。論。身自性者",
    "T41n1822_023:0733c17": "至除三餘法。出身．受．心．法自性。論。傳",
    "T41n1822_023:0733c18": "說在定至如應當知。述成滿也　如應知者。",
    "T41n1822_023:0733c19": "隨其所應如是應分分可別分析。各各別",
    "T41n1822_023:0733c20": "觀名成滿位。正理論云　前說與此論同",
    "T41n1822_023:0733c21": "　或如前說觀究竟相。謂後後位善根增長。",
    "T41n1822_023:0733c22": "如畦中水汎溢漫流。有說。歘然非愛相起。此",
    "T41n1822_023:0733c23": "有二種。其二者何。一能發瞋。二令不樂。此",
    "T41n1822_023:0733c24": "中但有令不樂相。以所習事。若未自在。為",
    "T41n1822_023:0733c25": "求成滿故起欣樂。此於所習已得自在。",
    "T41n1822_023:0733c26": "止息希求故無欣樂。論。何等名為四",
    "T41n1822_023:0733c27": "念住體。問也。論。此四念住至所緣別故。",
    "T41n1822_023:0733c28": "答也。論。自性念住至三種念住。此牒第",
    "T41n1822_023:0733c29": "一自性釋也。即聞．思．修三慧為體。即以此",
    "T41n1822_023:0734a01": "三慧名三念住　言自性者。簡所緣．相雜",
    "T41n1822_023:0734a02": "以慧為體名為自性。非如相雜．及彼所緣",
    "T41n1822_023:0734a03": "非是念住。與念住雜。及為所緣。從其自",
    "T41n1822_023:0734a04": "性名為念住。論。相雜念住至諸法為",
    "T41n1822_023:0734a05": "體。牒餘二念住釋。慧俱有法及與慧體。互",
    "T41n1822_023:0734a06": "相雜故總名相雜念住　所緣念住。是慧所",
    "T41n1822_023:0734a07": "緣。亦攝於慧。以慧所緣諸法故。論。",
    "T41n1822_023:0734a08": "寧知自性是慧非餘。問。論。經說於身至",
    "T41n1822_023:0734a09": "循觀用故。答。以契經中說循身觀等非慧",
    "T41n1822_023:0734a10": "不能。故知念住以慧為體。論。何緣於",
    "T41n1822_023:0734a11": "慧立念住名。問。體既是慧。因何名念。",
    "T41n1822_023:0734a12": "論。毘婆沙師至由楔力持。答。慧由念持。慧",
    "T41n1822_023:0734a13": "名念住。此之果慧從因念名。故正理論云。",
    "T41n1822_023:0734a14": "寧智慧住要由念力。以有念者慧增明故。",
    "T41n1822_023:0734a15": "論。理實應言至便住不謬。論主釋也。慧",
    "T41n1822_023:0734a16": "令念住。得念住名。慧是其因。念住為果。慧",
    "T41n1822_023:0734a17": "名念住。因受果名。引二經證。如文可解。",
    "T41n1822_023:0734a18": "正理論師通其兩釋　梵名阿尼律陀此云",
    "T41n1822_023:0734a19": "無滅。論。然有經言至愛心法滅。通伏",
    "T41n1822_023:0734a20": "難也。伏難意云。若四念住以慧為性。何故",
    "T41n1822_023:0734a21": "言由食．觸．名色．作意故集。滅亦如是。",
    "T41n1822_023:0734a22": "論。應知彼說至得安住故。此即通也。此經言。",
    "T41n1822_023:0734a23": "身．受．心．法者。是所緣念住。所以緣身等名",
    "T41n1822_023:0734a24": "為念住。以慧於彼身等得住故。身等名為",
    "T41n1822_023:0734a25": "身等念住。食等與身等為因。故食等集身",
    "T41n1822_023:0734a26": "等。非說自性念住。論。又念住別至各",
    "T41n1822_023:0734a27": "有三種。此就自．他．俱相續中。分四念住各",
    "T41n1822_023:0734a28": "為三也。故正理論云。身等念住各有三種。",
    "T41n1822_023:0734a29": "緣內．外．俱有差別故。且身念住有三種",
    "T41n1822_023:0734b01": "中。緣自相續說名為內。緣他身等說名為",
    "T41n1822_023:0734b02": "外。雙緣二種說為內．外。以有我愛而",
    "T41n1822_023:0734b03": "慢緩者。應觀內身猶如外故准正理論他相續中緣他身等等者。",
    "T41n1822_023:0734b04": "等取非相續。此論文略不言等也。論。此四念住說次隨生。述",
    "T41n1822_023:0734b05": "次第也。論。生復何緣次第如是。問生",
    "T41n1822_023:0734b06": "次也。論。隨境麁者應先觀故。第一釋也。",
    "T41n1822_023:0734b07": "正理論云。或隨所緣麁細生故。然非由此",
    "T41n1822_023:0734b08": "心最後觀。法中涅槃極微細故。論。或諸",
    "T41n1822_023:0734b09": "欲貪至如是次第。第二釋。如文可解。",
    "T41n1822_023:0734b10": "論。此四念住至不增不減。此釋念住唯有四",
    "T41n1822_023:0734b11": "也。以對四倒立四念住。倒唯四故念住亦",
    "T41n1822_023:0734b12": "四。正理復云。對治四食。論。四中三種",
    "T41n1822_023:0734b13": "至名為雜緣。此述雜緣．不雜緣也。",
    "T41n1822_023:0734b14": "論。如是熟修雜緣身等。下一行頌明總相",
    "T41n1822_023:0734b15": "也。論曰至苦空非我。此即釋也。正理論",
    "T41n1822_023:0734b16": "云。雜緣法念住總有四種。二三四五蘊為境",
    "T41n1822_023:0734b17": "別故。唯總緣五名此所修。彼居此中修四",
    "T41n1822_023:0734b18": "行相。總觀一切身．受．心．法。所謂非常．苦．空．",
    "T41n1822_023:0734b19": "非我。然於修習此念住時。有餘善根能為",
    "T41n1822_023:0734b20": "方便。彼應次第修令現前。謂彼已熟修雜",
    "T41n1822_023:0734b21": "緣法念住。將欲修習此念住時。先應總緣",
    "T41n1822_023:0734b22": "修無我行。次觀生滅。次觀緣起。以觀行者",
    "T41n1822_023:0734b23": "先觀諸行從因生滅。便於因果相屬觀門。",
    "T41n1822_023:0734b24": "易趣入故。或有欲令先觀緣起。此後引",
    "T41n1822_023:0734b25": "起緣三義觀。此觀無間修七處善。於七處",
    "T41n1822_023:0734b26": "善得善巧故。能於先來諸所見境。立因果",
    "T41n1822_023:0734b27": "諦次第觀察。如是熟修智及定已。便能安",
    "T41n1822_023:0734b28": "立順現觀諦。謂欲．上界苦等各別。於如是",
    "T41n1822_023:0734b29": "八隨次第觀。修未曾修十六行相。彼由聞",
    "T41n1822_023:0734c01": "慧於八諦中。初起如斯十六行觀。如隔薄",
    "T41n1822_023:0734c02": "絹覩見眾色。齊此名為聞慧圓滿。思所成",
    "T41n1822_023:0734c03": "慧准此應說。次於生死深生厭患。欣樂涅",
    "T41n1822_023:0734c04": "槃寂靜功德。此後多引厭觀現前。方便勤修",
    "T41n1822_023:0734c05": "漸增漸勝。引起如是能順決擇。思所成攝",
    "T41n1822_023:0734c06": "最勝善根。即所修總緣共相法念住准上論文。即",
    "T41n1822_023:0734c07": "是三義七處等後。起總相念住入煖法也。三義觀者。即蘊．處．界三科義也。七處善者。如實知色苦。色集。色滅",
    "T41n1822_023:0734c08": "趣。色滅行。色味。色患。及色出離。如實知受．想．行．識七亦爾。如實知色是四智。知謂法類智。世智苦智問何",
    "T41n1822_023:0734c09": "故七處善中再說前三。一說道諦。復次三諦有邊故再說。道諦無邊故不再說。復次前四處善說見道位。見",
    "T41n1822_023:0734c10": "道必具觀四諦故。故具說四。後三處善說修道位。修道位中所修聖道。即是道諦。未必具觀四聖諦故。但說於三",
    "T41n1822_023:0734c11": "　婆沙第二云。若順次第說功德者。此中",
    "T41n1822_023:0734c12": "應先說不淨觀。或息念等。次說念住。次三",
    "T41n1822_023:0734c13": "義觀。次七處善。次說煖法。次說頂法准此論文。",
    "T41n1822_023:0734c14": "即念住後起三義觀。及七處善。而入煖也　今詳。婆沙與正理論．此",
    "T41n1822_023:0734c15": "論別者。入行次第。五停心後。別緣念住後。",
    "T41n1822_023:0734c16": "起總緣入於煖法。於此中間修三義觀。及",
    "T41n1822_023:0734c17": "七處善。兼緣起等。將入煖時從總念入。婆",
    "T41n1822_023:0734c18": "沙以念處重故。舉先念處不舉後也。此論",
    "T41n1822_023:0734c19": "略故不述中間。正理少具兼說三位。故此",
    "T41n1822_023:0734c20": "三論。義不相違。",
    "T41n1822_023:0734c21": "論。修此觀已生何善根。已下第四明煖等四",
    "T41n1822_023:0734c22": "善根。即七方便中後四方便　就中。一明善",
    "T41n1822_023:0734c23": "根體等。二明善根差別。三明勝利。四明轉",
    "T41n1822_023:0734c24": "趣五明修果久近。此三行頌明體等也。",
    "T41n1822_023:0734c25": "論曰至名為煖法。明從總相生煖法也。此",
    "T41n1822_023:0734c26": "從思慧或修慧生。故正理論云。若有先離",
    "T41n1822_023:0734c27": "欲界染者。依色界攝修所成慧。厭患生處",
    "T41n1822_023:0734c28": "欣樂涅槃。多厭行俱作意。次第能引異類煖",
    "T41n1822_023:0734c29": "善根生。諸有先時未離欲染。依思所成慧。",
    "T41n1822_023:0735a01": "引煖善根生。論。此法如煖至故名為煖。",
    "T41n1822_023:0735a02": "釋煖名也。無漏道諦猶如於火。燒煩惱",
    "T41n1822_023:0735a03": "薪。至此位初得火前相故名為煖法。",
    "T41n1822_023:0735a04": "論。此煖善根至十六行相。明諦行也。以時",
    "T41n1822_023:0735a05": "長故。而能具觀四聖諦境。及十六行。准減",
    "T41n1822_023:0735a06": "緣中。此觀四諦。於一一諦觀四行已方易",
    "T41n1822_023:0735a07": "諦也。又正理論云。是總緣共相法念住差別。",
    "T41n1822_023:0735a08": "共法念住。雖緣有漏觀為苦．空．無常．非",
    "T41n1822_023:0735a09": "我。初位先起苦四行相。後觀集諦。於理無",
    "T41n1822_023:0735a10": "違。論。觀苦聖諦至如後當辨。此列十六",
    "T41n1822_023:0735a11": "行相名也。正理論云。然諸煖法雖緣四諦。",
    "T41n1822_023:0735a12": "而從多分說厭行俱。以起彼時蘊想多故",
    "T41n1822_023:0735a13": "　准此論文。在煖位時偏觀苦．集。論。",
    "T41n1822_023:0735a14": "此煖善根至更立異名。此明從煖入頂位",
    "T41n1822_023:0735a15": "也。正理論云。行者修習此煖善根下．中．上",
    "T41n1822_023:0735a16": "品。漸次增進。於佛所說苦．集．滅．道。生隨順",
    "T41n1822_023:0735a17": "信觀察諸有。恒為猛盛焰所焚燒。於三寶",
    "T41n1822_023:0735a18": "中信為上首。有修所成順決擇分次善根",
    "T41n1822_023:0735a19": "起。名為頂法。是總緣共相法念住差別。",
    "T41n1822_023:0735a20": "論。動善根中至說名為頂。釋頂名也。於中",
    "T41n1822_023:0735a21": "有二　一以退墮動善根中勝故名頂。如",
    "T41n1822_023:0735a22": "人頭頂　二以進退兩際名頂。猶如山首。",
    "T41n1822_023:0735a23": "故名為頂。正理論云。頂聲顯此是最勝處。",
    "T41n1822_023:0735a24": "如吉祥事至成辨時。世間說為此人至頂。",
    "T41n1822_023:0735a25": "動善中勝故名為頂。論。此亦如煖至十",
    "T41n1822_023:0735a26": "六行相。明觀諦行相同前煖法。論。如",
    "T41n1822_023:0735a27": "是煖頂至唯法念住。雙明二善。初安足時行",
    "T41n1822_023:0735a28": "修。唯雜緣法念住也。正理論云。初安足時",
    "T41n1822_023:0735a29": "唯法念住。後增進位四皆現前　述曰。別緣",
    "T41n1822_023:0735b01": "觀劣不能易位。總觀力勝能易位故。由斯",
    "T41n1822_023:0735b02": "初位皆法念住。論。以何義故至四聖諦",
    "T41n1822_023:0735b03": "迹。此即是釋初安足也。論。後增進時",
    "T41n1822_023:0735b04": "具四念住。釋安足後。下．中．上中。或唯觀色。",
    "T41n1822_023:0735b05": "或唯觀受。或復總觀。皆無遮也。論。諸",
    "T41n1822_023:0735b06": "先所得至欽重心故。此釋曾得不重起也。",
    "T41n1822_023:0735b07": "正理論云。以勝加行引此善根。故已得中",
    "T41n1822_023:0735b08": "不生欽重。然此頂法雖緣四諦。緣三寶",
    "T41n1822_023:0735b09": "信多分現行。論。此頂善根至名為忍法。",
    "T41n1822_023:0735b10": "此釋從頂生於忍也。論。於四諦理至",
    "T41n1822_023:0735b11": "名為忍法。釋忍名也。前位善根於四諦理",
    "T41n1822_023:0735b12": "亦能忍可。此最勝故偏立忍名。又於前位",
    "T41n1822_023:0735b13": "雖又忍可。有退墮故。此位無退。偏得忍",
    "T41n1822_023:0735b14": "名　問若爾第一亦應亦忍。正理論云。世第",
    "T41n1822_023:0735b15": "一法雖於聖諦亦能忍可。無間必能入見",
    "T41n1822_023:0735b16": "道故。必無退墮。而不具觀四聖諦理。此具",
    "T41n1822_023:0735b17": "觀故偏得忍名。故偏說此名順諦忍。",
    "T41n1822_023:0735b18": "論。此忍善根至與前有別。此明念住通局別",
    "T41n1822_023:0735b19": "也。正理論云。此與見道漸相似故。以見道",
    "T41n1822_023:0735b20": "位中唯法念住故。論。然此忍法至相隣",
    "T41n1822_023:0735b21": "接故。此明三忍境不同也。下．中忍具觀上．",
    "T41n1822_023:0735b22": "下八諦各具四行。上忍唯欲苦諦一行一剎",
    "T41n1822_023:0735b23": "那也。論。由此義准至無簡別故。類釋。煖．",
    "T41n1822_023:0735b24": "頂具觀八諦十六行相。以此三位無簡別",
    "T41n1822_023:0735b25": "故。論。謂瑜伽師至名中忍位。釋。漸減",
    "T41n1822_023:0735b26": "行。及減所緣。至唯緣欲苦諦一行二剎那",
    "T41n1822_023:0735b27": "前。名中品忍。准此論云於色．無色對治道",
    "T41n1822_023:0735b28": "等。一一聖諦行相．所緣。漸減漸略。故知下",
    "T41n1822_023:0735b29": "忍緣上．下八諦各具四行相。減色．無色道",
    "T41n1822_023:0735c01": "聖諦下一行已去。名為中忍。減道行盡名",
    "T41n1822_023:0735c02": "減所緣。次減欲界道下行已。乃至欲界苦",
    "T41n1822_023:0735c03": "下三行各減行．所緣已。唯一行二念名為中",
    "T41n1822_023:0735c04": "忍。婆沙第五云。復次以忍位中。或時以十",
    "T41n1822_023:0735c05": "二行相觀察聖諦。或時以八行相觀察聖",
    "T41n1822_023:0735c06": "諦。或時以四行相觀察聖諦解云。或時十二行者。除道諦四行。",
    "T41n1822_023:0735c07": "或時八行者。除滅道各四行。或時四行相者。除．滅．道．集各四行相　又釋或時十二行者。四諦各除一行。或時",
    "T41n1822_023:0735c08": "八行者。四諦各除二行。或時四行者。四諦各除三行。准七處善第二遍觀色等除道。以此文證。前解為勝　若依",
    "T41n1822_023:0735c09": "後釋即無文證。准正理文。七處善在總相念前。准婆沙一師云。在見．修道。又婆沙云。七處善觀色有四智。法類苦",
    "T41n1822_023:0735c10": "俗。又准婆沙有漏智觀諦總名俗智。無漏智觀諦名苦．集等。准上文諦七處善通有漏．無漏也　婆沙",
    "T41n1822_023:0735c11": "一百九十云。問何等補特伽羅依空行入見",
    "T41n1822_023:0735c12": "道。何等補特伽羅。依無願入見道。答若見",
    "T41n1822_023:0735c13": "行者依空行入。若愛行者依無願入。唯除",
    "T41n1822_023:0735c14": "菩薩。雖是愛行而依空入解云。見行著我故依空入。愛行人著有故",
    "T41n1822_023:0735c15": "依苦．無常入也。菩薩悲心多故名為愛行。為化眾生不厭有也　又見行人有其二",
    "T41n1822_023:0735c16": "種。著我見者依非我行入。我所見者依空行",
    "T41n1822_023:0735c17": "相入。諸愛行人亦有二種。我慢增者依非常",
    "T41n1822_023:0735c18": "行入。懈怠增者依苦行相入解云。別知身無常．不自恃起慢。若知",
    "T41n1822_023:0735c19": "其苦相。精進求出也　西方德光論師。解減行云。上下",
    "T41n1822_023:0735c20": "八諦各四行相。如名次第擬儀相當皆相",
    "T41n1822_023:0735c21": "繫屬。如於後時應以欲界苦諦下無常行",
    "T41n1822_023:0735c22": "相入見道者。於自諦下從後向前。先除",
    "T41n1822_023:0735c23": "非我。次空。後苦　若以苦行擬入見道。先",
    "T41n1822_023:0735c24": "除非我。次空。後無常　若以空行擬入見",
    "T41n1822_023:0735c25": "道。先除非我。次苦。後無常　若以非我擬",
    "T41n1822_023:0735c26": "入見道。先除空。次苦。後無常。除欲苦諦四",
    "T41n1822_023:0735c27": "行既爾。除上道諦四行亦然。餘准此例。",
    "T41n1822_023:0735c28": "恐繁不具　德光所解事太繁雜。既無論文。",
    "T41n1822_023:0735c29": "何理知定相繫屬耶。如我見增者。為治我",
    "T41n1822_023:0736a01": "故起非我行者。何別理於滅等下。偏起離",
    "T41n1822_023:0736a02": "等行。先觀滅等諦耶　今為一釋從聞．思",
    "T41n1822_023:0736a03": "觀四諦時。於一一諦皆具四行。如名次第",
    "T41n1822_023:0736a04": "於上道諦等。後起者先滅。先起者後減。我",
    "T41n1822_023:0736a05": "見增者偏起非我。自餘三行隨次而減。中．",
    "T41n1822_023:0736a06": "上忍．及第一法同此一行。即以此行入於",
    "T41n1822_023:0736a07": "見道於理無違。論。從此位無間至不",
    "T41n1822_023:0736a08": "相續故。明從中忍生上忍也。論。上品",
    "T41n1822_023:0736a09": "忍無間至唯一剎那。明從上品忍生世第",
    "T41n1822_023:0736a10": "一法。及明世第一與增上忍緣．行相同。",
    "T41n1822_023:0736a11": "論。此有漏故至世第一法。此釋名也。",
    "T41n1822_023:0736a12": "論。有士用力至故名最勝。釋妨難也。婆沙",
    "T41n1822_023:0736a13": "第三云。此心．心所於餘世法為都勝故說",
    "T41n1822_023:0736a14": "名第一。為分勝故名第一耶。設爾何失。若",
    "T41n1822_023:0736a15": "都勝故名第一者。此豈能勝現觀邊世俗",
    "T41n1822_023:0736a16": "智。然現觀邊所修世俗智是見道眷屬。見道",
    "T41n1822_023:0736a17": "慧力殊勝。此法不爾。又此豈勝雜修靜慮。",
    "T41n1822_023:0736a18": "然彼等至及所感生。不共異生。此法不爾。",
    "T41n1822_023:0736a19": "又此豈勝初盡智時所修善根。然修彼時離",
    "T41n1822_023:0736a20": "一切障。所依清淨。此法不爾。又此豈勝空",
    "T41n1822_023:0736a21": "空．無願無願．無相無相。三三摩地。然彼尚能",
    "T41n1822_023:0736a22": "厭惡聖道。況於有漏。此法不爾。若分勝故",
    "T41n1822_023:0736a23": "名第一者。煖．頂．忍等應亦名第一。各勝",
    "T41n1822_023:0736a24": "彼彼下位善根故。有作是說。此法都勝故",
    "T41n1822_023:0736a25": "名第一。然約能開聖道門說。非據一切。",
    "T41n1822_023:0736a26": "謂現觀邊世俗智等。雖有如前所說勝事。",
    "T41n1822_023:0736a27": "然皆無力開聖道門。此法獨能。是故都勝。",
    "T41n1822_023:0736a28": "或有說者。此法於餘一切事勝故名第一。",
    "T41n1822_023:0736a29": "謂現觀邊世俗智等所有勝事皆由此成。所",
    "T41n1822_023:0736b01": "以者何。彼諸勝事若無此法開聖道門體尚",
    "T41n1822_023:0736b02": "不修。況有勝用。要由此法開聖道門方修",
    "T41n1822_023:0736b03": "彼體乃有勝用。彼諸勝事既由此成。故此",
    "T41n1822_023:0736b04": "於餘一切事勝。有餘師說。此法分勝故名",
    "T41n1822_023:0736b05": "第一。問若爾煖等應亦名第一。答彼於二",
    "T41n1822_023:0736b06": "分中俱非最勝故。謂世善法總有二分。一",
    "T41n1822_023:0736b07": "依異生。二依聖者。世第一法。雖於聖者",
    "T41n1822_023:0736b08": "世俗智等不名最勝。而於異生所得善中",
    "T41n1822_023:0736b09": "皆最勝故。所以獨立第一法也　無評家",
    "T41n1822_023:0736b10": "也　問若爾未來修者。不能為等無間緣",
    "T41n1822_023:0736b11": "引聖道生。應非第一　答婆沙第二云。彼",
    "T41n1822_023:0736b12": "雖不作等無間緣。而能隨順已起得故。譬",
    "T41n1822_023:0736b13": "如苾芻與僧欲法。諸餘僧事亦得成立",
    "T41n1822_023:0736b14": "　問世第一法隨轉色．心不相應行。彼既不作",
    "T41n1822_023:0736b15": "等無間緣。云何得名世第一法　婆沙第二",
    "T41n1822_023:0736b16": "答云。彼雖不作等無間緣。而能隨順。由彼",
    "T41n1822_023:0736b17": "與此心．心所法。一起。一住。一滅。一果。一等",
    "T41n1822_023:0736b18": "流。一異熟。親近故。論。如是煖等至重",
    "T41n1822_023:0736b19": "現前故。此出體也。取俱有法。然除彼得。婆",
    "T41n1822_023:0736b20": "沙第三云。問何故沙門果得是沙門果。而世",
    "T41n1822_023:0736b21": "第一法得非世第一法耶。答沙門果成就所",
    "T41n1822_023:0736b22": "顯故。沙門果得是沙門果。世第一法等無",
    "T41n1822_023:0736b23": "間緣所顯故。彼得既非等無間緣。亦不隨",
    "T41n1822_023:0736b24": "順如彼生等故。彼得非世第一法。煖．頂．忍",
    "T41n1822_023:0736b25": "得亦非煖等。勿得聖已重現前故。有說得",
    "T41n1822_023:0736b26": "亦是世第一法。有餘師說。彼俱起得是世第",
    "T41n1822_023:0736b27": "一法。評曰若彼俱起。若後起得。一切皆非世",
    "T41n1822_023:0736b28": "第一法種類同故。煖等亦爾。是故初說為善。",
    "T41n1822_023:0736b29": "問何故世第一法生等。是世第一法而得非",
    "T41n1822_023:0736c01": "耶。答生等與彼同一果。相隨行不相離。常",
    "T41n1822_023:0736c02": "和合無前後。相與所相未嘗相離。由此亦",
    "T41n1822_023:0736c03": "是世第一法。得與彼法不同一果。不相隨",
    "T41n1822_023:0736c04": "行。性相離不和合。或前或後。得與所得有",
    "T41n1822_023:0736c05": "時相離。譬如樹皮或時離樹。是故得非世",
    "T41n1822_023:0736c06": "第一法。煖．頂．忍得亦復如是　正理論云。",
    "T41n1822_023:0736c07": "然以見諦不許煖等重現在前。已見諦者。",
    "T41n1822_023:0736c08": "加行現前成無用故　今為一釋。前果非",
    "T41n1822_023:0736c09": "是後向道攝。向後起得不違理故。煖等是",
    "T41n1822_023:0736c10": "彼聖道加行。道後起煖等是違理故。又得",
    "T41n1822_023:0736c11": "聖不捨煖。果後起煖過。得果捨前向果",
    "T41n1822_023:0736c12": "後無向得。論。此中煖法至未來。四明",
    "T41n1822_023:0736c13": "煖最初行得二修行相多少。於最初位進善",
    "T41n1822_023:0736c14": "根故。於三諦唯雜緣法念住。得修通總．別",
    "T41n1822_023:0736c15": "觀故修四念住。修自諦行相故通四行也。",
    "T41n1822_023:0736c16": "不傍修故無十六行也。於滅諦唯不雜",
    "T41n1822_023:0736c17": "緣法念住。無身．受．心故。二修唯法念住。不",
    "T41n1822_023:0736c18": "傍修故不修餘諦四念住也。論。由此",
    "T41n1822_023:0736c19": "種姓至方能修故。釋不傍修所以　言同",
    "T41n1822_023:0736c20": "分者。謂同諦也。論。後增進位至未來十",
    "T41n1822_023:0736c21": "六。明煖增進位行．得修也。三諦皆有色．受．",
    "T41n1822_023:0736c22": "心．法故。非初易位。容現別觀色．受．心等",
    "T41n1822_023:0736c23": "故。云隨一念住現在修也。雖能傍修餘諦",
    "T41n1822_023:0736c24": "念處。數不過四故言四也　隨一行現在修",
    "T41n1822_023:0736c25": "未來十六者。以傍修餘諦也。緣滅諦無餘",
    "T41n1822_023:0736c26": "念住故。法念住現在修。傍修餘諦故未來",
    "T41n1822_023:0736c27": "四也。行修初後皆同法念。論。由此種",
    "T41n1822_023:0736c28": "性至亦能修故。釋得傍修所以。如文可",
    "T41n1822_023:0736c29": "解。論。頂初安足至未來十六。明頂初",
    "T41n1822_023:0737a01": "入位也。初進異位故行修唯法念。進位不",
    "T41n1822_023:0737a02": "簡行故　隨一行相修。未來四及十六者。許",
    "T41n1822_023:0737a03": "傍修故。四諦同故合說也。論。後增進時",
    "T41n1822_023:0737a04": "至未來十六。明增進位許別現也。隨一念",
    "T41n1822_023:0737a05": "處現在修。未來四等如煖中釋。三諦不同",
    "T41n1822_023:0737a06": "故別釋也。論。忍初安足至未來十六。明",
    "T41n1822_023:0737a07": "忍位也。婆沙一百八十八云。問何故忍初及",
    "T41n1822_023:0737a08": "後皆法念住。答以忍近見道故相似見道",
    "T41n1822_023:0737a09": "述曰。然一切皆似見道。論。然於增進至不修彼行相。",
    "T41n1822_023:0737a10": "明中上忍隨所減緣不修彼行。正理釋",
    "T41n1822_023:0737a11": "云。謂具緣四。具修十六。若緣三．二．一。如",
    "T41n1822_023:0737a12": "次修十二．八．四。論。世第一法至似見",
    "T41n1822_023:0737a13": "道故。明世第一修行多少也。似見道故。無",
    "T41n1822_023:0737a14": "異分修故。不修餘行故。婆沙云。問頗有",
    "T41n1822_023:0737a15": "住一剎那頃。當得世第一法非彼所緣",
    "T41n1822_023:0737a16": "耶　當得彼所緣非世第一法耶　當得",
    "T41n1822_023:0737a17": "世第一法及彼所緣耶　不當得世第一",
    "T41n1822_023:0737a18": "法及彼所緣耶　答有住增上忍時應作",
    "T41n1822_023:0737a19": "四句。且依未至定入正性離生者。住增上",
    "T41n1822_023:0737a20": "忍時當得世第一法。非彼所緣者。謂未至",
    "T41n1822_023:0737a21": "定所攝世第一法中。除緣當現在前所依",
    "T41n1822_023:0737a22": "世第一法。諸緣所餘境世第一法　當得",
    "T41n1822_023:0737a23": "彼所緣非世第一法者。謂上五地所攝世",
    "T41n1822_023:0737a24": "第一法中。緣當現在前所依世第一法　當",
    "T41n1822_023:0737a25": "得世第一法及彼所緣者。謂未至定所攝",
    "T41n1822_023:0737a26": "世第一法中。緣當現在前所依世第一法",
    "T41n1822_023:0737a27": "　不當得世第一法及彼所緣者。謂上五地",
    "T41n1822_023:0737a28": "所攝世第一法中。除緣當現在前所依世",
    "T41n1822_023:0737a29": "第一法。諸緣所餘境世第一法。如依未至",
    "T41n1822_023:0737b01": "定餘五地亦爾述曰。此說得修世第一法。有緣不同。若行修者必總緣也。所依者世第",
    "T41n1822_023:0737b02": "一法所依身也。是欲界身故亦是所緣。亦當得也。所緣者即是欲界一切有漏法也。於中若是所依即亦是當",
    "T41n1822_023:0737b03": "所得。自餘所緣皆非所得。諸世第一法若同地等皆得修故。諸異地等決定不得也　問頗有成",
    "T41n1822_023:0737b04": "就世間第一法不成就彼離繫得耶。答應",
    "T41n1822_023:0737b05": "作四句　成就世第一法。不成就彼離繫",
    "T41n1822_023:0737b06": "得者。謂若依此地入正性離生彼未離此",
    "T41n1822_023:0737b07": "地染　成就彼離繫得不成就世第一法",
    "T41n1822_023:0737b08": "者。謂若依此地入正性離生彼命終生上",
    "T41n1822_023:0737b09": "地　成就世第一法亦成就彼離繫得者。",
    "T41n1822_023:0737b10": "謂若依此地入正性離生。彼已離此地染",
    "T41n1822_023:0737b11": "不命終生上地　不成就世第一法亦不",
    "T41n1822_023:0737b12": "成就彼離繫得者。謂若未能入正性離生",
    "T41n1822_023:0737b13": "位有餘依彼有漏離繫得作如是言　問頗",
    "T41n1822_023:0737b14": "有聖者。成就世第一法不成就彼離繫得",
    "T41n1822_023:0737b15": "耶　答應作四句　成就世第一法不成",
    "T41n1822_023:0737b16": "就彼離繫得者。謂若依此地入正性離生",
    "T41n1822_023:0737b17": "彼未離此地染　成就彼離繫得不成就",
    "T41n1822_023:0737b18": "世第一法者。謂若依此地入正性離生。彼",
    "T41n1822_023:0737b19": "命終生次上地　成就世第一法亦成就",
    "T41n1822_023:0737b20": "彼離繫得者。謂若依此地入正性離生。彼",
    "T41n1822_023:0737b21": "已離此地染不命終生上地　不成就世",
    "T41n1822_023:0737b22": "第一法亦不成就彼離繫得者。謂若依此",
    "T41n1822_023:0737b23": "地入正性離生。彼命終超次上地生餘上",
    "T41n1822_023:0737b24": "地。有餘依一切世第一法。及彼一切離繫得",
    "T41n1822_023:0737b25": "　作如是言。問頗有成就世第一法不成",
    "T41n1822_023:0737b26": "就彼離繫得耶。答應作四句　第一句者。",
    "T41n1822_023:0737b27": "謂若依未至定。或初靜慮。靜慮中間入正",
    "T41n1822_023:0737b28": "性離生。彼未離初靜慮染　第二句者。謂",
    "T41n1822_023:0737b29": "若依此地入正性離生。彼命終生上地。若",
    "T41n1822_023:0737c01": "未得世第一法生欲．色界已離初靜慮染",
    "T41n1822_023:0737c02": "及生空無邊處　第三句者。謂若依此地",
    "T41n1822_023:0737c03": "入正性離生已。離初靜慮染不命終生上",
    "T41n1822_023:0737c04": "地　第四句者。謂除前相。",
    "T41n1822_023:0737c05": "論。已辨所生善根體相。下三頌第三明善根",
    "T41n1822_023:0737c06": "差別。論曰至決擇分名。此第一問也。",
    "T41n1822_023:0737c07": "論。決謂決斷至四諦相故。答決擇名也。",
    "T41n1822_023:0737c08": "由諸聖道能斷疑故名為決斷。以能分別",
    "T41n1822_023:0737c09": "四諦相故名為簡擇。即諸聖道名決擇也。",
    "T41n1822_023:0737c10": "論。分謂分段至決擇分名。此釋分名。一",
    "T41n1822_023:0737c11": "切聖道皆名決擇。此所順者。唯是見道故言",
    "T41n1822_023:0737c12": "分也。是故此名順決擇分。論。此四為",
    "T41n1822_023:0737c13": "緣至順決擇分。釋順名也。此四為緣引決",
    "T41n1822_023:0737c14": "擇一分。亦能順益決擇一分故。故此四種",
    "T41n1822_023:0737c15": "得順彼名。論。如是四種至等引地故。",
    "T41n1822_023:0737c16": "此即第二三慧分別。近見道故非聞．思也。",
    "T41n1822_023:0737c17": "論。四中前二至獨是上品。此即第三各",
    "T41n1822_023:0737c18": "隨一義以分品也。如文可解。論。此四",
    "T41n1822_023:0737c19": "善根至遍知斷故。此即第四明依地也。此四",
    "T41n1822_023:0737c20": "善根修慧為體。是見道眷屬。欲界無修故。",
    "T41n1822_023:0737c21": "無色界無見道故。所以不通欲界．無色。又",
    "T41n1822_023:0737c22": "無色心不緣欲故　欲界先應遍知斷者。更",
    "T41n1822_023:0737c23": "釋無色無見道也。以欲先應遍知斷故。見",
    "T41n1822_023:0737c24": "道必先緣欲界。無色不緣欲故無見道。所",
    "T41n1822_023:0737c25": "以欲界先遍知斷。正理論云。於三界中彼最",
    "T41n1822_023:0737c26": "麁故。論。此四善根至增背有故。第五",
    "T41n1822_023:0737c27": "明果也。此門在頌無文。因明依地便釋",
    "T41n1822_023:0737c28": "異熟。論。或聲為顯至及欲七地。釋頌",
    "T41n1822_023:0737c29": "中或七字也。論。此四善根至除北俱",
    "T41n1822_023:0738a01": "慮。第六明依身別。所以善根唯依九處。正",
    "T41n1822_023:0738a02": "理釋云。唯依欲九身。容入離生故。",
    "T41n1822_023:0738a03": "論。前三善根至一剎那故。此第七明初．後",
    "T41n1822_023:0738a04": "起正理論云。有餘師說。若於先時曾已修",
    "T41n1822_023:0738a05": "治此四加行。彼於天處皆得初起　然無",
    "T41n1822_023:0738a06": "評也。婆沙第七云。問何故天中不能初",
    "T41n1822_023:0738a07": "起。答彼處無勝厭離等作意故。問惡趣中有",
    "T41n1822_023:0738a08": "勝厭離等作意。何故不起此善根耶。答惡",
    "T41n1822_023:0738a09": "趣中無勝依身故。若有勝厭離等作意。亦",
    "T41n1822_023:0738a10": "有勝依身者則能初起。人中具二故能初",
    "T41n1822_023:0738a11": "起。論。此四善根至非擇滅故。此即第八",
    "T41n1822_023:0738a12": "明男．女得別。正理論云。此四善根唯依男．",
    "T41n1822_023:0738a13": "女。前三男．女俱通得二。第四女身亦得二",
    "T41n1822_023:0738a14": "種。勿後得男身不成煖等故。依男唯得",
    "T41n1822_023:0738a15": "男身善根。聖轉至餘生亦不為女故。煖．頂．",
    "T41n1822_023:0738a16": "忍位容有轉形故。二依善根展轉為因性。",
    "T41n1822_023:0738a17": "世第一法依女身者。能為二因。女得聖已",
    "T41n1822_023:0738a18": "容有轉得男身理故　婆沙第七云。問此",
    "T41n1822_023:0738a19": "煖．頂．忍．世第一法依何身起。答依男．女",
    "T41n1822_023:0738a20": "身。問依女身得女身所起煖。為亦得男身",
    "T41n1822_023:0738a21": "所起煖耶。答得。如得煖。得頂．忍亦爾。問",
    "T41n1822_023:0738a22": "依男身得男身所起煖。為亦得女身所起",
    "T41n1822_023:0738a23": "煖耶。答得。如得煖得頂。得忍亦爾。女身",
    "T41n1822_023:0738a24": "於女身所起煖亦得。亦在身亦成就。亦現",
    "T41n1822_023:0738a25": "在前。於男身所得煖得。而不在身成就。不",
    "T41n1822_023:0738a26": "現在前。如說煖法頂．忍亦爾。男身於男身",
    "T41n1822_023:0738a27": "所起煖亦得。亦在身亦成就。亦現在前。於",
    "T41n1822_023:0738a28": "女身所起煖得。而不在身成就。不現在前。",
    "T41n1822_023:0738a29": "如說煖說頂說忍亦爾。女身所起煖與女",
    "T41n1822_023:0738b01": "身所起煖為因。與男身所起煖亦為因。如",
    "T41n1822_023:0738b02": "說煖說頂說忍亦爾。男身所起煖與男身",
    "T41n1822_023:0738b03": "所起煖為因。不與女身所起煖為因。所以",
    "T41n1822_023:0738b04": "者何。勝非劣因。彼是劣故。如說煖說頂說",
    "T41n1822_023:0738b05": "忍亦爾　今詳三論。前三善根。男．女各得",
    "T41n1822_023:0738b06": "二。依善根同也。准正理．俱舍。皆云第四",
    "T41n1822_023:0738b07": "女身亦得二種。故知即是多道家也。若一道",
    "T41n1822_023:0738b08": "家。其道是一。依男身故名依男身道。依女",
    "T41n1822_023:0738b09": "身故名依女身道。依女身所得世第一法。",
    "T41n1822_023:0738b10": "唯得依女身。不容依男身。如何得名依",
    "T41n1822_023:0738b11": "男身道。既言得二。故知與婆沙同是非一",
    "T41n1822_023:0738b12": "道也。然婆沙．正理為因不同。意各別也。正",
    "T41n1822_023:0738b13": "理准聖道等為因作論故。說互為因也。",
    "T41n1822_023:0738b14": "如依男．女聖道互得為因。及餘有漏聞．",
    "T41n1822_023:0738b15": "思．修慧。及生得善．染污法等。皆男．女互得",
    "T41n1822_023:0738b16": "為因。不云依女劣也。因何四善即云劣",
    "T41n1822_023:0738b17": "也。故不取婆沙之義。言互為因。正理婆",
    "T41n1822_023:0738b18": "沙處非唯一　有人三釋不巧還同未",
    "T41n1822_023:0738b19": "解。恐繁不述。對讀即知　然准婆沙多道",
    "T41n1822_023:0738b20": "家。阿羅漢等依一身起道。得修欲界九依",
    "T41n1822_023:0738b21": "身道。不以身非擇滅故不修彼能依道。今",
    "T41n1822_023:0738b22": "二論皆以聖人無作女故。不得女世第一",
    "T41n1822_023:0738b23": "法者。意難解也。深法師以違此理故。此中",
    "T41n1822_023:0738b24": "言得。不言修也。此中得者。是法後得。謂依",
    "T41n1822_023:0738b25": "女身所起世第一法。轉為男身亦依男身",
    "T41n1822_023:0738b26": "得。依男身所起世第一法。不得轉為女身。",
    "T41n1822_023:0738b27": "得女身非擇滅故。今依婆沙論。釋四善根",
    "T41n1822_023:0738b28": "得與道不同。不可為例。道即重得。四善不",
    "T41n1822_023:0738b29": "然。道不隨依男．女身說其勝劣。四善即",
    "T41n1822_023:0738c01": "隨男．女說有勝劣。豈得例道。今得亦爾。",
    "T41n1822_023:0738c02": "與得道異故。非擇滅即不得也。論。聖",
    "T41n1822_023:0738c03": "依此地至遷生上地。此下第九明其捨也。此",
    "T41n1822_023:0738c04": "明聖人失地捨。遷生上地名為失地。是失",
    "T41n1822_023:0738c05": "煖等所依地也。如身在欲界依初禪得煖。",
    "T41n1822_023:0738c06": "生初定時不捨煖也。生第二定名遷生",
    "T41n1822_023:0738c07": "上地。論。異生於地至亦由退捨。明凡",
    "T41n1822_023:0738c08": "捨也。異生命終捨此善根。若生上地及自",
    "T41n1822_023:0738c09": "下地。但命終時即捨煖等。前二善根是可退",
    "T41n1822_023:0738c10": "故。異生亦退非是聖也。論。由死退捨至",
    "T41n1822_023:0738c11": "異生亦無退。此明凡．聖捨定異也。此亦應",
    "T41n1822_023:0738c12": "言世第一法異生亦無命終捨也。捨．得既",
    "T41n1822_023:0738c13": "據生相時說。此中說捨皆是同時。謂正命",
    "T41n1822_023:0738c14": "終等。非得生至生相故。論。依根本地",
    "T41n1822_023:0738c15": "至極猛利故。第十依根本必定得聖。正理",
    "T41n1822_023:0738c16": "論云。依根本地起煖等善根。彼於此生必",
    "T41n1822_023:0738c17": "定得見諦。以利根故厭有深故。依未至．中",
    "T41n1822_023:0738c18": "間起煖等者。於此生不必得入見諦述曰。由止．",
    "T41n1822_023:0738c19": "觀不均厭有不深。止．觀不均心又不利　有餘師說。依根本定起煖",
    "T41n1822_023:0738c20": "等者。此生必定得至涅槃。厭有深故　准",
    "T41n1822_023:0738c21": "婆沙。煖．頂依根本。亦不退。未至．中間即有",
    "T41n1822_023:0738c22": "退也。婆沙第六云。依根本地起煖等者。現",
    "T41n1822_023:0738c23": "身必入正性離生。所以者何。彼由聖道引",
    "T41n1822_023:0738c24": "煖等故。依未至定．靜慮中間起煖等者。此",
    "T41n1822_023:0738c25": "則不定。所以者何。彼由煖等引聖道故解云。根本",
    "T41n1822_023:0738c26": "地止．觀均平厭生死苦。欣上聖道勝未至等故。起煖等定入聖道。未至．中間觀多止少。由宿習煖等力故引起聖",
    "T41n1822_023:0738c27": "道。由此二地得有遲速。論。若先捨已至大功用成故。",
    "T41n1822_023:0738c28": "第十一明得非先也　以未曾熟修者。加行",
    "T41n1822_023:0738c29": "善根得來時投。非如餘有漏定無始熟修",
    "T41n1822_023:0739a01": "　大功用成故。所以重起之時。必大功用方",
    "T41n1822_023:0739a02": "能起也。正理論云。由先捨已後重得時。亦大",
    "T41n1822_023:0739a03": "劬勞方得起故。於先所捨不歡敬故。",
    "T41n1822_023:0739a04": "論。若先已得至還從本修。第十二明捨已重",
    "T41n1822_023:0739a05": "起。故婆沙云。問若餘生中即起頂者。從何",
    "T41n1822_023:0739a06": "作意無間起耶。答如起煖時所有作意。如",
    "T41n1822_023:0739a07": "說從煖起頂。從頂起忍亦爾。問若爾何故",
    "T41n1822_023:0739a08": "說煖無間起頂。頂無間起忍耶。答依一身",
    "T41n1822_023:0739a09": "中相續起者。作如是說。然非一切。",
    "T41n1822_023:0739a10": "論。失退二捨至失不必然。第十三明二捨同",
    "T41n1822_023:0739a11": "異　失謂生上地。及捨眾同分。生上地",
    "T41n1822_023:0739a12": "命終心定無染也。捨眾同分捨不定。或染心",
    "T41n1822_023:0739a13": "命終。或不染心命終。若退捨必起染心。由",
    "T41n1822_023:0739a14": "此故言退必起過。失不必然。不必然言顯",
    "T41n1822_023:0739a15": "不定也。既捨得名退。故此二退非得為性",
    "T41n1822_023:0739a16": "論。得此善根有何勝利。下一頌第三明有勝",
    "T41n1822_023:0739a17": "利。論曰至必至涅槃故。此第一明煖勝",
    "T41n1822_023:0739a18": "利。論。若爾何殊順解脫分。問。順解脫",
    "T41n1822_023:0739a19": "分善亦必得涅槃。煖既與同。有何殊也。",
    "T41n1822_023:0739a20": "論。若無障礙至行相同故。答。定得涅槃。二",
    "T41n1822_023:0739a21": "種雖同近遠異也。順解脫分極疾第三生得",
    "T41n1822_023:0739a22": "聖。順決擇極疾即此生得。正理論云。是等引",
    "T41n1822_023:0739a23": "地勝善根故解云。解脫分是散地善。此是定善與散異。論。若得頂",
    "T41n1822_023:0739a24": "法至不斷善根。此第二明頂勝利　言而增",
    "T41n1822_023:0739a25": "者後必兼前。正理論。加觀察三寶殊勝功",
    "T41n1822_023:0739a26": "德為門。引生淨信心故。若得頂已不斷",
    "T41n1822_023:0739a27": "善根。如何經說天授退頂。由彼曾起近頂",
    "T41n1822_023:0739a28": "善根。依未得退蜜作是說。論。若得忍",
    "T41n1822_023:0739a29": "時至不墮惡趣。此第三明忍勝利也。論。",
    "T41n1822_023:0739b01": "然頌但說至如先已辨。釋頌中略意無退指",
    "T41n1822_023:0739b02": "前說也。論。此位不墮至業煩惱故。明",
    "T41n1822_023:0739b03": "不墮惡趣所以也。正理論云。得惡趣生",
    "T41n1822_023:0739b04": "非擇滅故。論。若至忍位至得不生法故。",
    "T41n1822_023:0739b05": "明至忍位得不生也。此開六章復牒釋",
    "T41n1822_023:0739b06": "也。論。趣謂諸惡趣至見所斷惑。此牒釋",
    "T41n1822_023:0739b07": "也。論。此於下上位至上忍方得。明六不",
    "T41n1822_023:0739b08": "生得不同也。正理論云。少分生者。謂卵．濕",
    "T41n1822_023:0739b09": "生。由此二生多愚昧故。處謂無想．大梵．北",
    "T41n1822_023:0739b10": "洲。無想大焚僻見處故。北俱盧洲無現觀故。",
    "T41n1822_023:0739b11": "身謂扇搋等多諸煩惱故。有謂第八等聖必",
    "T41n1822_023:0739b12": "不受故。見所斷惑必不起故。論。得世",
    "T41n1822_023:0739b13": "第一法至正性離生。此第四明第一勝利。",
    "T41n1822_023:0739b14": "論。頌雖不說至無命終捨。此釋頌中略命",
    "T41n1822_023:0739b15": "終捨意。論。何緣唯此至捨異生性故。明",
    "T41n1822_023:0739b16": "唯世第一能入離生。世第一法住現在時。",
    "T41n1822_023:0739b17": "與苦法智忍為等無間緣。引至生相。名為",
    "T41n1822_023:0739b18": "入也。世第一法如無間道。苦法智忍如解",
    "T41n1822_023:0739b19": "脫道。此二共捨異生性也。婆沙第二云。如",
    "T41n1822_023:0739b20": "是說者。世第一法住時名入。問若爾異生應",
    "T41n1822_023:0739b21": "即聖者。入聖道故。答無如是過。世第一法",
    "T41n1822_023:0739b22": "至住位時。苦法智忍在正生時。未成就",
    "T41n1822_023:0739b23": "故不名聖者。苦法智忍雖未已生。以在正",
    "T41n1822_023:0739b24": "生名等無間。世第一法。爾時為彼等無間",
    "T41n1822_023:0739b25": "緣故名為入述曰。至生。得次第故名等無間也。",
    "T41n1822_023:0739b26": "論。此四善根各有三品。下一頌第四明三乘",
    "T41n1822_023:0739b27": "轉也。論曰至得成佛義。明煖．頂可轉。",
    "T41n1822_023:0739b28": "忍不可轉。婆沙第七云。轉聲聞種姓順解脫",
    "T41n1822_023:0739b29": "分。起獨覺及佛種姓順解脫分。轉獨覺種姓",
    "T41n1822_023:0739c01": "順解脫分。起聲聞及佛種姓順解脫分。若起",
    "T41n1822_023:0739c02": "佛種姓順解脫分已。則不可轉。極猛利故",
    "T41n1822_023:0739c03": "　又三十一云。非如聲聞極利根者經六十",
    "T41n1822_023:0739c04": "劫。非如獨覺極利根者唯經百劫　准上",
    "T41n1822_023:0739c05": "論文若二乘若勤修者。定百劫．六十劫定得",
    "T41n1822_023:0739c06": "涅槃。非謂不修。所以得知。婆沙第七云。或",
    "T41n1822_023:0739c07": "有人種順解脫分善根已。或經一劫。或經",
    "T41n1822_023:0739c08": "百劫。或經千劫。流轉生死而不能起順決",
    "T41n1822_023:0739c09": "擇分。或復有人起順決擇分善根已。或經",
    "T41n1822_023:0739c10": "一生。或經百生。或經千生。流轉生死而不",
    "T41n1822_023:0739c11": "能入正性離生已上論文　然說頂位已前可",
    "T41n1822_023:0739c12": "轉者。聲聞若不轉。即經六十劫定得涅槃。",
    "T41n1822_023:0739c13": "若轉者。即不定也。獨覺不轉者。百劫定得",
    "T41n1822_023:0739c14": "涅槃。若轉者即不定　又准正理云。菩薩專",
    "T41n1822_023:0739c15": "求利他事故。為欲拔濟無邊有情。弘誓莊",
    "T41n1822_023:0739c16": "嚴經無量劫。故往惡趣如遊園苑。若不爾",
    "T41n1822_023:0739c17": "者無成佛義。此論復云。是故定無得成佛",
    "T41n1822_023:0739c18": "義。准此若不能往惡趣。不得成佛。由此",
    "T41n1822_023:0739c19": "論說。忍已上不許迴心。前二善根許迴心",
    "T41n1822_023:0739c20": "也。論。聲聞種姓至故說為餘。釋頌。云",
    "T41n1822_023:0739c21": "三謂煖．頂．忍三。餘謂獨覺種姓。在佛乘外",
    "T41n1822_023:0739c22": "故言餘也。論。麟角佛言至自乘覺故。",
    "T41n1822_023:0739c23": "此明二人不可轉也。獨覺有二。一部行。二",
    "T41n1822_023:0739c24": "麟角。部行如聲聞說有可轉。麟角如佛不",
    "T41n1822_023:0739c25": "可轉也。一坐便成自乘覺故。此明二人不",
    "T41n1822_023:0739c26": "轉意也。論。第四靜慮至無上覺所依。此",
    "T41n1822_023:0739c27": "釋二人依第四禪所以。論。此中覺言",
    "T41n1822_023:0739c28": "至是菩提性故。此釋二種覺。謂果菩提。即是",
    "T41n1822_023:0739c29": "覺故。論。言一坐者至乃至菩提。此敘二",
    "T41n1822_023:0740a01": "說不起坐也。一說從煖位。一說不淨觀。正",
    "T41n1822_023:0740a02": "理論云。依第四禪。從身念處至盡．無生。唯",
    "T41n1822_023:0740a03": "於一坐能次第起。故麟角喻及佛種姓。煖等",
    "T41n1822_023:0740a04": "善根皆不可轉。餘文可解。准之。一坐已",
    "T41n1822_023:0740a05": "後說不可轉。與婆沙不同。是論意別。或",
    "T41n1822_023:0740a06": "是婆沙前文以是利根一義故不轉。此中兼",
    "T41n1822_023:0740a07": "一坐二義不轉。非是欲許前位轉也。",
    "T41n1822_023:0740a08": "論。頗有此生創修加行。下一頌第五明修果",
    "T41n1822_023:0740a09": "久近。論曰至乃至得解脫。明極三生也。",
    "T41n1822_023:0740a10": "涅槃名解脫。分是因義。此善順彼與彼作",
    "T41n1822_023:0740a11": "因。故此善名順解脫分。聲聞種姓極速三生。",
    "T41n1822_023:0740a12": "獨覺四生。論。譬如下種至傳說如是。舉",
    "T41n1822_023:0740a13": "喻顯也。正理論云。極速三生方得解脫。謂",
    "T41n1822_023:0740a14": "初生殖順解脫分。次生成就。第三生起順",
    "T41n1822_023:0740a15": "決擇分即入聖道。若謂第二生起順決擇",
    "T41n1822_023:0740a16": "分。第三生入聖乃至得解脫。彼言便與前",
    "T41n1822_023:0740a17": "說相違。謂依根本地起煖等者。彼必於此",
    "T41n1822_023:0740a18": "生得入見諦。或彼應許極速二生。謂第二",
    "T41n1822_023:0740a19": "生依根本地起煖等者。彼於現生必入聖",
    "T41n1822_023:0740a20": "道得解脫故　俱舍師救云。依根本地起",
    "T41n1822_023:0740a21": "煖等者。必於前生已起煖等。或可第四",
    "T41n1822_023:0740a22": "生者方能依根本起。論。順解脫分至",
    "T41n1822_023:0740a23": "順解脫分。明體性也。在欲界故非修所成。",
    "T41n1822_023:0740a24": "而由思願攝。起身．語。亦得名為順解脫分。",
    "T41n1822_023:0740a25": "勝唯意業。兼取身．語。故以三業為其體",
    "T41n1822_023:0740a26": "性。乃至少分施一食持一戒等。但深樂涅",
    "T41n1822_023:0740a27": "槃。願力所持故。便名種殖解脫分善。",
    "T41n1822_023:0740a28": "論。殖順解脫分至如應無故。明殖處也。天",
    "T41n1822_023:0740a29": "厭心劣。惡趣慧微。北洲二劣。故不能修。",
    "T41n1822_023:0740b01": "論。遇佛出世至亦遇獨覺。明殖緣也。准此",
    "T41n1822_023:0740b02": "論。餘時不能種殖　遇佛出者。或親見佛。",
    "T41n1822_023:0740b03": "或遇教法。知生死可厭。知涅槃可忻故。能",
    "T41n1822_023:0740b04": "種殖解脫分也。正理論云。有佛出世。若無",
    "T41n1822_023:0740b05": "佛時。俱能種殖順解脫分。婆沙第七云。問",
    "T41n1822_023:0740b06": "此善根為在意地。為五識身。答在意地非",
    "T41n1822_023:0740b07": "五識身　問此善根為加行得。為離染得。",
    "T41n1822_023:0740b08": "為生得耶。答唯加行得。有說亦是生得。評",
    "T41n1822_023:0740b09": "曰前說者好。加行起故　問此善根依何身",
    "T41n1822_023:0740b10": "起。答亦依男身。亦依女身　問為因何事",
    "T41n1822_023:0740b11": "種此善根。答或因施。或因戒。或因聞。而不",
    "T41n1822_023:0740b12": "決定。所以者何。意樂異故。謂或有人因施",
    "T41n1822_023:0740b13": "一摶食。或乃至一淨齒木。即能種殖解脫種",
    "T41n1822_023:0740b14": "子。如戰達羅等。彼隨所施皆作是言。願我",
    "T41n1822_023:0740b15": "因斯定得解脫。或有雖設無遮大會。而",
    "T41n1822_023:0740b16": "不能種解脫種子。如無暴惡等。彼隨所施",
    "T41n1822_023:0740b17": "皆求世間富貴名稱。不求解脫。或有受持",
    "T41n1822_023:0740b18": "一晝一夜八分齊戒。即能種解脫種子。或有",
    "T41n1822_023:0740b19": "受持盡眾同分別解脫戒。而不能種解脫",
    "T41n1822_023:0740b20": "種子。或有讀誦四句伽陀。即能種殖解脫",
    "T41n1822_023:0740b21": "種子。或有善通三藏文義。而不能種解脫",
    "T41n1822_023:0740b22": "種子　問誰決定能種此順解脫分善根。答",
    "T41n1822_023:0740b23": "若有增上意樂。欣求涅槃。厭背生死者。隨",
    "T41n1822_023:0740b24": "起少分施戒聞善。即能決定種此善根。若",
    "T41n1822_023:0740b25": "無增上意樂。欣求涅槃。厭背生死者。雖",
    "T41n1822_023:0740b26": "起多分施戒聞善。而亦不能種此善根。順",
    "T41n1822_023:0740b27": "解脫分亦有六種。謂退法種姓。乃至不動法",
    "T41n1822_023:0740b28": "種姓。轉退法種姓順解脫分。起思法種姓順",
    "T41n1822_023:0740b29": "解脫分。乃至轉堪達種姓順解脫分。起不動",
    "T41n1822_023:0740c01": "法種姓順解脫分。",
    "T41n1822_023:0740c02": "論。已因便說至復生何道。下大文第二就三",
    "T41n1822_023:0740c03": "道辨人　於中有三。一明見道。二明修",
    "T41n1822_023:0740c04": "道。三無學道　就見道中復分兩段。一明",
    "T41n1822_023:0740c05": "十六心。二依位建立　就明十六心中。一",
    "T41n1822_023:0740c06": "正明十六心。二明十六依地。三明忍．智次",
    "T41n1822_023:0740c07": "第。四明見．修道別　此三頌第一明十六",
    "T41n1822_023:0740c08": "心也。論曰至如花果樹。明世第一法",
    "T41n1822_023:0740c09": "生苦法智忍。四善中忍是有漏性。今此中忍",
    "T41n1822_023:0740c10": "性是無漏。恐濫前忍舉法智果。顯是無漏",
    "T41n1822_023:0740c11": "與前忍別。正理釋云。說無漏言為欲簡",
    "T41n1822_023:0740c12": "別世第一法所從世忍。此無漏忍以欲苦法",
    "T41n1822_023:0740c13": "為其所緣名苦法忍。謂於苦法無始時來。",
    "T41n1822_023:0740c14": "身見所迷執我．我所。今創見彼唯苦法性。",
    "T41n1822_023:0740c15": "忍可現前名苦法忍。此能引後苦法智生。",
    "T41n1822_023:0740c16": "是彼智生障之對治故。復名為苦法智忍。",
    "T41n1822_023:0740c17": "論。即此名入至正性決定故。此釋苦法忍",
    "T41n1822_023:0740c18": "異名。忍初入故偏得入名。論。經說正",
    "T41n1822_023:0740c19": "性至故名離生。此釋正性離生名也。故婆沙",
    "T41n1822_023:0740c20": "云。復次見所斷惑。令諸有情墮諸惡趣受",
    "T41n1822_023:0740c21": "諸劇苦。譬如生食久在身中。能作種種極",
    "T41n1822_023:0740c22": "苦惱事。是故此惑說名為生。見道能滅故名",
    "T41n1822_023:0740c23": "離生。復次有身見等剛強難伏。如狩𢤱悷",
    "T41n1822_023:0740c24": "故說名生。見道能滅故名離生。復次一切煩",
    "T41n1822_023:0740c25": "惱。或諸貪愛。能令善根不得成熟。及令",
    "T41n1822_023:0740c26": "諸有潤令起過皆名為生。見道起已摧彼",
    "T41n1822_023:0740c27": "勢力。令不復為增上生過。由此見道獨名",
    "T41n1822_023:0740c28": "離生。論。能決趣涅槃至得聖者名。釋",
    "T41n1822_023:0740c29": "決定名及入名也。謂見道能決趣涅槃。決",
    "T41n1822_023:0741a01": "了諦相得決定名。至見道初說名為入。此",
    "T41n1822_023:0741a02": "忍生已得聖者名。是故此忍名入正性離",
    "T41n1822_023:0741a03": "生亦復名入正性決定。論。此在未來",
    "T41n1822_023:0741a04": "至如燈及生相。燈生時正能滅暗。住時已滅",
    "T41n1822_023:0741a05": "生相。生時正能生法。住時已生。苦法智忍",
    "T41n1822_023:0741a06": "亦於生時滅異生性。住時已滅。論。有",
    "T41n1822_023:0741a07": "餘師說至捨異生性。敘異說也。論。此義",
    "T41n1822_023:0741a08": "不然至世間法故。難也。異生性與世第一法。",
    "T41n1822_023:0741a09": "俱是世間有漏諸法。如何第一法能捨異生",
    "T41n1822_023:0741a10": "性。論。性相違故至能害怨命。通也。雖",
    "T41n1822_023:0741a11": "同世間性相違故。如同是人上怨肩上。雖",
    "T41n1822_023:0741a12": "依怨肩能害怨命。世第一法與異生性。雖",
    "T41n1822_023:0741a13": "同世間。依異生性能捨異生。故正理云。性",
    "T41n1822_023:0741a14": "相違故依彼能捨。如上怨肩而害怨命。",
    "T41n1822_023:0741a15": "論。有餘師說至解脫道故。異師說也。婆沙",
    "T41n1822_023:0741a16": "第一云。有餘師言。世第一法。苦法智忍。更",
    "T41n1822_023:0741a17": "互相資捨異生性。謂世第一法與異生性。",
    "T41n1822_023:0741a18": "雖恒相違。而力劣故不能獨捨。由此引生",
    "T41n1822_023:0741a19": "苦法智忍。共相助力捨異生性。譬如羸人",
    "T41n1822_023:0741a20": "依因健者。更相助力能伏怨家。由此因緣。",
    "T41n1822_023:0741a21": "世第一法如無間道。苦法智忍如解脫道。",
    "T41n1822_023:0741a22": "捨異生性。論。此忍無間至名苦類智。",
    "T41n1822_023:0741a23": "此明下上苦法類忍智相生也。論。最初",
    "T41n1822_023:0741a24": "證知至而證境故。此釋法類忍智名也。",
    "T41n1822_023:0741a25": "論。如緣苦諦至名道類智。准苦諦釋餘三",
    "T41n1822_023:0741a26": "諦。論。如是次第至聖諦現觀。結總名",
    "T41n1822_023:0741a27": "也。此十六心總名現觀。現謂現前。觀謂實",
    "T41n1822_023:0741a28": "觀。正理論云。如是次第有十六心。總說名",
    "T41n1822_023:0741a29": "為聖諦現觀。以於三界四聖諦境。次第現前",
    "T41n1822_023:0741b01": "如實觀故。既於三界四聖諦境。旋環紛擾作",
    "T41n1822_023:0741b02": "意思惟。寧不能為現觀障礙。初習業地於",
    "T41n1822_023:0741b03": "諸諦境。多返旋環已淳熟故。論。此中餘",
    "T41n1822_023:0741b04": "部至唯頓現觀。敘大眾部計。與大乘同。",
    "T41n1822_023:0741b05": "論。然彼意趣至無差別故。有部師云。無差別",
    "T41n1822_023:0741b06": "故。為是見現觀。為是事現觀。為是緣現觀。",
    "T41n1822_023:0741b07": "應更推尋。論。詳諸現觀至名事現觀。",
    "T41n1822_023:0741b08": "述三現觀體各別也。論。見苦諦時至謂",
    "T41n1822_023:0741b09": "斷證修。此明現觀具多少也。見苦諦時。苦",
    "T41n1822_023:0741b10": "忍智等名見緣現觀。見緣苦諦故。亦名事",
    "T41n1822_023:0741b11": "現觀。以知苦諦故。知苦。斷集。證滅。修道。",
    "T41n1822_023:0741b12": "名事現觀。見苦之時既知是苦是事現觀。",
    "T41n1822_023:0741b13": "於集諦有斷事。於滅諦有證事。於道諦",
    "T41n1822_023:0741b14": "有修事。故言於三諦有事現觀。論。",
    "T41n1822_023:0741b15": "若諸諦中至行相別故。有部出頓見現觀過。",
    "T41n1822_023:0741b16": "四諦行相各別不同。如何一念能頓觀耶。",
    "T41n1822_023:0741b17": "論。若言以一至見苦諦等。此是縱計與出過。",
    "T41n1822_023:0741b18": "汝若以一無我行相總見四諦。則不應用",
    "T41n1822_023:0741b19": "苦．無常等見苦諦等也。論。如是便與",
    "T41n1822_023:0741b20": "至相應擇法。出違經過。若如是以一無我",
    "T41n1822_023:0741b21": "行。於一念中頓觀四諦。如是便與契經相",
    "T41n1822_023:0741b22": "違。以契經言以苦行相思惟苦等。乃至",
    "T41n1822_023:0741b23": "以道行相思惟道等。若頓現觀便違此文。",
    "T41n1822_023:0741b24": "論。若言此經至如見修故。破通經也。",
    "T41n1822_023:0741b25": "由先見諦作十六行觀。修道如見故亦十",
    "T41n1822_023:0741b26": "六。論。若彼復謂至理亦無失。縱計無失。",
    "T41n1822_023:0741b27": "實不一時頓見四諦。見一苦諦時。於餘三",
    "T41n1822_023:0741b28": "諦得自在故。名頓現觀。理即無違。論。",
    "T41n1822_023:0741b29": "然於如是至別應思擇。明起．不起。指別釋",
    "T41n1822_023:0741c01": "也。論。若彼復謂至有事現觀故。此許異",
    "T41n1822_023:0741c02": "計。無有失也。論。依見現觀至經有別",
    "T41n1822_023:0741c03": "喻。引三經證漸現觀。一善授經。即此所引。",
    "T41n1822_023:0741c04": "正理論云。如善授經。佛告長者。於四聖諦",
    "T41n1822_023:0741c05": "非頓現觀。必漸現觀。廣說乃至。無處無容。",
    "T41n1822_023:0741c06": "於苦聖諦未現觀已。能現觀集。如是乃至。",
    "T41n1822_023:0741c07": "無處無容。於滅聖諦未現觀已。能現觀道。",
    "T41n1822_023:0741c08": "如是慶喜經。及一苾芻經。二經所說意皆同",
    "T41n1822_023:0741c09": "此。三經一一各各有別喻善授者。蘇揭多。舊云須達。然彼長者請問",
    "T41n1822_023:0741c10": "世尊。諦現觀時為漸為頓。世尊告曰。非頓必漸。四聖諦境自相別故慶喜經．一苾芻經問答皆同。然所舉喻各各",
    "T41n1822_023:0741c11": "不同。善授經作如是說。佛告長者。於四聖諦非頓現觀必漸現觀。以四聖諦相各別故。猶如世間造臺觀者。必先築",
    "T41n1822_023:0741c12": "基。次方疊壁。次上梁栿。後以板覆。此四前後必不俱時。無處無容未築基訖便疊於壁乃至廣說。第二經云。猶如",
    "T41n1822_023:0741c13": "蹬上四橫梯時。先蹬最初方蹬第二。無處無容不蹬最初。而蹬第二。乃至廣說。第三經云。喻如蹬上四級階時。先",
    "T41n1822_023:0741c14": "蹬最初方蹬第二無處無容不蹬最初而蹬第二。乃至廣說。依如是喻必漸非頓。論。若謂",
    "T41n1822_023:0741c15": "有經至密意說故。又牒救通。如文可解。",
    "T41n1822_023:0741c16": "論。已辨現觀具十六心。下半頌第二明依地",
    "T41n1822_023:0741c17": "同。論曰至如先已說。釋文可知。",
    "T41n1822_023:0741c18": "論。何緣必有如是忍智。下半頌第三明忍智",
    "T41n1822_023:0741c19": "次第。論曰至驅賊閉戶。釋十六心無間",
    "T41n1822_023:0741c20": "解脫。約斷惑得無能隔礙。釋無間道。與",
    "T41n1822_023:0741c21": "離繫得俱時起故。釋解脫道　驅賊。喻無",
    "T41n1822_023:0741c22": "間道斷惑令得出身故　閉戶。喻解脫道",
    "T41n1822_023:0741c23": "持擇滅得令惑不入身。故正理論云。經主",
    "T41n1822_023:0741c24": "釋言。約斷惑得無能隔礙故名無間道。已",
    "T41n1822_023:0741c25": "解脫惑得與離繫得俱時起故名解脫道。",
    "T41n1822_023:0741c26": "若爾解脫道。亦應名無間。約與離繫得",
    "T41n1822_023:0741c27": "俱亦無能隔礙故。應作是釋。無間隔故",
    "T41n1822_023:0741c28": "名為無間。無間即道名無間道。是無同類",
    "T41n1822_023:0741c29": "道能為間隔。令於解脫道不為緣義。諸",
    "T41n1822_023:0742a01": "無間道唯一剎那。諸解脫道或相續故。於自",
    "T41n1822_023:0742a02": "所治諸煩惱得已得解脫。與彼斷得俱時",
    "T41n1822_023:0742a03": "起道名解脫道。自所治言欲顯何義。苦類",
    "T41n1822_023:0742a04": "忍等諸無間道亦與他所治離繫得俱生。",
    "T41n1822_023:0742a05": "勿彼亦名解脫道故。論。若謂第二至",
    "T41n1822_023:0742a06": "已斷疑智牒計破也。正理論云。若苦法忍後",
    "T41n1822_023:0742a07": "即有苦類忍。與前忍果斷得俱生。餘位亦",
    "T41n1822_023:0742a08": "然。斯有何失。若爾此位緣欲苦等。已斷疑",
    "T41n1822_023:0742a09": "智應不得生。許此不生復有何過。於後",
    "T41n1822_023:0742a10": "修位。我已知苦等諸決定智應不得生。於",
    "T41n1822_023:0742a11": "苦等境中。先未生智故。若於先位未有智",
    "T41n1822_023:0742a12": "生。後已知言便成無義。論。若謂見位",
    "T41n1822_023:0742a13": "至九結聚相違。此外難也。以本論說四法類",
    "T41n1822_023:0742a14": "智。及修所斷。以為九結。此九皆言是智斷",
    "T41n1822_023:0742a15": "故。故知見位非忍斷惑。論。此難不然",
    "T41n1822_023:0742a16": "至名王所作。有部通也。",
    "T41n1822_023:0742a17": "論此十六心皆見諦理。下半頌第四明見．修",
    "T41n1822_023:0742a18": "道別。論。曰至故修道攝。此明見道．修",
    "T41n1822_023:0742a19": "道異也。忍名為見。智名為智。至十五心見",
    "T41n1822_023:0742a20": "八諦周。於一一諦皆未曾見。最初見故名",
    "T41n1822_023:0742a21": "為見諦。見諦周故。無未曾見未見諦故。雖",
    "T41n1822_023:0742a22": "知八諦未得周盡。於上地道未起智故。",
    "T41n1822_023:0742a23": "今明見道不明智道故無有失。若說智",
    "T41n1822_023:0742a24": "道十六方周。由言見道故至十五。十六重",
    "T41n1822_023:0742a25": "見故名為修。如餘修道重見諦故。論。",
    "T41n1822_023:0742a26": "豈不爾時至未見今見。此外難也。道類忍時",
    "T41n1822_023:0742a27": "不能自見。至道類智方見此忍。亦是初見",
    "T41n1822_023:0742a28": "何非見道。論。此中約諦至此畦未刈。",
    "T41n1822_023:0742a29": "論主釋也。約諦作法不約剎那。已見上地",
    "T41n1822_023:0742b01": "無邊之道。唯餘一念未見今見。豈得從少",
    "T41n1822_023:0742b02": "名未見諦。正理論云。爾時通見曾．未曾見",
    "T41n1822_023:0742b03": "故無有失。論。又道類智至非見道攝。又",
    "T41n1822_023:0742b04": "重釋也。立比量云。第十六心定是修道。以",
    "T41n1822_023:0742b05": "四果攝等。此立因也。如餘修道。此舉喻也。",
    "T41n1822_023:0742b06": "正理論云。謂見道位唯修未來自同類境智",
    "T41n1822_023:0742b07": "及行相。道類智位如餘修道。通修未來同．異",
    "T41n1822_023:0742b08": "類境智及行相故修道攝。若謂見道有種種",
    "T41n1822_023:0742b09": "類。如或有時唯修無漏。有時通修有漏．無",
    "T41n1822_023:0742b10": "漏。如是應許有時唯修自同類境智及行",
    "T41n1822_023:0742b11": "相。有時通修同異類境智及行相。此例不",
    "T41n1822_023:0742b12": "然。唯修同境種種類故此文亦證修俗智唯修同諦行相也。論。",
    "T41n1822_023:0742b13": "然道類智至所斷斷故。通伏難也。難云。若",
    "T41n1822_023:0742b14": "道類智是修道者。何不如餘修道鈍根有",
    "T41n1822_023:0742b15": "退。答云。以任持見道所斷斷故。見道不",
    "T41n1822_023:0742b16": "退。此亦不退。論。即由此故至太過失者。",
    "T41n1822_023:0742b17": "難云。即由任持見道斷故是見道者。有太",
    "T41n1822_023:0742b18": "過失。後果道中皆能任持見所斷斷。乃至",
    "T41n1822_023:0742b19": "無學亦應見道攝。任持見道斷故。論。",
    "T41n1822_023:0742b20": "何緣七智亦見道攝。問。何緣七智重見諦理。",
    "T41n1822_023:0742b21": "非是修道亦見道攝。論。見諸諦理至亦",
    "T41n1822_023:0742b22": "見道攝。答。七智雖重見諦理。以於未見中",
    "T41n1822_023:0742b23": "間起故見未究竟故非修道。",
    "T41n1822_023:0742b24": "論。已說見修二道生異。已下第二依位建",
    "T41n1822_023:0742b25": "立。於中有二。一就見道立。二就修道立。",
    "T41n1822_023:0742b26": "此一行半頌就見道立　於中建立隨信．",
    "T41n1822_023:0742b27": "隨法前三果．向。總立五人。大乘此五人從",
    "T41n1822_023:0742b28": "四善根立。論。曰至隨法行者。分十五",
    "T41n1822_023:0742b29": "心利．鈍為二聖人。論。由信隨行至隨",
    "T41n1822_023:0742c01": "行義故。釋隨信行名。先以信地為首。行",
    "T41n1822_023:0742c02": "隨信起名隨信行。此釋行名　彼有隨信",
    "T41n1822_023:0742c03": "行。名隨信行者。釋人也　或由串習此隨",
    "T41n1822_023:0742c04": "信行以成其性故名隨信行者。第二釋人",
    "T41n1822_023:0742c05": "　彼先信他隨行義故者。總釋隨信行名。由先",
    "T41n1822_023:0742c06": "所作但隨他語不自披教。論。准此應",
    "T41n1822_023:0742c07": "釋至隨行義故准上釋隨信行人。釋隨法",
    "T41n1822_023:0742c08": "行亦爾。以法為首隨行義故名隨法行。婆",
    "T41n1822_023:0742c09": "沙五十四云。何故名隨信行者。答由彼依",
    "T41n1822_023:0742c10": "信。隨信行。故名隨信行。謂依有漏信。隨",
    "T41n1822_023:0742c11": "無漏信行。依有轉信。隨解脫信行。依有",
    "T41n1822_023:0742c12": "繫信。隨離繫信行。由信為先得入聖道。",
    "T41n1822_023:0742c13": "如是種類補特伽羅。從本以來性多信故。若",
    "T41n1822_023:0742c14": "聞他勸汝應務農以自存活。彼不思察我",
    "T41n1822_023:0742c15": "為應作。為不應作。我為能作。為不能",
    "T41n1822_023:0742c16": "作。為有宜便。為無宜便。聞已便作。或聞",
    "T41n1822_023:0742c17": "他勸汝應商估。或應事王。或應習學書．",
    "T41n1822_023:0742c18": "算．印等種種伎藝。以自存活。亦不思察。廣",
    "T41n1822_023:0742c19": "說乃至。聞已便作。乃至。出家等亦爾。問何故",
    "T41n1822_023:0742c20": "名隨法行。答由彼依法。隨法行故。名隨",
    "T41n1822_023:0742c21": "法行。謂依有漏法。隨無漏法行。依有轉",
    "T41n1822_023:0742c22": "法。隨解脫法行。依有繫法。隨離繫法行。",
    "T41n1822_023:0742c23": "由慧為先得入聖道。如是種類補特伽羅。",
    "T41n1822_023:0742c24": "從本已來性多慧故。若聞他勸汝應務農",
    "T41n1822_023:0742c25": "以自存活。彼便思察我為應作。不應作等。",
    "T41n1822_023:0742c26": "論。即二聖者至趣初果故。具縛斷五品",
    "T41n1822_023:0742c27": "來十五心中名初果向。向初果故。論。",
    "T41n1822_023:0742c28": "言初果者至必初得故。釋初果名　言。必初",
    "T41n1822_023:0742c29": "得者。簡超越第二第三果也。彼雖初得。",
    "T41n1822_023:0743a01": "非必定初故。論。若先已斷至此第二",
    "T41n1822_023:0743a02": "故。已斷六．七．八品。十五心中立第二果向。",
    "T41n1822_023:0743a03": "向第二果故　遍得果中第二果故者。超越",
    "T41n1822_023:0743a04": "得者雖初得果。遍得果中是第二故。論。",
    "T41n1822_023:0743a05": "若先已斷至數准前釋。明第三向。如文",
    "T41n1822_023:0743a06": "可解。如是隨信．隨法行者。由先具縛斷惑",
    "T41n1822_023:0743a07": "有殊。數別各成七十三種。",
    "T41n1822_023:0743a08": "論。次依修道道類智時。已下第二依修道",
    "T41n1822_023:0743a09": "立。文中有二。一明第十六心。二明住果非",
    "T41n1822_023:0743a10": "向。此一行頌第一門也。論曰至今住不",
    "T41n1822_023:0743a11": "還果。釋前三向至十六心住果。論。阿",
    "T41n1822_023:0743a12": "羅漢果至雖有頂故。明第四果無初得也。",
    "T41n1822_023:0743a13": "大乘對法論中有從初果超取羅漢。",
    "T41n1822_023:0743a14": "論。至住果位至今名見至。明至十六心隨",
    "T41n1822_023:0743a15": "信隨法二人。轉名信解．見至。信解鈍根。見",
    "T41n1822_023:0743a16": "至利根。論。此二聖者至見至名別。釋二",
    "T41n1822_023:0743a17": "人名也。信增故名信解。見增故名見至。正",
    "T41n1822_023:0743a18": "理云。諸鈍根者先名隨信行。今名信解。由",
    "T41n1822_023:0743a19": "信增上力勝解顯故從他生解故鈍根。解進至果方名解脫。諸利根",
    "T41n1822_023:0743a20": "者先名隨法行。今名見至。正見顯故披教生解。先",
    "T41n1822_023:0743a21": "見後至果故名為見至。",
    "T41n1822_023:0743a22": "論。何緣先斷欲界修惑。下一頌。第二明住",
    "T41n1822_023:0743a23": "果非向。論曰至不名後向。總答。由未",
    "T41n1822_023:0743a24": "起勝果道故但名住果。正理論云。又非得",
    "T41n1822_023:0743a25": "果時即有勝果道所斷煩惱離繫得生。道類",
    "T41n1822_023:0743a26": "忍不能斷彼繫得故。論。然諸先斷至",
    "T41n1822_023:0743a27": "定成樂根。釋。先斷一品等於此生中定起",
    "T41n1822_023:0743a28": "勝果道。若不爾者。先離色界染得阿那含",
    "T41n1822_023:0743a29": "果。生於無色應不成就樂根。本論既言定",
    "T41n1822_023:0743b01": "成樂根。故知定起勝果道也。准此。前二向",
    "T41n1822_023:0743b02": "道亦決定起　所以定起者。正理釋云彼障",
    "T41n1822_023:0743b03": "已斷必欣彼故。障已斷道易現前故。婆沙",
    "T41n1822_023:0743b04": "一百七十一云。頗有無漏四靜慮漸得耶。答",
    "T41n1822_023:0743b05": "有。以聖者離下地染。及有起勝果道時漸",
    "T41n1822_023:0743b06": "次得故。三無色為問亦爾　准此文。起勝",
    "T41n1822_023:0743b07": "果必漸次也。",
    "T41n1822_023:0743b08": "論。如是已依先具倍離。已下大文第二就修",
    "T41n1822_023:0743b09": "惑漸次分別聖位。先明障道品數。後就位",
    "T41n1822_023:0743b10": "分人。此半行頌第一門也。論曰至九品",
    "T41n1822_023:0743b11": "亦然。明地地中失．德。各分九品。論。失",
    "T41n1822_023:0743b12": "德如何至理亦應然。明九分品麁．細相對。",
    "T41n1822_023:0743b13": "論。白法力強至小燈能滅。明斷道強能斷",
    "T41n1822_023:0743b14": "障也。",
    "T41n1822_023:0743b15": "論。已辨失德差別九品。第二歷位辨人。於",
    "T41n1822_023:0743b16": "中有四。一明預流七生。二明一來向．果。三",
    "T41n1822_023:0743b17": "明不還向．果。四明無學向．果。此半行頌第",
    "T41n1822_023:0743b18": "一明預流七生。論曰至七返生義。釋",
    "T41n1822_023:0743b19": "極七返生。極是最多。亦容中間不滿七也。",
    "T41n1822_023:0743b20": "謂人．天各七合十四生。若兼中有二十八生。",
    "T41n1822_023:0743b21": "論。諸無漏道至說名預流。釋預流名。諸",
    "T41n1822_023:0743b22": "無漏道趣向涅槃故名為流。即是聖道名",
    "T41n1822_023:0743b23": "之為流。最初至得名之為預。舊名入流。",
    "T41n1822_023:0743b24": "預是入之差別名也。彼七返人預聖道流故",
    "T41n1822_023:0743b25": "名預流。論。此預流名至應名預流。進退",
    "T41n1822_023:0743b26": "徵也。若預流名目初得道。即初見道。第八",
    "T41n1822_023:0743b27": "人地應名預流。若初得果名為預流。即超",
    "T41n1822_023:0743b28": "越第二．三果應名預流。論。此預流名",
    "T41n1822_023:0743b29": "至故名預流。答也。遍得一切是次第人。此初",
    "T41n1822_023:0743c01": "得果建立此名。一來．不還非定初得。若超",
    "T41n1822_023:0743c02": "越者即是初得。若次第者即非初得。故名預",
    "T41n1822_023:0743c03": "流。論。何緣此名不目第八。問也。何緣",
    "T41n1822_023:0743c04": "此名不目初向。此是最初預聖流故。",
    "T41n1822_023:0743c05": "論。以要至得至不目第八。答也。以三因緣",
    "T41n1822_023:0743c06": "不目第八。論。彼從此後至所說如是。",
    "T41n1822_023:0743c07": "釋七生也。理實人．天各七為十四生。各加",
    "T41n1822_023:0743c08": "中有為二十八。各七等故名為七生。如七",
    "T41n1822_023:0743c09": "處善五蘊各七有三十五處。但名七處以",
    "T41n1822_023:0743c10": "數等故。如七葉樹別別七故非唯七葉。",
    "T41n1822_023:0743c11": "論。若爾何故至第八有義。難。經言無容",
    "T41n1822_023:0743c12": "受第八有。如何得說二十八生。論。",
    "T41n1822_023:0743c13": "此契經意至中有應無。答。上是順解。下是",
    "T41n1822_023:0743c14": "反答。論。若爾上流至無第八生。難。若一",
    "T41n1822_023:0743c15": "趣說無第八生。上流那含極有頂者。應一",
    "T41n1822_023:0743c16": "天趣無第八生。論。依欲界說故無有",
    "T41n1822_023:0743c17": "過。答。欲界人．天一趣各七。無第八生。",
    "T41n1822_023:0743c18": "論。此何為證至非合受七。責證也。論。以",
    "T41n1822_023:0743c19": "契經說至不應固執。引兩經證。一引有部",
    "T41n1822_023:0743c20": "等經。二引飲光部經　有部等說天七及人。",
    "T41n1822_023:0743c21": "故知人．天各七　飲光部經。復分明說於人．",
    "T41n1822_023:0743c22": "天各受七生。教既分別。不應固執。論。",
    "T41n1822_023:0743c23": "於人趣得至還於天趣。明七生滿處。",
    "T41n1822_023:0743c24": "論。何緣彼無受第八有。問也。論。相續齊",
    "T41n1822_023:0743c25": "此至第四日瘧。答也。婆沙云。如七步蛇。四",
    "T41n1822_023:0743c26": "大力故不減七步。由毒力故不越七步",
    "T41n1822_023:0743c27": "　第四日瘧者。即隔日瘧。論。又彼有餘至",
    "T41n1822_023:0743c28": "不證圓寂。更以七結釋也。正理破云。若謂",
    "T41n1822_023:0743c29": "聖道種類爾故。如為七步毒蛇所螫。此喻",
    "T41n1822_023:0744a01": "不然。壽量定者過此齊限亦得住故　又",
    "T41n1822_023:0744a02": "餘於此作是釋言。由彼有餘七結在故。",
    "T41n1822_023:0744a03": "謂二下分五上分結。此亦無能證唯七有。唯",
    "T41n1822_023:0744a04": "貪．嗔結引七有故。又無契經說不還者受",
    "T41n1822_023:0744a05": "極七有。又無經說五上分結引欲界生。故",
    "T41n1822_023:0744a06": "彼所言無能證力。但由法爾極受七生。於",
    "T41n1822_023:0744a07": "中不應強申理趣　述曰。准上論文。不",
    "T41n1822_023:0744a08": "破論主。是破婆沙異師釋也。此論但敘有",
    "T41n1822_023:0744a09": "部多解不自立義　今詳。七步蛇喻。亦是",
    "T41n1822_023:0744a10": "以法爾毒力不越七步。受報定者自是別",
    "T41n1822_023:0744a11": "緣。如說火能燒。水能溺等。皆能殺人。而樹",
    "T41n1822_023:0744a12": "提不燒念佛不溺。豈疑火燒．水溺之喻",
    "T41n1822_023:0744a13": "　以七結故欲有七生。此釋無理。若謂以有",
    "T41n1822_023:0744a14": "七結即有欲七生。若有五結應有五生",
    "T41n1822_023:0744a15": "在。又家家等三人亦有七結。因何生唯三",
    "T41n1822_023:0744a16": "等耶。婆沙四十六云。七生天上七生人中",
    "T41n1822_023:0744a17": "者　此依圓滿預流而說。故人．天有等受",
    "T41n1822_023:0744a18": "七生。然有預流人．天生別。謂或天七人六。",
    "T41n1822_023:0744a19": "或人七天六。或天六人五。乃至。或天二人一。",
    "T41n1822_023:0744a20": "或人二天一　太法師以此文不言人一",
    "T41n1822_023:0744a21": "天一。即謂無須陀洹受一生者。及引涅槃",
    "T41n1822_023:0744a22": "經．成實論為證　又云。若人．天各一生即",
    "T41n1822_023:0744a23": "是一來果．此皆非證　婆沙云。人．天有等",
    "T41n1822_023:0744a24": "受七生者。然有預流人．天生別等受七生",
    "T41n1822_023:0744a25": "者。唯說七生。理亦合說六．五．四．三．二．一",
    "T41n1822_023:0744a26": "生等。又謂若有一生定業。即斷六品取一",
    "T41n1822_023:0744a27": "來者。此亦非理。斷煩惱緣有差別故。若",
    "T41n1822_023:0744a28": "謂定約生斷惑者。即應無有惑斷不斷不",
    "T41n1822_023:0744a29": "定之人。又預流人應無減七。定無第八",
    "T41n1822_023:0744b01": "即斷惑故。若先受一生後斷煩惱如何不",
    "T41n1822_023:0744b02": "許。涅槃。成實。非此宗義。縱有明文亦不",
    "T41n1822_023:0744b03": "成證。受七生者。中間雖有聖道現前。以",
    "T41n1822_023:0744b04": "餘業持不證圓寂者。此說有七生定業之",
    "T41n1822_023:0744b05": "力持故不證圓寂。唯一生定業經生無業",
    "T41n1822_023:0744b06": "力持令不證圓寂。論。至第七有至苾",
    "T41n1822_023:0744b07": "芻形相。釋不逢佛得羅漢果。由無學道力。",
    "T41n1822_023:0744b08": "形自出家故。法爾自得苾芻形相。婆沙四",
    "T41n1822_023:0744b09": "十六云。如是說者。彼法爾成佛弟子相乃",
    "T41n1822_023:0744b10": "得極果。如五百仙人。在伊師迦山中修道。",
    "T41n1822_023:0744b11": "本是聲聞。出無佛世。獼猴為現佛弟子相。",
    "T41n1822_023:0744b12": "彼皆學之證獨覺果。無學不受外道相故。",
    "T41n1822_023:0744b13": "論。有言彼往餘道出家。第二釋也。正理",
    "T41n1822_023:0744b14": "破云。理不應然。往餘道者。由惡見力邪",
    "T41n1822_023:0744b15": "業轉故　准此。不破論主。破餘師也。",
    "T41n1822_023:0744b16": "論。云何名為無退墮法。問。云何預流亦名不",
    "T41n1822_023:0744b17": "退墮法。論。以不生長至俱清淨故。答",
    "T41n1822_023:0744b18": "也　以不生長退墮業故者。不造新引惡",
    "T41n1822_023:0744b19": "趣業也　違彼生長業與果故者。舊招惡趣",
    "T41n1822_023:0744b20": "不定業者不能與果。若有定業不得預流",
    "T41n1822_023:0744b21": "　強盛善根鎮彼身故者。無漏業也　加行",
    "T41n1822_023:0744b22": "意樂俱清淨故者。得不作戒也。論。諸",
    "T41n1822_023:0744b23": "有決定至亦能浮。引文舉喻證也。論。",
    "T41n1822_023:0744b24": "經說預流果至苦邊際名。依經起問。",
    "T41n1822_023:0744b25": "論。依齊此生至所謂涅槃。以兩義答。",
    "T41n1822_023:0744b26": "論。如何涅槃可說所作。問也。論。許彼",
    "T41n1822_023:0744b27": "得障至謂毀臺觀。答也。論。餘位亦有至",
    "T41n1822_023:0744b28": "是故不說。正理論云。非聖亦有極七返生。相",
    "T41n1822_023:0744b29": "續成就得涅槃義。然非決定。是故不說。",
    "T41n1822_023:0744c01": "婆沙一百二十云。問諸預流者為有現智。能",
    "T41n1822_023:0744c02": "自審知已盡地獄．傍生．餓鬼險惡趣坑。而",
    "T41n1822_023:0744c03": "自知耶。答不知。若爾何故得知。答信佛語",
    "T41n1822_023:0744c04": "故云云多釋。",
    "T41n1822_023:0744c05": "俱舍論疏卷第二十三",
    "T41n1822_023:0744c06": "保延三年七月□□日午時切句了於",
    "T41n1822_023:0744c07": "東南院東廊畢功　　　羊僧覺樹",
    "T41n1822_023:0744c08": "（別筆）",
    "T41n1822_023:0744c09": "以興福寺慈恩院本一交了"
}