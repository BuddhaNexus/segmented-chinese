{
    "T17n0751a_001:0573a03": "佛說五無反復經",
    "T17n0751a_001:0573a05": "宋居士沮渠京聲譯",
    "T17n0751a_001:0573a06": "聞如是：一時，佛在舍衛國，與千二百五十比",
    "T17n0751a_001:0573a07": "丘俱。時有一梵志，從羅閱祇國來，聞舍衛國",
    "T17n0751a_001:0573a08": "人慈孝順，奉經修道，敬事三尊，便到舍衛國。",
    "T17n0751a_001:0573a09": "見父子二人耕地，毒蛇螫殺其子，其父故耕",
    "T17n0751a_001:0573a10": "不看其子，亦不啼哭。梵志問曰：「此是誰兒？」耕",
    "T17n0751a_001:0573a11": "者答言：「是我之子。」梵志問曰：「是卿之子，何不",
    "T17n0751a_001:0573a12": "啼哭，故耕如故？」其人答曰：「人生有死，物成有",
    "T17n0751a_001:0573a13": "敗，善者有報，惡者有對，憂愁不樂，啼哭懊",
    "T17n0751a_001:0573a14": "惱，何益死者！卿今入城，吾家某處，願過語",
    "T17n0751a_001:0573a15": "之：『吾子已死，但持一人食來！』」梵志自念：「此是",
    "T17n0751a_001:0573a16": "何人，而無反復？子死在地，情不憂愁，而反索",
    "T17n0751a_001:0573a17": "食？此人不慈，無有是比！」梵志入城，詣耕者",
    "T17n0751a_001:0573a18": "家，見死兒母，即便說云：「卿子已死，其父寄信，",
    "T17n0751a_001:0573a19": "但持一人食來。何以不念子耶？」兒母即為梵",
    "T17n0751a_001:0573a20": "志說譬喻言：「兒來託生我亦不喚，兒今自去",
    "T17n0751a_001:0573a21": "非我能留。譬如行客來過主人，客今自去何",
    "T17n0751a_001:0573a22": "能得留？我之母子亦復如是，去住進止非我",
    "T17n0751a_001:0573a23": "之力，隨其本行不能得留，愁憂啼哭何益死",
    "T17n0751a_001:0573a24": "者！」復語其姊：「卿弟已死，何不啼哭？」姊為梵志",
    "T17n0751a_001:0573a25": "說譬喻言：「我之兄弟，譬如巧師入山斫木縛",
    "T17n0751a_001:0573a26": "作大栰，安置水中，卒遇大風吹栰散失，隨水",
    "T17n0751a_001:0573a27": "流去，前後分張不相顧望。我弟亦爾，因緣和",
    "T17n0751a_001:0573a28": "會，同一家生，隨命長短，生死無常，合會有",
    "T17n0751a_001:0573a29": "離。我弟命盡，隨其本行不能得留，愁憂啼",
    "T17n0751a_001:0573b01": "哭何益死者？」復語其婦：「卿夫已死，何不啼",
    "T17n0751a_001:0573b02": "哭？」婦為梵志說譬喻言：「我之夫婦譬如飛鳥，",
    "T17n0751a_001:0573b03": "暮拪高樹，同共止宿，須臾之間，及明早起，各",
    "T17n0751a_001:0573b04": "自飛去行求飲食；有緣則合無緣則離，我之",
    "T17n0751a_001:0573b05": "夫婦亦復如是，去住進止非我之力，隨其本",
    "T17n0751a_001:0573b06": "行不能得留，愁憂啼哭何益死者！」復語其",
    "T17n0751a_001:0573b07": "奴：「大家已死，何不啼哭？」奴為梵志說譬喻言：「我",
    "T17n0751a_001:0573b08": "之大家因緣和會，我如犢子隨逐大牛，人殺",
    "T17n0751a_001:0573b09": "大牛犢子在邊，不能救護大牛之命，憂愁不",
    "T17n0751a_001:0573b10": "樂，啼哭懊惱，何益死者！」梵志聞之，心惑目冥",
    "T17n0751a_001:0573b11": "不識東西：「我聞此國孝順，奉事恭敬三尊，故",
    "T17n0751a_001:0573b12": "從遠來欲得學問，既來到此，了無所益。」又問",
    "T17n0751a_001:0573b13": "行人：「佛在何許？欲往問之。」行人答曰：「近在祇",
    "T17n0751a_001:0573b14": "桓精舍。」梵志即到佛所，稽首作禮，却住一面，",
    "T17n0751a_001:0573b15": "憂愁低頭，默無言說。佛知其意，謂梵志曰：「何",
    "T17n0751a_001:0573b16": "以低頭，憂愁不樂？」梵志白佛言：「不果所願，違",
    "T17n0751a_001:0573b17": "我本心，是故不樂！」佛問梵志：「有何所失，憂愁",
    "T17n0751a_001:0573b18": "不樂？」梵志曰：「我從羅閱祇國來，欲得學問；既",
    "T17n0751a_001:0573b19": "來到此，見五無反復。」佛言：「何等五無反復？」梵",
    "T17n0751a_001:0573b20": "志曰：「我見父子二人耕地下種，子死在地，情",
    "T17n0751a_001:0573b21": "不憂愁而反索食，居家大小亦無憂愁，是為",
    "T17n0751a_001:0573b22": "大逆。」佛言：「不然！不如卿語。此之五人最有反",
    "T17n0751a_001:0573b23": "復。知身無常，財非己有，往古聖人不免斯患，",
    "T17n0751a_001:0573b24": "況於凡夫！大啼小哭，何益死者？世間俗人，無",
    "T17n0751a_001:0573b25": "數劫來流轉生死，遷神不滅，死而復生，如車",
    "T17n0751a_001:0573b26": "輪轉無有休息，背死向生，非憂愁所逮。」梵志",
    "T17n0751a_001:0573b27": "聞之，心開意解，更無憂慼：「我聞佛說，如病得",
    "T17n0751a_001:0573b28": "愈、如盲得視、如闇遇明。」於是梵志即得道",
    "T17n0751a_001:0573b29": "跡。「一切死亡不足啼哭，欲為亡者請佛及",
    "T17n0751a_001:0573c01": "僧，燒香供養、讀誦經典，能日日作禮，復至心",
    "T17n0751a_001:0573c02": "供養三寶，最是為要。」於是梵志，稽首作禮，受",
    "T17n0751a_001:0573c03": "教而去。",
    "T17n0751a_001:0573c04": "佛說五無反復經"
}