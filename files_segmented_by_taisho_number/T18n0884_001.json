{
    "T18n0884_001:0463b02": "No. 884",
    "T18n0884_001:0463b03": "佛說祕密相經卷上",
    "T18n0884_001:0463b05": "西天譯經三藏朝奉大夫試光祿卿",
    "T18n0884_001:0463b06": "傳法大師賜紫沙門臣施護等",
    "T18n0884_001:0463b07": "奉　詔譯",
    "T18n0884_001:0463b08": "如是我聞：一時，世尊住一切如來三昧界中，",
    "T18n0884_001:0463b09": "一切菩薩摩訶薩眾皆悉圓滿。是時世尊大",
    "T18n0884_001:0463b10": "毘盧遮那如來從諸佛智三摩地起，普遍觀",
    "T18n0884_001:0463b11": "察一切大眾。當彼如是觀眾會時，所有一切",
    "T18n0884_001:0463b12": "如來并諸菩薩摩訶薩眾，悉於世尊大毘盧",
    "T18n0884_001:0463b13": "遮那如來左月曼拏羅中依止而住。",
    "T18n0884_001:0463b14": "爾時金剛手菩薩摩訶薩住於世尊大毘盧",
    "T18n0884_001:0463b15": "遮那如來前，合掌諦誠作是白言：「世尊！祕密",
    "T18n0884_001:0463b16": "法儀甚深廣大，云何此中要略而修？於是要",
    "T18n0884_001:0463b17": "略法中我當受行。」",
    "T18n0884_001:0463b18": "爾時世尊大毘盧遮那如來讚金剛手菩薩",
    "T18n0884_001:0463b19": "摩訶薩言：「善哉善哉！金剛手！汝今善問祕密",
    "T18n0884_001:0463b20": "法儀甚深廣大，我今為汝要略而說。謂若修",
    "T18n0884_001:0463b21": "習瑜伽行者，凡入舍中先當觀想祕密文字，",
    "T18n0884_001:0463b22": "作已護淨。謂於舌端想有『阿』字，其字想成淨",
    "T18n0884_001:0463b23": "妙月輪；於月輪上想有『吽』字，其字復成五股",
    "T18n0884_001:0463b24": "白色大金剛杵。如是觀想已，行人當作金剛",
    "T18n0884_001:0463b25": "合掌安自頂上，誦此大明而作護淨。",
    "T18n0884_001:0463b26": "「大明曰：",
    "T18n0884_001:0463b27": "「唵引　娑嚩二合引婆嚩󰡊馱引　薩哩嚩二合達哩",
    "T18n0884_001:0463b28": "摩二合引一句　莎婆引嚩󰡊度引　㰠呼郎切下同二",
    "T18n0884_001:0463b29": "「誦是大明已，行人次當發誓願言：『唯願十方",
    "T18n0884_001:0463c01": "一切諸佛、一切菩薩攝受於我，而我某甲於",
    "T18n0884_001:0463c02": "此時中作成就事，始從今日發起無上大菩",
    "T18n0884_001:0463c03": "提心，乃至當坐菩提道場堅固不退。』又說頌",
    "T18n0884_001:0463c04": "曰：",
    "T18n0884_001:0463c05": "「『願我即同三世佛，　　決定當成正覺尊！",
    "T18n0884_001:0463c06": "攝善法及攝律儀、　　饒益眾生戒具足，",
    "T18n0884_001:0463c07": "而此三聚淨妙戒，　　願我受持悉堅固。",
    "T18n0884_001:0463c08": "諸佛妙法及僧伽，　　最勝三寶垂加護，",
    "T18n0884_001:0463c09": "最初三寶攝受我，　　願從諸佛相應生，",
    "T18n0884_001:0463c10": "金剛杵及彼印鈴，　　我所受持悉真實。",
    "T18n0884_001:0463c11": "彼阿闍梨攝受我，　　廣大最上金剛部，",
    "T18n0884_001:0463c12": "四種施法我常行，　　日日六時如是作。",
    "T18n0884_001:0463c13": "彼大寶部相應法，　　三昧中起勝意樂，",
    "T18n0884_001:0463c14": "我攝受諸正法門，　　內外及彼三乘法。",
    "T18n0884_001:0463c15": "大蓮華部中清淨，　　出生無上大菩提，",
    "T18n0884_001:0463c16": "一切誓願悉相應，　　真實法中攝受我。",
    "T18n0884_001:0463c17": "供養事業隨應作，　　大羯磨部中最上，",
    "T18n0884_001:0463c18": "發起無上菩提心，　　及彼出生諸勝行，",
    "T18n0884_001:0463c19": "普攝一切行周遍，　　廣為利樂諸眾生，",
    "T18n0884_001:0463c20": "未得度者我當度；　　未解脫者令解脫。",
    "T18n0884_001:0463c21": "諸有未獲安隱者，　　我當為開安隱門，",
    "T18n0884_001:0463c22": "所有一切諸眾生，　　普使安住涅槃地。』」",
    "T18n0884_001:0463c23": "爾時世尊大毘盧遮那如來復為金剛手菩",
    "T18n0884_001:0463c24": "薩摩訶薩宣說普盡三摩地真實出生諸三",
    "T18n0884_001:0463c25": "摩地根本法門：「行人應當結禪定印。依法安",
    "T18n0884_001:0463c26": "住已，當觀諸法無我平等，若於諸法見有內",
    "T18n0884_001:0463c27": "外，是即於心有其蓋障，當知離心無別有",
    "T18n0884_001:0463c28": "法；又復意中作是思念：『一切法不生而自性",
    "T18n0884_001:0463c29": "明亮，是即一切法本來不生性。』隨其所念即",
    "T18n0884_001:0464a01": "住是心，然後乃以自性明亮可愛音聲誦彼",
    "T18n0884_001:0464a02": "開覺本心大明章句，當誦念時應觀心月曼",
    "T18n0884_001:0464a03": "拏羅相。",
    "T18n0884_001:0464a04": "「大明曰：",
    "T18n0884_001:0464a05": "「唵引　唧多鉢羅二合　底　吠引鄧羯嚕引彌一句",
    "T18n0884_001:0464a06": "「復次頌曰：",
    "T18n0884_001:0464a07": "「真實圓滿大清淨，　　其猶虛空無垢翳；",
    "T18n0884_001:0464a08": "一切麁重悉蠲除，　　而復破遣邪分別。",
    "T18n0884_001:0464a09": "彼諸煩惱垢淨故，　　復如朗月見初生；",
    "T18n0884_001:0464a10": "諸佛功德聚無邊，　　悉入阿字等妙相。",
    "T18n0884_001:0464a11": "「其相云何？",
    "T18n0884_001:0464a12": "「所謂：",
    "T18n0884_001:0464a13": "「阿阿引　壹翳嗢污哩黎引　哩黎引　伊愛鄔奧暗",
    "T18n0884_001:0464a14": "惡」",
    "T18n0884_001:0464a15": "爾時金剛手菩薩摩訶薩復於世尊大毘盧",
    "T18n0884_001:0464a16": "遮那如來菩提心月曼拏羅中依止而住，作",
    "T18n0884_001:0464a17": "是白言：「世尊！菩提心月曼拏羅者，而有何等",
    "T18n0884_001:0464a18": "最勝功德？」",
    "T18n0884_001:0464a19": "爾時世尊大毘盧遮那如來即為金剛手菩",
    "T18n0884_001:0464a20": "薩摩訶薩要略宣說菩提心月曼拏羅相：「金",
    "T18n0884_001:0464a21": "剛手！當知諸佛無邊功德，入『阿』字等諸妙相",
    "T18n0884_001:0464a22": "時，如水精月淨光明相。入已，復從自性清淨",
    "T18n0884_001:0464a23": "明亮智心出生變化作用事業，即誦大明微",
    "T18n0884_001:0464a24": "妙章句發菩提心。大明曰：",
    "T18n0884_001:0464a25": "「唵引　󰂛提唧當一句　母怛波二合引　捺夜引彌二",
    "T18n0884_001:0464a26": "「復次頌曰：",
    "T18n0884_001:0464a27": "「隨此出生大悲心，　　普攝眾生諸所作；",
    "T18n0884_001:0464a28": "一切善法悉周圓，　　一切煩惱皆不著。",
    "T18n0884_001:0464a29": "月曼拏羅左右中，　　菩提心月為第二；",
    "T18n0884_001:0464b01": "所有諸佛功德門，　　復入迦字等妙相。",
    "T18n0884_001:0464b02": "「如是入已，乃與諸法影像相應。其相云何？",
    "T18n0884_001:0464b03": "「所謂：",
    "T18n0884_001:0464b04": "「迦佉誐伽昂鼻音輕呼　左蹉惹仁左切　酇重呼　倪倪也切輕呼",
    "T18n0884_001:0464b05": "叱姹拏尼轄切　茶重呼　拏平聲輕呼　多他捺陀重呼　那輕",
    "T18n0884_001:0464b06": "呼　波頗末婆重呼　摩輕呼　邪囉羅嚩設沙薩訶",
    "T18n0884_001:0464b07": "乞叉合呼",
    "T18n0884_001:0464b08": "「此等文字，即是菩提心月曼拏羅相。此曼拏",
    "T18n0884_001:0464b09": "羅所有法用行相次第，如餘教說。」",
    "T18n0884_001:0464b10": "爾時金剛手菩薩摩訶薩復於世尊大毘盧",
    "T18n0884_001:0464b11": "遮那如來右月曼拏羅中依止而住，作是白",
    "T18n0884_001:0464b12": "言：「世尊！而此右月曼拏羅中當云何入？」",
    "T18n0884_001:0464b13": "爾時世尊大毘盧遮那如來告金剛手菩薩",
    "T18n0884_001:0464b14": "摩訶薩言：「金剛手！當知金剛杵即是金剛智，",
    "T18n0884_001:0464b15": "能生諸佛勝功德聚。金剛杵者，其相五股，依",
    "T18n0884_001:0464b16": "法所成，周匝復有光焰熾盛，是光從彼普賢",
    "T18n0884_001:0464b17": "心出，為堅固因起諸行相。若入曼拏羅者，當",
    "T18n0884_001:0464b18": "觀自身即是五智金剛杵相，作是觀時誦此",
    "T18n0884_001:0464b19": "大明曰：",
    "T18n0884_001:0464b20": "「唵引　底瑟姹二合　嚩日囉二合一句",
    "T18n0884_001:0464b21": "「復次頌曰：",
    "T18n0884_001:0464b22": "「佛於三阿僧祇劫，　　修成菩提最上行；",
    "T18n0884_001:0464b23": "歷位至登妙覺尊！　　皆由清淨無漏智。",
    "T18n0884_001:0464b24": "菩提妙月曼拏羅，　　最上清淨離諸垢；",
    "T18n0884_001:0464b25": "於中觀想智金剛！　　是即五智金剛杵。」",
    "T18n0884_001:0464b26": "世尊大毘盧遮那如來作此所說，謂即表示",
    "T18n0884_001:0464b27": "執金剛者復次當想盡虛空界周遍普聚而",
    "T18n0884_001:0464b28": "為分量都成一大金剛杵相，然後行人觀想",
    "T18n0884_001:0464b29": "己身即金剛杵，廣略相應。當觀想時誦此大",
    "T18n0884_001:0464c01": "明曰：",
    "T18n0884_001:0464c02": "「唵引　嚩日囉二合引　怛摩二合酤引㰠一句",
    "T18n0884_001:0464c03": "「復次頌曰：",
    "T18n0884_001:0464c04": "「所有一切諸佛身，　　悉無對礙無依止；",
    "T18n0884_001:0464c05": "無生無作淨無瑕，　　是中無性等亦離。",
    "T18n0884_001:0464c06": "不斷不破亦不壞，　　法身無染本清淨；",
    "T18n0884_001:0464c07": "金剛堅固體出生，　　如來金剛身無上。」",
    "T18n0884_001:0464c08": "爾時金剛手菩薩摩訶薩於世尊大毘盧遮",
    "T18n0884_001:0464c09": "那如來右月曼拏羅中依止住已，作是白言：",
    "T18n0884_001:0464c10": "「世尊！復云何觀彼金剛杵？」",
    "T18n0884_001:0464c11": "爾時世尊大毘盧遮那如來普遍觀察諸如",
    "T18n0884_001:0464c12": "來已，作如是言：「諦聽。諸如來！我今宣說佛影",
    "T18n0884_001:0464c13": "像中觀影像相。其相云何？所謂薩埵金剛相。",
    "T18n0884_001:0464c14": "彼諸相具足，應當如是觀，即佛影像相。作是",
    "T18n0884_001:0464c15": "觀想時誦此大明曰：",
    "T18n0884_001:0464c16": "「唵引　野他引　薩哩嚩二合怛他引誐多引一句　塞",
    "T18n0884_001:0464c17": "怛二合他引㰠二",
    "T18n0884_001:0464c18": "「復次頌曰：",
    "T18n0884_001:0464c19": "「所有諸佛身祕密，　　境界性智行亦然；",
    "T18n0884_001:0464c20": "以五相成正覺尊，　　諸佛成滿皆清淨。」",
    "T18n0884_001:0464c21": "爾時金剛手菩薩摩訶薩復於世尊大毘盧",
    "T18n0884_001:0464c22": "遮那如來後月曼拏羅中依止而住，作是白",
    "T18n0884_001:0464c23": "言：「世尊！云何是祕密？復云何是境界性智行",
    "T18n0884_001:0464c24": "等亦然？」",
    "T18n0884_001:0464c25": "爾時世尊大毘盧遮那如來稱讚金剛手菩",
    "T18n0884_001:0464c26": "薩摩訶薩，即說頌曰：",
    "T18n0884_001:0464c27": "「善哉金剛大薩埵！　　善哉金剛聖妙寶；",
    "T18n0884_001:0464c28": "善哉金剛正法門，　　善哉金剛眾事業；",
    "T18n0884_001:0464c29": "善說此經祕密義，　　是即無上金剛乘。",
    "T18n0884_001:0465a01": "所有諸佛祕密門，　　大乘現證法皆攝，",
    "T18n0884_001:0465a02": "修成就時妙清淨，　　成佛果已獲妙樂。",
    "T18n0884_001:0465a03": "汝問祕密等云何？　　謂蓮華及金剛杵。",
    "T18n0884_001:0465a04": "此即如來大祕密，　　一切諸佛從是生；",
    "T18n0884_001:0465a05": "若能依法諦心觀，　　於剎那間得成佛。」",
    "T18n0884_001:0465a06": "佛說祕密相經卷上"
}