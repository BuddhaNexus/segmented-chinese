{
    "X68n1315_046:0310c19": "古尊宿語錄卷之四十六",
    "X68n1315_046:0310c21": "滁州瑯琊山覺和尚語錄",
    "X68n1315_046:0310c22": "參學門人　元聚　集",
    "X68n1315_046:0310c23": "示眾云。主賓互換。坐斷乾坤。料簡雙施。誰人舉目。釋",
    "X68n1315_046:0310c24": "迦聖主。示滅雙林。達磨大師。真歸熊耳。琅邪門下。還",
    "X68n1315_046:0311a01": "有具眼衲僧。真正道流麼。若無。應病與藥。診候臨時。",
    "X68n1315_046:0311a02": "示眾云。汝等諸人在我這裏過夏。與你點出五般病。",
    "X68n1315_046:0311a03": "一．不得向萬里無寸草處去。二．不得孤峯獨宿。三．不",
    "X68n1315_046:0311a04": "得張弓架箭。四．不得物外安身。五．不得滯於生殺。何",
    "X68n1315_046:0311a05": "故。一處有滯。自救難為。五處若通。方名導師。汝等諸",
    "X68n1315_046:0311a06": "人若到諸方遇明眼作家。與我通箇消息。貴得祖風",
    "X68n1315_046:0311a07": "不墜。若是常從。即須寢息。何故。躶形國內誇服飾。想",
    "X68n1315_046:0311a08": "君太殺不知時。",
    "X68n1315_046:0311a09": "師上堂。有僧出打一圓相。師便打云。道。道。　僧云。不道。",
    "X68n1315_046:0311a10": "不道。師又打。　僧云。三世諸佛不出於此。　師又打。乃云。",
    "X68n1315_046:0311a11": "大眾。教中道。以手指比丘。犯波逸提。山僧今日入地",
    "X68n1315_046:0311a12": "獄如箭射。",
    "X68n1315_046:0311a13": "師一日上堂。舉。汾陽先師道。汾陽門下有西河師子",
    "X68n1315_046:0311a14": "當門據坐。但有來者。即便咬煞。作何方便入得汾陽",
    "X68n1315_046:0311a15": "門。得見汾陽人。琅邪者裏也有些子。琅邪有據坐師",
    "X68n1315_046:0311a16": "子。若有來者。即自喪身失命。作何方便入得琅邪門。",
    "X68n1315_046:0311a17": "得見琅邪人。此兩轉語。汝等諸人還點檢得出也無。",
    "X68n1315_046:0311a18": "若點檢得出。方名擇法眼。若不如是。且無安身立命",
    "X68n1315_046:0311a19": "處。卓拄杖一下。便下座。",
    "X68n1315_046:0311a20": "上堂云。彼我無差。色心不二。遂拈拄杖云。你若喚作",
    "X68n1315_046:0311a21": "拄杖子。有眼如盲。若不喚作拄杖子。還同避溺而投",
    "X68n1315_046:0311a22": "火。你若脫體會去。但知喚作拄杖子。卓拄杖一下。便",
    "X68n1315_046:0311a23": "下座。",
    "X68n1315_046:0311a24": "上堂。舉。釋尊道。若見諸相非相。即見如來。遂拈拄杖",
    "X68n1315_046:0311b01": "云。山僧喚者箇作拄杖子。阿那箇是相。良久。云。向下",
    "X68n1315_046:0311b02": "文長。付在來日。以拄杖卓一下。便下座。",
    "X68n1315_046:0311b03": "上堂。拈起拄杖云。山僧有時一棒。諸佛降生。有時一",
    "X68n1315_046:0311b04": "棒。轉大法輪。有時一棒。入般涅槃。你且道諸佛降生。",
    "X68n1315_046:0311b05": "轉大法輪。入般涅槃。相去多少。良久。云。莫謗如來正",
    "X68n1315_046:0311b06": "法輪。珍重。",
    "X68n1315_046:0311b07": "小參。有僧問。放過一著。滿目光生。把斷要津。萬木凋",
    "X68n1315_046:0311b08": "弊。學人上來。請師垂示。　師云。老僧退後。　學云。放過總",
    "X68n1315_046:0311b09": "由和尚去也。　師云。闍黎。進前三步。　學云。不入虎口。爭",
    "X68n1315_046:0311b10": "見虎牙。　師云。十字路頭。望空啟告。　又僧問。十年磨一",
    "X68n1315_046:0311b11": "劒。霜刃未曾試時如何。　師云。本分作家。學人便喝。　師",
    "X68n1315_046:0311b12": "云。老僧失利。　學云。恰是。師乃呵呵大笑。　師乃舉。先梁",
    "X68n1315_046:0311b13": "山云。南來者與三十棒。北來者與三十棒。然雖如是。",
    "X68n1315_046:0311b14": "不當宗乘。　師云。梁山好一片真金。將作頑鐵賣却。琅",
    "X68n1315_046:0311b15": "邪即不然。南來者與三十棒。北來者與三十棒。從教",
    "X68n1315_046:0311b16": "天下衲僧貶駁。珍重。",
    "X68n1315_046:0311b17": "上堂云。夫學般若菩薩。須得智觀現前。方有少分相",
    "X68n1315_046:0311b18": "應。所以先聖道。當觀過去。猶夢故不可得。當觀未來。",
    "X68n1315_046:0311b19": "猶電故不可定。當觀現在。猶雲故髣髴而有。且道學",
    "X68n1315_046:0311b20": "般若菩薩當如何觀。不用思量。低頭難得。卓拄杖。便",
    "X68n1315_046:0311b21": "下座。　師因巡寮次。舉。布袋和尚凡在市鄽中。以破紙",
    "X68n1315_046:0311b22": "裹一片乾糞。見人便相呈云。兜率陀天底。兜率陀天",
    "X68n1315_046:0311b23": "底。遂令學眾下語。竟有云云。　師末後下語云。慈氏菩",
    "X68n1315_046:0311b24": "薩。　又舉。布袋和尚凡見人。以手背上便拍一下。人纔",
    "X68n1315_046:0311c01": "迴首。云。與我一文錢。遂令學徒下語。　師末後云。但拋",
    "X68n1315_046:0311c02": "一文錢與伊。",
    "X68n1315_046:0311c03": "上堂。舉。汾陽先師云。夫學般若菩薩。須參活句。莫參",
    "X68n1315_046:0311c04": "死句。如今人便道。函蓋乾坤是活句。截斷眾流是死",
    "X68n1315_046:0311c05": "句。漝麼會。莫辜負他汾陽也無。眾中有一般禪客商",
    "X68n1315_046:0311c06": "量道。如何是活句。今日好天晴。如何是死句。萬里崕",
    "X68n1315_046:0311c07": "州。若漝麼會。學到驢年也即是死句。山僧與你一時",
    "X68n1315_046:0311c08": "注破了也。作麼生是活句。遂卓拄杖。便下座。",
    "X68n1315_046:0311c09": "上堂云。夫參學之人。直須真慧現前。鑒照無差。不見",
    "X68n1315_046:0311c10": "道。差之毫釐。失之千里。纔有異見。名為異道。所以異",
    "X68n1315_046:0311c11": "道有二種見。因緣自然。以斯為執故。乃成於異。所謂",
    "X68n1315_046:0311c12": "因而無始。緣而無終。又先聖道。諸法不自生。亦不從",
    "X68n1315_046:0311c13": "他生。不共不無因。是故說無生。山僧雖然與麼道。你",
    "X68n1315_046:0311c14": "且不得與麼會。若與麼會。入地獄如箭射。珍重。",
    "X68n1315_046:0311c15": "上堂。舉。僧問馬大師。如何是佛。大師云。即心是佛。如",
    "X68n1315_046:0311c16": "何是道。云。無心是道。云。佛與道相去多少。大師云。佛",
    "X68n1315_046:0311c17": "如展手。道似握拳。　師云。古人方便即不可。山僧者裏",
    "X68n1315_046:0311c18": "也有些子。若無人買。山僧自賣自買去也。如何是佛。",
    "X68n1315_046:0311c19": "巖前多瑞草。如何是道。澗下足靈苗。佛與道相去多",
    "X68n1315_046:0311c20": "少。數片白雲籠古寺。一條淥水繞青山。珍重。",
    "X68n1315_046:0311c21": "師因小參。僧問。言前薦得。辜負平生。句下承當。又成",
    "X68n1315_046:0311c22": "狂見。未審和尚如何為人。　師云。橫挑日月。竪括乾坤。",
    "X68n1315_046:0311c23": "　僧云。真學人師。　師云。本分衲僧。其僧便喝。師嘿坐。　僧",
    "X68n1315_046:0311c24": "云。了。　師笑云。不能打得你。　師乃舉。僧問汾陽先師。切",
    "X68n1315_046:0312a01": "急相投時如何。汾陽云。水中抱鶖子。又問。急切相投",
    "X68n1315_046:0312a02": "時如何。汾陽云。裸形見阿難。　師云。有一轉語截斷天",
    "X68n1315_046:0312a03": "下人舌頭。有一轉語能開人眼目。你若揀得出。與你",
    "X68n1315_046:0312a04": "一條拄杖。擲下拄杖。便下座。",
    "X68n1315_046:0312a05": "上堂。舉。三聖老人去參德山。纔相見便展坐具。德山",
    "X68n1315_046:0312a06": "云。不用展。不用展。者裏無殘羮餿飯。三聖云。設有。向",
    "X68n1315_046:0312a07": "什麼處著。德山不語。三聖將取坐具參堂去。眾中商",
    "X68n1315_046:0312a08": "量。極有云云。不見道。若無欒布作。爭得見韓光。珍重。",
    "X68n1315_046:0312a09": "上堂云。諸仁者未出僧堂時。聖僧已相為了也。未到",
    "X68n1315_046:0312a10": "佛殿上。重說偈言。來至法堂上。三通鼓罷。一炷香焚。",
    "X68n1315_046:0312a11": "便好散去。何故。不見安養國中。水鳥樹林。悉皆念佛。",
    "X68n1315_046:0312a12": "知足天上。樹相撐觸。演說苦空。山僧與麼道。為是壓",
    "X68n1315_046:0312a13": "良為賤。為當是據理而論。若不甘者。但請對眾出來。",
    "X68n1315_046:0312a14": "山僧與你證據。若也無去。簑衣箬笠從偏側。收取絲",
    "X68n1315_046:0312a15": "綸歸去來。珍重。",
    "X68n1315_046:0312a16": "上堂云。有句無句。如藤倚樹。樹倒藤枯。恰好喫棒。你",
    "X68n1315_046:0312a17": "且道過在什麼處。良久。云。不是僧繇手。徒說會丹青。",
    "X68n1315_046:0312a18": "以拄杖卓一下。便下座。",
    "X68n1315_046:0312a19": "上堂云。與麼來者。上間安排。不與麼來者。下間挂搭。",
    "X68n1315_046:0312a20": "向上人來。獨自悽悽暗渡江。更有一人。向什麼處著。",
    "X68n1315_046:0312a21": "良久。云。釣竿斫盡重栽竹。不計工程得便休。珍重。",
    "X68n1315_046:0312a22": "升座。僧問。承師有言。與麼來者。上間安排。不與麼來",
    "X68n1315_046:0312a23": "者。下間挂搭。總不與麼來者又作麼生。　師云。今日遇",
    "X68n1315_046:0312a24": "著衲僧。其僧便喝。　師云。廚前喫飯。　師乃云。先聖道。明",
    "X68n1315_046:0312b01": "暗交謝。寒暑迭遷。有物流動。人之常情。又放光云。法",
    "X68n1315_046:0312b02": "無去來。無動轉故。若然者。旋嵐偃岳。日月歷天。江河",
    "X68n1315_046:0312b03": "競注。野馬飄鼓。而無流動。若如是諦觀。且道條然一",
    "X68n1315_046:0312b04": "句作麼生道。良久。云。石火夜燒山。大地齊合掌。珍重。",
    "X68n1315_046:0312b05": "上堂。舉。祖師道。真性心地藏。無頭亦無尾。應緣而利",
    "X68n1315_046:0312b06": "物。方便呼為智。　師云。既是方便呼為智。且道畢竟喚",
    "X68n1315_046:0312b07": "作什麼。良久。云。任從滄海變。終不與君通。珍重。",
    "X68n1315_046:0312b08": "上堂云。世尊三昧。迦葉不知。迦葉三昧。阿難不知。阿",
    "X68n1315_046:0312b09": "難三昧。商那和修不知。吾有三昧。汝亦不知。　師云。為",
    "X68n1315_046:0312b10": "什麼不知。不是不知。理合如斯。若人會得。南北東西。",
    "X68n1315_046:0312b11": "若不如是。更擬何之。卓拄杖一下。",
    "X68n1315_046:0312b12": "上堂云。你等諸人但自隨緣飲啄。任性浮沉。在聖而",
    "X68n1315_046:0312b13": "不增。處凡而非減。若能如是。方乃皇風蕩蕩。觸處閑",
    "X68n1315_046:0312b14": "閑。乃云。道也太煞道了。更須子細始得。珍重。",
    "X68n1315_046:0312b15": "上堂。舉。先聖云。若也廣尋文義。猶如鏡裏求形。更乃",
    "X68n1315_046:0312b16": "息念觀空。喻似日中逃影。諸禪德。不涉二途作麼生",
    "X68n1315_046:0312b17": "道。良久。云。看看。便是春風至氷釋。魚行鳥亂飛。珍重。",
    "X68n1315_046:0312b18": "上堂。舉。汾陽先師頌云。三玄三要事難分。得旨忘言",
    "X68n1315_046:0312b19": "道易親。一句分明該萬象。重陽九日菊花新。　師乃喝",
    "X68n1315_046:0312b20": "一喝。云。是第幾玄。良久。云。你也沒量罪過。我也沒量",
    "X68n1315_046:0312b21": "罪過。卓拄杖。便下座。",
    "X68n1315_046:0312b22": "上堂云。君臣道合。猶是法身邊事。君不見君。臣不見",
    "X68n1315_046:0312b23": "臣。猶是法身向上事。向上向下。轉使心地不安。且作",
    "X68n1315_046:0312b24": "麼生是法身。良久。云。任是僧繇手。難畵志公真。珍重。",
    "X68n1315_046:0312c01": "上堂云。若論此事。說什麼龍樹．馬鳴．提婆．鶖子辯似",
    "X68n1315_046:0312c02": "懸河。智如流水。莫能知之。摩竭掩室。眾手難淘。淨名",
    "X68n1315_046:0312c03": "默然。如何即是。百丈卷蓆。諸方云云。祖師面壁。叢林",
    "X68n1315_046:0312c04": "浩浩。到者裏。若辨得出。山僧與你一條拄杖。若辨不",
    "X68n1315_046:0312c05": "出。山僧有通方句。且道作麼生是通方句。良久。云。手",
    "X68n1315_046:0312c06": "攜隻履西天去。珍重。",
    "X68n1315_046:0312c07": "上堂。舉。先聖道。有物先天地。無形本寂寥。能為萬象",
    "X68n1315_046:0312c08": "主。不逐四時凋。　師云。好箇頌。却成兩橛。若有人點檢",
    "X68n1315_046:0312c09": "得出。許你具一隻眼。珍重。",
    "X68n1315_046:0312c10": "上堂云。若欲求佛。即心是佛。若欲求道。無心是道。無",
    "X68n1315_046:0312c11": "心故非法而不生。即心故歷劫而常堅。若然者。法法",
    "X68n1315_046:0312c12": "無差。心心不斷。所以古德道。君但隨緣得似風。飛砂",
    "X68n1315_046:0312c13": "走石不乖空。但於事上通無事。見色聞聲不用聾。珍",
    "X68n1315_046:0312c14": "重。",
    "X68n1315_046:0312c15": "上堂云。春風颯颯。古佛嘉猷。淥水潺潺。道人活計。若",
    "X68n1315_046:0312c16": "與麼會。貶向崖州。本色衲僧如何理論。良久。云。果聞",
    "X68n1315_046:0312c17": "猿叫斷腸聲。珍重。",
    "X68n1315_046:0312c18": "上堂。舉。世尊云。一切眾生妄認四大為自身相。六塵",
    "X68n1315_046:0312c19": "緣影為自心相。且問諸仁者。在眼曰見。在耳曰聞。在",
    "X68n1315_046:0312c20": "鼻嗅香。在舌知味。在手執捉。在足運奔。亦不喚作眾",
    "X68n1315_046:0312c21": "生。亦不喚作佛性。你且道喚作什麼。良久。云。香嚴含",
    "X68n1315_046:0312c22": "悲接拄杖。仰山撲破溈山鏡。珍重。",
    "X68n1315_046:0312c23": "上堂云。承言須會宗。勿自立規矩。若人下得通方句。",
    "X68n1315_046:0312c24": "我當刎頸而謝之。珍重。",
    "X68n1315_046:0313a01": "上堂。舉。雪峰云。若論此事。如一面鏡相似。胡來胡現。",
    "X68n1315_046:0313a02": "漢來漢現。有僧云。忽遇明鏡來時如何。雪峰云。胡漢",
    "X68n1315_046:0313a03": "但隱。　師云。不見道。驗人端的處。下口即知音。珍重。",
    "X68n1315_046:0313a04": "上堂云。山僧因看華嚴金師子章．第九由心迴轉善",
    "X68n1315_046:0313a05": "成門又釋云。如一尺之鏡。納重重之影像。若然者。道",
    "X68n1315_046:0313a06": "有也得。道無也得。道非亦得。道是亦得。雖然如是。更",
    "X68n1315_046:0313a07": "須知有拄杖頭上一竅。若也不會。拄杖子穿燈籠入",
    "X68n1315_046:0313a08": "佛殿。撞著釋迦。磕倒彌勒。露柱拊掌呵呵大笑。你且",
    "X68n1315_046:0313a09": "道笑箇什麼。以拄杖卓一下。便下座。",
    "X68n1315_046:0313a10": "上堂。舉。先德道。吾早年來積學問。亦曾討疏尋經論。",
    "X68n1315_046:0313a11": "分別名相不知休。入海筭沙徒自困。却被如來苦呵",
    "X68n1315_046:0313a12": "責。數他珍寶有何益。且問諸人。作麼生是自家珍寶。",
    "X68n1315_046:0313a13": "若也不會。拄杖子叫屈去也。卓一下。珍重。",
    "X68n1315_046:0313a14": "上堂云。江月照。松風吹。永夜清宵何所為。淥水澗中",
    "X68n1315_046:0313a15": "流不住。白雲片片嶺頭飛。珍重。",
    "X68n1315_046:0313a16": "上堂云。先德道。今古應無墜。分明在目前。片雲生晚",
    "X68n1315_046:0313a17": "谷。孤鶴下遙天。岸柳含煙綠。溪花帶雨鮮。誰人知此",
    "X68n1315_046:0313a18": "意。令我憶南泉。　師云。你且道南泉意作麼生。良久。云。",
    "X68n1315_046:0313a19": "兩眼已隨青嶂合。雙眉猶帶野花顰。珍重。",
    "X68n1315_046:0313a20": "上堂。舉。傅大士云。未有無心境。曾無無境心。境忘心",
    "X68n1315_046:0313a21": "自滅。心滅境無侵。　師遂拈起拄杖云。山僧喚者箇作",
    "X68n1315_046:0313a22": "拄杖子。你等諸人喚什麼作境。你若道得。山僧有通",
    "X68n1315_046:0313a23": "方句。若道不得。與你七百錢。珍重。",
    "X68n1315_046:0313a24": "上堂云。若論此事。直饒辯似懸河。智如流水。且與那",
    "X68n1315_046:0313b01": "事沒交涉。昔有僧問風穴大師。如何是道。大師云。五",
    "X68n1315_046:0313b02": "鳳樓前。如何是道中人。大師云。問取城隍使。道與道",
    "X68n1315_046:0313b03": "中人相去多少。大師云。月似羅中鏡。星如霧裏燈。　師",
    "X68n1315_046:0313b04": "云。眾中商量。極有云云。山僧今日與你頌出。月似羅",
    "X68n1315_046:0313b05": "中鏡。星如霧裏燈。滿堂清淨眾。盡是坐禪僧。珍重。",
    "X68n1315_046:0313b06": "上堂云。如釋尊言。應如是知。如是見。如是信解。不生",
    "X68n1315_046:0313b07": "法相。　師遂拈起拄杖云。山僧喚者箇作拄杖子。何者",
    "X68n1315_046:0313b08": "是法相。卓拄杖。下座。",
    "X68n1315_046:0313b09": "上堂云。山僧常向諸人道。擬心即差。動念即錯。不擬",
    "X68n1315_046:0313b10": "不錯。一任你諸人貶剝。你且道貶剝什麼處。良久。云。",
    "X68n1315_046:0313b11": "想君不是金牙作。爭解彎弓射尉遲。",
    "X68n1315_046:0313b12": "上堂。舉。僧問曹山。雪覆千山。為什麼孤峰獨露。曹山",
    "X68n1315_046:0313b13": "云。須知有異中異。進云。如何是異中異。曹山云。不覆",
    "X68n1315_046:0313b14": "千山頂。　師云。曹山慈悲濃厚。接引羣生。要會即不可。",
    "X68n1315_046:0313b15": "山僧者裏不然。如何是異中異。片片梅花飛落地。珍",
    "X68n1315_046:0313b16": "重。",
    "X68n1315_046:0313b17": "上堂。拈起拄杖云。山僧有時一棒作箇幔天網。打俊",
    "X68n1315_046:0313b18": "鷹俊鷂。有時一棒作箇布絲網。撈蝦摝蜆。有時一棒",
    "X68n1315_046:0313b19": "作金毛師子。有時一棒作蝦蟇蚯蚓。山僧打你諸人",
    "X68n1315_046:0313b20": "一棒。且作麼生商量。你若緇素得出。不妨拄杖頭上",
    "X68n1315_046:0313b21": "眼開照四天下。若也未然。從教立在古屏畔。待使丹",
    "X68n1315_046:0313b22": "青入畵圖。珍重。",
    "X68n1315_046:0313b23": "上堂。舉。魯祖凡見僧來。便面壁而坐。眾中商量。極有",
    "X68n1315_046:0313b24": "多般。梁山受業先師曾有一頌。魯祖三昧最省力。才",
    "X68n1315_046:0313c01": "見僧來便面壁。若是同心達道者。不在揚眉便相悉。",
    "X68n1315_046:0313c02": "山僧即不然。祖師面壁播諸方。無限禪人謾度量。無",
    "X68n1315_046:0313c03": "事晚來江上立。數株寒栢倚斜陽。珍重。",
    "X68n1315_046:0313c04": "師舉。行脚時在眾中與一尊宿談論次。因舉。僧問長",
    "X68n1315_046:0313c05": "沙和尚。南泉遷化向什麼處去。長沙云。東家作驢。西",
    "X68n1315_046:0313c06": "家作馬。僧云。畢竟如何。長沙云。要騎即騎。要下即下。",
    "X68n1315_046:0313c07": "其尊宿遂問師云。莫是對他語否。師云。無。莫是成他",
    "X68n1315_046:0313c08": "問否。師云。無。莫是點他語否。師云。無。畢竟如何。師云。",
    "X68n1315_046:0313c09": "磬聲斷後。不許易價。因成一頌示眾云。要騎即騎。要",
    "X68n1315_046:0313c10": "下即下。磬聲斷後。不許易價。",
    "X68n1315_046:0313c11": "師上堂。拈起拄杖示眾云。先佛世尊道。觀法性空。是",
    "X68n1315_046:0313c12": "無上智。山僧喚者箇作拄杖子。汝諸人作麼生觀。有",
    "X68n1315_046:0313c13": "智不假年高。無智徒勞百歲。卓拄杖。下座。",
    "X68n1315_046:0313c14": "上堂。示眾云。古人道。有時先照後用。有時先用後照。",
    "X68n1315_046:0313c15": "有時照用同時。有時照用不同時。若也先照後用。露",
    "X68n1315_046:0313c16": "師子之爪牙。若也先用後照。縱象王之威猛。若也照",
    "X68n1315_046:0313c17": "用同時。如龍得水。致雨騰雲。若也照用不同時。提獎",
    "X68n1315_046:0313c18": "嬌兒。拊憐愛子。諸仁者。此古德建立法門。為合如是。",
    "X68n1315_046:0313c19": "不合如是。若合如是。似紀信登九龍之輦。不合如是。",
    "X68n1315_046:0313c20": "若項羽失千里烏騅。還有人為琅邪出氣也無。如無。",
    "X68n1315_046:0313c21": "山僧自道去也。卓拄杖。下座。",
    "X68n1315_046:0313c22": "上堂云。夫參學人。須是不滯於性相始得。若談於性。",
    "X68n1315_046:0313c23": "即滯於相。若談於相。即滯於性。者裏須是性相都泯。",
    "X68n1315_046:0313c24": "理事混融。方解即事即理。即性即相。當此之時。如拳",
    "X68n1315_046:0314a01": "十指。展縮自由。乃拈起拄杖云。拄杖走入新羅高麗",
    "X68n1315_046:0314a02": "國中。大醉報道。今年米貴。地神惡發生嗔。拄杖即今",
    "X68n1315_046:0314a03": "入地。便擲下拄杖。下座。　僧問。大事未辦時如何。　師云。",
    "X68n1315_046:0314a04": "金燈連夜照。不覺五更鐘。　進云。大事已辦時如何。　師",
    "X68n1315_046:0314a05": "云。跣足踏氷雪。方知徹骨寒。　問。談真即逆俗。順俗即",
    "X68n1315_046:0314a06": "違真。離此二途。請師舉唱。　師云。水底石牛吼。木裏瑞",
    "X68n1315_046:0314a07": "花開。　進云。若然者。不因觀北斗。爭得見南星。　師云。世",
    "X68n1315_046:0314a08": "亂奴欺主。年衰鬼弄人。放汝三十棒。　遂舉。大陽和尚",
    "X68n1315_046:0314a09": "示眾云。平常無生句。妙玄無私句。體明無盡句。後有",
    "X68n1315_046:0314a10": "僧請益。如何是平常無生句。白雲覆青山。青山頂不",
    "X68n1315_046:0314a11": "露。如何是妙玄無私句。寶殿無人不侍立。不種梧桐",
    "X68n1315_046:0314a12": "免鳳來。如何是體明無盡句。手指空時天地轉。迴途",
    "X68n1315_046:0314a13": "石馬出紗籠。第一句道得。師子嚬呻。第二句道得。師",
    "X68n1315_046:0314a14": "子踞地。第三句道得。師子返躑。縱也周遍十方。擒也",
    "X68n1315_046:0314a15": "坐在一處。正當與麼時。作麼生委悉。若委悉不得。來",
    "X68n1315_046:0314a16": "朝更向楚王看。便下座。",
    "X68n1315_046:0314a17": "上堂云。山僧昨日因禪人請益郢州大陽和尚三句",
    "X68n1315_046:0314a18": "語。山僧昔曾奉侍巾瓶來。今日不可不報答他大陽",
    "X68n1315_046:0314a19": "和尚去也。山僧亦有三句語。如何是平常無生句。言",
    "X68n1315_046:0314a20": "前無的旨。句後絕追尋。如何是妙玄無私句。金鳳不",
    "X68n1315_046:0314a21": "棲無影樹。玉兔何曾下碧霄。如何是體明無盡句。三",
    "X68n1315_046:0314a22": "冬枯木秀。九夏雪花紅。將此三轉語供養大陽和尚。",
    "X68n1315_046:0314a23": "雖然如此。又不可辜負我汾陽先師去也。山僧亦有",
    "X68n1315_046:0314a24": "三轉語供養我汾陽先師。如何是平常無生句。啐。如",
    "X68n1315_046:0314b01": "何是妙玄無私句。啄。如何是體明無盡句。好。　師乃頌",
    "X68n1315_046:0314b02": "云。啐啄好。林間問三老。不飡王母桃。自有仙家棗。便",
    "X68n1315_046:0314b03": "下座。",
    "X68n1315_046:0314b04": "上堂。舉。一老宿道。臨濟入門便喝。也是齋後打鐘。德",
    "X68n1315_046:0314b05": "山入門便棒。也是平地陷人。諸仁者便道。是幸然無",
    "X68n1315_046:0314b06": "事。向好肉上剜瘡。枝條上強生節目。似這般見解。更",
    "X68n1315_046:0314b07": "買三二十緉草鞋始得。又有一般老宿云。臨濟入門",
    "X68n1315_046:0314b08": "便喝。德山入門便棒。到者裏。凡聖路絕。纖毫不立。坐",
    "X68n1315_046:0314b09": "斷天下人舌頭。汝若擬議。喪身失命。似這般見解。滴",
    "X68n1315_046:0314b10": "水也難消。所以先師道。德山棒。臨濟喝。獨震乾坤橫",
    "X68n1315_046:0314b11": "該抹。琅邪即不然。臨濟入門便喝。且不得麤心。德山",
    "X68n1315_046:0314b12": "入門便棒。更須子細。且道教汝諸人子細箇什麼。云。",
    "X68n1315_046:0314b13": "停囚長智。養病喪軀。以拄杖卓一下。",
    "X68n1315_046:0314b14": "上堂。拈起拄杖云。十方諸佛降生。也在拄杖頭上。轉",
    "X68n1315_046:0314b15": "大法輪。也在拄杖頭上。入般涅槃。也在拄杖頭上。汝",
    "X68n1315_046:0314b16": "等諸人作麼生委悉。良久。云。不可待緣木求魚。見危",
    "X68n1315_046:0314b17": "致命。卓拄杖。下座。",
    "X68n1315_046:0314b18": "上堂云。夫參學者。須是智眼開明始得。今時諸尊宿",
    "X68n1315_046:0314b19": "纔見竪拂敲床。揚眉瞬目。便作是非褒貶。不見汾陽",
    "X68n1315_046:0314b20": "先師道。識得拄杖子。一生參學事畢。又泐潭澄和尚",
    "X68n1315_046:0314b21": "道。識得拄杖子。入地獄如箭射。聽取山僧一頌。汾陽",
    "X68n1315_046:0314b22": "拄杖子。天下走禪流。秋風急似箭。春雨潤如油。便下",
    "X68n1315_046:0314b23": "座。　僧問。昔日靈山。以桴擊鼓。轉大法輪。今日師登法",
    "X68n1315_046:0314b24": "座。請師演唱。　師云。白雲羃羃。　進云。大眾臨筵。如何證",
    "X68n1315_046:0314c01": "據。　師云。淥水潺潺。　進云。淮甸一輪月。長江萬里清。　師",
    "X68n1315_046:0314c02": "云。罕遇知音。　僧問。如何是琅邪境。　師云。山高海闊。　進",
    "X68n1315_046:0314c03": "云。如何是境中人。　師云。天長地久。　進云。人境已蒙師",
    "X68n1315_046:0314c04": "指示。向上宗乘事若何。　師云。速禮三拜。　僧問。談真即",
    "X68n1315_046:0314c05": "逆俗。順俗即違真。如何得不相違去。　師云。杖頭挑日",
    "X68n1315_046:0314c06": "月。　進云。施主臨筵。請師再垂方便。　師云。袖裏貯乾坤。",
    "X68n1315_046:0314c07": "　進云。野花連地發。春草徧園生。　師云。釣人江上立。不",
    "X68n1315_046:0314c08": "覺失漁舟。　師乃云。只麼地散去。亦有少分相應。雖然",
    "X68n1315_046:0314c09": "有少分相應。有似鈍鳥棲於枯枝。遊魚處於涸轍。作",
    "X68n1315_046:0314c10": "麼生是透脫一句。卓拄杖。下座。　僧問。承師有言。開口",
    "X68n1315_046:0314c11": "錯。擬心差。離此二途。請師別道。　師云。蘇武不入單于",
    "X68n1315_046:0314c12": "帳。　進云。與麼則今日失利去也。　師云。旁觀塞草亂斑",
    "X68n1315_046:0314c13": "斑。　進云。早知今日事。悔不慎當初。　師云。愁人莫向愁",
    "X68n1315_046:0314c14": "人說。　師因出州看陳轉運。喫茶次。乃問師云。佛法總",
    "X68n1315_046:0314c15": "不在思量。是否。　師云。既不在思量。如何道得。　運使大",
    "X68n1315_046:0314c16": "笑云。爭到者裏道不得。　師云。請運使問。待山僧道。　運",
    "X68n1315_046:0314c17": "使遂將前問問師。師答云。有過者且恕十三。無罪者",
    "X68n1315_046:0314c18": "莫決八棒。　運使呵呵大笑。乃就師乞頌。師遂與頌云。",
    "X68n1315_046:0314c19": "莫於言上覓。切忌意中尋。疾燄過風旨。思量海岳沉。",
    "X68n1315_046:0314c20": "　師歸山升座。舉似大眾。頌後續兩句云。祇陀親捨樹。",
    "X68n1315_046:0314c21": "長者布黃金。",
    "X68n1315_046:0314c22": "師因雪上堂云。雪。雪。大地山河一齊說。文殊普賢真",
    "X68n1315_046:0314c23": "妙訣。拈取拄杖驀頭撆。豐干林下笑呵呵。兩箇猢猻",
    "X68n1315_046:0314c24": "探水月。　僧問。一法若有。毗盧墮在凡夫。萬法若無。普",
    "X68n1315_046:0315a01": "賢失其境界。正當與麼時。還許文殊出頭來也無。　師",
    "X68n1315_046:0315a02": "云。樓頭吹畵角。妄聽五更鐘。　進云。學人未曉。乞師再",
    "X68n1315_046:0315a03": "指。　師云。未到長城不肯休。　進云。不入洪波裏。爭見弄",
    "X68n1315_046:0315a04": "潮人。　師云。草上斑斑眾者看。　師乃舉。靈樹和尚欲竪",
    "X68n1315_046:0315a05": "行狀碑。要選一轉語上碑。如契和尚意者。可以問如",
    "X68n1315_046:0315a06": "何是祖師西來意。人人下語皆不契。雲門為首座。下",
    "X68n1315_046:0315a07": "語云。師。方乃契得靈樹。師頌云。師師師。知知知。三三",
    "X68n1315_046:0315a08": "兩兩過遼西。一雙紅杏換消梨。",
    "X68n1315_046:0315a09": "上堂。拈起拄杖云。盤山道。向上一路。　師云。滑。　南院道。",
    "X68n1315_046:0315a10": "壁立千仞。　師云。險。　臨濟道。石火電光。　師云。鈍。　琅邪有",
    "X68n1315_046:0315a11": "定乾坤底句。各各高著眼。高著眼。卓拄杖。下座。　僧問。",
    "X68n1315_046:0315a12": "承教有言。法不在內。不在外。不在中間。未審在什麼",
    "X68n1315_046:0315a13": "處。　師云。逢人莫錯舉。　進云。還許學人請益也無。　師云。",
    "X68n1315_046:0315a14": "啼得血流無用處。其僧禮拜。　師云。猶較些子。　問。九夏",
    "X68n1315_046:0315a15": "賞勞。誰人得薦。　師云。周秦漢魏。　進云。與麼則昨夜一",
    "X68n1315_046:0315a16": "聲鴈。西風萬里秋。　師云。靜處薩婆訶。　師乃拈起拄杖",
    "X68n1315_046:0315a17": "云。在天則清。在地則濁。在人則神。在物則靈。且道在",
    "X68n1315_046:0315a18": "山僧手裏喚作什麼。良久。云。拄杖子。",
    "X68n1315_046:0315a19": "上堂。舉。仰山和尚見雪師子。遂問雲門。還有過得此",
    "X68n1315_046:0315a20": "色者麼。雲門遂推倒著。雪竇拈云。雲門只會推倒。不",
    "X68n1315_046:0315a21": "會扶起。即今問汝諸人。推倒扶起相去多少。拄杖子",
    "X68n1315_046:0315a22": "拶過眉毛。鼻孔裏呵呵大笑。便擲下拄杖。　僧問。雪峰",
    "X68n1315_046:0315a23": "三度上投子。九度上洞山。為什麼却去德山倒戈卸",
    "X68n1315_046:0315a24": "甲。　師云。人平不語。水平不流。　進云。石火電光人不顧。",
    "X68n1315_046:0315b01": "隨機設化有誰聞。　師云。地無三寸土。人無隔宿恩。　進",
    "X68n1315_046:0315b02": "云。霜後始知松栢操。事難方見丈夫心。　師云。江南兩",
    "X68n1315_046:0315b03": "浙水。　師乃云。見苦斷集。取捨難忘。獨契真常。悲心未",
    "X68n1315_046:0315b04": "廣。三祇五位。滯在長塗。一念成佛。心源未曉。諸仁者。",
    "X68n1315_046:0315b05": "若也薦得去。如金鱗透網。游泳波瀾。似俊鳥離籠。翱",
    "X68n1315_046:0315b06": "翔碧落。諸仁者。若能如是。方有少分相應。若也未然。",
    "X68n1315_046:0315b07": "且莫雲居羅漢。　僧問。古人借問田中事。插鍬叉手意",
    "X68n1315_046:0315b08": "如何。　師云。袈裟浮淥水。螺髻拂青雲。　進云。不入洪波",
    "X68n1315_046:0315b09": "裏。爭見弄潮人。　師云。作麼生是弄潮人。其僧便喝。　師",
    "X68n1315_046:0315b10": "云。七棒對十三。　問。古人道。承言者喪。滯句者迷。離此",
    "X68n1315_046:0315b11": "二途。如何即是。　師云。逢人莫舉。僧應諾。　師云。作什麼。",
    "X68n1315_046:0315b12": "僧便喝。　師云。好箇衲僧。僧拊掌。便禮拜。　師云。不消多。",
    "X68n1315_046:0315b13": "　師乃舉。先聖道。法爾不爾。俱為唇齒。汝等諸人作麼",
    "X68n1315_046:0315b14": "生會。若會得。開眼尿床。若也不會。遠之遠矣。便下座。",
    "X68n1315_046:0315b15": "　師遂持此語遍問諸禪者云。汝作麼生會。眾皆下語",
    "X68n1315_046:0315b16": "不契。　末後有僧云。請和尚下語。師便起歸方丈。　僧問。",
    "X68n1315_046:0315b17": "古人道。問無橫竪。答者由師。擬伸一問。師意如何。　師",
    "X68n1315_046:0315b18": "云。你試問看。　進云。劒閣路雖險。夜行人更多。　師云。想",
    "X68n1315_046:0315b19": "君不是金牙作。　進云。與麼則為眾竭力。禍出私門。　師",
    "X68n1315_046:0315b20": "云。教休不肯休。　師乃云。諸方盡道。拈槌竪拂。瞬目揚",
    "X68n1315_046:0315b21": "眉。曲為中下之流。山僧即不然。山僧拈起者拄杖子。",
    "X68n1315_046:0315b22": "也不為上上之人。亦不為中下之者。且道尋常用處",
    "X68n1315_046:0315b23": "作麼生。若知得一竅。方解穿窻透牖。動地搖天。若也",
    "X68n1315_046:0315b24": "未然。且向天台看華頂。却來南嶽度石橋。便下座。",
    "X68n1315_046:0315c01": "上堂。舉。先聖道。見身無實是佛身。了心如幻是佛幻。",
    "X68n1315_046:0315c02": "了得身心本性空。斯人與佛何殊別。者箇是拄杖子。",
    "X68n1315_046:0315c03": "阿那箇是佛。良久。云。一時吹取入門來。",
    "X68n1315_046:0315c04": "上堂云。千說萬說。不如一決。諸人者。且道決箇什麼。",
    "X68n1315_046:0315c05": "良久。云。點鐵化為金玉易。勸人除却是非難。歸堂去。",
    "X68n1315_046:0315c06": "上堂。舉。永嘉和尚道。但得本。莫愁末。如淨瑠瑙含寶",
    "X68n1315_046:0315c07": "月。遂拈起拄杖云。者箇是拄杖子。阿那箇是本。云。任",
    "X68n1315_046:0315c08": "是深山更深處。也應無計避王徭。珍重。",
    "X68n1315_046:0315c09": "上堂。舉。清平有僧問。如何是有漏。答云。笊籬。云。如何",
    "X68n1315_046:0315c10": "是無漏。答云。木杓。　師云。古人與麼道。實謂奇特。山僧",
    "X68n1315_046:0315c11": "為你諸人頌出。有漏笊籬。無漏木杓。烜赫禪和。妄生",
    "X68n1315_046:0315c12": "卜度。靈利座主。何處摸[打-丁+索]。金牙解使神鏘。李廣箭穿",
    "X68n1315_046:0315c13": "雙鵠。歸去。",
    "X68n1315_046:0315c14": "上堂云。東湧西沒。蓋是尋常。南北縱橫。未為極則。透",
    "X68n1315_046:0315c15": "皮徹骨則不問汝。鼻孔遼天一句作麼生道。良久。云。",
    "X68n1315_046:0315c16": "堪羨一堂無事客。臥雲深處不朝天。珍重。",
    "X68n1315_046:0315c17": "上堂云。拄杖若是。頭上安頭。拄杖不是。斬頭覓活。離",
    "X68n1315_046:0315c18": "此二途。猶是無依滯魄。透脫一路。猶是著肉汗衫。汝",
    "X68n1315_046:0315c19": "等諸人各具金剛眼睛。到者裏作麼生會。若也不會。",
    "X68n1315_046:0315c20": "拄杖子透過渤海。看看。卓拄杖一下。",
    "X68n1315_046:0315c21": "上堂云。盡大地是箇餬餅。從他江南兩浙。河北關西。",
    "X68n1315_046:0315c22": "咬者咬。嚼者嚼。矇[目*董]禪和被山僧擗頭打一棒。走入",
    "X68n1315_046:0315c23": "露柱裏藏身。且道露柱裏明得什麼邊事。若也不會。",
    "X68n1315_046:0315c24": "拄杖子為汝念箇揭諦真言。以拄杖卓一下。",
    "X68n1315_046:0316a01": "上堂。拈起拄杖云。永嘉道。心是根。法是塵。兩種猶如",
    "X68n1315_046:0316a02": "鏡上痕。痕垢盡除光始現。心法雙忘性即真。者箇是",
    "X68n1315_046:0316a03": "拄杖子。阿那箇是心。卓拄杖一下。",
    "X68n1315_046:0316a04": "上堂云。依經解義。三世佛冤。離經一字。又同魔說。且",
    "X68n1315_046:0316a05": "作麼生得不傷物義去。汝等諸人。聽山僧一頌。地凍",
    "X68n1315_046:0316a06": "草枯。水寒氷結。借問禪人。是何時節。臨濟走過新羅。",
    "X68n1315_046:0316a07": "德山愁眉不悅。珍重。",
    "X68n1315_046:0316a08": "上坐。舉。先梁山云。從南來者。與二十棒。從北來者。與",
    "X68n1315_046:0316a09": "二十棒。雖然如此。且不當宗乘。　師遂拈拄杖云。點與",
    "X68n1315_046:0316a10": "不點等。盡抹為微塵。卓拄杖一下。",
    "X68n1315_046:0316a11": "上堂。舉。先聖道。森羅及萬象。一法之所印。盡大地是",
    "X68n1315_046:0316a12": "一條拄杖。汝等諸人作麼生會。卓拄杖一下。便下座。",
    "X68n1315_046:0316a13": "上堂。舉。虎溪菴主。僧問。在者裏多少年。主云。只見春",
    "X68n1315_046:0316a14": "生夏長。年代總不記得。僧云。大好不記得。庵主云。你",
    "X68n1315_046:0316a15": "道我在者裏多少年。僧云。春生夏長。庵主云。閙市裏",
    "X68n1315_046:0316a16": "虎。　師云。聽取山僧一頌。閙市中心虎。能歌不解舞。命",
    "X68n1315_046:0316a17": "值木星君。不遇羅睺土。便下座。",
    "X68n1315_046:0316a18": "上堂。舉。先聖道。纔有是非。紛然失心。到者裏。還有商",
    "X68n1315_046:0316a19": "量也無。云。心麤者失。欺敵者亡。珍重。　僧問。今夜鐘鳴",
    "X68n1315_046:0316a20": "時。道人盡來此。向上宗乘。請師舉唱。　師云。我到者裏。",
    "X68n1315_046:0316a21": "總開口不得。　學云。退身三步去也。　師云。言不虗設。　學",
    "X68n1315_046:0316a22": "云。今日失利。　師云。放你三十棒。　問。拈搥竪拂即不問。",
    "X68n1315_046:0316a23": "瞬目揚眉事若何。　師云。趙州曾見南泉來。　進云。學人",
    "X68n1315_046:0316a24": "未曉。乞師再垂指示。　師云。今冬多雨雪。貧家爭柰何。",
    "X68n1315_046:0316b01": "　進云。百花皆毀折。冬後一陽春。　師云。真師子兒。善師",
    "X68n1315_046:0316b02": "子吼。　師乃舉。先韶陽大師道。咄咄咄。力韋希。禪子訝。",
    "X68n1315_046:0316b03": "中眉垂。諸高德。韶陽只有先鋒。且無殿後。山僧者裏",
    "X68n1315_046:0316b04": "即不然。咄咄咄。橫該抹。天不長兮地不闊。珍重。　僧問。",
    "X68n1315_046:0316b05": "久欽尊德。今日功明時如何。　師云。山高日出早。　進云。",
    "X68n1315_046:0316b06": "與麼則白馬敲金鐙。朝天萬里歸。　師云。親面龍顏一",
    "X68n1315_046:0316b07": "句作麼生道。　學云。一片月生海。幾家人上樓。　師云。在",
    "X68n1315_046:0316b08": "舍只言為客易。臨岐方覺告人難。　師乃云。過去諸佛",
    "X68n1315_046:0316b09": "已般涅槃。好與三十棒。見在諸佛轉大法輪。好與三",
    "X68n1315_046:0316b10": "十棒。未來諸佛當出於世。好與三十棒。諸高德。若要",
    "X68n1315_046:0316b11": "報佛之深恩。當如是學。學則從諸人。不得辜負老僧。",
    "X68n1315_046:0316b12": "珍重。",
    "X68n1315_046:0316b13": "上堂云。先聖道。在有破有。居空破空。二幻既除。中道",
    "X68n1315_046:0316b14": "不立。若然者。山僧拄杖向什麼處著。魚躍已隨流水",
    "X68n1315_046:0316b15": "去。鸎啼猶送落花來。珍重。",
    "X68n1315_046:0316b16": "上堂云。拈起拄杖。作靠山猛虎。放下拄杖。如入水蛟",
    "X68n1315_046:0316b17": "龍。靠山猛虎。作麼生商量。入水蛟龍。如何話會。若也",
    "X68n1315_046:0316b18": "不知者一竅。拄杖子笑汝去也。卓拄杖一下。便下座。",
    "X68n1315_046:0316b19": "上堂云。若論此事。如洪鐘待扣。聲應長空。如寶鏡當",
    "X68n1315_046:0316b20": "軒。影臨萬象。天不能蓋。地不能載。賢愚共處其間。聖",
    "X68n1315_046:0316b21": "凡出之不得。山僧與麼道。大有人笑去在。他也笑。我",
    "X68n1315_046:0316b22": "也笑。誰人知此竅。三十年更笑去在。珍重。　僧問。一塵",
    "X68n1315_046:0316b23": "才起。大地全收。一塵未起時如何。　師云。李廣射落雲",
    "X68n1315_046:0316b24": "中鴈。　進云。龍吟霧起。虎嘯風生也。　師云。驚得胡兒走",
    "X68n1315_046:0316c01": "似煙。　問。開口即錯。動舌即乖。如何是的。　師云。摩竭陀",
    "X68n1315_046:0316c02": "國金剛怒。　學云。離咽喉唇吻。又作麼生道。　師云。驗人",
    "X68n1315_046:0316c03": "端的處。下口即知音。　進云。與麼則野花開滿地。流水",
    "X68n1315_046:0316c04": "自西東。　師云。者回放過。後度難逢。卓拄杖一下。　師云。",
    "X68n1315_046:0316c05": "拈起拄杖。千花競發。放下拄杖。萬樹齊凋。不拈不放。",
    "X68n1315_046:0316c06": "一月在天。衲僧當此之時。作麼生道。良久。云。秋燕不",
    "X68n1315_046:0316c07": "聞梁上語。却看鴻鴈過長天。珍重。",
    "X68n1315_046:0316c08": "上堂云。擊水魚頭痛。穿林宿鳥驚。黃昏不擊鼓。日午",
    "X68n1315_046:0316c09": "打三更。諸禪德。既是日午。為甚却打三更。良久。云。昨",
    "X68n1315_046:0316c10": "見垂楊綠。今逢落葉黃。珍重。",
    "X68n1315_046:0316c11": "上堂。示眾云。色即是空。非色滅空。我喚者箇作拄杖",
    "X68n1315_046:0316c12": "子。你等諸人喚作什麼。乃云。欲知瀚海路。須是去來",
    "X68n1315_046:0316c13": "人。珍重。",
    "X68n1315_046:0316c14": "上堂云。句中薦得。遊子返於故鄉。意中薦得。方解事",
    "X68n1315_046:0316c15": "於尊堂。若然者。須是轉身吐氣始得。若能如是。方解",
    "X68n1315_046:0316c16": "百尺竿頭進步。句中無意。意中無句。既能如是。且作",
    "X68n1315_046:0316c17": "麼生轉身吐氣。若也不會。拄杖子為汝吐氣去也。卓",
    "X68n1315_046:0316c18": "拄杖。下座。",
    "X68n1315_046:0316c19": "上堂。示眾云。拈起拄杖。更無上上。放下拄杖。是何模",
    "X68n1315_046:0316c20": "樣。髑髏峰後即不問汝諸人。馬鐙裏藏身一句作麼",
    "X68n1315_046:0316c21": "生道。若道不得。拄杖子道去也。卓一下。便歸方丈。",
    "X68n1315_046:0316c22": "上堂。示眾。舉先聖道。說法不有亦不無。山僧不可欺",
    "X68n1315_046:0316c23": "賢罔聖。埋沒諸人去也。何以如此。也是湖南人賣麫。",
    "X68n1315_046:0316c24": "便下座。",
    "X68n1315_046:0317a01": "上堂。舉。先百丈禪師示眾云。百丈有三訣。喫茶珍重",
    "X68n1315_046:0317a02": "歇。直下若承當。知君猶未徹。　師拈云。百丈與麼道。美",
    "X68n1315_046:0317a03": "則美矣。善則善矣。雖然如是。即有順水之波。且無滔",
    "X68n1315_046:0317a04": "天之浪。山僧即不然。琅邪有三訣。淥水青山月。三冬",
    "X68n1315_046:0317a05": "枯木花。九夏寒巖雪。珍重。　僧問。把斷綱宗則不問。通",
    "X68n1315_046:0317a06": "風一句請師宣。　師云。清風戞地。紅燄亘天。　學云。若然",
    "X68n1315_046:0317a07": "者。撒手臥長空。攢眉却迴去。　師云。真師子兒。善師子",
    "X68n1315_046:0317a08": "吼。學人便喝。師卓拄杖一下。　學云。和尚著忙作什麼。",
    "X68n1315_046:0317a09": "師呵呵。　僧問。昔日憂闐王刻像。蓋為佛在忉利天說",
    "X68n1315_046:0317a10": "法。今日施主刻像。未審佛在什麼處說法。　師云。三山",
    "X68n1315_046:0317a11": "鏁夜月。　進云。大眾側聆。學人未曉。　師云。照破萬家門。",
    "X68n1315_046:0317a12": "　進云。恁麼則日出乾坤耀。雲收山岳青。　師云。驗人端",
    "X68n1315_046:0317a13": "的處。　進云。早知燈是火。　師云。直待雨淋頭。　師乃舉。先",
    "X68n1315_046:0317a14": "聖道。至道無難。唯嫌揀擇。下面注云。但莫憎愛。洞然",
    "X68n1315_046:0317a15": "明白。　師云。汝諸人到者裏。作麼生下得一轉語契古",
    "X68n1315_046:0317a16": "人。良久。云。汝也不著便。我也不著便。兩箇蒸餅。一斗",
    "X68n1315_046:0317a17": "好麫。歸堂去。　僧問。古人對拄杖子。為什麼哭蒼天。　師",
    "X68n1315_046:0317a18": "云。蓬頭跣足。　進云。蒼天。蒼天。　師云。瞎漢。放你二十棒。",
    "X68n1315_046:0317a19": "　學云。諾。諾。　師云。棺木裏瞠眼。　僧問。無言無說。猶辱宗",
    "X68n1315_046:0317a20": "風。舉唱談玄。埋沒宗旨。離此二途。請師別道。　師云。千",
    "X68n1315_046:0317a21": "年田。八百主。　進云。將謂胡鬚赤。更有赤鬚胡。　師云。試",
    "X68n1315_046:0317a22": "對眾驗看。僧禮拜。　師云。將謂南番舶主。元來此土商",
    "X68n1315_046:0317a23": "人。　師乃云。內空故無眼耳鼻舌身意。外空故無色聲",
    "X68n1315_046:0317a24": "香味觸法。不是無。何故。不見石頭大師道。然於一一",
    "X68n1315_046:0317b01": "法。依根葉分布。歸堂去。　僧問。客路如天遠。侯門似海",
    "X68n1315_046:0317b02": "深。琅邪門下如何進道。　師云。六六三十六。　進云。學人",
    "X68n1315_046:0317b03": "未曉。乞師再垂方便。　師云。臥雲深處不朝天。　進云。恁",
    "X68n1315_046:0317b04": "麼則雲收山嶽靜。春暖百花榮。　師云。靜處薩婆訶。　問。",
    "X68n1315_046:0317b05": "承教有言。諸法從本來。常自寂滅相。學人見山是山。",
    "X68n1315_046:0317b06": "見水是水時如何。　師云。賊是小人。智過君子。　進云。莫",
    "X68n1315_046:0317b07": "言侵早起。更有夜行人。　師云。此迴放過。後度難逢。卓",
    "X68n1315_046:0317b08": "拄杖一下。　師乃云。上不在天。下不在地。中不在人。若",
    "X68n1315_046:0317b09": "然者。四生六道承何恩力。汝且道著力一句如何道得。",
    "X68n1315_046:0317b10": "若道不得。拄杖子與彌勒．釋迦闘打去也。卓拄杖一下。",
    "X68n1315_046:0317b11": "拈古",
    "X68n1315_046:0317b12": "舉。外道問佛。不問有言。不問無言。世尊據坐。外道云。",
    "X68n1315_046:0317b13": "世尊大慈大悲。開我迷雲。令我得入。外道去後。阿難",
    "X68n1315_046:0317b14": "白佛。外道見何道理。讚歎而去。世尊云。如世良馬。見",
    "X68n1315_046:0317b15": "鞭影而行。",
    "X68n1315_046:0317b16": "師拈云。依稀似曲纔堪聽。又被風吹別調中。",
    "X68n1315_046:0317b17": "仰山夜夢入五百聖堂。為第二座。時有一尊者。起來",
    "X68n1315_046:0317b18": "白槌云。次當第二座說法。仰山遂起。白槌云。摩訶衍",
    "X68n1315_046:0317b19": "法。離四句。絕百非。謹白。其五百聖眾各各散去。",
    "X68n1315_046:0317b20": "師拈云。且道五百聖眾散去。是肯他仰山。不肯他",
    "X68n1315_046:0317b21": "仰山。若肯他仰山。又辜負仰山。若不肯仰山。猶如",
    "X68n1315_046:0317b22": "平地上喫交。山僧今日不惜兩莖眉毛與汝諸人",
    "X68n1315_046:0317b23": "注破。摩訶衍法。離四句。絕百非。你若舉似諸方。諸",
    "X68n1315_046:0317b24": "方若與麼會。入地獄如箭射。",
    "X68n1315_046:0317c01": "舉。趙州一日與文遠論義。鬬劣不鬬勝。勝者輸果子。",
    "X68n1315_046:0317c02": "文遠云。請和尚立義。州云。我是一頭驢。文遠云。某甲",
    "X68n1315_046:0317c03": "是驢糞。趙州云。將果子來。",
    "X68n1315_046:0317c04": "師拈云。趙州大似蕭何制律。文遠也似蕭何制律。",
    "X68n1315_046:0317c05": "舉。僧問。如何是夾山境。夾山云。猿抱子歸青嶂裏。鳥",
    "X68n1315_046:0317c06": "銜花落碧巖前。法眼云。我二十年作境話會。",
    "X68n1315_046:0317c07": "師拈云。且道如今作麼生會。良久。云。上士游山水。",
    "X68n1315_046:0317c08": "中人坐竹林。",
    "X68n1315_046:0317c09": "舉。崔禪上堂云。出來打。出來打。時有僧出來云。崔禪",
    "X68n1315_046:0317c10": "聻。崔禪擲下拄杖。下座。",
    "X68n1315_046:0317c11": "師拈云。久經行陣者。終不展旗鎗。",
    "X68n1315_046:0317c12": "舉。臨濟示眾云。但有問訊。不虧欠伊。總識得伊來處。",
    "X68n1315_046:0317c13": "與麼來者。恰似失却。不與麼來。無繩自縛。一切時中",
    "X68n1315_046:0317c14": "莫亂斟酌。會與不會都來是錯。分明與道。一任天下",
    "X68n1315_046:0317c15": "人貶剝。",
    "X68n1315_046:0317c16": "師拈云。作麼生貶。作麼生剝。良久。云。垂鈎四海。為",
    "X68n1315_046:0317c17": "釣驪龍。格外玄談。蓋尋知己。喝一喝。",
    "X68n1315_046:0317c18": "舉。順德問僧。窻外什麼聲。僧云。雨滴聲。順德云。眾生",
    "X68n1315_046:0317c19": "顛倒。迷己逐物。",
    "X68n1315_046:0317c20": "師拈云。得即得。大似平地上陷人。",
    "X68n1315_046:0317c21": "舉。鼓山示眾。鼓山門下。不得嗽咳。時有僧出來咳[口*敕]",
    "X68n1315_046:0317c22": "一聲。鼓山云。作什麼。僧云。傷寒。山云。傷寒即得。",
    "X68n1315_046:0317c23": "師拈云。雷聲甚大。雨點全無。",
    "X68n1315_046:0317c24": "舉。寶壽初開堂日。三聖為請主。便推出一僧問話。其",
    "X68n1315_046:0318a01": "僧纔禮拜。寶壽便打。三聖云。若與麼為人。已後瞎却",
    "X68n1315_046:0318a02": "鎮州一城人眼在。寶壽擲下拄杖。便歸方丈。",
    "X68n1315_046:0318a03": "師拈云。不是三聖。爭到今日。然雖如此。錯會者多。",
    "X68n1315_046:0318a04": "舉。巖頭問德山云。是凡是聖。德山便喝。巖頭禮拜。後",
    "X68n1315_046:0318a05": "洞山聞。云。若不是奯公。大難承當。巖頭云。洞山老人",
    "X68n1315_046:0318a06": "錯下名言。我當時一手擡一手搦。",
    "X68n1315_046:0318a07": "師拈云。巖頭無人問著。不妨奇特。纔被洞山腦後",
    "X68n1315_046:0318a08": "一錐。直得瓦解氷消。",
    "X68n1315_046:0318a09": "舉。興化道。此一炷香。擬欲承嗣三聖。三聖與我太孤。",
    "X68n1315_046:0318a10": "擬欲承嗣大覺。大覺與我太賒。此一炷香。不如承嗣",
    "X68n1315_046:0318a11": "臨濟先師。",
    "X68n1315_046:0318a12": "師拈云。且道因甚承嗣臨濟。良久。云。路逢劒客須",
    "X68n1315_046:0318a13": "呈劒。不是詩人莫獻詩。",
    "X68n1315_046:0318a14": "舉。僧問踈山。如何是法身。踈山云。枯樁。僧云。如何是",
    "X68n1315_046:0318a15": "法身向上事。山云。非枯樁。僧云。法身還遍一切處也",
    "X68n1315_046:0318a16": "無。山云。遍。僧云。淨瓶內還有也無。山云。無。僧云。大好",
    "X68n1315_046:0318a17": "遍。山便打。又僧問曹山云。滿月彎弓時如何。師云。善",
    "X68n1315_046:0318a18": "射不中的。學云。為什麼不中的。師云。左來左中。右來",
    "X68n1315_046:0318a19": "右中。學云。大好不中的。師便打。又僧問雲居。明鏡當",
    "X68n1315_046:0318a20": "臺如何。師云。不鑒照。學云。為什麼不鑒照。師云。胡來",
    "X68n1315_046:0318a21": "胡現。漢來漢現。學云。大好不鑒照。師便打。",
    "X68n1315_046:0318a22": "師拈云。一轉語。賓家有道理。主家無道理。一轉語。",
    "X68n1315_046:0318a23": "主家有道理。賓家無道理。一轉語。賓主俱無道理。",
    "X68n1315_046:0318a24": "若也揀得出。鼻孔在琅琊手裏。若也揀不出。一任",
    "X68n1315_046:0318b01": "草鞋裏[跳-兆+孛]跳。",
    "X68n1315_046:0318b02": "舉。僧問洞山初和尚。如何是道。山云。卓。學云。擬向如",
    "X68n1315_046:0318b03": "何。山云。失卓。後僧持此語問徹和尚。未審洞山意旨",
    "X68n1315_046:0318b04": "如何。徹云。虎鬬龍傷。",
    "X68n1315_046:0318b05": "師拈云。金烏藏海岸。玉兔離青霄。",
    "X68n1315_046:0318b06": "舉。百丈一日陞堂。大眾集定。以拄杖一時趂下法堂。",
    "X68n1315_046:0318b07": "却召大眾。大眾回首。乃云。月似彎弓。少雨多風。",
    "X68n1315_046:0318b08": "師拈云。若入洪波裏。須是弄潮人。",
    "X68n1315_046:0318b09": "舉。雲門云。釋迦老子初生下時。目顧四方。一手指天。",
    "X68n1315_046:0318b10": "一手指地道。天上天下。唯我獨尊。我當時若見。一棒",
    "X68n1315_046:0318b11": "打殺與狗喫却。圖得天下太平。",
    "X68n1315_046:0318b12": "師拈云。將此身心奉塵剎。是即名為報佛恩。",
    "X68n1315_046:0318b13": "舉。曹山云。莫行心處路。不掛本來衣。何須更與麼。切",
    "X68n1315_046:0318b14": "忌未生時。",
    "X68n1315_046:0318b15": "師拈云。不傷物義一句作麼生道。良久。云。庭前翠",
    "X68n1315_046:0318b16": "竹禪人種。嶺上青松野客[栽-木+土]。",
    "X68n1315_046:0318b17": "舉。閑禪師示眾云。不生想念。本來無體。大用現前。不",
    "X68n1315_046:0318b18": "說時節。後臨遷化時。問侍者云。坐去者誰。侍者云。僧",
    "X68n1315_046:0318b19": "伽。又云。立去者誰。侍者云。僧會。閑禪乃周行七步。垂",
    "X68n1315_046:0318b20": "手而終。",
    "X68n1315_046:0318b21": "師拈云。生既如是。死亦如然。",
    "X68n1315_046:0318b22": "舉。趙州行脚時。到一鄉院。經旬日。臨去乃辭院主。院",
    "X68n1315_046:0318b23": "主云。何往。趙州云。臺山禮拜文殊去。院主云。某甲有",
    "X68n1315_046:0318b24": "頌相送。云。何處青山不道場。遙須策杖禮清涼。雲中",
    "X68n1315_046:0318c01": "縱有金毛現。正眼觀時非吉祥。趙州乃問。作麼生是",
    "X68n1315_046:0318c02": "正眼。院主無語。",
    "X68n1315_046:0318c03": "師拈云。啼得血流無用處。",
    "X68n1315_046:0318c04": "舉。米倉與寶壽同赴州主齋次。州主令客司傳語。請",
    "X68n1315_046:0318c05": "二人長老談論佛法。寶壽云。請師兄長老答話。米倉",
    "X68n1315_046:0318c06": "便喝。寶壽云。未曾奉問。喝箇什麼。米倉云。猶欠少在。",
    "X68n1315_046:0318c07": "寶壽却與一喝。",
    "X68n1315_046:0318c08": "師拈云。大似點火夜行。",
    "X68n1315_046:0318c09": "舉。臨濟上堂云。赤肉團上有一無位真人。常從汝等",
    "X68n1315_046:0318c10": "面門出入。未證據者看。時有僧出問。如何是無位真",
    "X68n1315_046:0318c11": "人。臨濟下禪床搊住。其僧擬議。濟乃托開云。無位真",
    "X68n1315_046:0318c12": "人是什麼乾屎橛。便歸方丈。",
    "X68n1315_046:0318c13": "師拈云。臨濟可謂氷凌上度過九鞠。劒刃上拾得",
    "X68n1315_046:0318c14": "全身。",
    "X68n1315_046:0318c15": "舉。百丈開田次。問黃檗。運闍黎。開田不易。檗云。眾僧",
    "X68n1315_046:0318c16": "作務。百丈云。有煩道用。檗云。爭敢辭勞。百丈云。開得",
    "X68n1315_046:0318c17": "多少田也。檗乃將鋤頭築地三下。百丈便喝。黃檗掩",
    "X68n1315_046:0318c18": "耳便出。",
    "X68n1315_046:0318c19": "師拈云。百丈一喝。可謂垂絲於萬丈潭中。黃檗掩",
    "X68n1315_046:0318c20": "耳。獨聳於千峰之上。",
    "X68n1315_046:0318c21": "舉。雲居上堂云。譬如人將三十貫錢買得一隻獵狗。",
    "X68n1315_046:0318c22": "只解尋得有蹤跡。忽遇羚羊挂角時。莫道蹤跡。氣息",
    "X68n1315_046:0318c23": "也覓不著。時有僧出便問。羚羊挂角時如何。雲居云。",
    "X68n1315_046:0318c24": "六六三十六。僧無語。雲居云。會麼。僧云。不會。居云。不",
    "X68n1315_046:0319a01": "見道。絕蹤跡。",
    "X68n1315_046:0319a02": "師拈云。雲居與麼稱提。大似八尺布衫丈二袖。",
    "X68n1315_046:0319a03": "舉。趙州到茱萸處。執杖子於法堂上從東邊過西邊。",
    "X68n1315_046:0319a04": "茱萸便問。作什麼。州云。探水。茱萸云。我者裏一滴也",
    "X68n1315_046:0319a05": "無。探箇什麼。趙州靠了杖子便出去。",
    "X68n1315_046:0319a06": "師拈云。世亂奴欺主。年衰鬼弄人。",
    "X68n1315_046:0319a07": "舉。僧問藥山。平田淺草。麈鹿成羣。如何射得麈中主。",
    "X68n1315_046:0319a08": "山云。看箭。僧便作倒勢。山云。拖出者死屍著。僧[跳-兆+孛]跳",
    "X68n1315_046:0319a09": "便出。山云。揑泥丸漢有什麼限。",
    "X68n1315_046:0319a10": "師拈云。賊出關門。家中叫屈。",
    "X68n1315_046:0319a11": "舉。乾峰上堂云。舉一不得舉二。放過一著。落在第二。",
    "X68n1315_046:0319a12": "雲門在座下。出來云。昨日一人新到從天台來。却往",
    "X68n1315_046:0319a13": "南岳去也。乾峰下座搊住云。維那。來日不得普請。便",
    "X68n1315_046:0319a14": "托開。歸方丈。",
    "X68n1315_046:0319a15": "師拈云。路遙知馬力。歲久見人心。",
    "X68n1315_046:0319a16": "舉。趙州聞俗行者勘僧云。我有十貫錢。若有人下得",
    "X68n1315_046:0319a17": "一轉語。即捨此錢。前後有人下語並不契。趙州遂往",
    "X68n1315_046:0319a18": "行者家。行者云。若下得一轉語。即捨其錢。趙州戴笠",
    "X68n1315_046:0319a19": "子便行。",
    "X68n1315_046:0319a20": "師拈云。武帝求仙不得仙。王喬端坐却昇天。",
    "X68n1315_046:0319a21": "舉。巗頭為渡子時。凡見人來。舉棹示之。忽有一婆子",
    "X68n1315_046:0319a22": "抱一孩子來。問云。呈橈舞棹即不問。且道婆手中孩",
    "X68n1315_046:0319a23": "兒甚處得來。巗頭便打。婆云。婆生七子。不遇知音。只",
    "X68n1315_046:0319a24": "者一箇。也不消得。便拋向水中。",
    "X68n1315_046:0319b01": "師拈云。欺敵者亡。",
    "X68n1315_046:0319b02": "舉。百丈見趙州來參。百丈云。甚麼處來。州云。南泉來。",
    "X68n1315_046:0319b03": "丈云。南泉近日有何言句示徒。州云。今時人直教悄",
    "X68n1315_046:0319b04": "然去。百丈云。悄然且致。茫然一句作麼生道。州近前",
    "X68n1315_046:0319b05": "三步。百丈咄之。州作縮頭勢。百丈云。大好悄然。趙州",
    "X68n1315_046:0319b06": "拂袖便出去。",
    "X68n1315_046:0319b07": "師拈云。趙州老人向師子窟中換得牙爪。",
    "X68n1315_046:0319b08": "舉。小乘毗沙論。有一聚落。毒龍所居。時有五百尊者。",
    "X68n1315_046:0319b09": "往彼降他不得。後有一尊者彈指一下。其龍即降。",
    "X68n1315_046:0319b10": "師拈云。若據教乘。自有科判。琅琊者裏即不然。只",
    "X68n1315_046:0319b11": "者彈指也不消得。然雖如是。且莫困魚止濼。病鳥",
    "X68n1315_046:0319b12": "棲蘆。",
    "X68n1315_046:0319b13": "與。仰山參巗頭。巗頭纔見。竪起拂子。仰山便展坐具。",
    "X68n1315_046:0319b14": "巗頭放下拂子。仰山收坐具。巗頭云。我不重你放。即",
    "X68n1315_046:0319b15": "重你收。",
    "X68n1315_046:0319b16": "師拈云。巗頭與麼道。錯批判者多。仰山出去。切不",
    "X68n1315_046:0319b17": "得麤心。",
    "X68n1315_046:0319b18": "與。黃檗見僧來。乃云。諸方老宿盡在我拄杖頭上。僧",
    "X68n1315_046:0319b19": "便禮拜。僧後到大樹處舉前話。大樹云。黃檗與麼道。",
    "X68n1315_046:0319b20": "曾夢見諸方也未。其僧却回。舉似黃檗。黃檗云。我者",
    "X68n1315_046:0319b21": "話已行遍天下。",
    "X68n1315_046:0319b22": "師拈云。大樹與麼道。大似有眼如盲。黃檗一條拄",
    "X68n1315_046:0319b23": "杖。天下人咬嚼不碎。",
    "X68n1315_046:0319b24": "舉。臨濟上堂。有僧出禮拜。濟便喝。僧云。老和尚莫探",
    "X68n1315_046:0319c01": "頭好。濟云。你道落在什麼處。僧便喝。又僧問。如何是",
    "X68n1315_046:0319c02": "佛法大意。濟便喝。僧禮拜。濟云。你道好喝也無。僧云。",
    "X68n1315_046:0319c03": "草賊大敗。濟云。過在什麼處。僧云。再犯不容。臨濟乃",
    "X68n1315_046:0319c04": "云。要會臨濟賓主句。請問取適來問話二禪客。",
    "X68n1315_046:0319c05": "師拈云。真金須入火。",
    "X68n1315_046:0319c06": "舉。金剛經云。一切有為法。如夢幻泡影。如露亦如電。",
    "X68n1315_046:0319c07": "應作如是觀。",
    "X68n1315_046:0319c08": "師拈云。先聖可謂誠實之言。然雖如是。錯會者如",
    "X68n1315_046:0319c09": "麻似粟。",
    "X68n1315_046:0319c10": "舉。僧問石霜。咫尺之間。為什麼不覩師顏。霜云。我遍",
    "X68n1315_046:0319c11": "界不曾藏。僧又到雪峰處。問云。遍界不曾藏。意旨如",
    "X68n1315_046:0319c12": "何。峰云。什麼處不是石霜。",
    "X68n1315_046:0319c13": "師拈云。雪峰雖有利人之心。且無出人之眼。石霜",
    "X68n1315_046:0319c14": "雖有出人之眼。未知向上一竅。",
    "X68n1315_046:0319c15": "舉。淨名經云。諸菩薩各各說不二法門。於是文殊曰。",
    "X68n1315_046:0319c16": "如我意者。於一切法。無言無說。無示無識。離諸問答。",
    "X68n1315_046:0319c17": "是為入不二法門。於是文殊師利問維摩詰。我等各",
    "X68n1315_046:0319c18": "各自說已。仁者當說何法是菩薩入不二法門。維摩",
    "X68n1315_046:0319c19": "默然。文殊讚言。善哉。善哉。乃至無有文字語言。是為",
    "X68n1315_046:0319c20": "真入不二法門。",
    "X68n1315_046:0319c21": "師拈云。文殊與麼讚歎。也是灼卜聽虗聲。維摩默",
    "X68n1315_046:0319c22": "然。切不得鑽龜打瓦。",
    "X68n1315_046:0319c23": "舉。圓明云。瘥病不假驢駞藥。三角云。瘥病須假驢駞",
    "X68n1315_046:0319c24": "藥。",
    "X68n1315_046:0320a01": "師拈云。圓明可謂小慈妨於大慈。三角貪他一斗",
    "X68n1315_046:0320a02": "米。失却半年糧。",
    "X68n1315_046:0320a03": "舉。僧問同安。如何是向去底人。安云。寒蟬抱枯木。哭",
    "X68n1315_046:0320a04": "盡不回頭。又問。如何是却來底人。安云。火裏蘆花秀。",
    "X68n1315_046:0320a05": "鋒春恰似秋。又問。如何是不來不去底人。安云。石羊",
    "X68n1315_046:0320a06": "遇石虎。相逢早晚休。",
    "X68n1315_046:0320a07": "師拈云。古人雖解箭穿鴻鴈。要且不解遶樹射猿。",
    "X68n1315_046:0320a08": "舉。僧問白兆。師唱誰家曲。宗風嗣阿誰。師云。自小不",
    "X68n1315_046:0320a09": "曾歷他家門戶。僧云。與麼則竺乾的子白兆兒孫。師",
    "X68n1315_046:0320a10": "云。承言者喪。滯句者迷。",
    "X68n1315_046:0320a11": "師拈云。巧人須得巧人佐。拙人須得拙人扶。",
    "X68n1315_046:0320a12": "舉。僧問風穴。寶塔元無縫。金門即日開時如何。穴云。",
    "X68n1315_046:0320a13": "智積佐來空合掌。天王捧出不知音。如何是塔中人。",
    "X68n1315_046:0320a14": "穴云。萎花風掃去。香水雨飄來。",
    "X68n1315_046:0320a15": "師拈云。風穴若無後語。大似紀信詐降。",
    "X68n1315_046:0320a16": "舉。大般若經云。善現問舍利弗云。以何為佛眼。舍利",
    "X68n1315_046:0320a17": "答云。以性空為佛眼。善現嘆云。善哉。善哉。從上諸佛",
    "X68n1315_046:0320a18": "皆以性空為佛眼。從佛口生。從法化生。",
    "X68n1315_046:0320a19": "師拈云。望天不見天。覷地不見地。",
    "X68n1315_046:0320a20": "舉。教中道。清淨本然。云何忽生山河大地。",
    "X68n1315_046:0320a21": "師拈云。清淨本然。云何忽生山河大地。",
    "X68n1315_046:0320a22": "舉。肇法師云。旋嵐偃嶽而常靜。江河競注而不流。野",
    "X68n1315_046:0320a23": "馬飃鼓而不動。日月歷天而不周。",
    "X68n1315_046:0320a24": "師拈云。肇法師與麼道。也是平地上陷人。山僧者",
    "X68n1315_046:0320b01": "裏即不然。巖前淥水。嶺上白雲。",
    "X68n1315_046:0320b02": "舉。無著到五臺文殊處喫茶次。文殊提起琥珀盞子",
    "X68n1315_046:0320b03": "問云。南方還有這箇麼。無著云。無。文殊云。尋常將什",
    "X68n1315_046:0320b04": "麼喫茶。無著便休去。",
    "X68n1315_046:0320b05": "師拈云。若也是去。可謂虎口裏奪餐。若也非去。移",
    "X68n1315_046:0320b06": "舟看水勢。舉棹別波瀾。",
    "X68n1315_046:0320b07": "舉。石霜在溈山會下作米頭。一日。篩米次。溈山云。施",
    "X68n1315_046:0320b08": "主物。不要拋撒。石霜云。不拋撒。溈山於地上拈得一",
    "X68n1315_046:0320b09": "粒米云。汝道不拋撒。者箇是什麼。石霜無語。溈山云。",
    "X68n1315_046:0320b10": "莫欺者一粒。百千粒盡從者一粒生。石霜云。百千粒",
    "X68n1315_046:0320b11": "從者一粒生。未審者一粒從什麼處生。溈山呵呵大",
    "X68n1315_046:0320b12": "笑。便歸方丈。至晚上堂云。大眾。米裏有蟲。",
    "X68n1315_046:0320b13": "師拈云。溈山一粒米。彈破衲僧牙。",
    "X68n1315_046:0320b14": "舉。僧問寶壽。萬境來侵時如何。寶壽云。莫管他。僧禮",
    "X68n1315_046:0320b15": "拜。壽云。莫動著。動著即打折你驢腰。",
    "X68n1315_046:0320b16": "師拈云。若無遣虵手。悞煞世間人。",
    "X68n1315_046:0320b17": "舉。泰首座到洞山處。洞山晚間排果子管顧他。洞山",
    "X68n1315_046:0320b18": "便問云。首座。有一物。上拄天。下拄地。黑如漆。常在動",
    "X68n1315_046:0320b19": "用中。動用中收不得。且道過在什麼處。首座云。過在",
    "X68n1315_046:0320b20": "動用中。洞山喚。侍者。收却果子牀。不得果子喫。",
    "X68n1315_046:0320b21": "師拈云。若不是洞山老人　能辨得。雖然如此。洞",
    "X68n1315_046:0320b22": "山老人猶欠一著在。",
    "X68n1315_046:0320b23": "舉。水潦參馬大師。問如何是祖師西來意。被馬大師",
    "X68n1315_046:0320b24": "一踏踏倒。起來拍手呵呵大笑。當下大悟。便承嗣馬",
    "X68n1315_046:0320c01": "大師。住後。有僧問。如何是祖師西來意。水潦云。自從",
    "X68n1315_046:0320c02": "馬師一踏後。直至如今笑不休。",
    "X68n1315_046:0320c03": "師拈云。大眾。你道水潦還曾悟也未。",
    "X68n1315_046:0320c04": "舉。龐居士問馬大師。不昧本來身。請師高著眼。馬大",
    "X68n1315_046:0320c05": "師直下覷。居士云。一等沒絃琴。唯師彈得妙。馬大師",
    "X68n1315_046:0320c06": "直上看。居士便禮拜。馬大師便歸方丈。居士隨後入",
    "X68n1315_046:0320c07": "方丈內云。弄巧得拙。",
    "X68n1315_046:0320c08": "師拈云。一夜作竊。不覺天曉。",
    "X68n1315_046:0320c09": "舉。南院見僧來。竪起拂子。僧云。敗闕。南院放下拂子。",
    "X68n1315_046:0320c10": "僧云。猶有者箇在。南院便休。",
    "X68n1315_046:0320c11": "師拈云。狂狗趂塊。師子咬人。",
    "X68n1315_046:0320c12": "舉。南泉示眾云。道非物外。物外非道。時有趙州出來",
    "X68n1315_046:0320c13": "便問。如何是物外道。南泉便打。趙州接住拄杖云。和",
    "X68n1315_046:0320c14": "尚莫打某甲。已後錯打人去在。南泉云。龍虵易辯。衲",
    "X68n1315_046:0320c15": "子難謾。乃擲下拄杖。便歸方丈。",
    "X68n1315_046:0320c16": "師拈云。不見道。酒逢知己飲。詩向會人吟。",
    "X68n1315_046:0320c17": "舉。順德問僧。近離什麼處。僧云。三峯。德云。夏在什麼",
    "X68n1315_046:0320c18": "處。僧云。五峯。德云。放你三十棒。僧云。未審某甲過在",
    "X68n1315_046:0320c19": "什麼處。德云。為你出一叢林。入一叢林。",
    "X68n1315_046:0320c20": "師拈云。割菜鎌子。",
    "X68n1315_046:0320c21": "舉。僧問廣德。如何是佛。德云。畵戟門開見墜仙。僧馳",
    "X68n1315_046:0320c22": "此語至州中悟空處。便問。畵戟門開見墜仙。意旨如",
    "X68n1315_046:0320c23": "何。空云。直饒親見釋迦來。智者咸云不是佛。廣德後",
    "X68n1315_046:0320c24": "聞。遙望城中禮拜云。悟空古佛。豈止羊二十口。",
    "X68n1315_046:0321a01": "師拈云。廣德腦後添釘。悟空眼中拔楔。雖然善順",
    "X68n1315_046:0321a02": "機宜。敢保他家未徹。",
    "X68n1315_046:0321a03": "舉。雪峯與玄沙行次。峯指一片地云。好造無縫塔。玄",
    "X68n1315_046:0321a04": "沙云。高多少。雪峯看上又看下。玄沙云。人天福報即",
    "X68n1315_046:0321a05": "不無。若是靈山受記。未夢見在。峯云。你作麼生。玄沙",
    "X68n1315_046:0321a06": "敲轎子云。舁。舁。",
    "X68n1315_046:0321a07": "師拈云。國清才子貴。家富小兒嬌。",
    "X68n1315_046:0321a08": "舉。桐峯庵主。有一老人參。庵主問。從什麼處來。老人",
    "X68n1315_046:0321a09": "不對。主云。善能對機。善能對機。老人遂拈一枝草示",
    "X68n1315_046:0321a10": "庵主。庵主便喝。老人禮拜。庵主便歸庵。老人隨後看",
    "X68n1315_046:0321a11": "庵主云。與麼疑煞天下人在。",
    "X68n1315_046:0321a12": "師拈云。不見道。當斷不斷。反遭其亂。",
    "X68n1315_046:0321a14": "古尊宿語錄卷之四十六"
}