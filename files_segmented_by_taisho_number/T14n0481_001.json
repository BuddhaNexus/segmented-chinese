{
    "T14n0481_001:0625a02": "No. 481 [No. 482]",
    "T14n0481_001:0625a03": "持人菩薩經卷第一",
    "T14n0481_001:0625a05": "西晉月氏三藏竺法護譯",
    "T14n0481_001:0625a06": "1 四事品持人菩薩經四事品第一",
    "T14n0481_001:0625a07": "聞如是：一時，佛遊王舍城加隣竹園中，與",
    "T14n0481_001:0625a08": "大比丘眾千二百五十，菩薩不可計，一切大",
    "T14n0481_001:0625a09": "聖神通以達，辯才無礙慧不可量，諸根寂",
    "T14n0481_001:0625a10": "定見一切本，應病與藥靡不蒙濟，為法橋梁度",
    "T14n0481_001:0625a11": "脫三界也。爾時，世尊與無央數百千之眾眷",
    "T14n0481_001:0625a12": "屬圍繞而為說經。時，持人菩薩即從坐起，正",
    "T14n0481_001:0625a13": "服長跪，前問佛言：「菩薩何行建立誓願？無限",
    "T14n0481_001:0625a14": "功勳曉了諸法，分別一切諸度無極，識解無",
    "T14n0481_001:0625a15": "量方便善權，弘要被不可喻，戒德大鎧真正",
    "T14n0481_001:0625a16": "道義，為眾生願弘恩仁慈，覆如虛空不可測",
    "T14n0481_001:0625a17": "度。其心清淨德行具足，布施、持戒、忍辱、精進、",
    "T14n0481_001:0625a18": "一心、智慧，普度無極。若有眾生欲奉斯業，殊",
    "T14n0481_001:0625a19": "特之原無上大道，今故為斯如此等類啟問",
    "T14n0481_001:0625a20": "如來。菩薩大士諮問如來言教處所，周遊三",
    "T14n0481_001:0625a21": "界所行備悉，勤修禁戒無所忘講，奉清淨行",
    "T14n0481_001:0625a22": "遊居成辦遵無極慧，無量方便隨時開化，為",
    "T14n0481_001:0625a23": "此眾生有心存法，不能自達，故問如來。何謂",
    "T14n0481_001:0625a24": "菩薩曉了諸法，能以隨時為人班宣？其心堅",
    "T14n0481_001:0625a25": "強力念不忘，致微妙慧解一切法，章句誼理",
    "T14n0481_001:0625a26": "所生之處，常識宿命不中忽忘，至成無上正",
    "T14n0481_001:0625a27": "真之道為最正覺也。」佛言：「善哉！善哉！持人",
    "T14n0481_001:0625a28": "菩薩！多所哀念、多所安隱，愍傷諸天及十方",
    "T14n0481_001:0625a29": "人，乃為一切諮問如來如斯要義，功勳之德",
    "T14n0481_001:0625b01": "不可盡極，決一切疑猶豫羅網，以大弘慈加",
    "T14n0481_001:0625b02": "於眾生顯示大明。現在、將來諸菩薩施行無",
    "T14n0481_001:0625b03": "蓋哀，為眾生故普現大道，興舉弘誓將護一",
    "T14n0481_001:0625b04": "切，為開發化濟眾厄令得自歸，使度彼我，拔",
    "T14n0481_001:0625b05": "濟眾生，不墮三惡勤苦之獄，乃以勸之使立",
    "T14n0481_001:0625b06": "大道無上正真；欲脫眾生，生老病死啼哭之",
    "T14n0481_001:0625b07": "惱憂困之患，使長安隱，將來最後末世流布",
    "T14n0481_001:0625b08": "正法，消大恐畏令無所懼。諦聽！諦聽！善思念",
    "T14n0481_001:0625b09": "之。」持人菩薩與諸大眾受教而聽。佛語持人：",
    "T14n0481_001:0625b10": "「菩薩有四事義，觀其言教曉了諸法，能以隨",
    "T14n0481_001:0625b11": "時為人頒宣。何謂為四？心念成就逮致正",
    "T14n0481_001:0625b12": "真，志存道法未曾忽忘，性行柔和庠序仁慈，",
    "T14n0481_001:0625b13": "其心所興與眾殊異，是為四。「復有四事。何謂",
    "T14n0481_001:0625b14": "為四？分別道義決諸種姓，曉了眾行義理所",
    "T14n0481_001:0625b15": "趣，宣布一切諸法至要，達諸法本隨而開度，",
    "T14n0481_001:0625b16": "是為四。「復有四事。何謂為四？解無央數所行",
    "T14n0481_001:0625b17": "諸法，以行超越暢無量法，所當應宜剖判所",
    "T14n0481_001:0625b18": "行，無底功勳識別諸法因斷諸習，是為四。「復",
    "T14n0481_001:0625b19": "有四事。何謂為四？因其正行逮無上正真之",
    "T14n0481_001:0625b20": "道，疾具足滅道行之法三十七品，通達諸法",
    "T14n0481_001:0625b21": "自然之智無所依仰，解權方便成一切愍，是",
    "T14n0481_001:0625b22": "為四。「復有四事。何謂為四？心離穢垢不懷慳",
    "T14n0481_001:0625b23": "嫉，以是恩仁攝眾生類；其戒清淨所行解",
    "T14n0481_001:0625b24": "明；常奉精進未曾懈廢；勤修清淨建立成就，",
    "T14n0481_001:0625b25": "曉了順行專思道業；是為四。「復有四業。何謂",
    "T14n0481_001:0625b26": "為四？志性清淨所願解明；所行功勳至德清",
    "T14n0481_001:0625b27": "淨；忍辱仁和建立妙法，以逮顯明無所不",
    "T14n0481_001:0625b28": "照；分別經義暢入道門；是為四。「復有四業。何",
    "T14n0481_001:0625b29": "謂為四？夙夜勤修求一切智；志存一心定意",
    "T14n0481_001:0625c01": "正受；曉了脫門奉于大哀，無極之慈喜護濟",
    "T14n0481_001:0625c02": "厄；逮致深慧修清淨行，暢達正義解了道行；",
    "T14n0481_001:0625c03": "是為四。「復有四業。何謂為四？遵承智慧所行",
    "T14n0481_001:0625c04": "具足，聖明清淨志願弘大，愛樂至德無罣礙",
    "T14n0481_001:0625c05": "慧，心存普救未曾捨行，是為四。「復有四事，",
    "T14n0481_001:0625c06": "察言觀義心誓堅固。何謂為四？其意堅強所",
    "T14n0481_001:0625c07": "求具足，性行安詳所思備悉，其行究竟不斷",
    "T14n0481_001:0625c08": "道念，修四意止成就雅德，是為四。「復有四事，",
    "T14n0481_001:0625c09": "察言觀義志存堅固。何謂為四？意以得立心",
    "T14n0481_001:0625c10": "念佛業道品之法三十有七；意根通利曉了",
    "T14n0481_001:0625c11": "往宿無央數劫所生之處；意以平正聖慧清",
    "T14n0481_001:0625c12": "淨，無能毀斷；疾成佛道，攝取至真佛一切",
    "T14n0481_001:0625c13": "智；是為四事。「復有四事。何謂為四？察識方",
    "T14n0481_001:0625c14": "便慕具慧義，曉了勤修顯真諦慧，緣是親近",
    "T14n0481_001:0625c15": "得至佛道，所行精進未甞忽忘，是為四。「復有",
    "T14n0481_001:0625c16": "四事，志性堅固。何謂為四？常奉精進不遠佛",
    "T14n0481_001:0625c17": "道，志性安和能制其意；普解諸法未曾放逸；",
    "T14n0481_001:0625c18": "解暢眾道諸根寂定；常應經義不違佛教；是",
    "T14n0481_001:0625c19": "為四。「復有四事，志性堅固。何謂為四？立清淨",
    "T14n0481_001:0625c20": "戒所行無穢，去五陰蓋不為所蔽，心無所著",
    "T14n0481_001:0625c21": "未曾懈廢，蠲除眾罪所滅塵勞，是為四。「復有",
    "T14n0481_001:0625c22": "四事，志性堅固。何謂為四？心不憒亂求正真",
    "T14n0481_001:0625c23": "法，方便安心順一切法，曉了隨時不失儀",
    "T14n0481_001:0625c24": "節，所生之處不貪家業志存沙門，是為四。「復",
    "T14n0481_001:0625c25": "有四事，志性堅固。何謂為四？常親善友遠惡",
    "T14n0481_001:0625c26": "知識，志慕深法未曾放逸，歸命諸佛諸菩薩",
    "T14n0481_001:0625c27": "俱，諮問禁戒曉了諸觀，是為四。「復有四事，觀",
    "T14n0481_001:0625c28": "義察言，普解法句。何謂為四？建眾方便了諸",
    "T14n0481_001:0625c29": "道業，解諸法門因緣報應，志上慧義分別佛",
    "T14n0481_001:0626a01": "道，解暢諸法章句所趣，是為四。「菩薩復有四",
    "T14n0481_001:0626a02": "事，觀義察言曉了分別諸法章句。何謂為四？",
    "T14n0481_001:0626a03": "解暢宣布真實言教，敷演諸法無所不達，剖",
    "T14n0481_001:0626a04": "判諸法方便具足，明知諸義本所從習，是為",
    "T14n0481_001:0626a05": "四。「復有四事，觀義察言。何謂為四？奉行聖慧",
    "T14n0481_001:0626a06": "分別道業，逮得勢力宣布諸法，速成佛道清",
    "T14n0481_001:0626a07": "淨之慧，明度無極普以備足，是為四。「復有四",
    "T14n0481_001:0626a08": "事，分別諸法。何謂為四？曉了所習精進修行，",
    "T14n0481_001:0626a09": "消滅因緣靡所不了，因其逮得應真之力，隨",
    "T14n0481_001:0626a10": "時勤修奉受正典，是為四。「復有四事，分別諸",
    "T14n0481_001:0626a11": "法。何謂為四？曉了萬物一切無常，分別萬物",
    "T14n0481_001:0626a12": "本因所習，精練諸物皆歸滅盡，解知無常便",
    "T14n0481_001:0626a13": "修道業八正真元，是為四。「復有四事，分別諸",
    "T14n0481_001:0626a14": "法。何謂為四？曉了眾行合會諸習，分別一切",
    "T14n0481_001:0626a15": "滅盡諸習，逮得因緣無極大力，方便斷別合",
    "T14n0481_001:0626a16": "散之行，是為四。「復有四事，分別諸法。何謂為",
    "T14n0481_001:0626a17": "四？解暢諸義言辭所趣，曉了眾義不從他受，",
    "T14n0481_001:0626a18": "敷演諸法一切眾相慧印之源，令一切法立",
    "T14n0481_001:0626a19": "無相慧，是為四。「復有四事，所生之處常識宿",
    "T14n0481_001:0626a20": "命心念不忘，至成無上正真之意。何謂為四？",
    "T14n0481_001:0626a21": "諸根明利暢善惡法，以了他人意念是非；一",
    "T14n0481_001:0626a22": "切陰蓋咸得休息；所生之處常念不忘；志在",
    "T14n0481_001:0626a23": "無上正真之道；是為四。「復有四事，心念不忘",
    "T14n0481_001:0626a24": "至成正覺。何謂為四？常行定志曉習方便，智",
    "T14n0481_001:0626a25": "慧通暢明慧為首，明所行觀無所不覩，分別",
    "T14n0481_001:0626a26": "道慧光明遠照，是為四。「復有四事，心念不忘",
    "T14n0481_001:0626a27": "至最正覺。何謂為四？逮得總持無所生慧，以",
    "T14n0481_001:0626a28": "得超越永盡聖慧，以消滅慧觀于三界，以無",
    "T14n0481_001:0626a29": "底慧覩見三世，是為四。「復有四事，所生之處",
    "T14n0481_001:0626b01": "常識宿命，無能亂者至成正覺。何謂為四？以",
    "T14n0481_001:0626b02": "斷結著莫能亂者，口之所言未曾闕漏，皆達",
    "T14n0481_001:0626b03": "一切諸有業患悉是無為，逮得佛行無極",
    "T14n0481_001:0626b04": "大道，是為四。」佛於是頌曰：",
    "T14n0481_001:0626b05": "「其心念成就，　　志性常明了，",
    "T14n0481_001:0626b06": "未曾忽忘法，　　由是致正覺。",
    "T14n0481_001:0626b07": "曉了一切法，　　柔和行仁慈，",
    "T14n0481_001:0626b08": "以達諸法無，　　解無央數行。",
    "T14n0481_001:0626b09": "遵承真智慧，　　聖達以具足，",
    "T14n0481_001:0626b10": "去心之穢垢，　　未曾懷嫉妬。",
    "T14n0481_001:0626b11": "方便以隨時，　　分別無上慧，",
    "T14n0481_001:0626b12": "志願甚弘大，　　乃至最正覺。",
    "T14n0481_001:0626b13": "其意得自在，　　道品三十七，",
    "T14n0481_001:0626b14": "心根以通達，　　識宿無數劫。",
    "T14n0481_001:0626b15": "知苦所由生，　　習因本根無，",
    "T14n0481_001:0626b16": "一切所有盡，　　解之悉本無。",
    "T14n0481_001:0626b17": "以菩薩正法，　　開化三界厄，",
    "T14n0481_001:0626b18": "使諸無明者，　　皆通無上道。」",
    "T14n0481_001:0626b19": "佛告持人：「菩薩有五事，行清淨力逮斯德句。",
    "T14n0481_001:0626b20": "何謂為五？以仁和性本淨慧力；所願清淨",
    "T14n0481_001:0626b21": "聖明慧力；德本清淨道力無量；所誓清淨則",
    "T14n0481_001:0626b22": "是慧力；休息罪業慧力清淨；是為五。「清淨慧",
    "T14n0481_001:0626b23": "力復有五事。何謂為五？其力以暢威儀禮節，",
    "T14n0481_001:0626b24": "斯念成就清淨慧力，善權方便曉無穢力，為",
    "T14n0481_001:0626b25": "眾生故聖力解明，以通達力勤修瑞應，是為",
    "T14n0481_001:0626b26": "五。「復有五事，清淨慧力逮是一切功勳之業。",
    "T14n0481_001:0626b27": "何謂為五？布施清淨則謂慧力，救攝眾生則",
    "T14n0481_001:0626b28": "清淨力，建立大慈則淨慧力，心懷大哀則淨",
    "T14n0481_001:0626b29": "慧力，以無極喜護淨慧力，是為五。「復有五事，",
    "T14n0481_001:0626c01": "為清淨力逮是功勳。何謂為五？其戒清淨",
    "T14n0481_001:0626c02": "成無權慧，以戒禁行救濟慧行，忍清淨莫能",
    "T14n0481_001:0626c03": "懷恨，以淨慧力救濟無勢，博聞清淨力靡不",
    "T14n0481_001:0626c04": "通，是為五。「復有五事，具諸功勳。何謂為五？以",
    "T14n0481_001:0626c05": "精進行志性慧力，以能勤修應清淨慧，一心",
    "T14n0481_001:0626c06": "慧力疾得定意，了禪定慧，以寂然淨察三界",
    "T14n0481_001:0626c07": "空，是為五。「復有五事，逮是功勳。何謂為五？智",
    "T14n0481_001:0626c08": "慧清淨博聞無厭，以見世力得度世力，強而",
    "T14n0481_001:0626c09": "有勢救脫劣弱，以聖明力曉了清淨，以淨慧",
    "T14n0481_001:0626c10": "力暢達有無生死無為，是為五。「復有五事，",
    "T14n0481_001:0626c11": "成聖明力逮是功勳。何謂為五？以承智力剖",
    "T14n0481_001:0626c12": "判諸觀，以曉了力究竟本淨慧明解脫，以成",
    "T14n0481_001:0626c13": "聖力盡無生慧致于道力，以一相自然淨，",
    "T14n0481_001:0626c14": "用智力察所有本淨，是為五。」佛告持人：「菩薩",
    "T14n0481_001:0626c15": "大士常當奉行如是比像清淨之法。」佛於是",
    "T14n0481_001:0626c16": "頌曰：",
    "T14n0481_001:0626c17": "「五力無能當，　　乃致清淨慧，",
    "T14n0481_001:0626c18": "五陰蓋消除，　　神通自然成。",
    "T14n0481_001:0626c19": "布施持戒忍，　　精進一心慧，",
    "T14n0481_001:0626c20": "六度本無形，　　行者因有名。",
    "T14n0481_001:0626c21": "道行為一切，　　諸有不達經，",
    "T14n0481_001:0626c22": "解三界猶幻，　　乃致無從生。」",
    "T14n0481_001:0626c23": "佛告持人：「菩薩大士有三事法，雖在盛色，以",
    "T14n0481_001:0626c24": "法淨力常勤修慧。何謂為三？好樂道法，精",
    "T14n0481_001:0626c25": "進不惓，行無放逸，是為三。「復有三事，在於色",
    "T14n0481_001:0626c26": "法慧力清淨，疾成佛道至一切智。所以者何？",
    "T14n0481_001:0626c27": "勤精進者無放逸本成就諸法，以是清淨逮",
    "T14n0481_001:0626c28": "致道力速成精進，一切愍慧行不迴轉，以",
    "T14n0481_001:0626c29": "不迴轉究暢道法成就功德，已成功勳疾逮",
    "T14n0481_001:0627a01": "諸法通達慧力，以逮是者則世眾祐，便致暢",
    "T14n0481_001:0627a02": "畢無礙之德乃行如來，逮得聖慧觀如來，",
    "T14n0481_001:0627a03": "不久證明如來道慧。」佛告持人：「佛往宿世行",
    "T14n0481_001:0627a04": "菩薩業無央數劫，為燈光佛所見授決，最後",
    "T14n0481_001:0627a05": "究竟逮如是像，清淨慧力所度無極。若有菩",
    "T14n0481_001:0627a06": "薩致是慧者便轉法輪，我亦如今所轉法輪，",
    "T14n0481_001:0627a07": "暢師子吼亦復若斯。以致斯慧，便於諸法而",
    "T14n0481_001:0627a08": "得自在，已得自在便成大道。若欲逮是無極",
    "T14n0481_001:0627a09": "道慧，當學是法，亦復不久當疾得佛無極正",
    "T14n0481_001:0627a10": "覺。」",
    "T14n0481_001:0627a11": "2 妙慧超王佛品持人菩薩經妙慧超王佛品第二",
    "T14n0481_001:0627a12": "佛告持人：「乃往過去久遠世時，無央數劫不",
    "T14n0481_001:0627a13": "可稱限，越是無量。爾時，有佛號妙慧超王如",
    "T14n0481_001:0627a14": "來、至真、等正覺、明行成為、善逝、世間解、無上士、",
    "T14n0481_001:0627a15": "道法御、天人師，為佛、世尊。其佛世時，諸聲聞",
    "T14n0481_001:0627a16": "眾不可計數，其諸菩薩無央數會，皆是其佛",
    "T14n0481_001:0627a17": "本學道時至願所致。佛國清淨功勳巍巍，其",
    "T14n0481_001:0627a18": "佛國土無三惡趣、八難之處，眾生安隱福同",
    "T14n0481_001:0627a19": "快樂，皆離貪欲除去五蓋，如是比像無世俗",
    "T14n0481_001:0627a20": "義，唯以道品而相娛樂，以四禪定而行正",
    "T14n0481_001:0627a21": "受。」佛言：「持人！其妙慧超王如來，壽八十億姟",
    "T14n0481_001:0627a22": "百千劫，其國土人壽三十億姟。當爾世時，無",
    "T14n0481_001:0627a23": "有國王典制萬民，唯以妙慧超王如來、至真",
    "T14n0481_001:0627a24": "為法王，咸共稱曰無上道王。其妙慧超王如",
    "T14n0481_001:0627a25": "來、至真諸菩薩眾，能為一切普決疑網，多所",
    "T14n0481_001:0627a26": "歡悅頒宣菩薩無極法藏。「時，諸菩薩聞佛所",
    "T14n0481_001:0627a27": "說如是比像清淨法力，五百菩薩一心精進",
    "T14n0481_001:0627a28": "夙夜慇懃，不想念坐不想求食，盡其形壽",
    "T14n0481_001:0627a29": "不念服飾，唯念至真無極道王，思是像法清",
    "T14n0481_001:0627b01": "淨法力。以是一心德本所致，於彼壽終生於",
    "T14n0481_001:0627b02": "東方，去是佛土八千億國，適生未久亦逮此",
    "T14n0481_001:0627b03": "法，識念不忘悉見宿命，叡哲聰明諸根通",
    "T14n0481_001:0627b04": "達，無所不覩探古知今。「又其佛土，佛號無",
    "T14n0481_001:0627b05": "量華王，講說經法。是五百人生彼佛土，尋時",
    "T14n0481_001:0627b06": "其身年如十六，即報父母出家捐業，行作沙",
    "T14n0481_001:0627b07": "門淨修梵行，在其佛所奉行精進六十億歲。」",
    "T14n0481_001:0627b08": "佛語持人：「於彼世時五百菩薩，如是比像，值",
    "T14n0481_001:0627b09": "見諸佛二十億。普在其所夙夜精進，妙慧超",
    "T14n0481_001:0627b10": "王如來、至真，使五百人於萬劫中，值二萬佛",
    "T14n0481_001:0627b11": "而授其決，當逮無上正真之道，以億萬劫供",
    "T14n0481_001:0627b12": "養奉事二萬佛訖，是五百人皆同一劫次第",
    "T14n0481_001:0627b13": "成佛。「是故，持人！菩薩大士速欲逮成無上正",
    "T14n0481_001:0627b14": "真為最正覺，當精進學如是比像清淨慧力",
    "T14n0481_001:0627b15": "經典之要，夙夜勤修，勿得懈廢為放逸行。所",
    "T14n0481_001:0627b16": "以者何？諸佛本學皆由精進，無逸為本致最",
    "T14n0481_001:0627b17": "正覺、普具道品。佛皆識念往昔古世精進如",
    "T14n0481_001:0627b18": "是，見是十二億諸佛世尊所生之處，當得意",
    "T14n0481_001:0627b19": "力探古知今無所不通，各各識知一切宿命，",
    "T14n0481_001:0627b20": "如近不遠悉覩見之，皆由精進學是法故，無",
    "T14n0481_001:0627b21": "放逸行夙夜勤修未曾懈廢。」",
    "T14n0481_001:0627b22": "爾時，世尊以無極慈興大悲哀觀于四方，即",
    "T14n0481_001:0627b23": "如其像三昧正受，化現諸佛周遍三千大千",
    "T14n0481_001:0627b24": "世界，各為眾生頒宣經道決諸狐疑，聞各開",
    "T14n0481_001:0627b25": "解莫不歡悅，復重為演菩薩之法。爾時，世",
    "T14n0481_001:0627b26": "尊尋現神足顯其威德，使竹園中諸會菩薩，",
    "T14n0481_001:0627b27": "皆見十方諸如來，在其世界敷演經法。時諸",
    "T14n0481_001:0627b28": "菩薩各從坐起，叉手自歸為佛作禮，各自歎",
    "T14n0481_001:0627b29": "曰：「至未曾有！諸佛世尊威德聖慧不可思議，",
    "T14n0481_001:0627c01": "道法超殊巍巍無量，猶如虛空不可攀逮。」時，",
    "T14n0481_001:0627c02": "佛即告諸菩薩曰：「是不為難！如來、至真不可",
    "T14n0481_001:0627c03": "限喻。所以者何？族姓子！解諸法界無所不達，",
    "T14n0481_001:0627c04": "所解法界，如來、至真其一毛德神足變化不",
    "T14n0481_001:0627c05": "可稱限，光明普照江河沙等十方世界。其光",
    "T14n0481_001:0627c06": "明中各演音聲頒宣經道，其一毛孔億百千",
    "T14n0481_001:0627c07": "姟神足變化不足為難。所以者何？如來、至真",
    "T14n0481_001:0627c08": "神足功勳不可限量，巍巍如是。「又，族姓子！如",
    "T14n0481_001:0627c09": "來、至真見眾生心以為說法，少有信樂如是",
    "T14n0481_001:0627c10": "像法，精進勤修志樂慕求，是無量法亦復希",
    "T14n0481_001:0627c11": "有。所以者何？如來今興在五濁世。何謂五濁？",
    "T14n0481_001:0627c12": "一者、人多弊惡不識義理；二者、六十二疑邪見",
    "T14n0481_001:0627c13": "強盛不受道教；三者、人多愛欲塵勞興隆不知",
    "T14n0481_001:0627c14": "去就；四者、人壽命短，往古世時八萬四千歲",
    "T14n0481_001:0627c15": "以為甚損，今壽百歲或長或短；五者、小劫轉",
    "T14n0481_001:0627c16": "盡三災當起無不被害。若有在此五濁惡世",
    "T14n0481_001:0627c17": "能信樂是如斯像法深妙道義，有一人好能",
    "T14n0481_001:0627c18": "受如此佛正真慧，是為甚難至未曾有，何況",
    "T14n0481_001:0627c19": "信樂如來所行受持乎？「族姓子！佛從古無",
    "T14n0481_001:0627c20": "央數劫被大德鎧，長夜遵習如是像法精進",
    "T14n0481_001:0627c21": "忍辱仁慈博愛。若見眾生在於厄難勤苦之",
    "T14n0481_001:0627c22": "患無救護者，心生恐懼墮於惡趣，願生彼土",
    "T14n0481_001:0627c23": "導利眾生，救濟眾厄令入正道。如來、至真德",
    "T14n0481_001:0627c24": "不可量，如空無侶勇健獨步度脫十方。是佛",
    "T14n0481_001:0627c25": "往昔過去世時本願清淨，今有信樂是無量",
    "T14n0481_001:0627c26": "法深妙之義愛喜受持，皆往古昔曾見被訓",
    "T14n0481_001:0627c27": "故今信喜，現人少有信樂。於斯如來所顯如",
    "T14n0481_001:0627c28": "來十力、四無所畏、十八不共，諸佛之法空無",
    "T14n0481_001:0627c29": "之慧，希有好喜入斯法者。若有入斯，皆是如",
    "T14n0481_001:0628a01": "來威德所致，神足變化勇猛功勳。佛以慧力",
    "T14n0481_001:0628a02": "善權方便，長夜開化勤修不解，皆由往宿",
    "T14n0481_001:0628a03": "矜矜一心不捨此法，常行大慈修無蓋哀，",
    "T14n0481_001:0628a04": "大喜大護救濟眾生。「又，族姓子！諸菩薩學，少",
    "T14n0481_001:0628a05": "有愍念於五濁世成最正覺，為諸眾生在五",
    "T14n0481_001:0628a06": "濁世，開導大難亦復希有，如吾於今所立教",
    "T14n0481_001:0628a07": "訓。所以者何？往古宿命通大精進積功累德，",
    "T14n0481_001:0628a08": "每生自剋布施頭目，肌肉支體妻子國邑，群",
    "T14n0481_001:0628a09": "從車乘無所愛悋，不計身命無所貪慕，三界",
    "T14n0481_001:0628a10": "無怙惟道可恃，以無極力行權方便開化眾",
    "T14n0481_001:0628a11": "生，能成無上正真之道。「佛悉憶念往宿世時，",
    "T14n0481_001:0628a12": "一日之中所施無量，并惠身命無所愛惜，皆",
    "T14n0481_001:0628a13": "由愍念眾生之故。開化盲冥令見道明，亦識",
    "T14n0481_001:0628a14": "往宿無數世時，見飢饉者無有飲食，供養之",
    "T14n0481_001:0628a15": "具可用施者，割己股肉煮之炙之，持用授之",
    "T14n0481_001:0628a16": "不以作患，心不懷恨惟行大哀，愍傷眾生奉",
    "T14n0481_001:0628a17": "無極慈。以是之故，當作斯觀，遵修如是通大",
    "T14n0481_001:0628a18": "精進開化眾生，如斯精進積累功德，逮致無",
    "T14n0481_001:0628a19": "上正真之道。「是故，諸仁！諸族姓子！勤學如",
    "T14n0481_001:0628a20": "是微妙精進，以習如是無極道法，亦當如我",
    "T14n0481_001:0628a21": "往昔所行菩薩之業開化眾生。如是無異頒",
    "T14n0481_001:0628a22": "宣經道，亦如我今有所救脫，是賢劫中所興",
    "T14n0481_001:0628a23": "千佛皆當咨嗟吾本所行，各當說言：『能仁如",
    "T14n0481_001:0628a24": "來本行精進，不可限量不可班喻，道慧巍巍",
    "T14n0481_001:0628a25": "所度無極，於五濁世五逆亂中開化眾生，如",
    "T14n0481_001:0628a26": "是無窮不可計盡。』「是故，族姓子！假使有人如",
    "T14n0481_001:0628a27": "是比像奉精進行，愛樂勤修而無放逸，疾成正",
    "T14n0481_001:0628a28": "覺。又吾於是逮無上正真道為最正覺，臨滅",
    "T14n0481_001:0628a29": "度時所度無量。若有能遵如是精進，應如至",
    "T14n0481_001:0628b01": "教而不懈廢，取如芥子佛之舍利建立塔寺，",
    "T14n0481_001:0628b02": "皆當得佛滅度之業。所以者何？佛興愍哀。為",
    "T14n0481_001:0628b03": "諸將來眾菩薩施，本為菩薩行佛道時曾所",
    "T14n0481_001:0628b04": "訓誨，由是緣故顯示大道。「又復慈愍墮八難",
    "T14n0481_001:0628b05": "者，故興大哀普布舍利。若取舍利大如芥子",
    "T14n0481_001:0628b06": "建立塔寺，面見如來手自供養，滅度自後覩",
    "T14n0481_001:0628b07": "其舍利，心懷悅豫所立地處，以是地施於舍",
    "T14n0481_001:0628b08": "利而興塔寺，隨心所願興于大哀。本宿命",
    "T14n0481_001:0628b09": "時行菩薩法，等心眾生誓願所致舍利遍流。",
    "T14n0481_001:0628b10": "「佛所積功累德，光光不可限量，巍巍如是，",
    "T14n0481_001:0628b11": "愍念眾生興于大哀，最後末世立無極慈加",
    "T14n0481_001:0628b12": "於一切。若有菩薩受是像法，好喜慕樂勤修",
    "T14n0481_001:0628b13": "精進而不放逸，用至願故最後末世受如是",
    "T14n0481_001:0628b14": "像，弘雅經典能持講誦，為他人說令普流布",
    "T14n0481_001:0628b15": "建立菩薩。若有持誦為他人說，以是像典勸",
    "T14n0481_001:0628b16": "諸菩薩，令學諷誦轉復宣布。所以者何？若是",
    "T14n0481_001:0628b17": "景摸久在天下，則佛正道永長現矣！如來常",
    "T14n0481_001:0628b18": "存以是觀之。「族姓子！佛本往世如是方便，攝",
    "T14n0481_001:0628b19": "護眾生建是經典，以用將養未來俗世，在五",
    "T14n0481_001:0628b20": "濁世宣布斯典。若族姓子所在郡國縣邑、",
    "T14n0481_001:0628b21": "州域大邦，如是像典所流布現，受持諷誦廣",
    "T14n0481_001:0628b22": "為人說；如是學士、族姓子等，見佛現在、臨滅",
    "T14n0481_001:0628b23": "度時、如來遊彼，佛則現在而不滅度。所以者",
    "T14n0481_001:0628b24": "何？族姓子！佛不曾說乎？佛者法身。若見法者",
    "T14n0481_001:0628b25": "則覩如來，莫以色身觀於如來。若信正典聞",
    "T14n0481_001:0628b26": "見受持則覩如來，聞法奉行住如法教乃曰",
    "T14n0481_001:0628b27": "見佛，聞宣正典順法入道乃曰見佛。佛以未",
    "T14n0481_001:0628b28": "曾以法生法，以能行法敷演正典，不懷妄想",
    "T14n0481_001:0628b29": "猗求諸法則覩如來。一切諸法悉無所著，",
    "T14n0481_001:0628c01": "爾乃名曰覩如來耳！「若族姓子！不見諸法則",
    "T14n0481_001:0628c02": "覩如來。所以者何？如來、至真不存有法非法",
    "T14n0481_001:0628c03": "之辭，不當觀見如來。所以者何？如來曾說",
    "T14n0481_001:0628c04": "假引譬喻，猶如縛栰，尚當除法，況非法乎？",
    "T14n0481_001:0628c05": "以除是法非法之行乃見如來。所以者何？如",
    "T14n0481_001:0628c06": "來、至真皆除諸法，不宣諸法而有處所也。無",
    "T14n0481_001:0628c07": "所興起亦無名號，況復講說諸處所乎？所以",
    "T14n0481_001:0628c08": "者何？皆除一切諸法。若能順斯如來觀者，則",
    "T14n0481_001:0628c09": "見如來也。佛本以斷一切諸法乃覩正覺。所",
    "T14n0481_001:0628c10": "以然者，一切諸法皆虛不真，覩一切法本無",
    "T14n0481_001:0628c11": "本淨，觀真諦者乃見如來。「又，族姓子！不得諸",
    "T14n0481_001:0628c12": "法則無諸法，謂無放逸。彼無有法亦無非法，",
    "T14n0481_001:0628c13": "以無有法亦無非法乃以了斯義，以了斯義",
    "T14n0481_001:0628c14": "乃見本淨，以平等觀乃見如來，見法如是則",
    "T14n0481_001:0628c15": "見如來，觀如來然見平等覺。若有異觀如來",
    "T14n0481_001:0628c16": "至真則為邪觀，已邪觀者，則為虛觀，不真諦",
    "T14n0481_001:0628c17": "觀也。「又，族姓子！其真諦者消除一切音聲言",
    "T14n0481_001:0628c18": "辭，不真不虛亦無真虛，蠲去一切諸所有業，",
    "T14n0481_001:0628c19": "悉不復得一切所受乃見如來。所以者何？如",
    "T14n0481_001:0628c20": "來、至真不覩諸法有所生者，若令生者以除",
    "T14n0481_001:0628c21": "一切所見諸法，乃曰自然。以解自然，如是觀",
    "T14n0481_001:0628c22": "佛，乃謂吾等觀佛如是，所見若斯，佛之所說",
    "T14n0481_001:0628c23": "也。「如是觀佛，皆入一切諸法本無，已了一切",
    "T14n0481_001:0628c24": "諸法本無，便了諸一切本無興顯道法，分別",
    "T14n0481_001:0628c25": "諸行一切本淨，一切諸法歸于本無，一切諸",
    "T14n0481_001:0628c26": "法皆如來法也。自然入道，一切諸法皆以普",
    "T14n0481_001:0628c27": "入如來境界，一切諸法界不可議成最正覺。",
    "T14n0481_001:0628c28": "「故族姓子！佛說言，一切諸法皆如來界，無有",
    "T14n0481_001:0628c29": "境界為如來界。所以者何？一切諸法所有境",
    "T14n0481_001:0629a01": "界，計彼諸法無有境界，則如來界也。一切諸",
    "T14n0481_001:0629a02": "法以為境界，無斯諸界乃曰有界。所有界者",
    "T14n0481_001:0629a03": "亦如來界，一切眾生行無境界，而悉曉了真諦",
    "T14n0481_001:0629a04": "淨界，雖知是法永不解達。如來、至真解達如",
    "T14n0481_001:0629a05": "是無所不通，是故名曰無有境界也。「如來界",
    "T14n0481_001:0629a06": "無所有界，則如來界也。所以者何？佛說諸界",
    "T14n0481_001:0629a07": "真諦本末，無有諸界乃如來界，一切諸界如",
    "T14n0481_001:0629a08": "來界也。無界非界分別曉了靡所不達，是謂",
    "T14n0481_001:0629a09": "證明，無所有界則如來界也。「唯族姓子！解",
    "T14n0481_001:0629a10": "一切法是無境界則如來界也，乃入道義。觀",
    "T14n0481_001:0629a11": "如是法，爾乃逮致如來境界。樂無所樂是如",
    "T14n0481_001:0629a12": "來界，而無所著亦無憎愛。所以者何？以知",
    "T14n0481_001:0629a13": "無界乃曰佛界，故言無有界則如來界。用一",
    "T14n0481_001:0629a14": "切法不可得故無有處所，於一切法無所著",
    "T14n0481_001:0629a15": "故，是則名曰如來境界。遊居入慧，一切諸法",
    "T14n0481_001:0629a16": "悉無所入，故無六門亦無所入。所以者何？族",
    "T14n0481_001:0629a17": "姓子！皆無有門亦無所入則無有見。所以者",
    "T14n0481_001:0629a18": "何？如來、至真不得諸法有所入處也。而有",
    "T14n0481_001:0629a19": "所見也、有所說者也，亦無善惡麁細微妙言",
    "T14n0481_001:0629a20": "辭本末，是則名曰入一切法。入無有相，無",
    "T14n0481_001:0629a21": "應不應一切諸法，不精進不懈怠，無合不",
    "T14n0481_001:0629a22": "散，是乃名曰一切法門，曰無名門、無言辭門、",
    "T14n0481_001:0629a23": "無所入門、無所著門、無訓誨門、無生門、永寂",
    "T14n0481_001:0629a24": "然門，不以是門可用知法。「若見法者，不以法",
    "T14n0481_001:0629a25": "門、永寂然門，不以是門可用知法。若見法",
    "T14n0481_001:0629a26": "者，不以法門能證諸法，亦無所出入。所以者",
    "T14n0481_001:0629a27": "何？一切諸法皆無有門，門不可得，一切諸法",
    "T14n0481_001:0629a28": "為虛偽門，一切諸法悉本清淨，一切諸法門",
    "T14n0481_001:0629a29": "不可量，一切諸法無斷不斷無有邊際，故曰，",
    "T14n0481_001:0629b01": "族姓子！一切諸法悉不可得皆虛無實，一切",
    "T14n0481_001:0629b02": "諸法門不可量不可得限。其本際門不可盡",
    "T14n0481_001:0629b03": "極、無能斷壞，得本際者若壞本際，真實之義",
    "T14n0481_001:0629b04": "也。若族姓子及族姓女，至斯法門悉解達了，",
    "T14n0481_001:0629b05": "因得普入一切法門，皆能頒宣眾生心。」時",
    "T14n0481_001:0629b06": "佛復告持人菩薩：「若有菩薩大士，欲以方便",
    "T14n0481_001:0629b07": "解一切法，分別諸法義之所趣，欲得意力具",
    "T14n0481_001:0629b08": "足成就，隨時之宜入於諸法，所生之處心斷",
    "T14n0481_001:0629b09": "絕。若以寂定心念，成無上正真之道，志習",
    "T14n0481_001:0629b10": "入斯比像法門。若能逮得是法門光，勤學斯",
    "T14n0481_001:0629b11": "法速疾歸附。」",
    "T14n0481_001:0629b12": "持人菩薩經卷第一"
}