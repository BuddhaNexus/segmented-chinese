{
    "T25n1509_050:0416b02": "大智度論釋發趣品第二十之餘",
    "T25n1509_050:0416b03": "卷五十",
    "T25n1509_050:0416b05": "龍樹菩薩造",
    "T25n1509_050:0416b06": "後秦龜茲國三藏鳩摩羅什譯",
    "T25n1509_050:0416b07": "【經】「云何菩薩不著我？」「畢竟無我故。」「云何菩",
    "T25n1509_050:0416b08": "薩不著眾生、不著壽命、不著眾數，乃至知",
    "T25n1509_050:0416b09": "者、見者？」「是諸法畢竟不可得故。」「云何菩薩",
    "T25n1509_050:0416b10": "不著斷見？」「無有法斷，諸法畢竟不生故。」「云何",
    "T25n1509_050:0416b11": "菩薩不著常見？」「若法不生，是不作常。」「云何菩",
    "T25n1509_050:0416b12": "薩不應取相？」「無諸煩惱故。」「云何菩薩不應作",
    "T25n1509_050:0416b13": "因見？」「諸見不可得故。」「云何菩薩不著名色？」「名",
    "T25n1509_050:0416b14": "色處相無故。」「云何菩薩不著五眾、不著十八",
    "T25n1509_050:0416b15": "界、不著十二入？」「是諸法性無故。」「云何菩薩",
    "T25n1509_050:0416b16": "不著三界？」「三界性無故。」「云何菩薩不應作著",
    "T25n1509_050:0416b17": "心？云何菩薩不應作願？云何菩薩不應作依",
    "T25n1509_050:0416b18": "止？」「是諸法性無故。」「云何菩薩不著依佛見？」「作",
    "T25n1509_050:0416b19": "依見，不見佛故。」「云何菩薩不著依法見？」「法不",
    "T25n1509_050:0416b20": "可見故。」「云何菩薩不著依僧見？」「僧相無為，不",
    "T25n1509_050:0416b21": "可依故。」「云何菩薩不著依戒見？」「罪、無罪不著",
    "T25n1509_050:0416b22": "故。「是為菩薩住七地中，二十法所不應著。」「云",
    "T25n1509_050:0416b23": "何菩薩應具足空？」「具足諸法自相空故。」「云何",
    "T25n1509_050:0416b24": "菩薩無相證？」「不念諸相故。」「云何菩薩知無作？」",
    "T25n1509_050:0416b25": "「於三界中不作故。」「云何菩薩三分清淨？」「十善",
    "T25n1509_050:0416b26": "道具足故。」「云何菩薩一切眾生中慈悲智具",
    "T25n1509_050:0416b27": "足？」「得大悲故。」「云何菩薩不念一切眾生？」「淨",
    "T25n1509_050:0416b28": "佛世界具足故。」「云何菩薩一切法等觀？」「於",
    "T25n1509_050:0416b29": "諸法不損益故。」「云何菩薩知諸法實相？」「諸法",
    "T25n1509_050:0416c01": "實相無知故。」「云何菩薩無生忍？」「為諸法不生",
    "T25n1509_050:0416c02": "不滅、不作故。」「云何菩薩無生智？」「知名色不生",
    "T25n1509_050:0416c03": "故。」「云何菩薩說諸法一相？」「心不行二相故。」",
    "T25n1509_050:0416c04": "「云何菩薩破分別相？」「一切法不分別故。」「云何",
    "T25n1509_050:0416c05": "菩薩轉憶想？」「小、大、無量想轉故。」「云何菩薩",
    "T25n1509_050:0416c06": "轉見？」「於聲聞、辟支佛地見轉故。」「云何菩薩轉",
    "T25n1509_050:0416c07": "煩惱？」「斷諸煩惱故。」「云何菩薩等定慧地？」「所謂",
    "T25n1509_050:0416c08": "得一切種智故。」「云何菩薩調意？」「於三界",
    "T25n1509_050:0416c09": "不動故。」「云何菩薩心寂滅？」「制六根故。」「云何菩",
    "T25n1509_050:0416c10": "薩無礙智？」「得佛眼故。」「云何菩薩不染愛？」「捨六",
    "T25n1509_050:0416c11": "塵故。「是為菩薩住七地中，具足二十法。」",
    "T25n1509_050:0416c12": "「云何菩薩順入眾生心？」「菩薩以一心知一切",
    "T25n1509_050:0416c13": "眾生心及心數法。」「云何菩薩遊戲諸神通？」「以",
    "T25n1509_050:0416c14": "是神通從一佛國至一佛國，亦不作佛國想。」",
    "T25n1509_050:0416c15": "「云何菩薩觀諸佛國？」「自住其國，見無量諸佛",
    "T25n1509_050:0416c16": "國，亦無佛國想。」「云何菩薩如所見佛國，自莊",
    "T25n1509_050:0416c17": "嚴其國？」「住轉輪聖王地，遍至三千大千世界",
    "T25n1509_050:0416c18": "以自莊嚴。」「云何菩薩如實觀佛身？」「如實觀法",
    "T25n1509_050:0416c19": "身故。「是為菩薩住八地中具足四法。」「云何菩",
    "T25n1509_050:0416c20": "薩知上下諸根？」「菩薩住佛十力，知一切眾生",
    "T25n1509_050:0416c21": "上下諸根。」「云何菩薩淨佛世界？」「淨眾生故。」「云",
    "T25n1509_050:0416c22": "何菩薩如幻三昧？」「住是三昧，能成辦一切事，",
    "T25n1509_050:0416c23": "亦不生心相。」「云何菩薩常入三昧？」「菩薩得報",
    "T25n1509_050:0416c24": "生三昧故。」「云何菩薩隨眾生所應善根受身？」",
    "T25n1509_050:0416c25": "「菩薩知眾生所應生善根而為受身，成就眾",
    "T25n1509_050:0416c26": "生故。「是為菩薩住八地中，具足五法。」「云何菩",
    "T25n1509_050:0416c27": "薩受無邊世界所度之分？」「十方無量世界",
    "T25n1509_050:0416c28": "中眾生，如諸佛法所應度者而度脫之。」「云何",
    "T25n1509_050:0416c29": "菩薩得如所願？」「六波羅蜜具足故。」「云何菩薩",
    "T25n1509_050:0417a01": "知諸天、龍、夜叉、犍闥婆語？」「辭辯力故。」「云何",
    "T25n1509_050:0417a02": "菩薩胎生成就？」「菩薩世世常化生故。」「云何菩",
    "T25n1509_050:0417a03": "薩家成就？」「常在大家生故。」「云何菩薩所生成",
    "T25n1509_050:0417a04": "就？」「若剎利家生，若婆羅門家生故。」「云何菩薩",
    "T25n1509_050:0417a05": "性成就？」「如過去菩薩所生姓，從此中生故。」",
    "T25n1509_050:0417a06": "「云何菩薩眷屬成就？」「純諸菩薩摩訶薩為眷",
    "T25n1509_050:0417a07": "屬故。」「云何菩薩出生成就？」「生時光明遍照無",
    "T25n1509_050:0417a08": "量無邊世界，亦不取相故。」「云何菩薩出家成",
    "T25n1509_050:0417a09": "就？」「出家時，無量百千億諸天侍從出家，是一",
    "T25n1509_050:0417a10": "切眾生必至三乘。」",
    "T25n1509_050:0417a11": "「云何菩薩莊嚴佛樹成就？」「是菩提樹以黃金",
    "T25n1509_050:0417a12": "為根，七寶為莖、節、枝、葉，莖、節、枝、葉光明，遍照",
    "T25n1509_050:0417a13": "十方阿僧祇三千大千世界。」「云何菩薩一切",
    "T25n1509_050:0417a14": "諸善功德成滿具足？」「菩薩得眾生清淨，佛國",
    "T25n1509_050:0417a15": "亦淨。「是為菩薩住九地中具足十二法。」「云",
    "T25n1509_050:0417a16": "何菩薩住十地中當知如佛？」「若菩薩摩訶薩",
    "T25n1509_050:0417a17": "具足六波羅蜜、四念處乃至十八不共法，一切",
    "T25n1509_050:0417a18": "種智具足滿，斷一切煩惱及習；是為菩薩",
    "T25n1509_050:0417a19": "摩訶薩住十地中當知如佛。須菩提！菩薩摩",
    "T25n1509_050:0417a20": "訶薩住是十地中，以方便力故，行六波羅蜜，",
    "T25n1509_050:0417a21": "行四念處，乃至十八不共法，過乾慧地、性地、",
    "T25n1509_050:0417a22": "八忍地、見地、薄地、離欲地、已作地、辟支佛地、",
    "T25n1509_050:0417a23": "菩薩地，過是九地，住於佛地。是為菩薩十地。",
    "T25n1509_050:0417a24": "如是，須菩提！是名菩薩摩訶薩大乘發趣。」",
    "T25n1509_050:0417a25": "【論】者言：我等二十法不可得故不著。不可",
    "T25n1509_050:0417a26": "得因緣，如先種種說。我見乃至知者、見者，佛",
    "T25n1509_050:0417a27": "見、僧見，是入眾生空故，是見不應著。餘斷、",
    "T25n1509_050:0417a28": "常乃至戒見，是法空故，不應著。問曰：餘者",
    "T25n1509_050:0417a29": "可知，「因見」云何？答曰：一切有為法展轉為",
    "T25n1509_050:0417b01": "因果，是法中著心取相生見，是名「因見」，",
    "T25n1509_050:0417b02": "所謂非因說因，或因果一異等。「具足空」者，",
    "T25n1509_050:0417b03": "若菩薩能盡行十八空，是名具足空。復次，能",
    "T25n1509_050:0417b04": "行二種空：眾生空、法空，是名具足空。復次，",
    "T25n1509_050:0417b05": "若菩薩能行畢竟空，於中不著，是名具足",
    "T25n1509_050:0417b06": "空。問曰：若爾者，佛此中何以但說「自相空」？答",
    "T25n1509_050:0417b07": "曰：此三種空皆是自相空。以住六地菩薩",
    "T25n1509_050:0417b08": "福德故利根，利根故分別諸法取相；以是",
    "T25n1509_050:0417b09": "故，七地中以相空為具足空。佛或時說有",
    "T25n1509_050:0417b10": "為空、無為空名具足空，或時說不可得空",
    "T25n1509_050:0417b11": "名具足空。「無相證」者，無相即是涅槃，可證，",
    "T25n1509_050:0417b12": "不可修；不可修故，不得言「知」；無量無邊",
    "T25n1509_050:0417b13": "不可分別故，不得言「具足」。「知無作」者，三事",
    "T25n1509_050:0417b14": "雖通是知，二事更義立其名，無作但有「知」",
    "T25n1509_050:0417b15": "名。「三分清淨」者，所謂十善道：身三、口四、意三，",
    "T25n1509_050:0417b16": "是名三分。上以說三解脫門故，此中不",
    "T25n1509_050:0417b17": "復說。「三分清淨」者，或有人身業清淨，口業不",
    "T25n1509_050:0417b18": "清淨；口業清淨，身業不清淨；或身口業清淨，",
    "T25n1509_050:0417b19": "意業不清淨；或有世間三業清淨，而未能",
    "T25n1509_050:0417b20": "離著；是菩薩三業清淨及離著故，是名三",
    "T25n1509_050:0417b21": "分清淨。「一切眾生中具足慈悲智」者，悲有三",
    "T25n1509_050:0417b22": "種：眾生緣、法緣、無緣。此中說無緣大悲名",
    "T25n1509_050:0417b23": "具足。所謂法性空，乃至實相亦空，是名無",
    "T25n1509_050:0417b24": "緣大悲。菩薩深入實相，然後悲念眾生；譬",
    "T25n1509_050:0417b25": "如人有一子，得好寶物，則深心愛念欲以",
    "T25n1509_050:0417b26": "與之。「不念一切眾生」者，所謂淨世界具足",
    "T25n1509_050:0417b27": "故。問曰：若不念眾生者，云何能淨佛世界？",
    "T25n1509_050:0417b28": "答曰：菩薩令眾生住十善道，為莊嚴佛",
    "T25n1509_050:0417b29": "國；雖莊嚴，未得無礙莊嚴。今菩薩教化",
    "T25n1509_050:0417c01": "眾生，不取眾生相，諸善根福德清淨；諸善",
    "T25n1509_050:0417c02": "根福德清淨故，是無礙莊嚴。「一切法等觀」者，",
    "T25n1509_050:0417c03": "如法等忍中說。此中佛自說：「於諸法不",
    "T25n1509_050:0417c04": "增損。」「知諸法實相」者，如先種種因緣廣說。",
    "T25n1509_050:0417c05": "「無生法忍」者，於無生滅諸法實相中，信受、通",
    "T25n1509_050:0417c06": "達、無礙、不退，是名無生忍。「無生智」者，初名",
    "T25n1509_050:0417c07": "忍，後名智；麁者忍，細者智。佛自說：「知名色",
    "T25n1509_050:0417c08": "不生故。」「說諸法一相」者，菩薩知內外十二",
    "T25n1509_050:0417c09": "入皆是魔網，虛誑不實，於此中生六種識",
    "T25n1509_050:0417c10": "亦是魔網虛誑。何者是實？唯不二法——無眼、無",
    "T25n1509_050:0417c11": "色，乃至無意、無法等，是名實。令眾生離十二",
    "T25n1509_050:0417c12": "入故，常以種種因緣說是不二法。「破分別",
    "T25n1509_050:0417c13": "相」者，菩薩住是不二法中，破所緣男女、長短、",
    "T25n1509_050:0417c14": "大小等分別諸法。「轉憶想」者，破內心憶想",
    "T25n1509_050:0417c15": "分別諸法等。「轉見」者，是菩薩先轉我見、邊",
    "T25n1509_050:0417c16": "見等邪見，然後入道；今轉法見、涅槃見，以",
    "T25n1509_050:0417c17": "諸法無定相。轉涅槃者，轉聲聞、辟支佛見，",
    "T25n1509_050:0417c18": "直趣佛道。「轉煩惱」者，菩薩以福德持戒力",
    "T25n1509_050:0417c19": "故，折伏麁煩惱，安隱行道，唯有愛、見、慢等",
    "T25n1509_050:0417c20": "微細者在，今亦離細煩惱。復次，菩薩用實智",
    "T25n1509_050:0417c21": "慧，觀是煩惱即是實相；譬如神通人，能",
    "T25n1509_050:0417c22": "轉不淨為淨。「等定慧地」者，菩薩於初三地",
    "T25n1509_050:0417c23": "慧多定少，未能攝心故；後三地定多慧少，",
    "T25n1509_050:0417c24": "以是故，不得入菩薩位。今眾生空、法空，定",
    "T25n1509_050:0417c25": "慧等故，能安隱行菩薩道；從阿鞞跋致地，",
    "T25n1509_050:0417c26": "漸漸得一切種智慧地。「調意」者，是菩薩先憶",
    "T25n1509_050:0417c27": "念老、病、死、三惡道，慈愍眾生故，調伏心意；",
    "T25n1509_050:0417c28": "今知諸法實相故不著三界，不著三界",
    "T25n1509_050:0417c29": "故調伏。「心寂滅」者，菩薩為涅槃故，先於五",
    "T25n1509_050:0418a01": "欲中折伏五情，意情難折伏故；今住七",
    "T25n1509_050:0418a02": "地，意情寂滅。「無礙智」者，菩薩得般若波羅",
    "T25n1509_050:0418a03": "蜜，於一切實、不實法中無礙；得是道慧，將",
    "T25n1509_050:0418a04": "一切眾生令入實法，得無礙解脫、得佛眼，",
    "T25n1509_050:0418a05": "於一切法中無礙。問曰：是七地中，何以說",
    "T25n1509_050:0418a06": "得佛眼？答曰：是中應學佛眼，於諸法無",
    "T25n1509_050:0418a07": "礙，似如佛眼。「不染愛」者，是菩薩雖於七地",
    "T25n1509_050:0418a08": "得智慧力，猶有先世因緣，有此肉身，入禪",
    "T25n1509_050:0418a09": "定不著，出禪定時有著氣；隨此肉眼所",
    "T25n1509_050:0418a10": "見，見好人親愛，或愛是七地智慧實法。是",
    "T25n1509_050:0418a11": "故佛說：「於六塵中行捨心，不取好惡相。」七地",
    "T25n1509_050:0418a12": "竟「順入眾生心」者，菩薩住是八地中，順觀一",
    "T25n1509_050:0418a13": "切眾生心之所趣，動發思惟，深念順觀，以",
    "T25n1509_050:0418a14": "智慧分別知：是眾生永無得度因緣；是眾",
    "T25n1509_050:0418a15": "生過無量阿僧祇劫然後可度，是眾生或一",
    "T25n1509_050:0418a16": "劫、二劫乃至十劫可度，是眾生或一世、二世",
    "T25n1509_050:0418a17": "乃至今世可度，是眾生或即時可度者，是熟、",
    "T25n1509_050:0418a18": "是未熟；是人可以聲聞乘度，是人可以辟",
    "T25n1509_050:0418a19": "支佛乘度。譬如良醫診病，知差久近、可治",
    "T25n1509_050:0418a20": "不可治者。「遊戲諸神通」者，先得諸神通，今",
    "T25n1509_050:0418a21": "得自在遊戲，能至無量無邊世界。菩薩住",
    "T25n1509_050:0418a22": "七地中時，欲取涅槃；爾時，有種種因緣及",
    "T25n1509_050:0418a23": "十方諸佛擁護，還生心欲度眾生。好莊嚴",
    "T25n1509_050:0418a24": "神通，隨意自在，乃至無量無邊世界中無所",
    "T25n1509_050:0418a25": "罣礙，見諸佛國，亦不取佛國相。「觀諸佛國」",
    "T25n1509_050:0418a26": "者，有菩薩以神通力飛到十方，觀諸清淨",
    "T25n1509_050:0418a27": "世界，取相欲自莊嚴其國。有菩薩佛將至",
    "T25n1509_050:0418a28": "十方，示清淨世界，取淨國相，自作願行；",
    "T25n1509_050:0418a29": "如世自在王佛，將法積比丘至十方，示清",
    "T25n1509_050:0418b01": "淨世界。或有菩薩自住本國，用天眼見十",
    "T25n1509_050:0418b02": "方清淨世界，初取淨相，後得不著心故還",
    "T25n1509_050:0418b03": "捨。「如所見佛國，自莊嚴其國」者，如先說。是八",
    "T25n1509_050:0418b04": "地名轉輪地。如轉輪王寶輪至處，無礙無",
    "T25n1509_050:0418b05": "障，無諸怨敵；菩薩住是地中，能雨法寶，",
    "T25n1509_050:0418b06": "滿眾生願，無能障礙，亦能取所見淨國相",
    "T25n1509_050:0418b07": "而自莊嚴其國。「如實觀佛身」者，觀諸佛身",
    "T25n1509_050:0418b08": "如幻如化，非五眾、十二入、十八界所攝，若",
    "T25n1509_050:0418b09": "長若短，若干種色，隨眾生先世業因緣所見。",
    "T25n1509_050:0418b10": "此中佛自說：「見法身者，是為見佛。」法身者，",
    "T25n1509_050:0418b11": "不可得法空；不可得法空者，諸因緣邊生",
    "T25n1509_050:0418b12": "法，無有自性。「知上下諸根」者，如十力中說。",
    "T25n1509_050:0418b13": "菩薩先知一切眾生心所行，誰鈍、誰利，誰布",
    "T25n1509_050:0418b14": "施多、誰智慧多，因其多者而度脫之。「淨佛",
    "T25n1509_050:0418b15": "世界」者，有二種淨：一者、菩薩自淨其身；二",
    "T25n1509_050:0418b16": "者、淨眾生心，令行清淨道。以彼我因緣清",
    "T25n1509_050:0418b17": "淨故，隨所願得清淨世界。「入如幻三昧」者，",
    "T25n1509_050:0418b18": "如幻人一處住，所作幻事，遍滿世界，所謂",
    "T25n1509_050:0418b19": "四種兵眾，宮殿城郭，飲食歌舞，殺活、憂苦等；",
    "T25n1509_050:0418b20": "菩薩亦如是，住是三昧中，能於十方世界",
    "T25n1509_050:0418b21": "變化，遍滿其中：先行布施等充滿眾生，次",
    "T25n1509_050:0418b22": "說法教化破壞三惡道，然後安立眾生於",
    "T25n1509_050:0418b23": "三乘；一切所可利益之事，無不成就。是菩",
    "T25n1509_050:0418b24": "薩心不動，亦不取心相。「常入三昧」者，菩薩",
    "T25n1509_050:0418b25": "得如幻等三昧，所役心能有所作；今轉身",
    "T25n1509_050:0418b26": "得報生三昧，如人見色，不用心力。住是",
    "T25n1509_050:0418b27": "三昧中，度眾生安隱，勝於如幻三昧，自然",
    "T25n1509_050:0418b28": "成事，無所役用；如人求財，有役力得者，",
    "T25n1509_050:0418b29": "有自然得者。「隨眾生所應善根受身」者，菩薩",
    "T25n1509_050:0418c01": "得二種三昧，二種神通，行得、報得；知以何",
    "T25n1509_050:0418c02": "身、以何語、以何因緣、以何事、以何道、以",
    "T25n1509_050:0418c03": "何方便而為受身，乃至受畜生身而化度",
    "T25n1509_050:0418c04": "之。八地竟「受無邊世界所度之分」者，無量阿僧",
    "T25n1509_050:0418c05": "祇十方世界六道中眾生，是菩薩教化所應",
    "T25n1509_050:0418c06": "度者而度之。是世界有三種：有淨、不淨、有",
    "T25n1509_050:0418c07": "雜。是三種世界中眾生所可應度有利",
    "T25n1509_050:0418c08": "益者，皆攝取之。譬如然燈，為有目之人，不",
    "T25n1509_050:0418c09": "為盲者；菩薩亦如是，或先有因緣者，或",
    "T25n1509_050:0418c10": "始作因緣者。復次，三千大千世界名一世",
    "T25n1509_050:0418c11": "界，一時起、一時滅；如是等十方如恒河沙等",
    "T25n1509_050:0418c12": "世界，是一佛世界如是一佛世界數，如恒河",
    "T25n1509_050:0418c13": "沙等世界，是一佛世界海如是佛世界海，數",
    "T25n1509_050:0418c14": "如十方恒河沙世界，是佛世界種。如是世界",
    "T25n1509_050:0418c15": "種，十方無量，是名一佛世界。於一切世界",
    "T25n1509_050:0418c16": "中取如是分，是名一佛所度之分。「得如所",
    "T25n1509_050:0418c17": "願」者，是菩薩福德、智慧具足故，無願不得。",
    "T25n1509_050:0418c18": "聽者聞無量無邊世界所度之分，疑不可",
    "T25n1509_050:0418c19": "得；以是故，次說所願如意。此中佛自說六",
    "T25n1509_050:0418c20": "波羅蜜具足：五度則福德具足，般若則智慧",
    "T25n1509_050:0418c21": "具足。「知諸天、龍、夜叉、犍闥婆語」者，我上說福",
    "T25n1509_050:0418c22": "德、智慧具足，所願如意；知他人種種語，即是",
    "T25n1509_050:0418c23": "所願事。復次，菩薩得宿命智清淨故，知處",
    "T25n1509_050:0418c24": "處生一切語。復次，得願智故，知立名者心，",
    "T25n1509_050:0418c25": "強作種種名字語言。復次，菩薩得解眾生語",
    "T25n1509_050:0418c26": "言三昧故，通一切語無礙。復次，自得四無",
    "T25n1509_050:0418c27": "礙智，又復學佛四無礙智；以是故，知眾生",
    "T25n1509_050:0418c28": "語言音聲。「處胎成就」者，有人言：菩薩乘白",
    "T25n1509_050:0418c29": "象，與無量兜率諸天圍遶、恭敬、供養、侍從，",
    "T25n1509_050:0419a01": "入母胎。有人言：菩薩母得如幻三昧力故，",
    "T25n1509_050:0419a02": "令腹廣大無量，一切三千大千世界菩薩及",
    "T25n1509_050:0419a03": "天龍鬼神皆得入出；胎中有宮殿、臺觀，先",
    "T25n1509_050:0419a04": "莊嚴床座，懸繒幡蓋，散花，燒香，皆是菩薩",
    "T25n1509_050:0419a05": "福德業因緣所感，然後菩薩來下處之。亦以",
    "T25n1509_050:0419a06": "三昧力故，下入母胎，於兜率天上如故。",
    "T25n1509_050:0419a07": "「生成就」者，菩薩欲生時，諸天龍鬼神莊嚴",
    "T25n1509_050:0419a08": "三千大千世界；是時，有七寶蓮花座，自然而",
    "T25n1509_050:0419a09": "有；從母胎中，有無量菩薩先出，坐蓮華上，",
    "T25n1509_050:0419a10": "叉手讚歎，俟待菩薩；及諸天龍、鬼神、仙聖、諸",
    "T25n1509_050:0419a11": "玉女等皆合手一心，欲見菩薩生。然後菩薩",
    "T25n1509_050:0419a12": "從母右脇出，如滿月從雲中出，放大光明，",
    "T25n1509_050:0419a13": "照無量世界。是時，有大名聲，遍滿十方世",
    "T25n1509_050:0419a14": "界，唱言：「某國菩薩末後身生。」或有菩薩化",
    "T25n1509_050:0419a15": "生蓮華；於四生中，菩薩胎生、化生。於四種",
    "T25n1509_050:0419a16": "人中，菩薩生剎利、婆羅門二姓中——生此二種",
    "T25n1509_050:0419a17": "姓，人所貴故。「家成就」者，婆羅門家有智慧，",
    "T25n1509_050:0419a18": "剎利家有力勢；婆羅門利益後世，剎利利",
    "T25n1509_050:0419a19": "益今世。是二種於世有益，是故菩薩在此",
    "T25n1509_050:0419a20": "中生。復次，諸功德法家，所謂不退轉生，是名",
    "T25n1509_050:0419a21": "家生。「姓成就」者，菩薩兜率天上觀世間何",
    "T25n1509_050:0419a22": "姓為貴、能攝眾生，即於是姓中生。如七佛",
    "T25n1509_050:0419a23": "中，初三佛，憍陳如姓中生；次三佛，迦葉姓中",
    "T25n1509_050:0419a24": "生；釋迦文尼佛，憍曇姓中生。復次，菩薩初深",
    "T25n1509_050:0419a25": "心牢固，是名諸佛姓。有人言：得無生法忍，",
    "T25n1509_050:0419a26": "是諸佛姓；是時，得佛一切種智氣分故，如",
    "T25n1509_050:0419a27": "聲聞法中姓地人。「眷屬成就」者，皆是智人、善",
    "T25n1509_050:0419a28": "人，世世集功德。此中佛自說：「純以菩薩為",
    "T25n1509_050:0419a29": "眷屬。」如《不可思議經》中說：「瞿毘耶是大菩薩，",
    "T25n1509_050:0419b01": "一切眷屬皆是住阿毘跋致地菩薩；以方",
    "T25n1509_050:0419b02": "便三昧變化力，為男、為女，共為眷屬。如轉",
    "T25n1509_050:0419b03": "輪聖王居士寶是夜叉、鬼神現作人身，與人",
    "T25n1509_050:0419b04": "共事。」「出家成就」者，如釋迦文菩薩，夜於宮",
    "T25n1509_050:0419b05": "殿，見諸婇女皆如死狀；十方諸天鬼神",
    "T25n1509_050:0419b06": "齎持幡華供養之具，奉迎將出。是時車匿",
    "T25n1509_050:0419b07": "雖先受淨飯王勅，而隨菩薩意，自牽馬至；",
    "T25n1509_050:0419b08": "四天王使者接捧馬足，踰城而出。為破",
    "T25n1509_050:0419b09": "諸煩惱及魔人，示一切眾人在家之穢。如此",
    "T25n1509_050:0419b10": "大功德貴重之人，猶尚出家，況諸凡細！如是",
    "T25n1509_050:0419b11": "等因緣，名出家成就。「莊嚴佛樹成就」者，莊嚴",
    "T25n1509_050:0419b12": "菩提樹，如先說。佛此中自說：「是菩提樹，以",
    "T25n1509_050:0419b13": "黃金為根，七寶為莖、節、枝、葉，莖、節、枝、葉光",
    "T25n1509_050:0419b14": "明遍照十方無數阿僧祇諸佛世界。」或有佛",
    "T25n1509_050:0419b15": "以菩薩七寶莊嚴佛樹，或有不如是者。所",
    "T25n1509_050:0419b16": "以者何？諸佛神力不可思議，為眾生故現",
    "T25n1509_050:0419b17": "種種莊嚴。「一切諸善功德成滿具足」者，菩薩",
    "T25n1509_050:0419b18": "住七地中，破諸煩惱，自利具足；住八地、九",
    "T25n1509_050:0419b19": "地，利益他人，所謂教化眾生，淨佛世界。自",
    "T25n1509_050:0419b20": "利、利他深大故，一切功德具足。如阿羅漢、辟",
    "T25n1509_050:0419b21": "支佛，自利雖重，利他輕故，不名具足；諸天",
    "T25n1509_050:0419b22": "及小菩薩，雖能利益他，而自未除煩惱故，",
    "T25n1509_050:0419b23": "亦不具足。是名功德具足。九地竟「當知如佛」者，",
    "T25n1509_050:0419b24": "菩薩坐如是樹下，入第十地，名為法雲地。",
    "T25n1509_050:0419b25": "譬如大雲澍雨，連下無間；心自然生無量",
    "T25n1509_050:0419b26": "無邊清淨諸佛法，念念無量。爾時，菩薩作是",
    "T25n1509_050:0419b27": "念：「欲界魔王心未降伏。」放眉間光，令百億",
    "T25n1509_050:0419b28": "魔宮闇蔽不現。魔即瞋惱，集其兵眾來逼",
    "T25n1509_050:0419b29": "菩薩。菩薩降魔已，十方諸佛慶其功勳，皆",
    "T25n1509_050:0419c01": "放眉間光，從菩薩頂入。是時，十地所得功",
    "T25n1509_050:0419c02": "德，變為佛法，斷一切煩惱習，得無礙解脫，",
    "T25n1509_050:0419c03": "具十力、四無所畏、四無礙智、十八不共法、大",
    "T25n1509_050:0419c04": "慈大悲等無量無邊諸佛法。是時，地為六種",
    "T25n1509_050:0419c05": "震動，天雨華香，諸菩薩、天人皆合手讚歎。",
    "T25n1509_050:0419c06": "是時，放大光明，遍照十方無量世界；十方諸",
    "T25n1509_050:0419c07": "佛、菩薩、天人，大聲唱言：「某方某國某甲菩薩，",
    "T25n1509_050:0419c08": "坐於道場，成具佛事，是其光明。」是名十",
    "T25n1509_050:0419c09": "地當知如佛。復次，佛此中更說第十地相，所",
    "T25n1509_050:0419c10": "謂菩薩行六波羅蜜，以方便力故，過乾慧",
    "T25n1509_050:0419c11": "地，乃至菩薩地，住於佛地。佛地，即是第十地。",
    "T25n1509_050:0419c12": "菩薩能如是行十地，是名發趣大乘。",
    "T25n1509_050:0419c13": "21 出到品大智度論釋出到品第二十一",
    "T25n1509_050:0419c14": "【經】佛告須菩提：「汝所問『是乘何處出，至何",
    "T25n1509_050:0419c15": "處住』者。」佛言：「是乘從三界中出，至薩婆若中",
    "T25n1509_050:0419c16": "住，以不二法故。何以故？摩訶衍、薩婆若，是二",
    "T25n1509_050:0419c17": "法共，不合、不散，無色、無形、無對，一相所謂無",
    "T25n1509_050:0419c18": "相。「若人欲使實際出，是人為欲使無相法出；",
    "T25n1509_050:0419c19": "若人欲使如、法性、不可思議性出，是人為欲",
    "T25n1509_050:0419c20": "使無相法出。「若人欲使色空出，是人為欲",
    "T25n1509_050:0419c21": "使無相法出；若人欲使受、想、行、識空出，是人",
    "T25n1509_050:0419c22": "為欲使無相法出。何以故？須菩提！色空相不",
    "T25n1509_050:0419c23": "出三界，亦不住薩婆若；受、想、行、識空相不出",
    "T25n1509_050:0419c24": "三界，亦不住薩婆若。所以者何？色、色相空，受、",
    "T25n1509_050:0419c25": "想、行，識、識相空故。「若人欲使眼空出，是人為",
    "T25n1509_050:0419c26": "欲使無相法出；若人欲使耳、鼻、舌、身、意空出，",
    "T25n1509_050:0419c27": "是人為欲使無相法出；若人欲使乃至意觸因",
    "T25n1509_050:0419c28": "緣生受空出，是人為欲使無相法出。何以故？",
    "T25n1509_050:0419c29": "須菩提！眼空不出三界，亦不住薩婆若；乃至",
    "T25n1509_050:0420a01": "意觸因緣生受空不出三界，亦不住薩婆若。",
    "T25n1509_050:0420a02": "所以者何？眼、眼相空，乃至意觸因緣生受、意",
    "T25n1509_050:0420a03": "觸因緣生受相空故。「若人欲使夢出，是人為",
    "T25n1509_050:0420a04": "欲使無相法出；若人欲使幻、焰、響、影、化出，是",
    "T25n1509_050:0420a05": "人為欲使無相法出。何以故？須菩提！夢相不",
    "T25n1509_050:0420a06": "出三界，亦不住薩婆若；幻、焰、響、影、化相亦不",
    "T25n1509_050:0420a07": "出三界，亦不住薩婆若。「須菩提！若人欲使檀",
    "T25n1509_050:0420a08": "波羅蜜出，是人為欲使無相法出；若人欲使",
    "T25n1509_050:0420a09": "尸羅波羅蜜、羼提波羅蜜、毘梨耶波羅蜜、禪",
    "T25n1509_050:0420a10": "波羅蜜、般若波羅蜜出，是人為欲使無相法",
    "T25n1509_050:0420a11": "出。何以故？檀波羅蜜相不出三界，亦不住薩",
    "T25n1509_050:0420a12": "婆若；尸羅波羅蜜乃至般若波羅蜜不出三",
    "T25n1509_050:0420a13": "界，亦不住薩婆若。所以者何？檀波羅蜜、檀",
    "T25n1509_050:0420a14": "波羅蜜相空，尸羅波羅蜜、羼提波羅蜜、毘梨",
    "T25n1509_050:0420a15": "耶波羅蜜、禪波羅蜜，般若波羅蜜、般若波羅蜜",
    "T25n1509_050:0420a16": "相空故。「若人欲使內空出乃至無法有法",
    "T25n1509_050:0420a17": "空出，是人為欲使無相法出。何以故？須菩",
    "T25n1509_050:0420a18": "提！內空相乃至無法有法空相，不出三界，亦",
    "T25n1509_050:0420a19": "不住薩婆若。所以者何？內空、內空性空，乃",
    "T25n1509_050:0420a20": "至無法有法空、無法有法空性空故。「若人欲",
    "T25n1509_050:0420a21": "使四念處出，是人為欲使無相法出。何以",
    "T25n1509_050:0420a22": "故？四念處性不出三界，亦不住薩婆若。所以",
    "T25n1509_050:0420a23": "者何？四念處、四念處性空故。若人欲使四正",
    "T25n1509_050:0420a24": "勤、四如意足、五根、五力、七覺分、八聖道分出，",
    "T25n1509_050:0420a25": "是人為欲使無相法出。何以故？八聖道分性，",
    "T25n1509_050:0420a26": "不出三界，亦不住薩婆若。所以者何？八聖道",
    "T25n1509_050:0420a27": "分、八聖道分性空故。乃至十八不共法亦如",
    "T25n1509_050:0420a28": "是。「須菩提！若人欲使阿羅漢出生處，是人為",
    "T25n1509_050:0420a29": "欲使無相法出；若人欲使辟支佛出生處，是",
    "T25n1509_050:0420b01": "人為欲使無相法出；若人欲使多陀阿伽度、",
    "T25n1509_050:0420b02": "阿羅訶、三藐三佛陀出生處，是人為欲使無",
    "T25n1509_050:0420b03": "相法出。何以故？須菩提！阿羅漢性、辟支佛性、",
    "T25n1509_050:0420b04": "佛性不出三界，亦不住薩婆若。所以者何？",
    "T25n1509_050:0420b05": "阿羅漢、阿羅漢性空，辟支佛、辟支佛性空，",
    "T25n1509_050:0420b06": "佛、佛性空故。若人欲使須陀洹果、斯陀含果、",
    "T25n1509_050:0420b07": "阿那含果、阿羅漢果、辟支佛道、佛道、一切種",
    "T25n1509_050:0420b08": "智出，是人為欲使無相法出，如上說。「若人欲",
    "T25n1509_050:0420b09": "使名字、假名、施設、相、但有語言出，是人為欲",
    "T25n1509_050:0420b10": "使無相法出。何以故？名字空，不出三界，亦不",
    "T25n1509_050:0420b11": "住薩婆若。所以者何？名字相，名字相空故，乃",
    "T25n1509_050:0420b12": "至施設亦如是。「若人欲使不生不滅法、不垢",
    "T25n1509_050:0420b13": "不淨、無作法出，是人為欲使無相法出。何以",
    "T25n1509_050:0420b14": "故？不生乃至無作法性不出三界，亦不住薩",
    "T25n1509_050:0420b15": "婆若。所以者何？不生性乃至無作性，性空",
    "T25n1509_050:0420b16": "故。「須菩提！以是因緣故，摩訶衍從三界中出，",
    "T25n1509_050:0420b17": "至薩婆若中住，不動法故。」【論】問曰：佛已",
    "T25n1509_050:0420b18": "知須菩提所問，今何以更稱而答？答曰：是《摩",
    "T25n1509_050:0420b19": "訶般若波羅蜜》有十萬偈，三百二十萬言，與",
    "T25n1509_050:0420b20": "《四阿含》等，此非一坐說盡。又上須菩提所問，",
    "T25n1509_050:0420b21": "已答二事，異時異日故稱第三問而答。",
    "T25n1509_050:0420b22": "復次，有人言：聲聞法中無有不可思議事，不",
    "T25n1509_050:0420b23": "得一日一坐中說盡。佛有無礙解脫，菩薩",
    "T25n1509_050:0420b24": "有不可思議三昧，能令多時作少時、少時",
    "T25n1509_050:0420b25": "作多時，亦能以大色入小、小色作大。又如",
    "T25n1509_050:0420b26": "六十小劫說《法華經》，人謂從旦至食。問曰：",
    "T25n1509_050:0420b27": "色有形可見，時無形但有名，云何得以近",
    "T25n1509_050:0420b28": "為遠、以遠為近？答曰：以是故說「以不可思",
    "T25n1509_050:0420b29": "議神通力」。如人夢中，夢有所見，自以為覺；",
    "T25n1509_050:0420c01": "夢中復夢，如是展轉，故是一夜。以是故，更",
    "T25n1509_050:0420c02": "稱其問而答。「是乘何處出，至何處住」者，佛",
    "T25n1509_050:0420c03": "答：「是乘從三界中出，至薩婆若中住。」問曰：",
    "T25n1509_050:0420c04": "是乘為是佛法？為是菩薩法？若是佛法，云何",
    "T25n1509_050:0420c05": "從三界出？若是菩薩法，云何薩婆若中住？答",
    "T25n1509_050:0420c06": "曰：是乘是菩薩法，乃至金剛三昧；是諸功德",
    "T25n1509_050:0420c07": "清淨，變為佛法。是乘有大力，能有所去，直",
    "T25n1509_050:0420c08": "以至佛，更無勝處可去，故言「住」。譬如劫",
    "T25n1509_050:0420c09": "盡火燒三千世界，勢力甚大，更無所燒，故",
    "T25n1509_050:0420c10": "便自滅；摩訶衍亦如是，斷一切煩惱，集諸",
    "T25n1509_050:0420c11": "功德，盡其邊際，更無所斷，更無所知，更",
    "T25n1509_050:0420c12": "無所集故，便自歸滅。「不二法」者，斷諸菩薩",
    "T25n1509_050:0420c13": "著故說。此中佛自說：「大乘、薩婆若，是二法不",
    "T25n1509_050:0420c14": "一故不合，不異故不散；六情所知盡虛妄",
    "T25n1509_050:0420c15": "故，無色、無形、無對、一相。」問曰：先言「不一故",
    "T25n1509_050:0420c16": "不合」，今何以言「一相」？答曰：此中言「一相，所",
    "T25n1509_050:0420c17": "謂無相」，無相則無有出至佛道；為引導凡",
    "T25n1509_050:0420c18": "夫人故，說言「一相」。「實際」者，是諸法末後實",
    "T25n1509_050:0420c19": "相，無出無入；若有狂人欲使實際出至佛",
    "T25n1509_050:0420c20": "道者，此人則欲使無相法出。如、法性、法相，",
    "T25n1509_050:0420c21": "如先說。「不可思議性」者，有人言：即是如、法性、",
    "T25n1509_050:0420c22": "實際，無量無邊，心心數法滅，故言不可思議。",
    "T25n1509_050:0420c23": "復有人言：過實際、涅槃，更求諸法實，若有",
    "T25n1509_050:0420c24": "若無，是名不可思議。復次，一切諸佛法，無",
    "T25n1509_050:0420c25": "有能思惟籌量者，故名不可思議。復有人",
    "T25n1509_050:0420c26": "言：一切諸法，分別思惟，皆同涅槃相，是不可",
    "T25n1509_050:0420c27": "思議。若人欲使空中出，此人則欲使無相",
    "T25n1509_050:0420c28": "法中出。此中佛自說：「五眾空相，不能出三",
    "T25n1509_050:0420c29": "界，不能至薩婆若，五眾中五眾相空故，十",
    "T25n1509_050:0421a01": "二入乃至意觸因緣生受空亦如是。」夢等空",
    "T25n1509_050:0421a02": "譬喻，亦如是；自相空故，無出無至。若人欲",
    "T25n1509_050:0421a03": "使六波羅蜜出，此人則為欲使無相法出。",
    "T25n1509_050:0421a04": "何以故？六波羅蜜因緣和合故無自性，自性",
    "T25n1509_050:0421a05": "無故空。菩薩著六波羅蜜，墮邪道，故為說",
    "T25n1509_050:0421a06": "空。十八空乃至一切種智，亦如是。問曰：六",
    "T25n1509_050:0421a07": "波羅蜜有道俗，俗可著故可說空；出世",
    "T25n1509_050:0421a08": "間六波羅蜜、三十七品乃至十八不共法，無",
    "T25n1509_050:0421a09": "所著故，何以說空？答曰：諸菩薩漏未盡，",
    "T25n1509_050:0421a10": "以福德、智慧力故行是法，或取相愛著故。",
    "T25n1509_050:0421a11": "凡夫法虛妄顛倒，此法從凡夫法邊生，云",
    "T25n1509_050:0421a12": "何是實？以是故，佛說是亦空，以喻無相",
    "T25n1509_050:0421a13": "法。是大乘即是無相，無相云何有出、有",
    "T25n1509_050:0421a14": "至？諸法皆空，但有名字、相、假名、語言；今名",
    "T25n1509_050:0421a15": "字等亦空，以喻無相，第一義中不可得；世俗",
    "T25n1509_050:0421a16": "法中有相。名字等假名相義，如先說。用如",
    "T25n1509_050:0421a17": "是法，從三界出，至薩婆若中住；非是實",
    "T25n1509_050:0421a18": "法，亦無所動。",
    "T25n1509_050:0421a19": "【經】「須菩提！汝所問『是乘何處住』者，須菩提！是",
    "T25n1509_050:0421a20": "大乘無住處。何以故？一切法無住相故。是乘",
    "T25n1509_050:0421a21": "若住，不住法住。須菩提！譬如法性，不生不滅、",
    "T25n1509_050:0421a22": "不垢不淨、無起無作，非住非不住。須菩提！",
    "T25n1509_050:0421a23": "是乘亦如是，非住非不住。何以故？法性相",
    "T25n1509_050:0421a24": "乃至無作相，非住非不住。所以者何？法性",
    "T25n1509_050:0421a25": "相性空故，乃至無作性、無作性性空故。諸",
    "T25n1509_050:0421a26": "餘法亦如是。須菩提！以是因緣故，是乘無",
    "T25n1509_050:0421a27": "住處，以不住法、不動法故。」",
    "T25n1509_050:0421a28": "【論】問曰：上言「是乘到薩婆若，更無勝法",
    "T25n1509_050:0421a29": "可去」，今何以復說「是乘無住處」？答曰：先說",
    "T25n1509_050:0421b01": "「以空、不二法故言住」，如幻、如夢，雖有坐臥",
    "T25n1509_050:0421b02": "行住，非實是住；菩薩亦如是，雖言「到薩婆",
    "T25n1509_050:0421b03": "若住」，亦無定住。佛此中自說：「一切法從本",
    "T25n1509_050:0421b04": "已來無住相，云何獨大乘有住？若有所住，",
    "T25n1509_050:0421b05": "以畢竟空法住。」譬如：如、法性、法相、實際，非住、",
    "T25n1509_050:0421b06": "非不住，不生不滅，不垢不淨，不起不作。「不住」",
    "T25n1509_050:0421b07": "者，自相中不住；「非不住」者，異相中不住。「不",
    "T25n1509_050:0421b08": "住」者，說空破有；「非不住」者，說世諦方便有",
    "T25n1509_050:0421b09": "住。「不住」者，說無常破常相；「非不住」者，破滅",
    "T25n1509_050:0421b10": "相。此中佛自說：「法性、法性相空。何以故？自",
    "T25n1509_050:0421b11": "相空故。乃至無起無作諸餘法亦如是。」",
    "T25n1509_050:0421b12": "【經】「須菩提！汝所問『誰當乘是乘出者』，無有",
    "T25n1509_050:0421b13": "人乘是乘出者。何以故？是乘及出者、所用法",
    "T25n1509_050:0421b14": "及出時，是一切法皆無所有；若一切法無所",
    "T25n1509_050:0421b15": "有，用何等法當出？何以故？我不可得，乃至",
    "T25n1509_050:0421b16": "知者、見者不可得，畢竟淨故。不可思議性不",
    "T25n1509_050:0421b17": "可得，畢竟淨故。眾、入、界不可得，畢竟淨故。",
    "T25n1509_050:0421b18": "檀波羅蜜不可得，畢竟淨故；乃至般若波羅",
    "T25n1509_050:0421b19": "蜜不可得，畢竟淨故。內空不可得，畢竟淨故；",
    "T25n1509_050:0421b20": "乃至無法有法空不可得，畢竟淨故。四念處",
    "T25n1509_050:0421b21": "不可得，乃至十八不共法不可得，畢竟淨故。",
    "T25n1509_050:0421b22": "須陀洹不可得，乃至阿羅漢、辟支佛、菩薩、佛",
    "T25n1509_050:0421b23": "不可得，畢竟淨故。須陀洹果，乃至阿羅漢果、",
    "T25n1509_050:0421b24": "辟支佛道、佛道、一切種智不可得，畢竟淨故。",
    "T25n1509_050:0421b25": "不生不滅，不垢不淨，無起無作不可得，畢竟淨",
    "T25n1509_050:0421b26": "故。過去世、未來世、現在世，生、住、滅不可得，畢",
    "T25n1509_050:0421b27": "竟淨故。增、減不可得，畢竟淨故。何法不可得",
    "T25n1509_050:0421b28": "故不可得？法性不可得故不可得，如、實際、不",
    "T25n1509_050:0421b29": "可思議性、法性、法相、法位；檀波羅蜜不可得故",
    "T25n1509_050:0421c01": "不可得，乃至般若波羅蜜不可得故不可得。",
    "T25n1509_050:0421c02": "內空不可得故不可得，乃至無法有法空不",
    "T25n1509_050:0421c03": "可得故不可得。四念處不可得故不可得，乃",
    "T25n1509_050:0421c04": "至十八不共法不可得故不可得。須陀洹不",
    "T25n1509_050:0421c05": "可得故不可得，乃至佛不可得故不可得。須",
    "T25n1509_050:0421c06": "陀洹果不可得故不可得，乃至佛道不可得",
    "T25n1509_050:0421c07": "故不可得。不生不滅，乃至不起不作不可得",
    "T25n1509_050:0421c08": "故不可得。「復次，須菩提！初地不可得故不可",
    "T25n1509_050:0421c09": "得，乃至第十地不可得故不可得，畢竟淨故。",
    "T25n1509_050:0421c10": "云何為初地乃至十地？所謂乾慧地、性地、八",
    "T25n1509_050:0421c11": "人地、見地、薄地、離欲地、已作地、辟支佛地、菩",
    "T25n1509_050:0421c12": "薩地、佛地。內空中初地不可得，乃至無法有",
    "T25n1509_050:0421c13": "法空中初地不可得；內空乃至無法有法空",
    "T25n1509_050:0421c14": "中，第二、第三、第四、第五、第六、第七、第八、第九、第",
    "T25n1509_050:0421c15": "十地不可得。何以故？須菩提！初地非得非不",
    "T25n1509_050:0421c16": "得，乃至十地非得非不得，畢竟淨故。內空乃",
    "T25n1509_050:0421c17": "至無法有法空中，成就眾生不可得，畢竟淨",
    "T25n1509_050:0421c18": "故。內空乃至無法有法空中，淨佛世界不可",
    "T25n1509_050:0421c19": "得，畢竟淨故。內空乃至無法有法空中，五眼",
    "T25n1509_050:0421c20": "不可得，畢竟淨故。如是，須菩提！菩薩摩訶薩，",
    "T25n1509_050:0421c21": "以一切諸法不可得故，乘是摩訶衍出薩婆若。」",
    "T25n1509_050:0421c22": "【論】者言：「出」者，行是乘到佛道邊出，又復",
    "T25n1509_050:0421c23": "以成就故名「出」，以是乘成就薩婆若，是",
    "T25n1509_050:0421c24": "名為「出」。此中佛自說空因緣：「乘者，是六波羅",
    "T25n1509_050:0421c25": "蜜。所用法者，是慈悲、方便等諸法，六波羅蜜",
    "T25n1509_050:0421c26": "所不攝。出者，是菩薩。是三法皆空。」此中佛復",
    "T25n1509_050:0421c27": "說因緣：「我不可得，乃至知者、見者不可得，",
    "T25n1509_050:0421c28": "畢竟空故。」五眾、十二入、十八界，檀波羅蜜乃",
    "T25n1509_050:0421c29": "至十八不共法，須陀洹乃至薩婆若，不生不",
    "T25n1509_050:0422a01": "滅、不垢不淨，乃至三世、三相、增減等，是名",
    "T25n1509_050:0422a02": "法空。我乃至知者、見者，須陀洹乃至佛，是",
    "T25n1509_050:0422a03": "名眾生空。問曰：有二種不可得：一者、有法，",
    "T25n1509_050:0422a04": "智慧少故不能得；二者、有大智慧，推求不",
    "T25n1509_050:0422a05": "能得。此云何不可得？答曰：是法無故不可",
    "T25n1509_050:0422a06": "得。問曰：一切法本末不可得，於人有何利",
    "T25n1509_050:0422a07": "益？答曰：此中佛自說：「畢竟清淨故。」「畢竟」者，",
    "T25n1509_050:0422a08": "若行者依「無」而破「有」，於「有」得清淨，於「無」未",
    "T25n1509_050:0422a09": "清淨，以依止故。此中佛自說不可得因緣：",
    "T25n1509_050:0422a10": "一切眾生不可得，一切法不可得；譬如如、法性、",
    "T25n1509_050:0422a11": "實際等，乃至不作、不起不可得。復次，十八空",
    "T25n1509_050:0422a12": "故，法性不可得，乃至不起、不作。十八空中，無",
    "T25n1509_050:0422a13": "初地乃至十地，無成就眾生，無淨佛世界，",
    "T25n1509_050:0422a14": "無五眼；以十八空故空，畢竟清淨故不可",
    "T25n1509_050:0422a15": "得。菩薩用不可得法，乘是乘出薩婆若。",
    "T25n1509_050:0422a16": "大智度論卷第五十釋第十九品訖第二十品"
}