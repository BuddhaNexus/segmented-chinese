{
    "T15n0628_002:0431c08": "佛說未曾有正法經卷第二",
    "T15n0628_002:0431c10": "西天譯經三藏朝奉大夫試鴻臚卿",
    "T15n0628_002:0431c11": "傳教大師臣法天奉　詔譯",
    "T15n0628_002:0431c12": "爾時，辯積菩薩摩訶薩前白妙吉祥菩薩言：",
    "T15n0628_002:0431c13": "「今當共詣佛所，問菩薩摩訶薩當云何住。」是",
    "T15n0628_002:0431c14": "時妙吉祥菩薩即於會中不起于座攝菩薩",
    "T15n0628_002:0431c15": "形，化如來像——相好具足與釋迦牟尼佛等無",
    "T15n0628_002:0431c16": "有異——即告辯積菩薩言：「如來在此，汝今當問。」",
    "T15n0628_002:0431c17": "爾時，辯積菩薩不知化相，謂即如來，前詣",
    "T15n0628_002:0431c18": "佛所而發問言：「世尊！菩薩摩訶薩當云何住？」",
    "T15n0628_002:0431c19": "化佛答言：「如我所作，菩薩應如是住。」辯積菩",
    "T15n0628_002:0431c20": "薩言：「如佛、世尊復云何住？」化佛答言：「佛、世尊",
    "T15n0628_002:0431c21": "者，不行持戒、忍辱、精進、禪定、智慧之法，不著",
    "T15n0628_002:0431c22": "欲界、色界、無色界，不行身業、不發語業、不起",
    "T15n0628_002:0431c23": "意業。如是，於一切處無所行。善男子！一切",
    "T15n0628_002:0431c24": "所行皆悉如化。」辯積菩薩言：「如佛、世尊亦幻",
    "T15n0628_002:0431c25": "化相耶？」化佛答言：「如是，如是。菩薩摩訶薩當",
    "T15n0628_002:0431c26": "如是住。」辯積菩薩即白佛言：「云何世尊亦幻",
    "T15n0628_002:0431c27": "化相耶？」化佛答言：「不也。善男子！一切諸法皆",
    "T15n0628_002:0431c28": "幻化相。」辯積菩薩言：「如是，如是。諸法性空，皆",
    "T15n0628_002:0431c29": "幻化相。云何我佛、世尊亦幻化耶？」化佛答言：",
    "T15n0628_002:0432a01": "「善男子！豈唯此佛是幻化相？所有一切如來",
    "T15n0628_002:0432a02": "皆幻化相。」辯積菩薩言：「誰為能化者？」化佛答",
    "T15n0628_002:0432a03": "言：「自業清淨，非有能化及所化者，亦無我、",
    "T15n0628_002:0432a04": "無人，無眾生、無壽命、無士夫、無有識、無補特",
    "T15n0628_002:0432a05": "伽羅，無佛、無異生等相。」辯積菩薩白佛言：「世",
    "T15n0628_002:0432a06": "尊！當云何學而得菩提？」化佛答言：「一切法無",
    "T15n0628_002:0432a07": "所學，菩薩當如是學；諸法無所行，菩薩應如",
    "T15n0628_002:0432a08": "是學；諸法無所畏，菩薩應如是學；諸法無疑",
    "T15n0628_002:0432a09": "惑，菩薩應如是學；諸法無所有、無所緣，無虛",
    "T15n0628_002:0432a10": "妄、無聚集，無所作、無文字，無生、無滅，無已有、",
    "T15n0628_002:0432a11": "無今有，非幻化、非色像，非智所觀、離一切",
    "T15n0628_002:0432a12": "想，菩薩摩訶薩應如是學。如是學者，是名正",
    "T15n0628_002:0432a13": "學，無所減失、亦無增長。若如是學者，無所遠",
    "T15n0628_002:0432a14": "離、無所戲論，無所樂、無所厭，無喜、無恚，無來、",
    "T15n0628_002:0432a15": "無去。若如是學，是名正學。「是故，善男子！若",
    "T15n0628_002:0432a16": "有樂求阿耨多羅三藐三菩提者，當知無輪",
    "T15n0628_002:0432a17": "迴、無涅盤，無取、無捨，無施、無慳，無戒、無犯，無",
    "T15n0628_002:0432a18": "忍、無恚，無勤、無惰，無定、無亂，無智、無愚，非學、",
    "T15n0628_002:0432a19": "非無學，非行、非不行，無所得、無所證，無菩",
    "T15n0628_002:0432a20": "提、無佛法，無我想、無人想、無眾生想、無壽者",
    "T15n0628_002:0432a21": "想、無補特伽羅想，無法想、亦無非法想，非有",
    "T15n0628_002:0432a22": "想、非無想。何以故？諸法如幻化，無二、無差別，",
    "T15n0628_002:0432a23": "無動轉相。一切法非色取相，眼不能觀；一切",
    "T15n0628_002:0432a24": "法無分別相，非心所知。諸法性空，無法可行、",
    "T15n0628_002:0432a25": "無菩提可得。「是故，善男子！諸菩薩摩訶薩當",
    "T15n0628_002:0432a26": "如是行、如是修學。若有善男子聞是說者，不",
    "T15n0628_002:0432a27": "生驚怖、不生疑惑，是人即能證得阿耨多羅",
    "T15n0628_002:0432a28": "三藐三菩提。",
    "T15n0628_002:0432a29": "「復次，善男子！譬如虛空不可侵害，火不能焚、",
    "T15n0628_002:0432b01": "風不能轉、水不能注、塵不能坌，煙、雲、雷、電皆",
    "T15n0628_002:0432b02": "不能著——虛空無罣礙故。菩薩摩訶薩亦復如",
    "T15n0628_002:0432b03": "是，心無罣礙，不為諸法之所動轉，無樂欲、",
    "T15n0628_002:0432b04": "無厭捨，心若虛空，蘊等諸魔所不能動。是菩",
    "T15n0628_002:0432b05": "薩當證阿耨多羅三藐三菩提，而能普為眾",
    "T15n0628_002:0432b06": "生作大利益而無窮盡。」爾時，化佛說是法已",
    "T15n0628_002:0432b07": "隱而不現，妙吉祥菩薩却復本形。辯積菩薩",
    "T15n0628_002:0432b08": "前白妙吉祥菩薩言：「如來、世尊從何所來？適",
    "T15n0628_002:0432b09": "當說法，今何所往？」妙吉祥告言：「本無所來，今",
    "T15n0628_002:0432b10": "亦無去。」又問：「無來之來從何所來？」答曰：「從如",
    "T15n0628_002:0432b11": "是來。」辯積菩薩言：「如佛所言：一切如來皆幻",
    "T15n0628_002:0432b12": "化相。幻化相者，非所從來亦無所去耶？」妙吉",
    "T15n0628_002:0432b13": "祥言：「如是，如是。如所化相無來、無去，一切法、",
    "T15n0628_002:0432b14": "一切眾生亦如是。」辯積菩薩又問言：「一切法",
    "T15n0628_002:0432b15": "何所住？」妙吉祥菩薩言：「諸法無自性，如是住。」",
    "T15n0628_002:0432b16": "又問：「一切眾生復云何住？」答曰：「一切眾生彼",
    "T15n0628_002:0432b17": "彼業報亦如是住。」又問：「一切眾生業報云何？」",
    "T15n0628_002:0432b18": "答曰：「諸法無生亦無業報，諸法平等，今如是",
    "T15n0628_002:0432b19": "住。」又問：「無業報者，彼彼業報云何？」答曰：「如",
    "T15n0628_002:0432b20": "所作業、如所受報，是為業報。」又問：「眾生業報",
    "T15n0628_002:0432b21": "性空，當生亦爾，復云何受？」答曰：「如真實法無",
    "T15n0628_002:0432b22": "業、無報，及無有生，非有、非無，是為業報。然眾",
    "T15n0628_002:0432b23": "生業報無亡、無失，自業性空，是真實義。」妙吉",
    "T15n0628_002:0432b24": "祥菩薩說是法時，釋迦牟尼佛會中有尊者",
    "T15n0628_002:0432b25": "舍利子、阿難及餘聲聞等，以佛威力故聞妙",
    "T15n0628_002:0432b26": "吉祥菩薩所說妙法。是時，舍利子即從座起，",
    "T15n0628_002:0432b27": "前白佛言：「世尊！希有。彼諸菩薩各以種種善",
    "T15n0628_002:0432b28": "巧方便宣說甚深之法，若有聞者，其誰不發",
    "T15n0628_002:0432b29": "阿耨多羅三藐三菩提心？」佛告舍利子：「菩薩",
    "T15n0628_002:0432c01": "摩訶薩以無著心修學諸行，以無懈心宣說",
    "T15n0628_002:0432c02": "正法。舍利子！如菩薩所行，所得果報、所有",
    "T15n0628_002:0432c03": "智慧及所說法皆亦如是。如汝舍利子所",
    "T15n0628_002:0432c04": "行、所學皆聲聞行，有所著相；所得智慧亦復",
    "T15n0628_002:0432c05": "如是。」爾時，有菩薩名光嚴，即從座起，前詣佛",
    "T15n0628_002:0432c06": "所而白佛言：「世尊！云何名聲聞行？」佛言：「善",
    "T15n0628_002:0432c07": "男子！聲聞行者，於法有所限量，於所修行不",
    "T15n0628_002:0432c08": "能遠離諸相，樂離生死，趣證涅盤，厭捨眾生，",
    "T15n0628_002:0432c09": "不能濟度，智慧狹劣，無廣大心。所以菩薩觀",
    "T15n0628_002:0432c10": "聲聞行猶若愚盲。是故，菩薩心行無所著、智",
    "T15n0628_002:0432c11": "慧無限礙，而能廣度眾生，利益無量。」是時光",
    "T15n0628_002:0432c12": "嚴菩薩復白佛言：「世尊！彼妙吉祥菩薩及諸",
    "T15n0628_002:0432c13": "大士莫於今時而來此會說妙法耶？我等樂",
    "T15n0628_002:0432c14": "聞。何以故？妙吉祥菩薩證甚深法入解脫門，",
    "T15n0628_002:0432c15": "以無礙辯善說法要。」",
    "T15n0628_002:0432c16": "爾時，釋迦牟尼佛即以神通警覺令妙吉祥",
    "T15n0628_002:0432c17": "菩薩來赴法會。是時妙吉祥菩薩與二十五",
    "T15n0628_002:0432c18": "大菩薩及天人眾咸到釋迦牟尼佛所，各各",
    "T15n0628_002:0432c19": "頭面禮佛雙足，右繞三匝，住於一面。是時光",
    "T15n0628_002:0432c20": "嚴菩薩即白妙吉祥菩薩言：「云何大士離於",
    "T15n0628_002:0432c21": "佛所，異處說法？」妙吉祥答言：「佛所說法甚深",
    "T15n0628_002:0432c22": "難解，離諸語言，非我能知。」光嚴菩薩言：「佛所",
    "T15n0628_002:0432c23": "說法甚深難解。如大士者智慧無量尚不能",
    "T15n0628_002:0432c24": "知，我等云何當能了解？」妙吉祥菩薩言：「唯佛",
    "T15n0628_002:0432c25": "與佛而悉通達，非如來者不能信悟。是故，我",
    "T15n0628_002:0432c26": "今隨力演說其所說法，但如法說，於真際法",
    "T15n0628_002:0432c27": "界非離、非不離，如是所說是名說法。於諸語",
    "T15n0628_002:0432c28": "言、於諸戲論、於諸名相、於諸生滅，亦非離、非",
    "T15n0628_002:0432c29": "不離，諸法平等，是名說法。諸法無自相、無他",
    "T15n0628_002:0433a01": "相，無法相、亦無非法相，非輪迴相、非涅盤相，",
    "T15n0628_002:0433a02": "是名說法。」",
    "T15n0628_002:0433a03": "爾時，釋迦牟尼佛讚妙吉祥菩薩言：「善哉，善",
    "T15n0628_002:0433a04": "哉。如汝妙吉祥所說是真說法。何以故？諸法",
    "T15n0628_002:0433a05": "離言、離一切想，無大法、無小法，斷諸分別，非",
    "T15n0628_002:0433a06": "三昧心所觀所見，未有一法若增、若減。如是",
    "T15n0628_002:0433a07": "說法是名解法，即名見佛。」是時釋迦牟尼佛說",
    "T15n0628_002:0433a08": "此法時，會中有八千菩薩證無生法忍。有二",
    "T15n0628_002:0433a09": "百天子先發大乘心不久，而作是念：「佛法甚",
    "T15n0628_002:0433a10": "深，難解難知，不能窮盡，而我等終不能解了",
    "T15n0628_002:0433a11": "深義，行諸勝行，趣證無上菩提。不若於聲聞、",
    "T15n0628_002:0433a12": "緣覺之果趣求涅盤，定無疑惑。」於是退轉大",
    "T15n0628_002:0433a13": "乘心。爾時，世尊知諸天子心所思念，告諸天",
    "T15n0628_002:0433a14": "子言：「汝等勿起懈怠心、退失大乘行，當發阿",
    "T15n0628_002:0433a15": "耨多羅三藐三菩提心，堅固無退。」爾時，釋迦",
    "T15n0628_002:0433a16": "牟尼佛為欲度諸天子故，即化一長者身，手",
    "T15n0628_002:0433a17": "持滿鉢眾味飲食來入法會。到佛所已，以所",
    "T15n0628_002:0433a18": "持食奉上世尊，然後頭面禮世尊足，而作是",
    "T15n0628_002:0433a19": "言：「唯願世尊哀愍我故，受我此食。」是時世",
    "T15n0628_002:0433a20": "尊隨長者意而受此食。於是妙吉祥菩薩從",
    "T15n0628_002:0433a21": "座而起，合掌恭敬，前白佛言：「世尊！佛所受食",
    "T15n0628_002:0433a22": "無有限量，應遍法界而無所著，無施者、無受",
    "T15n0628_002:0433a23": "者，悉皆平等，如法受食。」爾時，舍利子心生疑",
    "T15n0628_002:0433a24": "念：「施食長者從何所來？豈非妙吉祥菩薩所",
    "T15n0628_002:0433a25": "化而作佛事？」爾時，世尊知舍利子心之疑念，",
    "T15n0628_002:0433a26": "即告舍利子言：「汝舍利子勿作是念，若來、若",
    "T15n0628_002:0433a27": "去，佛自知時。」",
    "T15n0628_002:0433a28": "爾時，世尊以所受食擲鉢置地。其所擲鉢於下",
    "T15n0628_002:0433a29": "方世界各各佛剎現說法者，一一佛前鉢皆至",
    "T15n0628_002:0433b01": "彼。諸佛弟子各發問言：「此鉢從何所來？」諸佛",
    "T15n0628_002:0433b02": "皆為告言：「上方世界名曰娑婆，有佛、世尊號",
    "T15n0628_002:0433b03": "釋迦牟尼，今現說法。此鉢從彼而來，為欲教",
    "T15n0628_002:0433b04": "化諸菩薩故。」其鉢下過七十二殑伽河沙數",
    "T15n0628_002:0433b05": "佛剎，有世界名光明，佛號光明王如來、應供、",
    "T15n0628_002:0433b06": "正等正覺，現在說法，於彼佛前虛空中住。",
    "T15n0628_002:0433b07": "爾時，釋迦牟尼佛擲是鉢已，即告尊者舍利",
    "T15n0628_002:0433b08": "子言：「汝舍利子！當以神力觀所擲鉢今在何",
    "T15n0628_002:0433b09": "處、於何所住？」是時舍利子即入十千三摩地",
    "T15n0628_002:0433b10": "門，於其定中以自智力及佛神通力於十千",
    "T15n0628_002:0433b11": "佛剎遍觀此鉢，不見所住。從定出已而白佛",
    "T15n0628_002:0433b12": "言：「世尊！如我所觀，經十千佛剎，不見此鉢",
    "T15n0628_002:0433b13": "所住之處。」",
    "T15n0628_002:0433b14": "爾時，世尊即告尊者大目乾連言：「汝大目乾",
    "T15n0628_002:0433b15": "連！當以神力觀所擲鉢何所而住？」是時尊者",
    "T15n0628_002:0433b16": "大目乾連承佛聖旨，即入八千三摩地門，於",
    "T15n0628_002:0433b17": "其定中以自通力於下方世界經八千佛剎",
    "T15n0628_002:0433b18": "遍觀此鉢，亦不見所住。從定出已，前白佛言：",
    "T15n0628_002:0433b19": "「世尊！我以自通力於下方世界經八千佛剎，",
    "T15n0628_002:0433b20": "不見此鉢所住之處。」",
    "T15n0628_002:0433b21": "爾時，世尊即告尊者須菩提言：「汝當以神通",
    "T15n0628_002:0433b22": "力觀所擲鉢今在何處、於何處住？」須菩提承",
    "T15n0628_002:0433b23": "佛聖旨，即入萬二千三摩地門，於其定中經",
    "T15n0628_002:0433b24": "萬二千佛剎遍觀此鉢，不見所住。從定出已，",
    "T15n0628_002:0433b25": "前白佛言：「世尊！我以自通力經萬二千佛剎",
    "T15n0628_002:0433b26": "遍觀此鉢，不見所住。」如是，五百聲聞弟子各",
    "T15n0628_002:0433b27": "各以自神通及天眼力遍觀此鉢，皆不能見。",
    "T15n0628_002:0433b28": "爾時，尊者須菩提前白慈氏菩薩摩訶薩言：",
    "T15n0628_002:0433b29": "「仁者受一生記，當補佛處。惟願今時入三摩",
    "T15n0628_002:0433c01": "地觀鉢所往，示諸大眾。」慈氏菩薩告須菩提",
    "T15n0628_002:0433c02": "言：「尊者！然我受一生記當得阿耨多羅三藐",
    "T15n0628_002:0433c03": "三菩提，所有妙吉祥菩薩一切三摩地門名",
    "T15n0628_002:0433c04": "字尚不能知，何況證入？唯妙吉祥菩薩悉能",
    "T15n0628_002:0433c05": "證之、所作所行無不通達。須菩提！諸佛、如來",
    "T15n0628_002:0433c06": "所作，今我豈能知耶？是故，我今神通、智慧未",
    "T15n0628_002:0433c07": "逮於妙吉祥菩薩。而今世尊所擲之鉢，唯妙",
    "T15n0628_002:0433c08": "吉祥可知所住，降茲已往皆莫能知。」是時須",
    "T15n0628_002:0433c09": "菩提前白佛言：「世尊！彼妙吉祥菩薩功德尊",
    "T15n0628_002:0433c10": "勝，自捨如來無能過者，應知世尊所擲之鉢。",
    "T15n0628_002:0433c11": "惟願世尊勅妙吉祥菩薩以大神通取鉢赴",
    "T15n0628_002:0433c12": "會，示諸大眾而作佛事。」於時世尊即告妙吉",
    "T15n0628_002:0433c13": "祥菩薩言：「妙吉祥！汝知此鉢當何所往，復何",
    "T15n0628_002:0433c14": "所住。」於是妙吉祥菩薩承佛語已，而作是念：",
    "T15n0628_002:0433c15": "「我今不起于座、不離佛會、不隱其身，當取此",
    "T15n0628_002:0433c16": "鉢示諸大眾。」作是念已即入三摩地，於其",
    "T15n0628_002:0433c17": "定中舒其右手，於下方界過一一佛剎。於",
    "T15n0628_002:0433c18": "一一佛前，其手發聲作如是言：「我今敬禮",
    "T15n0628_002:0433c19": "諸佛，我師釋迦牟尼佛問訊世尊：『少病、少惱，",
    "T15n0628_002:0433c20": "起居輕利，安樂行不？』」伸問訊已，其手於一一",
    "T15n0628_002:0433c21": "毛孔放百千俱胝光明，一一光明有百千蓮",
    "T15n0628_002:0433c22": "華，一一華上各有如來坐於其上，一一如來",
    "T15n0628_002:0433c23": "各各讚歎釋迦牟尼佛。一一世界皆悉六種",
    "T15n0628_002:0433c24": "震動，現大光明遍照佛土，復現幢幡、傘蓋、種",
    "T15n0628_002:0433c25": "種嚴飾之具而作佛事。如是，一一佛剎悉皆",
    "T15n0628_002:0433c26": "如是，度七十二殑伽沙數佛剎已到光明王",
    "T15n0628_002:0433c27": "佛所，其手發聲致敬問訊亦復如是。復放百",
    "T15n0628_002:0433c28": "千光明，一一光中有百千蓮華，一一華上皆",
    "T15n0628_002:0433c29": "有佛坐，諸佛各各讚歎釋迦如來，光明交照，",
    "T15n0628_002:0434a01": "洞徹無量。爾時，光明王佛會中有菩薩名曰",
    "T15n0628_002:0434a02": "光幢，從座而起，前白光明王如來言：「此手何",
    "T15n0628_002:0434a03": "來？現如是相，放此光明，復於光中現如是蓮",
    "T15n0628_002:0434a04": "華，於其華上有諸如來，各各讚歎釋迦牟尼",
    "T15n0628_002:0434a05": "佛。是相云何？願佛宣示。」爾時，光明王如來告",
    "T15n0628_002:0434a06": "光幢菩薩言：「上方去此七十二殑伽沙數佛",
    "T15n0628_002:0434a07": "剎，有世界名娑婆，佛號釋迦牟尼應、正等",
    "T15n0628_002:0434a08": "覺，現在說法教化眾生。彼有菩薩名妙吉祥，",
    "T15n0628_002:0434a09": "具大功德，被不思議精進鎧，有大智力，已到",
    "T15n0628_002:0434a10": "彼岸。是菩薩於彼釋迦牟尼佛會中不起於",
    "T15n0628_002:0434a11": "座，舒其右手來取其鉢。以是緣故，有斯瑞應。」",
    "T15n0628_002:0434a12": "爾時，光明王如來從於眉間放大光明，普照",
    "T15n0628_002:0434a13": "七十二殑伽沙數佛剎，上至娑婆世界，廣大",
    "T15n0628_002:0434a14": "照曜。而此世界所有眾生蒙光照者，得大快",
    "T15n0628_002:0434a15": "樂如轉輪王，所有修菩薩行者蒙光所照皆",
    "T15n0628_002:0434a16": "得其果自行圓滿，所有諸大菩薩皆得日光",
    "T15n0628_002:0434a17": "三摩地門，所有修聲聞行者皆得八解脫法",
    "T15n0628_002:0434a18": "門。彼光明王佛剎諸菩薩承如來光，皆得見",
    "T15n0628_002:0434a19": "此娑婆世界釋迦牟尼佛，并妙吉祥菩薩、諸",
    "T15n0628_002:0434a20": "聲聞眾圍繞說法。",
    "T15n0628_002:0434a21": "爾時，光幢菩薩摩訶薩見此娑婆世界眾生",
    "T15n0628_002:0434a22": "業濁而生悲泣，即白光明王如來言：「世尊！",
    "T15n0628_002:0434a23": "我承佛光明得見彼娑婆世界，而此世界穢",
    "T15n0628_002:0434a24": "惡充滿，諸大菩薩生於彼處，譬如吠瑠璃寶",
    "T15n0628_002:0434a25": "沒於泥中。是事云何？」",
    "T15n0628_002:0434a26": "爾時，光明王如來告光幢菩薩言：「善男子！勿",
    "T15n0628_002:0434a27": "作是言。我此世界諸修菩薩行者於十劫中",
    "T15n0628_002:0434a28": "修習禪定，而不及彼娑婆世界眾生發起一",
    "T15n0628_002:0434a29": "念慈悲喜捨之心，便能獲於無量功德、滅除",
    "T15n0628_002:0434b01": "一切煩惱重障。何以故？娑婆世界眾生猛利。",
    "T15n0628_002:0434b02": "是故，諸菩薩生於彼中為護佛法故，汝今勿",
    "T15n0628_002:0434b03": "應而生悲泣。」",
    "T15n0628_002:0434b04": "爾時，釋迦牟尼佛會中諸菩薩眾蒙光照已",
    "T15n0628_002:0434b05": "即白佛言：「世尊！何緣有此光明，普能照曜，亦",
    "T15n0628_002:0434b06": "令我等生大適悅、諸眾生等滅諸煩惱？」釋迦",
    "T15n0628_002:0434b07": "牟尼佛告諸菩薩言：「善男子！下方去此七十",
    "T15n0628_002:0434b08": "二殑伽沙佛剎，有世界名曰光明，有佛、如來",
    "T15n0628_002:0434b09": "名光明王，應、正等覺，現在說法，教化眾生。彼",
    "T15n0628_002:0434b10": "佛眉間放大光明照此世界。」是時諸菩薩復",
    "T15n0628_002:0434b11": "白佛言：「世尊！我今欲見彼光明世界、光明王",
    "T15n0628_002:0434b12": "佛及諸菩薩，願佛以神通力令我得見。」",
    "T15n0628_002:0434b13": "爾時，釋迦牟尼佛現其足下千輻輪相，於其",
    "T15n0628_002:0434b14": "輪中放大光明，下照七十二殑伽沙數世界",
    "T15n0628_002:0434b15": "至光明王佛剎，廣大照曜。是時諸菩薩眾乘",
    "T15n0628_002:0434b16": "佛光明，皆得見彼光明王佛及諸菩薩已，而",
    "T15n0628_002:0434b17": "能獲妙高燈三摩地法門。於時下方一一佛",
    "T15n0628_002:0434b18": "剎光明普照，與此娑婆世界互得相見，逈無",
    "T15n0628_002:0434b19": "障礙。如是，下方諸世界乃至光明王佛剎諸",
    "T15n0628_002:0434b20": "菩薩眾，與此娑婆世界諸菩薩互相觀見，各",
    "T15n0628_002:0434b21": "得瞻敬。譬如日光去其闇暝，一切眾生各得",
    "T15n0628_002:0434b22": "相見亦復如是。是時，彼諸菩薩各各發起精",
    "T15n0628_002:0434b23": "進之心，趣求大果。",
    "T15n0628_002:0434b24": "爾時，妙吉祥菩薩舒手至光明王如來前，住",
    "T15n0628_002:0434b25": "虛空中。當取鉢時，有諸佛剎無數百千俱胝",
    "T15n0628_002:0434b26": "那由他大菩薩眾恭敬圍繞，隨鉢上至娑婆",
    "T15n0628_002:0434b27": "世界，瑞相光明皆悉漸隱。妙吉祥菩薩置鉢",
    "T15n0628_002:0434b28": "於釋迦牟尼佛前虛空中住。於是出三摩地，",
    "T15n0628_002:0434b29": "從座而起，前詣佛所，禮世尊足而白佛言：「世",
    "T15n0628_002:0434c01": "尊！我承佛旨，於下方世界取所擲鉢，今在佛",
    "T15n0628_002:0434c02": "前置虛空中，願佛納受。」於是世尊默然而受。",
    "T15n0628_002:0434c03": "是時，下方世界諸佛剎中菩薩之眾隨鉢至",
    "T15n0628_002:0434c04": "者，咸詣釋迦牟尼佛前，禮敬雙足，各各稱彼",
    "T15n0628_002:0434c05": "佛名：「某佛、如來、正等正覺問訊世尊：『少病、少",
    "T15n0628_002:0434c06": "惱，起居輕利，氣力安不？教化眾生無疲勞耶？』」",
    "T15n0628_002:0434c07": "如是伸敬已畢，世尊安慰，退坐一面。",
    "T15n0628_002:0434c08": "爾時，世尊告舍利子言：「汝今諦聽，當為汝說",
    "T15n0628_002:0434c09": "妙吉祥菩薩過去所行及本因緣。」時舍利子",
    "T15n0628_002:0434c10": "受教而聽。佛言：「舍利子！過去無數百千俱胝",
    "T15n0628_002:0434c11": "那由他劫，彼時有佛號無能勝幢如來、應供",
    "T15n0628_002:0434c12": "正等正覺，出現於世，彼佛世界名不可毀。有",
    "T15n0628_002:0434c13": "八萬四千聲聞之眾、萬二千菩薩眾，彼佛說",
    "T15n0628_002:0434c14": "三乘法教化眾生。是佛亦出五濁惡世，為諸",
    "T15n0628_002:0434c15": "菩薩說六波羅蜜法。「舍利子！彼時有苾芻名",
    "T15n0628_002:0434c16": "曰智王，聰慧明達，善說法要。是苾芻食時著",
    "T15n0628_002:0434c17": "衣持鉢，入一王城次第乞食，其城名曰廣大。",
    "T15n0628_002:0434c18": "得滿鉢眾味食已，將出彼城。是時城中有長者",
    "T15n0628_002:0434c19": "子名曰淨臂，在母懷中，見彼苾芻持鉢而過，",
    "T15n0628_002:0434c20": "即詣苾芻前，欲鉢中飲食。是時苾芻見是童",
    "T15n0628_002:0434c21": "子善根純熟是大法器，即取鉢中歡喜團而授",
    "T15n0628_002:0434c22": "與之。童子得彼食已，發歡喜心，隨智王苾芻",
    "T15n0628_002:0434c23": "至無能勝幢如來之所。「時彼童子即詣佛前",
    "T15n0628_002:0434c24": "禮世尊足。智王苾芻將所乞食授其童子，而",
    "T15n0628_002:0434c25": "告之言：『汝以此食供養世尊及諸大眾，當令",
    "T15n0628_002:0434c26": "汝得無量福聚。』是時童子如苾芻言，即捧其",
    "T15n0628_002:0434c27": "食添世尊鉢；食猶未盡，然後次第供諸大眾。",
    "T15n0628_002:0434c28": "是會菩薩、聲聞咸受其食，悉皆飽滿，食猶未",
    "T15n0628_002:0434c29": "盡。」佛告舍利子：「淨臂童子既供養已，心大歡",
    "T15n0628_002:0435a01": "喜，即於佛前說伽陀曰：",
    "T15n0628_002:0435a02": "「『我以無盡食，　　供佛及大眾，",
    "T15n0628_002:0435a03": "我今供養已，　　獲福聚無疑。",
    "T15n0628_002:0435a04": "所施食無盡，　　佛功德無盡，",
    "T15n0628_002:0435a05": "今供養於佛，　　必獲無盡福。",
    "T15n0628_002:0435a06": "我以無盡食，　　供養於世尊，",
    "T15n0628_002:0435a07": "增長諸善根，　　相續無窮盡。』",
    "T15n0628_002:0435a08": "「如是，以一鉢食於七日中供養如來及聲聞、",
    "T15n0628_002:0435a09": "菩薩之眾，以佛威力故，食猶不盡。「是時，智王",
    "T15n0628_002:0435a10": "苾芻告彼童子言：『汝供養已，當歸依佛、歸依",
    "T15n0628_002:0435a11": "法、歸依僧，受佛戒法，盡形受持。』是時童子受",
    "T15n0628_002:0435a12": "苾芻教，歸佛、法、僧。既歸依已，即生隨喜，發",
    "T15n0628_002:0435a13": "阿耨多羅三藐三菩提心。「是時淨臂父母求",
    "T15n0628_002:0435a14": "覓其子，到無能勝幢如來會中。到已，禮世尊",
    "T15n0628_002:0435a15": "足，住立一面。淨臂童子見其父母，心生歡喜，",
    "T15n0628_002:0435a16": "問訊起居，於父母前說伽陀曰：",
    "T15n0628_002:0435a17": "「『父母今善來，　　諸佛甚難值，",
    "T15n0628_002:0435a18": "我求大菩提，　　為一切眾生。",
    "T15n0628_002:0435a19": "當觀佛相好，　　身放妙光明，",
    "T15n0628_002:0435a20": "諸有智慧者，　　應求菩提果。",
    "T15n0628_002:0435a21": "我今求出家，　　願父母聽許，",
    "T15n0628_002:0435a22": "不樂於富樂，　　以佛難值故。』",
    "T15n0628_002:0435a23": "「爾時，父母即為其子說伽陀曰：",
    "T15n0628_002:0435a24": "「『我聽汝出家，　　趣無上菩提，",
    "T15n0628_002:0435a25": "我以汝因緣，　　亦當如是學。』」",
    "T15n0628_002:0435a26": "佛告舍利子：「是時淨臂童子蒙其父母聽許",
    "T15n0628_002:0435a27": "出家。時彼父母深生信樂，亦復出家，歸佛、法、",
    "T15n0628_002:0435a28": "僧，歡喜信受。是時復有五百人同時發阿耨",
    "T15n0628_002:0435a29": "多羅三藐三菩提心，皆悉歸佛出家，佛皆攝",
    "T15n0628_002:0435b01": "受。」佛告舍利子：「汝今當知：爾時智王苾芻",
    "T15n0628_002:0435b02": "者，豈異人乎？即今妙吉祥菩薩是。淨臂童子",
    "T15n0628_002:0435b03": "者，今我身是。「舍利子！我往昔時為長者子，因",
    "T15n0628_002:0435b04": "彼妙吉祥菩薩授我鉢故，令我發大菩提心。",
    "T15n0628_002:0435b05": "「又，舍利子！我從初發大菩提心乃至果滿，十",
    "T15n0628_002:0435b06": "力、無畏、一切功德、具無盡智，皆因妙吉祥菩",
    "T15n0628_002:0435b07": "薩起發開導。何以故？我所發心猶如虛空，無",
    "T15n0628_002:0435b08": "有邊際。「又，舍利子！所有十方無量無數同名",
    "T15n0628_002:0435b09": "釋迦牟尼佛，皆如我於妙吉祥所開發菩提",
    "T15n0628_002:0435b10": "心。「又，舍利子！過去底沙如來、弗沙如來、燃燈",
    "T15n0628_002:0435b11": "如來、尸棄如來，如是諸佛，我於無量劫中稱",
    "T15n0628_002:0435b12": "讚其名，是諸如來亦同我於妙吉祥菩薩所",
    "T15n0628_002:0435b13": "發起道心，得成正覺，轉妙法輪。「又，舍利子！所",
    "T15n0628_002:0435b14": "有諸修菩薩行者，初處兜率天，示降生相出",
    "T15n0628_002:0435b15": "現世間；初生王宮，然後修諸苦行；乃至坐於",
    "T15n0628_002:0435b16": "道場，皆因妙吉祥菩薩教化示導。「舍利子！當",
    "T15n0628_002:0435b17": "知妙吉祥菩薩為諸菩薩母，出生一切諸菩",
    "T15n0628_002:0435b18": "薩故。「舍利子！如我所說皆是真實，如是往昔",
    "T15n0628_002:0435b19": "因緣應如是知。」佛說是語時，十方一切佛剎",
    "T15n0628_002:0435b20": "悉現種種寶蓋而來供養妙吉祥菩薩，於一",
    "T15n0628_002:0435b21": "一蓋中放大光明廣照娑婆世界。復於蓋中",
    "T15n0628_002:0435b22": "出妙音聲，作如是言：「如釋迦牟尼佛所說，如",
    "T15n0628_002:0435b23": "是如是，往昔從彼妙吉祥菩薩發菩提心。」",
    "T15n0628_002:0435b24": "爾時，釋迦牟尼佛會中先退菩提心者——二百",
    "T15n0628_002:0435b25": "天子——見佛、世尊及妙吉祥菩薩現如是種種",
    "T15n0628_002:0435b26": "不思議事，及聞佛說本起因緣，各作是念：「一",
    "T15n0628_002:0435b27": "切諸佛無上大法不可得聞，何況得見諸佛",
    "T15n0628_002:0435b28": "如來功德如是？我今宜於世尊前捨下劣心，",
    "T15n0628_002:0435b29": "發起無上大菩提意，決趣無上大菩提果。」作",
    "T15n0628_002:0435c01": "是念已，即發堅固阿耨多羅三藐三菩提心，",
    "T15n0628_002:0435c02": "不復退轉。",
    "T15n0628_002:0435c03": "佛說未曾有正法經卷第二"
}