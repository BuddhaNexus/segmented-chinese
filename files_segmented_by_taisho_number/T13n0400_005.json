{
    "T13n0400_005:0485b02": "佛說海意菩薩所問淨印法門經",
    "T13n0400_005:0485b03": "卷第五",
    "T13n0400_005:0485b05": "西天譯經三藏朝散大夫試鴻臚卿傳",
    "T13n0400_005:0485b06": "梵大師賜紫沙門臣法護等奉　詔譯",
    "T13n0400_005:0485b07": "爾時，世尊重說頌曰：",
    "T13n0400_005:0485b08": "「此法善淨復明亮，　　本無和合與空等；",
    "T13n0400_005:0485b09": "無住、無滅、無起生，　　是印隨攝於佛印。",
    "T13n0400_005:0485b10": "住彼根本得總持，　　長時修習慈悲行；",
    "T13n0400_005:0485b11": "若敬若慢世所行，　　平等慧中無喜恚。",
    "T13n0400_005:0485b12": "等智隨住於法性，　　不住癡暗及癡法；",
    "T13n0400_005:0485b13": "雖住智中無得心，　　安止等智常清淨。",
    "T13n0400_005:0485b14": "智常覺了身所作，　　以諸智行利世間；",
    "T13n0400_005:0485b15": "眾生若見清淨身，　　皆得離塵勝佛智。",
    "T13n0400_005:0485b16": "威儀善戒無散亂，　　有無分別中隨行；",
    "T13n0400_005:0485b17": "身諸過失雖無邊，　　本來不生無所斷。",
    "T13n0400_005:0485b18": "彼獲莊嚴妙相身，　　手足柔軟福嚴具；",
    "T13n0400_005:0485b19": "清淨圓滿諸根身，　　不恃色相智所作。",
    "T13n0400_005:0485b20": "若見貧賤苦眾生，　　謙下尊敬而不慢；",
    "T13n0400_005:0485b21": "尊奉知法持戒人，　　從彼聞法得聖道。",
    "T13n0400_005:0485b22": "實知自他身法性，　　知諸眾生實性身；",
    "T13n0400_005:0485b23": "獲得淨勝妙法身，　　不受分叚身離染。",
    "T13n0400_005:0485b24": "常受定中禪悅食，　　不以叚食益威光；",
    "T13n0400_005:0485b25": "順世受食非力資，　　法命滋養成甘露。",
    "T13n0400_005:0485b26": "常獲聖行善寂靜，　　解脫貪、瞋、癡染聚；",
    "T13n0400_005:0485b27": "密護戒學無順違，　　寧捨己身不造罪。",
    "T13n0400_005:0485b28": "神力能往俱胝剎，　　隨應現身而說法；",
    "T13n0400_005:0485b29": "世間瞻覩妙相身，　　彼皆獲得身高勝。",
    "T13n0400_005:0485c01": "身放光明妙清淨，　　廣照無邊諸剎土；",
    "T13n0400_005:0485c02": "光照福勝軟觸生，　　眾生悉除煩惱害。",
    "T13n0400_005:0485c03": "地獄眾生常受苦，　　蒙光照觸得快樂；",
    "T13n0400_005:0485c04": "身意調暢酸楚停，　　由斯得離地獄苦。",
    "T13n0400_005:0485c05": "如是及餘諸身業，　　隨智無邊善殊妙；",
    "T13n0400_005:0485c06": "能開佛事調伏門，　　菩薩身業此清淨。",
    "T13n0400_005:0485c07": "語言妙音淨悅意，　　天、人世間聞皆喜；",
    "T13n0400_005:0485c08": "凡所說法果不虛，　　此法能成甘露滅。",
    "T13n0400_005:0485c09": "語言隨墮語過失，　　清淨福智善能斷；",
    "T13n0400_005:0485c10": "眾生語業及音聲，　　普令同等皆歡喜。",
    "T13n0400_005:0485c11": "相續平等真實說，　　言無濁亂皆如實；",
    "T13n0400_005:0485c12": "凡所說言誠實行，　　智隨諦轉善清淨。",
    "T13n0400_005:0485c13": "語言甘美貪止息，　　攝功德語瞋解脫；",
    "T13n0400_005:0485c14": "甚深無底斷除癡，　　於千剎中作善利。",
    "T13n0400_005:0485c15": "此所說言無分別，　　不假勤力隨解脫；",
    "T13n0400_005:0485c16": "應眾生根歡喜生，　　此智所作語清淨。",
    "T13n0400_005:0485c17": "善修意業常無障，　　一剎那心世悉知；",
    "T13n0400_005:0485c18": "不起滅定現威儀，　　魔不能知菩薩意。",
    "T13n0400_005:0485c19": "聲聞、緣覺不能測，　　菩薩甚深心意道；",
    "T13n0400_005:0485c20": "不生自他損害心，　　無高、無礙智平等。",
    "T13n0400_005:0485c21": "菩薩隨世善覺知，　　無受、無思無伺察；",
    "T13n0400_005:0485c22": "不入滅定證樂門，　　無邊辯才總持具。",
    "T13n0400_005:0485c23": "聞法所行智常住，　　念、定無亂住等引；",
    "T13n0400_005:0485c24": "清淨諸障煩惱除，　　極微瑕穢悉不見。",
    "T13n0400_005:0485c25": "菩提分法無邊量，　　悉能普攝離放逸；",
    "T13n0400_005:0485c26": "智常隨住止觀中，　　十地次第今成證。",
    "T13n0400_005:0485c27": "乃至道樹成智果，　　若具十種法清淨；",
    "T13n0400_005:0485c28": "菩薩得定名自說，　　現修諸行淨圓滿。",
    "T13n0400_005:0485c29": "一切善道淨勝上，　　隨諸地位淨諸度；",
    "T13n0400_005:0486a01": "一切善法超勝高，　　相好殊妙圓福果。",
    "T13n0400_005:0486a02": "坐菩提場善畢竟，　　染法勝怨悉能斷；",
    "T13n0400_005:0486a03": "積諸善法等須彌，　　不思議光淨成就。",
    "T13n0400_005:0486a04": "得是三摩地獲福，　　具二十法名淨印；",
    "T13n0400_005:0486a05": "如日光明照世間，　　證大菩提佛勝智。",
    "T13n0400_005:0486a06": "菩薩當坐道樹已，　　得八不共神通相；",
    "T13n0400_005:0486a07": "能於百佛剎土中，　　廣作利樂世間事。",
    "T13n0400_005:0486a08": "諸佛皆來施無畏，　　讚言勇猛汝最勝；",
    "T13n0400_005:0486a09": "悉能已伏諸魔軍，　　證佛菩提勝無上。",
    "T13n0400_005:0486a10": "獲此身心勝功德，　　決定能成此佛印；",
    "T13n0400_005:0486a11": "此功德門若欲修，　　當於菩提心堅勇。」",
    "T13n0400_005:0486a12": "爾時，世尊復告海意菩薩摩訶薩言：「海意！以",
    "T13n0400_005:0486a13": "是緣故，若諸菩薩欲得如是自說淨印三摩",
    "T13n0400_005:0486a14": "地法門，及自說無垢慧者，當住二種之心：",
    "T13n0400_005:0486a15": "一者、無濁亂心；二者、無滓穢心。無濁亂心者，",
    "T13n0400_005:0486a16": "謂心自性清淨明亮，而不容受客塵煩惱；法",
    "T13n0400_005:0486a17": "性常住本自光明，一切作意無所積集，無塵",
    "T13n0400_005:0486a18": "故離貪，無分別故離瞋，無我故離癡；清淨遍",
    "T13n0400_005:0486a19": "淨，畢竟無垢。自在光明如所解脫，一切法亦",
    "T13n0400_005:0486a20": "然；隨住真如平等故，如所解脫，一切法亦然；",
    "T13n0400_005:0486a21": "隨住法界平等故，如所解脫，一切法亦然；隨",
    "T13n0400_005:0486a22": "住實際平等故，如所解脫，一切法亦然；隨住",
    "T13n0400_005:0486a23": "空平等，隨住無相、無願、無造、無作、無生、無起",
    "T13n0400_005:0486a24": "諸平等故，如所解脫，有為法亦然；隨住無為",
    "T13n0400_005:0486a25": "法平等故，即此隨住平等之法，無集、無散，非",
    "T13n0400_005:0486a26": "智所知，此說名為無濁亂心。即以此法為他",
    "T13n0400_005:0486a27": "眾生，及餘補特伽羅，顯明開示。於自他法",
    "T13n0400_005:0486a28": "不起動亂之想，此即是為無滓穢心。海意！",
    "T13n0400_005:0486a29": "具是無濁亂心、無滓穢心者，即能獲得自說",
    "T13n0400_005:0486b01": "淨印三摩地門。」",
    "T13n0400_005:0486b02": "爾時，海意菩薩白佛言：「世尊！此三摩地而極",
    "T13n0400_005:0486b03": "甚深。」佛言：「不得涯底故。」海意又言：「世尊！此",
    "T13n0400_005:0486b04": "三摩地而極難見。」佛言：「離二法故。」又言：「世",
    "T13n0400_005:0486b05": "尊！此三摩地極難覺了。」佛言：「無我、我所故。」",
    "T13n0400_005:0486b06": "又言：「世尊！此三摩地而極難知。」佛言：「識、智",
    "T13n0400_005:0486b07": "二法平等知故。」又言：「世尊！此三摩地而無濁",
    "T13n0400_005:0486b08": "亂。」佛言：「得無礙解脫故。」又言：「世尊！此三",
    "T13n0400_005:0486b09": "摩地而極微妙。」佛言：「離諸譬喻故。」又言：「世尊！",
    "T13n0400_005:0486b10": "此三摩地而極精實。」佛言：「得金剛喻智故。」",
    "T13n0400_005:0486b11": "又言：「世尊！此三摩地而不破壞。」佛言：「先後",
    "T13n0400_005:0486b12": "不破故。」又言：「世尊！此三摩地悉無所著。」佛",
    "T13n0400_005:0486b13": "言：「一切有著隨超越故。」又言：「世尊！此三摩",
    "T13n0400_005:0486b14": "地得大光明。」佛言：「離諸癡瞑故。」又言：「世尊！",
    "T13n0400_005:0486b15": "此三摩地而極清淨。」佛言：「畢竟無染故。」又",
    "T13n0400_005:0486b16": "言：「世尊！此三摩地本性無垢。」佛言：「離貪塵",
    "T13n0400_005:0486b17": "故。」又言：「世尊！此三摩地而無所行。」佛言：「三",
    "T13n0400_005:0486b18": "界無行故。」又言：「世尊！此三摩地而無戲論。」",
    "T13n0400_005:0486b19": "佛言：「超越戲論故。」又言：「世尊！此三摩地無",
    "T13n0400_005:0486b20": "動。」佛言：「畢竟寂靜故。」又言：「世尊！此三摩地",
    "T13n0400_005:0486b21": "隨入一切處。」佛言：「與虛空等故。」",
    "T13n0400_005:0486b22": "爾時，海意菩薩復白佛言：「世尊！若如是者，",
    "T13n0400_005:0486b23": "何能發起勝行？云何當獲自說淨印三摩地",
    "T13n0400_005:0486b24": "門？」佛言：「海意！譬如有人欲與虛空而共戰敵，",
    "T13n0400_005:0486b25": "時彼虛空乃被甲冑。菩薩亦復如是，欲得自",
    "T13n0400_005:0486b26": "說淨印三摩地者，應當被於諸法平等甲冑",
    "T13n0400_005:0486b27": "莊嚴。何以故？海意！隨有所滅即有所起。又復，",
    "T13n0400_005:0486b28": "海意！識種子是有為，無表種子是無為，此",
    "T13n0400_005:0486b29": "三摩地非眼識所知，非耳、鼻、舌、身、意識所知，",
    "T13n0400_005:0486c01": "此三摩地不可表了，應知無知亦非無知，此",
    "T13n0400_005:0486c02": "三摩地無表了相，於一切法平等覺了故，此",
    "T13n0400_005:0486c03": "名三藐三佛陀。又復，海意！我不見有法是",
    "T13n0400_005:0486c04": "染相故，成等正覺；亦不見有法是淨相故，",
    "T13n0400_005:0486c05": "成等正覺。若有相是染，即彼相是淨，所謂",
    "T13n0400_005:0486c06": "自性清淨相故。若彼自性清淨相者，即是無",
    "T13n0400_005:0486c07": "相。若其無相即無行相，若無行相，即無少",
    "T13n0400_005:0486c08": "法而可表了，由無表故即一切法無所了知。",
    "T13n0400_005:0486c09": "若法無能表及無所表故，是中即無文字集",
    "T13n0400_005:0486c10": "現。若無文字可集現者，即所說如。此復何",
    "T13n0400_005:0486c11": "名即所說如？謂後如於前，中亦復然，此即是",
    "T13n0400_005:0486c12": "名一切諸法三世皆空。復何名空？所謂無作，",
    "T13n0400_005:0486c13": "即此無作，亦復無作，亦非無作，是故此說名",
    "T13n0400_005:0486c14": "之為空。所言無作，義復云何？無作者，謂無",
    "T13n0400_005:0486c15": "現前諸行造作，以無少法可造作故，是故此",
    "T13n0400_005:0486c16": "說名為無作。復何名為無現前行？謂無身現",
    "T13n0400_005:0486c17": "前行、語現前行、心現前行故，此說名無現前",
    "T13n0400_005:0486c18": "行。若無現前行，彼即無為；若其無為，即無",
    "T13n0400_005:0486c19": "生無滅，亦無處所，即此無生、無滅、無處所法，",
    "T13n0400_005:0486c20": "亦復無處。何名無處？所謂現前諸行無處，",
    "T13n0400_005:0486c21": "是故此說名為無處。所以者何？所謂識不住",
    "T13n0400_005:0486c22": "色中，不住受、想、行中。若識無所住即是正智，",
    "T13n0400_005:0486c23": "而彼正智即智無領納。若智無領納即無增",
    "T13n0400_005:0486c24": "上意樂，若無增上意樂即無諍論，若無諍論",
    "T13n0400_005:0486c25": "即無動亂，若無動亂即無逼惱，若無逼惱即",
    "T13n0400_005:0486c26": "無燒然，若無燒然即得止息，若得止息即住",
    "T13n0400_005:0486c27": "遍寂，若住遍寂即住近寂，若住近寂，此即",
    "T13n0400_005:0486c28": "名為得大寂默，是故前言智無領納，是佛所",
    "T13n0400_005:0486c29": "說。「海意！此法甚深難見難解，若有得聞如",
    "T13n0400_005:0487a01": "是之法生信解者，是人所有一切顛倒、煩惱、",
    "T13n0400_005:0487a02": "執著、纏縛等法，悉得解脫，即能任持過去、",
    "T13n0400_005:0487a03": "未來、現在諸佛世尊法藏；為大導師，開示一",
    "T13n0400_005:0487a04": "切眾生無量正道。為大醫王，善療眾生一切",
    "T13n0400_005:0487a05": "無相煩惱之病。是為能以廣大供養普供如",
    "T13n0400_005:0487a06": "來，不久當得自說淨印三摩地門。所作決定，",
    "T13n0400_005:0487a07": "於此大乘法中能善積集。為大法船，而能濟",
    "T13n0400_005:0487a08": "渡無量眾生出生死海。為大正士降伏諸魔，",
    "T13n0400_005:0487a09": "永不復隨魔境中語。」",
    "T13n0400_005:0487a10": "爾時，海意菩薩白佛言：「世尊！菩薩云何而",
    "T13n0400_005:0487a11": "能降伏一切魔怨？」佛言：「海意！若菩薩以無所",
    "T13n0400_005:0487a12": "為心，能於一切普攝受者，而彼菩薩即能降",
    "T13n0400_005:0487a13": "伏一切魔怨。又若菩薩以無所為心，於彼一",
    "T13n0400_005:0487a14": "切所緣相中能發起者，而彼菩薩即能降伏",
    "T13n0400_005:0487a15": "一切魔怨。海意當知！魔有四種。何等為四？一",
    "T13n0400_005:0487a16": "者、蘊魔；二者、煩惱魔；三者、死魔；四者、天魔。若",
    "T13n0400_005:0487a17": "或伺察幻法即能降蘊魔；安住空法能降煩",
    "T13n0400_005:0487a18": "惱魔；伺察無生、無起之法能降死魔；俱時依",
    "T13n0400_005:0487a19": "止一切意法趣向滅道能降天魔。又復，知苦",
    "T13n0400_005:0487a20": "能降蘊魔；斷集能降煩惱之魔；證滅能降死",
    "T13n0400_005:0487a21": "魔；修道能降天魔。又復，伺察諸行是苦能降",
    "T13n0400_005:0487a22": "蘊魔；伺察諸行無常能降煩惱魔；伺察諸法",
    "T13n0400_005:0487a23": "無我能降死魔；伺察涅槃寂靜能降天魔。又",
    "T13n0400_005:0487a24": "復，菩薩內斷煩惱垢而不忘失大菩提心，行",
    "T13n0400_005:0487a25": "於布施，即能攝伏蘊魔；若菩薩不惜其身亦",
    "T13n0400_005:0487a26": "不繫著，行布施已，而能迴向於一切智，即",
    "T13n0400_005:0487a27": "能攝伏煩惱之魔；若菩薩能念財富無常，我",
    "T13n0400_005:0487a28": "當與彼一切共用，真實施與，如是施已，而",
    "T13n0400_005:0487a29": "能迴向於一切智，即能攝伏死魔；若菩薩於",
    "T13n0400_005:0487b01": "一切眾生所，而不越失大悲之心，以解脫慧",
    "T13n0400_005:0487b02": "普攝眾生，行布施已，而能迴向於一切智，",
    "T13n0400_005:0487b03": "如是即能攝伏天魔。",
    "T13n0400_005:0487b04": "佛說海意菩薩所問淨印法門經卷第五"
}