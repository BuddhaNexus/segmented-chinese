{
    "X14n0296_001:0674a09": " 重刻楞嚴截流小引",
    "X14n0296_001:0674a11": "夫楞嚴一經乃如來神變逗時之妙藥病者遇之無",
    "X14n0296_001:0674a12": "不立瘥昔阿難示染登伽示婬盖為見色聞聲之流",
    "X14n0296_001:0674a13": "不能斷截愛網作一方便故阿難發起而如來宣說",
    "X14n0296_001:0674a14": "此經也時在會聖眾皆見如來無頂相中湧出化佛",
    "X14n0296_001:0674a15": "坐寶蓮華演說神呪剗其淨見則截而無流不順根",
    "X14n0296_001:0674a16": "塵則流而可截此堅固神丹蘊在十卷文中余甞與",
    "X14n0296_001:0674a17": "同志商確此經求之本文勿得求之諸家註疏又勿",
    "X14n0296_001:0674a18": "得如望洋焉偶得戒師截流讀之恍焉悟也毉即自",
    "X14n0296_001:0674a19": "醫何用向外覔醫譬如醫王患病捨却自己神丹別",
    "X14n0296_001:0674a20": "求方藥曷稱智者茲截流一出懷疑者如湯沃雪有",
    "X14n0296_001:0674a21": "慧者亦不至棄海認浮漚此緣非小余欲再付剞劂",
    "X14n0296_001:0674a22": "使之流通如流欲截而愈流閱者當具隻眼方獲無",
    "X14n0296_001:0674a23": "相光中一粒神丹。",
    "X14n0296_001:0674a24": "萬曆甲寅中秋日　玉溪菩提菴聖行和南述",
    "X14n0296_001:0674b04": " 楞嚴截流小序",
    "X14n0296_001:0674b06": "如來以無相為相無說為說而慶喜從如來勝相起",
    "X14n0296_001:0674b07": "見從如來法音起聞馳逐色聲流轉心目則摩登伽",
    "X14n0296_001:0674b08": "女之見而娑毗羅呪之攝同一流轉耳故如來頂放",
    "X14n0296_001:0674b09": "寶光化佛說呪明以無相之相截其相見無說之說",
    "X14n0296_001:0674b10": "截其音聞何流不入何寂不現十卷經文便爾具足",
    "X14n0296_001:0674b11": "今世解經無慮數十百家又從無相生相無說生說",
    "X14n0296_001:0674b12": "文義知解橫流潰溢慶喜之藥翻作如來之病戒法",
    "X14n0296_001:0674b13": "師獨揭頂相為現量之境融詮經文群流遂截嗟夫",
    "X14n0296_001:0674b14": "性湛巨海非香象之足烏能截流而渡哉猶記乙未",
    "X14n0296_001:0674b15": "放生西湖法師盈座共演此經戒師最後出數千字",
    "X14n0296_001:0674b16": "音響清越機旨奔詣時蓮池大師馮開之張孺愿虞",
    "X14n0296_001:0674b17": "長孺僧孺諸大居士在座咸擊節嘆賞而其先演說",
    "X14n0296_001:0674b18": "者至避席自匿中流幾墮因思讀截流萬語不若親",
    "X14n0296_001:0674b19": "從演說千言然則讀如來十卷了義又何若一了頂",
    "X14n0296_001:0674b20": "相之現境哉截流之義此亦一證。",
    "X14n0296_001:0674b21": "萬曆戊戌夏季虎林社弟鄭之惠書於慧日峰下",
    "X14n0296_001:0674c04": " 楞嚴截流序",
    "X14n0296_001:0674c06": "夫妙覺非海流何所從禪本無修稱截奚義奈何像",
    "X14n0296_001:0674c07": "季學佛之徒慧業易成欲習難制故經特舉慶喜之",
    "X14n0296_001:0674c08": "為鑑耳時慶喜居多聞之最顧不能反照乎性體澄",
    "X14n0296_001:0674c09": "寂之先而逐乎粘湛發識之後騁己見聞躭佛聲色",
    "X14n0296_001:0674c10": "般若云凡所有相皆是虗妄阿難於斯未了何以自",
    "X14n0296_001:0674c11": "解乎登伽故佛匪示無見之頂相徒言說以為教不",
    "X14n0296_001:0674c12": "幾重溢多聞乎至若徵心辯見廣衍三科七大以至",
    "X14n0296_001:0674c13": "會通藏性即非兩融言思併絕從究竟堅固之解建",
    "X14n0296_001:0674c14": "即性無作之行詳列諸聖之所證獨推觀音大士始",
    "X14n0296_001:0674c15": "自入流忘所終於寂滅現前所謂寂滅也者即佛法",
    "X14n0296_001:0674c16": "所表離見之妙體又惡可以言說詮示耶慨古今諸",
    "X14n0296_001:0674c17": "疏既忽如來之默示安能即象以忘言現量既迷比",
    "X14n0296_001:0674c18": "智益遠浸淫妄議渺然莫返此介山法師截流不得",
    "X14n0296_001:0674c19": "不作抑道本如是耳行者苟能旋源自歸頓使髑髏",
    "X14n0296_001:0674c20": "乾盡然後向死生涅槃逆順二流出沒自在即香象",
    "X14n0296_001:0674c21": "無所容其伎兔馬云乎哉。",
    "X14n0296_001:0674c22": "太易居士　金學曾　題",
    "X14n0296_001:0675a06": "大佛頂如來密因修證了義諸菩薩萬行首楞嚴經截流卷之上",
    "X14n0296_001:0675a09": "天台後學沙門　傳如　述",
    "X14n0296_001:0675a10": "大佛頂者即釋迦大覺神變之相也以象示意聖教",
    "X14n0296_001:0675a11": "咸然茲阿難溺於婬舍大眾願聞法要世尊具大威",
    "X14n0296_001:0675a12": "力而手不之援具大樂說而言未之啟乃從肉髻中",
    "X14n0296_001:0675a13": "涌百寶光有佛化身宣說神呪者意表顯密之俱勝",
    "X14n0296_001:0675a14": "彰形聲之兼玅蕩見聞之幻翳而一經之大旨無餘",
    "X14n0296_001:0675a15": "蘊矣顯密俱勝者經為顯呪為密呪心藏心無二無",
    "X14n0296_001:0675a16": "別頂為無上之相經為了義之談以密該顯全彰頂",
    "X14n0296_001:0675a17": "中故曰俱勝形聲兼妙者頂光化佛是形外之形化",
    "X14n0296_001:0675a18": "佛呪語是聲外之聲惟形與聲逈超思議之表故曰",
    "X14n0296_001:0675a19": "兼妙見聞幻翳者浮塵幻化虗妄稱相一切不了妄",
    "X14n0296_001:0675a20": "生取著障清淨之慧眼窒圓通之本根故當機云我",
    "X14n0296_001:0675a21": "見如來三十二相勝妙殊絕是以渴仰從佛剃落又",
    "X14n0296_001:0675a22": "云而我悟佛現說法音現以緣心允所瞻仰此非逐",
    "X14n0296_001:0675a23": "色聲之求菩提者耶一著色聲本明斯昧若登伽者",
    "X14n0296_001:0675a24": "烏得不乘其間哉何以故佛身女身均相也佛見女",
    "X14n0296_001:0675b01": "見均情也阿難獨恨婬躬撫摩為魔障未達勝相愛",
    "X14n0296_001:0675b02": "樂為厲階誠為賊媒在室瞢然不覺而且恃其多聞",
    "X14n0296_001:0675b03": "之慧先梵呪語之所能攝者葢有自矣今示佛頂化",
    "X14n0296_001:0675b04": "佛則知三十二相形非形化佛說呪則知四無礙辯",
    "X14n0296_001:0675b05": "聲非聲從是而悟陰入處界七大之法無非如來藏",
    "X14n0296_001:0675b06": "中循業發現循業即性故非有即性循業故非空離",
    "X14n0296_001:0675b07": "即離非是即非即真妄兩融戲論併絕道場修證無",
    "X14n0296_001:0675b08": "復祕要見是為見見聞是為聞聞當下海印發光萬",
    "X14n0296_001:0675b09": "象畢照全題云是經名大佛頂悉怛多般怛囉十方",
    "X14n0296_001:0675b10": "如來清淨海眼者以此直作文言紛紜釋者恐非至",
    "X14n0296_001:0675b11": "聖垂象密被利機之意矣如華嚴種種光相表諸地",
    "X14n0296_001:0675b12": "法門聊例一經諸可意得文殊將呪往護惡呪消滅",
    "X14n0296_001:0675b13": "阿難登伽歸來佛所者正智行而魔事息也序分竟",
    "X14n0296_001:0675b14": "經文自下直至第四卷中尅依性體以融萬法明如",
    "X14n0296_001:0675b15": "來密因如華嚴所謂先悟毗盧法界也自四卷至盡",
    "X14n0296_001:0675b16": "經全性修證明諸菩薩萬行首楞嚴所謂後修普賢",
    "X14n0296_001:0675b17": "行門也。",
    "X14n0296_001:0675b18": "首楞嚴此云究竟堅固斯經教理行果無不究竟是",
    "X14n0296_001:0675b19": "曰了義題有五種後當具釋阿難見佛頂禮悲泣者",
    "X14n0296_001:0675b20": "省戒體幾毀於登伽多聞莫益乎道力人或處此怡",
    "X14n0296_001:0675b21": "然則楞嚴妙典無所發起生死欲流無所遏截大權",
    "X14n0296_001:0675b22": "示迹豈無為哉十方如來得成菩提妙奢摩他三摩",
    "X14n0296_001:0675b23": "禪那者妙即密也奢摩他等因也結題反約但標密",
    "X14n0296_001:0675b24": "因請法須詳別開三種奢摩他者凝然湛寂三摩者",
    "X14n0296_001:0675c01": "廓然圓照禪那者寂照不二從用有三其體恒一三",
    "X14n0296_001:0675c02": "一圓融故稱曰妙是諸佛之種智當人之靈知一經",
    "X14n0296_001:0675c03": "之宗體也宗為能顯斯曰密因體為所顯斯曰藏性",
    "X14n0296_001:0675c04": "宗體元無異途因果豈非一致故後文或舉二攝三",
    "X14n0296_001:0675c05": "或舉宗含體譯師之所不飜者神而明之存乎其人",
    "X14n0296_001:0675c06": "耳最初方便者入三摩地之門也門有汎明的指之",
    "X14n0296_001:0675c07": "別四卷阿難既悟藏心之後請云我今猶如旅泊之",
    "X14n0296_001:0675c08": "人忽蒙天王賜與華屋要因門入世尊示以發覺初",
    "X14n0296_001:0675c09": "心二決定義雖示六根優劣令一門深入然未的指",
    "X14n0296_001:0675c10": "何門為要故又別請圓通本根佛令諸聖各陳所證",
    "X14n0296_001:0675c11": "則又汎明陰入處界以及七大皆為入道之門惟文",
    "X14n0296_001:0675c12": "殊奉勑於諸聖之後的指觀音所證其偈云此方真",
    "X14n0296_001:0675c13": "教體清淨在音聞欲趨三摩提實以聞中入願加被",
    "X14n0296_001:0675c14": "未來於此門無惑堪以教阿難及末劫沈淪經以耳",
    "X14n0296_001:0675c15": "根圓通為最初方便無疑也堪以教阿難者葢阿難",
    "X14n0296_001:0675c16": "以蓄聞成過觀音以薰聞成德所謂功之與釁只在",
    "X14n0296_001:0675c17": "循聲入流之間而已今示大士本玅之圓根為多聞",
    "X14n0296_001:0675c18": "創修之秘要是令不失故步大用現前如從地倒還",
    "X14n0296_001:0675c19": "從地起舍此將何聆密因舍此憑何談萬行故阿難",
    "X14n0296_001:0675c20": "以多聞未全道力自咎更陳發心見相之由世尊就",
    "X14n0296_001:0675c21": "其所迷而示之曰一切眾生皆由不知常住真心性",
    "X14n0296_001:0675c22": "淨明體用諸妄想此想不真故有輪轉性淨明體即",
    "X14n0296_001:0675c23": "佛頂所表絕諸分別者用諸妄想即因相愛樂者欲",
    "X14n0296_001:0675c24": "治此想更無別法故曰有三摩提名大佛頂首楞嚴",
    "X14n0296_001:0676a01": "王具足萬行十方如來一門超出玅莊嚴路阿難前",
    "X14n0296_001:0676a02": "請具列三名但舉三摩地者以舉一攝三宗體咸在",
    "X14n0296_001:0676a03": "也三摩提名大佛頂者斯以詞係象攝密歸顯也首",
    "X14n0296_001:0676a04": "楞嚴王者彰所詮究竟堅固之體一切無上也離體",
    "X14n0296_001:0676a05": "無用故曰具足萬行十方如來一門超出妙莊嚴路",
    "X14n0296_001:0676a06": "者從三摩提顯常住心圓滿菩提歸無所得佛佛然",
    "X14n0296_001:0676a07": "也夫心所以稱常住者常住則無所不住無所不住",
    "X14n0296_001:0676a08": "則不可以言住然阿難計內計外至計無著寧有是",
    "X14n0296_001:0676a09": "處乎試觀如來放面門之光動普佛之界異境一合",
    "X14n0296_001:0676a10": "遙住同聞則七處妄局直下廓然無始涅槃元清淨",
    "X14n0296_001:0676a11": "體備在我而不在佛矣阿難尚以能推之心為心非",
    "X14n0296_001:0676a12": "認賊為子失其所謂寂常心性者耶由是再從卍字",
    "X14n0296_001:0676a13": "湧出寶光至微塵如來阿難大眾無不徧及者知妄",
    "X14n0296_001:0676a14": "塵莫隔乎智光則妙心豈殊乎道眼至託盲人以辯",
    "X14n0296_001:0676a15": "燈見心眼之一體昭然令陳那而敘客塵寂常之妙",
    "X14n0296_001:0676a16": "性顯矣阿難悟手有開合猶客也見無舒卷猶主也",
    "X14n0296_001:0676a17": "頭有搖動猶塵也見無所動猶空也然如來光寄陳",
    "X14n0296_001:0676a18": "如以悟阿難因阿難而責在會故曰若復言以搖動",
    "X14n0296_001:0676a19": "者名之為塵不住者名之為客者責眾不悟動中之",
    "X14n0296_001:0676a20": "有不動故云汝觀阿難頭自搖動見無所動手有開",
    "X14n0296_001:0676a21": "合見無舒卷云何汝今迷其寂常之主空而以動為",
    "X14n0296_001:0676a22": "身以動為境非心性失真乎逐其擾動之客塵而從",
    "X14n0296_001:0676a23": "始洎終念念生滅非認物為己乎寂常之性本來在",
    "X14n0296_001:0676a24": "我而迷之背之故曰輪迴是中自取流轉。",
    "X14n0296_001:0676b01": "二卷",
    "X14n0296_001:0676b02": "爾時阿難及諸大眾蒙佛示誨自陳開悟者即了達",
    "X14n0296_001:0676b03": "客塵主空之義也誠能悟此則身心真妄虗實現前",
    "X14n0296_001:0676b04": "生滅及不生滅復何所疑但阿難所以為悟者一為",
    "X14n0296_001:0676b05": "世尊所捱逼一傍陳如之齒唇正謂依他作解反省",
    "X14n0296_001:0676b06": "猶迷故願顯出二義冀以發明也及匿王所陳觀河",
    "X14n0296_001:0676b07": "不變之見雖屬見精其體元真即前觀光本無動靜",
    "X14n0296_001:0676b08": "之見耳了此見體本無動靜亦如佛手本無正倒於",
    "X14n0296_001:0676b09": "無正倒而正倒立即無生滅而生滅起生滅起而照",
    "X14n0296_001:0676b10": "性亡故曰晦昧只此晦昧為空為色色雜妄想而五",
    "X14n0296_001:0676b11": "陰之軀備焉如是則根由塵隔智逐情昏雖承如來",
    "X14n0296_001:0676b12": "如是法音現以緣心允所瞻仰此心既緣色聲而有",
    "X14n0296_001:0676b13": "即非常住之主故世尊復標指外之月示無還之性",
    "X14n0296_001:0676b14": "擴心見齊物我一撤真妄是非之藩直造妙淨常徧",
    "X14n0296_001:0676b15": "之境故寄酧文殊云十方如來自住三摩地中見與",
    "X14n0296_001:0676b16": "見緣并所想相如虗空華本無所有此見及緣元是",
    "X14n0296_001:0676b17": "菩提妙淨明體云何於中有是非是言汝今觀見與",
    "X14n0296_001:0676b18": "塵種種發明名為妄想不能於中出是非是者由迷",
    "X14n0296_001:0676b19": "己逐物是非迭生也由是真精妙覺明性發明故能",
    "X14n0296_001:0676b20": "令汝出指非指者由達境即心是非雙亡也以上總",
    "X14n0296_001:0676b21": "答阿難身心真妄二發明性之問耳阿難言誠如法",
    "X14n0296_001:0676b22": "王所說覺緣徧滿十方湛然常住性非生滅者葢領",
    "X14n0296_001:0676b23": "上見性常徧無是無非之旨也言與娑毗迦羅所談",
    "X14n0296_001:0676b24": "冥諦及諸外道說有真我徧滿十方有何差別者以",
    "X14n0296_001:0676c01": "梵志所計濫真故須甄別也阿難雖矯外道自然之",
    "X14n0296_001:0676c02": "失不自知其所執因緣亦非葢覺精明見本非明暗",
    "X14n0296_001:0676c03": "塞空所能有故不可言因此而緣彼也汝復應知見",
    "X14n0296_001:0676c04": "見之時見非是見者言此真見不獨離浮根四種之",
    "X14n0296_001:0676c05": "外塵且離見精明元也然此見精尚遣餘復何言故",
    "X14n0296_001:0676c06": "曰見猶離見見不能及云何復說因緣自然及和合",
    "X14n0296_001:0676c07": "相阿難於是重增迷悶者葢見見既進於見精覺覺",
    "X14n0296_001:0676c08": "始離乎覺眚故世尊先舉別業一時易知之眚影以",
    "X14n0296_001:0676c09": "開慶喜積劫難了之見緣故云例汝今日以目觀見",
    "X14n0296_001:0676c10": "山河國土及諸眾生皆是無始見病所成然能覺此",
    "X14n0296_001:0676c11": "見聞覺知悉皆是妄者何甞為妄所終覆故言覺所",
    "X14n0296_001:0676c12": "覺眚覺非眚中惟覺超眚外方知眚妄故曰此實見",
    "X14n0296_001:0676c13": "見云何復明覺聞知見者責其未達現前身心本如",
    "X14n0296_001:0676c14": "空華無當見見之體也若彼見真精至故不名見者",
    "X14n0296_001:0676c15": "所謂見者可見而見見者不可見有云盡大地是沙",
    "X14n0296_001:0676c16": "門隻眼者知言哉此下若同若別交互具顯展轉推",
    "X14n0296_001:0676c17": "廣使悟十方法界凡所有相皆是虗妄故曰例閻浮",
    "X14n0296_001:0676c18": "提乃至十方諸有為國及諸眾生同是覺明無漏妙",
    "X14n0296_001:0676c19": "心見聞覺知虗妄病緣和合妄生和合妄死然由有",
    "X14n0296_001:0676c20": "見聞覺知之妄因遂有根身器界之妄緣因緣和合",
    "X14n0296_001:0676c21": "一切妄計生死死生浩然無極若能遠離諸和合緣",
    "X14n0296_001:0676c22": "及不和合則復滅除諸生死因圓滿菩提不生滅性",
    "X14n0296_001:0676c23": "清淨妙體本覺常住惜阿難和合之疑未息世尊重",
    "X14n0296_001:0676c24": "約四義辯之更廣陳諸相者務令遣情必盡析法無",
    "X14n0296_001:0677a01": "遺也浮塵諸幻化相當處出生隨處滅盡者如言初",
    "X14n0296_001:0677a02": "生即有滅也幻妄稱相者物無當名之實也實惟一",
    "X14n0296_001:0677a03": "真故曰其性真為妙覺明體如是乃至五陰六入從",
    "X14n0296_001:0677a04": "十二處至十八界因緣和合虗妄有生因緣別離虗",
    "X14n0296_001:0677a05": "妄名滅者躡總以開別也殊不能知生滅去來本如",
    "X14n0296_001:0677a06": "來藏妙真如性者背覺合塵故也性真常中求於去",
    "X14n0296_001:0677a07": "來迷悟生死了無所得者所謂實際理地生佛并忘",
    "X14n0296_001:0677a08": "也色受想行識通為妙心區宇故曰五陰。",
    "X14n0296_001:0677a09": "三卷",
    "X14n0296_001:0677a10": "所稱六入者根為吸塵名入從所得名亦入乎塵并",
    "X14n0296_001:0677a11": "得能名今文雖則根塵對辯而正破在根十二處者",
    "X14n0296_001:0677a12": "根塵互依通名曰處文雖根塵互破而正破在塵十",
    "X14n0296_001:0677a13": "八界者根塵識三種族區別故名曰界文雖根塵識",
    "X14n0296_001:0677a14": "三相對推破而正破在識開前五陰則成四利總由",
    "X14n0296_001:0677a15": "見相發心一句生來如般若經中色心開合之義大",
    "X14n0296_001:0677a16": "意無非破妄顯真會相歸性疊拂因緣自然諸計明",
    "X14n0296_001:0677a17": "妙奢摩他微密觀照耳自阿難示和合疑以窮七大",
    "X14n0296_001:0677a18": "禪那妙旨乃畢於是疑意含二一迷所聞權教發明",
    "X14n0296_001:0677a19": "世間之粗相異乎今日所談之真空故云如來常說",
    "X14n0296_001:0677a20": "和合因緣一切世間種種變化皆因四大和合發明",
    "X14n0296_001:0677a21": "云何如來因緣自然二俱排擯次謂真諦縱離乎諸",
    "X14n0296_001:0677a22": "相而圓理豈容乎偏遣葢偏遣偏立總非究竟故曰",
    "X14n0296_001:0677a23": "唯垂哀愍開示眾生中道了義無戲論法佛約非和",
    "X14n0296_001:0677a24": "不和二節破之者此也言雖多聞如說藥人真藥現",
    "X14n0296_001:0677b01": "前不能分別者上聞陰入處界本如來藏是即了義",
    "X14n0296_001:0677b02": "之法迷此別請故喻之云實相即七大清淨之相言",
    "X14n0296_001:0677b03": "若彼大性體非和合則不能與諸相雜和猶如虗空",
    "X14n0296_001:0677b04": "不和諸色者此破非和合葢大性即相一切圓融不",
    "X14n0296_001:0677b05": "同空色之成敵故不可計非和合也言若和合同於",
    "X14n0296_001:0677b06": "變化至如旋火輪無有休息者此破和合葢大相即",
    "X14n0296_001:0677b07": "性凝然常寂焉同火輪之旋轉故不可計為和合也",
    "X14n0296_001:0677b08": "上約二義難破今將詳示故復召告特啟氷水之喻",
    "X14n0296_001:0677b09": "結上以起下焉結上者如水成氷喻性即相也如氷",
    "X14n0296_001:0677b10": "成水喻相即性也觀氷水元非二體而氷水宛然則",
    "X14n0296_001:0677b11": "和合非和之疑真可謂之氷釋矣起下者循業發現",
    "X14n0296_001:0677b12": "猶水之成氷清淨本然猶氷之成水阿難但舉四大",
    "X14n0296_001:0677b13": "今自地大至識有七者明如來藏性攝法無遺也若",
    "X14n0296_001:0677b14": "論無始生起則因識有見因見有空因空而世界始",
    "X14n0296_001:0677b15": "立今將反末以歸本自局而之徧故先陳地火水風",
    "X14n0296_001:0677b16": "有障有為之色法對無邊無動之虗空逐一以性印",
    "X14n0296_001:0677b17": "之通稱曰性復示之曰若此虗空性圓周徧本無動",
    "X14n0296_001:0677b18": "搖當知現前地火水風均名五大性真圓融皆如來",
    "X14n0296_001:0677b19": "藏本無生滅此以色空對辯意在因空之徧以顯前",
    "X14n0296_001:0677b20": "四皆徧皆常也上明依徧未明正徧故繼無情色空",
    "X14n0296_001:0677b21": "之外境隨舉見聞覺知之內根亦以性印之而示之",
    "X14n0296_001:0677b22": "曰若見聞覺知性圓周徧本不動搖當知無邊不動",
    "X14n0296_001:0677b23": "虗空并其動搖地火水風均名六大云云上融色以",
    "X14n0296_001:0677b24": "歸空復融色空以歸見通為根境合辯又攝根塵以",
    "X14n0296_001:0677c01": "歸識心因識之徧以顯根根塵塵無非法界互攝互",
    "X14n0296_001:0677c02": "徧也然有識有知固雖是妄以藏性印之更無別法",
    "X14n0296_001:0677c03": "故曰性識明知覺明真識以例色是性色空是性空",
    "X14n0296_001:0677c04": "七大互顯莫不爾爾能以此性印諸萬法全性泯色",
    "X14n0296_001:0677c05": "曰性色真空是為奢摩他全色泯空曰性空真色是",
    "X14n0296_001:0677c06": "為三摩空色互融清淨常徧是為禪那如是妙色妙",
    "X14n0296_001:0677c07": "心俱非擬議所及故重重結曰但有言說都無實義",
    "X14n0296_001:0677c08": "阿難所請妙奢摩他三摩禪那其義已竟下唯領悟",
    "X14n0296_001:0677c09": "讚謝發願耳然上明七大萬法一一周徧據今領悟",
    "X14n0296_001:0677c10": "且明心徧未涉色徧者以在見道位中務明本智故",
    "X14n0296_001:0677c11": "也敘云是諸大眾各各自知心徧十方至心精徧圓",
    "X14n0296_001:0677c12": "含褁十方此領心徧也見十方空如觀手中所持葉",
    "X14n0296_001:0677c13": "物反觀父母所生之身至如湛巨海流一浮漚起滅",
    "X14n0296_001:0677c14": "無從此未涉色徧也法華約六根互用即於父母所",
    "X14n0296_001:0677c15": "生常身如淨琉璃十界影現比於此者則知今言獲",
    "X14n0296_001:0677c16": "本妙心本覺常住即觀行位中之獲耳舊謂經文尚",
    "X14n0296_001:0677c17": "屬見道及云且敘解悟者卓哉見乎偈云妙湛等者",
    "X14n0296_001:0677c18": "由悟三種微密觀照乃即以佛法而讚佛法也前未",
    "X14n0296_001:0677c19": "蒙開示但云我見如來三十二相葢有見則濁有數",
    "X14n0296_001:0677c20": "則限有相則生滅具焉今聞藏體清淨無復滯見故",
    "X14n0296_001:0677c21": "曰妙湛此讚如來般若之德而身屬報功由奢摩他",
    "X14n0296_001:0677c22": "聞藏體圓照無復自限故曰總持此讚如來解脫之",
    "X14n0296_001:0677c23": "德而身屬應功由三摩聞藏體性相一如無復生滅",
    "X14n0296_001:0677c24": "故曰不動此讚如來法身之德而身屬法功由禪那",
    "X14n0296_001:0678a01": "如來以德為身如證而說即人即法俱無有上故曰",
    "X14n0296_001:0678a02": "妙湛總持不動尊首楞嚴王世希有也顛倒想即前",
    "X14n0296_001:0678a03": "所計因緣和合種種攀緣為自性者此之妄想本於",
    "X14n0296_001:0678a04": "無始斷由聞法故曰銷我億劫此想既銷正體隨悟",
    "X14n0296_001:0678a05": "故曰不歷僧祇獲法身希更審除微細惑者如未知",
    "X14n0296_001:0678a06": "華屋之門及根中積生無始虗習無明分齊頭數皆",
    "X14n0296_001:0678a07": "是也或謂阿難讚佛既悟三身而未涉色徧是義不",
    "X14n0296_001:0678a08": "爾觀法華謂隨順此經非己智分不其然乎更觀六",
    "X14n0296_001:0678a09": "卷阿難聞觀音圓通之後尚云觀佛菩提及大涅槃",
    "X14n0296_001:0678a10": "猶如有人因事遠遊未得歸還明了其家所歸道路",
    "X14n0296_001:0678a11": "以此未屬證悟復何所疑。",
    "X14n0296_001:0678a12": "四卷",
    "X14n0296_001:0678a13": "以上文會相歸性明清淨本然之藏體恒如即性成",
    "X14n0296_001:0678a14": "相言循業發現之心境常徧滿慈頷是而且疑曰如",
    "X14n0296_001:0678a15": "世尊言果清淨也則山河大地諸有為相云何忽生",
    "X14n0296_001:0678a16": "果本然也又何次第遷流終而復始且土之克水地",
    "X14n0296_001:0678a17": "性徧則水無所容火遇水亡則水性周而烏能有火",
    "X14n0296_001:0678a18": "加以地性障礙空性虗通又曷可以並驅有是諸疑",
    "X14n0296_001:0678a19": "欽渴慈誨世尊於是不直答其所問反詰其常所聞",
    "X14n0296_001:0678a20": "者葢欲就其欵而導其迷也言妙明則不可謂不明",
    "X14n0296_001:0678a21": "言明妙又不可謂所明故曰性覺妙明本覺明妙滿",
    "X14n0296_001:0678a22": "慈曰唯然已聞者如阿難妄意同佛了義之謂也佛",
    "X14n0296_001:0678a23": "乃迎其所解兩徵之曰汝稱覺明為復性明稱名為",
    "X14n0296_001:0678a24": "覺為覺不明稱為明覺斯問也正謂平剖玉環施異",
    "X14n0296_001:0678b01": "餌任渠左右上吾竿而滿慈果曰若此不明名為覺",
    "X14n0296_001:0678b02": "者則無所明意謂不明者不得謂之性覺妙明也世",
    "X14n0296_001:0678b03": "尊述其辭而進之曰汝意謂若無所明則無明覺殊",
    "X14n0296_001:0678b04": "不知清淨本然之中云何更容他物故告之以有所",
    "X14n0296_001:0678b05": "非覺無所非明意滿慈疑何謂無所非明佛隨釋云",
    "X14n0296_001:0678b06": "無明又非覺湛明性是故無所不得謂之性覺妙明",
    "X14n0296_001:0678b07": "也何謂有所非覺文以隔句釋云性覺必明妄為明",
    "X14n0296_001:0678b08": "覺是故有所不得謂之本覺明妙也文以隔句釋者",
    "X14n0296_001:0678b09": "以滿慈所計在明但以無明又非覺湛明性一句杜",
    "X14n0296_001:0678b10": "其轉計隨執其所明之欵廣其說焉必者定計之辭",
    "X14n0296_001:0678b11": "定計覺際有明便非清淨本體故曰妄為明覺此妄",
    "X14n0296_001:0678b12": "識初萌即起信所稱業相是也覺非所明因明立所",
    "X14n0296_001:0678b13": "所既妄立生汝妄能無同異中熾然成異者無同異",
    "X14n0296_001:0678b14": "指上清淨本然之體一有所明而能斯隨之法爾而",
    "X14n0296_001:0678b15": "然也始則清淨本然今則能所雜沓故曰熾然成異",
    "X14n0296_001:0678b16": "此起信所稱轉相是也以能所熾然之異為異復立",
    "X14n0296_001:0678b17": "無能無所之同以異之故曰異彼所異因異立同也",
    "X14n0296_001:0678b18": "斯異之未遣而同斯立矣故同之與異相待宛然故",
    "X14n0296_001:0678b19": "曰同異發明由是更立無同以異乎同無異以異乎",
    "X14n0296_001:0678b20": "異故曰因此復立無同無異妙淨體中本無諸相今",
    "X14n0296_001:0678b21": "則能所迭性情塵日起故曰如是擾亂相待成搖勞",
    "X14n0296_001:0678b22": "久發塵自相渾濁此起信所稱現相是也由是引起",
    "X14n0296_001:0678b23": "塵勞煩惱者由三細而致六麤也以能所為異為起",
    "X14n0296_001:0678b24": "是世界之因以無能所為同為靜是虗空之因故曰",
    "X14n0296_001:0678c01": "起為世界靜成虗空虗空為同世界為異也言彼無",
    "X14n0296_001:0678c02": "同異而曰真有為法者以相待妄立名濫本然故特",
    "X14n0296_001:0678c03": "示之此合同異而為有情業果之因結云如是三種",
    "X14n0296_001:0678c04": "顛倒相續皆是覺明明了知性因了發相從妄見生",
    "X14n0296_001:0678c05": "山河大地諸有為相次第遷流因此虗妄終而復始",
    "X14n0296_001:0678c06": "覺明即性覺妙明也明了知性即必明而妄為同異",
    "X14n0296_001:0678c07": "諸相者了屬妄心見屬妄眼但舉心眼而六亂妄想",
    "X14n0296_001:0678c08": "備焉故曰因了發相從妄見生諸有為相本此而已",
    "X14n0296_001:0678c09": "是故但令妄情頓息則山河大地無復發生達藏性",
    "X14n0296_001:0678c10": "本圓則地水火風又何窒礙色空傾奪良由背覺合",
    "X14n0296_001:0678c11": "塵依正互融妙在滅塵合覺前言諸佛習漏永息如",
    "X14n0296_001:0678c12": "木成灰不重為木如空花滅不復見花葢得諸此惟",
    "X14n0296_001:0678c13": "此體也理由本具故若世出世而一切俱非事非緣",
    "X14n0296_001:0678c14": "生故是正是依而一切俱即惟其即非而離是則無",
    "X14n0296_001:0678c15": "即不非惟其即是而離非則無非不即互即也則均",
    "X14n0296_001:0678c16": "是互非也則雙離天台的約法華實相結示妙觀毫",
    "X14n0296_001:0678c17": "不異此如云空則一念寂然假則三千備矣而此體",
    "X14n0296_001:0678c18": "性非空非假即空即假是為不思議境是為無作行",
    "X14n0296_001:0678c19": "門又言介爾有心三千具足一念迷則二死相續一",
    "X14n0296_001:0678c20": "念悟則三德圓彰攝無量法門罄無不盡叔世纔聞",
    "X14n0296_001:0678c21": "觀教絕如厲己而懷顰蹙者謂徹楞嚴可乎此下舉",
    "X14n0296_001:0678c22": "照鏡之喻葢明妄本無因但能頓歇分別之識情無",
    "X14n0296_001:0678c23": "事劬勞肯綮而修證肯綮猶言筋骨麗其辭耳言三",
    "X14n0296_001:0678c24": "緣者即世界眾生業果之上攀緣之心是也三因者",
    "X14n0296_001:0679a01": "因此世界眾生業果引起分別緣影反緣三種相續",
    "X14n0296_001:0679a02": "為因也如達多因鏡中之頭以致狂走緣心若息鏡",
    "X14n0296_001:0679a03": "頭本空故曰三緣斷故即菩提心言菩提心生生滅",
    "X14n0296_001:0679a04": "心滅此但生滅至離合俱非此句方名無戲論法者",
    "X14n0296_001:0679a05": "展轉遣情也葢緣心如波覺性似水但了波息而水",
    "X14n0296_001:0679a06": "湛毋計彼滅而此生一墮生滅秖益戲論故經要自",
    "X14n0296_001:0679a07": "一心廣及萬法遣至無遣無遣亦遣凡諸情計片雪",
    "X14n0296_001:0679a08": "紅爐然後躬行踐解始契首楞三昧也上通明如來",
    "X14n0296_001:0679a09": "密因見道分竟。",
    "X14n0296_001:0679a11": "大佛頂首楞嚴經截流卷上"
}