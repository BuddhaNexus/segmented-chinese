{
    "T37n1763_032:0486a13": "大般涅槃經集解卷第三十二",
    "T37n1763_032:0486a15": "　總會通四諦義　釋二諦義",
    "T37n1763_032:0486a16": "　解惑相對釋二諦義",
    "T37n1763_032:0486a17": "　虛實相對釋二諦義",
    "T37n1763_032:0486a18": "　有無相對釋二諦義",
    "T37n1763_032:0486a19": "　假實相對釋二諦義",
    "T37n1763_032:0486a20": "　有為無為相對釋二諦義",
    "T37n1763_032:0486a21": "　親踈相對釋二諦義",
    "T37n1763_032:0486a22": "　釋十諦義　真不真辨實諦",
    "T37n1763_032:0486a23": "　顛倒不顛倒辨實諦",
    "T37n1763_032:0486a24": "　虛妄不虛妄辨實諦",
    "T37n1763_032:0486a25": "　大乘非大乘辨實諦",
    "T37n1763_032:0486a26": "　佛說魔說辨實諦",
    "T37n1763_032:0486a27": "　一道清淨無二辨實諦",
    "T37n1763_032:0486a28": "　有常有樂辨實諦",
    "T37n1763_032:0486a29": "　釋虛空佛性非諦是實",
    "T37n1763_032:0486b01": "　釋四諦當體是實",
    "T37n1763_032:0486b02": "聖行品之第六",
    "T37n1763_032:0486b03": "迦葉菩薩白佛言世尊(至)如來何故唱言不說。",
    "T37n1763_032:0486b04": "案。僧亮曰。上說二乘有諦無實。以不識常。",
    "T37n1763_032:0486b05": "今明見三界苦。亦有淺深。證成上義也。僧宗",
    "T37n1763_032:0486b06": "曰。自上來所說四諦。各當諦下。皆有別釋。唯",
    "T37n1763_032:0486b07": "滅諦闕會通文耳。四諦既竟。今總會今昔二",
    "T37n1763_032:0486b08": "教總別之旨也。",
    "T37n1763_032:0486b09": "佛言善男子雖復入猶不名說。案。僧亮曰。",
    "T37n1763_032:0486b10": "此下竟四諦門。第三總會通。明佛所覺了萬",
    "T37n1763_032:0486b11": "法。如大地所生之草。而昔為二乘說。如手中",
    "T37n1763_032:0486b12": "草。故迦葉今捉此作問也。問佛所覺了法。如",
    "T37n1763_032:0486b13": "大地草。為當入四諦。為當不入者。應有五",
    "T37n1763_032:0486b14": "諦。佛下答言。悉攝在四諦理。而往取不出四",
    "T37n1763_032:0486b15": "諦。四諦名收。理豈有遺。所以故云。悉攝在四",
    "T37n1763_032:0486b16": "諦。雖言入中。亦猶不名說。何以然。若鑒此",
    "T37n1763_032:0486b17": "境。窮則生智。亦滿二乘。但總相知諸法。未曲",
    "T37n1763_032:0486b18": "達其深旨。故生解脫劣。於知法門亦局淺。若",
    "T37n1763_032:0486b19": "解不如佛。當知未窮境。以見境未周。故於此",
    "T37n1763_032:0486b20": "人。而往望得言。取攝則不盡。雖說不名說。",
    "T37n1763_032:0486b21": "善男子知聖諦有二種智(至)我於彼經竟不說",
    "T37n1763_032:0486b22": "之。案。僧亮曰。生滅聚積名陰。亦是苦義。四",
    "T37n1763_032:0486b23": "諦本為聲聞。總相說苦。別相知者。非彼經所",
    "T37n1763_032:0486b24": "說也。僧宗曰。若依勝鬘經為論者。有八諦。昔",
    "T37n1763_032:0486b25": "但說四。而無作聖諦。者所未明。今就此經。",
    "T37n1763_032:0486b26": "不但無作。未說作義。亦未究竟。何者。如說陰",
    "T37n1763_032:0486b27": "相。色則有十四種。心則想受行也。此是總相。",
    "T37n1763_032:0486b28": "麁分別之中。智所知也。若就細相辨明者。則",
    "T37n1763_032:0486b29": "如一色陰。為幾塵所成。幾行業所感。心則念",
    "T37n1763_032:0486c01": "念生滅。幾剎那習起相。乃是八住九住所知。",
    "T37n1763_032:0486c02": "故彼經所未辨也。",
    "T37n1763_032:0486c03": "善男子知諸入者名之為門(至)我於彼經亦不",
    "T37n1763_032:0486c04": "說之。案。僧亮曰。入是處義。通識為門義也。",
    "T37n1763_032:0486c05": "善男子知諸界者名之為分(至)我於彼經亦不",
    "T37n1763_032:0486c06": "說之。案。僧宗曰。界分性別。皆是當位之",
    "T37n1763_032:0486c07": "名也。義類如上釋。心以能知為性。色以質礙",
    "T37n1763_032:0486c08": "為性。",
    "T37n1763_032:0486c09": "善男子知色壞相是名中智(至)我於彼經亦不",
    "T37n1763_032:0486c10": "說之。案。僧宗曰。向已總舉三聚法。今復重",
    "T37n1763_032:0486c11": "舉一一陰為為辭耳。",
    "T37n1763_032:0486c12": "善男子知愛因緣能生五陰(至)我於彼經亦不",
    "T37n1763_032:0486c13": "說之。案。僧宗曰。此就四諦門辨受是集。",
    "T37n1763_032:0486c14": "能生五陰是苦。自下者。滅道文也。",
    "T37n1763_032:0486c15": "善男子知世諦者是名中智(至)我於彼經亦不",
    "T37n1763_032:0486c16": "說之。案。僧宗曰。還總收法門。為一世諦。上",
    "T37n1763_032:0486c17": "智所知也。一切行無常。諸法無我。涅槃寂滅",
    "T37n1763_032:0486c18": "者。復收為真諦。言無常等行。生人真解。唯略",
    "T37n1763_032:0486c19": "空門也。涅槃是昔三心所治斷處。寂滅無生。",
    "T37n1763_032:0486c20": "第一義諦也。",
    "T37n1763_032:0486c21": "爾時文殊師利菩薩(至)第一義諦其義云何。",
    "T37n1763_032:0486c22": "案。僧亮曰。為義一名異。為名義俱異耶。僧宗",
    "T37n1763_032:0486c23": "曰。上明四諦。其義則狹。今說二諦。其理則",
    "T37n1763_032:0486c24": "廣。皆是智境也。所以言四諦狹者。猶此是世",
    "T37n1763_032:0486c25": "諦道中分別為四。今第一義。蘯於前四也。又",
    "T37n1763_032:0486c26": "且虛空及非教緣滅。不在四諦中攝。今以二",
    "T37n1763_032:0486c27": "諦而收。則是世諦攝也。智秀曰。將顯二諦。先",
    "T37n1763_032:0486c28": "設一問二難也。此即第一問二諦體相也。",
    "T37n1763_032:0486c29": "世尊第一義中有世諦不世諦之中有第一義",
    "T37n1763_032:0487a01": "不。案。道生曰。理無二實。而有二名。如其相",
    "T37n1763_032:0487a02": "有。不應設二。如其相無。二斯妄矣。法瑤曰。",
    "T37n1763_032:0487a03": "將明二諦名異而實同。故第一義之實。即有",
    "T37n1763_032:0487a04": "世諦之實。即有第一義。是以問二諦之實可",
    "T37n1763_032:0487a05": "得相有不耳。不問二名之義可得相有。",
    "T37n1763_032:0487a06": "如其有者即是一諦。案。僧亮曰。若名義俱",
    "T37n1763_032:0487a07": "異。有無一時者。則二不雙合。恒是一諦也。法",
    "T37n1763_032:0487a08": "瑤曰。如其一實有二。則二不異實。若二不異",
    "T37n1763_032:0487a09": "實。二則一矣。",
    "T37n1763_032:0487a10": "如其無者將非如來虛妄說耶。案。僧亮曰。",
    "T37n1763_032:0487a11": "若是一諦說有二義者。則應一是虛妄。故云",
    "T37n1763_032:0487a12": "將非虛妄說耶。法瑤曰。如其相無。則二名無",
    "T37n1763_032:0487a13": "實。而有二名者。豈非虛妄耶。僧宗曰。先張",
    "T37n1763_032:0487a14": "兩關。以求其旨。若真中有俗。則俗來同真。若",
    "T37n1763_032:0487a15": "俗中有真。則真來同俗。若以真同俗。則唯一",
    "T37n1763_032:0487a16": "世諦。以俗同真。則唯一真諦。不應有二諦之",
    "T37n1763_032:0487a17": "說也。若俗不容真。真不容俗者。是則天然楚",
    "T37n1763_032:0487a18": "越也。若真中必無俗者。而如來說色即空。此",
    "T37n1763_032:0487a19": "則虛妄說也。寶亮曰。世諦以虛妄故有。即體",
    "T37n1763_032:0487a20": "不異空也。若無有而可異於空者。豈有空之",
    "T37n1763_032:0487a21": "可異於有耶。故無而即一體。便二諦之名",
    "T37n1763_032:0487a22": "立也。若有有可無。便是世諦之中。有第一義",
    "T37n1763_032:0487a23": "也。無既無所。無亦無無。可異有也。若有無可",
    "T37n1763_032:0487a24": "異有。便是第一義中。有世諦也。兩既不相有。",
    "T37n1763_032:0487a25": "故知有無可有。無無可無。若有有可有。有無",
    "T37n1763_032:0487a26": "可無。此便相有。得知諸法從本已來。空無毫",
    "T37n1763_032:0487a27": "末之相。但於病者為有。於解者常無。文殊致",
    "T37n1763_032:0487a28": "問。為彰此理也。",
    "T37n1763_032:0487a29": "善男子世諦者即第一義諦。案。道生曰。惑",
    "T37n1763_032:0487b01": "者皆以所惑為實。名世諦也。雖云世諦。實不",
    "T37n1763_032:0487b02": "遂異。故是第一義耳。第一義諦。終不變為世",
    "T37n1763_032:0487b03": "諦也。僧亮曰。欲明二皆是妄也。何者。兩實則",
    "T37n1763_032:0487b04": "不可相即。既相即以明兩無也。法瑤曰。名無",
    "T37n1763_032:0487b05": "二實。唯唯一矣。一實之理。理不可名。豈可",
    "T37n1763_032:0487b06": "即乎。但寄即以遣即名無二實。非有一實。而",
    "T37n1763_032:0487b07": "可即也。僧宗曰。一答兩關也。既言即也。豈有",
    "T37n1763_032:0487b08": "楚越之過。即理是同。豈有妄說之失耶。所以",
    "T37n1763_032:0487b09": "言即者。非以空作色。以色作空也。以第一義",
    "T37n1763_032:0487b10": "諦。從本來不可得。今明世諦不可得。不可得",
    "T37n1763_032:0487b11": "者。豈可分別。故言即也。寶亮曰。病者逐生",
    "T37n1763_032:0487b12": "惑。今欲捉己心令住。故唱云世諦。即第一義",
    "T37n1763_032:0487b13": "諦。不於法外覓法。但致即之名。本就異中",
    "T37n1763_032:0487b14": "明耳。非兩乖之說。",
    "T37n1763_032:0487b15": "世尊若爾者則無二諦。案。道生曰。若世諦",
    "T37n1763_032:0487b16": "即第一義者。唯有第一義。無世諦也。僧亮曰。",
    "T37n1763_032:0487b17": "深領相即之旨。徵昔說有二謬。",
    "T37n1763_032:0487b18": "佛言善男子有善方便(至)一者世法二者出世",
    "T37n1763_032:0487b19": "法。案。道生曰。理如所談。唯一無二。方便隨",
    "T37n1763_032:0487b20": "俗。說為二耳。僧亮曰。法無明相。言語道斷。",
    "T37n1763_032:0487b21": "豈可以二諦之名。示眾生耶。善乃方便者。",
    "T37n1763_032:0487b22": "假真俗二稱。誘道愚近耳。非謂理有二也。僧",
    "T37n1763_032:0487b23": "宗曰。若以不可得義而為論者。則無二也。若",
    "T37n1763_032:0487b24": "有可得而假用。則二名生矣。是則二名之生。",
    "T37n1763_032:0487b25": "約物情而立也。此下有六重解釋。第一以解",
    "T37n1763_032:0487b26": "惑相對。第二虛實相對。第三有無相對。即文",
    "T37n1763_032:0487b27": "殊所問也。第四假實相對。第五有為無為相",
    "T37n1763_032:0487b28": "對。第六親踈相對也。寶亮曰。善巧者。能說不",
    "T37n1763_032:0487b29": "有之有。不無之無。以立二名。而用導物也。然",
    "T37n1763_032:0487c01": "解悟不同。不開六重。更辨其旨。此下第一約",
    "T37n1763_032:0487c02": "凡聖二人。以辨二諦。明有假有之有。無實",
    "T37n1763_032:0487c03": "有可得也。無是因緣之無。亦無無可得也。稱",
    "T37n1763_032:0487c04": "此二理而解者。則出世之人。名第一義也。若",
    "T37n1763_032:0487c05": "世人所說者。言有便云性有。言無便謂斷滅。",
    "T37n1763_032:0487c06": "是則有無虛謬。俱不著理。故於此人。悉名世",
    "T37n1763_032:0487c07": "諦。",
    "T37n1763_032:0487c08": "善男子如出世人之所知(至)而能知之名第一",
    "T37n1763_032:0487c09": "義諦。案。道生曰。五陰和合。非即非離。無有",
    "T37n1763_032:0487c10": "定相。聖人如其相性而知。勝世人故。名第一",
    "T37n1763_032:0487c11": "義也。僧亮曰。世法者。謂世間八法也。反之",
    "T37n1763_032:0487c12": "即出世矣。出世所知者。三假及空。皆第一",
    "T37n1763_032:0487c13": "義。世人知有。決定有相。如牛定牛。不可為",
    "T37n1763_032:0487c14": "馬。亦得實義。是世諦也。僧宗曰。此第一重。",
    "T37n1763_032:0487c15": "五陰和合。稱言某甲者。此舉凡夫所知。以明",
    "T37n1763_032:0487c16": "惑也。解陰無。此舉聖人所知。以明解也。",
    "T37n1763_032:0487c17": "復次善男子或有法(至)苦集滅道名第一義諦。",
    "T37n1763_032:0487c18": "案。道生曰。熱炎以不實為實。是則世諦。解",
    "T37n1763_032:0487c19": "其不實。是第一義諦。僧亮曰。實義如苦集等。",
    "T37n1763_032:0487c20": "何以斷惑也。僧宗曰。第二重上。與陰和合。",
    "T37n1763_032:0487c21": "以明解感。今說境有虛實者。謂四諦理也。",
    "T37n1763_032:0487c22": "苦真是苦。不可令樂。集滅道皆如此也。世諦",
    "T37n1763_032:0487c23": "取重虛之義。實不可得也。知我眾生者。出不",
    "T37n1763_032:0487c24": "實事也。又言諸陰界入者。如小不類。此乃是",
    "T37n1763_032:0487c25": "緣成之法。若計之為實。理不可得。何異輪等",
    "T37n1763_032:0487c26": "喻也。寶亮曰。此第二就虛實以明義。妄有故",
    "T37n1763_032:0487c27": "世諦。稱理故真諦也。",
    "T37n1763_032:0487c28": "善男子世法有五種(至)如實而知是名第一義",
    "T37n1763_032:0487c29": "諦。案。道生曰。世之所著。為世諦。知其實",
    "T37n1763_032:0488a01": "故。為第一義。僧亮曰。世諦不出此五種也。初",
    "T37n1763_032:0488a02": "是假名眾多。有眾分假。相續假。相持假。亦",
    "T37n1763_032:0488a03": "有法假受假。總一切世諦也。下四是別眾字。",
    "T37n1763_032:0488a04": "合名句也。眾色合為縛也。音聲告令為法也。",
    "T37n1763_032:0488a05": "衣服標相。為執著也。無此為第一義也。僧宗",
    "T37n1763_032:0488a06": "曰。第三重於此五法。心無顛倒。如實而知。體",
    "T37n1763_032:0488a07": "不可得。即第一義諦。寶亮曰。第三寄空有。以",
    "T37n1763_032:0488a08": "明義也。有名有用為世諦。性空為第一義。",
    "T37n1763_032:0488a09": "復次善男子若燒若割(至)無死無壞是名第一",
    "T37n1763_032:0488a10": "義諦。案。僧亮曰。此以相續假。名為世諦。以",
    "T37n1763_032:0488a11": "念念滅實法。為第一義也。僧宗曰。第四重就",
    "T37n1763_032:0488a12": "假實明義。如般若經燈炷品所載也。寶亮曰。",
    "T37n1763_032:0488a13": "釋同。",
    "T37n1763_032:0488a14": "復次善男子有八苦相(至)無五盛陰是名第一",
    "T37n1763_032:0488a15": "義諦。案。道生曰。有多惑故。為世諦。無多解",
    "T37n1763_032:0488a16": "故。為第一義也。僧亮曰。上說苦是第一義。今",
    "T37n1763_032:0488a17": "說為世諦也。僧宗曰。第五重明金剛以還未",
    "T37n1763_032:0488a18": "免苦。為世諦。唯佛果對八苦相。故名第一",
    "T37n1763_032:0488a19": "義也。寶亮曰。釋同。",
    "T37n1763_032:0488a20": "復次善男子譬如一人(至)其實是一而有多名。",
    "T37n1763_032:0488a21": "案。僧亮曰。上明真俗皆是世諦。隨世諦利。",
    "T37n1763_032:0488a22": "有多有少。多者名真。少者名俗也。",
    "T37n1763_032:0488a23": "依因父母和合而生名為世諦。案。道生曰。",
    "T37n1763_032:0488a24": "事近遠為世諦。得實為第一義。",
    "T37n1763_032:0488a25": "十二因緣和合生者名第一義諦。案。道生",
    "T37n1763_032:0488a26": "曰。解則見故。名第一義。惑之者為世諦也。僧",
    "T37n1763_032:0488a27": "亮曰。知從父母利少。名俗。知十二因緣利多。",
    "T37n1763_032:0488a28": "名真也。僧宗曰。第六重就親疎為名也。十二",
    "T37n1763_032:0488a29": "因緣為親者。以見在立果。由過去無明行等",
    "T37n1763_032:0488b01": "也。令父母為其外緣。所以疎也。尋此文旨。本",
    "T37n1763_032:0488b02": "明二諦空有之義。收法則曠。今六重所明。悉",
    "T37n1763_032:0488b03": "就事中。相待炎明此也。旨之所歸。在第三句",
    "T37n1763_032:0488b04": "也。寶亮曰。釋同。",
    "T37n1763_032:0488b05": "文殊師利菩薩摩訶薩(至)所言實諦其義云何。",
    "T37n1763_032:0488b06": "案。道生曰。就前說不了。如似實諦。全異四",
    "T37n1763_032:0488b07": "諦。故更問也。僧亮曰。問一諦總上六諦。名為",
    "T37n1763_032:0488b08": "實諦也。因上二乘有苦集諦。而不真實。似如",
    "T37n1763_032:0488b09": "二乘實諦不攝。是以明也。法瑤曰。前言二乘",
    "T37n1763_032:0488b10": "實諦。菩薩有之。今問菩薩所以得實諦之義",
    "T37n1763_032:0488b11": "也。僧宗曰。此明慧境之第三辨實諦也。上會",
    "T37n1763_032:0488b12": "四諦。言聲聞有苦有苦諦。而無真實。菩薩解",
    "T37n1763_032:0488b13": "苦無苦。而有真實。若解理而真實者。為更有",
    "T37n1763_032:0488b14": "何境。為其所知。故致此問也。",
    "T37n1763_032:0488b15": "佛言善男子言實諦者名曰真法。案。道生",
    "T37n1763_032:0488b16": "曰。常樂我淨。名為真法。四諦有之。則名實",
    "T37n1763_032:0488b17": "義也。",
    "T37n1763_032:0488b18": "善男子若法非真不名實諦(至)是則名為實諦",
    "T37n1763_032:0488b19": "之義。案。道生曰。二乘雖有四諦。以無真實",
    "T37n1763_032:0488b20": "惑。成八倒虛空之惑也。縱令得解非大乘",
    "T37n1763_032:0488b21": "也。若體真四諦。則無病也。僧亮曰。佛以七",
    "T37n1763_032:0488b22": "義說實也。真法以體常無變故也。不倒以境",
    "T37n1763_032:0488b23": "智。皆實故也。不虛以言無虛妄故也。大乘以",
    "T37n1763_032:0488b24": "究竟盡苦故也。佛說以所言不謬故也。一道",
    "T37n1763_032:0488b25": "以更無異因故也。常樂以果中無上故也。此",
    "T37n1763_032:0488b26": "表實法無不實也。法瑤曰。常樂我淨。為真法。",
    "T37n1763_032:0488b27": "菩薩體之。則無以倒。其解真正。確然不改。可",
    "T37n1763_032:0488b28": "曰為實。智無不審。慧無不識。審識之義。可曰",
    "T37n1763_032:0488b29": "為諦。是以菩薩之解。名曰真法。無有顛倒。無",
    "T37n1763_032:0488c01": "有虛妄。名曰大乘。一道清淨者也。備此眾義。",
    "T37n1763_032:0488c02": "名曰實諦也。僧宗曰。此實諦明理曠矣。何者。",
    "T37n1763_032:0488c03": "前二諦正攝詮耳。未攝忘詮之旨。今實諦者。",
    "T37n1763_032:0488c04": "即體以辨義。忘詮之處。亦復為實。是則下惑",
    "T37n1763_032:0488c05": "上解。豈有一理而不不盡耶。就文雖有八",
    "T37n1763_032:0488c06": "句。義不出六也。初明佛果行人。是實第二第",
    "T37n1763_032:0488c07": "三顛倒虛妄二句。解惑以明義也。第四第五",
    "T37n1763_032:0488c08": "就教以明實也。第六明因實。第七明果實。今",
    "T37n1763_032:0488c09": "六句所不收悉。還以境實而收之也。第一第",
    "T37n1763_032:0488c10": "七二句。前則據人。後則據法。以此為異也。顛",
    "T37n1763_032:0488c11": "倒虛妄者。據其重處為言也。虛妄者。從未免",
    "T37n1763_032:0488c12": "相惑。金剛心已還。就輕處說也。寶亮曰。七重",
    "T37n1763_032:0488c13": "辨實。第一明果體實也。真法者。法若不真。不",
    "T37n1763_032:0488c14": "名為實。故知神明妙體。非偽因所生。理相虛",
    "T37n1763_032:0488c15": "寂。過有言之表。唯斯一法。可稱真而實也。第",
    "T37n1763_032:0488c16": "二就境界辨實。第三就正智為實。耶解非實。",
    "T37n1763_032:0488c17": "第四明大乘是實。小乘非實。第五明教實。昔",
    "T37n1763_032:0488c18": "教所詮。未必盡實。要是佛說。當時有益。是故",
    "T37n1763_032:0488c19": "為實。魔教亂真。能令行人入生死。故言非",
    "T37n1763_032:0488c20": "實。第六一道清淨。明因實。一道是一因。若有",
    "T37n1763_032:0488c21": "異因。則非實也。第七常我樂淨。明果實也。與",
    "T37n1763_032:0488c22": "第一句。何以為異。彼明果體。據得果時為語。",
    "T37n1763_032:0488c23": "此明佛弟子所行。必定當得此四法故。是為",
    "T37n1763_032:0488c24": "因中說果。以此為異。",
    "T37n1763_032:0488c25": "文殊師利白佛言世尊(至)及與佛性無有差別。",
    "T37n1763_032:0488c26": "案。道生曰。向云四諦有實。名為實諦。而如",
    "T37n1763_032:0488c27": "來虛空。佛性皆是真實。便是四諦真實。合以",
    "T37n1763_032:0488c28": "為三。三有不實。故須分別也。僧亮曰。文殊以",
    "T37n1763_032:0488c29": "常為真實。常法有三。謂果說如來。因說佛性。",
    "T37n1763_032:0489a01": "餘說虛空。此三常無差別。可為真實。餘法非",
    "T37n1763_032:0489a02": "實也。法瑤曰。已明菩薩得為實諦之義。似與",
    "T37n1763_032:0489a03": "佛齊。故發斯問。將顯如來異於菩薩。有實",
    "T37n1763_032:0489a04": "有諦。如來唯實無諦。所以者何。諦者。用照審",
    "T37n1763_032:0489a05": "決之謂。如來理窮道盡。息照癈審。湛然永安。",
    "T37n1763_032:0489a06": "是以無諦之名。常住不變。故有實之稱。又有",
    "T37n1763_032:0489a07": "一義。夫諦者。定物之名也。如來至寂。出於名",
    "T37n1763_032:0489a08": "數之表。非名之所能定。故下歷明四諦。釋如",
    "T37n1763_032:0489a09": "來無諦之義也。自斯已還。既未窮理。若窮理",
    "T37n1763_032:0489a10": "體圓。明照審物。可以名定者也。僧宗曰。文殊",
    "T37n1763_032:0489a11": "領解下六句。設難。即是如來者。會三法領解",
    "T37n1763_032:0489a12": "之辭也。所以作此領解者。向雖言同實。如似",
    "T37n1763_032:0489a13": "異與果體為一。故須簡也。寶亮曰。此下料簡",
    "T37n1763_032:0489a14": "上七門也。就釋第一章中有五階。第一辨異。",
    "T37n1763_032:0489a15": "第二釋異。第三結真。第四遣對治。第五還捉",
    "T37n1763_032:0489a16": "苦。以結句也。問意唯虛空等三法。為實諦三",
    "T37n1763_032:0489a17": "法之外。更無差別實諦耶。",
    "T37n1763_032:0489a18": "佛告文殊師利有苦有諦(至)佛性非苦非諦是",
    "T37n1763_032:0489a19": "實。案。僧亮曰。若以不變為實者。有常而不",
    "T37n1763_032:0489a20": "變。無常而不變也。常無常異。實義不異。一切",
    "T37n1763_032:0489a21": "皆實也。非苦非諦者。釋實義。學地推求。故有",
    "T37n1763_032:0489a22": "諦不諦。無學無求。故非諦也。法瑤曰。凡夫有",
    "T37n1763_032:0489a23": "苦無諦。二乘有苦有諦。菩薩有諦有實。如來",
    "T37n1763_032:0489a24": "有實無諦也。僧宗曰。此下有五重明也。第一",
    "T37n1763_032:0489a25": "歷四諦。明如來不同。次第二釋所以不同。第",
    "T37n1763_032:0489a26": "三釋人情疑。疑言。乃可不同於四諦。然此",
    "T37n1763_032:0489a27": "三法。何必不別體耶。今明三法一體。所以是",
    "T37n1763_032:0489a28": "常成不同之義。第四結非。第五總結釋也。寶",
    "T37n1763_032:0489a29": "亮曰。此第一階辨異也。遍歷四諦。當體皆實。",
    "T37n1763_032:0489b01": "雖當體是實。而非上三法之實。故下言。如來",
    "T37n1763_032:0489b02": "非苦非諦是實。謂極果之實。非四諦之實也。",
    "T37n1763_032:0489b03": "文殊師利所言苦者(至)虛空佛性亦復如是。",
    "T37n1763_032:0489b04": "案。法瑤曰。苦理實爾。可以名定。審為實諦",
    "T37n1763_032:0489b05": "也。又名菩薩辨苦得實。為實諦也。下三諦",
    "T37n1763_032:0489b06": "義亦同也。如來非諦。具如前解。故不句句釋。",
    "T37n1763_032:0489b07": "僧宗曰。第二重釋所以也。言是無常遷流斷",
    "T37n1763_032:0489b08": "壞之法也。寶亮曰。第二階釋異也。何以故。如",
    "T37n1763_032:0489b09": "來之實。非四諦實。苦者是可斷除法。如來實",
    "T37n1763_032:0489b10": "不可斷除。故不同也。",
    "T37n1763_032:0489b11": "復次善男子所言集者(至)虛空佛性亦復如是。",
    "T37n1763_032:0489b12": "案。僧宗曰。集能令未來五陰和合。又其體",
    "T37n1763_032:0489b13": "是流動也。",
    "T37n1763_032:0489b14": "善男子所言滅者名煩惱滅(至)虛空佛性亦復",
    "T37n1763_032:0489b15": "如是。案。道生曰。案名而言。唯在結滅。不及",
    "T37n1763_032:0489b16": "不滅。結滅害除。理應證知。斯則名諦。諦者。",
    "T37n1763_032:0489b17": "審實為義。故言實耳。非前所言實諦也。僧亮",
    "T37n1763_032:0489b18": "曰。滅諦說以無煩惱無法為滅。不通學地。",
    "T37n1763_032:0489b19": "有常無常。由智證滅。故名證法。如來之性。至",
    "T37n1763_032:0489b20": "不名證。知者由智。稱非無。能斷煩惱。證非無",
    "T37n1763_032:0489b21": "也。無不能斷結。唯是果性。不通學地非常無",
    "T37n1763_032:0489b22": "常。智不自證。非證法也。法瑤曰。滅有二種。",
    "T37n1763_032:0489b23": "一結滅。二涅槃。善有亦名為滅。善有滅即是",
    "T37n1763_032:0489b24": "如來。今言結滅。不言善有滅。是以所言滅者。",
    "T37n1763_032:0489b25": "名煩惱耳。二乘結滅。未極極者。奪之故無常",
    "T37n1763_032:0489b26": "也。佛結都滅。是極滅。無以易之。故為常也。雖",
    "T37n1763_032:0489b27": "是常滅。然體盡是滅結而已。非是如來無方",
    "T37n1763_032:0489b28": "之體。故可以滅名。往定謂之曰諦滅。無生滅",
    "T37n1763_032:0489b29": "可曰為實。是為實諦義也。又就菩薩解。為實",
    "T37n1763_032:0489c01": "諦也。僧宗曰。二乘滅三心。雖復無為。但未是",
    "T37n1763_032:0489c02": "極。更有進求。故稱無常。諸佛所斷之處。滿足",
    "T37n1763_032:0489c03": "於此。無復增進。故為常也。今如來不名滅。",
    "T37n1763_032:0489c04": "非常無常。非二種滅也。名證知者。不名二種",
    "T37n1763_032:0489c05": "所證法也。寶亮曰。體無物故是常。然有滿不",
    "T37n1763_032:0489c06": "滿。故名無常。如來之性不名為滅者。明如來",
    "T37n1763_032:0489c07": "之滅。非是能滅煩惱之後滅。亦非斷無之常。",
    "T37n1763_032:0489c08": "復非可證得也。常住不變者。既是斷滅之滅。",
    "T37n1763_032:0489c09": "非真常之寂。直是性非變易。故言常住也。",
    "T37n1763_032:0489c10": "善男子道者能斷煩惱(至)虛空佛性亦復如是。",
    "T37n1763_032:0489c11": "案。道生曰。道之名者。在用能通。不及無用",
    "T37n1763_032:0489c12": "也。未極則轉進無常。極則常也。僧亮曰。道是",
    "T37n1763_032:0489c13": "滅因。故名能斷。無漏不退。故說常也。體是生",
    "T37n1763_032:0489c14": "滅。無常有為。故名修法。如來非道。至非修",
    "T37n1763_032:0489c15": "法。如來不通學地。非滅因。故非道也。雖能除",
    "T37n1763_032:0489c16": "結。非有為道。非常無常。亦非修法也。法瑤",
    "T37n1763_032:0489c17": "曰。夫道之名。生生乎進趣。用功除滅。如來無",
    "T37n1763_032:0489c18": "此。是以非道也。僧宗曰。亦常無常者。言二乘",
    "T37n1763_032:0489c19": "改操。更向佛之義。名無常也。菩薩本自向佛。",
    "T37n1763_032:0489c20": "無所改操。故為常也。如來非道。能斷煩惱者。",
    "T37n1763_032:0489c21": "能為解脫道證斷也。非常無常。非二種道也。",
    "T37n1763_032:0489c22": "寶亮曰。自四時經教。無有此言。今大乘了義。",
    "T37n1763_032:0489c23": "其旨始判。得知神明。以真俗為質也。無漏解",
    "T37n1763_032:0489c24": "脫。既以寄此果報中。發一得之後。其解常存。",
    "T37n1763_032:0489c25": "但於俗諦用邊。自可謝就真為論。則常用而",
    "T37n1763_032:0489c26": "不朽。此亦不關相續之常也。經言。本得不失。",
    "T37n1763_032:0489c27": "以勝者受名。今尋此旨。必非前生後滅之法。",
    "T37n1763_032:0489c28": "下文須言。煩惱亦常無常。從起煩惱後。若",
    "T37n1763_032:0489c29": "未得治道已來。常障行人。雖有此言。但煩惱",
    "T37n1763_032:0490a01": "始終。為道力所治。終歸落無常門耳。然道諦",
    "T37n1763_032:0490a02": "始終。更無有一法。復為他所治。故始終成常。",
    "T37n1763_032:0490a03": "正以積十地。明解既滿。成於極果。解未滿時",
    "T37n1763_032:0490a04": "稱因。若滿則稱果也。",
    "T37n1763_032:0490a05": "復次善男子言真實者(至)佛性者即是真實。",
    "T37n1763_032:0490a06": "案。僧宗曰。第三重釋所以為常。以三法無別",
    "T37n1763_032:0490a07": "故爾也。寶亮曰。第三階結真也。",
    "T37n1763_032:0490a08": "文殊師利有苦有苦因(至)虛空佛性亦復如是。",
    "T37n1763_032:0490a09": "案。法瑤曰。明四諦既周。故結上來所說如",
    "T37n1763_032:0490a10": "來非諦是實之義也。僧宗曰。第四重結非也。",
    "T37n1763_032:0490a11": "寶亮曰。第四階明四諦。是對治故名實。如實",
    "T37n1763_032:0490a12": "如來非對治故。是真實之實也。",
    "T37n1763_032:0490a13": "苦者有為有漏無樂(至)湛然安樂是實非諦。",
    "T37n1763_032:0490a14": "案。僧宗曰。第五重結釋也。寶亮曰。第五階捉",
    "T37n1763_032:0490a15": "苦以結句也。明如來非是有漏。湛然安樂。所",
    "T37n1763_032:0490a16": "以故是實也。",
    "T37n1763_032:0490a17": "大般涅槃經集解卷第三十二"
}