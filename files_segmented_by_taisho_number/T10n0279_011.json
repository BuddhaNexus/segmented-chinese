{
    "T10n0279_011:0053c17": "大方廣佛華嚴經卷第十一",
    "T10n0279_011:0053c19": "于闐國三藏實叉難陀奉　制譯",
    "T10n0279_011:0053c20": "毘盧遮那品第六",
    "T10n0279_011:0053c21": "爾時，普賢菩薩復告大眾言：「諸佛子！乃往古",
    "T10n0279_011:0053c22": "世，過世界微塵數劫，復倍是數，有世界海，名：",
    "T10n0279_011:0053c23": "普門淨光明。此世界海中，有世界，名：勝音，",
    "T10n0279_011:0053c24": "依摩尼華網海住，須彌山微塵數世界而為",
    "T10n0279_011:0053c25": "眷屬，其形正圓，其地具有無量莊嚴，三百重",
    "T10n0279_011:0053c26": "眾寶樹輪圍山所共圍遶，一切寶雲而覆其",
    "T10n0279_011:0053c27": "上，清淨無垢，光明照耀，城邑宮殿如須彌",
    "T10n0279_011:0053c28": "山，衣服飲食隨念而至，其劫名曰：種種莊嚴。",
    "T10n0279_011:0053c29": "「諸佛子！彼勝音世界中，有香水海，名：清淨光",
    "T10n0279_011:0054a01": "明。其海中，有大華須彌山出現，名：華焰普",
    "T10n0279_011:0054a02": "莊嚴幢，十寶欄楯周匝圍遶。於其山上，有一",
    "T10n0279_011:0054a03": "大林，名：摩尼華枝輪；無量華樓閣，無量寶臺",
    "T10n0279_011:0054a04": "觀，周迴布列；無量妙香幢，無量寶山幢，逈極",
    "T10n0279_011:0054a05": "莊嚴；無量寶芬陀利華，處處敷榮；無量香摩",
    "T10n0279_011:0054a06": "尼蓮華網，周匝垂布；樂音和悅，香雲照耀，",
    "T10n0279_011:0054a07": "數各無量，不可紀極；有百萬億那由他城，周",
    "T10n0279_011:0054a08": "匝圍遶：種種眾生，於中止住。「諸佛子！此林",
    "T10n0279_011:0054a09": "東有一大城，名：焰光明，人王所都，百萬億那",
    "T10n0279_011:0054a10": "由他城周匝圍遶；清淨妙寶所共成立，",
    "T10n0279_011:0054a11": "縱廣各有七千由旬；七寶為廓，樓櫓却敵，",
    "T10n0279_011:0054a12": "悉皆崇麗；七重寶塹，香水盈滿；優鉢羅華、波",
    "T10n0279_011:0054a13": "頭摩華、拘物頭華、芬陀利華，悉是眾寶，處處",
    "T10n0279_011:0054a14": "分布以為嚴飾；寶多羅樹，七重圍遶；宮殿樓",
    "T10n0279_011:0054a15": "閣，悉寶莊嚴；種種妙網，張施其上；塗香散",
    "T10n0279_011:0054a16": "華，芬瑩其中；有百萬億那由他門，悉寶莊嚴；",
    "T10n0279_011:0054a17": "一一門前，各有四十九寶尸羅幢次第行列。",
    "T10n0279_011:0054a18": "「復有百萬億園林周匝圍遶；其中皆有種種",
    "T10n0279_011:0054a19": "雜香、摩尼樹香，周流普熏；眾鳥和鳴，聽者歡",
    "T10n0279_011:0054a20": "悅。此大城中所有居人，靡不成就業報神足，",
    "T10n0279_011:0054a21": "乘空往來，行同諸天；心有所欲，應念皆至。其",
    "T10n0279_011:0054a22": "城次南，有一天城，名：樹華莊嚴；其次右旋，有",
    "T10n0279_011:0054a23": "大龍城，名曰：究竟；次有夜叉城，名：金剛勝妙",
    "T10n0279_011:0054a24": "幢；次有乾闥婆城，名曰：妙宮；次有阿脩羅城，",
    "T10n0279_011:0054a25": "名曰：寶輪；次有迦樓羅城，名：妙寶莊嚴；次有緊那羅城，名：遊戲快樂；次有摩睺羅城，名：金剛幢；次",
    "T10n0279_011:0054a26": "有梵天王城，名：種種妙莊嚴……。如是等百萬億",
    "T10n0279_011:0054a27": "那由他數。此一一城，各有百萬億那由他樓",
    "T10n0279_011:0054a28": "閣所共圍遶，一一皆有無量莊嚴。「諸佛子！此",
    "T10n0279_011:0054a29": "寶華枝輪大林之中，有一道場，名：寶華遍照，",
    "T10n0279_011:0054b01": "以眾大寶分布莊嚴，摩尼華輪遍滿開敷，然",
    "T10n0279_011:0054b02": "以香燈，具眾寶色焰雲彌覆，光網普照，諸莊",
    "T10n0279_011:0054b03": "嚴具常出妙寶，一切樂中恒奏雅音，摩尼寶",
    "T10n0279_011:0054b04": "王現菩薩身，種種妙華周遍十方。其道場",
    "T10n0279_011:0054b05": "前，有一大海，名：香摩尼金剛；出大蓮華，名：華",
    "T10n0279_011:0054b06": "蘂焰輪，其華廣大百億由旬，莖、葉、鬚，臺皆是",
    "T10n0279_011:0054b07": "妙寶，十不可說百千億那由他蓮華所共圍",
    "T10n0279_011:0054b08": "遶，常放光明，恒出妙音，周遍十方。「諸佛子！",
    "T10n0279_011:0054b09": "彼勝音世界，最初劫中，有十須彌山微塵數",
    "T10n0279_011:0054b10": "如來出興於世。其第一佛，號：一切功德山須",
    "T10n0279_011:0054b11": "彌勝雲。諸佛子！應知彼佛將出現時，一百年",
    "T10n0279_011:0054b12": "前，此摩尼華枝輪大林中，一切莊嚴周遍清",
    "T10n0279_011:0054b13": "淨。所謂：出不思議寶焰雲，發歎佛功德音，演",
    "T10n0279_011:0054b14": "無數佛音聲；舒光布網，彌覆十方；宮殿樓",
    "T10n0279_011:0054b15": "閣，互相照耀；寶華光明，騰聚成雲；復出妙",
    "T10n0279_011:0054b16": "音，說一切眾生前世所行廣大善根，說三世",
    "T10n0279_011:0054b17": "一切諸佛名號，說諸菩薩所修願行究竟之",
    "T10n0279_011:0054b18": "道，說諸如來轉妙法輪種種言辭。現如是",
    "T10n0279_011:0054b19": "等莊嚴之相，顯示如來當出於世。其世界",
    "T10n0279_011:0054b20": "中，一切諸王見此相故，善根成熟，悉欲見",
    "T10n0279_011:0054b21": "佛，而來道場。爾時，一切功德山須彌勝雲",
    "T10n0279_011:0054b22": "佛，於其道場大蓮華中忽然出現。其身周",
    "T10n0279_011:0054b23": "普等真法界，一切佛剎皆示出生，一切道場",
    "T10n0279_011:0054b24": "悉詣其所；無邊妙色，具足清淨；一切世間，無",
    "T10n0279_011:0054b25": "能映奪；具眾寶相，一一分明，一切宮殿悉現",
    "T10n0279_011:0054b26": "其像；一切眾生咸得目見無邊化佛從其",
    "T10n0279_011:0054b27": "身出，種種色光充滿世界。如於此清淨光",
    "T10n0279_011:0054b28": "明香水海，華焰莊嚴幢須彌頂上，摩尼華枝",
    "T10n0279_011:0054b29": "輪大林中，出現其身，而坐於座；其勝音世界，",
    "T10n0279_011:0054c01": "有六十八千億須彌山頂，悉亦於彼現身而",
    "T10n0279_011:0054c02": "坐。爾時，彼佛即於眉間放大光明，其光名：",
    "T10n0279_011:0054c03": "發起一切善根音，十佛剎微塵數光明而為",
    "T10n0279_011:0054c04": "眷屬，充滿一切十方國土。若有眾生應可調",
    "T10n0279_011:0054c05": "伏，其光照觸，即自開悟，息諸惑熱，裂諸蓋",
    "T10n0279_011:0054c06": "網，摧諸障山，淨諸垢濁，發大信解，生勝善",
    "T10n0279_011:0054c07": "根，永離一切諸難恐怖，滅除一切身心苦",
    "T10n0279_011:0054c08": "惱，起見佛心，趣一切智。時，一切世間主，并其",
    "T10n0279_011:0054c09": "眷屬，無量百千，蒙佛光明所開覺故，悉詣佛",
    "T10n0279_011:0054c10": "所，頭面禮足。",
    "T10n0279_011:0054c11": "「諸佛子！彼焰光明大城中，有王，名：喜見善慧，",
    "T10n0279_011:0054c12": "統領百萬億那由他城，夫人、采女三萬七千",
    "T10n0279_011:0054c13": "人，福吉祥為上首；王子五百人(別本云二萬五千人)，大",
    "T10n0279_011:0054c14": "威光為上首；大威光太子有十千夫人，妙見",
    "T10n0279_011:0054c15": "為上首。爾時，大威光太子見佛光明已，以昔",
    "T10n0279_011:0054c16": "所修善根力故，即時證得十種法門。何謂為",
    "T10n0279_011:0054c17": "十？所謂：證得一切諸佛功德輪三昧，證得一",
    "T10n0279_011:0054c18": "切佛法普門陀羅尼，證得廣大方便藏般若",
    "T10n0279_011:0054c19": "波羅蜜，證得調伏一切眾生大莊嚴大慈，",
    "T10n0279_011:0054c20": "證得普雲音大悲，證得生無邊功德最勝心",
    "T10n0279_011:0054c21": "大喜，證得如實覺悟一切法大捨，證得廣大",
    "T10n0279_011:0054c22": "方便平等藏大神通，證得增長信解力大願，",
    "T10n0279_011:0054c23": "證得普入一切智光明辯才門。「爾時，大威光",
    "T10n0279_011:0054c24": "太子，獲得如是法光明已，承佛威力，普觀大",
    "T10n0279_011:0054c25": "眾而說頌言：",
    "T10n0279_011:0054c26": "「『世尊坐道場，　　清淨大光明，",
    "T10n0279_011:0054c27": "　　譬如千日出，　　普照虛空界。",
    "T10n0279_011:0054c28": "　　無量億千劫，　　導師時乃現，",
    "T10n0279_011:0054c29": "　　佛今出世間，　　一切所瞻奉。",
    "T10n0279_011:0055a01": "　　汝觀佛光明，　　化佛難思議，",
    "T10n0279_011:0055a02": "　　一切宮殿中，　　寂然而正受。",
    "T10n0279_011:0055a03": "　　汝觀佛神通，　　毛孔出焰雲，",
    "T10n0279_011:0055a04": "　　照耀於世間，　　光明無有盡。",
    "T10n0279_011:0055a05": "　　汝應觀佛身，　　光網極清淨，",
    "T10n0279_011:0055a06": "　　現形等一切，　　遍滿於十方。",
    "T10n0279_011:0055a07": "　　妙音遍世間，　　聞者皆欣樂，",
    "T10n0279_011:0055a08": "　　隨諸眾生語，　　讚歎佛功德。",
    "T10n0279_011:0055a09": "　　世尊光所照，　　眾生悉安樂，",
    "T10n0279_011:0055a10": "　　有苦皆滅除，　　心生大歡喜。",
    "T10n0279_011:0055a11": "　　觀諸菩薩眾，　　十方來萃止，",
    "T10n0279_011:0055a12": "　　悉放摩尼雲，　　現前稱讚佛。",
    "T10n0279_011:0055a13": "　　道場出妙音，　　其音極深遠，",
    "T10n0279_011:0055a14": "　　能滅眾生苦，　　此是佛神力。",
    "T10n0279_011:0055a15": "　　一切咸恭敬，　　心生大歡喜，",
    "T10n0279_011:0055a16": "　　共在世尊前，　　瞻仰於法王。』",
    "T10n0279_011:0055a17": "「諸佛子！彼大威光太子說此頌時，以佛神",
    "T10n0279_011:0055a18": "力，其聲普遍勝音世界。「時，喜見善慧王聞此",
    "T10n0279_011:0055a19": "頌已，心大歡喜，觀諸眷屬而說頌言：",
    "T10n0279_011:0055a20": "「『汝應速召集，　　一切諸王眾，",
    "T10n0279_011:0055a21": "　　王子及大臣，　　城邑宰官等。",
    "T10n0279_011:0055a22": "　　普告諸城內，　　疾應擊大鼓，",
    "T10n0279_011:0055a23": "　　共集所有人，　　俱行往見佛。",
    "T10n0279_011:0055a24": "　　一切四衢道，　　悉應鳴寶鐸，",
    "T10n0279_011:0055a25": "　　妻子眷屬俱，　　共往觀如來。",
    "T10n0279_011:0055a26": "　　一切諸城廓，　　宜令悉清淨，",
    "T10n0279_011:0055a27": "　　普建勝妙幢，　　摩尼以嚴飾。",
    "T10n0279_011:0055a28": "　　寶帳羅眾網，　　妓樂如雲布，",
    "T10n0279_011:0055a29": "　　嚴備在虛空，　　處處令充滿。",
    "T10n0279_011:0055b01": "　　道路皆嚴淨，　　普雨妙衣服，",
    "T10n0279_011:0055b02": "　　巾馭汝寶乘，　　與我同觀佛。",
    "T10n0279_011:0055b03": "　　各各隨自力，　　普雨莊嚴具，",
    "T10n0279_011:0055b04": "　　一切如雲布，　　遍滿虛空中。",
    "T10n0279_011:0055b05": "　　香焰蓮華蓋，　　半月寶瓔珞，",
    "T10n0279_011:0055b06": "　　及無數妙衣，　　汝等皆應雨。",
    "T10n0279_011:0055b07": "　　須彌香水海，　　上妙摩尼輪，",
    "T10n0279_011:0055b08": "　　及清淨栴檀，　　悉應雨滿空。",
    "T10n0279_011:0055b09": "　　眾寶華瓔珞，　　莊嚴淨無垢，",
    "T10n0279_011:0055b10": "　　及以摩尼燈，　　皆令在空住。",
    "T10n0279_011:0055b11": "　　一切持向佛，　　心生大歡喜，",
    "T10n0279_011:0055b12": "　　妻子眷屬俱，　　往見世所尊。』",
    "T10n0279_011:0055b13": "「爾時，喜見善慧王，與三萬七千夫人、采女俱，",
    "T10n0279_011:0055b14": "福吉祥為上首；五百王子俱，大威光為上首；",
    "T10n0279_011:0055b15": "六萬大臣俱，慧力為上首……。如是等七十七百",
    "T10n0279_011:0055b16": "千億那由他眾，前後圍遶，從焰光明大城出。",
    "T10n0279_011:0055b17": "以王力故，一切大眾乘空而往，諸供養具遍",
    "T10n0279_011:0055b18": "滿虛空。至於佛所，頂禮佛足，却坐一面。復有",
    "T10n0279_011:0055b19": "妙華城善化幢天王，與十億那由他眷屬俱；",
    "T10n0279_011:0055b20": "復有究竟大城淨光龍王，與二十五億眷屬",
    "T10n0279_011:0055b21": "俱；復有金剛勝幢城猛健夜叉王，與七十",
    "T10n0279_011:0055b22": "七億眷屬俱；復有無垢城喜見乾闥婆王，",
    "T10n0279_011:0055b23": "與九十七億眷屬俱；復有妙輪城淨色思惟",
    "T10n0279_011:0055b24": "阿脩羅王，與五十八億眷屬俱；復有妙莊",
    "T10n0279_011:0055b25": "嚴城十力行迦樓羅王，與九十九千眷屬俱；",
    "T10n0279_011:0055b26": "復有遊戲快樂城金剛德緊那羅王，與十八",
    "T10n0279_011:0055b27": "億眷屬俱；復有金剛幢城寶稱幢摩睺羅伽",
    "T10n0279_011:0055b28": "王，與三億百千那由他眷屬俱；復有淨妙莊",
    "T10n0279_011:0055b29": "嚴城最勝梵王，與十八億眷屬俱……。如是等",
    "T10n0279_011:0055c01": "百萬億那由他大城中，所有諸王，并其眷屬，",
    "T10n0279_011:0055c02": "悉共往詣一切功德須彌勝雲如來所，頂禮",
    "T10n0279_011:0055c03": "佛足，却坐一面。",
    "T10n0279_011:0055c04": "「時，彼如來為欲調伏諸眾生故，於眾會道場",
    "T10n0279_011:0055c05": "海中，說普集一切三世佛自在法修多羅，世",
    "T10n0279_011:0055c06": "界微塵數修多羅而為眷屬，隨眾生心，悉",
    "T10n0279_011:0055c07": "令獲益。是時，大威光菩薩聞是法已，即獲一",
    "T10n0279_011:0055c08": "切功德須彌勝雲佛宿世所集法海光明。所",
    "T10n0279_011:0055c09": "謂：得一切法聚平等三昧智光明，一切法悉",
    "T10n0279_011:0055c10": "入最初菩提心中住智光明，十方法界普光",
    "T10n0279_011:0055c11": "明藏清淨眼智光明，觀察一切佛法大願海",
    "T10n0279_011:0055c12": "智光明，入無邊功德海清淨行智光明，趣向",
    "T10n0279_011:0055c13": "不退轉大力速疾藏智光明，法界中無量變",
    "T10n0279_011:0055c14": "化力出離輪智光明，決定入無量功德圓滿",
    "T10n0279_011:0055c15": "海智光明，了知一切佛決定解莊嚴成就海",
    "T10n0279_011:0055c16": "智光明，了知法界無邊佛現一切眾生前神",
    "T10n0279_011:0055c17": "通海智光明，了知一切佛力、無所畏法智光",
    "T10n0279_011:0055c18": "明。「爾時，大威光菩薩，得如是無量智光明已，",
    "T10n0279_011:0055c19": "承佛威力而說頌言：",
    "T10n0279_011:0055c20": "「『我聞佛妙法，　　而得智光明，",
    "T10n0279_011:0055c21": "　　以是見世尊，　　往昔所行事。",
    "T10n0279_011:0055c22": "　　一切所生處，　　名號身差別，",
    "T10n0279_011:0055c23": "　　及供養於佛，　　如是我咸見。",
    "T10n0279_011:0055c24": "　　往昔諸佛所，　　一切皆承事，",
    "T10n0279_011:0055c25": "　　無量劫修行，　　嚴淨諸剎海。",
    "T10n0279_011:0055c26": "　　捨施於自身，　　廣大無涯際，",
    "T10n0279_011:0055c27": "　　修治最勝行，　　嚴淨諸剎海。",
    "T10n0279_011:0055c28": "　　耳鼻頭手足，　　及以諸宮殿，",
    "T10n0279_011:0055c29": "　　捨之無有量，　　嚴淨諸剎海。",
    "T10n0279_011:0056a01": "　　能於一一剎，　　億劫不思議，",
    "T10n0279_011:0056a02": "　　修習菩提行，　　嚴淨諸剎海。",
    "T10n0279_011:0056a03": "　　普賢大願力，　　一切佛海中，",
    "T10n0279_011:0056a04": "　　修行無量行，　　嚴淨諸剎海。",
    "T10n0279_011:0056a05": "　　如因日光照，　　還見於日輪，",
    "T10n0279_011:0056a06": "　　我以佛智光，　　見佛所行道。",
    "T10n0279_011:0056a07": "　　我觀佛剎海，　　清淨大光明，",
    "T10n0279_011:0056a08": "　　寂靜證菩提，　　法界悉周遍。",
    "T10n0279_011:0056a09": "　　我當如世尊，　　廣淨諸剎海，",
    "T10n0279_011:0056a10": "　　以佛威神力，　　修習菩提行。』",
    "T10n0279_011:0056a11": "「諸佛子！時，大威光菩薩，以見一切功德山須",
    "T10n0279_011:0056a12": "彌勝雲佛，承事供養故，於如來所心得悟了，",
    "T10n0279_011:0056a13": "為一切世間，顯示如來往昔行海，顯示往昔",
    "T10n0279_011:0056a14": "菩薩行方便，顯示一切佛功德海，顯示普入",
    "T10n0279_011:0056a15": "一切法界清淨智，顯示一切道場中成佛自",
    "T10n0279_011:0056a16": "在力，顯示佛力無畏、無差別智，顯示普示現",
    "T10n0279_011:0056a17": "如來身，顯示不可思議佛神變，顯示莊嚴無",
    "T10n0279_011:0056a18": "量清淨佛土，顯示普賢菩薩所有行願，令如",
    "T10n0279_011:0056a19": "須彌山微塵數眾生發菩提心，佛剎微塵數",
    "T10n0279_011:0056a20": "眾生成就如來清淨國土。「爾時，一切功德山",
    "T10n0279_011:0056a21": "須彌勝雲佛，為大威光菩薩而說頌言；",
    "T10n0279_011:0056a22": "「『善哉大威光，　　福藏廣名稱，",
    "T10n0279_011:0056a23": "　　為利眾生故，　　發趣菩提道。",
    "T10n0279_011:0056a24": "　　汝獲智光明，　　法界悉充遍，",
    "T10n0279_011:0056a25": "　　福慧咸廣大，　　當得深智海。",
    "T10n0279_011:0056a26": "　　一剎中修行，　　經於剎塵劫，",
    "T10n0279_011:0056a27": "　　如汝見於我，　　當獲如是智。",
    "T10n0279_011:0056a28": "　　非諸劣行者，　　能知此方便，",
    "T10n0279_011:0056a29": "　　獲大精進力，　　乃能淨剎海。",
    "T10n0279_011:0056b01": "　　一一微塵中，　　無量劫修行，",
    "T10n0279_011:0056b02": "　　彼人乃能得，　　莊嚴諸佛剎。",
    "T10n0279_011:0056b03": "　　為一一眾生，　　輪迴經劫海，",
    "T10n0279_011:0056b04": "　　其心不疲懈，　　當成世導師。",
    "T10n0279_011:0056b05": "　　供養一一佛，　　悉盡未來際，",
    "T10n0279_011:0056b06": "　　心無暫疲厭，　　當成無上道。",
    "T10n0279_011:0056b07": "　　三世一切佛，　　當共滿汝願，",
    "T10n0279_011:0056b08": "　　一切佛會中，　　汝身安住彼。",
    "T10n0279_011:0056b09": "　　一切諸如來，　　誓願無有邊，",
    "T10n0279_011:0056b10": "　　大智通達者，　　能知此方便。",
    "T10n0279_011:0056b11": "　　大光供養我，　　故獲大威力，",
    "T10n0279_011:0056b12": "　　令塵數眾生，　　成熟向菩提。",
    "T10n0279_011:0056b13": "　　諸修普賢行，　　大名稱菩薩，",
    "T10n0279_011:0056b14": "　　莊嚴佛剎海，　　法界普周遍。』",
    "T10n0279_011:0056b15": "「諸佛子！汝等應知彼大莊嚴劫中，有恒河沙",
    "T10n0279_011:0056b16": "數小劫，人壽命二小劫。諸佛子！彼一切功德",
    "T10n0279_011:0056b17": "須彌勝雲佛，壽命五十億歲。彼佛滅度後，",
    "T10n0279_011:0056b18": "有佛出世，名：波羅蜜善眼莊嚴王，亦於彼",
    "T10n0279_011:0056b19": "摩尼華枝輪大林中而成正覺。爾時，大威光",
    "T10n0279_011:0056b20": "童子，見彼如來成等正覺、現神通力，即得念",
    "T10n0279_011:0056b21": "佛三昧，名：無邊海藏門；即得陀羅尼，名：大",
    "T10n0279_011:0056b22": "智力法淵；即得大慈，名：普隨眾生調伏度脫；",
    "T10n0279_011:0056b23": "即得大悲，名：遍覆一切境界雲；即得大喜，",
    "T10n0279_011:0056b24": "名：一切佛功德海威力藏；即得大捨，名：法性",
    "T10n0279_011:0056b25": "虛空平等清淨；即得般若波羅蜜，名：自性離",
    "T10n0279_011:0056b26": "垢法界清淨身；即得神通，名：無礙光普隨現；",
    "T10n0279_011:0056b27": "即得辯才，名：善入離垢淵；即得智光，名：一切",
    "T10n0279_011:0056b28": "佛法清淨藏。如是等十千法門，皆得通達。「爾",
    "T10n0279_011:0056b29": "時，大威光童子，承佛威力，為諸眷屬而說",
    "T10n0279_011:0056c01": "頌言：",
    "T10n0279_011:0056c02": "「『不可思議億劫中，　　導世明師難一遇，",
    "T10n0279_011:0056c03": "　　此土眾生多善利，　　而今得見第二佛。",
    "T10n0279_011:0056c04": "　　佛身普放大光明，　　色相無邊極清淨，",
    "T10n0279_011:0056c05": "　　如雲充滿一切土，　　處處稱揚佛功德。",
    "T10n0279_011:0056c06": "　　光明所照咸歡喜，　　眾生有苦悉除滅，",
    "T10n0279_011:0056c07": "　　各令恭敬起慈心，　　此是如來自在用。",
    "T10n0279_011:0056c08": "　　出不思議變化雲，　　放無量色光明網，",
    "T10n0279_011:0056c09": "　　十方國土皆充滿，　　此佛神通之所現。",
    "T10n0279_011:0056c10": "　　一一毛孔現光雲，　　普遍虛空發大音，",
    "T10n0279_011:0056c11": "　　所有幽冥靡不照，　　地獄眾苦咸令滅。",
    "T10n0279_011:0056c12": "　　如來妙音遍十方，　　一切言音咸具演，",
    "T10n0279_011:0056c13": "　　隨諸眾生宿善力，　　此是大師神變用。",
    "T10n0279_011:0056c14": "　　無量無邊大眾海，　　佛於其中皆出現，",
    "T10n0279_011:0056c15": "　　普轉無盡妙法輪，　　調伏一切諸眾生。",
    "T10n0279_011:0056c16": "　　佛神通力無有邊，　　一切剎中皆出現，",
    "T10n0279_011:0056c17": "　　善逝如是智無礙，　　為利眾生成正覺。",
    "T10n0279_011:0056c18": "　　汝等應生歡喜心，　　踊躍愛樂極尊重，",
    "T10n0279_011:0056c19": "　　我當與汝同詣彼，　　若見如來眾苦滅。",
    "T10n0279_011:0056c20": "　　發心迴向趣菩提，　　慈念一切諸眾生，",
    "T10n0279_011:0056c21": "　　悉住普賢廣大願，　　當如法王得自在。』",
    "T10n0279_011:0056c22": "「諸佛子！大威光童子說此頌時，以佛神力，其",
    "T10n0279_011:0056c23": "聲無礙，一切世界皆悉得聞，無量眾生發菩",
    "T10n0279_011:0056c24": "提心。時，大威光王子，與其父母，并諸眷屬，及",
    "T10n0279_011:0056c25": "無量百千億那由他眾生，前後圍遶，寶蓋如",
    "T10n0279_011:0056c26": "雲遍覆虛空，共詣波羅蜜善眼莊嚴王如",
    "T10n0279_011:0056c27": "來所。其佛為說法界體性清淨莊嚴修多",
    "T10n0279_011:0056c28": "羅，世界海微塵等修多羅而為眷屬。彼諸",
    "T10n0279_011:0056c29": "大眾，聞此經已，得清淨智，名：入一切淨方",
    "T10n0279_011:0057a01": "便；得於地，名：離垢光明；得波羅蜜輪，名：示現",
    "T10n0279_011:0057a02": "一切世間愛樂莊嚴；得增廣行輪，名：普入一",
    "T10n0279_011:0057a03": "切剎土無邊光明清淨見；得趣向行輪，名：離",
    "T10n0279_011:0057a04": "垢福德雲光明幢；得隨入證輪，名：一切法海",
    "T10n0279_011:0057a05": "廣大光明：得轉深發趣行，名：大智莊嚴；得灌",
    "T10n0279_011:0057a06": "頂智慧海，名：無功用修極妙見；得顯了大光",
    "T10n0279_011:0057a07": "明，名：如來功德海相光影遍照；得出生願力",
    "T10n0279_011:0057a08": "清淨智，名：無量願力信解藏。「時，彼佛為大威",
    "T10n0279_011:0057a09": "光菩薩而說頌言：",
    "T10n0279_011:0057a10": "「『善哉功德智慧海，　　發心趣向大菩提，",
    "T10n0279_011:0057a11": "　　汝當得佛不思議，　　普為眾生作依處。",
    "T10n0279_011:0057a12": "　　汝已出生大智海，　　悉能遍了一切法，",
    "T10n0279_011:0057a13": "　　當以難思妙方便，　　入佛無盡所行境。",
    "T10n0279_011:0057a14": "　　已見諸佛功德雲，　　已入無盡智慧地，",
    "T10n0279_011:0057a15": "　　諸波羅蜜方便海，　　大名稱者當滿足。",
    "T10n0279_011:0057a16": "　　已得方便總持門，　　及以無盡辯才門，",
    "T10n0279_011:0057a17": "　　種種行願皆修習，　　當成無等大智慧。",
    "T10n0279_011:0057a18": "　　汝已出生諸願海，　　汝已入於三昧海，",
    "T10n0279_011:0057a19": "　　當具種種大神通，　　不可思議諸佛法。",
    "T10n0279_011:0057a20": "　　究竟法界不思議，　　廣大深心已清淨，",
    "T10n0279_011:0057a21": "　　普見十方一切佛，　　離垢莊嚴眾剎海。",
    "T10n0279_011:0057a22": "　　汝已入我菩提行，　　昔時本事方便海，",
    "T10n0279_011:0057a23": "　　如我修行所淨治，　　如是妙行汝皆悟。",
    "T10n0279_011:0057a24": "　　我於無量一一剎，　　種種供養諸佛海，",
    "T10n0279_011:0057a25": "　　如彼修行所得果，　　如是莊嚴汝咸見。",
    "T10n0279_011:0057a26": "　　廣大劫海無有盡，　　一切剎中修淨行，",
    "T10n0279_011:0057a27": "　　堅固誓願不可思，　　當得如來此神力。",
    "T10n0279_011:0057a28": "　　諸佛供養盡無餘，　　國土莊嚴悉清淨，",
    "T10n0279_011:0057a29": "　　一切劫中修妙行，　　汝當成佛大功德。』",
    "T10n0279_011:0057b01": "「諸佛子！波羅蜜善眼莊嚴王如來入涅槃已，",
    "T10n0279_011:0057b02": "喜見善慧王尋亦去世，大威光童子受轉輪",
    "T10n0279_011:0057b03": "王位。彼摩尼華枝輪大林中第三如來出現",
    "T10n0279_011:0057b04": "於世，名：最勝功德海。時，大威光轉輪聖王，見",
    "T10n0279_011:0057b05": "彼如來成佛之相，與其眷屬，及四兵眾，城邑、",
    "T10n0279_011:0057b06": "聚落一切人民，并持七寶，俱往佛所，以一切",
    "T10n0279_011:0057b07": "香摩尼莊嚴大樓閣奉上於佛。時，彼如來",
    "T10n0279_011:0057b08": "於其林中，說菩薩普眼光明行修多羅，世界",
    "T10n0279_011:0057b09": "微塵數修多羅而為眷屬。爾時，大威光菩薩，",
    "T10n0279_011:0057b10": "聞此法已，得三昧，名：大福德普光明；得此三",
    "T10n0279_011:0057b11": "昧故，悉能了知一切菩薩、一切眾生，過、現、",
    "T10n0279_011:0057b12": "未來，福、非福海。「時，彼佛為大威光菩薩而說",
    "T10n0279_011:0057b13": "頌言：",
    "T10n0279_011:0057b14": "「『善哉福德大威光，　　汝等今來至我所，",
    "T10n0279_011:0057b15": "　　愍念一切眾生海，　　發勝菩提大願心。",
    "T10n0279_011:0057b16": "　　汝為一切苦眾生，　　起大悲心令解脫，",
    "T10n0279_011:0057b17": "　　當作群迷所依怙，　　是名菩薩方便行。",
    "T10n0279_011:0057b18": "　　若有菩薩能堅固，　　修諸勝行無厭怠，",
    "T10n0279_011:0057b19": "　　最勝最上無礙解，　　如是妙智彼當得。",
    "T10n0279_011:0057b20": "　　福德光者福幢者，　　福德處者福海者，",
    "T10n0279_011:0057b21": "　　普賢菩薩所有願，　　是汝大光能趣入。",
    "T10n0279_011:0057b22": "　　汝能以此廣大願，　　入不思議諸佛海，",
    "T10n0279_011:0057b23": "　　諸佛福海無有邊，　　汝以妙解皆能見。",
    "T10n0279_011:0057b24": "　　汝於十方國土中，　　悉見無量無邊佛，",
    "T10n0279_011:0057b25": "　　彼佛往昔諸行海，　　如是一切汝咸見。",
    "T10n0279_011:0057b26": "　　若有住此方便海，　　必得入於智地中，",
    "T10n0279_011:0057b27": "　　此是隨順諸佛學，　　決定當成一切智。",
    "T10n0279_011:0057b28": "　　汝於一切剎海中，　　微塵劫海修諸行，",
    "T10n0279_011:0057b29": "　　一切如來諸行海，　　汝皆學已當成佛。",
    "T10n0279_011:0057c01": "　　如汝所見十方中，　　一切剎海極嚴淨，",
    "T10n0279_011:0057c02": "　　汝剎嚴淨亦如是，　　無邊願者所當得。",
    "T10n0279_011:0057c03": "　　今此道場眾會海，　　聞汝願已生欣樂，",
    "T10n0279_011:0057c04": "　　皆入普賢廣大乘，　　發心迴向趣菩提。",
    "T10n0279_011:0057c05": "　　無邊國土一一中，　　悉入修行經劫海，",
    "T10n0279_011:0057c06": "　　以諸願力能圓滿，　　普賢菩薩一切行。』",
    "T10n0279_011:0057c07": "「諸佛子！彼摩尼華枝輪大林中，復有佛出，號：",
    "T10n0279_011:0057c08": "名稱普聞蓮華眼幢。是時，大威光於此命終，",
    "T10n0279_011:0057c09": "生須彌山上寂靜寶宮天城中，為大天王，名：",
    "T10n0279_011:0057c10": "離垢福德幢，共諸天眾俱詣佛所，雨寶華雲",
    "T10n0279_011:0057c11": "以為供養。時，彼如來為說廣大方便普門遍",
    "T10n0279_011:0057c12": "照修多羅，世界海微塵數修多羅而為眷屬。",
    "T10n0279_011:0057c13": "時，天王眾聞此經已，得三昧，名：普門歡喜藏。",
    "T10n0279_011:0057c14": "以三昧力，能入一切法實相海。獲是益已，",
    "T10n0279_011:0057c15": "從道場出，還歸本處。」",
    "T10n0279_011:0057c16": "大方廣佛華嚴經卷第十一"
}