{
    "T01n0092_001:0916a17": "佛說十支居士八城人經",
    "T01n0092_001:0916a19": "後漢安息國三藏安世高譯",
    "T01n0092_001:0916a20": "聞如是：一時，諸上尊比丘，在波羅梨弗都盧",
    "T01n0092_001:0916a21": "城雞園中。世尊般涅槃不久，於是十支居士",
    "T01n0092_001:0916a22": "八城人多有財物，詣波羅梨弗都盧治生，於",
    "T01n0092_001:0916a23": "是十支居士八城人持錢財物盡買，盡買已",
    "T01n0092_001:0916a24": "極歡喜，得盈利極大歡喜意、極悅豫。出波羅",
    "T01n0092_001:0916a25": "梨弗都盧城已至雞園中，到已禮諸上尊比",
    "T01n0092_001:0916a26": "丘足，却坐一面。彼十支居士八城人却坐一",
    "T01n0092_001:0916a27": "面，時諸上尊比丘為說法勸進、等勸進，教授、",
    "T01n0092_001:0916a28": "等教授，以無量方便為說法勸進至等教授，",
    "T01n0092_001:0916a29": "等令歡喜已默然住。於是彼十支居士及八",
    "T01n0092_001:0916b01": "城人，聞諸上尊比丘所說法勸進至等歡喜",
    "T01n0092_001:0916b02": "已，白諸上尊比丘曰：「此諸上尊！今尊者阿難",
    "T01n0092_001:0916b03": "在何所住？我今欲見。」「此居士！彼尊者阿難，在",
    "T01n0092_001:0916b04": "毘舍離獼猴水岸上，欲見者當往見之。」於是",
    "T01n0092_001:0916b05": "十支居士八城人，從坐起，禮諸上尊比丘足，",
    "T01n0092_001:0916b06": "繞諸上尊已，離諸上尊，還至彼尊者阿難所。",
    "T01n0092_001:0916b07": "到已，禮尊者阿難足已，却坐一面。彼十支居",
    "T01n0092_001:0916b08": "士八城人却住一面已，白尊者阿難曰：「此阿",
    "T01n0092_001:0916b09": "難！我欲有所問，聽我所問。」「當問。居士！」聞已知",
    "T01n0092_001:0916b10": "之。「此尊者阿難！彼世尊有智有見，如來、無所",
    "T01n0092_001:0916b11": "著、等正覺，以眼見第一義說一法，聖弟子所",
    "T01n0092_001:0916b12": "住，於有餘處有漏盡意解脫不？」「此居士！彼世",
    "T01n0092_001:0916b13": "尊有智有見，如來、無所著、等正覺，以眼見第",
    "T01n0092_001:0916b14": "一義說一法，聖弟子所住，有餘處有漏盡意",
    "T01n0092_001:0916b15": "解脫。」「云何，尊者阿難！彼如來、無所著、等正覺，",
    "T01n0092_001:0916b16": "眼見第一義說一法，聖弟子所住，有餘處有",
    "T01n0092_001:0916b17": "漏盡意解脫？」「此居士！聖弟子所聞，於婬解脫",
    "T01n0092_001:0916b18": "至住四禪正受住，彼依入法法相觀行止，彼",
    "T01n0092_001:0916b19": "依入法法相觀行止住，可有是處；彼所住得",
    "T01n0092_001:0916b20": "有漏盡，不住彼處得有漏盡；彼自樂法、彼自",
    "T01n0092_001:0916b21": "愛法、彼自習法、彼自敬法，得歡喜，五下結盡",
    "T01n0092_001:0916b22": "得化生，彼般涅槃成阿那含，不還此世間。是",
    "T01n0092_001:0916b23": "為，居士！彼世尊有智有見，如來、無所著、等正",
    "T01n0092_001:0916b24": "覺，眼見第一義說一法，聖弟子所住，有餘處",
    "T01n0092_001:0916b25": "有漏盡意解脫。復次，居士！聖弟子所聞，意與",
    "T01n0092_001:0916b26": "慈俱滿一方已正受住，如是二三四上下一",
    "T01n0092_001:0916b27": "切諸方，意與慈俱，無怨無二無恚，極廣極大",
    "T01n0092_001:0916b28": "無量極分別，滿諸方已正受住，如是意與悲",
    "T01n0092_001:0916b29": "喜護俱滿一切諸方已正受住，彼依入法法",
    "T01n0092_001:0916c01": "相觀行止，彼依入法法相觀行止住，可有是",
    "T01n0092_001:0916c02": "處，住彼已得有漏盡；不住彼處得有漏盡，若",
    "T01n0092_001:0916c03": "彼以法樂、以法愛，習行法敬法，得歡喜法，五",
    "T01n0092_001:0916c04": "下結盡得化生，於彼處般涅槃成阿那含，不",
    "T01n0092_001:0916c05": "還此世間。是為，居士！彼世尊有智有見，如來、",
    "T01n0092_001:0916c06": "無所著、等正覺，眼見第一義、說第一法，聖弟",
    "T01n0092_001:0916c07": "子所住，有餘處有漏盡意解脫。復次，居士！聖",
    "T01n0092_001:0916c08": "弟子所聞，度一切色相，至有想無想處正受",
    "T01n0092_001:0916c09": "住，彼依入法法相觀行止，至有漏盡意解脫。」",
    "T01n0092_001:0916c10": "於是十支居士八城人，白尊者阿難曰：「甚奇！",
    "T01n0092_001:0916c11": "尊者阿難！我等問尊者阿難一甘露門，而為",
    "T01n0092_001:0916c12": "說十二甘露門。甚多！尊者阿難！於此十二甘",
    "T01n0092_001:0916c13": "露門，依各各甘露門，當安隱自御之。猶若，尊",
    "T01n0092_001:0916c14": "者阿難！離城村不遠有重閣，若重閣房邊有",
    "T01n0092_001:0916c15": "十二門，或有人入中少有所為，或有人生無",
    "T01n0092_001:0916c16": "有義、不饒益、不安隱、不快樂，或有以火燒重",
    "T01n0092_001:0916c17": "閣，此尊者阿難！彼人於十二門，隨彼意安隱",
    "T01n0092_001:0916c18": "出。如是，甚奇！尊者阿難！我等問尊者阿難一",
    "T01n0092_001:0916c19": "甘露門，而為說十二甘露門。此尊者阿難！為",
    "T01n0092_001:0916c20": "甚多，當於十二甘露門，依各各甘露門各各",
    "T01n0092_001:0916c21": "當出之。此尊者阿難！彼諸婆羅門與惡法俱？",
    "T01n0092_001:0916c22": "施與師物；況當我等今於大師，當不以財施",
    "T01n0092_001:0916c23": "之？」於是十支居士八城人，於其夜饌具淨妙",
    "T01n0092_001:0916c24": "飲食。於其夜饌具淨妙飲食已，隨時敷座。敷",
    "T01n0092_001:0916c25": "座已，請雞園中比丘僧、毘舍離比丘僧皆悉聚",
    "T01n0092_001:0916c26": "之。雞園中諸比丘僧、毘舍離諸比丘僧皆悉",
    "T01n0092_001:0916c27": "聚已，以淨妙飲食手自授與。以淨妙飲食手",
    "T01n0092_001:0916c28": "授與已，知食訖，收攝鉢器，行澡水，以五百種",
    "T01n0092_001:0916c29": "物買房，施與尊者阿難以為私有。彼尊者阿",
    "T01n0092_001:0917a01": "難施與招提僧。阿難如是說。十支居士八城",
    "T01n0092_001:0917a02": "人聞尊者阿難所說，歡喜而樂。",
    "T01n0092_001:0917a03": "佛說十支居士八城人經"
}