{
    "T42n1828_04a:0377c22": "folio_4a 瑜伽論記卷第四之上論本第十一至第十二卷",
    "T42n1828_04a:0377c24": "釋遁倫集撰",
    "T42n1828_04a:0377c25": "論本第十一",
    "T42n1828_04a:0377c26": "6 三摩呬多地(四上-五上)1九地明境分之為三。初二地是境體。一切皆",
    "T42n1828_04a:0377c27": "以識為性故。次三地是境相。麁細異故。後之",
    "T42n1828_04a:0377c28": "四地是境界位。定俱不俱心無故。體二易知",
    "T42n1828_04a:0377c29": "難知為前後。相三麁細成三三品為前後。位",
    "T42n1828_04a:0378a01": "四中定散有無。初二勝劣為前後。後二顯隱",
    "T42n1828_04a:0378a02": "為先後。此下四地明位故文來也。於中初地",
    "T42n1828_04a:0378a03": "名三摩呬多。此云等引。舊云三摩提訛略也。",
    "T42n1828_04a:0378a04": "基師解云。此有七名。一云三摩呬多。釋論解",
    "T42n1828_04a:0378a05": "云。謂勝定地離沈掉等。平等能引。或引平等。",
    "T42n1828_04a:0378a06": "或是平等所引發。故名等引地。此卷下云。非",
    "T42n1828_04a:0378a07": "於欲界心一境性。由此定等無悔歡喜安樂",
    "T42n1828_04a:0378a08": "所引故。即以三義解等引。一等能引。二引平",
    "T42n1828_04a:0378a09": "等。三平等方便所引發故。能引所引俱平等",
    "T42n1828_04a:0378a10": "也。二云三摩地。此云等持。舊云三昧訛也。三",
    "T42n1828_04a:0378a11": "云三摩鉢底。此云等至。舊云三摩跋提訛也。",
    "T42n1828_04a:0378a12": "四云馱衍那。此云靜慮。舊云禪義不正也。或",
    "T42n1828_04a:0378a13": "云持阿那訛也。五云質多翳迦羯羅多。此云",
    "T42n1828_04a:0378a14": "心一境性。質多名心。翳迦云一。阿羯羅云境。",
    "T42n1828_04a:0378a15": "多云性。舊云一心略也。六云奢摩他。此云止",
    "T42n1828_04a:0378a16": "也。七云現法樂住。六十三中解等持心一境",
    "T42n1828_04a:0378a17": "性奢摩他及住義。此諸名中其等引地釋有",
    "T42n1828_04a:0378a18": "三解。如實義者通有心無心唯在定位一切",
    "T42n1828_04a:0378a19": "功德。等引三義其理通故。一切散位皆非此",
    "T42n1828_04a:0378a20": "地。三摩地名目別境中定數。通攝一切有心",
    "T42n1828_04a:0378a21": "位中故。心一境性通定散位。如釋論中四句",
    "T42n1828_04a:0378a22": "分別。然諸經論就勝但說空無願等名三摩",
    "T42n1828_04a:0378a23": "地。三摩鉢底通目一切有心無心諸定位中",
    "T42n1828_04a:0378a24": "所有定體。諸經論中就殊唯說五現見等相",
    "T42n1828_04a:0378a25": "應諸定名為等至。靜慮通有心無心有漏無",
    "T42n1828_04a:0378a26": "漏染與不染。依色四地非餘地處。然諸經論",
    "T42n1828_04a:0378a27": "就勝多說色地有心清淨功德名為靜慮。心",
    "T42n1828_04a:0378a28": "一境性體即等持。通染淨故。以心一境性釋",
    "T42n1828_04a:0378a29": "等持故。奢摩他唯有心位非無心。唯淨位非",
    "T42n1828_04a:0378b01": "不淨。唯定位非散心。現法樂住唯四靜慮根",
    "T42n1828_04a:0378b02": "本非近分。淨無漏心非散及無色。由此等引",
    "T42n1828_04a:0378b03": "通攝一切有心無心定位功德。總寬通故偏",
    "T42n1828_04a:0378b04": "立地名也。景法師云。三摩呬多又舊名三昧",
    "T42n1828_04a:0378b05": "者語訛。泰云。三摩地又舊名三摩跋提者語",
    "T42n1828_04a:0378b06": "訛。是二師言有相違也。今謂三昧即三摩地。",
    "T42n1828_04a:0378b07": "當如基師之所說。所以知者。以成實論云五",
    "T42n1828_04a:0378b08": "聖智三昧。此論十二云五聖智三摩地故也。",
    "T42n1828_04a:0378b09": "新羅元曉師云。三摩地之與三昧名義各異。",
    "T42n1828_04a:0378b10": "所以知者。如金光明經第三卷中明十地定。",
    "T42n1828_04a:0378b11": "初三地定名三摩提。後七地定名三昧。其若",
    "T42n1828_04a:0378b12": "一名而譯有訛正者。何故一師譯經之中或",
    "T42n1828_04a:0378b13": "名三昧或名三摩提。故知異也。今謂之不然。",
    "T42n1828_04a:0378b14": "彼經云三摩提者。即今所言三摩呬多此云",
    "T42n1828_04a:0378b15": "等引。彼云三昧者。舊翻名正受。即今云三摩",
    "T42n1828_04a:0378b16": "地翻名等持。二義別故。上上各名影略互顯",
    "T42n1828_04a:0378b17": "也。但恐曉公不別地提二字濫作斯難。然復",
    "T42n1828_04a:0378b18": "勘新翻十卷金光明經。十地定皆名三摩地。",
    "T42n1828_04a:0378b19": "此即譯人解音不同也。就此地中。先結前生",
    "T42n1828_04a:0378b20": "後。後開互解釋。於中初開列五門。二依門",
    "T42n1828_04a:0378b21": "釋。前中復二。初頌列五門。次長行屬當頌文。",
    "T42n1828_04a:0378b22": "最後眾雜義即入第五諸經宗要。其宗要中",
    "T42n1828_04a:0378b23": "釋下所列八解脫等諸法相經。其眾雜義亦",
    "T42n1828_04a:0378b24": "解諸經散雜眾義。俱釋經故。故成一門。於安",
    "T42n1828_04a:0378b25": "立門唯解靜慮不解解脫等持等至。下宗要",
    "T42n1828_04a:0378b26": "中方釋三故。依門釋中有四。一總標。二安立。",
    "T42n1828_04a:0378b27": "三作意及所緣。四釋經。三四合明故為四。",
    "T42n1828_04a:0378b28": "既總標中有二。初標四門。後隨別釋。四靜",
    "T42n1828_04a:0378b29": "慮名如前第五卷記釋。廢立增減如六十三。",
    "T42n1828_04a:0378c01": "等持中有十一門。不釋第十一。易故。又聲聞",
    "T42n1828_04a:0378c02": "地方釋。四修定者。一為得現法樂住。二為得",
    "T42n1828_04a:0378c03": "智見。三為得分別慧。四為得漏盡。五聖智者。",
    "T42n1828_04a:0378c04": "謂自體智。補持伽羅智。清淨智。果智。入出定",
    "T42n1828_04a:0378c05": "相智。聖五支者。現法樂住為四。審觀緣起法",
    "T42n1828_04a:0378c06": "及為斷除餘法結縛為第五。有因有具聖正",
    "T42n1828_04a:0378c07": "者。正見正思惟語業命五名有因。正見正精",
    "T42n1828_04a:0378c08": "進正念三名有具。此七支與聖正三摩地為",
    "T42n1828_04a:0378c09": "因故。等至中有六門。八勝處十遍因解解脫",
    "T42n1828_04a:0378c10": "已略解訖。更不釋之。決擇等中釋四無色不",
    "T42n1828_04a:0378c11": "異解脫故亦不解。安立中初總後別。由此定",
    "T42n1828_04a:0378c12": "等無悔歡喜安樂所引者。謂由持戒心便無",
    "T42n1828_04a:0378c13": "悔。無悔故歡喜。歡喜故安樂。安樂故得定。故",
    "T42n1828_04a:0378c14": "此等引非於欲界。亦非欲界中於法全無審",
    "T42n1828_04a:0378c15": "正觀察。別中有四。一安立離生喜樂。二安立",
    "T42n1828_04a:0378c16": "蓋障。三安立支分。四安立定名。初中有三。初",
    "T42n1828_04a:0378c17": "引經標。次隨別釋。後世尊於無漏方便下釋",
    "T42n1828_04a:0378c18": "三摩地與解脫前後妨難。欲所引喜等顯示",
    "T42n1828_04a:0378c19": "所離。所證轉依無為名離故。又五法修習圓",
    "T42n1828_04a:0378c20": "滿者。顯由轉依所生之法。歡喜俱以喜受為",
    "T42n1828_04a:0378c21": "性。無悔所引正深慶悅立二差別。安樂俱以",
    "T42n1828_04a:0378c22": "樂受為性。離諸麁重所引調暢暢調所引二",
    "T42n1828_04a:0378c23": "種樂果立二差別。前第五卷云。離生喜樂。然",
    "T42n1828_04a:0378c24": "此二受俱是適悅。皆由意生總名為喜故。此",
    "T42n1828_04a:0378c25": "但言說離生喜。不爾諸文使為乖角。欲所引",
    "T42n1828_04a:0378c26": "中不說捨者。欲所引捨而非忻樂厭惡欲故",
    "T42n1828_04a:0378c27": "而非所斷。不善引捨不善性故正是所斷。故",
    "T42n1828_04a:0378c28": "說不同。問曰。殺生要須瞋恚業道究竟與瞋",
    "T42n1828_04a:0378c29": "恚俱。瞋是戚性。云何得與喜俱。解云。下決擇",
    "T42n1828_04a:0379a01": "云瞋與喜俱。故無妨也。歡者謂從本來清淨",
    "T42n1828_04a:0379a02": "行者觀資糧地所修淨行等者。此中意說。加",
    "T42n1828_04a:0379a03": "行道位方修等引故。住資糧方修淨行持戒",
    "T42n1828_04a:0379a04": "清淨生無悔等。於修定時前遠方便要先戒",
    "T42n1828_04a:0379a05": "淨名資糧地。非要入位方修等引。釋前後妨",
    "T42n1828_04a:0379a06": "難中。有三經不同。一先說三摩地後說解脫。",
    "T42n1828_04a:0379a07": "二前說解脫後三摩地。三說二俱時。上來所",
    "T42n1828_04a:0379a08": "引離五惡法先說解脫修習五法後說三摩",
    "T42n1828_04a:0379a09": "地。當第二經。既此相違。故今解釋。此中根本",
    "T42n1828_04a:0379a10": "定名三摩地。斷伏煩惱名為解脫。由無漏中",
    "T42n1828_04a:0379a11": "多依根本地斷諸煩惱故。先說三摩地後說",
    "T42n1828_04a:0379a12": "解脫。非不依近分先斷煩惱後得根本。於有",
    "T42n1828_04a:0379a13": "漏中多依近分以六作意先伏煩惱。以第七",
    "T42n1828_04a:0379a14": "加行究竟果作意入根本地故。亦有第七作",
    "T42n1828_04a:0379a15": "意。在近分地為解脫道。後方得根本故。此中",
    "T42n1828_04a:0379a16": "言由證加行究竟作意果煩惱斷已方得根本",
    "T42n1828_04a:0379a17": "三摩地故。不爾便違對法等說。第七作意在",
    "T42n1828_04a:0379a18": "根本地。俱句之中作意及定俱是無漏。解脫",
    "T42n1828_04a:0379a19": "俱者斷煩惱種。謂加行究竟作意在未至定",
    "T42n1828_04a:0379a20": "所引果作意入根本定名三摩地中。此定俱",
    "T42n1828_04a:0379a21": "時是解脫道證無為解脫。故說三摩地與解",
    "T42n1828_04a:0379a22": "脫俱。非加行究竟作意俱時之定名三摩地。",
    "T42n1828_04a:0379a23": "及餘無間道三摩地中等者。此說前方便在",
    "T42n1828_04a:0379a24": "未至地依根本地起無漏無間道。此二所引",
    "T42n1828_04a:0379a25": "解脫道俱三摩地中。此能斷惑名解脫俱。非",
    "T42n1828_04a:0379a26": "謂前二有漏作意能伏惑者名餘無間道。此",
    "T42n1828_04a:0379a27": "不與三摩地俱。所引解脫道亦不入根本故。",
    "T42n1828_04a:0379a28": "有漏無漏皆言方便者。未得無學果滿名為",
    "T42n1828_04a:0379a29": "方便。以說斷惑為解脫故說初離生喜。餘定",
    "T42n1828_04a:0379b01": "生等則可知矣。或此俱句即未至地無間道",
    "T42n1828_04a:0379b02": "名三摩地。此能解脫障故名為解脫。與前三",
    "T42n1828_04a:0379b03": "摩地及解脫體不同以為俱句。所望別故。第",
    "T42n1828_04a:0379b04": "二安立蓋障中有二。初明蓋相。後明食非食。",
    "T42n1828_04a:0379b05": "蓋相有二。初標列。後別釋。惛沈睡眠蓋中。初",
    "T42n1828_04a:0379b06": "別釋相。後合立為蓋所由。不守根門等。如聲",
    "T42n1828_04a:0379b07": "聞地說。心極昧略。如唯識論說。解合立蓋中",
    "T42n1828_04a:0379b08": "以二復次釋之。掉舉惡作蓋中。初列釋二相。",
    "T42n1828_04a:0379b09": "後解合立蓋所由。所由中有二復次。初解俱",
    "T42n1828_04a:0379b10": "緣親屬等處所同故合立一蓋。後解行相相",
    "T42n1828_04a:0379b11": "似故合立一蓋。前別解惡作相中有三時。初",
    "T42n1828_04a:0379b12": "謂在俗時。次我本何緣少小出家等者初出",
    "T42n1828_04a:0379b13": "家時。後或因追念昔所曾經等者出家後時。",
    "T42n1828_04a:0379b14": "解行相似文亦有三。初又於應作不應作事",
    "T42n1828_04a:0379b15": "乃至非作反作釋初二時悔。應作不作非作",
    "T42n1828_04a:0379b16": "反作皆通在俗初出家故。次除先追悔所生",
    "T42n1828_04a:0379b17": "惡作後生惡作差別。第二釋前出家後時所",
    "T42n1828_04a:0379b18": "起惡作。除先追悔所生惡作等者。除則在俗",
    "T42n1828_04a:0379b19": "時所起惡作。此惡作纏猶未能捨者。初出家",
    "T42n1828_04a:0379b20": "時所起惡作猶未能捨。次後復生憂戀惡作",
    "T42n1828_04a:0379b21": "者。念昔曾經戲笑等事所生起故。此又出家",
    "T42n1828_04a:0379b22": "已後一種惡作差別。上來二種攝前三時所",
    "T42n1828_04a:0379b23": "有惡作。在俗惡作其處可起。與掉舉境界可",
    "T42n1828_04a:0379b24": "同。出家初起惡作行相不應起處名非處惡",
    "T42n1828_04a:0379b25": "作。故論第三總結文云。次前所生非處惡作",
    "T42n1828_04a:0379b26": "及出家後時所起惡作雖與掉舉處所不等然",
    "T42n1828_04a:0379b27": "相相似。非但同境。惡作憂戀與掉舉合立。其",
    "T42n1828_04a:0379b28": "出家後二境不同。悔亦憂戀故合立蓋。非掉",
    "T42n1828_04a:0379b29": "舉體不遍染心。然行相增。此時非有。說處不",
    "T42n1828_04a:0379c01": "等故。與唯識理不相違。疑中。於師者佛僧二",
    "T42n1828_04a:0379c02": "寶。於法者理。學者行。誨者教。證者果。即教",
    "T42n1828_04a:0379c03": "理行果四法寶也。由於三寶懷疑惑故不能",
    "T42n1828_04a:0379c04": "趣入勇猛方便道及正斷寂靜滅諦。或方便",
    "T42n1828_04a:0379c05": "者加行道。正斷者道諦。靜者滅諦也。下明食",
    "T42n1828_04a:0379c06": "非食。食者資長義增生蓋緣。非食者斷滅蓋",
    "T42n1828_04a:0379c07": "法。若能於此遠離染心等者。唯舉淨妙相之",
    "T42n1828_04a:0379c08": "所以也。九惱事者。如五十五說。法光明者謂",
    "T42n1828_04a:0379c09": "如有一隨其所受所思所觸者。聞思修慧如次",
    "T42n1828_04a:0379c10": "配之。觀察諸法通上三慧也。又證觀察能治",
    "T42n1828_04a:0379c11": "惛沈睡眠黑闇者。證謂修法慧。謂於定中觸",
    "T42n1828_04a:0379c12": "慧會名證。由法光明聞思等慧除癡及疑。在",
    "T42n1828_04a:0379c13": "修慧位能除惛睡。以能顯了諸法性故名法",
    "T42n1828_04a:0379c14": "光明。以為非食。笑者謂如有一或因開論或",
    "T42n1828_04a:0379c15": "因合論等者。顯說話名開論。隱密約喻說話",
    "T42n1828_04a:0379c16": "合之令解名合論。開口而笑名現齒。喉中出",
    "T42n1828_04a:0379c17": "聲名啞啞。九種住心者。如第三十卷聲聞地",
    "T42n1828_04a:0379c18": "對法第十等釋。有緣緣起者。有緣謂果法。緣",
    "T42n1828_04a:0379c19": "起謂因法。第三安立支分中有二。初依地立",
    "T42n1828_04a:0379c20": "數。後明廢立。初中釋名。支謂支分如覺道支。",
    "T42n1828_04a:0379c21": "薩婆多說。定是靜慮亦靜慮支。餘是靜慮支",
    "T42n1828_04a:0379c22": "非靜慮。如實義者。如四支軍。各對治故。捨念",
    "T42n1828_04a:0379c23": "知三依於定位同能除障名內等淨。淨諸障",
    "T42n1828_04a:0379c24": "故。餘名可解。辨體謂七。以初二定樂受故。",
    "T42n1828_04a:0379c25": "內等淨體非信故。三藏云。除朱定餘二定中",
    "T42n1828_04a:0379c26": "皆立有支。若有漏淨定中尋伺二種與修慧",
    "T42n1828_04a:0379c27": "俱。隨修何功德時於前方便得有尋伺。若至",
    "T42n1828_04a:0379c28": "根本即無尋伺。若在有漏八正道中即立尋",
    "T42n1828_04a:0379c29": "體為正思惟。就無漏八正支中若後得智俱。",
    "T42n1828_04a:0380a01": "即於尋伺數立正思惟起言說故。無分別智",
    "T42n1828_04a:0380a02": "同時八正就一慧體義說為二。離邪見故名",
    "T42n1828_04a:0380a03": "正見。離邪思惟故名正思惟。以證智非言說",
    "T42n1828_04a:0380a04": "因故不就彼尋體立正思惟。以十地經云何",
    "T42n1828_04a:0380a05": "故淨覺人等。故知後得智起說與尋相應。欣",
    "T42n1828_04a:0380a06": "樂二種一體義說。若令意識心悅適邊名喜。",
    "T42n1828_04a:0380a07": "若令賴耶及色身適悅邊名樂。此依對法文。",
    "T42n1828_04a:0380a08": "若依瑜伽置言。令所依賴耶悅適名樂。賴耶",
    "T42n1828_04a:0380a09": "雖知恒是捨受。然在地獄等苦處亦令所依",
    "T42n1828_04a:0380a10": "賴耶不多安適。若在人天樂處即令賴耶悅",
    "T42n1828_04a:0380a11": "適安穩。初二定中雖明喜樂俱喜受性。以明",
    "T42n1828_04a:0380a12": "功德及煩惱與受相應門。但言初二定與喜",
    "T42n1828_04a:0380a13": "根相應不言與樂俱。次廢立中。初定尋伺為",
    "T42n1828_04a:0380a14": "取所緣等者。對法明三。謂尋伺為對治。喜樂",
    "T42n1828_04a:0380a15": "為利益。定為所依。此中說四。泰云。總以三義",
    "T42n1828_04a:0380a16": "釋靜慮支。將對法三攝此四故。此中說支略",
    "T42n1828_04a:0380a17": "有二者。恩重加喜樂等利行者故。若法有此",
    "T42n1828_04a:0380a18": "二義立定支。餘慧思等無此二義。故略不說。",
    "T42n1828_04a:0380a19": "基云。此中說尋伺為取所所緣者。觀隨應境",
    "T42n1828_04a:0380a20": "為能對治。定為所依。喜領所得。樂除麁重。適",
    "T42n1828_04a:0380a21": "悅心受名喜。能怡悅身即名為樂。麁重在身",
    "T42n1828_04a:0380a22": "樂生彼滅名之為除。非除下惑。除下惑者。唯",
    "T42n1828_04a:0380a23": "尋伺故。即顯諸處說利益支有二義。一領所",
    "T42n1828_04a:0380a24": "得境。二除麁重障。第三四定以領所得即除",
    "T42n1828_04a:0380a25": "麁重。更無別體。具二能故。適悅諸根捨麁重",
    "T42n1828_04a:0380a26": "故。諸靜慮中雖有餘法然此勝故。於修定者",
    "T42n1828_04a:0380a27": "為恩重故偏立為支。然此禪支義廣分別者。",
    "T42n1828_04a:0380a28": "至六十三更當釋之。第四安立定名中。先釋",
    "T42n1828_04a:0380a29": "別名後釋通名。初中。乃至第四定云捨念清",
    "T42n1828_04a:0380b01": "淨差別應知者。解差別有二解通明四靜慮",
    "T42n1828_04a:0380b02": "差別。如有尋有伺尋伺寂靜。喜寂靜。樂寂靜。",
    "T42n1828_04a:0380b03": "捨念清淨等。二解但對三禪以明差別。三禪",
    "T42n1828_04a:0380b04": "亦有捨念不名淨。未離以上煩惱等故。第四",
    "T42n1828_04a:0380b05": "靜慮由離障盡故。捨念得清淨名故。故云差",
    "T42n1828_04a:0380b06": "別應知。下釋通名有五。一增上心。二現法樂",
    "T42n1828_04a:0380b07": "住。三彼分涅槃。四差別涅槃。五出諸受事。文",
    "T42n1828_04a:0380b08": "分為四。第三第四合分別故。增上心者。定體",
    "T42n1828_04a:0380b09": "名心。即由定體清淨故能慮。亦可由同時心",
    "T42n1828_04a:0380b10": "王有清淨。令彼定數正審思慮。現法樂住中。",
    "T42n1828_04a:0380b11": "初解樂。次解現法住。後解無色不名所由。領",
    "T42n1828_04a:0380b12": "受喜樂者。謂喜受安樂受。安樂者輕安樂。捨",
    "T42n1828_04a:0380b13": "樂者捨受樂。悅身心樂者所怡悅樂。樂住者",
    "T42n1828_04a:0380b14": "六十三說。繫心於內不流散故住能引樂名",
    "T42n1828_04a:0380b15": "為樂住。由此菩薩地言。有漏樂者三界所繫。",
    "T42n1828_04a:0380b16": "無漏樂者是不繫攝。今依身心俱有四樂。喜",
    "T42n1828_04a:0380b17": "樂樂樂安樂捨樂。故四靜慮得樂住名。欲界",
    "T42n1828_04a:0380b18": "無後二。無色無初二。故雖樂現前不名為樂",
    "T42n1828_04a:0380b19": "住。又喜樂初二禪樂。安樂是第三禪樂。捨樂",
    "T42n1828_04a:0380b20": "是第四禪樂。身心樂者簡無色界非樂住所",
    "T42n1828_04a:0380b21": "以。難云。第四有捨受。捨受名捨樂。四空有捨",
    "T42n1828_04a:0380b22": "受。應亦名捨樂。故今解云。彼唯有心樂。此有",
    "T42n1828_04a:0380b23": "身心樂。故但此名樂住非四空。阿練若苾芻",
    "T42n1828_04a:0380b24": "便生譏論言我今問彼超色無色寂靜解脫而",
    "T42n1828_04a:0380b25": "不能記等者。此意說言無色定名超色。無漏",
    "T42n1828_04a:0380b26": "定名超無色。此二名為寂靜解脫故。今為說",
    "T42n1828_04a:0380b27": "無色界定非為樂住。色四靜慮名寂靜解脫。",
    "T42n1828_04a:0380b28": "是現法樂住。有釋。超色無色者。非過外故云",
    "T42n1828_04a:0380b29": "超。以至極處故云超也。如喜為二禪極等。由",
    "T42n1828_04a:0380c01": "諸煩惱一分斷故非決定故名彼分涅槃者。",
    "T42n1828_04a:0380c02": "淨定無漏定味定名為一分。斷彼味定名諸",
    "T42n1828_04a:0380c03": "煩惱一分斷故。有寂靜義名為涅槃。以是有",
    "T42n1828_04a:0380c04": "為速動非是無為決定疑寂名彼分涅槃。淨",
    "T42n1828_04a:0380c05": "及無漏體是有為實非涅槃。但據無惑與彼",
    "T42n1828_04a:0380c06": "涅槃少分相似非決定故名彼分涅槃。或淨",
    "T42n1828_04a:0380c07": "四靜慮現行煩惱一分斷故種子未斷後還退",
    "T42n1828_04a:0380c08": "生非決定故名彼分涅槃。言非究竟故名差",
    "T42n1828_04a:0380c09": "別涅槃者。由離煩惱隨分寂靜假說涅槃。非",
    "T42n1828_04a:0380c10": "是究竟寂靜。故言差別涅槃。第五名出諸受",
    "T42n1828_04a:0380c11": "事中有四。初標四出引經證成。二與五順出",
    "T42n1828_04a:0380c12": "離界展轉相攝。三因釋六出離界經。四釋離",
    "T42n1828_04a:0380c13": "諸過失名出離依。初中有三。初標四出離。次",
    "T42n1828_04a:0380c14": "解出離經。後問答辨。出離有三義。一不行義。",
    "T42n1828_04a:0380c15": "二滅麁重義。三離染義。初定離憂具此三義。",
    "T42n1828_04a:0380c16": "二定離苦唯有滅麁重義。染初已捨後猶行",
    "T42n1828_04a:0380c17": "故。後之三離具麁重滅及離染義。無相離捨",
    "T42n1828_04a:0380c18": "要無學位。餘位分離不得離名。解出離經中",
    "T42n1828_04a:0380c19": "有二。初解離憂經。後例離餘經。如是於餘隨",
    "T42n1828_04a:0380c20": "應當知文是也。知序者。序謂根由。能發相者。",
    "T42n1828_04a:0380c21": "謂根境等。無知種子者。以無知人多起憂故。",
    "T42n1828_04a:0380c22": "此皆名序。設非染憂亦說由癡起。又煩惱種",
    "T42n1828_04a:0380c23": "皆能起憂。無知為本但說彼種由此不善憂根",
    "T42n1828_04a:0380c24": "之性。由癡被損離欲須捨。餘亦隨無無知滅",
    "T42n1828_04a:0380c25": "故。設有分別而非俱生。離欲亦捨。俱生憂根",
    "T42n1828_04a:0380c26": "伴類捨故。問答中有三。初諸根相。次明苦根。",
    "T42n1828_04a:0380c27": "後釋無相。初靜慮中苦根麁重猶未斷者。由",
    "T42n1828_04a:0380c28": "諸憂根無知等引。彼離染時一切不行麁重",
    "T42n1828_04a:0380c29": "亦捨。設於無上法悕慕愁戚亦無知引。故離",
    "T42n1828_04a:0381a01": "欲捨由諸苦根有不由癡引離欲猶行。故彼",
    "T42n1828_04a:0381a02": "麁重無堪任性二定方滅。問苦根離欲起麁",
    "T42n1828_04a:0381a03": "重二禪滅。喜樂離下捨。麁重上地除。答苦根",
    "T42n1828_04a:0381a04": "所依及尋伺初定有故二禪滅。喜樂所依無",
    "T42n1828_04a:0381a05": "別引。離染之時麁重亡。若初靜慮已斷苦根",
    "T42n1828_04a:0381a06": "是則行者入初靜慮及第二時受所作住差別",
    "T42n1828_04a:0381a07": "應無等者。此意說言。初定滅憂二定滅苦。由",
    "T42n1828_04a:0381a08": "此雖有現法樂住遂成差別。若初定中已滅",
    "T42n1828_04a:0381a09": "苦者。二定無別現法樂住應無差別。經說。",
    "T42n1828_04a:0381a10": "靜慮出受差別住成差別故。又此斷受有差",
    "T42n1828_04a:0381a11": "別故。初定尋伺不寂靜麁重不斷滅。二定方",
    "T42n1828_04a:0381a12": "寂靜麁重方斷滅。若初定中苦根已斷此別",
    "T42n1828_04a:0381a13": "應無。又無相者等。景云。無學人無漏定心緣",
    "T42n1828_04a:0381a14": "真如境名無相。以煩惱相應捨根為煩惱雜",
    "T42n1828_04a:0381a15": "或為煩惱緣縛竝是捨根體上麁重。今說能",
    "T42n1828_04a:0381a16": "縛捨根惑種名為隨眠。於無相定中滅其惑",
    "T42n1828_04a:0381a17": "種名滅隨眠。非滅現受名滅捨根。以無相定",
    "T42n1828_04a:0381a18": "中必有受故。以受非煩惱性。諸受種子不名",
    "T42n1828_04a:0381a19": "隨眠。故云非彼諸受得有隨眠。而緣捨受煩",
    "T42n1828_04a:0381a20": "惱斷故說捨受斷。彼煩惱品麁重說名隨眠。",
    "T42n1828_04a:0381a21": "泰云。無學之人空觀之時取相捨根種子永",
    "T42n1828_04a:0381a22": "滅。隨眠剛纊名為麁重。麁重無餘斷故名滅",
    "T42n1828_04a:0381a23": "現行。何者。住無相定必有緣相捨故。今捨現",
    "T42n1828_04a:0381a24": "起纏種名隨眠者。依名說故。非彼喜樂諸受",
    "T42n1828_04a:0381a25": "得有麁重隨眠。斷雜彼煩惱故名斷。彼煩惱",
    "T42n1828_04a:0381a26": "品諸受種子名為隨眠。基云。有漏捨種子為",
    "T42n1828_04a:0381a27": "煩惱縛假名為麁重。入此定中說之為斷。現",
    "T42n1828_04a:0381a28": "行無漏捨假名現纏在定猶起。非彼諸受為",
    "T42n1828_04a:0381a29": "煩惱染。得有隨眠。即此隨眠說名麁重。非無",
    "T42n1828_04a:0381b01": "漏受而無種子。有釋。非滅現纏者。非滅相應",
    "T42n1828_04a:0381b02": "緣縛煩惱所縛捨根之體也。謂此舉能相應",
    "T42n1828_04a:0381b03": "煩惱等而取所縛捨根名現纏。非滅此現纏",
    "T42n1828_04a:0381b04": "也。又此捨根實通九地。今約唯捨之地故說",
    "T42n1828_04a:0381b05": "五地。第二與順五出離界展轉相攝文有三。",
    "T42n1828_04a:0381b06": "初牒釋出離言。次釋妨難。三雜釋經。由欲恚",
    "T42n1828_04a:0381b07": "害出離即說乃至樂根出離者。初欲出離即",
    "T42n1828_04a:0381b08": "不淨觀。次恚出離即是慈觀。後害出離即是",
    "T42n1828_04a:0381b09": "悲觀。此三出離即是憂苦喜樂四根出離。以",
    "T42n1828_04a:0381b10": "慈悲通在四靜慮得。第四靜慮中慈悲即是",
    "T42n1828_04a:0381b11": "四受出離。由色出離即是說第四靜慮捨根",
    "T42n1828_04a:0381b12": "出離者。此得空處定。離色欲故。即是等四",
    "T42n1828_04a:0381b13": "定捨根出離。由薩迦耶滅者。即無相定離三",
    "T42n1828_04a:0381b14": "界染最後盡時說無色界捨根出離。此後二",
    "T42n1828_04a:0381b15": "種合名出離捨捨根。順出離言有何等義由",
    "T42n1828_04a:0381b16": "住此者能出離故名順出離者。住此觀者是",
    "T42n1828_04a:0381b17": "無學人隨順此觀名順出離。不說由此出離",
    "T42n1828_04a:0381b18": "於彼者。不說凡夫學人由此五觀出離於彼",
    "T42n1828_04a:0381b19": "貪恚害等。言為離欲者說此界者。為已離三",
    "T42n1828_04a:0381b20": "界欲人說此五種順出離界。釋難中。彼諸出",
    "T42n1828_04a:0381b21": "離雖復同時等者。欲恚害三雖同時斷。然約",
    "T42n1828_04a:0381b22": "方便別修三種對治別立三也。下約三人別",
    "T42n1828_04a:0381b23": "修三觀立三出離。隨彼三人煩惱偏增各作",
    "T42n1828_04a:0381b24": "一觀或慈或悲者。能出離欲恚害等。此上唯",
    "T42n1828_04a:0381b25": "有一類對治故後出離無有差別者。第四色",
    "T42n1828_04a:0381b26": "出離別依空處皆色觀空一類對治。第五於",
    "T42n1828_04a:0381b27": "四蘊身別修無漏空觀一類對治。前後治別。",
    "T42n1828_04a:0381b28": "不同前三同時出離差別分多。故云無有差",
    "T42n1828_04a:0381b29": "別。云何猛利見者等下釋經中有二十八句。",
    "T42n1828_04a:0381c01": "初十三句離欲方便道。後與此相違下十五",
    "T42n1828_04a:0381c02": "句正離欲道。此經意顯由前加行後離欲道。",
    "T42n1828_04a:0381c03": "阿羅漢身染受不行眾惑不起。如紅蓮華水",
    "T42n1828_04a:0381c04": "滴不著。故作五觀名順出離。初十三句中。初",
    "T42n1828_04a:0381c05": "一句是總標其人謂猛利見者。次十二句別",
    "T42n1828_04a:0381c06": "釋其觀。初中謂由觀察作意者。於七作意中",
    "T42n1828_04a:0381c07": "是觀察作意此言是總。於勝事作意者釋等",
    "T42n1828_04a:0381c08": "隨念欲。猛利功用作意者釋猛利見者。云何",
    "T42n1828_04a:0381c09": "於諸欲下別釋十二句中。初八句不著欲觀。",
    "T42n1828_04a:0381c10": "後四句厭於欲觀。問何故文但言觀察作意",
    "T42n1828_04a:0381c11": "而不說了相作意等耶。基云。今說阿羅漢究",
    "T42n1828_04a:0381c12": "竟離三界欲作五種觀故。謂離無色染加行",
    "T42n1828_04a:0381c13": "究竟作意。前加行道是觀察作意故。准此後",
    "T42n1828_04a:0381c14": "文正斷道中釋其心善逝。云何謂住加行究",
    "T42n1828_04a:0381c15": "竟作意故也。後十五句中。作意趣入等四一",
    "T42n1828_04a:0381c16": "一翻前。文相可解。謂住加行究竟作意者。是",
    "T42n1828_04a:0381c17": "離無色染究竟作意作意。此時正斷諸惑。",
    "T42n1828_04a:0381c18": "當得究竟心妙往道。名為善逝。謂善修習餘",
    "T42n1828_04a:0381c19": "作意故者。謂善修前觀察作意等。景師通取",
    "T42n1828_04a:0381c20": "前五作意名餘。此說斷位及斷方便道位者。",
    "T42n1828_04a:0381c21": "謂總結顯加行究竟作意無間道斷位。及觀",
    "T42n1828_04a:0381c22": "察作意等斷方便道位也。解者即解脫麁重",
    "T42n1828_04a:0381c23": "縛。脫者即脫相縛。竝是現行。離繫者謂離前",
    "T42n1828_04a:0381c24": "二縛種子繫。從諸欲緣所生諸漏除欲貪者。",
    "T42n1828_04a:0381c25": "前方便中已偏厭故所以除之。損匱者。惡趣",
    "T42n1828_04a:0381c26": "名損。乏善果名匱。於彼解脫超出離繫者謂",
    "T42n1828_04a:0381c27": "如前次第解脫諸纏所緣隨眠故者。基云。謂",
    "T42n1828_04a:0381c28": "解脫纏名超。解脫所緣名出。解脫隨眠名離",
    "T42n1828_04a:0381c29": "繫。今解。於彼者。指上所說漏匱燒惱等是。解",
    "T42n1828_04a:0382a01": "脫超出離繫者謂如前次第。解脫諸纏名解",
    "T42n1828_04a:0382a02": "脫。脫所緣相名超出。解脫隨眠名離繫也。謂",
    "T42n1828_04a:0382a03": "依將得正得隨念諸欲境等者。即未來現在",
    "T42n1828_04a:0382a04": "過去如其次第諸欲境界也。第三因釋六出",
    "T42n1828_04a:0382a05": "離界經文有其四。初引證經釋。次明別治行",
    "T42n1828_04a:0382a06": "相。三釋妨難。四釋五六界差別。是故慈等於",
    "T42n1828_04a:0382a07": "恚害等非正對治者。顯初修行猶起我慢疑",
    "T42n1828_04a:0382a08": "惑未除。為令折伏捨諸邪執建立此界。別治",
    "T42n1828_04a:0382a09": "行相中有二。初約三類則治。後約六行別治。",
    "T42n1828_04a:0382a10": "觀察究竟正道理故建立第六者。但有因果",
    "T42n1828_04a:0382a11": "諦實所執我空名正道理。觀察此故慢疑便",
    "T42n1828_04a:0382a12": "滅。一恚二害三嫉四癡貪恚。菩薩地說。如次",
    "T42n1828_04a:0382a13": "是慈悲喜捨四種對治。今言喜治不樂即是",
    "T42n1828_04a:0382a14": "嫉也。捨治貪恚。不說癡者。以愛憎境非平等",
    "T42n1828_04a:0382a15": "故。俱於此中而起捨行。但說治二。中境順捨",
    "T42n1828_04a:0382a16": "略而不說。實亦除癡。若離我慢於自解脫等",
    "T42n1828_04a:0382a17": "者。不執我慢。離慢執縛名為解脫。於所證諦",
    "T42n1828_04a:0382a18": "實等中便無疑惑。釋妨難。云此諸出離定能",
    "T42n1828_04a:0382a19": "出離一切恚等者。謂有難言。修慈等六定離",
    "T42n1828_04a:0382a20": "恚等六種所治。何故前說是故慈等於恚害",
    "T42n1828_04a:0382a21": "等非正對治。今釋之云。此諸出離修習滿位",
    "T42n1828_04a:0382a22": "定能出一切恚等。前方便時不善修故。恚等",
    "T42n1828_04a:0382a23": "過失容可現行。由此前言非正對治。初之四",
    "T42n1828_04a:0382a24": "種天住所攝等者。景師釋。此中判前門不淨",
    "T42n1828_04a:0382a25": "觀慈悲勝色相為天住者。從所依靜慮說為",
    "T42n1828_04a:0382a26": "天住。以不純是四無量故不名梵住。今六門",
    "T42n1828_04a:0382a27": "中說四無量為梵住者。據能感梵福說為梵",
    "T42n1828_04a:0382a28": "住。純以具說四無量故。基云。慈悲二種通依",
    "T42n1828_04a:0382a29": "禪修名為天住。別依無量修名為梵住。第四",
    "T42n1828_04a:0382b01": "釋離諸過失名出離依中有三。初標出離依",
    "T42n1828_04a:0382b02": "有四種。二隨別釋行相所由。三結四種四時",
    "T42n1828_04a:0382b03": "得失。第二文有二。初標因四人有別建立四",
    "T42n1828_04a:0382b04": "種。後廣釋行相。因其諂詐說法是依非數取",
    "T42n1828_04a:0382b05": "趣等者。有諂詐者計師為勝。覩相威儀遂便",
    "T42n1828_04a:0382b06": "依學。今令依法不依於人。要與彼論分別決",
    "T42n1828_04a:0382b07": "擇自方證知非近於人而即證知。即於此中",
    "T42n1828_04a:0382b08": "復有差別者。重釋前依。佛順世俗有二種言",
    "T42n1828_04a:0382b09": "辭。一人二法。今令依法不依於人。不可聞佛",
    "T42n1828_04a:0382b10": "隨人之言便亦依人。佛順世俗言辭不應執",
    "T42n1828_04a:0382b11": "故。法又二種下釋第二依。因順世間說於文",
    "T42n1828_04a:0382b12": "字以詮義理。不應但聞順世文字即為究竟。",
    "T42n1828_04a:0382b13": "故令依義。佛所說經或有了義等者。釋第三",
    "T42n1828_04a:0382b14": "依。雖令依義不得隨自見取之為勝。故依了",
    "T42n1828_04a:0382b15": "義經。了義四重相如餘處。世尊或時宣說依",
    "T42n1828_04a:0382b16": "趣等者。釋第四依。人天因說識。涅槃因說智。",
    "T42n1828_04a:0382b17": "了義經中為初修說識。為久修說智。有聞初",
    "T42n1828_04a:0382b18": "修便執為極。今為遮此故說依智。取究竟",
    "T42n1828_04a:0382b19": "故。第三結中。略依四時失不失故等者。得法",
    "T42n1828_04a:0382b20": "時於依法智生不依於人。任持時義可文持",
    "T42n1828_04a:0382b21": "非文義持陀羅尼故。觀察義時依了義非不",
    "T42n1828_04a:0382b22": "了義疑智生故。法隨行時者。法謂滅諦。隨法",
    "T42n1828_04a:0382b23": "謂道諦。修出離道時依智非識。此上四依從",
    "T42n1828_04a:0382b24": "初行至後行。從麁修習至細修習究竟成滿",
    "T42n1828_04a:0382b25": "如是次第。復次已說安立當知於此等者。前",
    "T42n1828_04a:0382b26": "頌五門云。總標與安立作意相差別。攝諸經",
    "T42n1828_04a:0382b27": "宗要最後眾雜義。已解總標安立。自下第三",
    "T42n1828_04a:0382b28": "段文合釋作意及相二門。此中所緣即是相",
    "T42n1828_04a:0382b29": "故。文合為三。初標起。次別釋。後通辨。作意",
    "T42n1828_04a:0382c01": "差別者下別釋。中初釋作意。後釋所緣。初中",
    "T42n1828_04a:0382c02": "有三。初標列七作意四十作意名。次別釋四",
    "T42n1828_04a:0382c03": "十作意行相。後以七作意與四十作意相攝。",
    "T42n1828_04a:0382c04": "作意體者即遍行數。修定慧時作意用增故。",
    "T42n1828_04a:0382c05": "對法說。作意增長利益者。謂善順奢摩他毘",
    "T42n1828_04a:0382c06": "鉢奢那故。然明七作意但約定地。四十作意",
    "T42n1828_04a:0382c07": "寬通定散地。雖復通定散。而多分依彼位修。",
    "T42n1828_04a:0382c08": "故於等引地明之。七作意相如下四十三卷",
    "T42n1828_04a:0382c09": "三復次廣釋其相。并與四對治相攝。對法第",
    "T42n1828_04a:0382c10": "九亦爾。二十八二十九說七作意與四作意",
    "T42n1828_04a:0382c11": "三種瑜伽等相攝。皆廣如彼。今略辨七門。一",
    "T42n1828_04a:0382c12": "三慧門。景師解云。了相通三慧。後六唯修慧。",
    "T42n1828_04a:0382c13": "基師云。了相一種通聞修慧。餘六唯修。或七",
    "T42n1828_04a:0382c14": "皆修慧。二名義緣。了相通緣名義。餘六唯緣",
    "T42n1828_04a:0382c15": "於義。三漏無漏。第八十說。皆通有漏。四三學",
    "T42n1828_04a:0382c16": "門。了相加行究竟果作意通於三學。餘五有",
    "T42n1828_04a:0382c17": "學及以俱非不通無學。如下相攝中。五四道",
    "T42n1828_04a:0382c18": "門。基師解云。了相勝解觀察作意通於方便",
    "T42n1828_04a:0382c19": "勝進二道。遠離作意唯無間道。攝樂作意通",
    "T42n1828_04a:0382c20": "四道。加行究竟作意通無間勝進道。第七作",
    "T42n1828_04a:0382c21": "意唯解脫道。此依二乘修習四道。後品所有",
    "T42n1828_04a:0382c22": "加行無間等皆前品勝進道故。菩薩不然。剎",
    "T42n1828_04a:0382c23": "那剎那容具四故。義准應知。今依離諸地。了",
    "T42n1828_04a:0382c24": "相勝解故通勝進引生無間。觀察作意亦通",
    "T42n1828_04a:0382c25": "加行。後品無間是前品勝進。故說第六亦通",
    "T42n1828_04a:0382c26": "勝進。通依九地并七門作意實義如是。六十",
    "T42n1828_04a:0382c27": "二說了相勝解加行道攝遠離及加行究竟作",
    "T42n1828_04a:0382c28": "意無間道攝攝樂作意四種道攝觀察作意勝",
    "T42n1828_04a:0382c29": "進道攝者。此依初離欲染別離上染加行道",
    "T42n1828_04a:0383a01": "說。依容預勝進。不說後品無間是前勝進道",
    "T42n1828_04a:0383a02": "故。加行究竟作意唯無間。觀察作意依斷中",
    "T42n1828_04a:0383a03": "品進修道說唯勝進道。不說已後為加行道。",
    "T42n1828_04a:0383a04": "亦不相違。第七作意為解脫道義准可知。故",
    "T42n1828_04a:0383a05": "論不說。六以三瑜伽師相攝。基云。一者初習",
    "T42n1828_04a:0383a06": "業有二種。一於作意初習業者。安住一緣勤",
    "T42n1828_04a:0383a07": "修作意。乃至未得所修作意未能觸證心一",
    "T42n1828_04a:0383a08": "境性。二淨煩惱初習業者。謂已證得所修作",
    "T42n1828_04a:0383a09": "意。於諸煩惱欲淨其心正勤修習了相作意。",
    "T42n1828_04a:0383a10": "二者已習行瑜伽師者。謂中五作意已善修",
    "T42n1828_04a:0383a11": "習。三者度作意瑜伽師者。謂住第七作意超",
    "T42n1828_04a:0383a12": "過加行方便所修住修果故。准此三瑜伽師。",
    "T42n1828_04a:0383a13": "二十八又說順解脫分名初習業。順決擇分",
    "T42n1828_04a:0383a14": "名已習行。諦現觀後名度作意。即顯了相在",
    "T42n1828_04a:0383a15": "順解脫。次五作意在順決擇。第七作意在諦",
    "T42n1828_04a:0383a16": "現觀後。若作此說。便與四十作意中有學等",
    "T42n1828_04a:0383a17": "三相攝文違。七種作意皆通有學。初及第七",
    "T42n1828_04a:0383a18": "亦通無學。由此故知三瑜伽師別依位配與",
    "T42n1828_04a:0383a19": "七作意相攝義殊。兩門自別。不可以三瑜伽",
    "T42n1828_04a:0383a20": "師與七相攝。便顯七作意三位亦然。不可於",
    "T42n1828_04a:0383a21": "此浪生分別。然三瑜伽師二十八中總配七",
    "T42n1828_04a:0383a22": "作意。不依三位配七作意。如在非學非無學",
    "T42n1828_04a:0383a23": "具七作意。在有學位資糧道有具七作意。先",
    "T42n1828_04a:0383a24": "依世間道進離染故。亦有資糧道不修七作",
    "T42n1828_04a:0383a25": "意不修定故。加行道中方具七作意進離欲",
    "T42n1828_04a:0383a26": "界九品染故。得現觀後亦起七作意進離上",
    "T42n1828_04a:0383a27": "地染故。七緣假實門。了相勝解加行究竟果",
    "T42n1828_04a:0383a28": "三通緣假實。下明此三通攝勝解作意及真",
    "T42n1828_04a:0383a29": "實作意故。觀察作意唯攝勝解作意即唯緣",
    "T42n1828_04a:0383b01": "假。餘三作意一向緣實。以無間道唯緣如故。",
    "T42n1828_04a:0383b02": "此就前門。餘門隨應。如下當辨。四十作意為",
    "T42n1828_04a:0383b03": "十一類。一初二教義。二四念住。三二假實。四",
    "T42n1828_04a:0383b04": "凡聖三類。五斷初中後三類。六四類所緣。七",
    "T42n1828_04a:0383b05": "六類修證離染。八四道。九四位修。十四類慧",
    "T42n1828_04a:0383b06": "定離障而得自在。十一四類三乘因果所有",
    "T42n1828_04a:0383b07": "作意。初四類為一通因。後七類唯在有學無",
    "T42n1828_04a:0383b08": "學為別因。就別釋四十中。緣法謂聞慧緣",
    "T42n1828_04a:0383b09": "義。思修者名依多勝非境唯爾。聞等緣義修",
    "T42n1828_04a:0383b10": "亦緣教故。勝解作意者。對法第十一云一向",
    "T42n1828_04a:0383b11": "世間作意。真實作意者。對法云一向出世間",
    "T42n1828_04a:0383b12": "及此後所得作意。即本智後智。此中所言以",
    "T42n1828_04a:0383b13": "自相共相思惟諸法者。即後得智。緣真如理",
    "T42n1828_04a:0383b14": "是根本智。有學作意有二。一自性者性是無",
    "T42n1828_04a:0383b15": "漏。二在相續者約身分別。在學身中所有善",
    "T42n1828_04a:0383b16": "作意若漏無漏皆名學作意。遍知作意等者。",
    "T42n1828_04a:0383b17": "景云。或有加行後得心外緣如名遍知。不正",
    "T42n1828_04a:0383b18": "證故不能斷惑。或有遍知苦不觀真如不能",
    "T42n1828_04a:0383b19": "斷惑。正斷作意俱作二事者。遍知真如復能",
    "T42n1828_04a:0383b20": "斷惑。基云。遍知作意遠加行道。正斷作意近",
    "T42n1828_04a:0383b21": "加行道及無間道。已斷作意謂餘二道。有分",
    "T42n1828_04a:0383b22": "別無分別影像作意者。分別體境即三界心",
    "T42n1828_04a:0383b23": "心所。以分別名攝三界法。五法之中相名分",
    "T42n1828_04a:0383b24": "別之分別也。此二作意境體是一。觀止別故",
    "T42n1828_04a:0383b25": "分為二種也。對法第十一說。有分別影像",
    "T42n1828_04a:0383b26": "者。謂勝解作意定慧所緣境。無分別影像所",
    "T42n1828_04a:0383b27": "緣者。謂真實作意定慧所緣境。彼依有漏作",
    "T42n1828_04a:0383b28": "意止觀名有分別影像。體是虛妄分別故。無",
    "T42n1828_04a:0383b29": "漏止觀名無分別影像。體非虛妄故。此中依",
    "T42n1828_04a:0383c01": "所緣境名分別體。能緣止觀分成二種。故不",
    "T42n1828_04a:0383c02": "相違。事邊際所作成辨者。景師云。依下文判。",
    "T42n1828_04a:0383c03": "前二位在地前。此後二在見修無學。無分別",
    "T42n1828_04a:0383c04": "智緣彼真如即是身受心法通體遍滿一切名",
    "T42n1828_04a:0383c05": "事邊際。所作成辨所緣作意中先就因辨。以",
    "T42n1828_04a:0383c06": "其因中亦有隨分所作成辨道理故。謂我思",
    "T42n1828_04a:0383c07": "惟如此如此者。謂緣因中自斷苦集非一重",
    "T42n1828_04a:0383c08": "言如此。若我思惟如是如是者。反緣因中修",
    "T42n1828_04a:0383c09": "證滅道。滅道非一重言如是。當有如此如此",
    "T42n1828_04a:0383c10": "者。復令眾生當有如此斷除苦集。苦集非一",
    "T42n1828_04a:0383c11": "重言如此。如是修證滅道。滅道非一重言如",
    "T42n1828_04a:0383c12": "是。次緣於果故言及緣清淨所緣作意。下相",
    "T42n1828_04a:0383c13": "攝中指緣彼因中。先所作事通七作意以為",
    "T42n1828_04a:0383c14": "初門。指緣佛果以為後門。唯攝加行究竟果",
    "T42n1828_04a:0383c15": "作意。於其修位更無別境。遠緣向前三種境",
    "T42n1828_04a:0383c16": "界。所作成辨所緣作意者謂我思惟如此等",
    "T42n1828_04a:0383c17": "者。依下文判唯在無學佛果。今此文中先因",
    "T42n1828_04a:0383c18": "中自利利他辨作意。後就果辨。言謂我思惟",
    "T42n1828_04a:0383c19": "如此如此者。無相見道止觀因緣理故總名",
    "T42n1828_04a:0383c20": "事邊際境。於修位中更無別境。遠緣前三境。",
    "T42n1828_04a:0383c21": "又前三境若在佛地總名所作成辨所緣作",
    "T42n1828_04a:0383c22": "意。基法師釋。事邊際所成辨與對法論及下",
    "T42n1828_04a:0383c23": "二十六相違。至彼當釋。言事邊際所作成辨",
    "T42n1828_04a:0383c24": "所緣作意者。此有兩釋。一釋同對法。謂初是",
    "T42n1828_04a:0383c25": "盡所有性。盡所有性謂蘊界處諸法體事唯",
    "T42n1828_04a:0383c26": "爾所故。如所有性謂四聖諦十六行真如一",
    "T42n1828_04a:0383c27": "切行無常一切行苦一切法無我涅槃寂靜空",
    "T42n1828_04a:0383c28": "無願無相。此唯諦理。或以諦門或以行門或",
    "T42n1828_04a:0383c29": "以諸法嗢拕喃門或以解脫門。於前蘊處界",
    "T42n1828_04a:0384a01": "處以義差別了知道理名如所有性。所作成",
    "T42n1828_04a:0384a02": "就體即轉依。即顯初體。盡所有性唯後得智。",
    "T42n1828_04a:0384a03": "如所有性通本後智。所作成辨即菩提涅槃",
    "T42n1828_04a:0384a04": "二種轉依。此中事邊際所緣身受心法即盡",
    "T42n1828_04a:0384a05": "所有及如所有。所作成辨即二轉依。謂我思",
    "T42n1828_04a:0384a06": "惟如此如此是後得智緣法自性。若我思惟",
    "T42n1828_04a:0384a07": "如是如是者是後得智緣法差別。當有如此",
    "T42n1828_04a:0384a08": "如此是根本智證自性。當辨如是如是者是",
    "T42n1828_04a:0384a09": "無分別智證差別。雖真如性非法差別。由加",
    "T42n1828_04a:0384a10": "行作差別行。正智隨印證之。亦說為二。或我",
    "T42n1828_04a:0384a11": "思惟如此如此謂後得智因。若我思惟如是",
    "T42n1828_04a:0384a12": "如是是本智因。當有如此如此是後智果。當",
    "T42n1828_04a:0384a13": "辨如如是如是本智果。此上總顯菩提轉依。",
    "T42n1828_04a:0384a14": "清淨所緣是涅槃轉依。此解雖順對法。不順",
    "T42n1828_04a:0384a15": "下與七種相攝。第二解云。此與對法所說不",
    "T42n1828_04a:0384a16": "同。事邊際者謂緣現在身受心法事理邊際。",
    "T42n1828_04a:0384a17": "所作成辨者謂現所作當辨事理。此有三釋。",
    "T42n1828_04a:0384a18": "一云。我思惟如此如此者是散心所緣。若我",
    "T42n1828_04a:0384a19": "思惟如是如是者是定心所緣。由作此散心",
    "T42n1828_04a:0384a20": "思故。究竟當有如此如此決斷果遂。作是定",
    "T42n1828_04a:0384a21": "心思故。究竟當辨決斷果遂。二云。思惟如此",
    "T42n1828_04a:0384a22": "如此者是緣本質相。由此思故當有如此如",
    "T42n1828_04a:0384a23": "此決斷果遂。若我思惟如是如是者是緣影",
    "T42n1828_04a:0384a24": "像相。由此思故當辨如是如是決斷果遂。三",
    "T42n1828_04a:0384a25": "云。謂我思惟如此如此者是緣法自性。由此",
    "T42n1828_04a:0384a26": "思故當有如此如此決斷果遂。若我思惟如",
    "T42n1828_04a:0384a27": "是如是者是緣法差別義。由此思故當辨如",
    "T42n1828_04a:0384a28": "是如是決斷果遂。此上總顯有為成辨。雖違",
    "T42n1828_04a:0384a29": "對法而為與下七相攝文相順。及緣清淨所",
    "T42n1828_04a:0384b01": "緣作意者。此有二釋。一云。緣真如作意。二",
    "T42n1828_04a:0384b02": "云。緣此無漏作意。以為所緣故云緣清淨所",
    "T42n1828_04a:0384b03": "緣作意也。勝外思擇作意謂最初思擇諸法",
    "T42n1828_04a:0384b04": "者。此是思慧。奢摩他而為上首者。依等引位",
    "T42n1828_04a:0384b05": "勝解思擇。寂靜作意謂最初安心於內者。此",
    "T42n1828_04a:0384b06": "思慧位等持安心。毘鉢奢那而為上首者。謂",
    "T42n1828_04a:0384b07": "修慧位所修等引。由勝解思擇作意故淨修",
    "T42n1828_04a:0384b08": "智見者。慧為方便滿成慧故。由寂靜作意故",
    "T42n1828_04a:0384b09": "生長輕安者。定為方便定成滿故。一分具分",
    "T42n1828_04a:0384b10": "修作意故於諸蓋中心得解脫由無間殷重作",
    "T42n1828_04a:0384b11": "意故於諸結中得解脫者。五蓋九結實通現",
    "T42n1828_04a:0384b12": "種。現行相增今偏說為蓋。種子難斷相沈細",
    "T42n1828_04a:0384b13": "故。今偏說為結。故說別斷。對治作意者謂由",
    "T42n1828_04a:0384b14": "此故正捨諸惑任持於斷令諸煩惱遠離相續",
    "T42n1828_04a:0384b15": "者。景師釋。謂無間道起在現在即證數滅名",
    "T42n1828_04a:0384b16": "任持於斷。非謂解脫道起名為任持。基師釋。",
    "T42n1828_04a:0384b17": "對治作意攝無間解脫道。順清淨及觀察近",
    "T42n1828_04a:0384b18": "遠二勝進道。或清淨智非四道攝。六隨念者",
    "T42n1828_04a:0384b19": "謂念佛法等如菩薩地說。自然運轉作意者",
    "T42n1828_04a:0384b20": "謂於四時一得作意時者。下相攝得第六七",
    "T42n1828_04a:0384b21": "意時。離第九品染無間解脫道。二正入已入",
    "T42n1828_04a:0384b22": "根本定時者。由得此二作意故能正入根靜",
    "T42n1828_04a:0384b23": "慮。此前二時是見道前方便。三修現觀時由",
    "T42n1828_04a:0384b24": "前方便得入見道及與修道修於現觀。第四",
    "T42n1828_04a:0384b25": "時者阿羅漢位正得謂無間道。已得謂解脫",
    "T42n1828_04a:0384b26": "道。第三七作意與四十相攝中。先明七作意",
    "T42n1828_04a:0384b27": "相。然隨文辨相攝。了相作意能了下地麁相",
    "T42n1828_04a:0384b28": "上地靜相。此初作意聞思猶雜。自此已後一",
    "T42n1828_04a:0384b29": "向修相。數數思惟此麁靜相數起勝解。名勝",
    "T42n1828_04a:0384c01": "解作意。由習此故。初斷道生彼俱作意。名",
    "T42n1828_04a:0384c02": "遠離作意故。諸上品煩惱及麁重皆悉已斷。",
    "T42n1828_04a:0384c03": "復欣樂上斷。見上斷功德已。觸少分遠離",
    "T42n1828_04a:0384c04": "喜樂。為除惛眠復數修習靜妙作意。以悅",
    "T42n1828_04a:0384c05": "其心。名攝樂作意。如是行者方便善品所資",
    "T42n1828_04a:0384c06": "持故。令欲界繫中品所攝煩惱纏垢不復現",
    "T42n1828_04a:0384c07": "行。因此為欲審察煩惱斷與未斷。復更作意",
    "T42n1828_04a:0384c08": "觀察。便生隨順靜相。名觀察作意。如是行者",
    "T42n1828_04a:0384c09": "數數觀察進修對治。為令欲界一切煩惱於",
    "T42n1828_04a:0384c10": "暫時間得離繫故。此對治道相應作意是初",
    "T42n1828_04a:0384c11": "靜慮最後加行故。加行究竟作意。由此欲界",
    "T42n1828_04a:0384c12": "下品煩惱一切不行。從此無間證得根本最",
    "T42n1828_04a:0384c13": "初靜慮俱行作意。名加行究竟果作意。此中",
    "T42n1828_04a:0384c14": "斷上品惑道初起難。故二作意為加行。斷後",
    "T42n1828_04a:0384c15": "下品地滿亦難非初修。故一作意為加行。前",
    "T42n1828_04a:0384c16": "品無間可有後品加行義。故斷中三品不說",
    "T42n1828_04a:0384c17": "加行。後品無間可有前品解脫道義。不說斷",
    "T42n1828_04a:0384c18": "前六亦有解脫道。斷後三品地滿入根本地",
    "T42n1828_04a:0384c19": "故。說第七作意為解脫道。明七作意相已。當",
    "T42n1828_04a:0384c20": "隨文辨。了相攝緣法緣義者。基云。此有二釋。",
    "T42n1828_04a:0384c21": "一云。了相通聞修慧故攝二種。一云。了相唯",
    "T42n1828_04a:0384c22": "修慧。此說初起修亦緣於法故說攝二。前說",
    "T42n1828_04a:0384c23": "緣法是聞慧。此說通修慧。前狹後寬不相違",
    "T42n1828_04a:0384c24": "也。今因此文辨色界中三慧闕具。有義色界",
    "T42n1828_04a:0384c25": "亦有思慧同成實說。彼云。三慧欲色一切如",
    "T42n1828_04a:0384c26": "手居士生無熱天彼中說法。若人說法必思",
    "T42n1828_04a:0384c27": "其義。故知色界亦有思慧。無色界中唯有修",
    "T42n1828_04a:0384c28": "慧。故此文云。了相作意攝緣義。前云緣義作",
    "T42n1828_04a:0384c29": "意者謂思修所成慧相應作意。既不言攝緣",
    "T42n1828_04a:0385a01": "義一分但言攝緣義。故知了相通思慧也。又",
    "T42n1828_04a:0385a02": "論既云了相猶為聞思之所間雜而言定地作",
    "T42n1828_04a:0385a03": "意。故知色界亦有思慧。景云了相通三慧者。",
    "T42n1828_04a:0385a04": "蓋諧此乎。又對法第九卷說。由勝解作意為",
    "T42n1828_04a:0385a05": "所求義發正方便。範師釋云。此重釋勝解作",
    "T42n1828_04a:0385a06": "意。為所求義者。為所求下應斷上應得義。言",
    "T42n1828_04a:0385a07": "發正方便者。發起修慧斷惑方便。所有聞思",
    "T42n1828_04a:0385a08": "相應作意與前別者。前不為聞思所雜。此唯",
    "T42n1828_04a:0385a09": "取聞思相應。此疏意言。色界亦有思慧。有義",
    "T42n1828_04a:0385a10": "色界但有聞修無有思慧。同薩婆多。然此文",
    "T42n1828_04a:0385a11": "云了相攝緣義者。緣義體廣。若在欲界緣義",
    "T42n1828_04a:0385a12": "作意作意與思慧俱。在上界者與修慧俱。故",
    "T42n1828_04a:0385a13": "了相作意俱攝定地緣法緣義。不攝欲界緣",
    "T42n1828_04a:0385a14": "法緣義。文中既約定地明七作意。謂從初靜",
    "T42n1828_04a:0385a15": "慮乃至非想。何須別簡欲界緣法緣義。故不",
    "T42n1828_04a:0385a16": "言攝一分等。而言了相為聞思雜者。此為欲",
    "T42n1828_04a:0385a17": "界聞思之所間。以未至定隣近欲界故或出",
    "T42n1828_04a:0385a18": "或入與聞雜。從此已上超越聞思一向修相",
    "T42n1828_04a:0385a19": "故。基師等解三慧門云。了相聞修餘六唯修。",
    "T42n1828_04a:0385a20": "或七皆修。其義可知。了相勝解究竟果三通",
    "T42n1828_04a:0385a21": "攝勝解真實作意等者。景云。由此文知。勝",
    "T42n1828_04a:0385a22": "解作意通假實觀。觀察作意唯攝四十中勝",
    "T42n1828_04a:0385a23": "解。七中餘三作意唯攝四十中真實。此就前",
    "T42n1828_04a:0385a24": "門就餘門者當知隨應者。四十作意中第七",
    "T42n1828_04a:0385a25": "明勝解作意。謂修靜慮者隨其所欲於諸事",
    "T42n1828_04a:0385a26": "相增益作意以為前門。次第十九云勝解思",
    "T42n1828_04a:0385a27": "擇作意者。謂由此故或有最初思擇諸法。此",
    "T42n1828_04a:0385a28": "是欲界思慧或奢摩他而為上首。此為後門。",
    "T42n1828_04a:0385a29": "若依前門勝解作意唯假想觀。是故但是七",
    "T42n1828_04a:0385b01": "中觀察作意所攝。若依後門勝解作意或有",
    "T42n1828_04a:0385b02": "非七作意攝。謂或有最初思擇諸法或奢摩",
    "T42n1828_04a:0385b03": "他而為上首。通為彼七作意。故云就後門者",
    "T42n1828_04a:0385b04": "當知隨應。基師解云。了相勝解究竟果三通",
    "T42n1828_04a:0385b05": "攝勝解真實作意者。了相通在初修及無學。",
    "T42n1828_04a:0385b06": "一切初修多唯勝解。無學等修多是真實。勝",
    "T42n1828_04a:0385b07": "解既為近加行道理通假實。究竟果作意在",
    "T42n1828_04a:0385b08": "根本地中一切時位假實理通。觀察作意唯",
    "T42n1828_04a:0385b09": "攝勝解者。是中三品勝進道故。初假解修不",
    "T42n1828_04a:0385b10": "說通實。為後加行理亦通真。餘三作意唯攝",
    "T42n1828_04a:0385b11": "真實者。為無間道多觀真故。此就前門就",
    "T42n1828_04a:0385b12": "餘門者當知隨應者。此就前說七作意與二",
    "T42n1828_04a:0385b13": "相攝。就餘別義了相多唯勝解初起修故。究",
    "T42n1828_04a:0385b14": "竟果唯真實解脫道故。觀察作意通勝解真",
    "T42n1828_04a:0385b15": "實能為勝進加行道故。餘四如前。故說就餘",
    "T42n1828_04a:0385b16": "門當知隨應。不說七種皆與前別也。有釋。前",
    "T42n1828_04a:0385b17": "文解真實作意相。謂以自相共相及真如相",
    "T42n1828_04a:0385b18": "如理思惟諸法作意。今此文以緣自共相為",
    "T42n1828_04a:0385b19": "前門。通三乘說故。以緣真如為餘門。唯菩薩",
    "T42n1828_04a:0385b20": "故。若就餘門非了相等為通真實。故云隨應。",
    "T42n1828_04a:0385b21": "二種作意亦攝無學作意者。此依得果已數",
    "T42n1828_04a:0385b22": "生厭離故有了相。依斷煩惱道說中五作意。",
    "T42n1828_04a:0385b23": "無學已無故不說有。觀察攝遍知者。觀察亦",
    "T42n1828_04a:0385b24": "通加行道故。觀察唯攝有分別者。勝進道中",
    "T42n1828_04a:0385b25": "多起慧故。由此偏說非無無分別。事邊際所",
    "T42n1828_04a:0385b26": "緣作意遍一切攝者。景釋。七作意中遠離攝",
    "T42n1828_04a:0385b27": "樂加行究竟加行究竟果。於此四中前三是",
    "T42n1828_04a:0385b28": "無㝵道定緣真如。加行究竟果是解脫道亦",
    "T42n1828_04a:0385b29": "緣真如。皆攝事邊際所緣作意。餘有了相勝",
    "T42n1828_04a:0385c01": "解觀察作意。或是方便道與加行智相應求",
    "T42n1828_04a:0385c02": "證真如。或在勝進道與後智相應反緣觀察",
    "T42n1828_04a:0385c03": "中所證真如。雖心外見如亦得名緣事邊際",
    "T42n1828_04a:0385c04": "境。故七作意皆攝事邊際所緣作意。所作成",
    "T42n1828_04a:0385c05": "辨若就初門遍攝一切就第二門唯加行究竟",
    "T42n1828_04a:0385c06": "果作意所攝者。上明所作成辨所緣作意者。",
    "T42n1828_04a:0385c07": "謂我思惟如此如此等。此是初門約就因中",
    "T42n1828_04a:0385c08": "辨此所作成辨作意。故攝七作意。此據隨分",
    "T42n1828_04a:0385c09": "成辨七作意。次云及緣清淨所緣作意。就此",
    "T42n1828_04a:0385c10": "第二門唯就果辨所作成辨。故唯加行究竟果",
    "T42n1828_04a:0385c11": "作意所攝。基云。初門依修有為果所成辨故",
    "T42n1828_04a:0385c12": "通七所攝。就第二門唯加行究竟果攝者。謂",
    "T42n1828_04a:0385c13": "前第二緣清淨所緣作意唯在佛果。無為轉",
    "T42n1828_04a:0385c14": "依究竟辨故。最初勝解思擇作意皆所不攝",
    "T42n1828_04a:0385c15": "若奢摩他而為上首遍一切攝者。前云勝解",
    "T42n1828_04a:0385c16": "思擇作意者或有最初思擇諸法或奢摩他而",
    "T42n1828_04a:0385c17": "為上首。最初勝解思擇作意即是欲善思慧",
    "T42n1828_04a:0385c18": "故。非色界七作意攝。若依色界奢摩他中作",
    "T42n1828_04a:0385c19": "彼勝解思擇作意。即七作意攝。前文復云寂",
    "T42n1828_04a:0385c20": "靜作意者。謂由此故或有最初安心於內或",
    "T42n1828_04a:0385c21": "毘鉢奢那而為上首。今云若最初寂靜若毘鉢",
    "T42n1828_04a:0385c22": "舍那而為上首當知亦爾者。即前云或有最",
    "T42n1828_04a:0385c23": "初安心於內。若初依欲界心中安住內境名",
    "T42n1828_04a:0385c24": "寂靜作意即非七作意攝。若依修慧毘鉢奢",
    "T42n1828_04a:0385c25": "那起寂靜作意名為七作意攝。前六作意通",
    "T42n1828_04a:0385c26": "攝一分及具分修等者。基云。有慧解脫修慧",
    "T42n1828_04a:0385c27": "非定異生。得根本定未必修慧。究竟果作意",
    "T42n1828_04a:0385c28": "據勝者說攝具分修。其俱解脫修具分故。隨",
    "T42n1828_04a:0385c29": "順作意初二所攝等者。隨順作意厭壞所緣",
    "T42n1828_04a:0386a01": "故初二攝。對治作意為無間道故攝遠離加",
    "T42n1828_04a:0386a02": "行究竟及攝樂一分。攝樂作意通四道故。言",
    "T42n1828_04a:0386a03": "順清淨作意唯攝樂一分所攝者。景師云。前",
    "T42n1828_04a:0386a04": "解順清淨作意者。謂由此故修六隨念或復",
    "T42n1828_04a:0386a05": "思惟隨一妙事。彼攝樂作意中具有四道。順",
    "T42n1828_04a:0386a06": "清淨作意但攝一分勝進道。修六隨念等道",
    "T42n1828_04a:0386a07": "理亦合攝彼觀察作意。以同是勝道故以易",
    "T42n1828_04a:0386a08": "知故不說。亦可修六隨念或隨緣一妙事非",
    "T42n1828_04a:0386a09": "是斷惑。四道所攝故。唯是彼攝樂作意一分。",
    "T42n1828_04a:0386a10": "以非勝進道故。不攝彼了相勝解觀察作意。",
    "T42n1828_04a:0386a11": "故知攝樂作意通攝四道及非四道。復釋。言",
    "T42n1828_04a:0386a12": "順觀察斷未斷作意唯觀察作意所攝此就斷",
    "T42n1828_04a:0386a13": "對治攝若就所餘隨應當知者。前解順觀察",
    "T42n1828_04a:0386a14": "作意者。謂由此故觀諸煩惱斷與未斷。或復",
    "T42n1828_04a:0386a15": "觀察自已所證及先所證。觀諸法道理等作",
    "T42n1828_04a:0386a16": "意。若依觀諸煩惱斷與未斷。釋順觀察作意。",
    "T42n1828_04a:0386a17": "即順觀察唯攝七中觀察作意。以二同與斷",
    "T42n1828_04a:0386a18": "對治道為方便故。故云此就斷對治說。若依",
    "T42n1828_04a:0386a19": "次文復云文云或復觀察自已所證及先所",
    "T42n1828_04a:0386a20": "觀諸法道理等文釋順觀察作意。順觀察作",
    "T42n1828_04a:0386a21": "意別通了相勝解觀察及果四作意攝。非唯",
    "T42n1828_04a:0386a22": "攝彼觀察作意。故云若就所餘隨應當知。基",
    "T42n1828_04a:0386a23": "師釋。此就斷對治說就所餘隨應當知者。此",
    "T42n1828_04a:0386a24": "有二釋。一云。唯釋順觀察斷與未斷作意唯",
    "T42n1828_04a:0386a25": "觀察作意攝。所由依前中品斷對治勝進道",
    "T42n1828_04a:0386a26": "說。若就所餘。後無間道之加行故亦是了相",
    "T42n1828_04a:0386a27": "勝解攝樂三攝。若就下品斷對治說。亦加行",
    "T42n1828_04a:0386a28": "究竟果作意所攝。故云隨應。二云。通說前四",
    "T42n1828_04a:0386a29": "作意前來所攝。就別斷三品斷對治增上義",
    "T42n1828_04a:0386b01": "說。依餘具義。隨順作意初二及攝樂觀察攝。",
    "T42n1828_04a:0386b02": "觀察亦通後加行。故順清淨作意亦觀察所",
    "T42n1828_04a:0386b03": "攝。順觀察斷與未斷作意亦通攝樂加行究",
    "T42n1828_04a:0386b04": "竟果攝。義如前說故言隨應。力勵作意皆不",
    "T42n1828_04a:0386b05": "攝者。前解力勵作意謂修始業未得作意者。",
    "T42n1828_04a:0386b06": "所有作意者謂是欲界心中力勵始修未得未",
    "T42n1828_04a:0386b07": "至定中諸作意故。故此力勵作意非是定地",
    "T42n1828_04a:0386b08": "七作意攝。有間有功用運轉作意乃至攝樂",
    "T42n1828_04a:0386b09": "作意所攝者。景云。有間運轉有功用運轉。此",
    "T42n1828_04a:0386b10": "二作意但攝七中前四。謂了相勝解遠離攝",
    "T42n1828_04a:0386b11": "樂。故云乃至攝樂作意所攝。基云。有間作意",
    "T42n1828_04a:0386b12": "二十八說。了相所攝。聞思間故。有功用作意",
    "T42n1828_04a:0386b13": "者。二十八說。次五所攝。皆起功用故。此中以",
    "T42n1828_04a:0386b14": "攝樂作意通勝進道故略不說。觀察勝進同",
    "T42n1828_04a:0386b15": "故。以加行究竟作意能得自然運轉故名自",
    "T42n1828_04a:0386b16": "然運轉。非當時已能自然運轉。二十八說唯",
    "T42n1828_04a:0386b17": "加行果名無功用運轉故。二十八中有功用",
    "T42n1828_04a:0386b18": "名無間。對前有間故。自然轉名無功用。對前",
    "T42n1828_04a:0386b19": "勢力有功用故。思擇作意了相攝者。依初修",
    "T42n1828_04a:0386b20": "門多起慧故非餘不攝。內攝作意勝解攝者。",
    "T42n1828_04a:0386b21": "依創無間內緣之門。非餘不攝。淨障作意觀",
    "T42n1828_04a:0386b22": "察攝者。據觀察作意觀察煩惱斷與未斷順",
    "T42n1828_04a:0386b23": "淨障故。非實彼攝。非正無間道故。廣大作意",
    "T42n1828_04a:0386b24": "皆所不攝者。無住涅槃悲智建立二利廣行。",
    "T42n1828_04a:0386b25": "非七攝故。七唯自利非廣行故。初遍行作竟",
    "T42n1828_04a:0386b26": "究竟果攝者。前遍行中有二。初謂佛世尊故",
    "T42n1828_04a:0386b27": "是果攝。第二一切攝者謂諸菩薩遍於三乘",
    "T42n1828_04a:0386b28": "及五明處方便善巧所有作意是自利行其七",
    "T42n1828_04a:0386b29": "所攝。又了相作意至轉為其緣者此重釋也。",
    "T42n1828_04a:0386c01": "言了相他所建立攝者以聞他音及自作意定",
    "T42n1828_04a:0386c02": "為其緣者。一云。了相通聞修故他所建立攝。",
    "T42n1828_04a:0386c03": "二云。雖唯修慧為性。然亦外緣教生故他所",
    "T42n1828_04a:0386c04": "建立攝。此即聲聞了相作意也。內增上取攝",
    "T42n1828_04a:0386c05": "了相作意唯以先福智資糧為緣。無即自悟",
    "T42n1828_04a:0386c06": "故。即是獨覺及諸菩薩所有了相作意也。所",
    "T42n1828_04a:0386c07": "餘勝解等六由前作意後作意生。第二別釋",
    "T42n1828_04a:0386c08": "所緣差別中分二。初以緣即相。第二別明相。",
    "T42n1828_04a:0386c09": "以此所緣是諸作意境。所以即相俱定等境",
    "T42n1828_04a:0386c10": "故。別明相中。初明四相三十二相。後明本末",
    "T42n1828_04a:0386c11": "相攝。所緣相者謂所知事分別體相。分別體",
    "T42n1828_04a:0386c12": "是能緣心心所。分別相是所緣相分。定心以",
    "T42n1828_04a:0386c13": "此見相分為所緣故。因緣相者謂定資糧。謂",
    "T42n1828_04a:0386c14": "無悔歡喜安樂等因。不守根門等四者。謂如",
    "T42n1828_04a:0386c15": "前說。一不守根門。二食不如量。三初夜後",
    "T42n1828_04a:0386c16": "夜不常悎寤勤修觀行。四不正知住。下聲聞",
    "T42n1828_04a:0386c17": "地廣說。沈掉亂相如名即彼。著相體是無明",
    "T42n1828_04a:0386c18": "為性。或是愛性或見疑等一切煩惱性。三十",
    "T42n1828_04a:0386c19": "二相中云何所依相謂分別體相等者。謂內",
    "T42n1828_04a:0386c20": "五蘊及種。即是見分相分名為所依。色等六",
    "T42n1828_04a:0386c21": "處名所行相。云何心起相等者。此有二相。一",
    "T42n1828_04a:0386c22": "一切心起相。即次前說作意是一相一切心",
    "T42n1828_04a:0386c23": "生由作意故。二第八心起相。謂十二支中心",
    "T42n1828_04a:0386c24": "緣於行亦緣名色生故。云何自相相謂自類",
    "T42n1828_04a:0386c25": "自相等者。基云。自類自相者謂五蘊類。各別",
    "T42n1828_04a:0386c26": "自相謂一一蘊眼等自相別故。有釋。自類者",
    "T42n1828_04a:0386c27": "謂處自相。各別者謂事自相。此中已出離於",
    "T42n1828_04a:0386c28": "斷不修方便者觀有貪等者。景云。此結十對",
    "T42n1828_04a:0386c29": "無染心。謂無貪瞋癡乃至已解脫心觀有貪",
    "T42n1828_04a:0387a01": "等。修方便者觀略下等者。此結十對有染污",
    "T42n1828_04a:0387a02": "心。謂有貪瞋癡心略心乃至不解脫心。有貪",
    "T42n1828_04a:0387a03": "無貪有瞋無瞋有癡無癡少心多心略心廣心",
    "T42n1828_04a:0387a04": "下心舉心乃至應修不應修有解脫無解脫",
    "T42n1828_04a:0387a05": "心。泰基同云。諸出家者名已出離。此有二類。",
    "T42n1828_04a:0387a06": "一類不修涅槃方便者觀有貪無貪有瞋無瞋",
    "T42n1828_04a:0387a07": "有癡無癡等。一類修涅槃方便者觀略心廣",
    "T42n1828_04a:0387a08": "心下心舉心乃至善解脫心不善解脫心。是",
    "T42n1828_04a:0387a09": "不染污相前三對觀非必順出世故。後七對",
    "T42n1828_04a:0387a10": "順出世故。基復解云。或順定名修方便。不",
    "T42n1828_04a:0387a11": "修方便。非必出世。又釋。不修方便者。謂無學",
    "T42n1828_04a:0387a12": "人已得出離更不修方便故但觀有貪等三對",
    "T42n1828_04a:0387a13": "心。若修方便者。謂有學人觀略下等七對心",
    "T42n1828_04a:0387a14": "順無學出離故。云何光明相謂有一於暗對",
    "T42n1828_04a:0387a15": "治或法光明者。前蓋食中說有三光明。此即",
    "T42n1828_04a:0387a16": "初二。住觀於坐等者。牒經三句而別釋也。景",
    "T42n1828_04a:0387a17": "云。住是現在。坐當未來。或在後行觀察前者。",
    "T42n1828_04a:0387a18": "謂以後後能取觀前前。能取法者即以後心",
    "T42n1828_04a:0387a19": "觀察前心。基師復云。未來名坐。現在名住。從",
    "T42n1828_04a:0387a20": "未來坐起立住故。即此現在亦名為坐。過去",
    "T42n1828_04a:0387a21": "名臥。坐方臥故。過去息滅故立臥名。云何入",
    "T42n1828_04a:0387a22": "定相謂由因緣等者。前四相中除應遠離相。",
    "T42n1828_04a:0387a23": "此之三相順入定故。云何出定相謂分別體",
    "T42n1828_04a:0387a24": "所不攝不定地相者。基云。雖定心散心體通",
    "T42n1828_04a:0387a25": "分別。此散心體定所不攝不定地相名出相",
    "T42n1828_04a:0387a26": "定。或分別體是無漏定所不攝不定地相名",
    "T42n1828_04a:0387a27": "出定相。今復解云。散心名分別。體定所不攝",
    "T42n1828_04a:0387a28": "故名不定地相。云何引發相謂能引發略諸",
    "T42n1828_04a:0387a29": "廣博文句義道。此是聖自在通。以智言音自",
    "T42n1828_04a:0387b01": "在攝諸廣博文句入一字中。以此一字攝無",
    "T42n1828_04a:0387b02": "量文句義。此通依定引發名引發相。乃至引",
    "T42n1828_04a:0387b03": "發一切功德也。相攝可解。",
    "T42n1828_04a:0387b04": "瑜伽論記卷第四之上終"
}