{
    "X30n0600_008:0167c13": "妙法蓮華經入疏卷第八",
    "X30n0600_008:0167c15": "姚秦三藏法師　鳩摩羅什　譯",
    "X30n0600_008:0167c16": "天台　智者　疏　并記",
    "X30n0600_008:0167c17": "四明沙門　道威　入注",
    "X30n0600_008:0167c18": "妙法蓮華經提婆達多品第十二",
    "X30n0600_008:0167c19": "第二達多一品。引昔弘經。彼我兼益。以勸流通。先",
    "X30n0600_008:0167c20": "釋品目。次消經文。釋品目。具注四釋。初因緣者。生",
    "X30n0600_008:0167c21": "時人天心熱。因此立名。即因緣感應也。問。惡人出",
    "X30n0600_008:0167c22": "世。何名感應。答。令無量人。不敢造惡。則世界益也。",
    "X30n0600_008:0167c23": "因行逆而理順。即圓頓教意也。本地清涼。迹示天",
    "X30n0600_008:0167c24": "熱。同眾生病也。故大經云。達多必不破僧。報恩經",
    "X30n0600_008:0168a01": "云。若有人言達多實惡人入獄者。無有是處。大雲",
    "X30n0600_008:0168a02": "經云。達多不可思議。所修行業。同於如來。竝本迹",
    "X30n0600_008:0168a03": "意也。寶唱經目云。法華凡四譯。兩存兩沒。曇摩羅",
    "X30n0600_008:0168a04": "剎。此言法護。西晉長安譯。名正法華。法護仍敷演。",
    "X30n0600_008:0168a05": "安汰所承者是也。鳩摩羅什。此翻童壽。龜(音丘)茲國",
    "X30n0600_008:0168a06": "人。以偽秦弘始五年。四月二十三日。於長安逍遙",
    "X30n0600_008:0168a07": "園。譯大品竟。至八年夏。於草堂寺。譯此妙法蓮華。",
    "X30n0600_008:0168a08": "命僧叡講之。叡開為九轍。當時二十八品。長安宮",
    "X30n0600_008:0168a09": "人。請此品淹留在內。江東所傳。止得二十七品。梁",
    "X30n0600_008:0168a10": "有滿法師。講經一百徧。於長沙郡燒身。仍以此品。",
    "X30n0600_008:0168a11": "安持品之前。彼自私安。未聞天下。陳有南嶽禪師。",
    "X30n0600_008:0168a12": "次此品在寶塔之後。晚以正法華勘之。甚相應。今",
    "X30n0600_008:0168a13": "四瀆混和。見長安舊本。故知二師深得經意。嘉祥",
    "X30n0600_008:0168a14": "三義。全不可依。委如記釋。言提婆達多。亦名達兜。",
    "X30n0600_008:0168a15": "此翻天熱。其破僧。將五百比丘去。身子厭之眠熟。",
    "X30n0600_008:0168a16": "目連擎眾將還。眠起發誓。誓報此怨。捧三十肘石",
    "X30n0600_008:0168a17": "廣十五肘擲佛。山神手遮。小石迸傷佛足。血出。教",
    "X30n0600_008:0168a18": "闍王放醉象蹋佛。拳華色比丘尼死。安毒十爪。欲",
    "X30n0600_008:0168a19": "禮佛足。中傷於佛。是為五逆。生時人天心熱。從是",
    "X30n0600_008:0168a20": "得名。故言天熱。此迹也。若作本解者。眾生煩惱故。",
    "X30n0600_008:0168a21": "菩薩示熱。同其病行。而度脫之。此品來意。引古弘",
    "X30n0600_008:0168a22": "經傳益非謬。明今宣化事驗不虗。舉往勸今。使流",
    "X30n0600_008:0168a23": "通也。文為二。一訖生佛前蓮華化生。明昔日達多",
    "X30n0600_008:0168a24": "通經。釋迦成道。二從於時下方多寶所從菩薩下。",
    "X30n0600_008:0168b01": "明今日文殊通經。龍女作佛。稟教尚然。宣通之功。",
    "X30n0600_008:0168b02": "益豈不大矣。故提婆達多受記。文殊可以意知。第",
    "X30n0600_008:0168b03": "一有三。一明往昔師弟持經之相。二結會古今。三",
    "X30n0600_008:0168b04": "勸信。第一有長行偈頌。長行有四。一明求法時節。",
    "X30n0600_008:0168b05": "二於多劫中下。正明求法。三時有仙人下。明求得",
    "X30n0600_008:0168b06": "法師。四王聞下。明受法奉行。",
    "X30n0600_008:0168b07": "爾時佛告諸菩薩。及天人四眾。吾於過去無量劫中。",
    "X30n0600_008:0168b08": "求法華經。無有懈倦。",
    "X30n0600_008:0168b09": "初明求法時節。",
    "X30n0600_008:0168b10": "於多劫中。常作國王。發願求於無上菩提。心不退轉。",
    "X30n0600_008:0168b11": "此上是第二正求法中。初明發願也。",
    "X30n0600_008:0168b12": "為欲滿足六波羅蜜。勤行布施。心無悋惜象馬七珍。",
    "X30n0600_008:0168b13": "國城妻子。奴婢僕從。頭目髓腦。身肉手足。不惜軀命。",
    "X30n0600_008:0168b14": "第二修行中。初明欲滿檀那。勤行布施也。",
    "X30n0600_008:0168b15": "時世人民。壽命無量。為於法故。捐捨國位。委政太子。",
    "X30n0600_008:0168b16": "擊鼓宣令。四方求法。誰能為我。說大乘者。吾當終身。",
    "X30n0600_008:0168b17": "供給走使。",
    "X30n0600_008:0168b18": "次明為滿般若。推求妙法。",
    "X30n0600_008:0168b19": "時有仙人。來白王言。我有大乘。名妙法蓮華經。若不",
    "X30n0600_008:0168b20": "違我。當為宣說。",
    "X30n0600_008:0168b21": "三明求法得師。",
    "X30n0600_008:0168b22": "王聞仙言。歡喜踊躍。即隨仙人。供給所須。採果汲水。",
    "X30n0600_008:0168b23": "拾薪設食。乃至以身。而為牀座。身心無倦。于時奉事。",
    "X30n0600_008:0168b24": "經於千歲。為於法故。精勤給侍。令無所乏。",
    "X30n0600_008:0168c01": "第四受法奉行。",
    "X30n0600_008:0168c02": "爾時世尊。欲重宣此義。而說偈言。",
    "X30n0600_008:0168c03": "偈有七行半。頌上長行。為五。",
    "X30n0600_008:0168c04": "我念過去劫。為求大法故。",
    "X30n0600_008:0168c05": "初二句。頌上求法時節。",
    "X30n0600_008:0168c06": "雖作世國王。不貪五欲樂。推鐘告四方。誰有大法者。",
    "X30n0600_008:0168c07": "若為我解說。身當為奴僕。",
    "X30n0600_008:0168c08": "第二一行半。頌上正求法。",
    "X30n0600_008:0168c09": "時有阿私仙。來白於大王。我有微妙法。世間所希有。",
    "X30n0600_008:0168c10": "若能修行者。吾當為汝說。",
    "X30n0600_008:0168c11": "第三一行半。頌上求得說法師。",
    "X30n0600_008:0168c12": "時王聞仙言。心生大喜悅。即便隨仙人。供給於所須。",
    "X30n0600_008:0168c13": "采薪及果蓏。隨時恭敬與。情存妙法故。身心無懈倦。",
    "X30n0600_008:0168c14": "普為諸眾生。勤求於大法。",
    "X30n0600_008:0168c15": "第四二行半。頌上受法奉行。",
    "X30n0600_008:0168c16": "亦不為己身。及以五欲樂。故為大國王。勤求獲此法。",
    "X30n0600_008:0168c17": "遂致得成佛。今故為汝說。",
    "X30n0600_008:0168c18": "第五一行半。結正勸信。△下去第二結會古今。復",
    "X30n0600_008:0168c19": "二。",
    "X30n0600_008:0168c20": "佛告諸比丘。爾時王者。則我身是。時仙人者。今提婆",
    "X30n0600_008:0168c21": "達多是。",
    "X30n0600_008:0168c22": "初正結會古今。△下去是第二明師弟功報俱滿。",
    "X30n0600_008:0168c23": "初明弟子。中復為三。",
    "X30n0600_008:0168c24": "由提婆達多善知識故。令我具足六波羅蜜。慈悲喜",
    "X30n0600_008:0169a01": "捨。",
    "X30n0600_008:0169a02": "初明弟子因滿也。言具六度者。度義甚多。委如大",
    "X30n0600_008:0169a03": "論。故知諸家取捨。不任證據。不知何者是釋迦所",
    "X30n0600_008:0169a04": "行具足。今一家立教。則體相可識。迹示四相。本行",
    "X30n0600_008:0169a05": "唯圓。初明三藏中略釋。直明六相。捨依正名檀。防",
    "X30n0600_008:0169a06": "止七支名戒。打罵不報名忍。為事始終名精進。四",
    "X30n0600_008:0169a07": "禪八定名禪。分地息諍名般若。次約束十善為六",
    "X30n0600_008:0169a08": "度者。不殺至不妄語是檀。不兩舌是尸。不惡口是",
    "X30n0600_008:0169a09": "忍。不綺語是進。不貪瞋是禪。不邪見是般若。又約",
    "X30n0600_008:0169a10": "分別。初明對治。菩薩善戒第十云。六波羅蜜有三",
    "X30n0600_008:0169a11": "種。一對治。謂慳。惡。瞋。怠。亂。癡。即所治。二謂相生。謂",
    "X30n0600_008:0169a12": "捨家持戒。遇辱須忍。忍已精進。進已調根。根調知",
    "X30n0600_008:0169a13": "法界。三謂果報。富。具。色。力。壽。安。辯。又餘經云。施報",
    "X30n0600_008:0169a14": "富。戒報善道。忍報端正。進報神通。禪報生天。智報",
    "X30n0600_008:0169a15": "破煩惱。如是等例。皆三藏小菩薩六度也。次約大",
    "X30n0600_008:0169a16": "乘衍門。若施。受。財物。三事皆空名檀。不見持犯名",
    "X30n0600_008:0169a17": "戒。能忍所忍不可得名忍。身心不動名精進。不亂",
    "X30n0600_008:0169a18": "不味名禪。非智非愚名般若。如此流例。皆通教中",
    "X30n0600_008:0169a19": "六度也。又約別教世外菩薩六相者。若言檀有十",
    "X30n0600_008:0169a20": "利。伏慳煩惱。捨心相續。與眾生同資產。生豪富家。",
    "X30n0600_008:0169a21": "生生施心現前。四眾愛樂。處眾不怯畏。勝名徧布。",
    "X30n0600_008:0169a22": "手足柔輭。乃至詣道場。恒值善知識。此乃檀中十",
    "X30n0600_008:0169a23": "利。次戒有十利者。滿一切智。如佛所學。智者不毀。",
    "X30n0600_008:0169a24": "誓願不退。安住於行。棄捨生死。慕樂涅槃。得無纏",
    "X30n0600_008:0169b01": "心。得勝三昧。不乏信財。此是戒十利。忍有十利者。",
    "X30n0600_008:0169b02": "火。刀。毒。水。皆不能害。非人所護。身相莊嚴。閉惡道。",
    "X30n0600_008:0169b03": "生梵天。晝夜常安身。不離喜樂。精進有十利者。他",
    "X30n0600_008:0169b04": "不能折伏。佛所攝。非人所護。聞法不忘。未聞能聞。",
    "X30n0600_008:0169b05": "增長辯才。得三昧性。少病惱。隨食能銷。如優鉢華",
    "X30n0600_008:0169b06": "增長。禪有十利。安住儀式。行慈境界。無悔熱。守護",
    "X30n0600_008:0169b07": "諸根。得無食喜。離愛欲。修禪不空。解脫魔罥。安住",
    "X30n0600_008:0169b08": "佛境。解脫成熟。般若十利者。不取施相。不依戒。不",
    "X30n0600_008:0169b09": "住忍力。不離身心精進。禪無所住。魔不能擾。他言",
    "X30n0600_008:0169b10": "論不能動。達生死底。起增上慈。不樂二乘地。又四",
    "X30n0600_008:0169b11": "事應修檀。一修道者破慳貪故。二莊嚴菩提故。三",
    "X30n0600_008:0169b12": "自他利益。欲施。施時。施已。皆歡喜名自利。飢渴者",
    "X30n0600_008:0169b13": "得除。是名利他。四得後世大善果。後世獲大尊貴",
    "X30n0600_008:0169b14": "饒財。四事應持戒。自修善法滅惡戒。莊嚴菩提攝",
    "X30n0600_008:0169b15": "眾生。臥覺安不悔恨。於眾生無害心。後受人天。得",
    "X30n0600_008:0169b16": "涅槃等樂。四事應修忍。修忍除不忍。莊嚴菩提攝",
    "X30n0600_008:0169b17": "眾生。彼此離怖畏。後世無瞋。眷屬不壞。不受苦惱。",
    "X30n0600_008:0169b18": "得人天涅槃樂。四事應修精進。進破懈怠。莊嚴菩",
    "X30n0600_008:0169b19": "提。攝眾生。增長善法。是自利。不惱他是利他。後得",
    "X30n0600_008:0169b20": "大力致菩提。四事應修禪定。定破亂心。莊嚴菩提。",
    "X30n0600_008:0169b21": "攝眾生。身心寂靜。是自利。不惱眾生是利他。後受",
    "X30n0600_008:0169b22": "清淨身。安隱得涅槃。四事應修般若。智慧破無明。",
    "X30n0600_008:0169b23": "莊嚴菩提。攝眾生。智慧自樂。是自利。能教眾生。是",
    "X30n0600_008:0169b24": "利他。能壞煩惱及智障等。是大果。如此流例。是別",
    "X30n0600_008:0169c01": "教明六度。後約圓教者。月藏第一云。若眾生唯依",
    "X30n0600_008:0169c02": "讀誦。求菩提。是人為著世俗。尚不調己煩惱。何能",
    "X30n0600_008:0169c03": "調他。是人著嫉妬。名利。富貴。高心自是輕慢毀他。",
    "X30n0600_008:0169c04": "尚不得欲界善根。況色無色善根。況二乘菩提。況",
    "X30n0600_008:0169c05": "無上菩提。如星火不能乾海。口氣不能動山。藕絲",
    "X30n0600_008:0169c06": "不能稱岳。何者。世俗心不能滿菩提。何者是第一",
    "X30n0600_008:0169c07": "義。謂造一切福事。若修身。修心。修慧。以第一義熏",
    "X30n0600_008:0169c08": "修。則速滿六波羅蜜。若行若坐。捨攀緣想。是檀。捨",
    "X30n0600_008:0169c09": "攀緣不犯是尸。於境界不生瘡疣是羼。不捨於離",
    "X30n0600_008:0169c10": "是進。於事中不於逸是禪。於諸法體性無生是般",
    "X30n0600_008:0169c11": "若。復次於陰捨是檀。不計念陰是尸。於陰無我想",
    "X30n0600_008:0169c12": "是羼。於陰不起怨想是進。於陰不熾然是禪。於陰",
    "X30n0600_008:0169c13": "畢竟棄是般若。於界捨是檀。於界不擾濁是尸。於",
    "X30n0600_008:0169c14": "界捨因緣是羼。於界數數捨是進。於界不起發是",
    "X30n0600_008:0169c15": "禪。於界如幻想是般若。如是等是名第一義諦。善",
    "X30n0600_008:0169c16": "巧方便。甚深法要。能滿六波羅蜜。以此法自為為",
    "X30n0600_008:0169c17": "他。三世菩薩。悉修是法。成菩提。故非世俗也。此法",
    "X30n0600_008:0169c18": "息眾生煩惱道苦道。安置菩提道。華嚴七地。方明",
    "X30n0600_008:0169c19": "念念具十波羅蜜。修習一切佛法。以求佛道。善根",
    "X30n0600_008:0169c20": "與一切眾生。是檀。能滅一切煩惱熱是尸。於一切",
    "X30n0600_008:0169c21": "眾生無所傷是忍。求善無厭是進。修道心不散。常",
    "X30n0600_008:0169c22": "向一切智是禪。忍諸法不生門是般若。能起無量",
    "X30n0600_008:0169c23": "智門是方便。求轉勝智是願。魔邪不能阻是力。於",
    "X30n0600_008:0169c24": "一切法相如實說。是智。是十波羅蜜具故。四攝道",
    "X30n0600_008:0170a01": "品。三解脫。一切助菩提法。於念念中皆具足。諸地",
    "X30n0600_008:0170a02": "皆念念具足。此地勝故。此借華嚴教道深位。以證",
    "X30n0600_008:0170a03": "今經圓人初心。驗知華嚴。存於教道。別義明矣。若",
    "X30n0600_008:0170a04": "圓極說。豈至七地。方具十耶。故知地持中。念念具",
    "X30n0600_008:0170a05": "十。六之與十。開合不同。若念念具十。何行何念。而",
    "X30n0600_008:0170a06": "不具十。一行一切行。斯之謂也。經中以持般若校",
    "X30n0600_008:0170a07": "量。過捨恒沙身。乃以實行。對事捨耳。若六皆法界。",
    "X30n0600_008:0170a08": "此則不然。故不可以三事皆空。及以次第出生諸",
    "X30n0600_008:0170a09": "行而比之。又此六度。上下諸文。非不略釋。觀其文",
    "X30n0600_008:0170a10": "意。隨事各別。若序中橫見。但是現相。發彌勒疑。文",
    "X30n0600_008:0170a11": "殊引古。種種之言。為引同耳。過去佛章。為開五乘。",
    "X30n0600_008:0170a12": "菩薩之文。六度甚略。藥草喻中。三菩薩位。不語行",
    "X30n0600_008:0170a13": "相。意在辨於差與無差。分別功德。略舉五度。為校",
    "X30n0600_008:0170a14": "量本。亦非正意。故無行法。唯此中經。文雖略列。而",
    "X30n0600_008:0170a15": "正明行因趣果之相。故釋者委列。使一切行會入",
    "X30n0600_008:0170a16": "一乘。方是此中釋迦所行。圓教本迹六度之相也。",
    "X30n0600_008:0170a17": "三十二相。八十種好。紫磨金色。十力。四無所畏。四攝",
    "X30n0600_008:0170a18": "法。十八不共神通道力。成等正覺。廣度眾生。皆因提",
    "X30n0600_008:0170a19": "婆達多善知識故。",
    "X30n0600_008:0170a20": "次明釋迦為弟子果圓也。然三十二相。諸教所列。",
    "X30n0600_008:0170a21": "修得不同。多在教道。若實道者。但是發得。不須各",
    "X30n0600_008:0170a22": "修。如下龍女歎佛偈中。自非深達。安能具相。委如",
    "X30n0600_008:0170a23": "止觀第一見相中說。三十二相者。足下平如奩底。",
    "X30n0600_008:0170a24": "足趺隆如龜背。兩相共一修。堅固布施。千輻輪但",
    "X30n0600_008:0170b01": "一修。安慰怖者。足跟長。手足指長。圓直身。三相共",
    "X30n0600_008:0170b02": "一修。謂不殺戒。七處滿。肩。頸。臂。脚。一修。恒作施主。",
    "X30n0600_008:0170b03": "手足合縵。及柔輭兩相一修。謂四攝。足跟直。踝不",
    "X30n0600_008:0170b04": "現。毛右旋。三相共一修。恒以善法。饒益眾生。鹿腨",
    "X30n0600_008:0170b05": "(市兗)膓相一修。以經書教人不吝。皮膚不受塵垢相",
    "X30n0600_008:0170b06": "一修。如問而答。黃金色相一修。忍辱好衣施。陰馬",
    "X30n0600_008:0170b07": "藏相一修。和合諍訟。梵身圓等相。手摩膝相。共一",
    "X30n0600_008:0170b08": "修。慈心等教導。肩圓。項光。師子臆。三相共一修。恒",
    "X30n0600_008:0170b09": "令施得增長。萬字相一修。不惱眾生。紺眼。牛王睫。",
    "X30n0600_008:0170b10": "二相共一修。不恙愛視眾生。頂髻。青髮。二相共一",
    "X30n0600_008:0170b11": "修。諸功德。在眾人前。一孔一毛。白毫。二相共一修。",
    "X30n0600_008:0170b12": "不妄語。四十齒。白齊。二相共一修。不兩舌。廣長舌。",
    "X30n0600_008:0170b13": "梵音聲。二相共一修。不麤惡語。師子頰一修。不綺",
    "X30n0600_008:0170b14": "語。四牙一修。離邪命。一切眾生功德。等佛一毛。佛",
    "X30n0600_008:0170b15": "諸毛功德。等一好。諸好等一相。諸相等白毫肉髻。",
    "X30n0600_008:0170b16": "白毫肉髻百千萬億。乃成梵音聲。三十二相。因雖",
    "X30n0600_008:0170b17": "各各。論其真因。持戒精進。精進無戒。尚不得人天",
    "X30n0600_008:0170b18": "身。況餘相耶。此則三藏教佛相本也。空無生。是通",
    "X30n0600_008:0170b19": "教相本。道種智。是別教相本。實相。是圓教佛相本。",
    "X30n0600_008:0170b20": "八十種好者。二十指。手足表裏八處平滿。踝。膝。髀。",
    "X30n0600_008:0170b21": "六處好妙。肩。肘。腕。六處滿。兩髂。奇中三處好。髖尻",
    "X30n0600_008:0170b22": "二處。馬藏一。兩髆二。腰臍二。脅腋乳六。腹胸背項",
    "X30n0600_008:0170b23": "四。上下牙。上下唇齶。兩頰。兩鬢。兩目。兩眉。兩鼻孔。",
    "X30n0600_008:0170b24": "額。兩&#;。兩耳。頭圓。是八十好也。若約四教。分別四",
    "X30n0600_008:0170c01": "種八十好。義竝準上。△下第二明師妙果當成佛。",
    "X30n0600_008:0170c02": "師中復三。",
    "X30n0600_008:0170c03": "告諸四眾。提婆達多。却後過無量劫。當得成佛。號曰",
    "X30n0600_008:0170c04": "天王如來。應供。正徧知。明行足。善逝。世間解。無上士。",
    "X30n0600_008:0170c05": "調御丈夫。天人師。佛世尊。世界名天道。",
    "X30n0600_008:0170c06": "初正果成。分陀利云。調達作佛。號提和羅耶。漢言",
    "X30n0600_008:0170c07": "天王。國名提和越。漢言天地。",
    "X30n0600_008:0170c08": "時天王佛住世。二十中劫。廣為眾生。說於玅法。恒河",
    "X30n0600_008:0170c09": "沙眾生。得阿羅漢果。無量眾生。發緣覺心。恒河沙眾",
    "X30n0600_008:0170c10": "生。發無上道心。得無生忍。住不退轉。",
    "X30n0600_008:0170c11": "第二明在世化度也。",
    "X30n0600_008:0170c12": "時天王佛。般涅槃後。正法住世。二十中劫。全身舍利。",
    "X30n0600_008:0170c13": "起七寶塔。高六十由旬。縱廣四十由旬。諸天人民。悉",
    "X30n0600_008:0170c14": "以雜華末香。燒香塗香。衣服瓔珞。幢幡寶葢。伎樂歌",
    "X30n0600_008:0170c15": "頌。禮拜供養七寶妙塔。無量眾生。得阿羅漢果。無數",
    "X30n0600_008:0170c16": "眾生。悟辟支佛。不可思議眾生。發菩提心。至不退轉。",
    "X30n0600_008:0170c17": "第三明滅後利益也。",
    "X30n0600_008:0170c18": "佛告諸比丘。未來世中。若有善男子善女人。聞妙法",
    "X30n0600_008:0170c19": "華經。提婆達多品。淨心信敬。不生疑惑者。不墯地獄",
    "X30n0600_008:0170c20": "餓鬼畜生。生十方佛前。所生之處。常聞此經。若生人",
    "X30n0600_008:0170c21": "天中。受勝妙樂。若在佛前。蓮華化生。",
    "X30n0600_008:0170c22": "第三勸修如文。蓮華化生者。胎經云。蓮華生者。非",
    "X30n0600_008:0170c23": "胎卵濕化之化也。非化而化耳。實不如四生中之",
    "X30n0600_008:0170c24": "化生。如諸天化生。仍在父母膝等生。況同四趣中",
    "X30n0600_008:0171a01": "耶。請觀音云。蓮華化生為父母。無量壽觀云。處華",
    "X30n0600_008:0171a02": "臺久者為胎生。實非胎也。例蓮華生。亦稱濕卵。而",
    "X30n0600_008:0171a03": "非濕卵。今此乃是忽然而有。如淨德王家忽然化",
    "X30n0600_008:0171a04": "生。但以蓮華在濕未剖。如濕如卵。含在華內。義之",
    "X30n0600_008:0171a05": "如胎。大寶積云。菩薩成就八法。於諸佛前。蓮華化",
    "X30n0600_008:0171a06": "生。一者乃至失命不說他過。二者化人令歸三寶。",
    "X30n0600_008:0171a07": "三者安置一切於菩提心。四者梵行不染。五者造",
    "X30n0600_008:0171a08": "佛安華座上。六者能除眾生憂惱。七者於貢高人。",
    "X30n0600_008:0171a09": "常自謙下。八者不惱他人。寶積雖爾。以諸經論隨",
    "X30n0600_008:0171a10": "宜說耳。假使一切經論所列。生蓮華緣。竝為今文",
    "X30n0600_008:0171a11": "聞品功德之所超過。故華生雖同。本緣各別。△下",
    "X30n0600_008:0171a12": "於時去。第二明今日文殊通經利益。復二。初明文",
    "X30n0600_008:0171a13": "殊通經。二從文殊言我於海中下。明利益。第一復",
    "X30n0600_008:0171a14": "五。",
    "X30n0600_008:0171a15": "於時下方多寶世尊。所從菩薩。名曰智積。啟多寶佛。",
    "X30n0600_008:0171a16": "當還本土。",
    "X30n0600_008:0171a17": "初明通經五中。第一智積請退。分陀利經云。下方",
    "X30n0600_008:0171a18": "佛所從菩薩。名般若拘羅。漢言智積也。",
    "X30n0600_008:0171a19": "釋迦牟尼佛。告智積曰。善男子。且待須臾。此有菩薩。",
    "X30n0600_008:0171a20": "名文殊師利。可與相見。論說玅法。可還本土。",
    "X30n0600_008:0171a21": "第二釋迦止之。令待通經利益之證。智積謂。多寶",
    "X30n0600_008:0171a22": "為證經故出。勸物流通既訖。是故請還。釋迦止者。",
    "X30n0600_008:0171a23": "雖迹門事訖。本門未彰。故託在文殊。以留多寶。佛",
    "X30n0600_008:0171a24": "之密意。非菩薩所知。密意之言。諸師不知也。",
    "X30n0600_008:0171b01": "爾時文殊師利。坐千葉蓮華。大如車輪。俱來菩薩。亦",
    "X30n0600_008:0171b02": "坐寶蓮華。從於大海娑竭羅龍宮。自然涌出。住虗空",
    "X30n0600_008:0171b03": "中。詣靈鷲山。從蓮華下。至於佛前。頭面敬禮二世尊",
    "X30n0600_008:0171b04": "足。修敬已畢。往智積所。共相慰問。却坐一面。",
    "X30n0600_008:0171b05": "第三文殊尋來。有人問。序中在座。今云何海來者。",
    "X30n0600_008:0171b06": "今為答之。豈以凡情。而度聖境。不起此會。於海化",
    "X30n0600_008:0171b07": "物。義亦何辜。亦可在序一期益訖。去時豈要白知。",
    "X30n0600_008:0171b08": "來時大利方生。與眾自海而至。若例地涌菩薩讚",
    "X30n0600_008:0171b09": "辭。此經甚略。或當彼有廣文。具有出會之語。而傳",
    "X30n0600_008:0171b10": "至此者略耳。問。三千大千之外。各辰四百萬億國",
    "X30n0600_008:0171b11": "土清淨瑠璃。無後大海。文殊何故仍云海來。答。事",
    "X30n0600_008:0171b12": "釋未爽。況不思議。今三義通之。一者既移人天。及",
    "X30n0600_008:0171b13": "變大海。從所移處來。應無遠弊。二者眾海縱移。龍",
    "X30n0600_008:0171b14": "宮不動。龍謂不動。而所居已變。從變而不變處來。",
    "X30n0600_008:0171b15": "有何不可。三者無緣者被移。有緣者今來。此不思",
    "X30n0600_008:0171b16": "議山海。宛然令眾不見。但是變見。非謂改體。文殊",
    "X30n0600_008:0171b17": "既不起而往。其土亦即穢而淨。故淨名云。移置他",
    "X30n0600_008:0171b18": "土。都不使人有往來想。此中乃使有往來想。而本",
    "X30n0600_008:0171b19": "不移。故知應有機者。則土變。眾移而尚來。其無緣",
    "X30n0600_008:0171b20": "者。土復眾來而不至。所以理雖無動。化事成規。故",
    "X30n0600_008:0171b21": "使所見不同。往來時異。菩薩化儀尚爾。豈佛設變",
    "X30n0600_008:0171b22": "同凡。問。不起而往。何故云來。答。示彼此眾。知經功",
    "X30n0600_008:0171b23": "力。識稟教益。故須云來。不往而往。不來而來。皆為",
    "X30n0600_008:0171b24": "利物。何須此難。故知他土。未必見來。彼不見來。此",
    "X30n0600_008:0171c01": "不見去。不來不去。而移事宛然。如淨名足指按地。",
    "X30n0600_008:0171c02": "是時大眾。自見坐寶蓮華。而土穢如故。此竝記文。",
    "X30n0600_008:0171c03": "荊谿料簡顯義。",
    "X30n0600_008:0171c04": "智積菩薩。問文殊師利。仁往龍宮。所化眾生。其數幾",
    "X30n0600_008:0171c05": "何。",
    "X30n0600_008:0171c06": "智積發問。△第五文殊答。非口所宣。第五復為七。",
    "X30n0600_008:0171c07": "文殊師利言。其數無量。不可稱計。非口所宣。非心所",
    "X30n0600_008:0171c08": "測。且待須臾。自當有證。",
    "X30n0600_008:0171c09": "第一文殊答利益甚眾也。",
    "X30n0600_008:0171c10": "所言未竟。無數菩薩。坐寶蓮華。從海涌出。詣靈鷲山。",
    "X30n0600_008:0171c11": "住在虗空。",
    "X30n0600_008:0171c12": "第二蒙益者皆集證。",
    "X30n0600_008:0171c13": "此諸菩薩。皆是文殊師利之所化度。具菩薩行。皆共",
    "X30n0600_008:0171c14": "論說六波羅蜜。",
    "X30n0600_008:0171c15": "三明文殊所化。",
    "X30n0600_008:0171c16": "本聲聞人。在虗空中。說聲聞行。",
    "X30n0600_008:0171c17": "第四先稟權教。住二乘道。分陀利經云。蓮華從池",
    "X30n0600_008:0171c18": "出者。本發菩薩心。其華在空中。說摩訶衍事。本發",
    "X30n0600_008:0171c19": "聲聞心者。華在空中。但說斷生死事。",
    "X30n0600_008:0171c20": "今皆修行大乘空義。",
    "X30n0600_008:0171c21": "第五明今聞實教。悉住大乘法。",
    "X30n0600_008:0171c22": "文殊師利。謂智積曰。於海教化。其事如此。",
    "X30n0600_008:0171c23": "第六文殊師利結益。",
    "X30n0600_008:0171c24": "爾時智積菩薩。以偈讚曰。",
    "X30n0600_008:0172a01": "大智德勇健。化度無量眾。今此諸大會。及我皆已見。",
    "X30n0600_008:0172a02": "演暢實相義。開闡一乘法。廣導諸羣生。令速成菩提。",
    "X30n0600_008:0172a03": "第七智積偈歎。△從文殊去。第二明利益。文為九。",
    "X30n0600_008:0172a04": "文殊師利言。我於海中。唯常宣說妙法華經。",
    "X30n0600_008:0172a05": "第一文殊自敘。",
    "X30n0600_008:0172a06": "智積菩薩。問文殊師利言。此經甚深微妙。諸經中寶。",
    "X30n0600_008:0172a07": "世所希有。頗有眾生。勤加精進。修行此經。速得佛不。",
    "X30n0600_008:0172a08": "第二智積發問。",
    "X30n0600_008:0172a09": "文殊師利言。有娑竭羅龍王女。年始八歲。智慧利根。",
    "X30n0600_008:0172a10": "善知眾生諸根行業。得陀羅尼。諸佛所說。甚深祕藏。",
    "X30n0600_008:0172a11": "悉能受持。深入禪定。了達諸法。於剎那頃。發菩提心。",
    "X30n0600_008:0172a12": "得不退轉。辯才無礙。慈念眾生。猶如赤子。功德具足。",
    "X30n0600_008:0172a13": "心念口演。微妙廣大。慈悲仁讓。志意和雅。能至菩提。",
    "X30n0600_008:0172a14": "第三文殊正答。",
    "X30n0600_008:0172a15": "智積菩薩言。我見釋迦如來。於無量劫。難行苦行。積",
    "X30n0600_008:0172a16": "功累德。求菩薩道。未曾止息。觀三千大千世界。乃至",
    "X30n0600_008:0172a17": "無有如芥子許。非是菩薩捨身命處。為眾生故。然後",
    "X30n0600_008:0172a18": "乃得成菩提道。不信此女。於須臾頃。便成正覺。",
    "X30n0600_008:0172a19": "第四智積執別教而為疑。△第五龍女明圓釋疑。",
    "X30n0600_008:0172a20": "初長行。次偈。自為三。",
    "X30n0600_008:0172a21": "言論未訖。時龍王女。忽現於前。頭面禮敬。却住一面。",
    "X30n0600_008:0172a22": "初是經家敘忽現申敬也。",
    "X30n0600_008:0172a23": "以偈讚曰。",
    "X30n0600_008:0172a24": "偈復為三。",
    "X30n0600_008:0172b01": "深達罪福相。徧昭於十方。",
    "X30n0600_008:0172b02": "初半偈。明持經得解也。罪福者。約七方便傳作。今",
    "X30n0600_008:0172b03": "偈深達無罪無福。入一實相。名為深達。十方即十",
    "X30n0600_008:0172b04": "法界。同以實慧朗之。故言徧照。",
    "X30n0600_008:0172b05": "微妙淨法身。具相三十二。以八十種好。用莊嚴法身。",
    "X30n0600_008:0172b06": "天人所戴仰。龍神咸恭敬。一切眾生類。無不宗奉者。",
    "X30n0600_008:0172b07": "次二偈。明成就二身。具三十二相者。深得法身之",
    "X30n0600_008:0172b08": "理。即備相好。如大品明。欲得一切法。當學般若。如",
    "X30n0600_008:0172b09": "得如意珠。二乘但得空。空無相好也。",
    "X30n0600_008:0172b10": "又聞成菩提。唯佛當證知。我闡大乘教。度脫苦眾生。",
    "X30n0600_008:0172b11": "第三引佛為證。△第六身子狹小三藏權難。為二。",
    "X30n0600_008:0172b12": "爾時舍利弗。語龍女言。汝謂不久。得無上道。是事難",
    "X30n0600_008:0172b13": "信。",
    "X30n0600_008:0172b14": "初身子復難。先總明難信。",
    "X30n0600_008:0172b15": "所以者何。女身垢穢。非是法器。云何能得無上菩提。",
    "X30n0600_008:0172b16": "佛道懸曠。逕無量劫。勤苦積行。具修諸度。然後乃成。",
    "X30n0600_008:0172b17": "又女人身。猶有五障。一者不得作梵天王。二者帝釋。",
    "X30n0600_008:0172b18": "三者魔王。四者轉輪聖王。五者佛身。云何女身。速得",
    "X30n0600_008:0172b19": "成佛。",
    "X30n0600_008:0172b20": "此是第二身子釋有五礙。",
    "X30n0600_008:0172b21": "爾時龍女。有一寶珠。價直三千大千世界。持以上佛。",
    "X30n0600_008:0172b22": "佛即受之。",
    "X30n0600_008:0172b23": "第七龍女以實除疑。現成明證中。初獻珠。表得圓",
    "X30n0600_008:0172b24": "解。圓珠表其修得圓因。奉佛是將因尅果。佛受疾",
    "X30n0600_008:0172c01": "者。獲果速也。此即一念坐道場。成佛不虗。明證若",
    "X30n0600_008:0172c02": "此。",
    "X30n0600_008:0172c03": "龍女謂智積菩薩。尊者舍利弗言。我獻寶珠。世尊納",
    "X30n0600_008:0172c04": "受。是事疾不。答言甚疾。女言。以汝神力。觀我成佛。復",
    "X30n0600_008:0172c05": "速於此。",
    "X30n0600_008:0172c06": "次正示因圓果滿。胎經云。魔梵釋女。皆不捨身。不",
    "X30n0600_008:0172c07": "受身。悉於現身得成佛。故偈言。法性如大海。不說",
    "X30n0600_008:0172c08": "有是非。凡夫賢聖人。平等無高下。唯在心垢滅。取",
    "X30n0600_008:0172c09": "證如反掌。問。此龍女為不捨分段。即成佛否。若不",
    "X30n0600_008:0172c10": "即身成佛。此文及胎經云何通耶。答。今龍女文。從",
    "X30n0600_008:0172c11": "同體權說。以證圓經成佛速疾。若實行不疾。權行",
    "X30n0600_008:0172c12": "徒引。是則權實義等。理不徒然。故胎經偈。從實得",
    "X30n0600_008:0172c13": "說。若實得者。從六根淨。得無生忍。當知龍女應物",
    "X30n0600_008:0172c14": "所好。容起神變。現身成佛。及證圓經。既證無生。豈",
    "X30n0600_008:0172c15": "不能知本無捨受。何妨捨此往彼。餘教凡位。至此",
    "X30n0600_008:0172c16": "會中。進斷無明。亦復如是。凡如此例。必須權實不",
    "X30n0600_008:0172c17": "二。以釋疑妨。",
    "X30n0600_008:0172c18": "當時眾會。皆見龍女。忽然之間。變成男子。具菩薩行。",
    "X30n0600_008:0172c19": "即往南方無垢世界。坐寶蓮華。成等正覺。三十二相。",
    "X30n0600_008:0172c20": "八十種好。普為十方一切眾生。演說妙法。",
    "X30n0600_008:0172c21": "此是第八中。初時眾見聞。住南方者。由被緣熟。宜",
    "X30n0600_008:0172c22": "以八相成道。此土緣薄。秪以龍女教化。此是權巧",
    "X30n0600_008:0172c23": "之力。得一身一切身。普現色身三昧也。況權巧者。",
    "X30n0600_008:0172c24": "不必一向唯作權釋。秪云龍女已得無生。則約體",
    "X30n0600_008:0173a01": "用。而論權巧。非謂專約本迹為權巧也。故權實二",
    "X30n0600_008:0173a02": "義。經力俱成。他人釋此。或云龍女七地十地等者。",
    "X30n0600_008:0173a03": "不能顯經力用故也。",
    "X30n0600_008:0173a04": "爾時娑婆世界。菩薩聲聞。天龍八部。人與非人。皆遙",
    "X30n0600_008:0173a05": "見彼龍女成佛。普為時會人天說法。心大歡喜。悉遙",
    "X30n0600_008:0173a06": "敬禮。無量眾生。聞法解悟。得不退轉。無量眾生。得受",
    "X30n0600_008:0173a07": "道記。無垢世界。六反震動。娑婆世界。三千眾生。住不",
    "X30n0600_008:0173a08": "退地。三千眾生。發菩提心。而得受記。",
    "X30n0600_008:0173a09": "此是第八中。次人天歡喜。彼此蒙益。",
    "X30n0600_008:0173a10": "智積菩薩。及舍利弗。一切眾會。默然信受。",
    "X30n0600_008:0173a11": "第九智積身子等。默然信伏。此是文殊通經。龍女",
    "X30n0600_008:0173a12": "作佛竟。此達多品。引往弘經彼我兼益。明今宣化",
    "X30n0600_008:0173a13": "事驗不虗。以勸流通。文畢。",
    "X30n0600_008:0173a14": "妙法蓮華經勸持品第十三",
    "X30n0600_008:0173a15": "此品。是迹門五品單流通中。第三八萬大土。此土",
    "X30n0600_008:0173a16": "弘經。新得記者。他土弘通也。有本云勸持者。義須",
    "X30n0600_008:0173a17": "兩存。隨題皆得。不及從初。故題持品。二萬菩薩奉",
    "X30n0600_008:0173a18": "命弘經。故名持品。重勸八十萬億那由他弘經。故",
    "X30n0600_008:0173a19": "名勸持品。問。何故爾。答。二萬是法師品初。別命之",
    "X30n0600_008:0173a20": "數。故奉旨受持。八十萬億那由他等。前無別命。止",
    "X30n0600_008:0173a21": "通覓。今佛眼視。令其發誓。此土通經。證驗深重。佛",
    "X30n0600_008:0173a22": "意殷勤。是故蒙勸而弘。故有二意也。就文為二。先",
    "X30n0600_008:0173a23": "明受持。後明勸持。初文復為三。",
    "X30n0600_008:0173a24": "爾時藥王菩薩摩訶薩。及大樂說菩薩摩訶薩。與二",
    "X30n0600_008:0173b01": "萬菩薩眷屬俱。皆於佛前。作是誓言。惟願世尊。不以",
    "X30n0600_008:0173b02": "為慮。我等於佛滅後。當奉持讀誦說此經典。後惡世",
    "X30n0600_008:0173b03": "眾生。善根轉少。多增上慢。貪利供養。增不善根。遠離",
    "X30n0600_008:0173b04": "解脫。雖難可教化。我等當起大忍力。讀誦此經。持說",
    "X30n0600_008:0173b05": "書寫。種種供養。不惜身命。",
    "X30n0600_008:0173b06": "初二萬菩薩奉命。此土持經也。",
    "X30n0600_008:0173b07": "爾時眾中。五百阿羅漢。得受記者。白佛言。世尊。我等",
    "X30n0600_008:0173b08": "亦自誓願。於異國土。廣說此經。復有學無學八千人",
    "X30n0600_008:0173b09": "得受記者。從座而起。合掌向佛。作是誓言。世尊。我等",
    "X30n0600_008:0173b10": "亦當於他國土。廣說此經。所以者何。是娑婆國中。人",
    "X30n0600_008:0173b11": "多弊惡。懷增上慢。功德淺薄。瞋濁諂曲。心不實故。",
    "X30n0600_008:0173b12": "次五百八千聲聞發誓。他國流通也。",
    "X30n0600_008:0173b13": "爾時。佛姨母摩訶波闍波提比丘尼。與學無學比丘",
    "X30n0600_008:0173b14": "尼六千人。俱從座而起。一心合掌。瞻仰尊顏。目不暫",
    "X30n0600_008:0173b15": "捨。",
    "X30n0600_008:0173b16": "此諸尼請記有三。初波闍波提請記也。姨母者。本",
    "X30n0600_008:0173b17": "行經云。釋種有長者。名善覺。生八女。時淨飯王與",
    "X30n0600_008:0173b18": "三弟。四人各納二女。淨飯王妃。即是摩耶。此云天",
    "X30n0600_008:0173b19": "后。生太子已。七日命終。生忉利天中。次妃即第八",
    "X30n0600_008:0173b20": "女。名摩訶波闍波提。亦云大愛道。即是其姨。故云",
    "X30n0600_008:0173b21": "姨母也。問。此諸聲聞。已成大士。何故不能此土弘",
    "X30n0600_008:0173b22": "經耶。答。為引初心始行菩薩。未能惡世苦行通經。",
    "X30n0600_008:0173b23": "復欲開於始行安樂行品也。",
    "X30n0600_008:0173b24": "於時世尊。告憍曇彌。何故憂色。而視如來。汝心將無",
    "X30n0600_008:0173c01": "謂我不說汝名。授阿耨多羅三藐三菩提記耶。憍曇",
    "X30n0600_008:0173c02": "彌。我先總說。一切聲聞。皆已授記。今汝欲知記者。將",
    "X30n0600_008:0173c03": "來之世。當於六萬八千億諸佛法中。為大法師。及六",
    "X30n0600_008:0173c04": "千學無學比丘尼。俱為法師。汝如是漸漸具菩薩道。",
    "X30n0600_008:0173c05": "當得作佛。號一切眾生喜見如來。應供。正徧知。明行",
    "X30n0600_008:0173c06": "足。善逝。世間解。無上士。調御丈夫。天人師。佛世尊。憍",
    "X30n0600_008:0173c07": "曇彌。是一切眾生喜見佛。及六千菩薩。轉次授記。得",
    "X30n0600_008:0173c08": "阿耨多羅三藐三菩提。",
    "X30n0600_008:0173c09": "次如來與記也。憍曇彌此云最勝。即是波闍波提。",
    "X30n0600_008:0173c10": "亦云瞿曇彌。姓也。總與波闍及六千授記竟。",
    "X30n0600_008:0173c11": "爾時。羅睺羅母。耶輸陀羅比丘尼。作是念。世尊於授",
    "X30n0600_008:0173c12": "記中。獨不說我名。",
    "X30n0600_008:0173c13": "二耶輸請記。耶輸此云名聞也。",
    "X30n0600_008:0173c14": "佛告耶輸陀羅。汝於來世百千萬億諸佛法中。修菩",
    "X30n0600_008:0173c15": "薩行。為大法師。漸具佛道。於善國中。當得作佛。號具",
    "X30n0600_008:0173c16": "足千萬光相如來。應供。正徧知。明行足。善逝。世間解。",
    "X30n0600_008:0173c17": "無上士。調御丈夫。天人師。佛世尊。佛壽無量阿僧祇",
    "X30n0600_008:0173c18": "劫。",
    "X30n0600_008:0173c19": "次明與記。",
    "X30n0600_008:0173c20": "爾時摩訶波闍波提比丘尼。及耶輸陀羅比丘尼。并",
    "X30n0600_008:0173c21": "其眷屬。皆大歡喜。得未曾有。即於佛前。而說偈言。",
    "X30n0600_008:0173c22": "世尊導師。安隱天人。我等聞記。心安具足。",
    "X30n0600_008:0173c23": "此是諸尼領解歡喜。",
    "X30n0600_008:0173c24": "諸比丘尼。說是偈已。白佛言。世尊。我等亦能於他方",
    "X30n0600_008:0174a01": "國土。廣宣此經。",
    "X30n0600_008:0174a02": "此是諸尼發誓弘經。△第二勸持。有長行偈頌。長",
    "X30n0600_008:0174a03": "行有五。",
    "X30n0600_008:0174a04": "爾時世尊。視八十萬億那由他諸菩薩摩訶薩。是諸",
    "X30n0600_008:0174a05": "菩薩。皆是阿惟越致。轉不退法輪。得諸陀羅尼。",
    "X30n0600_008:0174a06": "初佛眼視。即是默勸。而不告者。上來雖不別命。而",
    "X30n0600_008:0174a07": "舉持經功德深厚。引證分明。多寶分身。遠來勸發。",
    "X30n0600_008:0174a08": "此之殷勤。事已義足。有欲應命。宜即發誓。無復繁",
    "X30n0600_008:0174a09": "言。又將護聲聞他方之願。是故世尊不侯稱揚也。",
    "X30n0600_008:0174a10": "即從座起。至於佛前。一心合掌。而作是念。若世尊。告",
    "X30n0600_008:0174a11": "敕我等持說此經者。當如佛教。廣宣斯法。",
    "X30n0600_008:0174a12": "第二菩薩請告。",
    "X30n0600_008:0174a13": "復作是念。佛今默然。不見告敕。",
    "X30n0600_008:0174a14": "三明今佛默然。",
    "X30n0600_008:0174a15": "我當云何。時諸菩薩。敬順佛意。并欲自滿本願。便於",
    "X30n0600_008:0174a16": "佛前。作師子吼。",
    "X30n0600_008:0174a17": "第四菩薩知意。",
    "X30n0600_008:0174a18": "而發誓言。世尊。我等於如來滅後。周旋往返十方世",
    "X30n0600_008:0174a19": "界。能令眾生。書寫此經。受持讀誦。解說其義。如法修",
    "X30n0600_008:0174a20": "行。正憶念。皆是佛之威力。唯願世尊。在於他方。遙見",
    "X30n0600_008:0174a21": "守護。",
    "X30n0600_008:0174a22": "第五發誓通經。△下去偈文。是孤起偈。諸菩薩等。",
    "X30n0600_008:0174a23": "請護弘經。即是自述弘經方軌故也。何者。以由佛",
    "X30n0600_008:0174a24": "於法師品中。說方軌竟。寶塔慕覓用方軌人。達多",
    "X30n0600_008:0174b01": "引往用方軌者。安樂行。是始行方軌。故云住忍辱",
    "X30n0600_008:0174b02": "地等。具如後品。若不爾者。則弘經無軌。無軌弘經。",
    "X30n0600_008:0174b03": "斯無是處。如赤身入陣。自損不虗。被鎧之言。應不",
    "X30n0600_008:0174b04": "徒設。偈有二十行。請護持經。前十七行。被忍衣弘",
    "X30n0600_008:0174b05": "經。次第二一行。入室弘經。次第三一行。坐座弘經。",
    "X30n0600_008:0174b06": "次第四一行。總結請知。",
    "X30n0600_008:0174b07": "即時諸菩薩。俱同發聲。而說偈言。",
    "X30n0600_008:0174b08": "下初忍衣中。細科為三。",
    "X30n0600_008:0174b09": "惟願不為慮。於佛滅度後。恐怖惡世中。我等當廣說。",
    "X30n0600_008:0174b10": "初總明時節也。△次所忍境又三。",
    "X30n0600_008:0174b11": "有諸無智人。惡口罵詈等。及加刀杖者。我等皆應忍。",
    "X30n0600_008:0174b12": "初一行。通明俗眾。是所忍邪見人也。",
    "X30n0600_008:0174b13": "惡世中比丘。邪智心諂曲。未得謂為得。我慢心充滿。",
    "X30n0600_008:0174b14": "次一行。明出家增上慢者。此又過前。",
    "X30n0600_008:0174b15": "或有阿練若。衲衣在空閑。自謂行真道。輕賤人間者。",
    "X30n0600_008:0174b16": "貪著利養故。與白衣說法。為世所恭敬。如六通羅漢。",
    "X30n0600_008:0174b17": "是人懷惡心。常念世俗事。假名阿練若。好出我等過。",
    "X30n0600_008:0174b18": "而作如是言。此諸比丘等。為貪利養故。說外道論義。",
    "X30n0600_008:0174b19": "自作此經典。誑惑世間人。為求名聞故。分別說是經。",
    "X30n0600_008:0174b20": "常在大眾中。欲毀我等故。向國王大臣。婆羅門居士。",
    "X30n0600_008:0174b21": "及餘比丘眾。誹謗說我惡。謂是邪見人。說外道論義。",
    "X30n0600_008:0174b22": "此上七行偈。是第三僭聖增上慢者。此過前最甚。",
    "X30n0600_008:0174b23": "以後後者。轉難識故。中阿含第六云。阿蘭若。此翻",
    "X30n0600_008:0174b24": "無事。即無諍也。有事必諍。頭陀此翻抖擻。寶雲經",
    "X30n0600_008:0174c01": "云。阿練兒處也。住阿蘭若者。不與世諍。不近不遠。",
    "X30n0600_008:0174c02": "便於乞食。有樹陰多華果。足淨水。無難事。不險阻。",
    "X30n0600_008:0174c03": "易登陟。獨無侶。誦所聞。蘭若比丘。見王王子婆羅",
    "X30n0600_008:0174c04": "門及一切人來。比丘唱善來善來。可就此坐。彼即",
    "X30n0600_008:0174c05": "共坐。彼不坐。比丘亦不得坐。應種種說法。安慰令",
    "X30n0600_008:0174c06": "喜。佛滅後末。惡世不應戒。比丘雖說戒法而得活。",
    "X30n0600_008:0174c07": "而於戒法不樂行。歷五分法身。餘一切道法。亦如",
    "X30n0600_008:0174c08": "是說。如齆鼻人。說栴檀。既自無香。亦不自聞。天人",
    "X30n0600_008:0174c09": "龍神。鳩槃荼。終不供養無戒人。餘四分亦如是。無",
    "X30n0600_008:0174c10": "有能將妙法來。必由淨戒之所起。餘定慧解脫亦",
    "X30n0600_008:0174c11": "如是。若遇垂死最重病。痛惱逼迫極無憀。念佛三",
    "X30n0600_008:0174c12": "昧常不捨。一切苦切奪其心。彼人自解是法故。則",
    "X30n0600_008:0174c13": "知一切諸法空。若不爾者。非蘭若行。凡居蘭若。為",
    "X30n0600_008:0174c14": "調煩惱。自舉蔑他。非無諍行。未知端拱意在何之。",
    "X30n0600_008:0174c15": "輕倨師友。傲慢王臣。況令無識者謂聖。使有眼者",
    "X30n0600_008:0174c16": "寒心。羅云之行永乖。空生之德安在。但由內心不",
    "X30n0600_008:0174c17": "實。專以身營外虗。篤論其道。諸無所云。審如賓頭",
    "X30n0600_008:0174c18": "盧知王七年矣國。及稠禪師進否為王。故起居適",
    "X30n0600_008:0174c19": "時。安得一向。十住婆沙明。蘭若比丘。乃至具五十",
    "X30n0600_008:0174c20": "法。方堪止住。乃至十二頭陀。各具十法。不然則且",
    "X30n0600_008:0174c21": "尋師進道。何遽守愚。出家離世。割愛慕道。應以五",
    "X30n0600_008:0174c22": "分而為正則。尚違小乘之式。而反輕於大教者。尤",
    "X30n0600_008:0174c23": "害之甚。若以此名。而均於大。則大乘三學二脫。可",
    "X30n0600_008:0174c24": "以自規。方應出家蘭若之式。若著所說。不勤行之。",
    "X30n0600_008:0175a01": "專思自活。如斯等輩。名相似三學。矯三學。賊三學。",
    "X30n0600_008:0175a02": "許三學。而欲輕於通經者。故令弘者。當著忍衣。專",
    "X30n0600_008:0175a03": "弘正法。有戒之人。具增三學。方名增戒。守一不行。",
    "X30n0600_008:0175a04": "信知戒減。戒尚不行。安行定慧。故須歷五分勘之。",
    "X30n0600_008:0175a05": "我等敬佛故。悉忍是諸惡。為斯所輕言。汝等皆是佛。",
    "X30n0600_008:0175a06": "如此輕慢言。皆當忍受之。濁劫惡世中。多有諸恐怖。",
    "X30n0600_008:0175a07": "惡鬼入其身。罵詈毀辱我。我等敬信佛。當著忍辱鎧。",
    "X30n0600_008:0175a08": "為說是經故。忍此諸難事。我不愛身命。但惜無上道。",
    "X30n0600_008:0175a09": "我等於來世。護持佛所囑。世尊自當知。濁世惡比丘。",
    "X30n0600_008:0175a10": "不知佛方便。隨宜所說法。惡口而顰蹙。數數見擯出。",
    "X30n0600_008:0175a11": "遠離於塔寺。如是等眾惡。念佛告敕故。皆當忍是事。",
    "X30n0600_008:0175a12": "此第三明著衣意。忍辱鎧者。應須四教釋忍。初三",
    "X30n0600_008:0175a13": "藏小乘中。阿含第五云。黑齒比丘。訴佛云。舍利弗",
    "X30n0600_008:0175a14": "罵我說我。佛疾喚舍利弗。實罵說不。舍利弗言。心",
    "X30n0600_008:0175a15": "不定者。或說罵。我心已定。云何說罵。如折角牛不",
    "X30n0600_008:0175a16": "觸嬈人。如殘童子恥不惱彼。我心如地水火風。淨",
    "X30n0600_008:0175a17": "與不淨。大小便利[口*弟]唾。受而不罵心如掃箒。淨不",
    "X30n0600_008:0175a18": "淨俱掃。又如破器盛脂。置之日中。渧渧恒漏。自觀",
    "X30n0600_008:0175a19": "九孔。常漏不淨。云何罵說於他。又如死蛇狗等。繫",
    "X30n0600_008:0175a20": "淨童子頸。慚恥自愧。不罵說他。佛問。如是惡人。汝",
    "X30n0600_008:0175a21": "云何觀。答。人有五。一身善口意不善。但念其善。不",
    "X30n0600_008:0175a22": "念不善。如衲衣比丘。見糞聚弊帛。左捉右舒。截棄",
    "X30n0600_008:0175a23": "不淨。而取於淨。念用其身淨。以規我身。棄其口意。",
    "X30n0600_008:0175a24": "以誡我口意。又口行淨。身意不淨。亦念其口。棄其",
    "X30n0600_008:0175b01": "身意。如熱渴者。值多草池。披草掬水。涼身止渴。又",
    "X30n0600_008:0175b02": "意淨。身口不淨亦念其意。不用其身口。如行路熱",
    "X30n0600_008:0175b03": "渴。唯牛跡少水。我若用掬若手。水則渾濁。應兩膝",
    "X30n0600_008:0175b04": "跪。兩手憑。口就吸之。以除熱渴。又三業皆不淨者。",
    "X30n0600_008:0175b05": "雖無可用。當痛念之。如路見病人。安置使穩。念此",
    "X30n0600_008:0175b06": "不淨。使得值善知識。治其三業。勿令墮落三途。又",
    "X30n0600_008:0175b07": "三種皆淨。常念是人。以自訓況。念齊願齊。如清涼",
    "X30n0600_008:0175b08": "池。多諸華草。熱渴入中。以自蘇息。常念境界。以去",
    "X30n0600_008:0175b09": "我惡。此是三藏教中。用苦無常不淨無我真空。為",
    "X30n0600_008:0175b10": "忍辱鎧也。毗婆沙第八云。念罵是一語。餘皆喚聲。",
    "X30n0600_008:0175b11": "終日喚聲。於我何為。又此方是卑陋語。他方是稱",
    "X30n0600_008:0175b12": "讚語。我若念此卑語。無處得樂。又觀此字。罵若顛",
    "X30n0600_008:0175b13": "倒。此字即成讚。又罵是一界少分。一入少分。一陰",
    "X30n0600_008:0175b14": "少分。罵少不罵多。又誰成就罵。罵者成就。成就自",
    "X30n0600_008:0175b15": "彼。於我何為。又罵是一字。一字不成罵。二字成罵。",
    "X30n0600_008:0175b16": "無有一時稱二字者。若稱後字。前字已滅。又能罵",
    "X30n0600_008:0175b17": "所罵一時。同一剎那俱滅。於我何為。如是等觀空",
    "X30n0600_008:0175b18": "如幻如化。用通空為鎧。委如止觀入空無生觀中",
    "X30n0600_008:0175b19": "具說。又婆沙第十七云。凡聖俱有三受。亦云五受。",
    "X30n0600_008:0175b20": "即憂喜苦樂捨。凡聖三受。云何差別。凡夫於苦受",
    "X30n0600_008:0175b21": "有二。一身受苦。二心受憂悲。如三毒箭。失樂則瞋。",
    "X30n0600_008:0175b22": "得樂則喜。不苦不樂則癡。聖人但有身受。而無心",
    "X30n0600_008:0175b23": "受。於苦不瞋。於樂不愛。於不苦不樂不癡。三使不",
    "X30n0600_008:0175b24": "能使。於使得解脫。故有凡聖之異。如此等有無差",
    "X30n0600_008:0175c01": "降者。此用別教。為忍辱鎧也。已上三教明鎧非妙。",
    "X30n0600_008:0175c02": "今經明鎧者。以念佛為忍辱鎧。是圓念法身佛。即",
    "X30n0600_008:0175c03": "第一義佛。即是法故。文云念佛告敕。即法也。佛即",
    "X30n0600_008:0175c04": "是僧。僧即事理俱和。毗盧遮那徧一切處。如此之",
    "X30n0600_008:0175c05": "鎧。一鎧一切鎧。即圓教鎧也。由能觀別。得諸教名。",
    "X30n0600_008:0175c06": "所觀五受。其相不別。故持者應觀三受。故云能忍",
    "X30n0600_008:0175c07": "諸惡行等。已上從偈初至此。是初明忍衣畢。",
    "X30n0600_008:0175c08": "諸聚落城邑。其有求法者。我皆到其所。說佛所囑法。",
    "X30n0600_008:0175c09": "第二明入如來室弘經法。",
    "X30n0600_008:0175c10": "我是世尊使。處眾無所畏。我當善說法。願佛安隱住。",
    "X30n0600_008:0175c11": "第三明坐如來座弘法。",
    "X30n0600_008:0175c12": "我於世尊前。諸來十方佛。發如是誓言。佛自知我心。",
    "X30n0600_008:0175c13": "第四總結請知。此持品八萬大士奉命此土弘經",
    "X30n0600_008:0175c14": "竟。",
    "X30n0600_008:0175c16": "妙法蓮華經入疏卷第八"
}