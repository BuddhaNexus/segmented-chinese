{
    "T25n1512_005:0827c21": "金剛仙論卷第五",
    "T25n1512_005:0827c23": "魏天平二年菩提流支三藏於洛陽譯",
    "T25n1512_005:0827c24": "「譬如有人身如須彌山王」者，此舉大身喻之，",
    "T25n1512_005:0827c25": "報佛同彼山王鏡像譬相似義也。又此山勝",
    "T25n1512_005:0827c26": "出餘山，名為王也。「有人」者，即說報佛為人",
    "T25n1512_005:0827c27": "也。亦得言有人者，世間人也。如王者，引喻況",
    "T25n1512_005:0827c28": "之，明世間人身大如須彌山，報佛亦然。十地",
    "T25n1512_005:0827c29": "行滿金剛心後，顯性本有名法佛，萬德智惠",
    "T25n1512_005:0828a01": "圓滿名報佛，於眾聖中王名為大身，體是無",
    "T25n1512_005:0828a02": "為常住而不同有為身，故借之為喻也。「須菩",
    "T25n1512_005:0828a03": "提！於意云何？是身為大不」者，明如來既引山",
    "T25n1512_005:0828a04": "王喻報佛身竟，問須菩提報佛身為大不也。",
    "T25n1512_005:0828a05": "須菩提解，即答「甚大。世尊！」明報佛萬德圓滿，",
    "T25n1512_005:0828a06": "眾聖中王，分同於山王故，曰甚大也。疑者聞",
    "T25n1512_005:0828a07": "報佛名為大身如山王，便謂報佛因山王有",
    "T25n1512_005:0828a08": "為形相之身，若形相身則是無常生滅之身。",
    "T25n1512_005:0828a09": "有此義故，答「佛說非身是名大身」。答意明報",
    "T25n1512_005:0828a10": "佛大身不同世間有為形相之身，其體湛然，",
    "T25n1512_005:0828a11": "無有有為有漏心意意識虛妄分別相也。以",
    "T25n1512_005:0828a12": "山王報佛分有相似故，引之為喻；語其實者，",
    "T25n1512_005:0828a13": "條然天絕，故言非身。而有無量功德智慧，湛",
    "T25n1512_005:0828a14": "然常住最高大身，是名大身。亦得云「彼身非",
    "T25n1512_005:0828a15": "身是名大身」者，此釋彼報佛大身為非大身，",
    "T25n1512_005:0828a16": "以非有為有漏相之身，是名大身。即顯本",
    "T25n1512_005:0828a17": "有之性現用，名報佛。妙相湛然，有無方大用，",
    "T25n1512_005:0828a18": "是名報佛真實大身也。",
    "T25n1512_005:0828a19": "「論曰：此義如是應知」，指淨土報佛之義，如經",
    "T25n1512_005:0828a20": "說佛與須菩提問答應知，論主未曾有釋。云",
    "T25n1512_005:0828a21": "何言應知？明須菩提疑有在心未彰於口。即",
    "T25n1512_005:0828a22": "以偈答云「智習唯識通」，此一偈釋「若菩提作",
    "T25n1512_005:0828a23": "是言我莊嚴佛國土乃至而生其心」。「智」者，真",
    "T25n1512_005:0828a24": "實智，淨土以智慧為體。然此淨土所以以智",
    "T25n1512_005:0828a25": "慧為體者，明如來果頭依正兩報，語體則一",
    "T25n1512_005:0828a26": "法性，論在用遍則身土兩別，故依正雖殊，莫",
    "T25n1512_005:0828a27": "不以智慧為體也。「習」者，後智訪於前智，名之",
    "T25n1512_005:0828a28": "為習。習前心為因，因能感後解，不不異而",
    "T25n1512_005:0828a29": "轉精勝名習因，能顯真性無壅名通。「通」者，謂",
    "T25n1512_005:0828b01": "第八佛性識無壅，名之為通也。故偈言「智習",
    "T25n1512_005:0828b02": "唯識通」者，第八阿梨耶識，通明十地菩薩無",
    "T25n1512_005:0828b03": "漏真解佛果智慧方能通遠，見此淨土，得此",
    "T25n1512_005:0828b04": "土用故。下句勸云「如是取淨土」。上問淨土之",
    "T25n1512_005:0828b05": "義云何？如今明淨土因行體相，義正如是。如",
    "T25n1512_005:0828b06": "是行、如是取，非顛倒、非妄取也，故曰如是取",
    "T25n1512_005:0828b07": "淨土也。",
    "T25n1512_005:0828b08": "「非行第一體」，「非形」者，此真淨土，非有為形",
    "T25n1512_005:0828b09": "相也。「第一體」者，此淨土若非有為形相者，則",
    "T25n1512_005:0828b10": "應一向無形相同於虛空耶？今明此土雖非",
    "T25n1512_005:0828b11": "有為形相之形，非無出世無為之形，真諦",
    "T25n1512_005:0828b12": "莊嚴淨土第一體也。「非嚴」者，即上句非世間",
    "T25n1512_005:0828b13": "形相莊嚴。後「莊嚴」者，即第一義諦莊嚴也。此",
    "T25n1512_005:0828b14": "句應言「非莊嚴莊嚴」，但以偈狹，直云非嚴也。",
    "T25n1512_005:0828b15": "意者取淨土之義，意正如是也。「此義云何」者，",
    "T25n1512_005:0828b16": "問此一偈釋淨土之義云何也。",
    "T25n1512_005:0828b17": "即釋「諸佛無有莊嚴國土事至不實說」，釋偈",
    "T25n1512_005:0828b18": "中上二句，亦解經初「若菩薩作是言至不實",
    "T25n1512_005:0828b19": "語」也。「諸佛無有莊嚴國土事」者，明如來無有",
    "T25n1512_005:0828b20": "世間形相莊嚴國土事也。「諸佛如來真實智",
    "T25n1512_005:0828b21": "慧習識通達」者，明如來所得莊嚴佛土，唯是",
    "T25n1512_005:0828b22": "出世間智慧第一義莊嚴之用也。此二句正",
    "T25n1512_005:0828b23": "出淨土體也。「是故彼土不可取」者，結前經初",
    "T25n1512_005:0828b24": "釋疑之意。「是故」者，此諸佛淨土，非有為形相，",
    "T25n1512_005:0828b25": "是真實智慧第一義相，故不可取。何得疑云，",
    "T25n1512_005:0828b26": "菩薩所莊嚴佛土謂可取可說，不應以無為",
    "T25n1512_005:0828b27": "法得名也。「若人取彼國土形相」等者，既明此",
    "T25n1512_005:0828b28": "淨土體是第一義諦，非有為形相故。若人取",
    "T25n1512_005:0828b29": "此淨土同有為形相者，是不實說也。「如經」等",
    "T25n1512_005:0828c01": "者，舉下釋疑經來，成上取有為形相為真淨",
    "T25n1512_005:0828c02": "土者是不實說，故引此經來也。而此經明有",
    "T25n1512_005:0828c03": "為形相莊嚴者非真淨土，故不應所為即真",
    "T25n1512_005:0828c04": "淨土。「何故如是說」者，將以下半偈釋此前經",
    "T25n1512_005:0828c05": "故，先作問生起，問此經所明言莊嚴佛土，復",
    "T25n1512_005:0828c06": "言即非莊嚴，何故作如是相違之說也？即以",
    "T25n1512_005:0828c07": "偈答言「非形第一體，非莊嚴莊嚴意」也。「莊嚴",
    "T25n1512_005:0828c08": "有二種」者，釋出偈中二種莊嚴也。「又非莊嚴」",
    "T25n1512_005:0828c09": "等者，上以經偈相屬，出二種莊嚴名竟，方次",
    "T25n1512_005:0828c10": "第解釋也。「又非莊嚴至故非莊嚴」者，釋經中",
    "T25n1512_005:0828c11": "如來說「莊嚴佛土即非莊嚴」，解偈中非形非",
    "T25n1512_005:0828c12": "莊嚴，即是二種名中「一者形相」也。「如是無莊",
    "T25n1512_005:0828c13": "嚴至成就莊嚴故」，釋經中「是名莊嚴」，解偈中",
    "T25n1512_005:0828c14": "第一體莊嚴意，二種莊嚴中「二者第一義相」",
    "T25n1512_005:0828c15": "也。「若人分別佛國土至而生其心」，此下將欲",
    "T25n1512_005:0828c16": "釋應如是生清淨心等不住三事經故，舉住",
    "T25n1512_005:0828c17": "三事人不得真淨土也。若有人起心分別，謂",
    "T25n1512_005:0828c18": "佛國土是有為形相，而修住三事取著行，自",
    "T25n1512_005:0828c19": "謂我如是取得真淨土者，此人非修真淨土",
    "T25n1512_005:0828c20": "因也。為遮此故，以下正出欲修淨土因者，應",
    "T25n1512_005:0828c21": "不住三事故。以經結之，可知也。前言受樂報",
    "T25n1512_005:0828c22": "佛者，將欲作第二偈釋山王喻經故，還牒上",
    "T25n1512_005:0828c23": "二疑，舉報佛山王少分相似，生起下偈也。「此",
    "T25n1512_005:0828c24": "義云何」者，此云法喻少分相似答疑之義云",
    "T25n1512_005:0828c25": "何也。即以偈答「如山王無取」等。此一偈釋",
    "T25n1512_005:0828c26": "經中「譬如有人至是名大身」，答後二疑也。「如",
    "T25n1512_005:0828c27": "山王」者，如須彌山王，十山中最，故名為王。「無",
    "T25n1512_005:0828c28": "取」者，須彌山王是無記物故，無心自取言",
    "T25n1512_005:0828c29": "我是山王勝餘九山，故言如王無取也。「受",
    "T25n1512_005:0829a01": "報亦復然」者，此一句合山王喻。應言「受樂報",
    "T25n1512_005:0829a02": "佛亦復然」，以偈狹故略也，明受樂報佛得十",
    "T25n1512_005:0829a03": "力四無畏等無量功德，於法中自在，勝於眾",
    "T25n1512_005:0829a04": "聖，故名為王。以無取相分別心故，亦不念言",
    "T25n1512_005:0829a05": "我是法王，故言受報亦復然也。此中論主設",
    "T25n1512_005:0829a06": "一難：山王無心故，所以不取我是山王；報佛",
    "T25n1512_005:0829a07": "有心，何故不取我是法王也？故下半偈答言",
    "T25n1512_005:0829a08": "「遠離於諸漏，及有為法故」。「遠離諸漏」者，明",
    "T25n1512_005:0829a09": "報佛二障永盡，絕於分別、離於有漏取相之",
    "T25n1512_005:0829a10": "因。",
    "T25n1512_005:0829a11": "「及有為法」者，明非但離取相之因，亦離取相",
    "T25n1512_005:0829a12": "有為之果也。以取相分別永盡，故不取己為",
    "T25n1512_005:0829a13": "法王，非謂同須彌山王無心故不取也。此明",
    "T25n1512_005:0829a14": "報佛既體離有為生死因果故取，以湛然常",
    "T25n1512_005:0829a15": "住不為三相所為故曰無為，亦名無漏也。「此",
    "T25n1512_005:0829a16": "義云何」等一段長行論，從初至「以無分別故」，",
    "T25n1512_005:0829a17": "釋上半偈山王、報佛法喻有相似之義竟也。",
    "T25n1512_005:0829a18": "「如經」已下，舉釋疑經來，結成報佛、山王無分",
    "T25n1512_005:0829a19": "別義也。下便作問，還問此經，然後一一別釋。",
    "T25n1512_005:0829a20": "「何故如是說」者，問：此經中言「佛說非身名大",
    "T25n1512_005:0829a21": "身」，何故作此二說不定也？即以下半偈答「遠",
    "T25n1512_005:0829a22": "離於諸漏，及有為法故」也。「彼受樂報佛體離",
    "T25n1512_005:0829a23": "於諸漏」者，此文釋偈，明報佛離於二障諸漏，",
    "T25n1512_005:0829a24": "無取相分別心，故不取己為法王也。「若如是",
    "T25n1512_005:0829a25": "即無有物」者，若報佛體如是離二障諸漏，即",
    "T25n1512_005:0829a26": "無有為萬相及虛妄我相之物也。故下句云",
    "T25n1512_005:0829a27": "以遠離有為法故，此釋經「佛說非身」也。「若如",
    "T25n1512_005:0829a28": "是即名有物」者，若報佛體如是具二種莊嚴，",
    "T25n1512_005:0829a29": "即有無為萬德真我之物，亦得若如是無有",
    "T25n1512_005:0829b01": "虛妄我相者即是真實報身物也，故下句云",
    "T25n1512_005:0829b02": "「以唯有清淨身故」。此釋經「是名大身」也。「以是",
    "T25n1512_005:0829b03": "義故實有我體」者，以是無有物之物，唯有清",
    "T25n1512_005:0829b04": "淨身義，故實有報佛常住妙身具八自在真",
    "T25n1512_005:0829b05": "我之體也。「以不依他緣住」者，明報佛真我之",
    "T25n1512_005:0829b06": "體不從因緣而有也。",
    "T25n1512_005:0829b07": "「佛告須菩提：如恒河中所有沙數」者，此挍量",
    "T25n1512_005:0829b08": "分中第五經文，明外物布施挍量中第二譬",
    "T25n1512_005:0829b09": "喻。此第二喻所以來者，前雖已釋云受持此",
    "T25n1512_005:0829b10": "經一偈功德，勝三千世界七寶布施之福挍量",
    "T25n1512_005:0829b11": "已竟，而乘復生疑：如來上雖廣釋持經福多，",
    "T25n1512_005:0829b12": "勝於七寶布施，成上不可取說；然多義有差，",
    "T25n1512_005:0829b13": "亦或有過無量以之為多，又等中少勝亦",
    "T25n1512_005:0829b14": "名為多。未知此為過二千三千少勝故多？為",
    "T25n1512_005:0829b15": "是過無量恒河沙世界不可窮盡故多也？若",
    "T25n1512_005:0829b16": "少勝故多，則僅勝此三千七寶施福，有其限",
    "T25n1512_005:0829b17": "齊，非是無窮無盡深勝福也。為除此疑故，佛",
    "T25n1512_005:0829b18": "答意明持經之福非但勝三千七寶施福，設",
    "T25n1512_005:0829b19": "以無量恒河沙世界滿中七寶持用布施，猶",
    "T25n1512_005:0829b20": "不如受持讀誦此經一四句偈功德，何況不",
    "T25n1512_005:0829b21": "勝三千世界布施少許之福，故引此恒沙譬",
    "T25n1512_005:0829b22": "喻以釋彼疑。云何釋疑？今云多者，明無量",
    "T25n1512_005:0829b23": "故多，非少勝故多也。又復受持一偈，其文",
    "T25n1512_005:0829b24": "難少用功不多，乃與無上佛果作其勝因。",
    "T25n1512_005:0829b25": "七寶等施，雖復物廣功多，此取相之業，但",
    "T25n1512_005:0829b26": "感世間有為果報，故不如也。然此前三千七",
    "T25n1512_005:0829b27": "寶布施，但言持用布施，不出施何等人；今",
    "T25n1512_005:0829b28": "此無量恒河七寶布施，明施諸佛如來，物既",
    "T25n1512_005:0829b29": "是多，得福亦勝，猶不及持一偈之福，況三千",
    "T25n1512_005:0829c01": "珍寶布施物少。又不辯前由取得福德何得",
    "T25n1512_005:0829c02": "是多，故轉顯挍量勝也。「恒河沙」者，從清涼池",
    "T25n1512_005:0829c03": "出，入於東海，長八萬四千由旬，廣四十里。或",
    "T25n1512_005:0829c04": "有廣十里處，以從沙山中過故。有流沙色白，",
    "T25n1512_005:0829c05": "水亦同白色，狀如乳，出河即清。此河極深，若",
    "T25n1512_005:0829c06": "象馬車乘入者皆沒。此河中沙，一切凡夫二",
    "T25n1512_005:0829c07": "乘不能算計知其頭數，唯有諸佛知之了了，",
    "T25n1512_005:0829c08": "初地以上菩薩亦能數知頭數多少，性地菩",
    "T25n1512_005:0829c09": "薩雖不能數知，以一大阿僧祇劫來不妄語",
    "T25n1512_005:0829c10": "故，不假思惟發言。即者。此河中沙既如是，故",
    "T25n1512_005:0829c11": "引之為喻。又天竺國人皆見此河故，諸經多",
    "T25n1512_005:0829c12": "引之為喻也。此河中沙，一沙為一河，爾許恒",
    "T25n1512_005:0829c13": "河中沙等三千大千世界滿中七寶以施諸",
    "T25n1512_005:0829c14": "佛，猶不如受持一偈之福也。",
    "T25n1512_005:0829c15": "「論曰：前已說多福德譬喻，何故此中復說」者，",
    "T25n1512_005:0829c16": "釋云前說三千七寶布施挍量，不如持經一四",
    "T25n1512_005:0829c17": "句偈，此中何故復說恒河沙譬也。有如此問",
    "T25n1512_005:0829c18": "故，偈答「說多義差別」。「說多義差別」者，論主作",
    "T25n1512_005:0829c19": "偈，釋前疑問，欲明多名。雖曰乃有限無限異，",
    "T25n1512_005:0829c20": "故重以斯喻，譬此無限布施異於三千之福，",
    "T25n1512_005:0829c21": "故云說多義差別也。「亦成勝挍量」者，前雖以",
    "T25n1512_005:0829c22": "三千譬喻挍量不如持一偈之福，猶未顯勝",
    "T25n1512_005:0829c23": "挍量義成。今復以恒沙譬喻挍量持經之福，",
    "T25n1512_005:0829c24": "明無量恒沙七寶施福雖多，是取相福，得世",
    "T25n1512_005:0829c25": "間果報，終必有盡。明持經之福乃得無上佛",
    "T25n1512_005:0829c26": "果無盡之報，方顯持經福勝，故持一四句偈",
    "T25n1512_005:0829c27": "功德勝前二種布施之福。聞說此已，復生疑",
    "T25n1512_005:0829c28": "云：然此經理既深重如此，未知為但受持此",
    "T25n1512_005:0829c29": "經一偈之功勝前二種施福，為更有勝事也？",
    "T25n1512_005:0830a01": "挍量之義為足未足？故答意明非但持經得",
    "T25n1512_005:0830a02": "福無量，若有人能但尊重說此經處，及恭敬",
    "T25n1512_005:0830a03": "供養能說之人，亦得功德無量無邊，勝前三",
    "T25n1512_005:0830a04": "千恒沙二種施福，故勸供養。以此說經二處",
    "T25n1512_005:0830a05": "勝能捨財二處，由貴持經人說經處，故次明",
    "T25n1512_005:0830a06": "也。",
    "T25n1512_005:0830a07": "此一段經有六段文：一、尊重說法處；二、敬能",
    "T25n1512_005:0830a08": "說人；三、問經名字受持方軌；四、明三世諸佛",
    "T25n1512_005:0830a09": "同說此經非我一佛獨說；五、明微塵世界二",
    "T25n1512_005:0830a10": "種譬喻，以釋前恒沙喻中疑；六、明三十二相",
    "T25n1512_005:0830a11": "方便了因之福，猶不如持經之福，是其正因",
    "T25n1512_005:0830a12": "也。一、重說法處者，從「復次須菩提至如佛塔",
    "T25n1512_005:0830a13": "廟」也。「隨所有處說是經」者，隨在何處，若在講",
    "T25n1512_005:0830a14": "堂中、聚落、空澤曠野中，隨有說《金剛般若經》",
    "T25n1512_005:0830a15": "處也。所以此中勸人天修羅供養說法處者，",
    "T25n1512_005:0830a16": "明人天修羅所以得此殊勝五欲樂報者，皆",
    "T25n1512_005:0830a17": "由依般若經修行五戒十善剋得此報故，勸",
    "T25n1512_005:0830a18": "其供養說法處也。「如佛塔廟」者，勸供養此經",
    "T25n1512_005:0830a19": "處如供養應佛遺形舍利住持塔想也。應勸",
    "T25n1512_005:0830a20": "言「供養說此經處，如供養經」，故《涅槃經》云「當",
    "T25n1512_005:0830a21": "知此處即是金剛明在地則地貴」也。此不應",
    "T25n1512_005:0830a22": "言「如佛塔廟」，取以然者，此經所詮明於法",
    "T25n1512_005:0830a23": "身，塔中舍利乃是應佛遺迹，故不如也。是以",
    "T25n1512_005:0830a24": "《大品經》中佛告帝釋言：「三千大千世界滿中",
    "T25n1512_005:0830a25": "舍利作一分，此摩訶般若一匣經作一分，汝",
    "T25n1512_005:0830a26": "於此二欲取何者？」帝釋白佛：「我寧取此般若",
    "T25n1512_005:0830a27": "經也。然我非不敬重如來舍利，以由般若",
    "T25n1512_005:0830a28": "故方有舍利。亦以般若勳修故，舍利得供",
    "T25n1512_005:0830a29": "養。故取經不取舍利。」以不如故，不應供養說",
    "T25n1512_005:0830b01": "經處如塔廟想也。出經家以世人多尊敬塔",
    "T25n1512_005:0830b02": "廟舍利形像故，勸供養說法空地如塔廟想",
    "T25n1512_005:0830b03": "也。二、敬能說人者，從「何況有人乃至尊重似",
    "T25n1512_005:0830b04": "佛」也。「何況有人盡能受持讀誦此經」者，隨凡",
    "T25n1512_005:0830b05": "夫聖人但能受持演說此經、若與供養者，當",
    "T25n1512_005:0830b06": "知是人成就最上第一希有功德。前明說四",
    "T25n1512_005:0830b07": "句偈處尚勸供養得多福德，況有一人盡能",
    "T25n1512_005:0830b08": "受持讀誦此經、若興供養，當知此人得福轉",
    "T25n1512_005:0830b09": "多無量也。「最上希有功德」者，明供養受持經",
    "T25n1512_005:0830b10": "人必近得初地已上報，遠得佛果最上希有",
    "T25n1512_005:0830b11": "第一功德也。此最上第一希有，有二種：一、依",
    "T25n1512_005:0830b12": "世辯釋名，以後釋前。又一種解：最者，無有能",
    "T25n1512_005:0830b13": "勝也。上者，更無過也；第一者，不共下地有",
    "T25n1512_005:0830b14": "也；希有者，世間所無也。明盡受持人，經云得",
    "T25n1512_005:0830b15": "此最上等功德故，勸供養持經人也。「若是經",
    "T25n1512_005:0830b16": "典所在之處」者，明持經人即是經取住處也。",
    "T25n1512_005:0830b17": "「則為有佛」者，明勸供養持經人，莫問凡夫聖",
    "T25n1512_005:0830b18": "人，但能受持此經、勸供養者，當如佛想。所以",
    "T25n1512_005:0830b19": "然者，如來在世，親說此經以化悟眾生，末世",
    "T25n1512_005:0830b20": "之中有人隨順佛意受持經者，則為與佛無",
    "T25n1512_005:0830b21": "異故。此人雖是凡夫不名為佛，而流通大乘、",
    "T25n1512_005:0830b22": "說法化人，生解斷或、證於聖果，分同於佛，",
    "T25n1512_005:0830b23": "故勸供養如佛也。故經言「是中諸人亦是金",
    "T25n1512_005:0830b24": "剛明處人」則人尊也。又解此經所表即是真",
    "T25n1512_005:0830b25": "極法身故，亦云則為有佛也。「若尊重似佛」者，",
    "T25n1512_005:0830b26": "謂菩薩也，明菩薩大士至於智慧除惑、說法",
    "T25n1512_005:0830b27": "化物自他利行，亦是分有種智片悟同佛，故",
    "T25n1512_005:0830b28": "云似佛。明此持經人化物功齊菩薩故，勸供",
    "T25n1512_005:0830b29": "養持經人如供養菩薩，故云尊重似佛也。三、",
    "T25n1512_005:0830c01": "問經名者，從「爾時須菩提白佛乃至則非般",
    "T25n1512_005:0830c02": "若波羅蜜」也。此中所以問其經名者，須菩提",
    "T25n1512_005:0830c03": "心念：如來上雖嘆經理重深，勸受持供養說",
    "T25n1512_005:0830c04": "法處及恭敬持經人；然我今說欲受持流通",
    "T25n1512_005:0830c05": "末代化益群生，若不識經名、不知受持方法，",
    "T25n1512_005:0830c06": "無由得說化益群生。故問經名也。「佛告須菩",
    "T25n1512_005:0830c07": "提：此法門名為金剛般若波羅蜜。以是名字",
    "T25n1512_005:0830c08": "汝當奉持」者，此是答問經名也。「金剛」者，堅實",
    "T25n1512_005:0830c09": "也。「般若」者，如來果頭智慧照了一切法相也。",
    "T25n1512_005:0830c10": "「波羅蜜」者，到彼岸也。此如來智慧彼岸功德，",
    "T25n1512_005:0830c11": "其體堅實喻如金剛，故云金剛般若波羅蜜",
    "T25n1512_005:0830c12": "也。「以是名字汝當奉持」者，因理名經，亦名金",
    "T25n1512_005:0830c13": "剛般若波羅蜜，故勅須菩提，以此名字，受持",
    "T25n1512_005:0830c14": "化物流通末代也。「何以故」者，此何以故取",
    "T25n1512_005:0830c15": "以而來？向須菩提既聞經名，便應問世尊：云",
    "T25n1512_005:0830c16": "何名此經作金剛般若波羅蜜？但有其念而",
    "T25n1512_005:0830c17": "不作問，故直言何以故也。答云「佛說般若",
    "T25n1512_005:0830c18": "波羅蜜，即非般若波羅蜜」等，此是如來以世",
    "T25n1512_005:0830c19": "辨釋經名也，明此經詮說如來無為法身彼",
    "T25n1512_005:0830c20": "岸智慧，唯是如來果頭所得堅固智慧彼岸",
    "T25n1512_005:0830c21": "功德故，云佛說般若波羅蜜。然此智慧彼岸，",
    "T25n1512_005:0830c22": "唯佛境界，非二乘凡夫所知，故云即非般若",
    "T25n1512_005:0830c23": "波羅蜜。以是如來境界，非餘人所得故，名金",
    "T25n1512_005:0830c24": "剛般若耳。四、十方三世諸佛同說此經者，從",
    "T25n1512_005:0830c25": "「須菩提！於意云何？如來無所說法」，此是一部",
    "T25n1512_005:0830c26": "經中第二無所說法也。上第六段中云「無有",
    "T25n1512_005:0830c27": "定法如來可說」者，明應佛不實證實說，故云",
    "T25n1512_005:0830c28": "不說法。今須菩提言「世尊！如來無所說法」者，",
    "T25n1512_005:0830c29": "此二處經文乃同解意大果。次前經中言「何",
    "T25n1512_005:0831a01": "以故？佛說波羅蜜即非波羅蜜」，釋云此金剛",
    "T25n1512_005:0831a02": "般若波羅蜜，唯是如來境界，非餘人取得",
    "T25n1512_005:0831a03": "者。乘此生疑，為唯釋迦如來獨得獨說而餘",
    "T25n1512_005:0831a04": "佛不得不說？為十方諸佛同得同說也？餘人",
    "T25n1512_005:0831a05": "語濫，故須料簡也。此中應有問答，而不作問",
    "T25n1512_005:0831a06": "答，直問「須菩提！於意云何？如來有所說法不」。",
    "T25n1512_005:0831a07": "須菩提解如來意，故答「世尊！如來無所說法」，",
    "T25n1512_005:0831a08": "明此至與三世諸佛現果證法作勝因故，三",
    "T25n1512_005:0831a09": "世諸佛相與共說「我皆因受持金剛般若經",
    "T25n1512_005:0831a10": "故，得發菩提心。依此經故，修十地行，成三菩",
    "T25n1512_005:0831a11": "提」。同得同說，不多不少、不增不減，非但我釋",
    "T25n1512_005:0831a12": "迦獨得而說，故云無所說法也。故《大集經》中",
    "T25n1512_005:0831a13": "佛自說言「吾從得道夜至涅槃夜，非其中",
    "T25n1512_005:0831a14": "間而不說一字」。然如來一代說無量諸經，云",
    "T25n1512_005:0831a15": "何乃言不說一字者？明我今所說十二部，與",
    "T25n1512_005:0831a16": "三世諸佛同說不異；十方諸佛所說，我不別",
    "T25n1512_005:0831a17": "說一字也。又解：如來從得道夜至涅槃，更不",
    "T25n1512_005:0831a18": "說一字者，明證法無名相，言語道斷心行處",
    "T25n1512_005:0831a19": "滅，不可以名相往說，故言不說一字也。",
    "T25n1512_005:0831a20": "「須菩提！於意云何？三千大千世界中所有微",
    "T25n1512_005:0831a21": "塵是為多不」者，此挍量分中第三譬喻，釋前",
    "T25n1512_005:0831a22": "第二恒沙譬喻，即通釋前第一三千譬喻也。",
    "T25n1512_005:0831a23": "疑云：前二種喻，既取施甚多，何故得福使",
    "T25n1512_005:0831a24": "少，不如受持一偈之福。受持一偈經其功甚",
    "T25n1512_005:0831a25": "少，所以獲福多於施福無量無邊？以有斯疑，",
    "T25n1512_005:0831a26": "引此喻釋持得多福。所以欲明施福雖多，因",
    "T25n1512_005:0831a27": "是有漏煩惱染塵，果是繫縛三界之法，不能",
    "T25n1512_005:0831a28": "出離，所以不如。明受持一偈雖少，乃能出離",
    "T25n1512_005:0831a29": "三界、遠招佛果，因是無漏非煩惱染塵，果非",
    "T25n1512_005:0831b01": "繫縛，故勝施福也。是故舉微塵譬喻，釋此疑",
    "T25n1512_005:0831b02": "也。欲挍量持經、布施二種福德憂劣不同，何",
    "T25n1512_005:0831b03": "故乃引外無記塵為喻也？依世辯論，明微塵",
    "T25n1512_005:0831b04": "之名通記無記。直言微塵者，或名煩惱、或名",
    "T25n1512_005:0831b05": "為染、或名為縛、或名為界、亦名為性、亦名為",
    "T25n1512_005:0831b06": "垢、亦名為塵、亦名點污，有種種名也。汎云微",
    "T25n1512_005:0831b07": "塵者，亦是煩惱微塵、亦是地微塵，以此二名",
    "T25n1512_005:0831b08": "相似。又名義復同，是故引地微塵為喻也。明",
    "T25n1512_005:0831b09": "前二種七寶布施得福雖多，以取相心心施，",
    "T25n1512_005:0831b10": "與貪等煩惱合故，是染煩惱塵。體非出離故，",
    "T25n1512_005:0831b11": "所以不如也。持經一偈之福，因非取相，果是",
    "T25n1512_005:0831b12": "出離，所以是勝也。「是為多不」者，此如來問須",
    "T25n1512_005:0831b13": "菩提，三千世界中所有微塵為多不也。「須菩",
    "T25n1512_005:0831b14": "提言：彼微塵甚多。世尊」，此是須菩提仰答如",
    "T25n1512_005:0831b15": "來，明微塵甚為多也。「是諸微塵如來說非微",
    "T25n1512_005:0831b16": "塵」者，明地無記微塵非染煩惱微塵也。非是",
    "T25n1512_005:0831b17": "性空故言非，亦非全無，但非染煩惱微塵，故",
    "T25n1512_005:0831b18": "言非也。「是名微塵」者，是名三千世界地無記",
    "T25n1512_005:0831b19": "微塵，亦得云是非煩惱染微塵也。第四所以",
    "T25n1512_005:0831b20": "復引世界喻者，前就細為言，此據麁而說。麁",
    "T25n1512_005:0831b21": "細雖異，名義名同，亦通記無記，不異塵喻",
    "T25n1512_005:0831b22": "也，復以世辯之名不同故也。",
    "T25n1512_005:0831b23": "「須菩提！於意云何？可以三十二相見如來不」",
    "T25n1512_005:0831b24": "者，此何故來？前明二種布施取相之福，但得",
    "T25n1512_005:0831b25": "三界天人有為果報故，不及持經福者。然未",
    "T25n1512_005:0831b26": "知報佛三十二大人相福方便之因，此十地",
    "T25n1512_005:0831b27": "萬行亦是出世無漏之福，復何如持經之福",
    "T25n1512_005:0831b28": "也？所以然者，經中明如來自云「我於過去，由",
    "T25n1512_005:0831b29": "以頭頂禮敬父母師長，今得無見頂相。以見",
    "T25n1512_005:0831c01": "他為福隨喜佐助故，手中得羅網相。從三大",
    "T25n1512_005:0831c02": "阿僧祇劫來不曾妄語故，得廣長舌相」，然如",
    "T25n1512_005:0831c03": "是等相亦皆是無漏勝因所招，此因為同持",
    "T25n1512_005:0831c04": "經之福、為不同？以有此疑故，佛問須菩提可",
    "T25n1512_005:0831c05": "以三十二大人相見如來不？故答意明何但",
    "T25n1512_005:0831c06": "恒沙七寶布施取相之行不及持經一偈之",
    "T25n1512_005:0831c07": "福，設報佛三十二大人相福方便勝因，亦不",
    "T25n1512_005:0831c08": "如受持此經一偈之福也。又難：然三十二大",
    "T25n1512_005:0831c09": "人相因是其了因，受持此經亦是了因。既二",
    "T25n1512_005:0831c10": "俱了因，何故持經功德勝大人相福？故答所",
    "T25n1512_005:0831c11": "以然者，明此經故從法身中來，是其一分故，",
    "T25n1512_005:0831c12": "還詮法身，尋此能詮證於法身。雖言受持經",
    "T25n1512_005:0831c13": "教，而意在所證詮理，故受持此經者即受法",
    "T25n1512_005:0831c14": "身，故勝大人相福也，非謂所持經功德了因",
    "T25n1512_005:0831c15": "義遣也。「於意云何？可以三十二大人相見如",
    "T25n1512_005:0831c16": "來不」者，佛問須菩提，於汝內心所解，可以報",
    "T25n1512_005:0831c17": "佛三十二大人相見古今一定虛空法身如來",
    "T25n1512_005:0831c18": "不也？故言可以三十二大人相見如來不也。",
    "T25n1512_005:0831c19": "「須菩提言不也」者，明法報義殊，修得不修得",
    "T25n1512_005:0831c20": "亦異故，不可以報佛相好見法身如來也。此",
    "T25n1512_005:0831c21": "如來名同，故爾解釋也。",
    "T25n1512_005:0831c22": "「何以故」者，有人乘生疑念：若不可以報佛三",
    "T25n1512_005:0831c23": "十二大人相見法身如來者，何故如來自說",
    "T25n1512_005:0831c24": "「我三大阿僧祇修行滿足，金剛心後，顯本有",
    "T25n1512_005:0831c25": "法身，以為報佛。」爾時為法報二佛則體一無",
    "T25n1512_005:0831c26": "差，何故乃言「不可以報佛大丈夫相見法身",
    "T25n1512_005:0831c27": "佛」？故云何以故也。故須菩提答「如來說三十",
    "T25n1512_005:0831c28": "二大人相三十二大人相」者，是報佛如來修",
    "T25n1512_005:0831c29": "得之相故，如來說為報佛三十二大人相也。",
    "T25n1512_005:0832a01": "「即是非相」者，明此報佛所得三十二大人相，",
    "T25n1512_005:0832a02": "即非古今一定法身相也。何以故？法報二佛",
    "T25n1512_005:0832a03": "體一無差，而不可以報佛相見者，以古今一",
    "T25n1512_005:0832a04": "定虛空法身，若修十地行亦不可得以色相",
    "T25n1512_005:0832a05": "而見，不修十地行亦不可得以色相而見，以",
    "T25n1512_005:0832a06": "此三十二大人相非法身相故，言即是非相",
    "T25n1512_005:0832a07": "也。以此別相義故，不可以報佛修得之相見",
    "T25n1512_005:0832a08": "無為法身佛也。上來校量持經功德勝如不",
    "T25n1512_005:0832a09": "同。然法報二佛體既不殊，無優劣之別，所以",
    "T25n1512_005:0832a10": "乃云不可以報佛大丈夫相見法身如來者，",
    "T25n1512_005:0832a11": "此舉果以明因有勝如不同，非謂法報二佛",
    "T25n1512_005:0832a12": "其體是一而優劣有異，而不可以報佛丈夫",
    "T25n1512_005:0832a13": "相見法身佛也。有人乘生疑難：若是三十二",
    "T25n1512_005:0832a14": "大人相非法身佛者，此三十二大人相則一",
    "T25n1512_005:0832a15": "向非相，故答是名三十二大人相，則是名報",
    "T25n1512_005:0832a16": "佛三十二大人相相，亦得是名非法身相也。",
    "T25n1512_005:0832a17": "此就法報二佛別相義邊論，不道一義邊故，",
    "T25n1512_005:0832a18": "是名報佛丈夫相也。",
    "T25n1512_005:0832a19": "「論曰：云何成彼勝福」者，論主將欲設偈釋此",
    "T25n1512_005:0832a20": "一段經，先作問生疑，問此一段經云何成上",
    "T25n1512_005:0832a21": "持經之福勝七寶施福也。即以偈答。而此一",
    "T25n1512_005:0832a22": "段經，但以一偈論釋。「尊重於二處者」，此一句",
    "T25n1512_005:0832a23": "釋人處二經：一、釋尊重說法處；二、釋敬重能",
    "T25n1512_005:0832a24": "說人。此應云尊重於二處，因習證大體；亦應",
    "T25n1512_005:0832a25": "言不尊重於二處，彼因習煩惱：一、不尊重捨",
    "T25n1512_005:0832a26": "物處，二不敬重捨物人。但以偈狹故，𨷂不",
    "T25n1512_005:0832a27": "論也。「因習證大體」者，釋上尊重二處。所以但",
    "T25n1512_005:0832a28": "言尊重說法處人，不重捨物處人者，因受持",
    "T25n1512_005:0832a29": "修行此經一四句偈故，能證法身大體故，但",
    "T25n1512_005:0832b01": "言尊重說法人處，不言捨財處人也。又此偈",
    "T25n1512_005:0832b02": "中第二句，依下長行論次第廣應釋問經名、",
    "T25n1512_005:0832b03": "如來無所說法等二段經也。「彼因習煩惱」者，",
    "T25n1512_005:0832b04": "明七寶布施雖多，取相之福是人天之因，是",
    "T25n1512_005:0832b05": "染縛之法，故言彼因習煩惱，不言重捨物處",
    "T25n1512_005:0832b06": "人也。「此降伏染福」者，明三十二相因勝前取",
    "T25n1512_005:0832b07": "相施福也。然三十二相福雖勝前施福，猶不",
    "T25n1512_005:0832b08": "如持經一偈功德也，明此持經功德非但勝",
    "T25n1512_005:0832b09": "有滿之因，亦勝大人相方便因，故言此降伏",
    "T25n1512_005:0832b10": "染福也。「此義云何」等，自下釋此一偈，次第",
    "T25n1512_005:0832b11": "解經也。「尊重於二處者」，提偈中上句，釋經中",
    "T25n1512_005:0832b12": "第一第二與句經也。「一者所說處，二者能說人」",
    "T25n1512_005:0832b13": "等，上句云尊重處，今數出之也。以尊重經論",
    "T25n1512_005:0832b14": "故，舉此人處勸供養也。「非七寶等」者，以七寶",
    "T25n1512_005:0832b15": "施福是煩惱因故，不勸人供養，此捨財處人",
    "T25n1512_005:0832b16": "也。「此法門與一切證法作勝因故」者，以釋偈",
    "T25n1512_005:0832b17": "中第二句，解第三第四子句經文，明十方諸",
    "T25n1512_005:0832b18": "佛云我皆因受持此金剛般若經故解無為法",
    "T25n1512_005:0832b19": "身、證大菩提，故同說也。「如經」以下至「如來無",
    "T25n1512_005:0832b20": "所說法」，舉經來結，然後更釋也。「此義云何」者，",
    "T25n1512_005:0832b21": "此經中言「如來無所說法」，論主乃釋作十方",
    "T25n1512_005:0832b22": "諸佛證法以為勝因同說之義。此竟云何也？",
    "T25n1512_005:0832b23": "即釋云「無有一法唯獨如來說餘佛不說故」，",
    "T25n1512_005:0832b24": "得釋如來無所說法，經作十方諸佛勝因同",
    "T25n1512_005:0832b25": "說義也。「彼珍寶」等經煩惱塵染因，釋偈中第",
    "T25n1512_005:0832b26": "三句，解經第五子句也。「彼珍寶布施福德是",
    "T25n1512_005:0832b27": "染煩惱因」者，出七寶施福作有漏因義也。「以",
    "T25n1512_005:0832b28": "能成就煩惱事故」者，明向因所得果是三界",
    "T25n1512_005:0832b29": "中人天五陰果事也。「此因遠離煩惱因故」者，",
    "T25n1512_005:0832c01": "明持經之福非煩惱因也。「是故」者，是七寶施",
    "T25n1512_005:0832c02": "福是煩惱因，持經之福非煩惱因，故說此地",
    "T25n1512_005:0832c03": "微塵喻也，明此地塵是微塵而非染因故，證",
    "T25n1512_005:0832c04": "經七寶施福亦名微塵，而是染因故，不及持",
    "T25n1512_005:0832c05": "經福也。「如經」等，引微塵世界等經結也。「何故",
    "T25n1512_005:0832c06": "如是說」者，問：向經何以言是諸微塵，復言如",
    "T25n1512_005:0832c07": "來說非微塵，何故如是相違說也？即釋彼微",
    "T25n1512_005:0832c08": "塵非貪等煩惱體，明彼三千世界地微塵非貪",
    "T25n1512_005:0832c09": "瞋等煩惱染微塵，故言非微塵也。「以是義故",
    "T25n1512_005:0832c10": "名為地微塵」者，以是地無記微塵，非貪等塵",
    "T25n1512_005:0832c11": "義故，唯得說為地微塵也，世界之義亦同微",
    "T25n1512_005:0832c12": "塵也。「此明何義」者，向說地微塵非煩惱染者，",
    "T25n1512_005:0832c13": "此為明何等義故也？即釋云，彼福德是煩惱",
    "T25n1512_005:0832c14": "染因，此正出喻所況事，為明七寶施福是煩",
    "T25n1512_005:0832c15": "惱染塵故，明此微塵世界二喻也。「是故於外",
    "T25n1512_005:0832c16": "無記塵，彼福德善根為近」者，是七寶施福是",
    "T25n1512_005:0832c17": "煩惱染因，能感三界人天果報，故得為近。外",
    "T25n1512_005:0832c18": "無記塵非煩惱染因，不能感果，故不名為近",
    "T25n1512_005:0832c19": "也。「何況此福能成佛菩提」者，上七寶施福但",
    "T25n1512_005:0832c20": "於世間果報有其因義，形於外塵尚得為近，",
    "T25n1512_005:0832c21": "何況持經之福能顯法身佛菩提，此最是近",
    "T25n1512_005:0832c22": "中之近也，及成就大丈夫相福德中勝故。明",
    "T25n1512_005:0832c23": "此持經之福於法身菩提有勝因之義，不但勝",
    "T25n1512_005:0832c24": "七寶於福人天之因，亦勝報佛大丈夫相因。",
    "T25n1512_005:0832c25": "是受持經福勝丈夫相因，無漏福故。況復不",
    "T25n1512_005:0832c26": "勝七寶布施有漏之福？故云勝彼福也。「何以",
    "T25n1512_005:0832c27": "故」者，此持經之福勝七寶布施有漏之福，事",
    "T25n1512_005:0832c28": "容可爾；而此丈夫相因是無漏福，何以故復",
    "T25n1512_005:0832c29": "云不如持經福也？即釋云「彼相於佛菩提非",
    "T25n1512_005:0833a01": "相故」。然大丈夫相因所以不如持經福者，明",
    "T25n1512_005:0833a02": "大丈夫相唯是報佛相非法身佛相，以此無",
    "T25n1512_005:0833a03": "漏福德但能與報佛丈夫相為因，不能與法",
    "T25n1512_005:0833a04": "佛菩提為因，故受持經者即是受持法佛菩",
    "T25n1512_005:0833a05": "提，是故持經之福勝丈夫相因也，即結之「以",
    "T25n1512_005:0833a06": "非彼法身相故」也。此中乘生疑難：若此丈夫",
    "T25n1512_005:0833a07": "相非法佛相菩提相者，何故如來說顯本有",
    "T25n1512_005:0833a08": "之性以為報佛？若令顯本有之性為報佛者，",
    "T25n1512_005:0833a09": "便二佛一體，何故言丈夫相非法佛相也？即",
    "T25n1512_005:0833a10": "釋云「是故說大丈夫相」，明法報二佛雖復體",
    "T25n1512_005:0833a11": "一，復有別相之義，是故我說大丈夫修修得",
    "T25n1512_005:0833a12": "之相，唯是報佛家相非法身相，即結云「以彼",
    "T25n1512_005:0833a13": "相故」也，明以彼丈夫相即報佛相故。上云「於",
    "T25n1512_005:0833a14": "佛菩提非相」，非謂於報佛菩提亦非相也，此",
    "T25n1512_005:0833a15": "受持及說能成佛菩提。「是故彼非勝故」者，唯",
    "T25n1512_005:0833a16": "結持經福勝丈夫相，無漏福也。「又彼福德至",
    "T25n1512_005:0833a17": "最近最勝」，釋偈中第四句降伏義，明凡夫相",
    "T25n1512_005:0833a18": "因是無漏福、能降伏，七寶施福尚不如持經",
    "T25n1512_005:0833a19": "福德，何況不勝珍寶布施有漏之福。此一句",
    "T25n1512_005:0833a20": "雙結勝二種福也。「如是彼檀至最勝成也」，此",
    "T25n1512_005:0833a21": "通結捨外財二種譬喻挍量及丈夫相福中勝",
    "T25n1512_005:0833a22": "義成也。",
    "T25n1512_005:0833a23": "「佛言：須菩提！若善男子善女人，以恒河沙身",
    "T25n1512_005:0833a24": "命布施」者，此挍量分中第七段經文。所以來",
    "T25n1512_005:0833a25": "者，上明三千恒沙二種布施，唯言捨於外財，",
    "T25n1512_005:0833a26": "挍量不如持經福多，未足顯持經之福勝中",
    "T25n1512_005:0833a27": "之勝。然菩薩大士，捨有二種：一者內捨，所謂",
    "T25n1512_005:0833a28": "身命；二者外捨，謂財寶等。今明何但捨外財",
    "T25n1512_005:0833a29": "布施不及持經之福，捨中之難不過身命，假",
    "T25n1512_005:0833b01": "令捨恒沙身命苦惱身心，亦不及持經一偈",
    "T25n1512_005:0833b02": "之福，故次明也。雖云此經明以捨身福德不",
    "T25n1512_005:0833b03": "及持經之福，未知何者為是？故就此經顯出",
    "T25n1512_005:0833b04": "也。然此一段經，凡有八分明義：第一明若善",
    "T25n1512_005:0833b05": "男子善女人，捨恒河沙身命布施，不及於此",
    "T25n1512_005:0833b06": "經中受持四句偈為他人說者。論釋云「苦身",
    "T25n1512_005:0833b07": "勝於彼」，此明地前苦菩薩取相心中，設為菩",
    "T25n1512_005:0833b08": "提捨其身命，雖勝捨於外財，猶不及持經福",
    "T25n1512_005:0833b09": "也。云何名取相心？凡有二義也。眾生於無量",
    "T25n1512_005:0833b10": "世來，於己身中計我貪著，但求三界人天勝",
    "T25n1512_005:0833b11": "果，不知菩提妙絕世相，雖聞菩提勝妙，猶謂",
    "T25n1512_005:0833b12": "同於世間人天果報體是有為不免生滅。設",
    "T25n1512_005:0833b13": "為此菩提捨身，還招之界有為果報，故是取",
    "T25n1512_005:0833b14": "相。是取相故，所以不如也。又縱令初地以上",
    "T25n1512_005:0833b15": "捨身不取相福，亦不如持一偈之福也。明受",
    "T25n1512_005:0833b16": "持此經者，雖云受持一偈經教，而意在受持",
    "T25n1512_005:0833b17": "所詮法身。然言教雖是名相，而所詮者是無",
    "T25n1512_005:0833b18": "為法身之義邊，無相故非取相也。既依經修",
    "T25n1512_005:0833b19": "行，知法身非同三界故，勝於恒河沙身所相",
    "T25n1512_005:0833b20": "福也。第二「爾時須菩提聞說此經至未曾得",
    "T25n1512_005:0833b21": "聞如是法門」。此論釋云「希有」也。「須菩提聞說",
    "T25n1512_005:0833b22": "是經，深解義趣」者，明須菩提聞如來說此經",
    "T25n1512_005:0833b23": "故方解無為法身，名深解義趣也。然須菩提",
    "T25n1512_005:0833b24": "若是菩薩權為聲聞者，方便現言深解；若是",
    "T25n1512_005:0833b25": "實聲聞，昔來實不聞不解，今日始聞方解深",
    "T25n1512_005:0833b26": "義也。「悲泣流淚」者，然須菩提悲泣有二意：須",
    "T25n1512_005:0833b27": "菩提以念此經理深重昔來未聞故，所以悲",
    "T25n1512_005:0833b28": "泣；二、以傷已所小乘果證不得此大乘法門，",
    "T25n1512_005:0833b29": "所以悲泣也。若權作聲聞，應流淚也。「捫淚而",
    "T25n1512_005:0833c01": "白佛言希有」者，而此段論名希有者，偏提此",
    "T25n1512_005:0833c02": "兩字為第二段名也。希有有二種：一、明此金",
    "T25n1512_005:0833c03": "剛般若果頭無為法身甚深法界，唯是如來所",
    "T25n1512_005:0833c04": "得、下地所無，故云希有。二、明須菩提自云我",
    "T25n1512_005:0833c05": "雖得羅漢果具十知三三昧及八解脫，未曾",
    "T25n1512_005:0833c06": "得聞此甚深法門。以信者難得，故言希有也。",
    "T25n1512_005:0833c07": "自如來成道五年以來，常說般若不曾斷絕，",
    "T25n1512_005:0833c08": "又上言十方三世諸佛亦恒說此法，何故須",
    "T25n1512_005:0833c09": "菩提言昔來未曾得聞為希有也？然如來雖",
    "T25n1512_005:0833c10": "復常說此經，乃是大乘法輪，須菩提是小乘",
    "T25n1512_005:0833c11": "之人，從來未曾得聞、設聞不解，於須菩提名",
    "T25n1512_005:0833c12": "為希有也。「我從昔來所得慧眼，未曾得聞如",
    "T25n1512_005:0833c13": "是法門」者，明須菩提自云我雖先得性空無",
    "T25n1512_005:0833c14": "我慧眼，未曾聞此無為法身甚深法門也。何",
    "T25n1512_005:0833c15": "故但云我所得慧眼，不言得法眼者，明小乘",
    "T25n1512_005:0833c16": "人雖觀有漏無漏示法解人無我空，未得因",
    "T25n1512_005:0833c17": "緣法體及真如法空故，但言所得慧眼，不論",
    "T25n1512_005:0833c18": "得法眼也。",
    "T25n1512_005:0833c19": "「何以故？須菩提！佛說般若波羅蜜即非」者，此",
    "T25n1512_005:0833c20": "第三章門。論釋云「彼智岸難量」。「何以故」者，難",
    "T25n1512_005:0833c21": "云：須菩提既得慧眼，何故不聞如是法門？故",
    "T25n1512_005:0833c22": "言何以故也。答意以此法如來果頭彼岸功",
    "T25n1512_005:0833c23": "德第一上義，非二乘所測故，所以不聞。此一",
    "T25n1512_005:0833c24": "意成上希有也。「佛說般若波羅蜜」者，此是世",
    "T25n1512_005:0833c25": "辨釋名，明此法門所證，唯諸佛果頭智慧彼",
    "T25n1512_005:0833c26": "岸境界，故云說波羅蜜也。「即非波羅蜜」者，明",
    "T25n1512_005:0833c27": "此智慧彼岸乃是如來所得法，非二乘所知",
    "T25n1512_005:0833c28": "境界，故云即非波羅蜜也。又此第二意，以此",
    "T25n1512_005:0833c29": "即非般若波羅蜜至作第三彼智岸難量段",
    "T25n1512_005:0834a01": "也。「世尊！若復有人得聞是經信心清淨即生",
    "T25n1512_005:0834a02": "實相乃至說名實相」。此第四段。論釋云「亦不",
    "T25n1512_005:0834a03": "同餘法」。「若復有人」者，謂初地已前信相菩薩",
    "T25n1512_005:0834a04": "人也。「得聞是經信心清淨則生實相」者，既聞",
    "T25n1512_005:0834a05": "此經，決定能信無為法身生實相之解，無有",
    "T25n1512_005:0834a06": "疑濁，故清淨也。「當知是人成就最上第一希",
    "T25n1512_005:0834a07": "有功德」者，若菩薩信此經所表無為法身，生",
    "T25n1512_005:0834a08": "信以為實相故，便能依經修行，證得果頭無",
    "T25n1512_005:0834a09": "為法身希有功德，故曰成就也。明此無為法",
    "T25n1512_005:0834a10": "身三大僧祇方得此果，勝於小乘，故稱第一。",
    "T25n1512_005:0834a11": "金剛以還之所未得，故曰希有也。「世尊！是實",
    "T25n1512_005:0834a12": "相」者，謂即此經中明如來如得無為法身實",
    "T25n1512_005:0834a13": "相法也。「則是非相」者，明此如來所得實相則",
    "T25n1512_005:0834a14": "非二乘法中所得實相也。「是故如來說名實",
    "T25n1512_005:0834a15": "相實相」者，解有二種解。明此無為法身實相",
    "T25n1512_005:0834a16": "之理，唯是如來所得實相，故重言實相實相。",
    "T25n1512_005:0834a17": "又第二解意，有人疑：若佛大乘法中有實相，",
    "T25n1512_005:0834a18": "二乘法中無實相者，何故二乘法中亦自言",
    "T25n1512_005:0834a19": "有實相也？故答：今言如來有實相餘人無者，",
    "T25n1512_005:0834a20": "古今一定無為法身實相之理，故言無實相，",
    "T25n1512_005:0834a21": "非論二乘法中所明性空實相亦無也。是故",
    "T25n1512_005:0834a22": "如來說名實相實相者，一如來所得無為法",
    "T25n1512_005:0834a23": "身實相，二乘所得性空實相，故言實相實相",
    "T25n1512_005:0834a24": "也。「世尊！我今得聞如是法門不足為難」者，此",
    "T25n1512_005:0834a25": "第五章門。論釋云「堅實解深義」。此云「聞是",
    "T25n1512_005:0834a26": "法門信解不足為難」者，凡有四意：一意須菩",
    "T25n1512_005:0834a27": "提自言，我今生值佛世，復是出家之人，是有",
    "T25n1512_005:0834a28": "信者，得羅漢道；聞佛陀說，寧容不信？二者須",
    "T25n1512_005:0834a29": "菩提雖是小乘人，已曾發道意故，聞則能信。",
    "T25n1512_005:0834b01": "三者須菩提乃是法身菩薩現為聲聞，聞此",
    "T25n1512_005:0834b02": "法門，豈容不信也？四者須菩提得如來冥加",
    "T25n1512_005:0834b03": "力故，聞說必能解。有此四義故，云不足為難",
    "T25n1512_005:0834b04": "也。「若當來世，其有眾生得聞是法聞信解受",
    "T25n1512_005:0834b05": "持，是人則為第一希有」者，須菩提自言，我值",
    "T25n1512_005:0834b06": "佛現在，具上四義，故生信解不以為難；如來",
    "T25n1512_005:0834b07": "滅後，既不值佛世，若能於此經生信，是人則",
    "T25n1512_005:0834b08": "為登初地已上第一希有人也。初地所得勝",
    "T25n1512_005:0834b09": "地前二乘凡夫，故云第一也。「希有」者，一大阿",
    "T25n1512_005:0834b10": "僧祇行滿始得，地前未階，故云希有也。「何以",
    "T25n1512_005:0834b11": "故？此人無我相乃至當知是人甚為希有」，此",
    "T25n1512_005:0834b12": "猶明當末世中生信者希有。然就此第五門",
    "T25n1512_005:0834b13": "中，有三「何以故」，初明法空、後明我空、第三",
    "T25n1512_005:0834b14": "釋疑。前三何以故，并釋是人則為第一希有。",
    "T25n1512_005:0834b15": "此二何以故，若因釋第一希有者，有何異也？",
    "T25n1512_005:0834b16": "初何以故者，明信解受持此經人何以故得",
    "T25n1512_005:0834b17": "為第一希有也。即答：是人無我相示，明以空",
    "T25n1512_005:0834b18": "得初地法空解故，能信此經。地前凡夫二乘",
    "T25n1512_005:0834b19": "未解法空，故不能信也。故知證而能信者第",
    "T25n1512_005:0834b20": "一希有也。第二何以故者，問云：為當唯得法",
    "T25n1512_005:0834b21": "空解故能信此經？為更有所得而能信也？即",
    "T25n1512_005:0834b22": "答：我示相即非相等。答意明非但得法空解",
    "T25n1512_005:0834b23": "故能信解此經，亦得我空解故然後能信也，",
    "T25n1512_005:0834b24": "故復明第二何以故也。第三何以故者，聞前",
    "T25n1512_005:0834b25": "無我相等明法空，復聞我所相即是非相明",
    "T25n1512_005:0834b26": "我空，釋能取所取皆空。即生疑念：今現見內",
    "T25n1512_005:0834b27": "六入是能取、外六塵是所取，何得言是空？若",
    "T25n1512_005:0834b28": "皆空者，不應有能取所取，故云何以故。故答：",
    "T25n1512_005:0834b29": "以離一切相則名諸佛，故知空也。明諸佛見",
    "T25n1512_005:0834c01": "此能取所取我之與法虛誑不實，以皆是空",
    "T25n1512_005:0834c02": "故，所以離也。此明法空者，但論因緣法空，不",
    "T25n1512_005:0834c03": "明佛性法空也。「佛告須菩提：如是如是」等者，",
    "T25n1512_005:0834c04": "上來須菩提雖說當來世人有能生信者是初",
    "T25n1512_005:0834c05": "地已上第一希有，恐人疑謂此言未必可信，",
    "T25n1512_005:0834c06": "故佛印之如是，如須菩提所說，莫生疑念，故",
    "T25n1512_005:0834c07": "重言如是如是也。「若復有人得聞是經，不",
    "T25n1512_005:0834c08": "驚不怖不畏，當知是人甚為希有」者，此猶成",
    "T25n1512_005:0834c09": "前第五段，明須菩提言所以不虛可信，正如",
    "T25n1512_005:0834c10": "是者。明此人已得初地無我之解，離五怖畏、",
    "T25n1512_005:0834c11": "無有疑濁，故聞經不驚怖畏。若依世辯解義，",
    "T25n1512_005:0834c12": "以後釋前。何故不驚？以不怖。何故不怖？以不",
    "T25n1512_005:0834c13": "畏。如是次第也。又復「不驚」者，謂身相中，得",
    "T25n1512_005:0834c14": "初地無我解、離五怖畏，聞諸法無我，身無懼",
    "T25n1512_005:0834c15": "相，故曰不驚。「不怖」者，在於心中，聞諸法無",
    "T25n1512_005:0834c16": "我，內心決定不疑，故曰不怖。「不畏」者，身心畢",
    "T25n1512_005:0834c17": "竟不謗也。又解：明此人以得聞慧解故，初聞",
    "T25n1512_005:0834c18": "大乘無我教，一住情安於理，故曰不驚。得思",
    "T25n1512_005:0834c19": "慧解故，生深信不疑，故曰不怖。既生信已得",
    "T25n1512_005:0834c20": "修慧之解故，修不毀謗，故曰不畏也。「當知是",
    "T25n1512_005:0834c21": "人甚為希有」者，如來重舉述成上文，不異前",
    "T25n1512_005:0834c22": "釋也。",
    "T25n1512_005:0834c23": "「何以故？如來說第一波羅蜜非第一波羅蜜」，明",
    "T25n1512_005:0834c24": "第六段。論釋名「勝餘修多羅」也。然此「何以故」",
    "T25n1512_005:0834c25": "者，總以下第六、第七、第八段，通釋成前五章",
    "T25n1512_005:0834c26": "門義也。云何釋？上釋云：何以故捨恒河沙身",
    "T25n1512_005:0834c27": "命布施，不如受持此經一四句偈之福？復次",
    "T25n1512_005:0834c28": "須菩提既得慧眼，何以故未曾得聞此經，名",
    "T25n1512_005:0834c29": "為希有？又復此經，何以故非凡夫二乘測量",
    "T25n1512_005:0835a01": "境界？又復何以故，受持此經能生實相之解，",
    "T25n1512_005:0835a02": "二乘法中無也？又復何以故，要得我法二空",
    "T25n1512_005:0835a03": "解人能信此經受持修行，得為第一希有。上",
    "T25n1512_005:0835a04": "五章門義何以故如此等，故答「如來說第一",
    "T25n1512_005:0835a05": "波羅蜜」等，以此經是如來果頭第一彼岸功德，",
    "T25n1512_005:0835a06": "勝餘修多羅故；復以此經能與佛果作大因",
    "T25n1512_005:0835a07": "故；復非但與佛現果作其勝因，乃與十方諸",
    "T25n1512_005:0835a08": "佛作勝因，故得釋成也。又復一解：直以第六",
    "T25n1512_005:0835a09": "章門釋前五章門也。如來說第一波羅蜜者，",
    "T25n1512_005:0835a10": "明佛果彼岸前勝功德，故云說第一波羅蜜",
    "T25n1512_005:0835a11": "也。汎明波羅蜜有於三階：一是地前相似波",
    "T25n1512_005:0835a12": "羅蜜；二是登地以上真實波羅蜜，斯二皆是",
    "T25n1512_005:0835a13": "因中之行也。今言第一波羅蜜者，乃是果頭",
    "T25n1512_005:0835a14": "法身常住彼岸功德，故云第一也。依論釋名",
    "T25n1512_005:0835a15": "勝餘修多羅者，明理本勝於教本故。言教非",
    "T25n1512_005:0835a16": "無為法身，故云非第一波羅蜜。又復非者，非",
    "T25n1512_005:0835a17": "前二波羅蜜也。又復非者，非二乘境界，亦云",
    "T25n1512_005:0835a18": "為非也。「如來說第一波羅蜜」者，此第七段，論",
    "T25n1512_005:0835a19": "名「大因」。大因者，正因也。正因者，即清淨法身",
    "T25n1512_005:0835a20": "廣大理也。明釋迦如來自云我由受持此經",
    "T25n1512_005:0835a21": "故，解無為法身、證得佛果彼岸功德，故云如",
    "T25n1512_005:0835a22": "來說第一波羅蜜者也。「彼無量諸佛亦說波",
    "T25n1512_005:0835a23": "羅蜜」者，此第八，論名「清淨」也。前云第一波羅",
    "T25n1512_005:0835a24": "蜜能與如來現果為大因，為當唯釋迦如來",
    "T25n1512_005:0835a25": "受持此經獨證獨說以為大因？十方諸佛皆",
    "T25n1512_005:0835a26": "說我因受持此經故證得佛果，因行因說",
    "T25n1512_005:0835a27": "以為大因也？故答云「彼無量諸佛亦說波羅",
    "T25n1512_005:0835a28": "蜜」，明彼十方諸佛皆言我因受持此經，解無",
    "T25n1512_005:0835a29": "為法身，故說於佛果，非我獨行獨說名為大",
    "T25n1512_005:0835b01": "因也。「是名第一波羅蜜」者，通結上三句為果",
    "T25n1512_005:0835b02": "頭第一彼岸功德也。以此經中有上八種功",
    "T25n1512_005:0835b03": "德故，勝捨身福也。",
    "T25n1512_005:0835b04": "「論曰：自下經文重明彼福德中此福轉勝」者，",
    "T25n1512_005:0835b05": "論主將欲作偈釋此一段經故，無略解經中",
    "T25n1512_005:0835b06": "所明持經福德轉勝之義也。上以引三千恒",
    "T25n1512_005:0835b07": "沙無量珍寶布施挍量不如持經福德，明捨",
    "T25n1512_005:0835b08": "外財則易故，未是顯勝中之上。今明捨於內",
    "T25n1512_005:0835b09": "財，以身命布施則難；雖難而能捨，猶不及持",
    "T25n1512_005:0835b10": "經之福，豈非顯轉勝之義也。此中以二偈作",
    "T25n1512_005:0835b11": "八章門，釋此一段經也。「苦身勝於彼」者，釋經",
    "T25n1512_005:0835b12": "中「佛言須菩提以下至涕淚悲泣」，明捨外財",
    "T25n1512_005:0835b13": "則易，捨內財則難，以眾生多於己身愛戀情",
    "T25n1512_005:0835b14": "重，若捨則有大苦。以為法故，雖苦而能捨，是",
    "T25n1512_005:0835b15": "故捨身勝彼捨外財也。然雖勝捨捨外財，猶",
    "T25n1512_005:0835b16": "不如持一偈之福，故言勝於彼也。",
    "T25n1512_005:0835b17": "「希有」者，釋經中「捫淚而白佛至得聞如是法",
    "T25n1512_005:0835b18": "門」，明此金剛般若果頭甚深法界唯是如來",
    "T25n1512_005:0835b19": "所得，須菩提雖得羅漢具十智等功德，而未",
    "T25n1512_005:0835b20": "曾聞此甚深法門，故言為希有也。「及上義」者，",
    "T25n1512_005:0835b21": "其彼智𭎋難量，同釋一經故，鈎鎖入第三",
    "T25n1512_005:0835b22": "分，復及成第二希有。上雖云須菩提未曾有",
    "T25n1512_005:0835b23": "聞，未知何故不聞？以此法是如來果頭彼𭎋",
    "T25n1512_005:0835b24": "功德第一上義，非二乘境界，所以不聞。以不",
    "T25n1512_005:0835b25": "聞故，名為希有，故云及上義也。",
    "T25n1512_005:0835b26": "「彼智𭎋難量」者，正釋經中第三，佛說般若波",
    "T25n1512_005:0835b27": "羅蜜即非般若波羅蜜，此與上義文同而意",
    "T25n1512_005:0835b28": "異故，別為第三段。「彼智𭎋」者，胡言般若波",
    "T25n1512_005:0835b29": "羅蜜，漢言智慧彼岸也。「難量」者，明此智岸是",
    "T25n1512_005:0835c01": "如來果頭彼岸，而此絕於下地二乘圖度境",
    "T25n1512_005:0835c02": "界，故云彼智𭎋難量也。",
    "T25n1512_005:0835c03": "「亦不同餘法」者，釋經「若復有人信心清淨至",
    "T25n1512_005:0835c04": "實相實相」等。此經明如來法身常住實相之",
    "T25n1512_005:0835c05": "理，二乘外道法中所不明。小乘外道法中既",
    "T25n1512_005:0835c06": "所不明，亦不生信，故云亦不同餘法也。",
    "T25n1512_005:0835c07": "「堅實解深義」者，釋經「世尊我今得聞至甚為",
    "T25n1512_005:0835c08": "希有」，明我空法空經文所以名堅實者，以此",
    "T25n1512_005:0835c09": "菩薩登於初地，現前得二空理中真解，不可",
    "T25n1512_005:0835c10": "岨壞，故云堅實。此解所以不可岨壞者，以",
    "T25n1512_005:0835c11": "解二種無我深義故也。",
    "T25n1512_005:0835c12": "「勝餘修多羅」者，釋經中「何以故如來說第一",
    "T25n1512_005:0835c13": "波羅蜜者」等。「修多羅」者，此是西域之名，漢翻",
    "T25n1512_005:0835c14": "為本。明此經所詮證理既勝，故能詮之教亦",
    "T25n1512_005:0835c15": "勝，以勝於二乘理教故，云勝餘修多羅也。又",
    "T25n1512_005:0835c16": "更有一解：汎明本義，理教俱有。以所詮法身",
    "T25n1512_005:0835c17": "無名相理，能與十二部經言教為本。亦云能",
    "T25n1512_005:0835c18": "生有善，故名為本。能詮言教修多羅亦與詮",
    "T25n1512_005:0835c19": "法為本，詮於法身、能生萬善，故名為本。以理",
    "T25n1512_005:0835c20": "本勝於教本故，云勝餘修多羅也。",
    "T25n1512_005:0835c21": "「大因及清淨」者，此一句通釋前第七、第八段",
    "T25n1512_005:0835c22": "經文。「大因」者，正釋「如來說第一波羅蜜」者，明",
    "T25n1512_005:0835c23": "此經所詮無為法身佛性之理，能與諸佛妙",
    "T25n1512_005:0835c24": "果作其正因，勝於了因，故云大因也。",
    "T25n1512_005:0835c25": "「及清淨」者，釋經「彼無量諸佛亦說波羅蜜」等，",
    "T25n1512_005:0835c26": "明諸佛同說此法名字句義，不增不減。以共",
    "T25n1512_005:0835c27": "說故，說必當理。無有差理之共，故名清淨。",
    "T25n1512_005:0835c28": "又復一解：彼無量諸佛皆說，我因此佛性平",
    "T25n1512_005:0835c29": "等自性清淨之理證於佛果，故云清淨也。",
    "T25n1512_005:0836a01": "「福中勝福德」者，以此經所辨，有如上功德故，",
    "T25n1512_005:0836a02": "持一偈之福勝於捨身等福也。「此二偈說何",
    "T25n1512_005:0836a03": "義」，示一段長行，詮一一提偈中章門次第解",
    "T25n1512_005:0836a04": "已，然後舉經來結可知也。就中若文有隱者，",
    "T25n1512_005:0836a05": "則超釋之也。",
    "T25n1512_005:0836a06": "「何以故」者，有疑難云：若捨恒沙身命者得福",
    "T25n1512_005:0836a07": "甚多，何故不及持經一偈之福也？即釋云「彼",
    "T25n1512_005:0836a08": "捨身命苦身心故」，明此人當捨身時有取相",
    "T25n1512_005:0836a09": "心，故身心苦惱，後得果亦苦。以因果俱不清",
    "T25n1512_005:0836a10": "淨，所以不如。明持經之福，因不取相、得果清",
    "T25n1512_005:0836a11": "淨，故勝捨身也。「何況為法捨」者，明直世間果",
    "T25n1512_005:0836a12": "報捨身命者，不如持經之福可小，何況復為",
    "T25n1512_005:0836a13": "無上菩提法故取相心捨，亦不及持經福也。",
    "T25n1512_005:0836a14": "又復縱令令初地已上為菩提法捨身，雖非",
    "T25n1512_005:0836a15": "取相，猶亦不及，故言何況為法捨也。經中但",
    "T25n1512_005:0836a16": "引捨身福德不如持經一偈之福，不云取相",
    "T25n1512_005:0836a17": "捨故所以不如。以此義隱難解，論主釋云「以",
    "T25n1512_005:0836a18": "彼捨身若惱身心」是取相故，雖多捨身命，而",
    "T25n1512_005:0836a19": "不如持經是不取相也。因此彼捨身苦身心",
    "T25n1512_005:0836a20": "故，乘出經中玄疑，發起下忍辱波羅蜜經",
    "T25n1512_005:0836a21": "生疑法用，如下經中生起不異也。釋第四章",
    "T25n1512_005:0836a22": "門中云「以是義故」者，以是除佛法餘處無實，",
    "T25n1512_005:0836a23": "未曾有、未曾生信義故。唯佛大乘法中明此",
    "T25n1512_005:0836a24": "無為法身實相之理，小乘法中不辨有此實",
    "T25n1512_005:0836a25": "相之理，故云不同餘法也。「如來為須菩提說",
    "T25n1512_005:0836a26": "如是義」者，此釋如來述成經文。從「佛告須菩",
    "T25n1512_005:0836a27": "提如是如是」以下，說此段經未也。「彼珍寶檀」",
    "T25n1512_005:0836a28": "等已下，通結上來捨內外財挍量不如持經",
    "T25n1512_005:0836a29": "之福也。「彼珍寶檀等無如是功德」者，明前內",
    "T25n1512_005:0836b01": "外二種施中無如上來經中所辨八種功德",
    "T25n1512_005:0836b02": "也。「是故彼福德中此福勝」者，是內外捨中無",
    "T25n1512_005:0836b03": "此八種功德，依此經中有八種功德故。故此",
    "T25n1512_005:0836b04": "持經之福，勝向捨身財等福也。",
    "T25n1512_005:0836b05": "「論曰：自下經文復為斷疑」等者，此是論主生",
    "T25n1512_005:0836b06": "序疑者意，生起下經。但生疑法用，不異經中，",
    "T25n1512_005:0836b07": "故不委釋也。",
    "T25n1512_005:0836b08": "金剛仙論卷第五"
}