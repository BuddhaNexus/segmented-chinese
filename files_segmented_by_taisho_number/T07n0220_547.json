{
    "T07n0220_547:0813b02": "大般若波羅蜜多經卷第五百四",
    "T07n0220_547:0813b03": "十七",
    "T07n0220_547:0813b05": "三藏法師玄奘奉　詔譯",
    "T07n0220_547:0813b06": "第四分魔事品第十一之二",
    "T07n0220_547:0813b07": "「復次，善現！能說法者欲往他方安隱豐樂無",
    "T07n0220_547:0813b08": "難之處，能聽法者欲隨其去，能說法者方便",
    "T07n0220_547:0813b09": "試言：『汝雖為利欲隨我往，而汝至彼豈必遂",
    "T07n0220_547:0813b10": "心？宜善審思勿後憂悔。』時，聽法者聞已念言：",
    "T07n0220_547:0813b11": "『是師不欲令我去相，設固隨往豈必聞法？』由",
    "T07n0220_547:0813b12": "此因緣不隨其去，兩不和合，不獲教授、聽受、",
    "T07n0220_547:0813b13": "書持、讀誦、修習甚深般若波羅蜜多，當知是",
    "T07n0220_547:0813b14": "為菩薩魔事。「復次，善現！能說法者欲往他方，",
    "T07n0220_547:0813b15": "所經道路曠野險阻，多諸賊難及旃荼羅惡",
    "T07n0220_547:0813b16": "獸、獵師、毒蛇等怖，能聽法者欲隨其去，能說",
    "T07n0220_547:0813b17": "法者方便試言：『汝今何故無事隨我欲往如",
    "T07n0220_547:0813b18": "是諸險難處？宜善審思勿後憂悔。』能聽法者",
    "T07n0220_547:0813b19": "聞已念言：『師應不欲令我隨往，設固隨往何",
    "T07n0220_547:0813b20": "必聞法？』由此因緣不隨其去，兩不和合，不獲",
    "T07n0220_547:0813b21": "教授、聽受、書持、讀誦、修習甚深般若波羅蜜",
    "T07n0220_547:0813b22": "多，當知是為菩薩魔事。「復次，善現！能說法者",
    "T07n0220_547:0813b23": "多有施主數相追隨，聽法者來請說般若波",
    "T07n0220_547:0813b24": "羅蜜多，或請書寫、受持、讀誦、如說修行，彼多",
    "T07n0220_547:0813b25": "緣礙無暇教授，能聽法者起嫌恨心，後雖教",
    "T07n0220_547:0813b26": "授而不聽受，兩不和合，不獲教授、聽受、書持、",
    "T07n0220_547:0813b27": "讀誦、修習甚深般若波羅蜜多，當知是為菩",
    "T07n0220_547:0813b28": "薩魔事。「復次，善現！有諸惡魔作種種形，至菩",
    "T07n0220_547:0813b29": "薩所方便破壞，令於般若波羅蜜多相應經",
    "T07n0220_547:0813c01": "典，不得書寫、受持、讀誦、修習、思惟、為他演說。",
    "T07n0220_547:0813c02": "是故，善現！住菩薩乘善男子等，於深般若波",
    "T07n0220_547:0813c03": "羅蜜多書寫等時所有留難，當知皆是菩薩",
    "T07n0220_547:0813c04": "魔事。」具壽善現便白佛言：「何緣惡魔作諸形",
    "T07n0220_547:0813c05": "像，至菩薩所方便破壞，令於般若波羅蜜多相",
    "T07n0220_547:0813c06": "應經典不得書寫乃至演說？」佛告善現：「甚深",
    "T07n0220_547:0813c07": "般若波羅蜜多能生諸佛一切智智，諸佛所",
    "T07n0220_547:0813c08": "有一切智智能生佛教，佛教能生無量無數",
    "T07n0220_547:0813c09": "有情般若，有情般若能證無邊諸煩惱斷，煩",
    "T07n0220_547:0813c10": "惱斷者一切惡魔不得其便，一切惡魔不得",
    "T07n0220_547:0813c11": "便故多生憂苦，如箭入心：『勿我由斯甚深般",
    "T07n0220_547:0813c12": "若波羅蜜多境界空缺。』是故惡魔作諸形像，",
    "T07n0220_547:0813c13": "至菩薩所方便破壞，令於般若波羅蜜多相",
    "T07n0220_547:0813c14": "應經典不得書寫乃至演說。」爾時，善現復白",
    "T07n0220_547:0813c15": "佛言：「云何惡魔作諸形像，至菩薩所方便破",
    "T07n0220_547:0813c16": "壞？」佛告善現：「有諸惡魔作沙門像，至菩薩所",
    "T07n0220_547:0813c17": "方便破壞，令其毀厭甚深般若波羅蜜多，謂",
    "T07n0220_547:0813c18": "作是言：『汝所習誦無相經典非真般若波羅",
    "T07n0220_547:0813c19": "蜜多，我所習誦有相經典是真般若波羅蜜",
    "T07n0220_547:0813c20": "多。』作是語時，有諸菩薩未得受記，新學大乘",
    "T07n0220_547:0813c21": "智慧狹劣，便於般若波羅蜜多相應經典心",
    "T07n0220_547:0813c22": "生疑惑，由疑惑故便於般若波羅蜜多而生",
    "T07n0220_547:0813c23": "毀厭，由毀厭故遂不書寫、受持、讀誦、修習、思",
    "T07n0220_547:0813c24": "惟、為他演說甚深般若波羅蜜多，當知是為",
    "T07n0220_547:0813c25": "菩薩魔事。「復次，善現！有諸惡魔作苾芻像，至",
    "T07n0220_547:0813c26": "菩薩所語菩薩言：『若諸菩薩行深般若波羅",
    "T07n0220_547:0813c27": "蜜多，唯證實際得預流果乃至或得獨覺菩",
    "T07n0220_547:0813c28": "提，終不能證無上佛果，何緣於此唐設劬勞？』",
    "T07n0220_547:0813c29": "菩薩既聞，便不書寫、受持、讀誦、修習、思惟、為他",
    "T07n0220_547:0814a01": "演說甚深般若波羅蜜多，當知是為菩薩魔",
    "T07n0220_547:0814a02": "事。「如是，善現！甚深般若波羅蜜多書寫等時",
    "T07n0220_547:0814a03": "多諸魔事，菩薩應覺，覺已精勤正念、正知，方",
    "T07n0220_547:0814a04": "便遠離。」具壽善現便白佛言：「如是！世尊！如是！",
    "T07n0220_547:0814a05": "善逝！甚深般若波羅蜜多書寫等時多諸魔",
    "T07n0220_547:0814a06": "事。譬如無價大寶神珠，雖有勝能而多怨賊；",
    "T07n0220_547:0814a07": "如是般若波羅蜜多，雖有勝德而多留難。住",
    "T07n0220_547:0814a08": "菩薩乘善男子等，少福德故，書寫等時有諸",
    "T07n0220_547:0814a09": "惡魔為作留難，雖有樂欲而不能成。所以者",
    "T07n0220_547:0814a10": "何？有愚癡者為魔所惑，住菩薩乘善男子等，",
    "T07n0220_547:0814a11": "於深般若波羅蜜多書寫等時為作留難。世",
    "T07n0220_547:0814a12": "尊！彼愚癡者覺慧微昧，不能思議廣大佛法，",
    "T07n0220_547:0814a13": "自於般若波羅蜜多不能書寫、受持、讀誦、修",
    "T07n0220_547:0814a14": "習、思惟、聽聞、演說，復樂障他書寫等事。」佛告",
    "T07n0220_547:0814a15": "善現：「如是！如是！如汝所說。有愚癡人為魔所",
    "T07n0220_547:0814a16": "使，未種善根福慧薄劣，未於佛所發弘誓願，",
    "T07n0220_547:0814a17": "未為善友之所攝受，自於般若波羅蜜多不",
    "T07n0220_547:0814a18": "能書寫乃至演說，新學大乘善男子等，於深",
    "T07n0220_547:0814a19": "般若波羅蜜多書寫等時為作留難。於當來世",
    "T07n0220_547:0814a20": "有善男子、善女人等，福慧薄劣善根微少，於",
    "T07n0220_547:0814a21": "諸如來廣大功德心不欣樂，自於般若波羅",
    "T07n0220_547:0814a22": "蜜多不能書寫、受持、讀誦、修習、思惟、聽聞、演",
    "T07n0220_547:0814a23": "說，復樂障他書寫等事，當知彼類獲罪無邊。",
    "T07n0220_547:0814a24": "「復次，善現！有菩薩乘善男子等，於深般若波",
    "T07n0220_547:0814a25": "羅蜜多書寫等時，多有魔事為作留難，令書",
    "T07n0220_547:0814a26": "寫等皆不得成，由此不能圓滿功德，善根未",
    "T07n0220_547:0814a27": "熟、福慧少故。有菩薩乘善男子等，於深般若",
    "T07n0220_547:0814a28": "波羅蜜多書寫等時，若無魔事，當知皆是諸",
    "T07n0220_547:0814a29": "佛神力慈悲護念。所以者何？惡魔眷屬雖勤",
    "T07n0220_547:0814b01": "方便欲滅般若波羅蜜多，諸佛世尊亦勤方",
    "T07n0220_547:0814b02": "便慈悲護念，令菩薩乘善男子等於深般若",
    "T07n0220_547:0814b03": "波羅蜜多書寫等時無諸留難，速證無上正",
    "T07n0220_547:0814b04": "等菩提。」",
    "T07n0220_547:0814b05": "第四分現世間品第十二",
    "T07n0220_547:0814b06": "「復次，善現！譬如女人多有諸子，或五、或十、二",
    "T07n0220_547:0814b07": "十、三十、四十、五十、若百、若千。其母得病諸子各",
    "T07n0220_547:0814b08": "別勤求醫藥，咸作是念：『云何令我母病除愈，",
    "T07n0220_547:0814b09": "令無障難身名不滅，久住安樂苦受不生，諸",
    "T07n0220_547:0814b10": "妙樂具咸歸我母？所以者何？生育我等，示世",
    "T07n0220_547:0814b11": "間事，甚大艱辛。』作是念已，競設方便，求安隱",
    "T07n0220_547:0814b12": "事覆護母身，勿為蚊虻、蛇蠍、風雨、人非人等",
    "T07n0220_547:0814b13": "非愛所觸，勤加修飾令離眾病、六根清淨無",
    "T07n0220_547:0814b14": "諸憂苦。又以種種上妙樂具供養恭敬，而作",
    "T07n0220_547:0814b15": "是言：『我母慈悲生育我等，誨示一切世間事",
    "T07n0220_547:0814b16": "業，我等豈得不報母恩？』如是如來、應、正等覺，",
    "T07n0220_547:0814b17": "常以種種善巧方便，護念般若波羅蜜多。若",
    "T07n0220_547:0814b18": "菩薩乘善男子等，能於般若波羅蜜多書寫、",
    "T07n0220_547:0814b19": "受持、讀誦、修習、思惟、演說無懈倦者，如來亦",
    "T07n0220_547:0814b20": "以種種方便勤加護念令無損惱。十方現在",
    "T07n0220_547:0814b21": "餘世界中，一切如來、應、正等覺哀愍利樂諸",
    "T07n0220_547:0814b22": "有情者，亦以種種善巧方便，護念般若波",
    "T07n0220_547:0814b23": "羅蜜多，令諸惡魔不能毀滅，久住利樂一切",
    "T07n0220_547:0814b24": "世間。如是如來、應、正等覺，皆以種種善巧方",
    "T07n0220_547:0814b25": "便，護持般若波羅蜜多。所以者何？甚深般若",
    "T07n0220_547:0814b26": "波羅蜜多能生如來、應、正等覺，能正顯了一",
    "T07n0220_547:0814b27": "切智智，能示世間諸法實相，一切智智亦從",
    "T07n0220_547:0814b28": "彼生。「善現當知！一切過去未來現在諸佛世",
    "T07n0220_547:0814b29": "尊，皆依如是甚深般若波羅蜜多，精勤修學",
    "T07n0220_547:0814c01": "證得無上正等菩提。我昔亦依甚深般若波",
    "T07n0220_547:0814c02": "羅蜜多，精勤修學證得無上正等菩提。是故",
    "T07n0220_547:0814c03": "般若波羅蜜多能生如來、應、正等覺，能正顯",
    "T07n0220_547:0814c04": "了一切智智，能示世間諸法實相。」爾時，善現",
    "T07n0220_547:0814c05": "便白佛言：「云何般若波羅蜜多能生如來、應、",
    "T07n0220_547:0814c06": "正等覺，能示世間諸法實相？」佛告善現：「甚深",
    "T07n0220_547:0814c07": "般若波羅蜜多，能生如來一切智智及餘功",
    "T07n0220_547:0814c08": "德故，說般若波羅蜜多能生如來、應、正等覺。",
    "T07n0220_547:0814c09": "能示世間諸法實相者，謂能示世間五蘊實",
    "T07n0220_547:0814c10": "相。」具壽善現復白佛言：「云何般若波羅蜜多",
    "T07n0220_547:0814c11": "能示世間五蘊實相？」佛告善現：「甚深般若波",
    "T07n0220_547:0814c12": "羅蜜多能示世間色等五蘊無變壞相故，說",
    "T07n0220_547:0814c13": "般若波羅蜜多能示世間諸法實相。所以者",
    "T07n0220_547:0814c14": "何？色等五蘊無自性故，說名為空、無相、無願、",
    "T07n0220_547:0814c15": "無造、無作、無生、無滅，即真法界非空等法可",
    "T07n0220_547:0814c16": "有變壞故，說般若波羅蜜多能示世間諸法",
    "T07n0220_547:0814c17": "實相。「復次，善現！一切如來、應、正等覺皆依般",
    "T07n0220_547:0814c18": "若波羅蜜多，普能證知無量無數無邊有情",
    "T07n0220_547:0814c19": "施設差別故，說般若波羅蜜多能示世間諸",
    "T07n0220_547:0814c20": "法實相。「復次，善現！一切如來、應、正等覺皆依",
    "T07n0220_547:0814c21": "般若波羅蜜多，如實證知無量無數無邊有",
    "T07n0220_547:0814c22": "情心行差別故，說般若波羅蜜多能示世間",
    "T07n0220_547:0814c23": "諸法實相。「復次，善現！一切如來、應、正等覺皆",
    "T07n0220_547:0814c24": "依般若波羅蜜多，如實證知無量無數無邊",
    "T07n0220_547:0814c25": "有情自性非有故，說般若波羅蜜多能示世",
    "T07n0220_547:0814c26": "間諸法實相。「復次，善現！一切如來、應、正等覺",
    "T07n0220_547:0814c27": "皆依般若波羅蜜多，如實證知無量無數無邊",
    "T07n0220_547:0814c28": "有情心無所住，猶如虛空無所依止故，說般",
    "T07n0220_547:0814c29": "若波羅蜜多能示世間諸法實相。「復次，善現！",
    "T07n0220_547:0815a01": "一切如來、應、正等覺皆依般若波羅蜜多，如",
    "T07n0220_547:0815a02": "實證知無量無數無邊有情所有略心，盡故、",
    "T07n0220_547:0815a03": "離故，無略心性故，說般若波羅蜜多能示世",
    "T07n0220_547:0815a04": "間諸法實相。「復次，善現！一切如來、應、正等覺",
    "T07n0220_547:0815a05": "皆依般若波羅蜜多，如實證知無量無數無",
    "T07n0220_547:0815a06": "邊有情所有散心，由法性故，無散心性故，說",
    "T07n0220_547:0815a07": "般若波羅蜜多能示世間諸法實相。「復次，善",
    "T07n0220_547:0815a08": "現！一切如來、應、正等覺皆依般若波羅蜜多，",
    "T07n0220_547:0815a09": "如實證知無量無數無邊有情諸染污心，不",
    "T07n0220_547:0815a10": "可示故，無染心性故，說般若波羅蜜多能示",
    "T07n0220_547:0815a11": "世間諸法實相。「復次，善現！一切如來、應、正等",
    "T07n0220_547:0815a12": "覺皆依般若波羅蜜多，如實證知無量無數",
    "T07n0220_547:0815a13": "無邊有情不染污心，本性淨故，無雜染性故，",
    "T07n0220_547:0815a14": "說般若波羅蜜多能示世間諸法實相。「復次，",
    "T07n0220_547:0815a15": "善現！一切如來、應、正等覺皆依般若波羅蜜",
    "T07n0220_547:0815a16": "多，如實證知無量無數無邊有情所有下心，",
    "T07n0220_547:0815a17": "不可隱故，無下心性故，說般若波羅蜜多能",
    "T07n0220_547:0815a18": "示世間諸法實相。「復次，善現！一切如來、應、正",
    "T07n0220_547:0815a19": "等覺皆依般若波羅蜜多，如實證知無量無",
    "T07n0220_547:0815a20": "數無邊有情所有舉心，不可測故，無舉心性",
    "T07n0220_547:0815a21": "故，說般若波羅蜜多能示世間諸法實相。「復",
    "T07n0220_547:0815a22": "次，善現！一切如來、應、正等覺皆依般若波羅",
    "T07n0220_547:0815a23": "蜜多，如實證知無量無數無邊有情諸有漏",
    "T07n0220_547:0815a24": "心，無自性故，無分別故，無有漏性故，說般若",
    "T07n0220_547:0815a25": "波羅蜜多能示世間諸法實相。「復次，善現！一",
    "T07n0220_547:0815a26": "切如來、應、正等覺皆依般若波羅蜜多，如實",
    "T07n0220_547:0815a27": "證知無量無數無邊有情諸無漏心，無自性",
    "T07n0220_547:0815a28": "故，無警覺故，非無漏性故，說般若波羅蜜多",
    "T07n0220_547:0815a29": "能示世間諸法實相。「復次，善現！一切如來、應、",
    "T07n0220_547:0815b01": "正等覺皆依般若波羅蜜多，如實證知無量",
    "T07n0220_547:0815b02": "無數無邊有情諸有貪心，如實之性非有貪",
    "T07n0220_547:0815b03": "心故，說般若波羅蜜多能示世間諸法實相。",
    "T07n0220_547:0815b04": "「復次，善現！一切如來、應、正等覺皆依般若波",
    "T07n0220_547:0815b05": "羅蜜多，如實證知無量無數無邊有情諸離",
    "T07n0220_547:0815b06": "貪心，如實之性非離貪心故，說般若波羅蜜",
    "T07n0220_547:0815b07": "多能示世間諸法實相。「復次，善現！一切如來、",
    "T07n0220_547:0815b08": "應、正等覺皆依般若波羅蜜多，如實證知無",
    "T07n0220_547:0815b09": "量無數無邊有情諸有瞋心，如實之性非有",
    "T07n0220_547:0815b10": "瞋心故，說般若波羅蜜多能示世間諸法實",
    "T07n0220_547:0815b11": "相。「復次，善現！一切如來、應、正等覺皆依般若",
    "T07n0220_547:0815b12": "波羅蜜多，如實證知無量無數無邊有情諸",
    "T07n0220_547:0815b13": "離瞋心，如實之性非離瞋心故，說般若波羅",
    "T07n0220_547:0815b14": "蜜多能示世間諸法實相。「復次，善現！一切如",
    "T07n0220_547:0815b15": "來、應、正等覺皆依般若波羅蜜多，如實證知無",
    "T07n0220_547:0815b16": "量無數無邊有情諸有癡心，如實之性非有",
    "T07n0220_547:0815b17": "癡心故，說般若波羅蜜多能示世間諸法實",
    "T07n0220_547:0815b18": "相。「復次，善現！一切如來、應、正等覺皆依般若",
    "T07n0220_547:0815b19": "波羅蜜多，如實證知無量無數無邊有情諸",
    "T07n0220_547:0815b20": "離癡心，如實之性非離癡心故，說般若波羅",
    "T07n0220_547:0815b21": "蜜多能示世間諸法實相。「復次，善現！一切如",
    "T07n0220_547:0815b22": "來、應、正等覺皆依般若波羅蜜多，如實證知",
    "T07n0220_547:0815b23": "無量無數無邊有情所有小心，無來無去亦",
    "T07n0220_547:0815b24": "無繫屬，無小心性故，說般若波羅蜜多能示",
    "T07n0220_547:0815b25": "世間諸法實相。「復次，善現！一切如來、應、正等",
    "T07n0220_547:0815b26": "覺皆依般若波羅蜜多，如實證知無量無數",
    "T07n0220_547:0815b27": "無邊有情所有大心，自性平等、稱平等性，無",
    "T07n0220_547:0815b28": "大心性故，說般若波羅蜜多能示世間諸法",
    "T07n0220_547:0815b29": "實相。「復次，善現！一切如來、應、正等覺皆依般",
    "T07n0220_547:0815c01": "若波羅蜜多，如實證知無量無數無邊有情",
    "T07n0220_547:0815c02": "所有狹心，無起方便、無所繫屬，無狹心性故，",
    "T07n0220_547:0815c03": "說般若波羅蜜多能示世間諸法實相。「復次，",
    "T07n0220_547:0815c04": "善現！一切如來、應、正等覺皆依般若波羅蜜",
    "T07n0220_547:0815c05": "多，如實證知無量無數無邊有情所有廣心，",
    "T07n0220_547:0815c06": "無增無減亦非遠離，已遠離故，無廣心性故，",
    "T07n0220_547:0815c07": "說般若波羅蜜多能示世間諸法實相。「復次，",
    "T07n0220_547:0815c08": "善現！一切如來、應、正等覺皆依般若波羅蜜",
    "T07n0220_547:0815c09": "多，如實證知無量無數無邊有情諸有量心，",
    "T07n0220_547:0815c10": "自性空故，非有量性故，說般若波羅蜜多能",
    "T07n0220_547:0815c11": "示世間諸法實相。「復次，善現！一切如來、應、",
    "T07n0220_547:0815c12": "正等覺皆依般若波羅蜜多，如實證知無量",
    "T07n0220_547:0815c13": "無數無邊有情諸無量心，無生、無滅、無住、無",
    "T07n0220_547:0815c14": "異，無所依止如太虛空，非無量心故，說般",
    "T07n0220_547:0815c15": "若波羅蜜多能示世間諸法實相。「復次，善現！",
    "T07n0220_547:0815c16": "一切如來、應、正等覺皆依般若波羅蜜多，如",
    "T07n0220_547:0815c17": "實證知無量無數無邊有情諸有見心，自性",
    "T07n0220_547:0815c18": "平等故，五眼不行故，非有見心故，說般若波",
    "T07n0220_547:0815c19": "羅蜜多能示世間諸法實相。「復次，善現！一切",
    "T07n0220_547:0815c20": "如來、應、正等覺皆依般若波羅蜜多，如實證",
    "T07n0220_547:0815c21": "知無量無數無邊有情諸無見心，無相可得",
    "T07n0220_547:0815c22": "故，離種種境故，非無見心故，說般若波羅蜜",
    "T07n0220_547:0815c23": "多能示世間諸法實相。「復次，善現！一切如來、",
    "T07n0220_547:0815c24": "應、正等覺皆依般若波羅蜜多，如實證知無",
    "T07n0220_547:0815c25": "量無數無邊有情諸有對心，虛妄分別，於所",
    "T07n0220_547:0815c26": "緣境不自在故，非有對心故，說般若波羅蜜",
    "T07n0220_547:0815c27": "多能示世間諸法實相。「復次，善現！一切如來、",
    "T07n0220_547:0815c28": "應、正等覺皆依般若波羅蜜多，如實證知無",
    "T07n0220_547:0815c29": "量無數無邊有情諸無對心，如實無盡亦無",
    "T07n0220_547:0816a01": "生起，非無對心故，說般若波羅蜜多能示世",
    "T07n0220_547:0816a02": "間諸法實相。",
    "T07n0220_547:0816a03": "「復次，善現！一切如來、應、正等覺皆依般若波",
    "T07n0220_547:0816a04": "羅蜜多，如實證知無量無數無邊有情諸有",
    "T07n0220_547:0816a05": "上心，如實之性無所思慮，非有上心故，說般",
    "T07n0220_547:0816a06": "若波羅蜜多能示世間諸法實相。「復次，善現！",
    "T07n0220_547:0816a07": "一切如來、應、正等覺皆依般若波羅蜜多，如",
    "T07n0220_547:0816a08": "實證知無量無數無邊有情諸無上心，離諸",
    "T07n0220_547:0816a09": "戲論，少分心性亦不可得，非無上心故，說般",
    "T07n0220_547:0816a10": "若波羅蜜多能示世間諸法實相。「復次，善現！",
    "T07n0220_547:0816a11": "一切如來、應、正等覺皆依般若波羅蜜多，如",
    "T07n0220_547:0816a12": "實證知無量無數無邊有情諸不定心，如實",
    "T07n0220_547:0816a13": "之性無等等故，非不定心故，說般若波羅蜜",
    "T07n0220_547:0816a14": "多能示世間諸法實相。「復次，善現！一切如來、",
    "T07n0220_547:0816a15": "應、正等覺皆依般若波羅蜜多，如實證知無",
    "T07n0220_547:0816a16": "量無數無邊有情所有定心，如實之性平等",
    "T07n0220_547:0816a17": "平等猶若虛空，無定心性故，說般若波羅蜜",
    "T07n0220_547:0816a18": "多能示世間諸法實相。「復次，善現！一切如來、",
    "T07n0220_547:0816a19": "應、正等覺皆依般若波羅蜜多，如實證知無",
    "T07n0220_547:0816a20": "量無數無邊有情不解脫心，自性遠離故，無",
    "T07n0220_547:0816a21": "性為性故，非不解脫心故，說般若波羅蜜多",
    "T07n0220_547:0816a22": "能示世間諸法實相。「復次，善現！一切如來、應、",
    "T07n0220_547:0816a23": "正等覺皆依般若波羅蜜多，如實證知無量",
    "T07n0220_547:0816a24": "無數無邊有情諸解脫心，如實之性非心性",
    "T07n0220_547:0816a25": "故，三世推徵皆不可得，非解脫心故，說般若",
    "T07n0220_547:0816a26": "波羅蜜多能示世間諸法實相。「復次，善現！一",
    "T07n0220_547:0816a27": "切如來、應、正等覺皆依般若波羅蜜多，如實",
    "T07n0220_547:0816a28": "證知無量無數無邊有情不可見心，無自性",
    "T07n0220_547:0816a29": "故，不可見故，非真實故，越根境故，不可了",
    "T07n0220_547:0816b01": "故，非圓成故，尚非慧眼、天眼所取，況肉眼取！",
    "T07n0220_547:0816b02": "以一切眼皆不能見名不可見，此不可見亦",
    "T07n0220_547:0816b03": "不可得故，不可說不可見心故，說般若波羅",
    "T07n0220_547:0816b04": "蜜多能示世間諸法實相。「如是，善現！甚深般",
    "T07n0220_547:0816b05": "若波羅蜜多能示如來、應、正等覺世間實相。",
    "T07n0220_547:0816b06": "「復次，善現！一切如來、應、正等覺皆依般若波",
    "T07n0220_547:0816b07": "羅蜜多，如實證知無量無數無邊有情若出",
    "T07n0220_547:0816b08": "若沒。「善現！云何一切如來、應、正等覺皆依般",
    "T07n0220_547:0816b09": "若波羅蜜多，如實證知無量無數無邊有情",
    "T07n0220_547:0816b10": "若出若沒？謂諸如來、應、正等覺皆依般若波",
    "T07n0220_547:0816b11": "羅蜜多，如實證知無量無數無邊有情心、心",
    "T07n0220_547:0816b12": "所法，皆依色、受、想、行、識生；如是如來、應、正等",
    "T07n0220_547:0816b13": "覺皆依般若波羅蜜多，如實證知無量無數",
    "T07n0220_547:0816b14": "無邊有情若出若沒。「善現！云何諸有情類心、",
    "T07n0220_547:0816b15": "心所法若出若沒，皆依色、受、想、行、識生？謂諸",
    "T07n0220_547:0816b16": "有情心、心所法，或有依色、受、想、行、識，執如來",
    "T07n0220_547:0816b17": "死後或有、或非有、或亦有亦非有、或非有非非",
    "T07n0220_547:0816b18": "有，此是諦實餘皆愚妄；或有依色、受、想、行、識，",
    "T07n0220_547:0816b19": "執我及世間或常、或無常、或亦常亦無常、或非",
    "T07n0220_547:0816b20": "常非無常，此是諦實餘皆愚妄；或有依色、受、",
    "T07n0220_547:0816b21": "想、行、識，執我及世間或有邊、或無邊、或亦有",
    "T07n0220_547:0816b22": "邊亦無邊、或非有邊非無邊，此是諦實餘皆",
    "T07n0220_547:0816b23": "愚妄；或有依色、受、想、行、識，執命者即身或復",
    "T07n0220_547:0816b24": "異身，此是諦實餘皆愚妄。「如是，善現！一切如",
    "T07n0220_547:0816b25": "來、應、正等覺皆依般若波羅蜜多，如實證知",
    "T07n0220_547:0816b26": "無量無數無邊有情心、心所法若出若沒，皆",
    "T07n0220_547:0816b27": "依色、受、想、行、識生差別之想。「復次，善現！一切如",
    "T07n0220_547:0816b28": "來、應、正等覺皆依般若波羅蜜多，如實證知",
    "T07n0220_547:0816b29": "無量無數無邊有情若出若沒。「善現！云何一",
    "T07n0220_547:0816c01": "切如來、應、正等覺皆依般若波羅蜜多，如實",
    "T07n0220_547:0816c02": "證知無量無數無邊有情若出若沒？謂諸如",
    "T07n0220_547:0816c03": "來、應、正等覺皆依般若波羅蜜多，如實知色、",
    "T07n0220_547:0816c04": "受、想、行、識皆如真如無二無別。「善現當知！如",
    "T07n0220_547:0816c05": "來真如即五蘊真如，五蘊真如即世間真如。",
    "T07n0220_547:0816c06": "所以者何？如世尊說，依止五蘊立世間名。是",
    "T07n0220_547:0816c07": "故，善現！五蘊真如即世間真如，世間真如即",
    "T07n0220_547:0816c08": "預流果真如，預流果真如即一來果真如，展",
    "T07n0220_547:0816c09": "轉乃至一切菩薩摩訶薩行真如即諸佛無上",
    "T07n0220_547:0816c10": "正等菩提真如，諸佛無上正等菩提真如即",
    "T07n0220_547:0816c11": "一切如來、應、正等覺真如，一切如來、應、正等",
    "T07n0220_547:0816c12": "覺真如即一切有情真如。善現當知！若一切",
    "T07n0220_547:0816c13": "如來、應、正等覺真如，若一切有情真如，若一",
    "T07n0220_547:0816c14": "切法真如，如是真如皆不相離，非一、非異、非",
    "T07n0220_547:0816c15": "一異故，無盡、無二亦無二分，不可分別。「善",
    "T07n0220_547:0816c16": "現當知！一切如來、應、正等覺皆依般若波羅",
    "T07n0220_547:0816c17": "蜜多，證一切法真如究竟乃得無上正等菩",
    "T07n0220_547:0816c18": "提。由斯故說甚深般若波羅蜜多能生諸佛，",
    "T07n0220_547:0816c19": "是諸佛母，能示諸佛世間實相。善現當知！一",
    "T07n0220_547:0816c20": "切如來、應、正等覺皆依般若波羅蜜多，能如",
    "T07n0220_547:0816c21": "實覺諸法真如、不虛妄性、不變異性。由如實",
    "T07n0220_547:0816c22": "覺真如相故，說名如來、應、正等覺。」爾時，善現",
    "T07n0220_547:0816c23": "便白佛言：「甚深般若波羅蜜多所證真如、不",
    "T07n0220_547:0816c24": "虛妄性、不變異性，極為甚深，難見難覺。一切",
    "T07n0220_547:0816c25": "如來、應、正等覺，皆用真如顯示分別諸佛無",
    "T07n0220_547:0816c26": "上正等菩提。如是真如甚深甚妙，誰能信解？",
    "T07n0220_547:0816c27": "唯有不退轉菩薩摩訶薩，及諸願滿大阿羅",
    "T07n0220_547:0816c28": "漢，并具正見善男子等，聞佛說此甚深真如",
    "T07n0220_547:0816c29": "能生信解。如來為彼，依自所證真如之相顯",
    "T07n0220_547:0817a01": "示分別。」佛告善現：「如是！如是！如汝所說。所以",
    "T07n0220_547:0817a02": "者何？真如無盡是故甚深，唯有如來現等正",
    "T07n0220_547:0817a03": "覺無盡真如甚深之相，為諸菩薩摩訶薩眾",
    "T07n0220_547:0817a04": "宣說開示令生信解。」",
    "T07n0220_547:0817a05": "時，天帝釋將領欲界十千天子，大梵天王將",
    "T07n0220_547:0817a06": "領色界二萬天子，俱詣佛所，頂禮雙足，却住",
    "T07n0220_547:0817a07": "一面，同白佛言：「如來所說諸甚深法，以何為",
    "T07n0220_547:0817a08": "相？」爾時，佛告諸天子言：「我所說法，以空、無相、",
    "T07n0220_547:0817a09": "無願、無造、無生、無滅、寂滅、涅槃、法界為相。所",
    "T07n0220_547:0817a10": "以者何？佛所說法無所依止，譬如虛空不可",
    "T07n0220_547:0817a11": "表示。「天子當知！如來所說甚深法相，不墮色",
    "T07n0220_547:0817a12": "數，亦不墮受、想、行、識數；不依於色，亦復不依",
    "T07n0220_547:0817a13": "受、想、行、識。天子當知！如來所說甚深法相，世",
    "T07n0220_547:0817a14": "間天、人、阿素洛等不能安立亦不能壞。何以",
    "T07n0220_547:0817a15": "故？世間天、人、阿素洛等皆是相故，諸有相者",
    "T07n0220_547:0817a16": "於無相相不能安立亦不能壞。天子當知！如",
    "T07n0220_547:0817a17": "來所說甚深法相，不可以手安立破壞，亦不",
    "T07n0220_547:0817a18": "可以所餘諸法安立破壞。「天子當知！設有是",
    "T07n0220_547:0817a19": "問：『誰立虛空？誰復能壞？』作是問者為正問耶？」",
    "T07n0220_547:0817a20": "諸天子言：「彼非正問。何以故？虛空無體、無相、",
    "T07n0220_547:0817a21": "無為，不可安立、不可壞故。」爾時，佛告諸天子",
    "T07n0220_547:0817a22": "言：「如是！如是！如汝所說。天子當知！我所宣說",
    "T07n0220_547:0817a23": "甚深法相亦復如是，不可安立、不可破壞。有",
    "T07n0220_547:0817a24": "佛無佛法界法爾，佛於此相如實覺知，故名",
    "T07n0220_547:0817a25": "如來、應、正等覺。」時，諸天子復白佛言：「如來所",
    "T07n0220_547:0817a26": "覺如是諸相，極為甚深、難見、難覺。如來現覺",
    "T07n0220_547:0817a27": "如是相故，於一切法無礙智轉。一切如來、應、",
    "T07n0220_547:0817a28": "正等覺住如是相，分別開示甚深般若波羅",
    "T07n0220_547:0817a29": "蜜多，為諸有情集諸法相方便開示，令於般",
    "T07n0220_547:0817b01": "若波羅蜜多得無礙智。甚深般若波羅蜜多",
    "T07n0220_547:0817b02": "是諸如來常所行處，一切如來行是處故，證",
    "T07n0220_547:0817b03": "得無上正等菩提，為諸有情分別開示。」爾時，",
    "T07n0220_547:0817b04": "佛告諸天子言：「如是！如是！如汝所說。天子當",
    "T07n0220_547:0817b05": "知！一切法相如來如實覺為無相。由此因緣，",
    "T07n0220_547:0817b06": "我說諸佛得無礙智，無與等者。」爾時，佛告具",
    "T07n0220_547:0817b07": "壽善現：「甚深般若波羅蜜多是諸佛母，能示",
    "T07n0220_547:0817b08": "世間諸法實相。是故如來、應、正等覺依法而",
    "T07n0220_547:0817b09": "住，供養恭敬、尊重讚歎、攝受、護持所依住法，",
    "T07n0220_547:0817b10": "此法即是甚深般若波羅蜜多。一切如來、應、",
    "T07n0220_547:0817b11": "正等覺，無不依止甚深般若波羅蜜多，供養",
    "T07n0220_547:0817b12": "恭敬、尊重讚歎、攝受、護持。所以者何？甚深般",
    "T07n0220_547:0817b13": "若波羅蜜多能生諸佛，能與諸佛作依止處，",
    "T07n0220_547:0817b14": "能示世間諸法實相。「善現當知！一切如來、應、",
    "T07n0220_547:0817b15": "正等覺，是知恩者、能報恩者。若有問言：『誰是",
    "T07n0220_547:0817b16": "知恩、能報恩者？』應正答言：『佛是知恩、能報恩",
    "T07n0220_547:0817b17": "者。』何以故？一切世間知恩、報恩無過佛故。」具",
    "T07n0220_547:0817b18": "壽善現便白佛言：「云何如來、應、正等覺知恩、",
    "T07n0220_547:0817b19": "報恩？」佛告善現：「一切如來、應、正等覺，乘如是",
    "T07n0220_547:0817b20": "乘、行如是道，來至無上正等菩提。得菩提已，",
    "T07n0220_547:0817b21": "於一切時供養恭敬、尊重讚歎、攝受、護持是乘",
    "T07n0220_547:0817b22": "是道曾無暫廢，此乘此道當知即是甚深般",
    "T07n0220_547:0817b23": "若波羅蜜多。是名如來、應、正等覺知恩、報恩。",
    "T07n0220_547:0817b24": "「復次，善現！一切如來、應、正等覺無不皆依甚",
    "T07n0220_547:0817b25": "深般若波羅蜜多，覺一切法無實作用，以能",
    "T07n0220_547:0817b26": "作者無所有故。一切如來、應、正等覺無不皆",
    "T07n0220_547:0817b27": "依甚深般若波羅蜜多，覺一切法無所成辦，",
    "T07n0220_547:0817b28": "以諸形質不可得故。善現當知！以諸如來、應、",
    "T07n0220_547:0817b29": "正等覺知依如是甚深般若波羅蜜多，覺一",
    "T07n0220_547:0817c01": "切法皆無作用、無所成辦，於一切時供養恭",
    "T07n0220_547:0817c02": "敬、尊重讚歎、攝受、護持曾無間斷，故名真實",
    "T07n0220_547:0817c03": "知恩、報恩。「復次，善現！一切如來、應、正等覺無",
    "T07n0220_547:0817c04": "不皆依甚深般若波羅蜜多，於一切法無作、",
    "T07n0220_547:0817c05": "無成、無生智轉，復能知此無轉因緣。是故應",
    "T07n0220_547:0817c06": "知甚深般若波羅蜜多能生如來、應、正等覺，",
    "T07n0220_547:0817c07": "亦能如實示世間相。」爾時，善現便白佛言：「如",
    "T07n0220_547:0817c08": "來常說一切法性無生、無起、無知、無見。如何",
    "T07n0220_547:0817c09": "可說甚深般若波羅蜜多能生如來、應、正等",
    "T07n0220_547:0817c10": "覺，亦能如實示世間相？」佛告善現：「善哉！善哉！",
    "T07n0220_547:0817c11": "能問如來如是深義。如是！如是！如汝所說。一",
    "T07n0220_547:0817c12": "切法性無生、無起、無知、無見；依世俗說，甚深",
    "T07n0220_547:0817c13": "般若波羅蜜多能生如來、應、正等覺，亦能如",
    "T07n0220_547:0817c14": "實示世間相。善現！云何一切法性無生、無起、無",
    "T07n0220_547:0817c15": "知、無見？以一切法空、無所有、無所依止、無所",
    "T07n0220_547:0817c16": "繫屬，由此因緣，無生、無起、無知、無見。善現當",
    "T07n0220_547:0817c17": "知！甚深般若波羅蜜多雖能生佛示世間相，",
    "T07n0220_547:0817c18": "而無所生亦無所示。善現當知！甚深般若波",
    "T07n0220_547:0817c19": "羅蜜多不見色故名示色相，不見受、想、行、識",
    "T07n0220_547:0817c20": "故名示受、想、行、識相。由如是義，甚深般若波",
    "T07n0220_547:0817c21": "羅蜜多能示世間諸法實相。」具壽善現便白",
    "T07n0220_547:0817c22": "佛言：「云何如是甚深般若波羅蜜多不見色",
    "T07n0220_547:0817c23": "故名示色相，不見受、想、行、識故名示受、想、行、",
    "T07n0220_547:0817c24": "識相？」佛告善現：「甚深般若波羅蜜多由不緣",
    "T07n0220_547:0817c25": "色而起於識，是為不見色故名示色相；不緣",
    "T07n0220_547:0817c26": "受、想、行、識而起於識，是為不見受、想、行、識故",
    "T07n0220_547:0817c27": "名示受、想、行、識相。由如是義，甚深般若波羅",
    "T07n0220_547:0817c28": "蜜多能示世間諸法實相。「復次，善現！甚深般",
    "T07n0220_547:0817c29": "若波羅蜜多能示如來、應、正等覺世間空故、",
    "T07n0220_547:0818a01": "世間遠離故、世間清淨故、世間寂靜故，說名",
    "T07n0220_547:0818a02": "能示世間實相。何以故？以空、遠離、清淨、寂靜，",
    "T07n0220_547:0818a03": "是諸世間如實相故。」",
    "T07n0220_547:0818a04": "第四分不思議等品第十三",
    "T07n0220_547:0818a05": "爾時，具壽善現便白佛言：「世尊！甚深般若波",
    "T07n0220_547:0818a06": "羅蜜多為大事故出現世間，為不可思議事",
    "T07n0220_547:0818a07": "故出現世間，為不可稱量事故出現世間，為",
    "T07n0220_547:0818a08": "無數量事故出現世間，為無等等事故出現",
    "T07n0220_547:0818a09": "世間。」佛告善現：「如是！如是！如汝所說。善現！云",
    "T07n0220_547:0818a10": "何甚深般若波羅蜜多為大事故出現世間？",
    "T07n0220_547:0818a11": "謂諸如來、應、正等覺，皆以濟拔一切有情，無",
    "T07n0220_547:0818a12": "時暫捨而為大事，甚深般若波羅蜜多為此",
    "T07n0220_547:0818a13": "事故出現世間。善現！云何甚深般若波羅蜜",
    "T07n0220_547:0818a14": "多為不可思議事故、不可稱量事故、無數量",
    "T07n0220_547:0818a15": "事故、無等等事故出現世間？謂諸如來、應、正",
    "T07n0220_547:0818a16": "等覺所有佛性、如來性、自然覺性、一切智性，",
    "T07n0220_547:0818a17": "皆不可思議、不可稱量、無數量、無等等，甚深",
    "T07n0220_547:0818a18": "般若波羅蜜多為此事故出現世間。」爾時，善",
    "T07n0220_547:0818a19": "現復白佛言：「為但如來、應、正等覺所有佛性、",
    "T07n0220_547:0818a20": "如來性、自然覺性、一切智性不可思議、不可稱",
    "T07n0220_547:0818a21": "量、無數量、無等等，為色、受、想、行、識乃至一切",
    "T07n0220_547:0818a22": "法亦不可思議、不可稱量、無數量、無等等？」佛",
    "T07n0220_547:0818a23": "告善現：「非但如來、應、正等覺所有佛性、如來",
    "T07n0220_547:0818a24": "性、自然覺性、一切智性不可思議、不可稱量、無",
    "T07n0220_547:0818a25": "數量、無等等，色、受、想、行、識乃至一切法亦不",
    "T07n0220_547:0818a26": "可思議、不可稱量、無數量、無等等。所以者何？",
    "T07n0220_547:0818a27": "於一切法真實性中，心及心所皆不可得。「善",
    "T07n0220_547:0818a28": "現當知！諸所有色、受、想、行、識及一切法皆不",
    "T07n0220_547:0818a29": "可施設故，不可思議、不可稱量、無數量、無等",
    "T07n0220_547:0818b01": "等。何以故？如是諸法無自性故、不可得故、自",
    "T07n0220_547:0818b02": "性空故。復次，善現！諸所有色、受、想、行、識及一切",
    "T07n0220_547:0818b03": "法皆不可得故，不可思議、不可稱量、無數量、",
    "T07n0220_547:0818b04": "無等等。何以故？如是諸法無限量故、無所有",
    "T07n0220_547:0818b05": "故、自性空故。復次，善現！諸所有色、受、想、行、識",
    "T07n0220_547:0818b06": "及一切法皆無限量故，不可思議、不可稱量、",
    "T07n0220_547:0818b07": "無數量、無等等。」具壽善現便白佛言：「何因緣",
    "T07n0220_547:0818b08": "故，所有諸色、受、想、行、識及一切法皆無限量？」",
    "T07n0220_547:0818b09": "佛告善現：「於意云何？虛空為有心、心所法能",
    "T07n0220_547:0818b10": "限量不？」善現對曰：「不也！世尊！」佛告善現：「諸所",
    "T07n0220_547:0818b11": "有色、受、想、行、識及一切法亦復如是，自性空",
    "T07n0220_547:0818b12": "故，心、心所法不能限量。由此因緣，諸所有色、",
    "T07n0220_547:0818b13": "受、想、行、識及一切法無限量故，皆不可思議、",
    "T07n0220_547:0818b14": "不可稱量、無數量、無等等。「善現當知！以一",
    "T07n0220_547:0818b15": "切法皆不可思議、不可稱量、無數量、無等等",
    "T07n0220_547:0818b16": "故，一切如來、應、正等覺所有佛法、如來法、自",
    "T07n0220_547:0818b17": "然覺法、一切智法亦不可思議、不可稱量、無",
    "T07n0220_547:0818b18": "數量、無等等。善現當知！如是諸法皆不可思",
    "T07n0220_547:0818b19": "議，思議滅故；不可稱量，稱量滅故；無數量，",
    "T07n0220_547:0818b20": "數量滅故；無等等，等等滅故。善現當知！如是",
    "T07n0220_547:0818b21": "諸法皆不可思議，過思議故；不可稱量，過稱",
    "T07n0220_547:0818b22": "量故；無數量，過數量故；無等等，過等等故。",
    "T07n0220_547:0818b23": "善現當知！不可思議、不可稱量、無數量、無等",
    "T07n0220_547:0818b24": "等者，但有增語都無真實。善現當知！不可思",
    "T07n0220_547:0818b25": "議、不可稱量、無數量、無等等者，皆如虛空都",
    "T07n0220_547:0818b26": "無所有。由此因緣，一切如來、應、正等覺所有",
    "T07n0220_547:0818b27": "佛法、如來法、自然覺法、一切智法皆不可思",
    "T07n0220_547:0818b28": "議、不可稱量、無數量、無等等，聲聞、獨覺、世間",
    "T07n0220_547:0818b29": "天、人、阿素洛等皆悉不能思議、稱量、數量、等",
    "T07n0220_547:0818c01": "等此諸法故。」佛說如是不可思議、不可稱量、",
    "T07n0220_547:0818c02": "無數量、無等等法時，眾中有五百苾芻、二千",
    "T07n0220_547:0818c03": "苾芻尼不受諸漏心得解脫，復有六十鄔波",
    "T07n0220_547:0818c04": "索迦、三十鄔波斯迦於諸法中遠塵離垢生淨",
    "T07n0220_547:0818c05": "法眼，復有二萬菩薩摩訶薩得無生法忍，世",
    "T07n0220_547:0818c06": "尊記彼於賢劫中得受無上正等菩提不退轉",
    "T07n0220_547:0818c07": "記；即前所說鄔波索迦、鄔波斯迦於諸法中",
    "T07n0220_547:0818c08": "遠塵離垢生淨法眼者，佛亦記彼不久當證",
    "T07n0220_547:0818c09": "永盡諸漏心慧解脫。◎",
    "T07n0220_547:0818c10": "大般若波羅蜜多經卷第五百四十七"
}