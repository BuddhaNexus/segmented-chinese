{
    "T26n1538_003:0519a08": "施設論卷第三",
    "T26n1538_003:0519a10": "西天譯經三藏朝散大夫",
    "T26n1538_003:0519a11": "試光祿卿傳梵大師賜紫",
    "T26n1538_003:0519a12": "沙門臣法護等奉　詔譯",
    "T26n1538_003:0519a13": "對法大論中因施設門第四之二",
    "T26n1538_003:0519a14": "「又復阿難！我出母胎未久之間，即觀四方，乃",
    "T26n1538_003:0519a15": "作是念：『我當得成如來、應供、正等正覺已，當",
    "T26n1538_003:0519a16": "為眾生演說四聖諦法。』此是菩薩先現瑞相。",
    "T26n1538_003:0519a17": "「又復阿難！我出胎未久，即作是言：『今我此身",
    "T26n1538_003:0519a18": "是邊際生。』乃作是念：『我當得成如來、應供、正",
    "T26n1538_003:0519a19": "等正覺已，當為一切眾生普盡生死邊際。』此",
    "T26n1538_003:0519a20": "是菩薩先現瑞相。",
    "T26n1538_003:0519a21": "「又復阿難！我出胎未久，空中自然雨眾天花，",
    "T26n1538_003:0519a22": "謂優鉢羅花、俱母陀花、鉢訥摩花、奔拏利",
    "T26n1538_003:0519a23": "伽花等。又雨眾妙沈水薰陸、旃檀香粖及散",
    "T26n1538_003:0519a24": "天花。乃作是念：『我當得成如來、應供、正等正",
    "T26n1538_003:0519a25": "覺已，具大智慧、具大福德，飲食衣服、床座",
    "T26n1538_003:0519a26": "醫藥諸受用具悉皆豐足。』此是菩薩先現瑞",
    "T26n1538_003:0519a27": "相。",
    "T26n1538_003:0519a28": "「又復阿難！我出胎未久，空中自然奏天音樂。",
    "T26n1538_003:0519a29": "乃作是念：『我當得成如來、應供、正等正覺已、",
    "T26n1538_003:0519b01": "聲聞十方。』",
    "T26n1538_003:0519b02": "「又復阿難！我昔宮中，與諸宮屬同處床座。",
    "T26n1538_003:0519b03": "乃作是念：『從今已往我不復處王宮之座。今",
    "T26n1538_003:0519b04": "我此座是即最後所處之座。』作是念已從床",
    "T26n1538_003:0519b05": "座起，詣王宮門志欲求出。時有聖賢密開其",
    "T26n1538_003:0519b06": "門，我於是時出宮門已，漸次前詣重重宮禁，",
    "T26n1538_003:0519b07": "一一門首皆有聖賢為開其門。我於爾時即",
    "T26n1538_003:0519b08": "作是念：『我當得成如來、應供、正等正覺已，普",
    "T26n1538_003:0519b09": "為眾生開甘露門。』此是菩薩先現瑞相。",
    "T26n1538_003:0519b10": "「又復阿難！我時乘彼迦蹉迦馬王出王城",
    "T26n1538_003:0519b11": "已，至於他邦即時下馬。乃作是念：『今此是我",
    "T26n1538_003:0519b12": "最後所乘王宮寶馬。』我時所有眾莊嚴具及",
    "T26n1538_003:0519b13": "迦蹉迦馬王而悉不受，還其馭者。乃起是",
    "T26n1538_003:0519b14": "念：『今此是我最後所有世間嚴具，而悉棄置",
    "T26n1538_003:0519b15": "不復受之。』阿難當知！我時即持妙色寶劍，自",
    "T26n1538_003:0519b16": "斷頂髻。斷已復念：『今此是我最後自斷頂髮",
    "T26n1538_003:0519b17": "寶髻，不復重生。』即時見一被袈裟衣者，儀相",
    "T26n1538_003:0519b18": "調善。見已歡喜，前詣彼所而謂之曰：『我今奉",
    "T26n1538_003:0519b19": "汝迦尸迦衣，汝可授我袈裟法衣。』即作是念：",
    "T26n1538_003:0519b20": "『今此是我最後所棄王宮之服，不復重以俗",
    "T26n1538_003:0519b21": "服被體。』",
    "T26n1538_003:0519b22": "「又復阿難！其後我於吉祥長者所受吉祥草，",
    "T26n1538_003:0519b23": "詣菩提樹下自敷其草，端身正念加趺而",
    "T26n1538_003:0519b24": "坐，作是念言：『我若不成阿耨多羅三藐三菩",
    "T26n1538_003:0519b25": "提果，誓願不起于座。』又作是念：『我今快得善",
    "T26n1538_003:0519b26": "利。何以故？一切眾生處無明中、住著無明，",
    "T26n1538_003:0519b27": "無明卵[穀-禾+卵]障覆慧眼。我當破無明卵，令諸眾",
    "T26n1538_003:0519b28": "生吉祥安樂。』",
    "T26n1538_003:0519b29": "「又復阿難！我成佛未久，觀見眾生世間所生",
    "T26n1538_003:0519c01": "亦世間老，有利根者、有中根者、有下根者。其",
    "T26n1538_003:0519c02": "下根者，隨其行相而調伏之。乃至不聞正法",
    "T26n1538_003:0519c03": "諸缺減者，彼等眾生我觀見已，於彼彼所起",
    "T26n1538_003:0519c04": "大悲心，為說正法而化度之。",
    "T26n1538_003:0519c05": "「又復阿難！我復作是念：『我今快得善利。我於",
    "T26n1538_003:0519c06": "世間雜染中生而無雜染心意所行。』」",
    "T26n1538_003:0519c07": "對法大論中因施設門第五",
    "T26n1538_003:0519c08": "總說頌曰：",
    "T26n1538_003:0519c09": "　如子下族并貧族，　　賊難劫初至十歲，",
    "T26n1538_003:0519c10": "　牛貨勝身俱盧洲，　　無我及彼欲色界，",
    "T26n1538_003:0519c11": "　佛從定起入涅槃，　　最後大衣不焚爇。",
    "T26n1538_003:0519c12": "又問：何因菩薩於一切眾生中最上最勝，有",
    "T26n1538_003:0519c13": "不發大菩提心而能正信出家者邪？答：菩薩",
    "T26n1538_003:0519c14": "長時觀諸眾生等同一子，勤修善業長養成",
    "T26n1538_003:0519c15": "熟，勝妙果報現前克成，法爾如是。殑伽沙等",
    "T26n1538_003:0519c16": "諸菩薩眾，未有不發大菩提心而能正信出",
    "T26n1538_003:0519c17": "家之者。如其所說，即是不能受欲樂故。",
    "T26n1538_003:0519c18": "又問：何因菩薩不於下族中生？答：下族生者，",
    "T26n1538_003:0519c19": "習近慢心。菩薩長時遠離諸慢、親近善法修",
    "T26n1538_003:0519c20": "習施作，是故菩薩決定於其上族中生。又若",
    "T26n1538_003:0519c21": "菩薩下族生者，即起謗訕。",
    "T26n1538_003:0519c22": "又問：何因菩薩不於貧族中生？答：貧族生者，",
    "T26n1538_003:0519c23": "習近慳吝。菩薩長時離慳吝垢，親近修習廣",
    "T26n1538_003:0519c24": "多施作無慳吝法，是故菩薩決定於其富族",
    "T26n1538_003:0519c25": "中生。謂以菩薩諸有所得色聲香味觸等諸",
    "T26n1538_003:0519c26": "境，不歷艱苦自他平等而受用之。又若菩",
    "T26n1538_003:0519c27": "薩生貧族者，即起謗訕。",
    "T26n1538_003:0519c28": "又問：何因菩薩不生極邊國土及多賊難鄙",
    "T26n1538_003:0519c29": "惡之方？答：邊惡國土於戒於見而悉艱苦，不",
    "T26n1538_003:0520a01": "與菩薩相似同等。而菩薩者，勤修諸善長養",
    "T26n1538_003:0520a02": "成熟，現前勝妙果報克成，是故菩薩決定於",
    "T26n1538_003:0520a03": "其大國中生。設有利根清淨眾生，值遇菩薩",
    "T26n1538_003:0520a04": "大威德者，然亦不能發起最上無漏善法，所",
    "T26n1538_003:0520a05": "謂無上正等菩提、緣覺菩提、聲聞菩提到彼岸",
    "T26n1538_003:0520a06": "法，及餘最上無漏善根。",
    "T26n1538_003:0520a07": "又問：何因菩薩不於劫初時生，彼時人壽始",
    "T26n1538_003:0520a08": "八萬歲？答：劫初時人軟品根性，所行愚鈍，朴",
    "T26n1538_003:0520a09": "質種類，不與菩薩相似同等。菩薩大士大威",
    "T26n1538_003:0520a10": "德者，於長時中勤修善法長養成熟。設有利",
    "T26n1538_003:0520a11": "根清淨眾生值遇菩薩大威德者，然亦不能",
    "T26n1538_003:0520a12": "發起最上無漏善法。",
    "T26n1538_003:0520a13": "又問：何因菩薩不於人壽最後十歲時生？答：",
    "T26n1538_003:0520a14": "人壽十歲之時，廣多罪業、廣多煩惱，不與菩",
    "T26n1538_003:0520a15": "薩相似同等。是故菩薩大威德者，不於人壽",
    "T26n1538_003:0520a16": "十歲時生。",
    "T26n1538_003:0520a17": "又問：何因菩薩不生西瞿陀尼洲？答：西瞿陀",
    "T26n1538_003:0520a18": "尼洲人軟品根性，所行愚鈍，朴質種類，不與",
    "T26n1538_003:0520a19": "菩薩相似同等。菩薩大士大威德者，勤修善",
    "T26n1538_003:0520a20": "法長養成熟，現前勝妙果報克成，是故菩薩",
    "T26n1538_003:0520a21": "決定於其大國中生。設有利根清淨眾生，值",
    "T26n1538_003:0520a22": "遇菩薩大威德者，然亦不能發起最上無漏",
    "T26n1538_003:0520a23": "善法，所謂無上正等菩提、緣覺菩提、聲聞菩",
    "T26n1538_003:0520a24": "提到彼岸法，及餘最上無漏善根。",
    "T26n1538_003:0520a25": "又問：何因菩薩不生東勝身洲？答：如西瞿陀",
    "T26n1538_003:0520a26": "尼洲其事廣說。",
    "T26n1538_003:0520a27": "又問：何因菩薩不生北俱盧洲？答：北俱盧洲",
    "T26n1538_003:0520a28": "人軟品根性，所行愚鈍，朴質種類隨作艱",
    "T26n1538_003:0520a29": "辛，不與菩薩相以同等。菩薩大士大威德",
    "T26n1538_003:0520b01": "者，於長時中勤修諸善長養成熟，現前勝",
    "T26n1538_003:0520b02": "妙果報克成，是故菩薩決定於其大國中生。",
    "T26n1538_003:0520b03": "設有利根清淨眾生，值遇菩薩大威德者，然",
    "T26n1538_003:0520b04": "亦不能於一切處發起最上無漏善根。而北",
    "T26n1538_003:0520b05": "俱盧洲人無我所執。此中問言：北俱盧洲人",
    "T26n1538_003:0520b06": "何故無我所執邪？答？謂以眾生數多、境界廣",
    "T26n1538_003:0520b07": "大、所受境界咸皆悅意平等無差，故無我",
    "T26n1538_003:0520b08": "所。",
    "T26n1538_003:0520b09": "又問：何因菩薩不生欲界諸天？答：謂欲界中",
    "T26n1538_003:0520b10": "諸天子眾，著諸境界、愛樂放逸，不與菩薩相",
    "T26n1538_003:0520b11": "似同等。雖能修持少分梵行，不能廣為比丘、",
    "T26n1538_003:0520b12": "比丘尼、優婆塞、優婆夷等四眾廣大宣演梵",
    "T26n1538_003:0520b13": "行，令諸天人各獲利益。以是緣故，不生欲界",
    "T26n1538_003:0520b14": "諸天。",
    "T26n1538_003:0520b15": "又問：何因菩薩不生色界諸天：答：謂色界中",
    "T26n1538_003:0520b16": "諸天子眾，雖能修持少分梵行，而亦不能廣",
    "T26n1538_003:0520b17": "為四眾別別開演所有梵行，令諸天人各獲",
    "T26n1538_003:0520b18": "利益。又復菩薩不於色界諸天趣證涅槃。",
    "T26n1538_003:0520b19": "此中應問：何故色界天中不入涅槃？答：謂無",
    "T26n1538_003:0520b20": "色相正受處故，但作意已正入涅槃。",
    "T26n1538_003:0520b21": "又問：若如此說者，不善心入邪、無記心入邪？",
    "T26n1538_003:0520b22": "答：此說應知無記心入。",
    "T26n1538_003:0520b23": "又問：何因諸佛世尊住世教化？何故賢上大",
    "T26n1538_003:0520b24": "聲聞眾先入涅槃，佛乃後入？答：以諸聲聞長",
    "T26n1538_003:0520b25": "時無間勤修善法長養成熟，現前勝妙果報",
    "T26n1538_003:0520b26": "克成。若見世尊入涅槃者，彼諸聲聞所有勝",
    "T26n1538_003:0520b27": "報即不圓成。又復法爾，殑伽沙數等諸佛世",
    "T26n1538_003:0520b28": "尊所有賢上大聲聞眾，皆先涅槃，佛乃後入。",
    "T26n1538_003:0520b29": "如其所說入涅槃者，諸佛世尊於第四禪不",
    "T26n1538_003:0520c01": "動地中現前證入。此中應問：云何世尊入涅",
    "T26n1538_003:0520c02": "槃邪、或復起邪？答：若有所起，即無所入。",
    "T26n1538_003:0520c03": "又問：何因如來世尊入涅槃已，聖體既焚，大",
    "T26n1538_003:0520c04": "衣如故，若內若外都無所損？答：天威力故，謂",
    "T26n1538_003:0520c05": "以諸天於佛世尊極生淨信。又復二種制止",
    "T26n1538_003:0520c06": "不燒：一者內身；二者外財。當知皆是佛神力",
    "T26n1538_003:0520c07": "故。",
    "T26n1538_003:0520c08": "對法大論中因施設門第六之一",
    "T26n1538_003:0520c09": "總說頌曰：",
    "T26n1538_003:0520c10": "　二緣及彼二眾出，　　聲聞三千大千界，",
    "T26n1538_003:0520c11": "　大慈大悲二種心，　　不思議及隨順法，",
    "T26n1538_003:0520c12": "　眾中差別所行中，　　如象王住地獄等。",
    "T26n1538_003:0520c13": "又問：何因佛及輪王皆具三十二大丈夫相，",
    "T26n1538_003:0520c14": "一謂如來、應供、正等正覺，二謂轉輪聖王。答：",
    "T26n1538_003:0520c15": "轉輪聖王者，往昔修因其事廣大，於長時中",
    "T26n1538_003:0520c16": "常起是念：「我當廣行布施、植諸勝福，長養一",
    "T26n1538_003:0520c17": "切眾生，淨持戒行。世間癡暗無歸救者，悉為",
    "T26n1538_003:0520c18": "救度。」如來、應供、正等正覺者，隨諸所作一切",
    "T26n1538_003:0520c19": "善法，普施世間一切眾生。廣發大願，如願所",
    "T26n1538_003:0520c20": "行，捨家出家成等正覺。以是因故，轉輪聖",
    "T26n1538_003:0520c21": "王、如來應供正等正覺皆具大丈夫相。",
    "T26n1538_003:0520c22": "又問：何因佛與緣覺於一時中不相值遇？答：",
    "T26n1538_003:0520c23": "諸緣覺眾於長時中修緣覺法，勝妙果報現",
    "T26n1538_003:0520c24": "前克成，無所願求，於最上法無復施作，亦不",
    "T26n1538_003:0520c25": "樂欲親近恭敬瞻覩如來。由是因故，佛與緣",
    "T26n1538_003:0520c26": "覺不同時出。",
    "T26n1538_003:0520c27": "又問：何因二轉輪王不同時出？答：轉輪聖王",
    "T26n1538_003:0520c28": "往昔修因其事廣大，謂於長時勤修諸善，同",
    "T26n1538_003:0520c29": "一妙蓋普覆一切。一輪王出，觀諸眾生同一",
    "T26n1538_003:0521a01": "子想。一輪王出，同一境界尊重供養，隨所應",
    "T26n1538_003:0521a02": "作一切善業，勝願果報現前克成。由是因故，",
    "T26n1538_003:0521a03": "二轉輪王不同時出。",
    "T26n1538_003:0521a04": "又問：何因二佛如來、應供、正等正覺不同時",
    "T26n1538_003:0521a05": "出？答：菩薩往昔修因其事廣大，謂於長時，唯",
    "T26n1538_003:0521a06": "一師教、一種修習，作諸善法，隨其所作同一",
    "T26n1538_003:0521a07": "解脫、唯一所尊、唯一大智。作諸善業，長養成",
    "T26n1538_003:0521a08": "熟，於一時中無二果報現前所起。此復云",
    "T26n1538_003:0521a09": "何？答：二難並故。以是因故，於一時中二佛如",
    "T26n1538_003:0521a10": "來、應供、正等正覺不同出世。",
    "T26n1538_003:0521a11": "又問：何因女人不作轉輪聖王、不成帝釋、不",
    "T26n1538_003:0521a12": "成梵王、不成魔王、不證緣覺菩提、不證無上",
    "T26n1538_003:0521a13": "正等菩提？答：謂諸女人善力劣弱，男子勝善",
    "T26n1538_003:0521a14": "樂欲根力之所建立，以其極生善欲心故。女",
    "T26n1538_003:0521a15": "無勢力，皆是男子善業因作。又復女人無其",
    "T26n1538_003:0521a16": "利根，唯彼男子善力成故。又彼男子善力增",
    "T26n1538_003:0521a17": "極，乃能獲得利根勝業。以如是因故，女人不",
    "T26n1538_003:0521a18": "作轉輪聖王、不成帝釋、不成梵王、不成魔王、",
    "T26n1538_003:0521a19": "不證緣覺菩提、不證無上正等菩提。",
    "T26n1538_003:0521a20": "又問：何因佛世尊者具無邊智、具無邊慧無",
    "T26n1538_003:0521a21": "邊辯才？答菩薩長時於其三慧親近修習廣",
    "T26n1538_003:0521a22": "多施作，謂聞所成慧、思所成慧、修所成慧，增",
    "T26n1538_003:0521a23": "極勤勇。以如是因故，佛世尊具無邊智慧無",
    "T26n1538_003:0521a24": "邊辯才。",
    "T26n1538_003:0521a25": "又問：何因佛世尊出清淨妙音，普聞三千大",
    "T26n1538_003:0521a26": "千世界悉令曉了？答：以佛世尊成道未久，住",
    "T26n1538_003:0521a27": "梵界已，普令親近得聞解脫。頌句",
    "T26n1538_003:0521a28": "頌曰：",
    "T26n1538_003:0521a29": "「安住諸佛正教中，　　發起精進求出離，",
    "T26n1538_003:0521b01": "　能破生死大力軍，　　猶如狂象在草舍。",
    "T26n1538_003:0521b02": "　今此清淨正法律，　　不放逸心善所行，",
    "T26n1538_003:0521b03": "　即能斷滅生死輪，　　乃盡一切苦邊際。」",
    "T26n1538_003:0521b04": "如是頌句，一一世界、一一眾生普皆得聞，分",
    "T26n1538_003:0521b05": "明曉了。此是如來清淨妙音，普聞三千大千",
    "T26n1538_003:0521b06": "世界。",
    "T26n1538_003:0521b07": "施設論卷第三"
}