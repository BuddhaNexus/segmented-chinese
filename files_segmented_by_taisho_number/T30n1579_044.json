{
    "T30n1579_044:0533b02": "瑜伽師地論卷第四十四",
    "T30n1579_044:0533b04": "彌勒菩薩說",
    "T30n1579_044:0533b05": "三藏法師玄奘奉　詔譯",
    "T30n1579_044:0533b06": "本地分中菩薩地第十五初持瑜伽處",
    "T30n1579_044:0533b07": "供養親近無量品第十六",
    "T30n1579_044:0533b08": "16供養親近無量品16節 供養親近無量品1項 標列三門云何菩薩供養親近修習無量。嗢拕南曰。",
    "T30n1579_044:0533b09": "供三寶　　親善友　　修無量　　最為後",
    "T30n1579_044:0533b10": "2項 依門隨解1目 供養云何菩薩於如來所供養如來。當知供養",
    "T30n1579_044:0533b11": "略有十種。一設利羅供養。二制多供養。三現",
    "T30n1579_044:0533b12": "前供養。四不現前供養。五自作供養。六教他",
    "T30n1579_044:0533b13": "供養。七財敬供養。八廣大供養。九無染供",
    "T30n1579_044:0533b14": "養。十正行供養。若諸菩薩親現供養如來色",
    "T30n1579_044:0533b15": "身。是名設利羅供養。若諸菩薩於為如來",
    "T30n1579_044:0533b16": "所造一切若窣堵波。若龕若臺。若故制多。",
    "T30n1579_044:0533b17": "新制多。所設諸供養。是名制多供養。若諸",
    "T30n1579_044:0533b18": "菩薩於如來身或制多所。親面對前現矚現",
    "T30n1579_044:0533b19": "見而設供養。是名現前供養。若諸菩薩於",
    "T30n1579_044:0533b20": "如來所若制多所。現前施設供養具時。發",
    "T30n1579_044:0533b21": "起增上意樂俱心淨信俱心。作是思惟。若",
    "T30n1579_044:0533b22": "一如來法性。即是去來今世一切如來法性。",
    "T30n1579_044:0533b23": "若一如來制多法性。即是十方無邊無際一",
    "T30n1579_044:0533b24": "切世界所有如來制多法性。是故我今供現",
    "T30n1579_044:0533b25": "如來。即是供養其餘三世一切如來。供現制",
    "T30n1579_044:0533b26": "多。即是供養其餘十方無邊無際一切世界",
    "T30n1579_044:0533b27": "若窣堵波。若龕若臺。若故制多若新制多。當",
    "T30n1579_044:0533b28": "知是名菩薩俱供現不現前一切如來及以",
    "T30n1579_044:0533b29": "制多。若諸菩薩於不現前一切如來。及以",
    "T30n1579_044:0533c01": "制多。作如來想。普為三世一切如來一切十",
    "T30n1579_044:0533c02": "方如來制多。施設供養。當知是名菩薩唯",
    "T30n1579_044:0533c03": "供不現前佛及以制多。若諸菩薩佛涅槃後。",
    "T30n1579_044:0533c04": "為如來故造立形像若窣堵波若龕若臺。隨",
    "T30n1579_044:0533c05": "力隨能或一或二或復眾多。乃至百千俱胝",
    "T30n1579_044:0533c06": "等數。如是菩薩於如來所。設不現前弘廣",
    "T30n1579_044:0533c07": "供養。當獲無量大福德果。攝受無量廣大",
    "T30n1579_044:0533c08": "梵福。菩薩由此能於無量劫大劫中不墮",
    "T30n1579_044:0533c09": "惡趣。由是因緣非不圓滿無上正等菩提",
    "T30n1579_044:0533c10": "資糧。此中菩薩唯供現前佛及制多。應知",
    "T30n1579_044:0533c11": "獲得廣大福果。若唯供養不現前佛及以制",
    "T30n1579_044:0533c12": "多。應知獲得大大福果。若俱供養現不現",
    "T30n1579_044:0533c13": "前佛及制多。應知獲得最大福果。為無有",
    "T30n1579_044:0533c14": "上。",
    "T30n1579_044:0533c15": "若諸菩薩於如來所若制多所。欲設供養。",
    "T30n1579_044:0533c16": "唯自手作。不使奴婢作使朋友僚庶親屬。",
    "T30n1579_044:0533c17": "不依懈惰諸放逸處而設供養。是名菩薩",
    "T30n1579_044:0533c18": "自作供養。若諸菩薩於如來所若制多所。欲",
    "T30n1579_044:0533c19": "設供養。非唯自作。亦勸父母妻子奴婢作",
    "T30n1579_044:0533c20": "使朋友僚庶親屬及他國王王子大臣長者",
    "T30n1579_044:0533c21": "居士。若婆羅門國邑聚落饒財商主。下至一",
    "T30n1579_044:0533c22": "切男女大小貧匱苦厄旃荼羅等及以親教",
    "T30n1579_044:0533c23": "軌範諸師共住近住一切弟子。同梵行者諸",
    "T30n1579_044:0533c24": "出家者外道等眾。令於如來若制多所。隨",
    "T30n1579_044:0533c25": "力隨能作諸供養。當知是名菩薩自他咸",
    "T30n1579_044:0533c26": "共供養。若諸菩薩現有少分可供財物。興",
    "T30n1579_044:0533c27": "悲愍心。故思施與貧苦少福無力有情。令",
    "T30n1579_044:0533c28": "於如來若制多所。持用供養。願彼當來多",
    "T30n1579_044:0533c29": "受安樂。彼得此物供養如來及以制多。菩",
    "T30n1579_044:0534a01": "薩於斯自無所供。當知是名菩薩唯教他",
    "T30n1579_044:0534a02": "設供養。此中菩薩若唯自供佛及制多。應",
    "T30n1579_044:0534a03": "知獲得廣大福果。若唯教他。應知獲得大",
    "T30n1579_044:0534a04": "大福果。若能自他俱共供養。應知獲得最大",
    "T30n1579_044:0534a05": "福果。為無有上。若諸菩薩於如來所若制多",
    "T30n1579_044:0534a06": "所。以諸衣服飲食臥具病緣醫藥供身什物。",
    "T30n1579_044:0534a07": "敬問禮拜奉迎合掌。種種熏香末。香塗香。華",
    "T30n1579_044:0534a08": "鬘伎樂。幢蓋幡燈。歌頌稱讚。五輪歸命趨",
    "T30n1579_044:0534a09": "遶右旋而為供養。或復奉施無盡財供。或復",
    "T30n1579_044:0534a10": "奉施末尼真珠琉璃䗍貝璧玉珊瑚車𤦲",
    "T30n1579_044:0534a11": "馬碯虎魄金銀赤珠右旋。如是等寶。或復",
    "T30n1579_044:0534a12": "奉施末尼環玔寶璩印等諸莊嚴具。乃至奉",
    "T30n1579_044:0534a13": "施種種寶鈴。或散珍奇或纏寶縷而為供",
    "T30n1579_044:0534a14": "養。是名菩薩於如來所若制多所。財敬供養。",
    "T30n1579_044:0534a15": "若諸菩薩於如來所若制多所。長時施設即",
    "T30n1579_044:0534a16": "上所陳財敬供養。若多供具。若妙供具。若現",
    "T30n1579_044:0534a17": "在前不現在前。若自造作教他造作。若淳淨",
    "T30n1579_044:0534a18": "心猛利勝解現前供養。即以如是所種善",
    "T30n1579_044:0534a19": "根。迴向無上正等菩提。如是七種。說名菩",
    "T30n1579_044:0534a20": "薩廣大供養。若諸菩薩於如來所若制多所。",
    "T30n1579_044:0534a21": "自手供養不懷輕慢。令他供養。不住放逸",
    "T30n1579_044:0534a22": "懈惰不敬而為供養。不輕棄擲。不散慢",
    "T30n1579_044:0534a23": "心。無雜染心而為供養。不於信佛國王大",
    "T30n1579_044:0534a24": "臣諸貴勝前。為財敬故詐設種種虛事供養。",
    "T30n1579_044:0534a25": "不雌黃塗不酥灌洗。不以種種局崛羅香",
    "T30n1579_044:0534a26": "遏迦花等餘不淨物。而為供養。如是六種。",
    "T30n1579_044:0534a27": "說名菩薩無染供養。又諸菩薩如是財敬廣",
    "T30n1579_044:0534a28": "大無染。供養如來及制多時。或自臂力所",
    "T30n1579_044:0534a29": "集財寶。或從他求所獲財寶。或得眾具自",
    "T30n1579_044:0534b01": "在財寶。能為如是種種供養已。得眾具自",
    "T30n1579_044:0534b02": "在。菩薩化作化身。或一或二或復眾多。乃至",
    "T30n1579_044:0534b03": "百千俱胝等數。此一切身皆於如來及制多",
    "T30n1579_044:0534b04": "所。恭敬禮拜。復從如是一一化身化出多",
    "T30n1579_044:0534b05": "手。或百或千或過是數。此一切手皆持無量",
    "T30n1579_044:0534b06": "出過諸天上妙華香殊勝可愛種種珍寶。奉",
    "T30n1579_044:0534b07": "散如來及制多所。復從如是一切化身。化",
    "T30n1579_044:0534b08": "出無量上妙音聲。歌讚如來廣大甚深真實",
    "T30n1579_044:0534b09": "功德。復從如是一切化身。化出無量最上",
    "T30n1579_044:0534b10": "最妙環玔璩印寶莊嚴具。幢蓋幡燈種種供",
    "T30n1579_044:0534b11": "具。供養如來及以制多如是等類已。得",
    "T30n1579_044:0534b12": "眾具自在。菩薩所設供養皆屬自心。如是",
    "T30n1579_044:0534b13": "菩薩不更希求如來出世。何以故。由此菩",
    "T30n1579_044:0534b14": "薩已得證入不退轉地。一切佛土往來供養",
    "T30n1579_044:0534b15": "皆無礙故。又諸菩薩若無自力所集財寶。",
    "T30n1579_044:0534b16": "亦無從他求得財寶。及無菩薩所獲眾具",
    "T30n1579_044:0534b17": "自在財寶可設供養。然於所有或贍部洲。",
    "T30n1579_044:0534b18": "或四大洲。或千世界二千世界。或復三千大",
    "T30n1579_044:0534b19": "千世界。乃至十方無邊無際諸世界中下中",
    "T30n1579_044:0534b20": "上品供養如來一切供具。菩薩於彼以淨",
    "T30n1579_044:0534b21": "信俱勝解俱心。周遍思惟一切隨喜。如是",
    "T30n1579_044:0534b22": "菩薩少用功力而興無邊廣大供養。攝受",
    "T30n1579_044:0534b23": "菩提廣大資糧。菩薩於此恒常無間起真善",
    "T30n1579_044:0534b24": "心。起歡喜心當勤修學。",
    "T30n1579_044:0534b25": "若諸菩薩少時少時須臾須臾。乃至下如搆",
    "T30n1579_044:0534b26": "牛乳頃。普於一切蠢動有情。修習慈悲喜",
    "T30n1579_044:0534b27": "捨俱心。於一切行修無常想無常苦想苦無",
    "T30n1579_044:0534b28": "我想。於其涅槃修勝利想。於佛法僧波",
    "T30n1579_044:0534b29": "羅蜜多修習隨念。少時少時須臾須臾。於",
    "T30n1579_044:0534c01": "一切法發生少分下劣忍智信解。離言法性",
    "T30n1579_044:0534c02": "真如起無分別無相心住。何況於此若過",
    "T30n1579_044:0534c03": "若增。如是守護菩薩所受尸羅律儀。於奢",
    "T30n1579_044:0534c04": "摩他毘鉢舍那菩提分法精勤修學。亦於一",
    "T30n1579_044:0534c05": "切波羅蜜多及諸攝事正勤修學。是名菩薩",
    "T30n1579_044:0534c06": "於如來所正行供養。如是供養為最第一",
    "T30n1579_044:0534c07": "最上最勝最妙無上。如是供養。過前所說",
    "T30n1579_044:0534c08": "具一切種財敬供養。百倍千倍乃至鄔波尼",
    "T30n1579_044:0534c09": "殺曇倍。",
    "T30n1579_044:0534c10": "由此十相。應知是名具一切種供養如來。",
    "T30n1579_044:0534c11": "如供養佛。如是供養若法若僧。隨其所應",
    "T30n1579_044:0534c12": "當知亦爾。",
    "T30n1579_044:0534c13": "如是菩薩於三寶所由十種相興供養時。",
    "T30n1579_044:0534c14": "應緣如來發起六種增上意樂。一者無上",
    "T30n1579_044:0534c15": "大功德田增上意樂。二者無上有大恩德增",
    "T30n1579_044:0534c16": "上意樂。三者一切無足二足及多足等有情",
    "T30n1579_044:0534c17": "中尊增上意樂。四者猶如鄔曇妙華極難值",
    "T30n1579_044:0534c18": "遇增上意樂。五者獨一出現三千大千世界",
    "T30n1579_044:0534c19": "增上意樂。六者一切世出世間功德圓滿一",
    "T30n1579_044:0534c20": "切義依增上意樂由是六種增上意樂。於如",
    "T30n1579_044:0534c21": "來所若於如來法所僧所。少分思惟而興供",
    "T30n1579_044:0534c22": "養。尚獲無量大功德果。何況其多。",
    "T30n1579_044:0534c23": "復次菩薩成就幾相能為善友。由幾種相",
    "T30n1579_044:0534c24": "善友不虛。成就幾相令善友性作信依處。",
    "T30n1579_044:0534c25": "復有幾種善友菩薩於所化生為善友事。",
    "T30n1579_044:0534c26": "菩薩幾種親近善友。由幾種想於善友所",
    "T30n1579_044:0534c27": "聽聞正法。由幾種處於善友所聽聞法",
    "T30n1579_044:0534c28": "時。於說法師不作異意當知菩薩成就八",
    "T30n1579_044:0534c29": "支能為善友眾相圓滿。一者住戒。於諸菩薩",
    "T30n1579_044:0535a01": "律儀戒中。妙善安住無缺無穿。二者多聞。覺",
    "T30n1579_044:0535a02": "慧成就。三者具證。得修所成隨一勝善。逮奢",
    "T30n1579_044:0535a03": "摩他毘鉢舍那。四者哀愍。內具慈悲能捨自",
    "T30n1579_044:0535a04": "己現法樂住。精勤無怠饒益於他。五者無畏。",
    "T30n1579_044:0535a05": "為他宣說正法教時。非由恐怖忘失念辯。六",
    "T30n1579_044:0535a06": "者堪忍。於他輕笑調弄鄙言違拒等事。非愛",
    "T30n1579_044:0535a07": "言路種種惡行。皆悉能忍。七者無倦。其力",
    "T30n1579_044:0535a08": "充強能多思擇。處在四眾說正法時。言無謇",
    "T30n1579_044:0535a09": "澁心不疲厭。八者善詞。語具圓滿不壞法性",
    "T30n1579_044:0535a10": "言詞辯了。",
    "T30n1579_044:0535a11": "若諸菩薩具五種相。眾德相應能為善友所",
    "T30n1579_044:0535a12": "作不虛。一者於他先欲求作利益安樂。二者",
    "T30n1579_044:0535a13": "於彼利益安樂。如實了知無顛倒覺。三者於",
    "T30n1579_044:0535a14": "彼善權方便順儀說法隨眾堪受調伏事中。",
    "T30n1579_044:0535a15": "有能有力。四者饒益心無厭倦。五者具足平",
    "T30n1579_044:0535a16": "等大悲。於諸有情劣中勝品心無偏黨。",
    "T30n1579_044:0535a17": "若諸菩薩成就五相。令善友性作信依處。",
    "T30n1579_044:0535a18": "令他遠聞極生淨信。何況親覩。一者勝妙。",
    "T30n1579_044:0535a19": "威儀圓滿威儀寂靜威儀具足。一切支分皆",
    "T30n1579_044:0535a20": "無躁動。二者敦肅。三業現行無掉無擾。三",
    "T30n1579_044:0535a21": "者無矯。不為誑他故思詐現嚴整威儀。四",
    "T30n1579_044:0535a22": "者無嫉。終不於他說法所得利養恭敬生",
    "T30n1579_044:0535a23": "不堪忍。而常自勵請他說法。復恒勸餘於",
    "T30n1579_044:0535a24": "彼廣施利養恭敬。無諂偽心。又常於他其",
    "T30n1579_044:0535a25": "心純淨。見彼說法及得財敬深生隨喜。如",
    "T30n1579_044:0535a26": "自所獲利養恭敬心生歡喜。見他所得利",
    "T30n1579_044:0535a27": "養恭敬其心歡喜。復過於是。五者儉約。尠",
    "T30n1579_044:0535a28": "儲器物隨得隨捨。",
    "T30n1579_044:0535a29": "善友菩薩由五種相。於所化生為善友事。",
    "T30n1579_044:0535b01": "一能諫舉。二能令憶。三能教授。四能教誡。五",
    "T30n1579_044:0535b02": "能說法。如是諸句廣辯應知如聲聞地教授",
    "T30n1579_044:0535b03": "教誡。廣說如前力種性品。",
    "T30n1579_044:0535b04": "當知菩薩由四種相。方得圓滿親近善友。",
    "T30n1579_044:0535b05": "一於善友有病無病隨時供侍。恒常發起",
    "T30n1579_044:0535b06": "愛敬淨信。二於善友隨時敬問禮拜奉迎合",
    "T30n1579_044:0535b07": "掌。慇懃修和敬業而為供養。三於善友",
    "T30n1579_044:0535b08": "如法衣服飲食臥具病緣醫藥資身什物。隨",
    "T30n1579_044:0535b09": "時供養。四於善友若正依止於如法義若",
    "T30n1579_044:0535b10": "合若離。隨自在轉無有傾動。如實顯發作",
    "T30n1579_044:0535b11": "奉教心。隨時往詣恭敬承事請問聽受。",
    "T30n1579_044:0535b12": "若諸菩薩欲聽法時作五種想。應從善友",
    "T30n1579_044:0535b13": "聽聞正法。一作寶想。難得義故。二作眼想。",
    "T30n1579_044:0535b14": "能得廣大俱生妙慧。因性義故。三作明想。",
    "T30n1579_044:0535b15": "已得廣大俱生慧眼。於一切種如實所知。",
    "T30n1579_044:0535b16": "等照義故。四作大果勝功德想。能得涅槃及",
    "T30n1579_044:0535b17": "三菩提無上妙迹。因性義故。五作無罪大適",
    "T30n1579_044:0535b18": "悅想。於現法中未得涅槃及三菩提。於法",
    "T30n1579_044:0535b19": "如實簡擇止觀無罪大樂。因性義故。",
    "T30n1579_044:0535b20": "若諸菩薩欲從善友聽聞法時。於說法師",
    "T30n1579_044:0535b21": "由五種處不作異意。以純淨心屬耳聽",
    "T30n1579_044:0535b22": "法。一於壞戒不作異意。謂不作心此是破",
    "T30n1579_044:0535b23": "戒不住律儀。我今不應從彼聽法。二於壞",
    "T30n1579_044:0535b24": "族不作異意。謂不作心此是卑姓。我今不",
    "T30n1579_044:0535b25": "應從彼聽法。三於壞色不作異意。謂不",
    "T30n1579_044:0535b26": "作心此是醜陋。我今不應從彼聽法。四於",
    "T30n1579_044:0535b27": "壞文不作異意。謂不作心此於言詞不善",
    "T30n1579_044:0535b28": "藻飾。我今不應從彼聽法。但依於義不",
    "T30n1579_044:0535b29": "應依文。五於壞美不作異意。謂不作心此",
    "T30n1579_044:0535c01": "語麁惡多懷忿恚不以美言宣說諸法。我",
    "T30n1579_044:0535c02": "今不應從彼聽法。如是菩薩欲聽法時。",
    "T30n1579_044:0535c03": "於是五處不應作意。但應恭敬攝受正法。",
    "T30n1579_044:0535c04": "於說法師未嘗見過。若有菩薩其慧微",
    "T30n1579_044:0535c05": "劣。於說法師心生嫌鄙。不欲從其聽聞",
    "T30n1579_044:0535c06": "正法。當知此行不求自利退失勝慧。",
    "T30n1579_044:0535c07": "云何菩薩修四無量慈悲喜捨。謂諸菩薩略",
    "T30n1579_044:0535c08": "有三種修四無量。一者有情緣無量。二者法",
    "T30n1579_044:0535c09": "緣無量。三者無緣無量。若諸菩薩於其三聚",
    "T30n1579_044:0535c10": "一切有情安立。以為無苦無樂有苦有樂。於",
    "T30n1579_044:0535c11": "其最初欲求樂者。發起與樂增上意樂。普",
    "T30n1579_044:0535c12": "緣十方安住無倒有情勝解。修慈俱心。當",
    "T30n1579_044:0535c13": "知是名有情緣慈。若諸菩薩住唯法想增上",
    "T30n1579_044:0535c14": "意樂。正觀唯法假說有情。修慈俱心。當",
    "T30n1579_044:0535c15": "知即此名法緣慈。若諸菩薩復於諸法遠",
    "T30n1579_044:0535c16": "離分別。修慈俱心。當知即此名無緣慈。",
    "T30n1579_044:0535c17": "如有情緣法緣無緣三慈差別。悲喜捨三當",
    "T30n1579_044:0535c18": "知亦爾。若諸菩薩於有苦者。發起除苦增",
    "T30n1579_044:0535c19": "上意樂。普緣十方修悲俱心。是名為悲。若",
    "T30n1579_044:0535c20": "諸菩薩於有樂者。發起隨喜增上意樂。普",
    "T30n1579_044:0535c21": "緣十方修喜俱心。是名為喜。若諸菩薩即",
    "T30n1579_044:0535c22": "於如是無苦無樂有苦有樂三種有情。隨其",
    "T30n1579_044:0535c23": "次第發起遠離癡瞋貪惑增上意樂。普緣",
    "T30n1579_044:0535c24": "十方修捨俱心。是名為捨。此中菩薩慈等",
    "T30n1579_044:0535c25": "無量有情緣者。當知其相與外道共。若法",
    "T30n1579_044:0535c26": "緣者。當知其相與諸聲聞及獨覺共。不共",
    "T30n1579_044:0535c27": "外道。若無緣者。當知其相不共一切聲聞",
    "T30n1579_044:0535c28": "獨覺及諸外道。又諸菩薩三種無量應知安",
    "T30n1579_044:0535c29": "樂意樂所攝。謂慈悲喜。一種無量應知利益",
    "T30n1579_044:0536a01": "意樂所攝。是謂為捨。如是菩薩一切無量。名",
    "T30n1579_044:0536a02": "為哀愍。以諸菩薩成就此故。名哀愍者。此",
    "T30n1579_044:0536a03": "中菩薩於有情界。觀見一百一十種苦。於諸",
    "T30n1579_044:0536a04": "有情修悲無量。何等名為百一十苦。",
    "T30n1579_044:0536a05": "謂有一苦。依無差別流轉之苦。一切有情無",
    "T30n1579_044:0536a06": "不皆墮流轉苦故。復有二苦。一欲為根本",
    "T30n1579_044:0536a07": "苦。謂可愛事若變若壞所生之苦。二癡異熟",
    "T30n1579_044:0536a08": "生苦。謂若猛利體受所觸。即於自體執我",
    "T30n1579_044:0536a09": "我所。愚癡迷悶生極怨嗟。由是因緣受二",
    "T30n1579_044:0536a10": "箭受。謂身箭受及心箭受。復有三苦。一苦苦。",
    "T30n1579_044:0536a11": "二行苦。三壞苦。復有四苦。一別離苦。謂愛",
    "T30n1579_044:0536a12": "別離所生之苦。二斷壞苦。謂由棄捨眾同",
    "T30n1579_044:0536a13": "分死所生之苦。三相續苦。謂從此後數數",
    "T30n1579_044:0536a14": "死生展轉相續所生之苦。四畢竟苦。謂定無",
    "T30n1579_044:0536a15": "有般涅槃法諸有情類。五取蘊苦。復有五",
    "T30n1579_044:0536a16": "苦。一貪欲纏緣苦。二瞋恚纏緣苦。三惛沈",
    "T30n1579_044:0536a17": "睡眠纏緣苦。四掉舉惡作纏緣苦。五疑纏緣",
    "T30n1579_044:0536a18": "苦。復有六苦。一因苦。習惡趣因故。二果苦。",
    "T30n1579_044:0536a19": "生諸惡趣故。三求財位苦。四勤守護苦。五無",
    "T30n1579_044:0536a20": "厭足苦。六變壞苦。如是六種總說為苦。復",
    "T30n1579_044:0536a21": "有七苦。一生苦。二老苦。三病苦。四死苦。五",
    "T30n1579_044:0536a22": "怨憎會苦。六愛別離苦。七雖復希求而不得",
    "T30n1579_044:0536a23": "苦。復有八苦。一寒苦。二熱苦。三飢苦。四渴",
    "T30n1579_044:0536a24": "苦。五不自在苦。六自逼惱苦。謂無繫等諸",
    "T30n1579_044:0536a25": "外道類。七他逼惱苦。謂遭遇他手塊等觸蚊",
    "T30n1579_044:0536a26": "虻等觸。八一類威儀多時住苦。復有九苦。一",
    "T30n1579_044:0536a27": "自衰損苦。二他衰損苦。三親屬衰損苦。四財",
    "T30n1579_044:0536a28": "位衰損苦。五無病衰損苦。六戒衰損苦。七見",
    "T30n1579_044:0536a29": "衰損苦。八現法苦。九後法苦。復有十苦。一",
    "T30n1579_044:0536b01": "諸食資具匱乏苦。二諸飲資具匱乏苦。三騎",
    "T30n1579_044:0536b02": "乘資具匱乏苦。四衣服資具匱乏苦。五莊嚴",
    "T30n1579_044:0536b03": "資具匱乏苦。六器物資具匱乏苦。七香鬘塗",
    "T30n1579_044:0536b04": "飾資具匱乏苦。八歌舞伎樂資具匱乏苦。九",
    "T30n1579_044:0536b05": "照明資具匱乏苦。十男女給侍資具匱乏苦。",
    "T30n1579_044:0536b06": "當知復有餘九種苦。一一切苦。二廣大苦。",
    "T30n1579_044:0536b07": "三一切門苦。四邪行苦。五流轉苦。六不隨欲",
    "T30n1579_044:0536b08": "苦。七違害苦。八隨逐苦。九一切種苦。一切",
    "T30n1579_044:0536b09": "苦中復有二苦。一宿因所生苦。二現緣所生",
    "T30n1579_044:0536b10": "苦。廣大苦中復有四苦。一長時苦。二猛利",
    "T30n1579_044:0536b11": "苦。三雜類苦。四無間苦。一切門苦中亦有四",
    "T30n1579_044:0536b12": "苦。一那落迦苦。二傍生苦。三鬼世界苦。四善",
    "T30n1579_044:0536b13": "趣所攝苦。邪行苦中復有五苦。一於現法中",
    "T30n1579_044:0536b14": "犯觸於他他不饒益所發起苦。二受用種",
    "T30n1579_044:0536b15": "種不平等食界不平等所發起苦。三即由",
    "T30n1579_044:0536b16": "現法苦所逼切自然造作所發起苦。四由",
    "T30n1579_044:0536b17": "多安住非理作意所受煩惱隨煩惱纏所起",
    "T30n1579_044:0536b18": "諸苦。五由多發起諸身語意種種惡行所受",
    "T30n1579_044:0536b19": "當來諸惡趣苦。流轉苦中復有六種輪轉生",
    "T30n1579_044:0536b20": "死不定生苦。一自身不定。二父母不定。三妻",
    "T30n1579_044:0536b21": "子不定。四奴婢僕使不定。五朋友宰官親屬",
    "T30n1579_044:0536b22": "不定。六財位不定。自身不定者。謂先為王",
    "T30n1579_044:0536b23": "後為僕隷。父母等不定者。謂先為父母乃至",
    "T30n1579_044:0536b24": "親屬。後時輪轉反作怨害及惡知識。財位不",
    "T30n1579_044:0536b25": "定者。謂先大富貴後極貧賤。不隨欲苦中復",
    "T30n1579_044:0536b26": "有七苦。一欲求長壽不隨所欲生短壽苦。",
    "T30n1579_044:0536b27": "二欲求端正不隨所欲生醜陋苦。三欲生",
    "T30n1579_044:0536b28": "上族不隨所欲生下族苦。四欲求大富",
    "T30n1579_044:0536b29": "不隨所欲生貧窮苦。五欲求大力不隨所",
    "T30n1579_044:0536c01": "欲生羸劣苦。六欲求了知所知境界。不隨",
    "T30n1579_044:0536c02": "所欲愚癡無智現行生苦。七欲求勝他不",
    "T30n1579_044:0536c03": "隨所欲反為他勝而生大苦。違害苦中復",
    "T30n1579_044:0536c04": "有八苦。一諸在家者妻子等事損減生苦。二",
    "T30n1579_044:0536c05": "諸出家者貪等煩惱增益生苦。三饑儉逼惱",
    "T30n1579_044:0536c06": "之所生苦。四怨敵逼惱之所生苦。五曠野",
    "T30n1579_044:0536c07": "嶮難迫迮逼惱之所生苦。六繫屬於他之",
    "T30n1579_044:0536c08": "所生苦。七支節不具損惱生苦。八殺縛斫",
    "T30n1579_044:0536c09": "截捶打驅擯逼惱生苦。隨逐苦中復有九苦。",
    "T30n1579_044:0536c10": "依世八法有八種苦。一壞法壞時苦。二盡",
    "T30n1579_044:0536c11": "法盡時苦。三老法老時苦。四病法病時苦。五",
    "T30n1579_044:0536c12": "死法死時苦。六無利苦。七無譽苦。八有譏苦。",
    "T30n1579_044:0536c13": "是名八苦。九希求苦。如是總說名隨逐苦。",
    "T30n1579_044:0536c14": "一切種苦中復有十苦。謂如前說。五樂所治",
    "T30n1579_044:0536c15": "有五種苦。一因苦。二受苦。三唯無樂苦。四受",
    "T30n1579_044:0536c16": "不斷苦。五出離遠離寂靜菩提樂所對治家",
    "T30n1579_044:0536c17": "欲界結尋異生苦。是名五苦。復有五苦。一",
    "T30n1579_044:0536c18": "逼迫苦。二眾具匱乏苦。三界不平等苦。四所",
    "T30n1579_044:0536c19": "愛變壞苦。五三界煩惱品麁重苦。是名五苦。",
    "T30n1579_044:0536c20": "前五此五總十種苦。當知是名一切種苦。",
    "T30n1579_044:0536c21": "前五十五今五十五。總有一百一十種苦。是",
    "T30n1579_044:0536c22": "菩薩悲所緣境界。緣此境故。諸菩薩悲生",
    "T30n1579_044:0536c23": "起增長修習圓滿。",
    "T30n1579_044:0536c24": "又諸菩薩於大苦蘊。緣十九苦發起大悲。",
    "T30n1579_044:0536c25": "何等名為十九種苦。一愚癡異熟苦。二行",
    "T30n1579_044:0537a01": "苦所攝苦。三畢竟苦。四因苦。五生苦。六自作",
    "T30n1579_044:0537a02": "逼惱苦。七戒衰損苦。八見衰損苦。九宿因苦。",
    "T30n1579_044:0537a03": "十廣大苦。十一那落迦苦。十二善趣所攝",
    "T30n1579_044:0537a04": "苦。十三一切邪行所生苦。十四一切流轉苦。",
    "T30n1579_044:0537a05": "十五無智苦。十六增長苦。十七隨逐苦。十八",
    "T30n1579_044:0537a06": "受苦。十九麁重苦。",
    "T30n1579_044:0537a07": "由四緣故悲名大悲。一緣甚深微細難了",
    "T30n1579_044:0537a08": "諸有情苦為境生故。二於長時積習成故。",
    "T30n1579_044:0537a09": "謂諸菩薩經於無量百千大劫積習所成。三",
    "T30n1579_044:0537a10": "於所緣猛利作意而發起故。謂諸菩薩由是",
    "T30n1579_044:0537a11": "作意悲所執持。為息有情眾苦因緣。尚能",
    "T30n1579_044:0537a12": "棄捨百千身命。況一身命及以資財。於一切",
    "T30n1579_044:0537a13": "種治罰大苦。為諸有情悉能堪忍。四極清淨",
    "T30n1579_044:0537a14": "故。謂諸菩薩已到究竟菩薩清淨。若諸如來",
    "T30n1579_044:0537a15": "已到佛地如來清淨。又諸菩薩由前所說百",
    "T30n1579_044:0537a16": "一十苦。於諸有情修悲心時。則為修習一",
    "T30n1579_044:0537a17": "切菩薩所有悲心。復能速證悲意樂淨。證入",
    "T30n1579_044:0537a18": "菩薩淨意樂地。於諸有情。獲得菩薩極親厚",
    "T30n1579_044:0537a19": "心。極愛念心。欲作恩心。無厭惓心。代受",
    "T30n1579_044:0537a20": "苦心。調柔自在有堪能心。諸聖聲聞已得",
    "T30n1579_044:0537a21": "證入。苦諦現觀已到究竟。於苦深遠厭俱行",
    "T30n1579_044:0537a22": "心相續而轉。不如菩薩於諸有情悲前行",
    "T30n1579_044:0537a23": "心正觀墮在百一十種極大苦蘊。",
    "T30n1579_044:0537a24": "菩薩如是以所修悲熏修心故。於內外",
    "T30n1579_044:0537a25": "事無有少分而不能捨。無戒律儀而不",
    "T30n1579_044:0537a26": "能學。無他怨害而不能忍。無有精進而",
    "T30n1579_044:0537a27": "不能起。無有靜慮而不能證。無有妙慧",
    "T30n1579_044:0537a28": "而不能入。是故如來若有請問菩薩菩提誰",
    "T30n1579_044:0537a29": "所建立。皆正答言菩薩菩提悲所建立。",
    "T30n1579_044:0537b01": "如前所說。一一無量皆有無量。菩薩如意",
    "T30n1579_044:0537b02": "圓德隨轉。皆能攝受無量愛果。皆無量種一",
    "T30n1579_044:0537b03": "向妙善無罪隨轉。當知菩薩精勤修習如",
    "T30n1579_044:0537b04": "是無量。能得四種功德勝利。謂由修習此",
    "T30n1579_044:0537b05": "無量故。先得最勝現法樂住。攝受增長",
    "T30n1579_044:0537b06": "無量最勝福德資糧。能於無上正等菩提",
    "T30n1579_044:0537b07": "意樂堅固。為欲饒益諸有情故。於生死中",
    "T30n1579_044:0537b08": "堪能忍受一切大苦。",
    "T30n1579_044:0537b09": "17菩提分品本地分中菩薩地第十五初持瑜伽處",
    "T30n1579_044:0537b10": "菩提分品第十七之一",
    "T30n1579_044:0537b11": "云何菩薩菩提分法。嗢拕南曰。",
    "T30n1579_044:0537b12": "慚愧堅力持　　無厭論世智",
    "T30n1579_044:0537b13": "正依無礙解　　資糧菩提分",
    "T30n1579_044:0537b14": "止觀性巧便　　陀羅尼正願",
    "T30n1579_044:0537b15": "三摩地有三　　法嗢拕南四",
    "T30n1579_044:0537b16": "云何名為菩薩慚愧。當知慚愧略有二種",
    "T30n1579_044:0537b17": "一者自性。二者依處。言自性者。謂諸菩",
    "T30n1579_044:0537b18": "薩於罪現行。能正覺知我為非法。內生羞",
    "T30n1579_044:0537b19": "恥。是名為慚。即於其中能正覺知。於他敬",
    "T30n1579_044:0537b20": "畏外生羞恥。是名為愧。菩薩羞恥本性。猛",
    "T30n1579_044:0537b21": "利。況復修習如是。應知名為菩薩慚愧自",
    "T30n1579_044:0537b22": "性。言依處者。略有四種。若諸菩薩於所應",
    "T30n1579_044:0537b23": "作不隨建立而生羞恥。當知是名第一依",
    "T30n1579_044:0537b24": "處。若諸菩薩於不應作隨順建立而生羞",
    "T30n1579_044:0537b25": "恥。當知是名第二依處。若諸菩薩於覆己",
    "T30n1579_044:0537b26": "惡而生羞恥。當知是名第三依處。若諸菩",
    "T30n1579_044:0537b27": "薩於自所生惡作有依隨逐不捨而生羞",
    "T30n1579_044:0537b28": "恥。當知是名第四依處。如是應知名為菩",
    "T30n1579_044:0537b29": "薩慚愧依處。",
    "T30n1579_044:0537c01": "性略有二種。一者自性。二者依處。言自性",
    "T30n1579_044:0537c02": "者。謂能禁制染污心性。不隨煩惱自在行",
    "T30n1579_044:0537c03": "性。堪忍苦性。種種眾多猛利怖畏雖現在",
    "T30n1579_044:0537c04": "前。而正加行無傾動性。性勇相應能正思擇。",
    "T30n1579_044:0537c05": "是故得成堅力持性。如是名為堅力持性",
    "T30n1579_044:0537c06": "自性。如是菩薩堅力持性略說應知有五依",
    "T30n1579_044:0537c07": "處。一者會遇生死輪轉種種大苦所化有情",
    "T30n1579_044:0537c08": "種種邪行。二者為益諸有情故。誓受長時",
    "T30n1579_044:0537c09": "生死流轉。三者遭遇異論朋黨諍競難詰。及",
    "T30n1579_044:0537c10": "處大眾宣揚法義。四者誓受一切菩薩所",
    "T30n1579_044:0537c11": "應學處。五者聽聞廣大甚深難思議法。是",
    "T30n1579_044:0537c12": "名堅力持性依處。",
    "T30n1579_044:0537c13": "云何菩薩心無厭倦。當知菩薩由五因緣",
    "T30n1579_044:0537c14": "普於一切正加行中心無厭倦。一者菩薩性",
    "T30n1579_044:0537c15": "自有力故無厭倦。二者菩薩即於如是無",
    "T30n1579_044:0537c16": "厭倦心。數數串習故無厭倦。三者菩薩方便",
    "T30n1579_044:0537c17": "攝受精進勇猛能正隨觀。前後所得展轉殊",
    "T30n1579_044:0537c18": "勝故無厭倦。四者菩薩成就猛利增上妙慧。",
    "T30n1579_044:0537c19": "正思擇力故無厭倦。五者菩薩於諸有情。猛",
    "T30n1579_044:0537c20": "利悲心極哀愍心。恒常現前故無厭倦。",
    "T30n1579_044:0537c21": "云何菩薩善知諸論。謂諸菩薩於五明處名",
    "T30n1579_044:0537c22": "句文身相應諸法。從他善受言善通利。即於",
    "T30n1579_044:0537c23": "如是諸法妙義。或從他所善聽善決。或自",
    "T30n1579_044:0537c24": "專精善擇善思。如是知法知義菩薩。於法",
    "T30n1579_044:0537c25": "於義為不忘失。恒常精勤不捨加行。又",
    "T30n1579_044:0537c26": "為了知所餘新新後後法義殊勝差別。雖復",
    "T30n1579_044:0537c27": "聞思已到究竟。而由此故漸次成熟於此",
    "T30n1579_044:0537c28": "法義。獲得淨信。由是行相當知菩薩知諸",
    "T30n1579_044:0537c29": "論智無量圓滿無有顛倒。",
    "T30n1579_044:0538a01": "世間。謂諸菩薩普於一切有情世間。如實",
    "T30n1579_044:0538a02": "了知。如是世間極為艱嶮甚為愚闇。所謂",
    "T30n1579_044:0538a03": "雖有生老及死數數死生。而諸有情於老死",
    "T30n1579_044:0538a04": "等上昇出離不如實知。又諸菩薩如實了",
    "T30n1579_044:0538a05": "知有情世間有諸穢濁濁世增時。無諸穢",
    "T30n1579_044:0538a06": "濁濁世減時。謂依五濁。一者壽濁。二者有",
    "T30n1579_044:0538a07": "情濁。三者煩惱濁。四者見濁。五者劫濁。如",
    "T30n1579_044:0538a08": "於今時人壽短促。極長壽者不過百年。昔",
    "T30n1579_044:0538a09": "時不爾。是名壽濁。如於今時有情多分",
    "T30n1579_044:0538a10": "不識父母。不識沙門若婆羅門。不識家長",
    "T30n1579_044:0538a11": "可尊敬者作義利者作所作者於今世罪",
    "T30n1579_044:0538a12": "及後世罪不見怖畏。不修惠施不作福",
    "T30n1579_044:0538a13": "業。不受齋法不受淨戒。昔時不爾。是名",
    "T30n1579_044:0538a14": "有情濁。如於今時有情多分習非法貪不平",
    "T30n1579_044:0538a15": "等貪。執持刀劍執持器仗鬪訟諍競。多行",
    "T30n1579_044:0538a16": "諂誑詐偽妄語攝受邪法。有無量種惡不善",
    "T30n1579_044:0538a17": "法現可了知。昔時不爾。是名煩惱濁。如於",
    "T30n1579_044:0538a18": "今時有情多分為壞正法為滅正法。造立",
    "T30n1579_044:0538a19": "眾多像似正法。虛妄推求邪法邪義以為先",
    "T30n1579_044:0538a20": "故。昔時不爾。是名見濁。如於今時漸次趣",
    "T30n1579_044:0538a21": "入饑饉中劫。現有眾多饑饉可得。漸次趣",
    "T30n1579_044:0538a22": "入疫病中劫。現有眾多疫病可得。漸次趣",
    "T30n1579_044:0538a23": "入刀兵中劫。現有眾多互相殘害刀兵可得。",
    "T30n1579_044:0538a24": "昔時不爾。是名劫濁。是名菩薩如實了知",
    "T30n1579_044:0538a25": "有情世間。又諸菩薩如實了知諸器世間破",
    "T30n1579_044:0538a26": "壞成立。如器世間破壞成立差別而知。又諸",
    "T30n1579_044:0538a27": "菩薩於其世間。於世間集於世間滅。於能",
    "T30n1579_044:0538a28": "往趣世間集行。於能往趣世間滅行。於其",
    "T30n1579_044:0538a29": "世間愛味過患及與出離。皆如實知。又諸菩",
    "T30n1579_044:0538b01": "薩如實了知。眼乃至意諸無色蘊四大造",
    "T30n1579_044:0538b02": "色成士夫身。唯有爾所假名人性。於中所",
    "T30n1579_044:0538b03": "有想。或我或有情。此唯有想。於中所有自",
    "T30n1579_044:0538b04": "號言說。我眼見色廣說乃至我意知法。此亦",
    "T30n1579_044:0538b05": "唯有自號言說。於中所有世俗語言。謂此長",
    "T30n1579_044:0538b06": "老。有如是名如是種類如是族姓。如是飲",
    "T30n1579_044:0538b07": "食如是領納。若苦若樂。如是長壽如是久",
    "T30n1579_044:0538b08": "住。如是盡其壽量邊際。此亦唯有世俗言",
    "T30n1579_044:0538b09": "說。菩薩於此皆如實知。由諸菩薩如實了",
    "T30n1579_044:0538b10": "知有情世間流轉差別。若器世間流轉差別。",
    "T30n1579_044:0538b11": "若八種相觀世間義若諸世間所有勝義。是",
    "T30n1579_044:0538b12": "故說名善知世間。",
    "T30n1579_044:0538b13": "復次菩薩若見年德俱尊勝者。能正奉迎",
    "T30n1579_044:0538b14": "敷座延坐。敬問禮拜合掌慇勤修和敬業。若",
    "T30n1579_044:0538b15": "見年德俱相似者。能正問訊。酬對歡慰。以軟",
    "T30n1579_044:0538b16": "美言共興談論。不依等慢而自格量。若見",
    "T30n1579_044:0538b17": "年德俱卑劣者。隨力隨能勸修勝德顯實。",
    "T30n1579_044:0538b18": "少德覆實多過終不舉發令其恥愧。亦不",
    "T30n1579_044:0538b19": "輕陵令心退沒。知有希求若財若法。終不",
    "T30n1579_044:0538b20": "背面亦不顰蹙。不譏誤失不蔑退榮。",
    "T30n1579_044:0538b21": "於是一切劣等勝品諸有情類。若見彼時先",
    "T30n1579_044:0538b22": "意慰問讚言善來。無倒安處能正隨力攝以",
    "T30n1579_044:0538b23": "財法。雖處尊勝而於有情終不乖戾。不",
    "T30n1579_044:0538b24": "自珍奇亦不憍傲。所攝有情縱懷資給。有",
    "T30n1579_044:0538b25": "病無病終不棄捐。身業語業無不隨順。若",
    "T30n1579_044:0538b26": "識不識一切等心。為友為朋無怨無隙。於",
    "T30n1579_044:0538b27": "無依怙一切有情。隨力隨能作依作怙。不",
    "T30n1579_044:0538b28": "託異門發他憂苦令彼須臾住不安樂。若",
    "T30n1579_044:0538b29": "有因緣須現談謔。稱理而為非不稱理。",
    "T30n1579_044:0538c01": "雖遇情交極相親密年事斯等無乖隔者。",
    "T30n1579_044:0538c02": "亦不共談匪仁言論。終不於他久懷忿",
    "T30n1579_044:0538c03": "恨。設復暫起不斥其諱。若復為他身語訾",
    "T30n1579_044:0538c04": "辱。或善思擇。或依正法。或省己過而自開",
    "T30n1579_044:0538c05": "解。不譴於他。其心安靜而不輕躁。身語意",
    "T30n1579_044:0538c06": "業起必審詳。普能遠離十四垢業。藏隱六",
    "T30n1579_044:0538c07": "方。遠四惡友攝四善友。如是一切應知具",
    "T30n1579_044:0538c08": "如尸佉絡迦契經中說。或為現法利益事",
    "T30n1579_044:0538c09": "義財位相應。起策具足守護具足平等養命。",
    "T30n1579_044:0538c10": "於諸世間工巧業處皆得善巧。無諂無幻",
    "T30n1579_044:0538c11": "性不誑他。於罪現行深懷慚恥。正行具足",
    "T30n1579_044:0538c12": "尊重正行守護正行。有所寄付深可倚",
    "T30n1579_044:0538c13": "信。於他財物無所規度。舉貸他物終不",
    "T30n1579_044:0538c14": "違捍。分所。共財平等無矯。共知真寶。賣",
    "T30n1579_044:0538c15": "者不識稱寶酬價。無枉毫釐。於世時務",
    "T30n1579_044:0538c16": "令儀軌範。為益世間辯正機捷。於所應作",
    "T30n1579_044:0538c17": "彼彼事中。他正來求皆為助伴。敦質無動",
    "T30n1579_044:0538c18": "不託餘緣。善營事業非為不善。若為帝",
    "T30n1579_044:0538c19": "王以法治世。不以非法不好責罰。若御",
    "T30n1579_044:0538c20": "大眾勸捨惡戒令修善戒。成就八種賢聖",
    "T30n1579_044:0538c21": "語言。謂於所見問答言見。於聞覺知問答",
    "T30n1579_044:0538c22": "言知。於所不見問答不見。於所不聞不",
    "T30n1579_044:0538c23": "覺不知問。答不知。",
    "T30n1579_044:0538c24": "菩薩成就如是等法。如其世間正所應知。",
    "T30n1579_044:0538c25": "如其世間正所應轉。於彼一切皆如實知。",
    "T30n1579_044:0538c26": "是故名為善知世間。",
    "T30n1579_044:0538c27": "瑜伽師地論卷第四十四"
}