{
    "T21n1227_002:0146c17": "大威力烏樞瑟摩明王經卷中",
    "T21n1227_002:0146c19": "北天竺三藏阿質達霰譯",
    "T21n1227_002:0146c20": "若粳米和牛蘇。進火中十萬遍生有相之",
    "T21n1227_002:0146c21": "子。若杉木脂和酥。進火中十萬遍增七寶財。",
    "T21n1227_002:0146c22": "若以飲食香華供養像。像前地上畫人或王。",
    "T21n1227_002:0146c23": "行者形心上坐誦十萬遍彼并族貴敬。",
    "T21n1227_002:0146c24": "若白芥子欝金華和。進迦赦若火中。日三時",
    "T21n1227_002:0146c25": "時一千八滿七日王族貴敬。",
    "T21n1227_002:0146c26": "若麼沙末芥子油和。塐為囉形。從初夜割",
    "T21n1227_002:0146c27": "進鉢囉奢薪火中令盡。彼貴敬。",
    "T21n1227_002:0146c28": "若烏油麻粳米和煮。又以烏麻油和。進火中",
    "T21n1227_002:0146c29": "日三時時一千八滿七日首陀貴敬。",
    "T21n1227_002:0147a01": "若烏麻柤進火中一千八迦那貴敬。",
    "T21n1227_002:0147a02": "若粳米粉成捨覩嚕。取脂俱吒枝為橛。加持",
    "T21n1227_002:0147a03": "一千八遍釘口不能語。",
    "T21n1227_002:0147a04": "若寒林炭盡梵羅剎。誦一萬令捨覩嚕麼",
    "T21n1227_002:0147a05": "羅寧。若解彼呪法者。以香華飲食供養像。",
    "T21n1227_002:0147a06": "像面向北人對之。芥子毒藥血和。進味達迦",
    "T21n1227_002:0147a07": "多薪火中一千八。彼當失驗。",
    "T21n1227_002:0147a08": "復次羯磨壇。先對像面東念誦畢。便作此",
    "T21n1227_002:0147a09": "壇。於大河海側或大寒林中或高山上。如法",
    "T21n1227_002:0147a10": "摩地訖。准前畫院。開一門正方八肘。當中畫",
    "T21n1227_002:0147a11": "大威力烏芻瑟麼明王。於右畫若稜多者",
    "T21n1227_002:0147a12": "哩嚀明王。怒形斜目。右於左畫阿吒吒僧伽",
    "T21n1227_002:0147a13": "明王。入門門右角。內畫大自在天王并妃。又",
    "T21n1227_002:0147a14": "於門左角內。畫那羅延天王。四臂皆執器",
    "T21n1227_002:0147a15": "杖。又於北方畫伽那。一角內金剛杵。西方",
    "T21n1227_002:0147a16": "赤索。一角阿跛邏攞龍王印畫一小階。階上畫一蛇頭。蒙出項以來",
    "T21n1227_002:0147a17": "南方一口黑色劍。壇內諸尊並坐。以心密言",
    "T21n1227_002:0147a18": "加持灰。於壇外正方作梵界道。以飲食香華",
    "T21n1227_002:0147a19": "供養。凡入壇物皆以心密言加持之。取雄黃",
    "T21n1227_002:0147a20": "以石研成粉。牛乳和為丸。五布阿說他葉",
    "T21n1227_002:0147a21": "於壇中。以藥丸置上。行者以忿怒形加持之。",
    "T21n1227_002:0147a22": "焰起取一丸施與諸天。以一丸施與先成持",
    "T21n1227_002:0147a23": "明者。以一丸施給侍者。餘丸研塗額上喉及",
    "T21n1227_002:0147a24": "心。成天明仙身生瓔珞。其髮右旋婉轉紺",
    "T21n1227_002:0147a25": "色。異常貌同諸天壽一千歲。若煙生王諸隱",
    "T21n1227_002:0147a26": "形仙。若熱能令一切眾生喜見柔伏。供給財",
    "T21n1227_002:0147a27": "寶壽年百歲。若三相不現塗額眾人貴敬。",
    "T21n1227_002:0147a28": "若以雌黃或牛黃。代雄黃亦得驗。",
    "T21n1227_002:0147a29": "若黃丹和己身血。置淨髑髏中安前壇上加",
    "T21n1227_002:0147b01": "持。焰起取少塗額。王一切天仙餘相准前。",
    "T21n1227_002:0147b02": "若沐浴衣。邏結差囉細曩緤熏香。壇中坐持",
    "T21n1227_002:0147b03": "明。身上焰或起煙生熱等功力准前。",
    "T21n1227_002:0147b04": "若取紅蓮鬚龍華鬚末之。酥蜜和之。金椀盛",
    "T21n1227_002:0147b05": "置壇中加持焰起藥成甘露。服之成自在天。",
    "T21n1227_002:0147b06": "身壽遠劫不復飢渴。煙生藏形。熱總持不忘。",
    "T21n1227_002:0147b07": "壽千歲無病一切眾生貴敬。",
    "T21n1227_002:0147b08": "若月蝕時立壇。赤銅椀盛羖羊乳加持之。焰",
    "T21n1227_002:0147b09": "起服之王一切天仙壽如日月。焰不起壽一",
    "T21n1227_002:0147b10": "百歲得大勝。",
    "T21n1227_002:0147b11": "若補沙鐵作三股叉。或佉馱囉木長十二",
    "T21n1227_002:0147b12": "指作。行者澡浴遍體塗灰禁語。加持叉三十",
    "T21n1227_002:0147b13": "萬。候月蝕以置壇中加持。焰起持叉身成大",
    "T21n1227_002:0147b14": "自在天王。面有三目威力亦等。煙生之王諸",
    "T21n1227_002:0147b15": "隱形仙熱有大威力。",
    "T21n1227_002:0147b16": "若補沙鐵作杵長十六指。以紫檀遍塗之。黑",
    "T21n1227_002:0147b17": "月八日或十四日。月蝕時。立前壇。於道路取",
    "T21n1227_002:0147b18": "少淨草布中。置杵於草上。取黃牛酥一加持",
    "T21n1227_002:0147b19": "一澆杵上。滿一千八諸鬼神及毘那夜迦。并",
    "T21n1227_002:0147b20": "阿吒吒訶僧見。勿畏。結那拏印持明彼皆退",
    "T21n1227_002:0147b21": "散。然執之加持。焰起持之得帝釋位。具足千",
    "T21n1227_002:0147b22": "目王三十三天。阿脩羅眾皆來頂禮。納其女",
    "T21n1227_002:0147b23": "子力伏魔王。煙生王隱形仙。熱壽百年天龍",
    "T21n1227_002:0147b24": "順伏。若作三金輪。大寒林中立前壇。准前",
    "T21n1227_002:0147b25": "置輪。澆酥一千八。壇中右手執輪加持。焰起",
    "T21n1227_002:0147b26": "成諸仙輪王。威力倍勝首羅及帝釋。神仙歸",
    "T21n1227_002:0147b27": "仰命終生阿拏迦嚩典宮。若佉馱囉木作劍。",
    "T21n1227_002:0147b28": "以三金鍱裹三處。山頂布前壇。以右手持之",
    "T21n1227_002:0147b29": "加持之。加持令劍作青色。便住立其地。先",
    "T21n1227_002:0147c01": "布少淨灰。以劍頭當灰中拄之。一切隱身諸",
    "T21n1227_002:0147c02": "仙並現作禮旋遶而去。取其灰少少分布與",
    "T21n1227_002:0147c03": "人。彼得灰者皆成天仙。",
    "T21n1227_002:0147c04": "若佉馱羅木作伽那。以赤色華鬘掛於伽",
    "T21n1227_002:0147c05": "那上。准前置執加持。焰起成毘沙門天王大",
    "T21n1227_002:0147c06": "力夜叉之主。無量鬼神而為給侍。便往阿拏",
    "T21n1227_002:0147c07": "嚩典宮壽一大劫。若素嚕二合但引戰曩末。以",
    "T21n1227_002:0147c08": "麼囉二合頷銘二合花及葉掌中和末候乾和擣津又泮滿一千遍和之又擣為",
    "T21n1227_002:0147c09": "末以金椀盛之。又以金椀蓋之。准前澆酥滿",
    "T21n1227_002:0147c10": "千。乃置椀於掌中加持。焰起末塗目中。飛",
    "T21n1227_002:0147c11": "騰自在諸天圍遶給侍壽遠劫。",
    "T21n1227_002:0147c12": "復次阿毘遮嚕迦法。大寒林中立壇。以心密",
    "T21n1227_002:0147c13": "言加持己血。一遍灑其地。候乾又灑清水。又",
    "T21n1227_002:0147c14": "以寒林灰塗之。寒林灰界壇院。三角三肘開",
    "T21n1227_002:0147c15": "北門。門外畫羅剎髮上竪怒形。以人骨莊嚴",
    "T21n1227_002:0147c16": "之。右手掌一髑髏盛血。作向口飲勢。壇心",
    "T21n1227_002:0147c17": "晝娜拏印。焰起。三角各畫佉吒望伽及毘",
    "T21n1227_002:0147c18": "舍遮眾。以犬肉祀羅剎毘舍遮。前置酒。行",
    "T21n1227_002:0147c19": "者裸形被髮以頭中無名三指。塗己血於額",
    "T21n1227_002:0147c20": "兩肩心喉。大怒心左遶壇行一匝立。稱烏芻",
    "T21n1227_002:0147c21": "瑟麼名。更灑己血於壇。以華鬘遶壇院一",
    "T21n1227_002:0147c22": "匝。粳米飯和血。置髑髏中安壇中。人骨和",
    "T21n1227_002:0147c23": "髮為焚香。又一髑髏滿盛血。赤華鬘纏之。",
    "T21n1227_002:0147c24": "又以三髑髏壇前支纏華者煎之。行者蹲踞",
    "T21n1227_002:0147c25": "坐。持人脛骨攪血。仍咬牙嚙齒大怒形持密",
    "T21n1227_002:0147c26": "言。血中焰起有無量聲喧空。必不損人慎勿",
    "T21n1227_002:0147c27": "怖。其阿吒吒訶僧及諸鬼神。身皆焰起以種",
    "T21n1227_002:0147c28": "種惡形來現。云須何願隨意乞之。若國家有",
    "T21n1227_002:0147c29": "大陣敵。或惡人毀除三寶。令繫之皆大喪",
    "T21n1227_002:0148a01": "敗。",
    "T21n1227_002:0148a02": "若不擇時日。依前作三角壇。唯除華鬘纏髑",
    "T21n1227_002:0148a03": "髏并支者。以建吒迦唐言棘也薪作火壇。髑",
    "T21n1227_002:0148a04": "髏末毒藥末和血。進火中一千八捨覩嚕摩",
    "T21n1227_002:0148a05": "囉寧。",
    "T21n1227_002:0148a06": "復次寒林衣應肘量者。寒林中或路上作壇。",
    "T21n1227_002:0148a07": "以血灑之壇北布之。以己血畫之。髮上竪怒",
    "T21n1227_002:0148a08": "形四臂。一手掌髑髏。第二手娜拏。第三手人",
    "T21n1227_002:0148a09": "頭。第四手杵衣虎皮褌。黑月八日大寒林中",
    "T21n1227_002:0148a10": "布像。以黑飲食赤花供養。行者蹲踞坐。以灰",
    "T21n1227_002:0148a11": "畫捨覩嚕。血和芥子置一髑髏中。行者於捨",
    "T21n1227_002:0148a12": "覩嚕上蹲踞坐。以建吒迦薪棘也作火壇。",
    "T21n1227_002:0148a13": "進血芥子於中晝夜。非支麼囉寧。三夜作",
    "T21n1227_002:0148a14": "一家。七夜作七族。一月夜尾曬也。",
    "T21n1227_002:0148a15": "若墓田或殯宮布之。蹲踞坐。進鹽和血於建",
    "T21n1227_002:0148a16": "吒迦火中。一千八摩囉寧。",
    "T21n1227_002:0148a17": "若布像。像前以灰或炭或稻糠灰。畫彼形。心",
    "T21n1227_002:0148a18": "上坐。進血和灰於寒林殘薪火中。晝夜。家",
    "T21n1227_002:0148a19": "摩囉寧惹七夜。",
    "T21n1227_002:0148a20": "若寒林中布像。取其炭末和水。作捨覩嚕。佉",
    "T21n1227_002:0148a21": "馱羅木橛長兩握塗血。於釘花仡哩娜。乃",
    "T21n1227_002:0148a22": "坐橛上持明一千八。日三時滿三日摩羅",
    "T21n1227_002:0148a23": "寧。",
    "T21n1227_002:0148a24": "若行者內衣於血中披之。水立至臍。持明血",
    "T21n1227_002:0148a25": "乾。披亦然。",
    "T21n1227_002:0148a26": "若寒林中布像。犬肉芥子油和。進火中一千",
    "T21n1227_002:0148a27": "八經十五日摩囉寧。",
    "T21n1227_002:0148a28": "復次扇底迦壇。於淨室或河岸作方四肘。准",
    "T21n1227_002:0148a29": "前壇樣圖之。當中畫金剛部母。右畫金剛拳",
    "T21n1227_002:0148b01": "明妃。左畫金剛鎖明妃。部母前一角內。大威",
    "T21n1227_002:0148b02": "力烏芻瑟麼明王。一角內金剛手菩薩。四角",
    "T21n1227_002:0148b03": "內及壇心。皆布阿樞迦葉。葉上各安一水瓶。",
    "T21n1227_002:0148b04": "以香花飲食供養。用鉢羅奢薪作火壇進酥。",
    "T21n1227_002:0148b05": "稱麼雞明滿一千八。又進牛乳。每遍稱烏芻",
    "T21n1227_002:0148b06": "瑟麼莎嚩訶一千八。官事散病愈矣。",
    "T21n1227_002:0148b07": "若准前七日作。國內疫差。若壇前油麻油酪",
    "T21n1227_002:0148b08": "蜜酥和進前火中。日一千八七日病差事",
    "T21n1227_002:0148b09": "散。",
    "T21n1227_002:0148b10": "若依前立壇布像。取像內牛乳中。出之又布。",
    "T21n1227_002:0148b11": "進牛酥於前薪火中一千八。瓶盛少香水加",
    "T21n1227_002:0148b12": "持七遍。將瓶就彼病人處以灑彼面。云願汝",
    "T21n1227_002:0148b13": "即差。其瓶滿盛清水置壇中。持一千八令浴",
    "T21n1227_002:0148b14": "之差矣。若烏曇跛羅木作匙。先三誦三策",
    "T21n1227_002:0148b15": "酥。乃進阿說他薪火中。次一誦一進稱彼病",
    "T21n1227_002:0148b16": "者名一千八差矣。",
    "T21n1227_002:0148b17": "若加持粳米飯和乳。與食經七日差矣。",
    "T21n1227_002:0148b18": "若依前布壇像。截烏曇跛羅枝一內乳。進審",
    "T21n1227_002:0148b19": "銘薪火中一千八經七日彼差。",
    "T21n1227_002:0148b20": "若布像。取油麻油酥蜜酪和。進審銘薪火中。",
    "T21n1227_002:0148b21": "一日一千八經七日摩囉寧。",
    "T21n1227_002:0148b22": "若進乳於審銘薪火中滿萬摩囉寧。",
    "T21n1227_002:0148b23": "若內像於乳或酥布之。進乳審銘火中。又加",
    "T21n1227_002:0148b24": "持香水灑彼面差。",
    "T21n1227_002:0148b25": "若酥煎美餅及酪蜜酥乳等供養像。以粳米",
    "T21n1227_002:0148b26": "飯和酪。或酥乳蜜和。進阿說他火中。日三時",
    "T21n1227_002:0148b27": "時一千八滿七日致富。",
    "T21n1227_002:0148b28": "若佛殿或神廟中。依前供養像。進龍腦香於",
    "T21n1227_002:0148b29": "穀木火中。日三時時一百八。滿七日七寶六",
    "T21n1227_002:0148c01": "畜增長。",
    "T21n1227_002:0148c02": "復次以白檀香木。刻本尊長六指。行者頂戴",
    "T21n1227_002:0148c03": "水中立至項。盡日持密言。家內行疫鬼死。",
    "T21n1227_002:0148c04": "三日作。城內疫差鬼去。七日作。境內差鬼",
    "T21n1227_002:0148c05": "去。若以阿說他木。與前壇像作座。以牛糞於",
    "T21n1227_002:0148c06": "路上作壇安像供養。然牛酥燈。像面向西行",
    "T21n1227_002:0148c07": "者面東。坐草團上捧白檀香水以奉請。密言",
    "T21n1227_002:0148c08": "加持七遍。迎本尊降入像中。惹底華一名蘇末那",
    "T21n1227_002:0148c09": "一內乳中。進火中晝夜。當莊內疫差。七夜",
    "T21n1227_002:0148c10": "作。國內差。",
    "T21n1227_002:0148c11": "復次以欝金畫本尊。行者受八戒持齋。頂戴",
    "T21n1227_002:0148c12": "像設幡花燒香供養。引之右遶莊一匝疫差。",
    "T21n1227_002:0148c13": "復次按俱咤木或阿說他木刻本尊。於四衢",
    "T21n1227_002:0148c14": "路以香花飲食供養。人髮并骨末之。進按俱",
    "T21n1227_002:0148c15": "咤火中。日三時時一百八遍當莊疫差。",
    "T21n1227_002:0148c16": "復次補沙宿直日唐云鬼宿飲食香花供養。阿說",
    "T21n1227_002:0148c17": "他樹用取其北引根。牛五淨和少清水。持",
    "T21n1227_002:0148c18": "莖草揩洗之。或鬼宿直日市紫檀木依前洗",
    "T21n1227_002:0148c19": "之。日日初摩一方壇。置木及所刻像刀斧",
    "T21n1227_002:0148c20": "等。於中以根本密言加持紫壇木。香水七",
    "T21n1227_002:0148c21": "遍洗之。行者八戒十善。壇西進酥於火中七",
    "T21n1227_002:0148c22": "遍。結根本及娜拏印。令匠於壇中速刻本尊。",
    "T21n1227_002:0148c23": "左手持杵右執娜拏。怒形右視如立勢。如立",
    "T21n1227_002:0148c24": "根本印行者在側持明勿絕。令白月畢。以檀",
    "T21n1227_002:0148c25": "香水浴之。以飲食香花供養。以彩色嚴之。像",
    "T21n1227_002:0148c26": "額間點赤或黃至來月一日開目立壇。以飲",
    "T21n1227_002:0148c27": "食安悉香花供養三寶。其日於壇像前起首",
    "T21n1227_002:0148c28": "持明十萬。乃候月蝕立壇布像。像面西。飲",
    "T21n1227_002:0148c29": "食紫檀香花供養之。燒安悉香結娜拏印",
    "T21n1227_002:0149a01": "加持之。印焰起入行者頂。持明王有聲見用。",
    "T21n1227_002:0149a02": "若或河側供養本像。作佛手一磔量佛手一磔今人",
    "T21n1227_002:0149a03": "之三磔以二尺四寸准也制帝十萬。誦密言三十萬遍。乃",
    "T21n1227_002:0149a04": "以黑月八日或十四日供養加持。焰起為明",
    "T21n1227_002:0149a05": "王。",
    "T21n1227_002:0149a06": "復次黑月八日。依儀供養按俱咤樹。取其根",
    "T21n1227_002:0149a07": "本尊。右手舒五指以掌拓心。左手持杵。左足",
    "T21n1227_002:0149a08": "踏毘那夜迦。右足踏娜拏。令娜拏一頭押毘",
    "T21n1227_002:0149a09": "那夜迦。取按俱咤花和芥子油。進按俱咤火",
    "T21n1227_002:0149a10": "中。晝夜令滿一萬遍。夜半作大聲現。候至午。",
    "T21n1227_002:0149a11": "佉馱羅木和芥子油中。進按俱咤火中一千",
    "T21n1227_002:0149a12": "八。滿七日毘那夜迦死。若進乳於火中一千",
    "T21n1227_002:0149a13": "八寂災。",
    "T21n1227_002:0149a14": "若以蟻墳土作毘那夜迦形。應肘量。大寒林",
    "T21n1227_002:0149a15": "中立壇。置形於佉馱羅木長十指。和毒藥及",
    "T21n1227_002:0149a16": "血。進佉馱羅木火中。滿萬遍。夜半形作大聲",
    "T21n1227_002:0149a17": "得其悉地。後作毘那夜迦法皆成就不被惱",
    "T21n1227_002:0149a18": "亂。",
    "T21n1227_002:0149a19": "復次於應肘量緤上。畫大威力明王。左上手",
    "T21n1227_002:0149a20": "掌髑髏。下手竪頭指擬勢。右上手持那拏。",
    "T21n1227_002:0149a21": "下手執杵。像前畫一毘那夜迦䠒跪合掌。左",
    "T21n1227_002:0149a22": "足下踏一毘那夜迦。立壇布像。以赤花飲食",
    "T21n1227_002:0149a23": "紫檀香供養。取一內進苦練火。當乃諸惡鬼",
    "T21n1227_002:0149a24": "神以種種形。見作吒訶吒訶聲。慎勿懼。毘那",
    "T21n1227_002:0149a25": "夜迦啟言。有何事喚我。勿與語。得毘那夜迦",
    "T21n1227_002:0149a26": "悉地。後無畏難。若被毘那夜迦作障難者。像",
    "T21n1227_002:0149a27": "前誦一千八。難止。若水立至項。結娜拏印誦",
    "T21n1227_002:0149a28": "一千八彼眾退散。",
    "T21n1227_002:0149a29": "若取五穀及新菓并名香。置一瓶中。滿盛",
    "T21n1227_002:0149b01": "清水以菴羅葉塞口。牛糞摩壇。置瓶於中加",
    "T21n1227_002:0149b02": "持一百八遍。若毘那夜迦為病。或遭鬼魅。",
    "T21n1227_002:0149b03": "或年十六已下人。諸鬼神所中者。浴差。婦",
    "T21n1227_002:0149b04": "人過月不生。浴之即產。薄福之人浴之罪滅",
    "T21n1227_002:0149b05": "致富。",
    "T21n1227_002:0149b06": "若加持菖蒲根一千八。口含訴訟得理。",
    "T21n1227_002:0149b07": "若進阿鉢羅指多花火中。滿一萬辟兵。若誦",
    "T21n1227_002:0149b08": "密言七遍。以頂上少髮作一結辟兵若童女",
    "T21n1227_002:0149b09": "合緤花作七結。繫臂不為諸毒所中。",
    "T21n1227_002:0149b10": "若鬼魅所中加持水灑其面。結娜拏印持明",
    "T21n1227_002:0149b11": "差矣。",
    "T21n1227_002:0149b12": "若治毒加持清水灑彼面差。或加持苦練葉",
    "T21n1227_002:0149b13": "七遍掃彼身差。",
    "T21n1227_002:0149b14": "若為諸龍所傷者。加持清水一百八令服之",
    "T21n1227_002:0149b15": "差。",
    "T21n1227_002:0149b16": "若惡瘡丁瘡加持土七遍。和水塗之差。",
    "T21n1227_002:0149b17": "若遇怨敵結娜拏印明一百八。彼發善心相",
    "T21n1227_002:0149b18": "向。若止惡官亦爾。",
    "T21n1227_002:0149b19": "若為人抵犯者。結娜拏印彼不能語。",
    "T21n1227_002:0149b20": "若恆憶念此密言者。本尊隨逐眾魔不近。止",
    "T21n1227_002:0149b21": "盜賊水火辟五兵延年。",
    "T21n1227_002:0149b22": "若欲食先加持之七遍服之辟眾毒。",
    "T21n1227_002:0149b23": "若人患心狂或為人厭令爾者。結娜拏印彼",
    "T21n1227_002:0149b24": "耳邊誦七遍。",
    "T21n1227_002:0149b25": "若療前狂病。以二瓦椀相合結娜拏印。彼耳",
    "T21n1227_002:0149b26": "邊誦七遍撲破其椀差。",
    "T21n1227_002:0149b27": "若療痃癖。加持烏麻油七遍塗腹差。",
    "T21n1227_002:0149b28": "若加持淨水散於十方。一誦一結練線滿七",
    "T21n1227_002:0149b29": "繫臂自護護他。",
    "T21n1227_002:0149c01": "若自經穢但誦之解矣。",
    "T21n1227_002:0149c02": "若加持右大母指七遍。以其印額誦一遍次",
    "T21n1227_002:0149c03": "右肩次左肩次心次喉成護身。辟師子虎狼",
    "T21n1227_002:0149c04": "及諸怖畏。",
    "T21n1227_002:0149c05": "若晨朝沐浴以華供養本尊。誦一百八辟兵",
    "T21n1227_002:0149c06": "災橫見歡喜。",
    "T21n1227_002:0149c07": "若有官事或怖畏。依前供養持明止矣。",
    "T21n1227_002:0149c08": "若國家大兵敵者。布像內阿波末哩迦牛膝子。",
    "T21n1227_002:0149c09": "酥蜜酪中進阿波末哩迦薪火中。滿萬敵退。",
    "T21n1227_002:0149c10": "若療藥毒牛糞作壇布像。截佉馱羅木二十",
    "T21n1227_002:0149c11": "一枚加持七遍點芥子油進火中。",
    "T21n1227_002:0149c12": "若中鬼魅。加持一瓶清水一百八。令浴差。",
    "T21n1227_002:0149c13": "若被禁繫。持密言枷鎖解脫。",
    "T21n1227_002:0149c14": "若療癩。加持紫檀香一千八塗之差。",
    "T21n1227_002:0149c15": "若菖蒲根末和蜜。加持一千八服之療冷癥。",
    "T21n1227_002:0149c16": "若患瘧。加持恒山花一千八令頂戴差。",
    "T21n1227_002:0149c17": "若患癩癎或及惡風者。進萎花於佉馱羅木",
    "T21n1227_002:0149c18": "火中一千八差。",
    "T21n1227_002:0149c19": "若令童子沐浴塗紫檀香。衣以新衣瓔珞。牛",
    "T21n1227_002:0149c20": "糞塗壇。遍散赤花令頭戴赤花鬘。加持赤花",
    "T21n1227_002:0149c21": "七遍令捧而掩目。焚安悉香結娜拏印加持。",
    "T21n1227_002:0149c22": "本尊降問事。",
    "T21n1227_002:0149c23": "若步多鬼中者。素囉娑藥和香燒。結娜拏印",
    "T21n1227_002:0149c24": "加持彼。被縛赦之差。",
    "T21n1227_002:0149c25": "若芥子末塑彼形。割進火中。令形支七日摩",
    "T21n1227_002:0149c26": "囉寧。",
    "T21n1227_002:0149c27": "若寒林灰於髑髏上畫彼人。寒林柴火炙之。",
    "T21n1227_002:0149c28": "持明如火七日內摩羅寧諸術不解。",
    "T21n1227_002:0149c29": "若寒林炭和水塑彼形。或以其炭畫之。以釘",
    "T21n1227_002:0150a01": "釘口加持二十一遍或一百八不能語。",
    "T21n1227_002:0150a02": "若依前塑畫。口上燒苦練火。心上坐。毒藥血",
    "T21n1227_002:0150a03": "鹽芥子和進火中一百八同前。",
    "T21n1227_002:0150a04": "若准前塑畫。頭上坐心上燒火摩羅寧。",
    "T21n1227_002:0150a05": "若依前塑畫。釘心脚上坐。澆水於釘上滿一",
    "T21n1227_002:0150a06": "百八。水病摩羅寧。若去釘加持乳一百八與",
    "T21n1227_002:0150a07": "之浴復。",
    "T21n1227_002:0150a08": "若加持素尾爛戰此藥青色似鐵生末一百八塗目見者",
    "T21n1227_002:0150a09": "貴敬。",
    "T21n1227_002:0150a10": "若加持清水一百八洗面。謁王貴敬。",
    "T21n1227_002:0150a11": "若加持清水一百八洗面。訴訟得理。",
    "T21n1227_002:0150a12": "若蛇皮進苦練根火中。或佉馱囉木火中。日",
    "T21n1227_002:0150a13": "三時亦一千八滿七日摩囉寧。",
    "T21n1227_002:0150a14": "若於淨室或四衢路中或寒林中。日午截鵶",
    "T21n1227_002:0150a15": "翅進摩訶迦羅火中一千八如鵶飛。",
    "T21n1227_002:0150a16": "若進乳於火中一千八復。",
    "T21n1227_002:0150a17": "若離合三日絕食。午時進蛇肋骨於迦赦",
    "T21n1227_002:0150a18": "惹火中。一千八滿七日。",
    "T21n1227_002:0150a19": "若已血毒藥。夜半進寒林薪火中一千八。經",
    "T21n1227_002:0150a20": "七夜摩囉寧。",
    "T21n1227_002:0150a21": "若誦部母密言。進酥火中一千八。又誦根本",
    "T21n1227_002:0150a22": "密言。進牛乳於火中一千八。",
    "T21n1227_002:0150a23": "若先三日不食。大自在天王廟中有名相處布像。",
    "T21n1227_002:0150a24": "先廣設供養。便眠夢本尊告諸。某處有伏",
    "T21n1227_002:0150a25": "藏可取之。",
    "T21n1227_002:0150a26": "若黑月八日夜半。淨室或寒林中。血和毒藥。",
    "T21n1227_002:0150a27": "一內摩咄囉子。進摩咄囉火中一千八滿七",
    "T21n1227_002:0150a28": "夜。烏嗟娜曩若進酥於火中一千八復。",
    "T21n1227_002:0150a29": "復次像前先誦十萬遍三日勿食。第四日二",
    "T21n1227_002:0150b01": "時入水中立至喉。結娜拏印或打車棒印。或",
    "T21n1227_002:0150b02": "杵印或羂索印或劍印。持明王至夜半出於",
    "T21n1227_002:0150b03": "岸側。以莽度迦薪唐云甘草充火壇先以莽度",
    "T21n1227_002:0150b04": "迦木刻其印。一內木印於酥蜜中燒之。至止",
    "T21n1227_002:0150b05": "後以印。印山山碎印海海竭。",
    "T21n1227_002:0150b06": "若蛇咬印之彼求哀赦之瘥。",
    "T21n1227_002:0150b07": "若印人彼被縛。",
    "T21n1227_002:0150b08": "若印枷鎖即得解脫。",
    "T21n1227_002:0150b09": "若印毒藥服之無苦。",
    "T21n1227_002:0150b10": "若欲作一切法以印助之速驗。",
    "T21n1227_002:0150b11": "若惡人相向。作瞋心印之。彼吐血或失心。",
    "T21n1227_002:0150b12": "若患鬼魅及風癎。加持黃芥子七遍打面差。",
    "T21n1227_002:0150b13": "若進虎爪火中七遍不被虎傷。",
    "T21n1227_002:0150b14": "若加持苦練根一千八繫臂無一切畏。",
    "T21n1227_002:0150b15": "若加持摩訶迦羅根一千八。置門頰上一切",
    "T21n1227_002:0150b16": "鬼病不入。",
    "T21n1227_002:0150b17": "若加持頂上少髮作一結。一切處無怖畏。",
    "T21n1227_002:0150b18": "若絕食一日。黑月八日或十四日。制底立壇",
    "T21n1227_002:0150b19": "安像供養。於金剛部母前燒安悉香誦一千",
    "T21n1227_002:0150b20": "八。便敷草根吉凶具告。",
    "T21n1227_002:0150b21": "復次止雨。以紫檀作壇。布像香花飲食供養。",
    "T21n1227_002:0150b22": "持明止矣。",
    "T21n1227_002:0150b23": "若惡雨雪雷雹。結杵或娜拏印。持明止矣。",
    "T21n1227_002:0150b24": "若祈雨黑月十四日。大河側以蟻墳土塐龍。",
    "T21n1227_002:0150b25": "籠葉芥子油和遍傅之。以足加龍首。結娜",
    "T21n1227_002:0150b26": "拏印加持之。盡日止雨足。",
    "T21n1227_002:0150b27": "若以牛皮白月五日。寒林炭末和水傅皮。白",
    "T21n1227_002:0150b28": "上作龍籠前一日三時時一千八。進苦練葉",
    "T21n1227_002:0150b29": "於火中。經七日雨足。",
    "T21n1227_002:0150c01": "若前法不驗者。寒林中以其炭畫作四肘方",
    "T21n1227_002:0150c02": "壇。開南門。於中畫大威力明王。前畫三五頭",
    "T21n1227_002:0150c03": "龍。龍皆首北。次南畫一池。池中青蓮華。次",
    "T21n1227_002:0150c04": "池南又三五箇龍。龍亦首北。四角內各畫一",
    "T21n1227_002:0150c05": "池。池內青蓮華并三兩箇。龍門內畫一龍。",
    "T21n1227_002:0150c06": "七首首北。以毒藥末和血。內緤花子於中。",
    "T21n1227_002:0150c07": "進火中滿一千八。諸龍以蛇形而現宛轉于",
    "T21n1227_002:0150c08": "地。語令急下雨。加持水七遍灑龍赦去雨",
    "T21n1227_002:0150c09": "足。",
    "T21n1227_002:0150c10": "若誦金剛部母密言一千八。白月七日於制",
    "T21n1227_002:0150c11": "帝布根本像。以飲食香花供養。芥子和酥進",
    "T21n1227_002:0150c12": "火中一千八。罪障清淨。",
    "T21n1227_002:0150c13": "若以穢處土和水成彼形。行者每小遺。其上",
    "T21n1227_002:0150c14": "一遺。加持一百八滿七日。彼貧賤。若勃哩孕",
    "T21n1227_002:0150c15": "迦花摩勒迦末及清水置瓶中。勃哩孕迦葉",
    "T21n1227_002:0150c16": "塞口。加持一千八今浴復。",
    "T21n1227_002:0150c17": "若加持花或菓一千八贈人貴敬。",
    "T21n1227_002:0150c18": "復次應肘量緤。畫夜叉女勿用膠美白淨",
    "T21n1227_002:0150c19": "色瓔珞鐺釧天衣嚴飾。右手施願左手執阿",
    "T21n1227_002:0150c20": "樞迦葉。布此像於阿樞迦樹下。面北立壇。以",
    "T21n1227_002:0150c21": "惹底花或勃哩孕迦花并飲食供養。心密言",
    "T21n1227_002:0150c22": "加持香燒之。行者面南。草團或花葉上坐加",
    "T21n1227_002:0150c23": "持。阿樞迦花一遍。擲像上。滿七日。以第七",
    "T21n1227_002:0150c24": "日夜半。於像前一內阿樞迦花酥蜜酪中。進",
    "T21n1227_002:0150c25": "阿樞火中一千八。現獻紫檀閼伽如願母打額姊",
    "T21n1227_002:0150c26": "妹打喉婁打心。",
    "T21n1227_002:0150c27": "若一日不食。黑月八日或十四日午時。寒林",
    "T21n1227_002:0150c28": "中芥子末成彼呪師所尊形。遍塗毒藥於刀",
    "T21n1227_002:0150c29": "子刃。加持一千八遍。稱彼尊名。因截形",
    "T21n1227_002:0151a01": "為兩段彼失驗。",
    "T21n1227_002:0151a02": "若准前成形。加持乳一千八俗之如故。",
    "T21n1227_002:0151a03": "若寒林中以生酥成彼尊形。加持五釘各一",
    "T21n1227_002:0151a04": "百八。稱彼尊名。於額及兩肩喉心各釘一釘。",
    "T21n1227_002:0151a05": "彼失驗。去釘如故。",
    "T21n1227_002:0151a06": "若瓦椀中以寒林炭畫彼形尊形。又以一瓦",
    "T21n1227_002:0151a07": "椀蓋之。取黑羊毛線纏椀。加持一千八遍。彼",
    "T21n1227_002:0151a08": "呪師身如被縛失驗。",
    "T21n1227_002:0151a09": "若有諸呪師能為大神通者。寒林中寒林炭",
    "T21n1227_002:0151a10": "和毒藥末之。進其薪火中一千八遍。稱彼名",
    "T21n1227_002:0151a11": "失驗。",
    "T21n1227_002:0151a12": "若誦金剛部母密言。進酥於火中一百八。稱",
    "T21n1227_002:0151a13": "彼名如故。",
    "T21n1227_002:0151a14": "若先三日不食。寒林中或淨室或四衢中。紫",
    "T21n1227_002:0151a15": "檀香青木香末和水。塐迦那。以寒林炭和毒",
    "T21n1227_002:0151a16": "藥。充火炙形加持一百八。相親彼。障患癩。",
    "T21n1227_002:0151a17": "依前加持水瓶令浴差。",
    "T21n1227_002:0151a18": "若旗旛上寫密言持之入陣辟兵。",
    "T21n1227_002:0151a19": "若以樺皮寫密言置髻中入陣。刀箭及身猶",
    "T21n1227_002:0151a20": "如散花有何患也。",
    "T21n1227_002:0151a21": "若紫礦末和水。一內勃羅得迦子於中。進竹",
    "T21n1227_002:0151a22": "火中一千八諸呪師欽伏。",
    "T21n1227_002:0151a23": "若以人骨代勃羅得迦緤准前行者身安寧。",
    "T21n1227_002:0151a24": "若紙或樹皮寫密言頭戴辟兵。",
    "T21n1227_002:0151a25": "若加持土塊一百八。擲於水中然涉之。水性",
    "T21n1227_002:0151a26": "之屬不能傷人。",
    "T21n1227_002:0151a27": "若加持緤花線一百八。次誦一結滿七繫",
    "T21n1227_002:0151a28": "臂。路行辟劫盜。",
    "T21n1227_002:0151a29": "若以木刻金剛杵一千八。先一日不食進火",
    "T21n1227_002:0151b01": "中令盡。一切金剛部法成驗。",
    "T21n1227_002:0151b02": "若霹靂木刻作三股杵。有大雪雷雹降。右手",
    "T21n1227_002:0151b03": "持杵降山或他境雪等移往其處。",
    "T21n1227_002:0151b04": "若以摩咄羅莖刻杵。立壇置中。人髮供養",
    "T21n1227_002:0151b05": "之。取一樹菓一千八顆。以其樹充薪進菓令",
    "T21n1227_002:0151b06": "盡。炬瑟吒。",
    "T21n1227_002:0151b07": "若以猫糞。代進摩咄羅花於草麻火中。一",
    "T21n1227_002:0151b08": "千八去白佃風。",
    "T21n1227_002:0151b09": "若鹵土酪和置鎗。用摩娜那薪火煮之。去",
    "T21n1227_002:0151b10": "鎗進粥於鎗下火中一千八。留殘粥後取",
    "T21n1227_002:0151b11": "少分和食。與之同前。",
    "T21n1227_002:0151b12": "大威力烏樞瑟摩明王經卷中"
}