{
    "T11n0312_005:0714a02": "2佛說如來不思議祕密大乘經卷",
    "T11n0312_005:0714a03": "第五",
    "T11n0312_005:0714a05": "西天譯經三藏朝散大夫",
    "T11n0312_005:0714a06": "試光祿卿傳梵大師賜紫",
    "T11n0312_005:0714a07": "沙門臣法護等奉　詔譯",
    "T11n0312_005:0714a08": "持國輪王先行品第五之餘",
    "T11n0312_005:0714a09": "「『復次大王！有四種法，若圓滿者，即能安住大",
    "T11n0312_005:0714a10": "乘，成就不放逸行，心無流散。何等為四？一者、",
    "T11n0312_005:0714a11": "戒護諸根，二者、觀欲過失，三者、攝受一切作",
    "T11n0312_005:0714a12": "無常想，四者、於法決定為勝命根。大王！如是",
    "T11n0312_005:0714a13": "四法若圓滿者，即能安住大乘，成就不放逸",
    "T11n0312_005:0714a14": "行，心無流散。「『大王！有四種法，王者修行若具",
    "T11n0312_005:0714a15": "足者，說名仁王。何等為四？一者、常不棄捨",
    "T11n0312_005:0714a16": "大菩提心，二者、以菩提法教示他人，三者、以",
    "T11n0312_005:0714a17": "諸善根迴向菩提，四者、於佛世尊大威德力",
    "T11n0312_005:0714a18": "若見聞已，亦復於彼一切天人、聲聞、緣覺所",
    "T11n0312_005:0714a19": "有威力生歡喜心，然即唯求佛大威力。大王！",
    "T11n0312_005:0714a20": "如是四法，王者修行若具足者，說名仁王。是",
    "T11n0312_005:0714a21": "故大王！應當常修不放逸行，信心清淨忻慕",
    "T11n0312_005:0714a22": "正法，起樂法欲勤求正法，常當遊戲正法園",
    "T11n0312_005:0714a23": "苑不著境界。所以者何？大王！當知欲無厭足，",
    "T11n0312_005:0714a24": "彼所足者是謂聖慧。「『又復大王！壽量微少命",
    "T11n0312_005:0714a25": "不久停，往趣他世罪業可怖。由是應知，常當",
    "T11n0312_005:0714a26": "親近供養恭敬諸佛如來，以此善根，應於四",
    "T11n0312_005:0714a27": "處而用迴向。何等為四？一者、迴向無盡果報，",
    "T11n0312_005:0714a28": "二者、迴向無盡法門，三者、迴向無盡妙智，四",
    "T11n0312_005:0714a29": "者、迴向無盡辯才。「『大王！復有四法：一者、身清",
    "T11n0312_005:0714b01": "淨故能成慧行，二者、語清淨故能成聞行，三",
    "T11n0312_005:0714b02": "者、心清淨故能成戒行，四者、慧清淨故能成",
    "T11n0312_005:0714b03": "智行。復有四法：一者、方便圓滿故能成熟有",
    "T11n0312_005:0714b04": "情，二者、慧圓滿故能降伏諸魔，三者、願圓滿",
    "T11n0312_005:0714b05": "故即如說能行，四者、值遇佛故即得一切佛",
    "T11n0312_005:0714b06": "法圓滿。』",
    "T11n0312_005:0714b07": "「時彼持國轉輪聖王，於彼佛所得聞正法示",
    "T11n0312_005:0714b08": "教利喜，生歡喜心適悅慶快，持以無價真珠",
    "T11n0312_005:0714b09": "妙寶及王者所有一切受用，悉以獻佛而為",
    "T11n0312_005:0714b10": "供養，乃至盡壽修諸梵行奉持五戒。是時王",
    "T11n0312_005:0714b11": "諸宮嬪於彼佛所聞正法已，心大適悅踊躍",
    "T11n0312_005:0714b12": "歡喜，各以身所著衣及莊嚴具覆於佛上，",
    "T11n0312_005:0714b13": "乃至盡壽修諸梵行奉持五戒，悉發阿耨多",
    "T11n0312_005:0714b14": "羅三藐三菩提心。時持國轉輪聖王快得善",
    "T11n0312_005:0714b15": "利增益法財已，與諸宮嬪眷屬各各至誠頂",
    "T11n0312_005:0714b16": "禮佛足，及苾芻眾亦悉禮敬繞七匝已，即時",
    "T11n0312_005:0714b17": "入於大樓閣中，踊昇虛空自在而行，還極清",
    "T11n0312_005:0714b18": "淨大國城中。",
    "T11n0312_005:0714b19": "「復次，持國轉輪聖王於後一時擇月圓日，嚴",
    "T11n0312_005:0714b20": "駕出遊眾花大園而為翫賞，鼓吹清音奏妙",
    "T11n0312_005:0714b21": "歌樂，恣其所樂嬉戲遊從。是時有二最上宮",
    "T11n0312_005:0714b22": "女，一名無毀、二名無比，同詣歡喜池中。清淨",
    "T11n0312_005:0714b23": "澡沐出已衣覆，處于蓮花師子之座。是二宮",
    "T11n0312_005:0714b24": "女即於座中各有一童子，自然化生跏趺而",
    "T11n0312_005:0714b25": "坐。童子端嚴色妙無比，相好圓具人所樂觀，",
    "T11n0312_005:0714b26": "於剎那間即各踊身住於虛空。是時空中有",
    "T11n0312_005:0714b27": "賢聖言：『此二童子，一名法思、一名法慧。』故",
    "T11n0312_005:0714b28": "此二名由斯而立。彼法思童子，於其無毀宮",
    "T11n0312_005:0714b29": "女坐中化生；彼法慧童子，於其無比宮女坐",
    "T11n0312_005:0714c01": "中化生。時二童子，在虛空中亦加趺坐，異",
    "T11n0312_005:0714c02": "口同音說伽陀曰：",
    "T11n0312_005:0714c03": "「『仁者我今得善利，　　所謂發生菩提心，",
    "T11n0312_005:0714c04": "既發心已遇世尊，　　起清淨心而信禮。",
    "T11n0312_005:0714c05": "大海深廣難徹底，　　生死輪轉無休息，",
    "T11n0312_005:0714c06": "有情廣渡生死流，　　彼菩提心不捨離。",
    "T11n0312_005:0714c07": "有世界名無毀身，　　有世尊名時分王，",
    "T11n0312_005:0714c08": "我從彼來求法門，　　樂見牟尼功德聚。",
    "T11n0312_005:0714c09": "我時各各加趺坐，　　分從二母坐中生，",
    "T11n0312_005:0714c10": "我父持國大聖王，　　故來合掌伸敬禮，",
    "T11n0312_005:0714c11": "願父伺察聽我說。　　阿庾多劫善得法，",
    "T11n0312_005:0714c12": "乃至圓成大菩提，　　所得於中不棄捨。",
    "T11n0312_005:0714c13": "一切唯佛出世難，　　父母難得居法位，",
    "T11n0312_005:0714c14": "法中善友剎那逢，　　清淨妙寶隨意現。",
    "T11n0312_005:0714c15": "欲及精進不放逸，　　出家得利具正知，",
    "T11n0312_005:0714c16": "勤修利益心調柔，　　慚愧多聞具善戒，",
    "T11n0312_005:0714c17": "慈悲調寂為有情，　　普令獲得深法忍，",
    "T11n0312_005:0714c18": "精進勤力無著心，　　成熟攝受諸群品。",
    "T11n0312_005:0714c19": "心離相故得調暢，　　於其身命不顧惜，",
    "T11n0312_005:0714c20": "思惟正法如救然，　　願獲諸佛勝功德。",
    "T11n0312_005:0714c21": "父王最上難得者，　　我所稱讚最上法，",
    "T11n0312_005:0714c22": "我從彼佛剎中來，　　還歸彼佛本因處。",
    "T11n0312_005:0714c23": "我等已住菩薩位，　　普能攝受諸善法，",
    "T11n0312_005:0714c24": "剎那獲得五神通，　　隨念隨觀意能曉。』",
    "T11n0312_005:0714c25": "「時彼持國轉輪聖王，與宮嬪眷屬并二童子",
    "T11n0312_005:0714c26": "智者菩薩，以神通力處虛空中，同詣世尊無",
    "T11n0312_005:0714c27": "邊功德寶眾莊嚴王如來會中。到已各各頂",
    "T11n0312_005:0714c28": "禮佛足，一切眾會普伸尊敬。是時彼佛觀二",
    "T11n0312_005:0714c29": "童子是真佛子，樂欲聽受菩提道法。佛知其",
    "T11n0312_005:0715a01": "意，即為宣說甚深正法。佛言：『善男子！當知諸",
    "T11n0312_005:0715a02": "法從緣所生，中無主宰亦無作者，知內是空",
    "T11n0312_005:0715a03": "外無所行，諸法皆空虛假無實，於見於作應",
    "T11n0312_005:0715a04": "悉清淨，猶如虛空而無所取。』彼佛世尊如是",
    "T11n0312_005:0715a05": "多種廣為宣說清淨法時，會中有七十六那",
    "T11n0312_005:0715a06": "庾多及三俱胝人得無生法忍。是時持國轉",
    "T11n0312_005:0715a07": "輪聖王在佛會中經七晝夜作供養已，與其",
    "T11n0312_005:0715a08": "諸子并宮嬪眷屬於剎那間還本所居。「時彼",
    "T11n0312_005:0715a09": "輪王後於一時獨處栴檀樓閣之中，登於蓮",
    "T11n0312_005:0715a10": "花師子之座，竊作是念：『我此千子悉已安住",
    "T11n0312_005:0715a11": "阿耨多羅三藐三菩提法，然於其中何者最",
    "T11n0312_005:0715a12": "先得成阿耨多羅三藐三菩提果？我宜設法",
    "T11n0312_005:0715a13": "以驗其事。』作是念已，即勅侍人用以七寶妙",
    "T11n0312_005:0715a14": "巧作瓶。如其分量善施作已，即命各書千子",
    "T11n0312_005:0715a15": "名字置寶瓶中，復以七寶作妙蓮花，於其花",
    "T11n0312_005:0715a16": "中安置寶瓶，然後於七晝夜廣以微妙香花",
    "T11n0312_005:0715a17": "塗香粖香等及鼓吹歌音，嚴伸供養瓶中名",
    "T11n0312_005:0715a18": "字。是時空中有十千天人，助發種種妙供養",
    "T11n0312_005:0715a19": "事。如是供養七晝夜已，普召宮嬪眷屬及王",
    "T11n0312_005:0715a20": "千子并二童子咸集其前，復以賢妙金床安置",
    "T11n0312_005:0715a21": "寶瓶。安已即時勅遣侍人，於寶瓶中取其名",
    "T11n0312_005:0715a22": "字。侍人如命，瓶中最先取一名字，前奉於王，",
    "T11n0312_005:0715a23": "其名乃是清淨慧太子，然後次第遍取其名。",
    "T11n0312_005:0715a24": "即時於剎那間而此大地六種震動，所有宮",
    "T11n0312_005:0715a25": "嬪先各執持諸妙樂器，不鼓自鳴出妙歌音。",
    "T11n0312_005:0715a26": "「寂慧！當知彼時清淨慧太子，最先瓶中取其",
    "T11n0312_005:0715a27": "名者，豈異人乎？即是此賢劫中過去俱留孫",
    "T11n0312_005:0715a28": "如來。次於瓶中取一名字，其名最勝軍太子",
    "T11n0312_005:0715a29": "者，即是過去俱那含牟尼如來。次於瓶中取",
    "T11n0312_005:0715b01": "一名字，其名寂諸根太子者，即是過去迦葉",
    "T11n0312_005:0715b02": "如來。次於瓶中取一名字，其名一切義成太",
    "T11n0312_005:0715b03": "子者，寂慧！當知即我身是。次於瓶中取一名",
    "T11n0312_005:0715b04": "字，其名寶帶太子者，即當成佛號慈氏如來。",
    "T11n0312_005:0715b05": "次於瓶中取一名字，其名牛王太子者，即當",
    "T11n0312_005:0715b06": "成佛號師子如來。次於瓶中取一名字，其名",
    "T11n0312_005:0715b07": "電天太子者，即當成佛號大幢如來。次於瓶",
    "T11n0312_005:0715b08": "中取一名字，其名賢王太子者，即當成佛號",
    "T11n0312_005:0715b09": "妙花如來。次於瓶中取一名字，其名淨光吉",
    "T11n0312_005:0715b10": "祥太子者，即當成佛號花氏如來。次於瓶中",
    "T11n0312_005:0715b11": "取一名字，其名蓮華眼太子者，即當成佛號",
    "T11n0312_005:0715b12": "善宿如來。次於瓶中取一名字，其名無垢光",
    "T11n0312_005:0715b13": "太子者，即當成佛號妙眼如來。次於瓶中取",
    "T11n0312_005:0715b14": "一名字，其名淨池太子者，即當成佛號妙臂",
    "T11n0312_005:0715b15": "如來。次於瓶中取一名字，其名慧王太子者，",
    "T11n0312_005:0715b16": "即當成佛號明焰如來。次於瓶中取一名字，",
    "T11n0312_005:0715b17": "其名善莊嚴太子者，即當成佛號明味如來。",
    "T11n0312_005:0715b18": "次於瓶中取一名字，其名增長分太子者，即",
    "T11n0312_005:0715b19": "當成佛號導師如來。次於瓶中取一名字，其",
    "T11n0312_005:0715b20": "名淨嚴王太子者，即當成佛號持勝功德如",
    "T11n0312_005:0715b21": "來。次於瓶中取一名字，其名吉祥密太子者，",
    "T11n0312_005:0715b22": "即當成佛號勝財如來。次於瓶中取一名字，",
    "T11n0312_005:0715b23": "其名妙光身太子者，即當成佛號智積如來。",
    "T11n0312_005:0715b24": "次於瓶中取一名字，其名勇健太子者，即當",
    "T11n0312_005:0715b25": "成佛號寶積如來。次於瓶中取一名字，其名",
    "T11n0312_005:0715b26": "寶稱太子者，即當成佛號普光明如來。寂慧！",
    "T11n0312_005:0715b27": "當知如是等廣說，彼千子中相繼而取，乃至",
    "T11n0312_005:0715b28": "取一名字，其名大峯莊嚴太子者，即當成佛",
    "T11n0312_005:0715b29": "號無邊功德寶稱如來。寂慧！唯一名字在寶",
    "T11n0312_005:0715c01": "瓶中最後取之，其名無邊慧太子，而此太子",
    "T11n0312_005:0715c02": "於千子中居最小位。是時諸兄或輕侮言：『我",
    "T11n0312_005:0715c03": "等諸兄當成佛時，已作佛事已度有情。汝於",
    "T11n0312_005:0715c04": "最後當何所作？』",
    "T11n0312_005:0715c05": "「時無邊慧太子說伽陀曰：",
    "T11n0312_005:0715c06": "「『佛法無邊如虛空，　　有情及慧亦無盡，",
    "T11n0312_005:0715c07": "行願清淨戒薰修，　　當聽我說此行願。",
    "T11n0312_005:0715c08": "諸兄壽量若干數，　　王者眾會數若干，",
    "T11n0312_005:0715c09": "如我壽量總聚之，　　願當爾許聲聞眾。』",
    "T11n0312_005:0715c10": "太子說是伽陀已，　　空中天人讚善哉：",
    "T11n0312_005:0715c11": "『正士意樂淨周圓，　　利益有情無窮盡。』",
    "T11n0312_005:0715c12": "「寂慧！當知彼時最小無邊慧太子者，當得成",
    "T11n0312_005:0715c13": "佛號樂欲如來，於賢劫中最後成佛。寂慧！所",
    "T11n0312_005:0715c14": "有賢劫中諸佛壽量及聲聞眾，彼樂欲如來",
    "T11n0312_005:0715c15": "而悉當得；是彼如來善樂欲故，是故如來名",
    "T11n0312_005:0715c16": "為樂欲。",
    "T11n0312_005:0715c17": "「復次寂慧！汝且觀是菩薩摩訶薩，善巧方便",
    "T11n0312_005:0715c18": "圓具淨戒，無毀大願滿足勝行。彼諸太子九",
    "T11n0312_005:0715c19": "百九十九人，乃至無邊慧太子，如上功德皆",
    "T11n0312_005:0715c20": "悉成就。",
    "T11n0312_005:0715c21": "「是時彼千太子俱謂二童子菩薩言：『汝此法",
    "T11n0312_005:0715c22": "思、法慧二善男子！往昔發何殊勝願力，今如",
    "T11n0312_005:0715c23": "是邪？』法思童子言：『諸仁者！我與汝等皆如金",
    "T11n0312_005:0715c24": "剛手菩薩相續勝行，不離一切如來無上祕",
    "T11n0312_005:0715c25": "密，不離一切佛法聽受信解。』法慧童子言：『今",
    "T11n0312_005:0715c26": "我諸兄具勝願力，願我與汝悉證菩提。成菩",
    "T11n0312_005:0715c27": "提已，我皆勸請轉妙法輪。如其願力，於彼佛",
    "T11n0312_005:0715c28": "所受菩提記。』寂慧當知，彼時持國轉輪聖王",
    "T11n0312_005:0715c29": "者豈異人乎？即是然燈如來、應供、正等正覺。",
    "T11n0312_005:0716a01": "往昔因中居輪王位時彼輪王千太子者，即",
    "T11n0312_005:0716a02": "是此賢劫之中千佛如來。從俱留孫如來至",
    "T11n0312_005:0716a03": "樂欲如來古經不譯，但云樓至。彼時法思童子，於無毀宮",
    "T11n0312_005:0716a04": "女坐中化生者，即是金剛手大祕密主菩薩",
    "T11n0312_005:0716a05": "摩訶薩神力所化。彼時法慧童子，於無比宮",
    "T11n0312_005:0716a06": "女坐中化生者，即是尸棄梵王。寂慧！彼時持",
    "T11n0312_005:0716a07": "國轉輪聖王諸宮嬪者，即是今此會中諸菩",
    "T11n0312_005:0716a08": "薩眾。彼諸宮嬪，爾時得王千子成熟化度，而",
    "T11n0312_005:0716a09": "悉不退轉於阿耨多羅三藐三菩提心，安住大",
    "T11n0312_005:0716a10": "乘。彼諸宮嬪，次第當於此賢劫中受菩提",
    "T11n0312_005:0716a11": "記。寂慧！汝復應觀緣生之法理不相違，善根",
    "T11n0312_005:0716a12": "諸因及發心勝行果無壞失。今此會中諸菩",
    "T11n0312_005:0716a13": "薩大士，皆能增長最勝意樂。」",
    "T11n0312_005:0716a14": "佛說如來不思議祕密大乘經卷第五"
}