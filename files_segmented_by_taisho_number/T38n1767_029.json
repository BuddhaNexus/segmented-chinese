{
    "T38n1767_029:0203a02": "2大般涅槃經疏卷第二十九",
    "T38n1767_029:0203a04": "隋章安頂法師撰",
    "T38n1767_029:0203a05": "唐天台沙門湛然再治",
    "T38n1767_029:0203a06": "迦葉品之二",
    "T38n1767_029:0203a07": "起卷詶其第三結問。如來善知根性，何故作",
    "T38n1767_029:0203a08": "不定說，使其爭論？文為二：初歎理深、次簡疑",
    "T38n1767_029:0203a09": "執。初歎又二：初明不定之說是佛境界，故是",
    "T38n1767_029:0203a10": "理深，非佛故作不定相違之說令其爭論，由",
    "T38n1767_029:0203a11": "其不達所以執爭。「若人於是」下，次誡勸，又二：",
    "T38n1767_029:0203a12": "先勸生疑、次誡勿執。聞不定說而生疑者，必",
    "T38n1767_029:0203a13": "牽於解，是故有勸。若聞不定執之為是，必成",
    "T38n1767_029:0203a14": "惑本，是故有誡。初文者，夫疑是解津，復是惑",
    "T38n1767_029:0203a15": "本。若十使中疑者是見疑，此疑非解津，不能",
    "T38n1767_029:0203a16": "破惑。如須彌山者，一云：煩惱高廣，如須彌之",
    "T38n1767_029:0203a17": "隆闊，疑能破之。又云：煩惱磐固，如須彌之安",
    "T38n1767_029:0203a18": "峙，疑能拔之。故以為喻。「迦葉白佛」下，二簡疑",
    "T38n1767_029:0203a19": "執，為二：前兩番問執、後四番問疑。前兩番，各",
    "T38n1767_029:0203a20": "有問答，如文。後問意者，未見涅槃，那忽疑之",
    "T38n1767_029:0203a21": "為有為無？佛答：生死名苦，涅槃非苦，其必因",
    "T38n1767_029:0203a22": "苦以疑非苦，定有非苦能斷苦耶？第二番舉",
    "T38n1767_029:0203a23": "現事問疑。若見苦疑非苦者，人見初果應疑",
    "T38n1767_029:0203a24": "墮苦。佛答中四：初責斯乃定義，不合疑之。我",
    "T38n1767_029:0203a25": "唯定說此果不墮，未嘗說墮。亦如言佛定一",
    "T38n1767_029:0203a26": "切智，何得於定生不定疑？次「何以故」下，出疑",
    "T38n1767_029:0203a27": "心相以顯不疑。中有三譬，並云先見後疑。三",
    "T38n1767_029:0203a28": "「一切眾生先見二物」下，結定疑執。四「何以故」",
    "T38n1767_029:0203a29": "下，釋出疑由。次第三番，問有二：先問涅槃、次",
    "T38n1767_029:0203b01": "問濁水。如此事理並未曾見而亦生疑，何必",
    "T38n1767_029:0203b02": "先見後生疑耶？佛答：亦先想度涅槃生死。生",
    "T38n1767_029:0203b03": "死是所治，涅槃是能治，故使比度能治為有",
    "T38n1767_029:0203b04": "為無。「汝意若謂」下，答後濁水，又二：先牒問非",
    "T38n1767_029:0203b05": "之、次「何以故」下正答。將餘先見有淺有深，以",
    "T38n1767_029:0203b06": "疑此中深之與淺。次第四番問答，如文。「迦葉",
    "T38n1767_029:0203b07": "白佛」下，大段第三明斷善之見，又三：一更出",
    "T38n1767_029:0203b08": "其人、二明起見、三能斷善根。前已出善星，今",
    "T38n1767_029:0203b09": "更出者，將明起見，故更舉人。「離是四事」下，第",
    "T38n1767_029:0203b10": "二出其起見。文為四：一有六復次，明無施業；",
    "T38n1767_029:0203b11": "二六復次，明無父母；三三復次，明無因果；四",
    "T38n1767_029:0203b12": "九復次，明無聖人。夫福從緣生，施受緣合自",
    "T38n1767_029:0203b13": "能生福。如種良田，天雨地水因緣具足則能",
    "T38n1767_029:0203b14": "生芽，豈容施貧還得貧報？貧是劣果、施得勝",
    "T38n1767_029:0203b15": "報，不應種穀而變為稗，田瘠收少置而不論。",
    "T38n1767_029:0203b16": "私謂：若施貧得貧，應下種於地，冬收水土。若",
    "T38n1767_029:0203b17": "起見斷善、斷善起見者，多在閻浮。三洲柔弱、",
    "T38n1767_029:0203b18": "諸天著樂、地獄苦重，皆無剛決，故少此心。初",
    "T38n1767_029:0203b19": "六復次中，先一復次以子果相似以明無因。",
    "T38n1767_029:0203b20": "第二復次能施所受財物皆無。第三復次施",
    "T38n1767_029:0203b21": "與前人，前人得物作善作惡。作惡既其不資",
    "T38n1767_029:0203b22": "施主，善亦不資。若有施主施其利刀令殺前",
    "T38n1767_029:0203b23": "人，此惡寧不資於施主？第四復次施既施物，",
    "T38n1767_029:0203b24": "物既無記，焉得善果？第五復次作不可見，推",
    "T38n1767_029:0203b25": "施由意，意不可見，施豈可見？但見於善惡之",
    "T38n1767_029:0203b26": "果。第六復次，無作無受。若為過去亡者修福，",
    "T38n1767_029:0203b27": "何處有人而受此福？「無父無母」下，第二六復",
    "T38n1767_029:0203b28": "次，明無父母，如文。第三三復次，明無因果。第",
    "T38n1767_029:0203b29": "二文中云行善死生三惡，行惡者死生天人。",
    "T38n1767_029:0203c01": "解云：皆由臨終一念善惡而墮而升，餘未償",
    "T38n1767_029:0203c02": "者終不敗亡。以現生後三世分別，理則可思。",
    "T38n1767_029:0203c03": "餘悉可見。第四九復次，悉如文。「作是觀時」下，",
    "T38n1767_029:0203c04": "第三能斷善根，又為二：初明斷善、次料簡利",
    "T38n1767_029:0203c05": "鈍，悉如文。問：闡提昔有智慧習因，應有習果，",
    "T38n1767_029:0203c06": "何以斷善？答：但有世智，無出世智。以世智慧",
    "T38n1767_029:0203c07": "斷出世善，亦能斷於清升善根。世間此例其",
    "T38n1767_029:0203c08": "實不少。昔徐僕射理人甚善，為上虞，令犯事。",
    "T38n1767_029:0203c09": "不閑答問，如天柱瑜極解深義，不曉世語。此",
    "T38n1767_029:0203c10": "上智人闇於世事。而是闡提雖有世智，何必能",
    "T38n1767_029:0203c11": "知出世之法云云。「迦葉白佛」下，是大段中第二",
    "T38n1767_029:0203c12": "明生善。文為三：初雙明中道生善、二單明中",
    "T38n1767_029:0203c13": "道、三單明生善。初有五番問答，亦可為三：初",
    "T38n1767_029:0203c14": "一番明生善時節、次一番明不斷佛性、三三",
    "T38n1767_029:0203c15": "番因性生善。初番，問如文。佛答中二：先明時",
    "T38n1767_029:0203c16": "節、次明生善。初文者，利人初入，鈍者後出。道",
    "T38n1767_029:0203c17": "理應有中根之人在中生善，在獄受苦無暇",
    "T38n1767_029:0203c18": "能生，是故不說。「善有三種」下，更對生善而論",
    "T38n1767_029:0203c19": "斷善。但斷現善，不斷過未，由有此善令善得",
    "T38n1767_029:0203c20": "生。又三：先唱三世、次釋、三結。釋中二：過去之",
    "T38n1767_029:0203c21": "善，善已隱伏，不可得斷。因雖滅盡果未熟者，",
    "T38n1767_029:0203c22": "未來未起，復不可斷。三「是故不名」下，雙結，又二：",
    "T38n1767_029:0203c23": "初明過未世不可斷、次明現善可斷。初文者，",
    "T38n1767_029:0203c24": "過未二世皆不可斷。過去即結過去不斷，又",
    "T38n1767_029:0203c25": "言果字即結未來不斷。次「斷三世」下，正明斷",
    "T38n1767_029:0203c26": "三世因者，正斷現在善因，現善因滅即無當",
    "T38n1767_029:0203c27": "善，當善不起義說為斷。既無現未，過去亦息，",
    "T38n1767_029:0203c28": "義說為斷，即是具斷三世之善。習因既盡，亦",
    "T38n1767_029:0203c29": "不能牽三世習果。第二番問答，明佛性不斷。",
    "T38n1767_029:0204a01": "問為二：初問佛性是三世不？次問佛性是可",
    "T38n1767_029:0204a02": "斷不。初先領旨、次定宗、後結難。於定宗中有",
    "T38n1767_029:0204a03": "四問，即是通別三世結難，但難別三世義。初",
    "T38n1767_029:0204a04": "難云：若過去者，佛性若常即非過去，云何乃",
    "T38n1767_029:0204a05": "言過去斷耶？若未來者，即有兩難：一難令非",
    "T38n1767_029:0204a06": "未來、二難令在未來。佛性既常，常非未來。若",
    "T38n1767_029:0204a07": "非未來者，未來皆當得三菩提，豈非未來？現",
    "T38n1767_029:0204a08": "在亦兩難：初難令非現在，以其常故。二難令",
    "T38n1767_029:0204a09": "是現在。何者？性既可見，寧非現在？「如來亦說」",
    "T38n1767_029:0204a10": "下，第二問可斷不可斷，又二：先舉六事、次方",
    "T38n1767_029:0204a11": "正問。初之六事為問緣起六義，二解：一云是",
    "T38n1767_029:0204a12": "了因；二謂正因。望下法性，即是九地佛性，故",
    "T38n1767_029:0204a13": "其數相應。「若斷善根」下，第二正問中三問：初",
    "T38n1767_029:0204a14": "問闡提若有佛性，不應斷善。此從六事中第",
    "T38n1767_029:0204a15": "四佛性是生善。「若無佛性」下，第二問，若斷佛",
    "T38n1767_029:0204a16": "性，云何說言一切悉有？此從六中第六可見",
    "T38n1767_029:0204a17": "生。既一切可見，云何斷耶？「若言佛性」下，第三",
    "T38n1767_029:0204a18": "問，懸取答意難。若謂往時等有，後自被斷者，",
    "T38n1767_029:0204a19": "則亦有亦斷，云何言常？此從六中第一常生。",
    "T38n1767_029:0204a20": "佛答為二：初唱四章門、次解釋。釋中先解三",
    "T38n1767_029:0204a21": "門，仍重釋分別；後方釋置。釋前三答即為三。",
    "T38n1767_029:0204a22": "文就重釋分別，答正用遣問，所以重釋，前答",
    "T38n1767_029:0204a23": "後問、後答前問。初答後問有四：一從「如來十",
    "T38n1767_029:0204a24": "力」下舉佛性七事、次舉後身六事。若七若六，",
    "T38n1767_029:0204a25": "皆是答之緣由。「如汝先問」下，三正牒問。其問",
    "T38n1767_029:0204a26": "有三，今牒初問。「亦有如來」下正答，初明雖有",
    "T38n1767_029:0204a27": "而無、後明雖無而有，即通答前三。「如來佛性",
    "T38n1767_029:0204a28": "非過去」下，第二追答前三世問。前問佛性是",
    "T38n1767_029:0204a29": "常則非三世，佛今答之，先分別如來九八五",
    "T38n1767_029:0204b01": "住等佛性不同。然斷善人悉皆有此七種六",
    "T38n1767_029:0204b02": "種等性，未來當得，故不得言非三世法；當相",
    "T38n1767_029:0204b03": "即非三世所攝，而未來得復云未來。文為五：",
    "T38n1767_029:0204b04": "一如來及後身佛性、二九住佛性、三八住至",
    "T38n1767_029:0204b05": "六住佛性、四五住至初住佛性、五結其所問。",
    "T38n1767_029:0204b06": "初又四：一如來性則非三世；二後身性則有",
    "T38n1767_029:0204b07": "三世，現在少見，未來全見；三重明如來因是",
    "T38n1767_029:0204b08": "三世、果有是非，若善五陰猶是三世，若菩提",
    "T38n1767_029:0204b09": "果則非三世；四重明後身皆是三世可見。「九",
    "T38n1767_029:0204b10": "住」下，第二九住六事，但言可見，與前為異。「八",
    "T38n1767_029:0204b11": "住」下，第三明八住至六住，但有五事不與常",
    "T38n1767_029:0204b12": "名。「五住」下，第四明五住至初住，但有五事言",
    "T38n1767_029:0204b13": "善不善，異前後身六事。言少見者，其位既高",
    "T38n1767_029:0204b14": "能得少見，隨分見性故言少見。九地至初地，",
    "T38n1767_029:0204b15": "其位既下未能見性，當應得見故言可見。五",
    "T38n1767_029:0204b16": "地至初地言善不善者，善有修不修義，修得",
    "T38n1767_029:0204b17": "是善、不修不善。並云亦應真不真，解云：真實",
    "T38n1767_029:0204b18": "是佛性體，不有而已有。即真實只為此真，所",
    "T38n1767_029:0204b19": "以有於善不善異。舊解：六地般若現前，有時",
    "T38n1767_029:0204b20": "失念，失念不善、不失是善。問：後身與九地同",
    "T38n1767_029:0204b21": "有六事，六事之中同有常之一事。八地至初",
    "T38n1767_029:0204b22": "地同有五事，何故無常一事？人解云：後身位",
    "T38n1767_029:0204b23": "高、九地位下、故長有常。仍未遣難、故更並五",
    "T38n1767_029:0204b24": "地至初地位下，同有無常一事，後身望佛亦",
    "T38n1767_029:0204b25": "應無常。有人答云：佛隨自意語，不可彊分別。",
    "T38n1767_029:0204b26": "難亦未去。問：後身有常淨，何意無我樂？答菩",
    "T38n1767_029:0204b27": "薩常具二慧，化物故言常，境智俱明故言淨。",
    "T38n1767_029:0204b28": "真是對偽，實是待虛。無惡名善。分見故少。無",
    "T38n1767_029:0204b29": "八自在，是故無我。有報身在，是故無樂。今謂",
    "T38n1767_029:0204c01": "此解非圓，後當別釋。「是五種六種」下，五結詶",
    "T38n1767_029:0204c02": "前問。「若有說言」下，釋置答，先正釋、後明問答。",
    "T38n1767_029:0204c03": "置答有二：置而不答，是置答。反質答之，亦是",
    "T38n1767_029:0204c04": "置答。私云：以置為答，名為置答。「迦葉白佛」下，",
    "T38n1767_029:0204c05": "是第三明因於佛性而生善者。為三番問答：",
    "T38n1767_029:0204c06": "初明因果性、次正明因性生善、三釋疑。初番",
    "T38n1767_029:0204c07": "問意言：如來果性非三世攝，可是佛性；因中",
    "T38n1767_029:0204c08": "因果是三世者，何名佛性？佛答為二：先正答、",
    "T38n1767_029:0204c09": "次結性為惑隱。初為三：一分別因果二性，有",
    "T38n1767_029:0204c10": "是三世、有非三世；次出因果性體；三引證。初",
    "T38n1767_029:0204c11": "又二：初明因果章門、次則解釋。初章門中，所",
    "T38n1767_029:0204c12": "言五陰有因果者，五陰之中惑業為因，善陰",
    "T38n1767_029:0204c13": "是果。因中二乘即是三世，若大菩提則非三",
    "T38n1767_029:0204c14": "世。前文云「如來未得菩提時，因性即是過去，",
    "T38n1767_029:0204c15": "未來果性不爾，有是過未、有非過未。」今至此",
    "T38n1767_029:0204c16": "中方始解釋。次釋因者，一切無明煩惱結業",
    "T38n1767_029:0204c17": "惡五陰者，因佛性也。從於無明煩惱等生善",
    "T38n1767_029:0204c18": "五陰者，即是果性。惡法五陰一向因性，善五",
    "T38n1767_029:0204c19": "陰者即通因果，因即三世，果非三世。前文云",
    "T38n1767_029:0204c20": "「果性亦三世、亦非三世。」有人解云：應身果性",
    "T38n1767_029:0204c21": "是三世，法身果性非三世。「善男子一切無明」",
    "T38n1767_029:0204c22": "下，第二出因果體，為二：初出因體、次出果體。",
    "T38n1767_029:0204c23": "初文者、欲明中道性即諸法、若約煩惱即名",
    "T38n1767_029:0204c24": "為因。從「無明行」下，第二出果體，又二：初明善",
    "T38n1767_029:0204c25": "陰果性通因，即是四果十地之果，即是三世。",
    "T38n1767_029:0204c26": "次明陰果唯在於果，即非三世。「是故我於經",
    "T38n1767_029:0204c27": "中」下，第三引證，又二：初證因，有法、譬、合。「是故",
    "T38n1767_029:0204c28": "我說」下，二證果，亦有法、譬、合。就果中備有因",
    "T38n1767_029:0204c29": "中之果及菩提果。「現在煩惱」下，第二結性為",
    "T38n1767_029:0205a01": "惑隱，還明中道而被惑覆。又為三：法、譬、合。「迦",
    "T38n1767_029:0205a02": "葉白佛五種六種」下，第二番正明因性生善，",
    "T38n1767_029:0205a03": "先問、次答。問中，先牒前七六五佛性；次正問",
    "T38n1767_029:0205a04": "中意既在未來，云何言有而能生善？佛答為",
    "T38n1767_029:0205a05": "三：一雙譬、二雙合、三雙結。初又二：先舉過",
    "T38n1767_029:0205a06": "去業故現受樂報、次舉未來業未生故終不",
    "T38n1767_029:0205a07": "生果。「有現在煩惱」下，二雙合，又二：初一句合",
    "T38n1767_029:0205a08": "前過去業現在樂果，即合現在。以煩惱故能",
    "T38n1767_029:0205a09": "令斷善，必由過去。今言現在煩惱者，本是過",
    "T38n1767_029:0205a10": "去，今來現在。次「若無煩惱」下，合第二譬未來",
    "T38n1767_029:0205a11": "業未生終不生果，即合未來佛性因緣故能",
    "T38n1767_029:0205a12": "生善根。「是故斷善根人」下，三雙結，如文。「迦葉",
    "T38n1767_029:0205a13": "言未來云何」下，第三番釋疑。疑云：未來未有，",
    "T38n1767_029:0205a14": "云何生善？佛答又二：先譬、次合。初文先舉燈",
    "T38n1767_029:0205a15": "日譬。若鏗然固執，燈日未出不能破闇；若因",
    "T38n1767_029:0205a16": "緣假名，燈日未生亦能破闇。次「佛性亦爾」下，",
    "T38n1767_029:0205a17": "合眾生皆有未來之善能生佛性。「迦葉白佛",
    "T38n1767_029:0205a18": "若言五陰」下，第二單明中道為成生善。眾生",
    "T38n1767_029:0205a19": "若無中道之理，何能生善？由有佛性依持建",
    "T38n1767_029:0205a20": "立。文為三：一明非內非外中道、二非有非無",
    "T38n1767_029:0205a21": "中道、三約諸法廣明中道。亦得言前兩正明",
    "T38n1767_029:0205a22": "中道體，後一廣明中道用。初文，兩番問答。初",
    "T38n1767_029:0205a23": "番如文。次番，先迦葉自申非是我意，專為利",
    "T38n1767_029:0205a24": "物。佛答有六復次：一就解惑明中、二約內外",
    "T38n1767_029:0205a25": "道明中、三就果內外明中、四就內外因緣明",
    "T38n1767_029:0205a26": "中、五就內外行明中、六就身內外明中。六中",
    "T38n1767_029:0205a27": "為二：初一略明大意，故約解惑；後五廣此非",
    "T38n1767_029:0205a28": "內非外。初略明又三：一標是中道、二釋、三結。",
    "T38n1767_029:0205a29": "此初標。「善男子我為眾生」下，第二釋，總明為",
    "T38n1767_029:0205b01": "物。非內者，非內六根。非外者，非外六塵，但後",
    "T38n1767_029:0205b02": "五別為破兩執。「是故如來」下，第三結。私謂：此",
    "T38n1767_029:0205b03": "之一經大分五章皆稱涅槃，涅槃只是佛性，",
    "T38n1767_029:0205b04": "即三而一即正因性，即一而三即三德性。今",
    "T38n1767_029:0205b05": "明眾生有佛性者，備此二義。章安至此稱為",
    "T38n1767_029:0205b06": "中道，豈有無真俗之中名佛性耶？是故佛性",
    "T38n1767_029:0205b07": "中道，佛性咸遍。故上下文多處論遍。所以至",
    "T38n1767_029:0205b08": "此云非內非。外言雙非者，不唯雙非，復應雙",
    "T38n1767_029:0205b09": "是，故下諸文云亦內亦外。若無雙是，云何言",
    "T38n1767_029:0205b10": "遍？故文斥云「凡夫眾生或言佛性在五陰中，",
    "T38n1767_029:0205b11": "如器中果及如虛空。」世言佛性唯有情者，如",
    "T38n1767_029:0205b12": "器中果耳，尚未能計，猶如虛空，安能曉了非",
    "T38n1767_029:0205b13": "內非外？況經文自釋，根塵合故乃名中道。根",
    "T38n1767_029:0205b14": "塵合者豈非體一？豈非相即？豈非性遍？豈同",
    "T38n1767_029:0205b15": "器果？今問：牆壁為是根耶？為是塵耶？為二合",
    "T38n1767_029:0205b16": "耶？為雙非耶？若雙非者，亦非五陰，何但牆壁。",
    "T38n1767_029:0205b17": "哀哉世人、苦哉講者，請細將六門以括一部，",
    "T38n1767_029:0205b18": "願以一部統收一期釋迦，以望十方三世，理",
    "T38n1767_029:0205b19": "無二是、事弗毫差，所失不輕，故勤勤耳。「復次」",
    "T38n1767_029:0205b20": "下，第二廣明中道有五復次，皆明非內非外。",
    "T38n1767_029:0205b21": "於中二：初一復次先出二執、次四復次正結",
    "T38n1767_029:0205b22": "中道。「善男子眾生佛性非有非無」下，第二文",
    "T38n1767_029:0205b23": "二：一明宗、二廣破執。初明宗又三：先明非",
    "T38n1767_029:0205b24": "有非無、次明亦有亦無、三結非有非無。初又",
    "T38n1767_029:0205b25": "三：先倡兩非、次釋兩非、三結兩非。次亦有亦",
    "T38n1767_029:0205b26": "無，文為三：雙倡、雙釋、雙結。倡釋如文。「有無」",
    "T38n1767_029:0205b27": "下結。「是故佛說」下，三結兩非，如文。「善男子若",
    "T38n1767_029:0205b28": "有人問」下，二廣破乖中之執，多寄譬文。文為",
    "T38n1767_029:0205b29": "三：初種子譬破、次乳酪譬破、三舉鹽鹹譬破。",
    "T38n1767_029:0205c01": "初種子中三：譬、合、結。私謂：合文為二，先示、次",
    "T38n1767_029:0205c02": "釋。初示中言眾生別有佛性，是義不然。次釋",
    "T38n1767_029:0205c03": "云，眾生即性、性即眾生，既非內外又亦內外，",
    "T38n1767_029:0205c04": "內外不二。亦可云色即佛性、佛性即色。故前",
    "T38n1767_029:0205c05": "第二復次以相好為外，力無畏等為內，若色",
    "T38n1767_029:0205c06": "等無，相好亦無。下三復次，準此可知。次乳酪",
    "T38n1767_029:0205c07": "譬中二：先正作乳譬、次更為乳作生識譬。初",
    "T38n1767_029:0205c08": "又三：先正定中道、次破偏執、三結就性理。初",
    "T38n1767_029:0205c09": "正定中，先問、次答。答中為三：初定、二結假",
    "T38n1767_029:0205c10": "說亦有亦無、三釋。「善男子」，二破偏執。亦應雙",
    "T38n1767_029:0205c11": "破有無，今但破有。文為三：初作因果同時互",
    "T38n1767_029:0205c12": "出難、次明因中有果例並難、三明果中有因",
    "T38n1767_029:0205c13": "例並難。初明乳酪既其同時，亦應酥醍醐等",
    "T38n1767_029:0205c14": "一時而出。以同時故，是故更責，若不時出，誰",
    "T38n1767_029:0205c15": "作次第？「善男子若有」下，第二因中有果難，又",
    "T38n1767_029:0205c16": "二：先作例並、次難不例。初例並者，乳是酪因",
    "T38n1767_029:0205c17": "而能出酪，水草乳因亦應生乳云云。次「何以故」",
    "T38n1767_029:0205c18": "下，不例。「善男子若言乳中」下，第三果中有因",
    "T38n1767_029:0205c19": "例並難。言例並者，乳為酪因，酪為乳果。乳為",
    "T38n1767_029:0205c20": "酪因因中有果者，酪為乳果果應有因。其中",
    "T38n1767_029:0205c21": "又二：先正難；次結難，於中二：先結本無、次",
    "T38n1767_029:0205c22": "結非有非無。「善男子是故如來」下，第三結性",
    "T38n1767_029:0205c23": "理，又二，先結離偏、後結中道。次「善男子四事",
    "T38n1767_029:0205c24": "和合」下，二舉生識譬為譬作譬，又二：先正舉",
    "T38n1767_029:0205c25": "生識譬；次「乳中酪性」下，還以乳酪合譬，又二：",
    "T38n1767_029:0205c26": "初正合、次破執。破執又二：先牒執、次正破。",
    "T38n1767_029:0205c27": "破中二：先兩章門、次釋章門。初一異因異",
    "T38n1767_029:0205c28": "果，是初章門。次非一因生一切果，非一切果",
    "T38n1767_029:0205c29": "從一因生，是第二章門。「如是四事」下，二釋兩",
    "T38n1767_029:0206a01": "章門。先釋後章。然眼識者但生眼證，即不能",
    "T38n1767_029:0206a02": "生耳鼻等識，豈是一因生一切果？乳能生酪",
    "T38n1767_029:0206a03": "亦復如是。必待眾緣，眾緣生者即是無。後釋",
    "T38n1767_029:0206a04": "前章門，初釋非一因生一切果，非一切果從",
    "T38n1767_029:0206a05": "一因生章門，如文。次「是故我於」下，追釋前異",
    "T38n1767_029:0206a06": "因異果章門。因生故計有、因滅故計無，有滅",
    "T38n1767_029:0206a07": "不滅即異因異果。「善男子如鹽」下，第三舉鹽",
    "T38n1767_029:0206a08": "鹹破，又二：初正舉譬、次更破執。破執為二：先",
    "T38n1767_029:0206a09": "牒執、次破執。初牒中凡牒二執：一牒鹽中有",
    "T38n1767_029:0206a10": "鹹執、二牒種子中有四大執。次「鹽性亦爾」下，",
    "T38n1767_029:0206a11": "正破二執，又二：先破不鹹中有鹹、次破四大。",
    "T38n1767_029:0206a12": "初破又二：先非；次「何以故」下正破，又二：先責",
    "T38n1767_029:0206a13": "難、次例餘物。正責難意者，若鹽置不鹹而鹹",
    "T38n1767_029:0206a14": "者，當知即無本性。本來無鹹而今鹹者，豈非",
    "T38n1767_029:0206a15": "本無，次並之。將一升鹽置多水中，失本鹹性，",
    "T38n1767_029:0206a16": "而水中又無鹹性。既兩處皆無，何有鹹性？次",
    "T38n1767_029:0206a17": "例一切皆爾。「若言外四大」下，二破四大，即破",
    "T38n1767_029:0206a18": "其後執，亦二：先破、後例云云。「如我所說十二部」",
    "T38n1767_029:0206a19": "下，第三約諸法廣明中道。亦云明用。為三：一",
    "T38n1767_029:0206a20": "依理起教用、二明修因趣果用、三習解除惑",
    "T38n1767_029:0206a21": "用。初教用中又二：先標、次釋。釋中又二：初",
    "T38n1767_029:0206a22": "通明三語、次別明自意語。初又兩：一就昔教",
    "T38n1767_029:0206a23": "明三語、次就今教明三語。初昔教中具解三",
    "T38n1767_029:0206a24": "語，為三文。初隨自者，如諸比丘各說身因，佛",
    "T38n1767_029:0206a25": "亦自說，即隨自意語。如長者稱幻，佛隨其說",
    "T38n1767_029:0206a26": "幻，即隨他意語。隨自他意可知云云。「善男子",
    "T38n1767_029:0206a27": "如我」下，二就今教明三語。文亦自三，如文。「善",
    "T38n1767_029:0206a28": "男子如來或時」下，次別明隨自意，為三：初廣略",
    "T38n1767_029:0206a29": "隨自意、次明七種隨自意、三明有無隨自意。",
    "T38n1767_029:0206b01": "初文者，就一法即略，就無量法即廣。次七種",
    "T38n1767_029:0206b02": "又二：先列、次釋。釋中自為七文。初因中說果",
    "T38n1767_029:0206b03": "者，行善見天人、行惡見地獄是也。次果中說",
    "T38n1767_029:0206b04": "因者，見貧知慳、見富知施是也。餘五如文。三",
    "T38n1767_029:0206b05": "「如來復有」下，明有無隨自意，為三：一正明有",
    "T38n1767_029:0206b06": "無、二明眾生不解、三作四句分別。就有無又",
    "T38n1767_029:0206b07": "二：初就如來佛性有無、二明闡提佛性有無。",
    "T38n1767_029:0206b08": "初明如來又二：初明有無、次類例釋。初又二：",
    "T38n1767_029:0206b09": "初明無所有、次明有所無。初文者，十力無畏",
    "T38n1767_029:0206b10": "等並是無有而有。次明有所無者，不善無記",
    "T38n1767_029:0206b11": "一切煩惱等並是昔有今無。次「如有無善不",
    "T38n1767_029:0206b12": "善」下，舉二十二雙法，雙類前二事。有漏無漏",
    "T38n1767_029:0206b13": "者，有漏類有所無，無漏類無所有。世間類有",
    "T38n1767_029:0206b14": "所無，非世間類無所有。下去皆爾。次「一闡提",
    "T38n1767_029:0206b15": "佛性」下，是明闡提佛性有無，皆悉反上如來",
    "T38n1767_029:0206b16": "有無。如來有善，闡提即無；如來無惡，闡提即",
    "T38n1767_029:0206b17": "有云云。「我雖說」下，次明眾生不解如來是語，又",
    "T38n1767_029:0206b18": "二：初正出不解、次引昔證。初文有二：初不",
    "T38n1767_029:0206b19": "解、次舉深況淺。深行菩薩尚自不了，況復淺",
    "T38n1767_029:0206b20": "人？次「我往一時」下，引證。佛說世諦聲聞不解",
    "T38n1767_029:0206b21": "者，二解：一云世諦種別，事關業行，因果深隱",
    "T38n1767_029:0206b22": "故難解。二云應身為世諦，故二乘不了。問：佛",
    "T38n1767_029:0206b23": "於何處說世諦，五百不解？一云：華嚴中說，五",
    "T38n1767_029:0206b24": "百聾啞。二云：外國經多，度此者少云云。天台大",
    "T38n1767_029:0206b25": "師解此，別有所關云云。「或有佛性」下，第三四句",
    "T38n1767_029:0206b26": "分別，此為二：先正約四句、次勸分別。舊解者，",
    "T38n1767_029:0206b27": "闡提人有，有於惡邪境界性。善根人有，有萬",
    "T38n1767_029:0206b28": "善了因亦名緣因。二人俱有，併有正性或眾",
    "T38n1767_029:0206b29": "生性。俱無者，無果果果性。河西云：闡提有，有",
    "T38n1767_029:0206c01": "惡五陰不善性。善根人有，有善五陰善性。二",
    "T38n1767_029:0206c02": "人俱有者，俱有無記五陰性。俱無者，俱無妙",
    "T38n1767_029:0206c03": "絕涅槃果性。此與舊語異意同。興皇釋此，從",
    "T38n1767_029:0206c04": "一句至七句：一句只是中道。二句是如來闡",
    "T38n1767_029:0206c05": "提佛性，若有若無。三句是三種語，佛自語闡",
    "T38n1767_029:0206c06": "提有性，他語闡提無性，自他語亦有亦無。四",
    "T38n1767_029:0206c07": "句是此中四句。七句是七眾生，前二人是惡，",
    "T38n1767_029:0206c08": "後五人是善。復作三種釋：一總就諸義、二就",
    "T38n1767_029:0206c09": "理內外、三單就理內通。就諸義者，理非善惡",
    "T38n1767_029:0206c10": "而有善惡二用，善根人有有善用，闡提人有",
    "T38n1767_029:0206c11": "有惡用。俱有者，各有一邊。俱無者，各無一邊。",
    "T38n1767_029:0206c12": "次就理內外者，佛性本非得無得，約緣故有",
    "T38n1767_029:0206c13": "得無得。理外闡提是有得，理內是無得。善根",
    "T38n1767_029:0206c14": "人有無得之性，闡提有有得之性，俱有俱無",
    "T38n1767_029:0206c15": "如上說。次單約理內，闡提即是善星，善根人",
    "T38n1767_029:0206c16": "即是羅云，此是順逆二化。闡提有逆化不善",
    "T38n1767_029:0206c17": "之性，善根人有順化善法之性，俱有俱無如",
    "T38n1767_029:0206c18": "上說。謂此為能解難解之說。今明欲依此",
    "T38n1767_029:0206c19": "文作四句者，闡提人有，但有於沒。善根人有，",
    "T38n1767_029:0206c20": "但有於出。二人俱有，俱在恒河。二人俱無，俱",
    "T38n1767_029:0206c21": "不到岸。欲思作者，亦應無量，略出如此云云。又",
    "T38n1767_029:0206c22": "約三諦者，闡提人有者，世諦惡因。善根人有",
    "T38n1767_029:0206c23": "者，出世善因。二人俱有，俱有世諦果報之身。",
    "T38n1767_029:0206c24": "二人俱無，俱無中道因果。次「我諸」下，勸分別，",
    "T38n1767_029:0206c25": "如文。「如恒河中」下，第二修因趣果用，亦是約",
    "T38n1767_029:0206c26": "譬明中道，有譬、合、結。譬說二：先總、次別。舉七",
    "T38n1767_029:0206c27": "眾生不同，而佛性是一。「如是微妙」下，合譬，具",
    "T38n1767_029:0206c28": "合前品以河譬生死，今以河譬涅槃。初合總，",
    "T38n1767_029:0206c29": "如文。次「常沒者」下，合別譬。合初常沒闡提，為",
    "T38n1767_029:0207a01": "四：初合背善。次「作是念」下，合其向惡。三「如惡",
    "T38n1767_029:0207a02": "法住」下，合住惡。四「是人具足」下，合是斷善人。",
    "T38n1767_029:0207a03": "「我雖復說」下，合第二暫出還沒人，亦四：初起",
    "T38n1767_029:0207a04": "行背理，即是為有修善。次「何故名沒」下，是第",
    "T38n1767_029:0207a05": "二釋出沒義。「是人雖信」下，第三明行不具足。",
    "T38n1767_029:0207a06": "「出還沒」下，第四別出其人。就行不具足。又二：",
    "T38n1767_029:0207a07": "初正出五事、次結。初五事者，一信不具、二",
    "T38n1767_029:0207a08": "戒不足、三聞、四施、五慧信，可見。第二戒中",
    "T38n1767_029:0207a09": "言威儀戒者，內無實德、外揚廉儉，欲人恭敬。",
    "T38n1767_029:0207a10": "從戒戒者，內外相稱，不為人事。但求實利而",
    "T38n1767_029:0207a11": "持戒者，謂從戒戒也。求戒者，求三有也。捨戒",
    "T38n1767_029:0207a12": "者，捨三有也。第三聞中云信六部不信六部",
    "T38n1767_029:0207a13": "者，河西云：修多羅、祇夜、毘伽羅、優陀那、伊",
    "T38n1767_029:0207a14": "帝目多伽、優波提舍，此六顯現易解故信，餘",
    "T38n1767_029:0207a15": "六深隱難解故不信。復有人言：但於十二中",
    "T38n1767_029:0207a16": "信六、不信六。餘者可見。「是人不具」下，第二結。",
    "T38n1767_029:0207a17": "「第二之人」下，第三合得住之人。準理應言第",
    "T38n1767_029:0207a18": "三，那云是第二人耶？解云：此第二人習行，應",
    "T38n1767_029:0207a19": "得作第三人，故言第二。〈師子品〉通五方便三",
    "T38n1767_029:0207a20": "十心皆是得住，今此中但據初得位且據小",
    "T38n1767_029:0207a21": "乘，即前二方便念處、煗法。若作七方便，即前",
    "T38n1767_029:0207a22": "四方便，從頂法、忍法已上至初果，便屬觀方",
    "T38n1767_029:0207a23": "人。若據大乘，則通三十心為觀方人，登地已",
    "T38n1767_029:0207a24": "上屬到彼岸。文為四：一本起、二出其人、三明",
    "T38n1767_029:0207a25": "得住、四辨行法。前三在此卷末。今第一明本",
    "T38n1767_029:0207a26": "起。因前第二為今第三，或改為第三者非。「我",
    "T38n1767_029:0207a27": "佛法中」下，第二出其人。應出似解之人，而今",
    "T38n1767_029:0207a28": "身子目連並是真解者，舊有二義：一云此第",
    "T38n1767_029:0207a29": "三人位通上至羅漢，所以通舉其人。二者取",
    "T38n1767_029:0207b01": "其昔初是似解人修得入真，今仍本似位，所",
    "T38n1767_029:0207b02": "以列之。「云何為住」下，第三明得住。問：涅槃河",
    "T38n1767_029:0207b03": "中四人同得涅槃，羅漢、支佛、菩薩、佛。生死河",
    "T38n1767_029:0207b04": "中唯佛一人是第七人，餘三未度。有人解云：",
    "T38n1767_029:0207b05": "涅槃河中三乘同得涅槃，所以皆是第七人。",
    "T38n1767_029:0207b06": "生死河中四果未免生死河，故不得度也。羅",
    "T38n1767_029:0207b07": "漢後雖無生，而猶有此生在，故是不度。所以",
    "T38n1767_029:0207b08": "得涅槃，未必免生死；度生死已，必得涅槃云云。",
    "T38n1767_029:0207b09": "今評此解，解語似去，其理未明。今更問：涅槃",
    "T38n1767_029:0207b10": "河中四人同得涅槃者，四人同見佛性不？彼",
    "T38n1767_029:0207b11": "若答云同見性者，此殊不見理。若答不同見",
    "T38n1767_029:0207b12": "者，亦不同得涅槃。那忽前文同為第七？既同",
    "T38n1767_029:0207b13": "第七有見性不見性者，故知涅槃有異、生死",
    "T38n1767_029:0207b14": "不同。今觀經意，生死河者亘於變易，唯佛得",
    "T38n1767_029:0207b15": "度，餘悉河中。涅槃河者專在分段，通於四人，",
    "T38n1767_029:0207b16": "即小乘七人。故《釋論》云「阿羅漢地名為佛地」。",
    "T38n1767_029:0207b17": "又迦葉共佛同解脫床，即是其義。通別互舉，",
    "T38n1767_029:0207b18": "適悅時宜，不可定執。",
    "T38n1767_029:0207b19": "大般涅槃經疏卷第二十九"
}