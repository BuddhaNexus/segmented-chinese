{
    "T33n1705_001:0253b12": "仁王護國般若經疏卷第一",
    "T33n1705_001:0253b13": "序分1 序品1",
    "T33n1705_001:0253b14": "天台智者大師說　門人灌頂記",
    "T33n1705_001:0253b15": "大師於諸經前例作五重玄義：一釋名、二辨",
    "T33n1705_001:0253b16": "體、三明宗、四論用、五判教。此經以人法為",
    "T33n1705_001:0253b17": "名，實相為體，自行因果為宗，權實二智為用，",
    "T33n1705_001:0253b18": "大乘熟酥為教相。所言名者，有通有別。經之",
    "T33n1705_001:0253b19": "一字，通諸部也。佛說仁王護國般若波羅蜜者，",
    "T33n1705_001:0253b20": "別也。又佛說仁王護國，別此部也。般若波羅",
    "T33n1705_001:0253b21": "蜜，通諸部也。又佛說仁王護國般若波羅蜜",
    "T33n1705_001:0253b22": "經，即一部之通稱。序品第一，即部內之別名",
    "T33n1705_001:0253b23": "也。然諸經立名不同，或單就法，如《涅槃經》；或",
    "T33n1705_001:0253b24": "單就人，如《阿彌陀經》；或單從譬，如《梵網經》；",
    "T33n1705_001:0253b25": "或人法兩題，如《淨名》及此經；或法喻雙舉，",
    "T33n1705_001:0253b26": "如《法華經》；或三具足，如《華嚴經》。所言「佛」者，",
    "T33n1705_001:0253b27": "具德之義，自覺異凡，覺他異聖，覺滿異菩薩。",
    "T33n1705_001:0253b28": "八音宣暢名「說」。此能說之人也。「仁王」下，明所",
    "T33n1705_001:0253b29": "說之法。施恩布德故名為「仁」，統化自在故稱",
    "T33n1705_001:0253c01": "為「王」。仁王是能護，國土是所護，由仁王以道",
    "T33n1705_001:0253c02": "治國故也。若望般若，般若是能護，仁王是所",
    "T33n1705_001:0253c03": "護，以持般若故仁王安隱。若以王能傳法，則",
    "T33n1705_001:0253c04": "王是能護，般若是所護也。又仁者忍也，聞善",
    "T33n1705_001:0253c05": "不即喜、聞惡不即怒，能含忍於善惡，故云忍",
    "T33n1705_001:0253c06": "也。王者統也，四方歸統故也。此因緣釋。約",
    "T33n1705_001:0253c07": "教則見諸法生，知生是實；見諸法滅，滅則是",
    "T33n1705_001:0253c08": "空，空則六塵等國不動不轉故。三界結盡",
    "T33n1705_001:0253c09": "則王安隱，此二乘所得名為仁王。三藏意也。",
    "T33n1705_001:0253c10": "於凡聖同居土而得自在，若觀諸法色即是",
    "T33n1705_001:0253c11": "空，不生不滅如幻如化，三界煩惱一時頓斷，",
    "T33n1705_001:0253c12": "住於界外化城之中，生已度想、生安隱想，則",
    "T33n1705_001:0253c13": "是三乘之人共行十地，能護方便有餘化城",
    "T33n1705_001:0253c14": "之國各得稱王。此通教意。若觀諸法空即",
    "T33n1705_001:0253c15": "是色，色無邊故般若等法亦復無邊，雖復無",
    "T33n1705_001:0253c16": "邊而與心不相妨礙，如函大蓋大。而無邊之",
    "T33n1705_001:0253c17": "法在一心中，一一法中具諸佛法，從於初地",
    "T33n1705_001:0253c18": "乃至妙覺，分分圓滿住蓮華臺，不動不轉能",
    "T33n1705_001:0253c19": "動能轉，即十地菩薩住檀等六各各為王。",
    "T33n1705_001:0253c20": "此別教意也。若觀諸法本來不生、今則無",
    "T33n1705_001:0253c21": "滅，雖無生滅，生滅宛然，雙照雙亡契乎中",
    "T33n1705_001:0253c22": "道廣大如法界、究竟若虛空，即從初住乃至",
    "T33n1705_001:0253c23": "佛地，四十二心分分明證中道之理，住常寂",
    "T33n1705_001:0253c24": "光各得稱王。此圓教意也。又三藏中，羅漢支",
    "T33n1705_001:0253c25": "佛煩惱盡故得仁王，菩薩及果向忍見思未",
    "T33n1705_001:0253c26": "盡但名王不名仁也，通教佛地別教妙覺圓",
    "T33n1705_001:0253c27": "教極果各是仁王。當教自有優劣，若非仁",
    "T33n1705_001:0253c28": "則是王也。若約本迹，即三教之仁王為",
    "T33n1705_001:0253c29": "迹，圓教之仁王為本。分論本迹，則圓教十行",
    "T33n1705_001:0254a01": "能為別教之本，通教佛地即是別教之迹，三",
    "T33n1705_001:0254a02": "藏二乘復是通教中本，展轉當教各有本迹",
    "T33n1705_001:0254a03": "云云。觀心者，觀生滅法，見色是有析之至空，",
    "T33n1705_001:0254a04": "心於色上而得自在，此生滅觀心仁王也。觀",
    "T33n1705_001:0254a05": "色即是空、空色自在，此無生觀心仁王也。若",
    "T33n1705_001:0254a06": "觀空即是色，次第而入中道正觀，此無量觀",
    "T33n1705_001:0254a07": "心仁王也。若觀色空空色不二而二、二而無",
    "T33n1705_001:0254a08": "二，雙照雙亡，此是實相一心三觀、三觀一心，",
    "T33n1705_001:0254a09": "如彼天目不縱不橫而得自在，此圓教觀心",
    "T33n1705_001:0254a10": "仁王也。我今聖主道化無方，子育蒼生仁恩",
    "T33n1705_001:0254a11": "普洽，恒以三觀安隱色心，迹尚叵窮，本誠難",
    "T33n1705_001:0254a12": "究矣。「般若」者，此云智慧，即《智論》四十二卷",
    "T33n1705_001:0254a13": "中釋也，開善藏法師並用此說。論第七十又",
    "T33n1705_001:0254a14": "有一解云：莊般若不可稱。般若甚深極",
    "T33n1705_001:0254a15": "重，智慧輕薄，是故不能稱。莊嚴旻師以此文",
    "T33n1705_001:0254a16": "說般若名含眾義，智慧唯是一門，非正翻譯。",
    "T33n1705_001:0254a17": "詳二師說各成諍競，今為通之。夫般若者，自",
    "T33n1705_001:0254a18": "有二種：一實、二權。權即可翻，實則不可。實",
    "T33n1705_001:0254a19": "則圓教，權則前三。又權不可翻，即三藏實色",
    "T33n1705_001:0254a20": "不可令色即是空。實即可翻，即三智也，通教",
    "T33n1705_001:0254a21": "一切智、別教道種智、圓教一切種智。豈可",
    "T33n1705_001:0254a22": "各固一見以局大方？火炎不可取，實當有在",
    "T33n1705_001:0254a23": "也。然智與慧，經論解殊。《成實》合釋，云「真慧名",
    "T33n1705_001:0254a24": "智」，即慧是智也。《淨名》離說，「知一切眾生心念，",
    "T33n1705_001:0254a25": "如應說法，起於智業，不取不捨入一相門。」起",
    "T33n1705_001:0254a26": "於慧業者，釋云：智是有、慧是空，有智故不住",
    "T33n1705_001:0254a27": "空，有慧故不住有。今此般若具翻八部。",
    "T33n1705_001:0254a28": "有人云：《天王》一部即仁王部攝。此解不可。",
    "T33n1705_001:0254a29": "若如《大經》中明人王亦天王，斯則可也。問：",
    "T33n1705_001:0254b01": "人仁字別，云何取同？答：《大經》云「有仁恩故名",
    "T33n1705_001:0254b02": "之為人。」《老經》云「聖人不仁，以百姓為芻狗。」故",
    "T33n1705_001:0254b03": "知人王行仁不求恩報。若背道之主但人非",
    "T33n1705_001:0254b04": "仁，順道之主是人亦仁。問：仁義云何？答：以",
    "T33n1705_001:0254b05": "字論義，理則易明。上一表天德，下一表地德，",
    "T33n1705_001:0254b06": "立人表人德。聖主道侔造化、德合三才，故曰",
    "T33n1705_001:0254b07": "仁王也。問：古人云《仁王經》非正傳譯。是事云",
    "T33n1705_001:0254b08": "何？答：寡識小智，深可憐愍。豈有不見目錄，即",
    "T33n1705_001:0254b09": "云非是正翻？海庸不信山木似魚，夏革亦云",
    "T33n1705_001:0254b10": "古初無物，嗚呼盲目誚玻瓈珠。且準下經，",
    "T33n1705_001:0254b11": "自有兩本：一廣說，如〈散華品〉云「爾時十六大",
    "T33n1705_001:0254b12": "國王，聞佛所說十萬億偈般若波羅蜜，散花",
    "T33n1705_001:0254b13": "供養」；二者略本，即今經文。譯者不同，前後三",
    "T33n1705_001:0254b14": "本：一者晉時永嘉年，月支三藏曇摩羅察，",
    "T33n1705_001:0254b15": "晉云法護，翻出二卷，名仁王般若。二是偽",
    "T33n1705_001:0254b16": "秦弘始三年，鳩摩羅什於長安逍遙園別館",
    "T33n1705_001:0254b17": "翻二卷，名佛說仁王護國般若波羅蜜。三",
    "T33n1705_001:0254b18": "者梁時真諦，大同年於豫章實因寺翻出一",
    "T33n1705_001:0254b19": "卷，名仁王般若經，疏有六卷。雖有三本，秦為",
    "T33n1705_001:0254b20": "周悉，依費長房《入藏目錄》云耳。「波羅蜜」者，此",
    "T33n1705_001:0254b21": "云事究竟，亦云到彼岸。生死為此，涅槃為彼，",
    "T33n1705_001:0254b22": "煩惱為中流，六度為船筏，此因緣釋也。三藏",
    "T33n1705_001:0254b23": "實有為此，實有滅為彼，見思為中流，八正為",
    "T33n1705_001:0254b24": "船。通教以色為此，即空為彼，見思為中流，六",
    "T33n1705_001:0254b25": "度為船。別教以色空為此，空即是色為彼，無",
    "T33n1705_001:0254b26": "明為中流，無量行為船。圓教以色空空色不",
    "T33n1705_001:0254b27": "二而二為此，二而無二為彼，無明為中流，一",
    "T33n1705_001:0254b28": "行無量行、無量行一行為船。隨前諸教而度，",
    "T33n1705_001:0254b29": "云到彼岸。此約教釋也。空觀，觀色即空及色",
    "T33n1705_001:0254c01": "滅空，雖有巧拙，同斷見思，而論彼此。假觀，",
    "T33n1705_001:0254c02": "觀三假得理論彼此。中觀，十信已前十住已",
    "T33n1705_001:0254c03": "後論彼此。此觀心釋也。經有翻無翻，各具五",
    "T33n1705_001:0254c04": "義，廣如《法華玄》云云。約教，六塵俱經。經云「或",
    "T33n1705_001:0254c05": "以光明而作佛事」，即色塵為經。「或以音聲而",
    "T33n1705_001:0254c06": "作佛事」，即聲為經。「或以飯香而作佛事」，實",
    "T33n1705_001:0254c07": "即香塵經。食飯入津，即味塵經。搖脣動",
    "T33n1705_001:0254c08": "舌，即觸塵經。寂然無聲，諸菩薩等得入三",
    "T33n1705_001:0254c09": "昧，即法塵經。一一塵根各有約教、本迹、觀心",
    "T33n1705_001:0254c10": "釋也。又但以文字為經、心行為緯，能成正覺",
    "T33n1705_001:0254c11": "之疋帛，故取世經以喻焉。「序」者，由也次也。「品」",
    "T33n1705_001:0254c12": "者，梵云跋瞿，此云品，謂品類也。義類相從，",
    "T33n1705_001:0254c13": "即為一品。「第」者，欲令不亂。「一」者，義乃在初。",
    "T33n1705_001:0254c14": "釋名竟。第二辨體者，有人云文義為體。此通",
    "T33n1705_001:0254c15": "說也。有云無相為體者，四教皆有無相，無",
    "T33n1705_001:0254c16": "相永漫，亦通說也。有云以五忍十地為體。",
    "T33n1705_001:0254c17": "如下經云「五忍是菩薩法」，具列五忍竟，結",
    "T33n1705_001:0254c18": "云「名為諸佛菩薩修般若波羅蜜」，故知因修",
    "T33n1705_001:0254c19": "般若證五忍。一切佛菩薩無不由五忍而成",
    "T33n1705_001:0254c20": "聖，故以五忍十地為體。今則不然。先釋體",
    "T33n1705_001:0254c21": "字。體者法也，各親其親、各子其子，君臣撙節。",
    "T33n1705_001:0254c22": "若無體者，則非法也。出世間法亦復如是，善",
    "T33n1705_001:0254c23": "惡凡聖菩薩佛，一切不出法性，正指實相為",
    "T33n1705_001:0254c24": "體。《普賢觀》云「大乘因者諸法實相，大乘果者",
    "T33n1705_001:0254c25": "亦諸法實相。」實相即法性，依此法性因得法",
    "T33n1705_001:0254c26": "性果，故知此經以實相為體。若別論之，般若",
    "T33n1705_001:0254c27": "二種：一共二乘人說、二者不共。準此，實相亦",
    "T33n1705_001:0254c28": "有二種：一共、二不共。共者，但見於空、不見不",
    "T33n1705_001:0254c29": "空，不斷無明、但除見思，此偏真實相。不共",
    "T33n1705_001:0255a01": "者，名中道實相，別教地前次第修，初地方證。",
    "T33n1705_001:0255a02": "圓教一心從初住乃至佛果，皆名圓證。若",
    "T33n1705_001:0255a03": "論權實，即共者是化他之權，不共者是自行",
    "T33n1705_001:0255a04": "之實云云。約教，即般若是通，唯無三藏。有三",
    "T33n1705_001:0255a05": "乘共行十地，有別入通、有圓入通。通正二傍，",
    "T33n1705_001:0255a06": "即通別是權、圓教是實。此經雖具三教，正以",
    "T33n1705_001:0255a07": "圓實相為體也。第三明宗。宗者，要也，所謂",
    "T33n1705_001:0255a08": "佛自行因果以為宗也。有以無生正觀為宗，",
    "T33n1705_001:0255a09": "離有無二邊假云中道。故下文云「般若無知",
    "T33n1705_001:0255a10": "無見、不行不受、不生不滅。」此通教意，但得於",
    "T33n1705_001:0255a11": "權而失於實。今以佛自行因果以為宗要，令",
    "T33n1705_001:0255a12": "諸聞者欣樂增修，一色一香無非般若。般若",
    "T33n1705_001:0255a13": "真智離有離無，雖離有無有無宛然，雖復宛",
    "T33n1705_001:0255a14": "然只自無相，故以無相因果以為宗也。問：宗",
    "T33n1705_001:0255a15": "與體何異？答：宗如綱裘，體如毛目。振裘毛",
    "T33n1705_001:0255a16": "舉、動綱目起，宗體之義若此。又如釵釧，金銀",
    "T33n1705_001:0255a17": "是體，匠者造之是宗。今實相之理是體，修因",
    "T33n1705_001:0255a18": "得果為宗也云云。第四辨用。用者，力用也。有",
    "T33n1705_001:0255a19": "人云此經以內外二護為用。內護者，下文云",
    "T33n1705_001:0255a20": "「為諸菩薩說護佛果因緣、護十地行因緣。」言外",
    "T33n1705_001:0255a21": "護者，下文云「吾今為汝說護國因緣，令國土",
    "T33n1705_001:0255a22": "獲安，七難不起、災害不生，萬民安樂。」名外護",
    "T33n1705_001:0255a23": "也。此但得一俗一真，真又不定。通別圓皆",
    "T33n1705_001:0255a24": "有十地為護。何者？十地故不可全依。今以諸",
    "T33n1705_001:0255a25": "佛二智為力用，以諸如來皆以實智自照、權",
    "T33n1705_001:0255a26": "智照他。然此經有三種權實，通別雖有實智",
    "T33n1705_001:0255a27": "亦名為權，圓教雖復有權亦總稱實。以圓教",
    "T33n1705_001:0255a28": "是佛自行二智，照理即鑒機、鑒機即照理。",
    "T33n1705_001:0255a29": "如薩婆悉達彎祖王弓滿名為力，穿七鐵鼓",
    "T33n1705_001:0255b01": "貫一鐵圍山洞地徹水名為用。通別力用微",
    "T33n1705_001:0255b02": "弱，如凡人弓箭。何者？以通稟化他二智，或等",
    "T33n1705_001:0255b03": "照理不遍，或次第方知，不若圓教圓照圓證",
    "T33n1705_001:0255b04": "故以圓中二智為用也。即權智護同居、有餘、",
    "T33n1705_001:0255b05": "實報等國，令七難不起；實智護圓教四十二",
    "T33n1705_001:0255b06": "心之因果。經云「護十地行因緣」，此通約三",
    "T33n1705_001:0255b07": "教所行十地也云云。第五明教相。弘宣正法",
    "T33n1705_001:0255b08": "須識教之偏圓，廣如《法華玄義》，今略明之。教",
    "T33n1705_001:0255b09": "者，聖人被下之言也。相者，分別同異也。此經",
    "T33n1705_001:0255b10": "部屬般若，教通衍門，是熟酥味經，說護佛果",
    "T33n1705_001:0255b11": "及護十地行因緣。又王問摩訶衍云何照，故",
    "T33n1705_001:0255b12": "知非三藏教明矣。雖有八偈談無常生滅等",
    "T33n1705_001:0255b13": "事，乃舉往昔百法師用小乘說世間不堅，以",
    "T33n1705_001:0255b14": "勸普明捨國，即屬助道，非今經正說也。次入",
    "T33n1705_001:0255b15": "文解釋。夫震旦講說不同，或有分文或不分",
    "T33n1705_001:0255b16": "者。只如《大論》釋《大品》不分科段，天親涅槃",
    "T33n1705_001:0255b17": "即有分文。道安別置序、正、流通，劉虬但隨",
    "T33n1705_001:0255b18": "文解釋。此亦人情蘭菊好樂不同，意在達玄",
    "T33n1705_001:0255b19": "非存涉事。今且依分文者況。聖人說法必",
    "T33n1705_001:0255b20": "有由漸，故初明序分；序彰正顯利益當時，",
    "T33n1705_001:0255b21": "名正說分；末世眾生同霑法利，名流通分。此",
    "T33n1705_001:0255b22": "經八品，〈序品〉為序分，〈觀空〉下六品為正說分，",
    "T33n1705_001:0255b23": "〈囑累品〉為流通分。若望經文，〈受持品〉末佛告",
    "T33n1705_001:0255b24": "月光下，即是流通分云云。今初二序：一者證",
    "T33n1705_001:0255b25": "信、二者發起，亦名通序、別序，亦名如來序、阿",
    "T33n1705_001:0255b26": "難序，亦名經前序、經後序。六事證經名證信",
    "T33n1705_001:0255b27": "序，起發正宗名發起序；諸經通有名通序，此",
    "T33n1705_001:0255b28": "經獨有名別序；金口所說名如來序，阿難證",
    "T33n1705_001:0255b29": "信名阿難序；佛在時故名經前序，集者所",
    "T33n1705_001:0255c01": "置名經後序。今且依初。從「如是」下。至「僉然而",
    "T33n1705_001:0255c02": "坐」，名證信序。「爾時十號」下，是發起序。證信序",
    "T33n1705_001:0255c03": "者，《大智論》云「佛於俱夷那竭國薩羅雙樹林",
    "T33n1705_001:0255c04": "中北首臥，將入涅槃。爾時阿難親愛未除心",
    "T33n1705_001:0255c05": "沒憂海，阿泥盧豆語阿難言：『汝守法藏人，不",
    "T33n1705_001:0255c06": "應如凡自沒憂海。佛將付汝法，汝今愁悶，",
    "T33n1705_001:0255c07": "失所受事。汝當問佛：「般涅槃後，我等云何",
    "T33n1705_001:0255c08": "行道？誰當作師？惡口車匿云何共住？佛說經",
    "T33n1705_001:0255c09": "初置何等語？」』阿難聞已悶心小醒，於佛後臥",
    "T33n1705_001:0255c10": "床邊具以事問。佛答：『依四念處住。解脫經",
    "T33n1705_001:0255c11": "戒即是大師。車匿比丘如梵天法治之。若心",
    "T33n1705_001:0255c12": "須改，教迦旃延經即可得道。是我三僧祇所",
    "T33n1705_001:0255c13": "集法寶，是初應置「如是我聞一時佛在某方",
    "T33n1705_001:0255c14": "某國某處樹林中」。是我法門中，初應如是說。",
    "T33n1705_001:0255c15": "何者，三世佛經皆有是語云云。』復次摩訶迦",
    "T33n1705_001:0255c16": "葉等問阿難：『佛初何處說法？說何等法？』阿",
    "T33n1705_001:0255c17": "難答：『如是我聞：一時佛在波羅奈國仙人鹿",
    "T33n1705_001:0255c18": "林，為五比丘說苦聖諦。』爾時大眾聞者皆",
    "T33n1705_001:0255c19": "信。」具如《智論》第二云云。為是事故，有證信序",
    "T33n1705_001:0256a01": "云云。文為六：一「如是」，舉所聞之法體。二「我",
    "T33n1705_001:0256a02": "聞」，明能持之阿難。三「一時」，明聞持和合感應",
    "T33n1705_001:0256a03": "道交。四「佛」，明說教之主。五「住王舍城」下，明說",
    "T33n1705_001:0256a04": "教之處。六「與大比丘眾」下，明同聞之眾。釋六",
    "T33n1705_001:0256a05": "句者，三世佛經皆安如是，諸佛道同，不與世",
    "T33n1705_001:0256a06": "諍，此世界悉檀。《大論》云「舉時方令人生信",
    "T33n1705_001:0256a07": "事，此為人悉檀。破外道阿漚二字，此對治",
    "T33n1705_001:0256a08": "悉檀。」肇云：「如是者，信順之辭也。信則所聞",
    "T33n1705_001:0256a09": "之理會，順則師資之道成。」理會即第一義悉",
    "T33n1705_001:0256a10": "檀。此四皆是因緣釋云云。約教者，佛明俗諦",
    "T33n1705_001:0256a11": "有文字、真諦無文字，阿難傳佛俗文不異名",
    "T33n1705_001:0256a12": "如，因此俗文會真無非故名是。此藏教經初",
    "T33n1705_001:0256a13": "如是也。佛明即色是空、空即是色，色空空色",
    "T33n1705_001:0256a14": "無二無別，空色不異為如，即事而真為是，此",
    "T33n1705_001:0256a15": "通教經初如是也。佛說死生是有、涅槃是無，",
    "T33n1705_001:0256a16": "從死生有入涅槃無，出涅槃無入於中道，阿",
    "T33n1705_001:0256a17": "難傳之與佛無異，此別教經初如是也。佛說",
    "T33n1705_001:0256a18": "生死即涅槃即中道，徧一切處無非佛法名如",
    "T33n1705_001:0256a19": "實相，阿難傳此與佛無異為如，如如不動名",
    "T33n1705_001:0256a20": "之為是，此圓教經初如是也。此經具三教三",
    "T33n1705_001:0256a21": "諦如是之義，阿難傳之無錯無謬也。所聞法",
    "T33n1705_001:0256a22": "體竟。釋「我聞」者，《大論》云「耳根不壞，聲在可聞",
    "T33n1705_001:0256a23": "處，作心欲聞，眾緣和合故言我聞。」我總耳別，",
    "T33n1705_001:0256a24": "舉總攝別，世界釋也。阿難昇座口稱我聞，大",
    "T33n1705_001:0256a25": "眾悲泣飛空說偈，此為人也。阿難昇座，眾疑",
    "T33n1705_001:0256a26": "釋迦重起，或阿難成佛，或他方佛來；若唱我",
    "T33n1705_001:0256a27": "聞，三疑即遣，此對治釋也。阿難隨俗稱我聞，",
    "T33n1705_001:0256a28": "第一義中我即無我、聞即無聞，不聞而聞、不",
    "T33n1705_001:0256a29": "我而我，此第一義釋也。約教者，《釋論》云「凡夫",
    "T33n1705_001:0256b01": "三種，謂見、慢、名字，學人二種，無學一種。」阿難",
    "T33n1705_001:0256b02": "是學人，無邪我，能伏慢我，隨世名字稱我，此",
    "T33n1705_001:0256b03": "三藏意也。《十住毘婆沙》云「四句稱我，皆墮邪",
    "T33n1705_001:0256b04": "見。佛正法中，無我誰聞。」此通教意也。《大經》云",
    "T33n1705_001:0256b05": "「阿難多聞士，自然能解了，是我及無我。」知我",
    "T33n1705_001:0256b06": "無我、二而不二，雙分別我無我，此別教意也。",
    "T33n1705_001:0256b07": "若阿難知我無我、不二而二二而無二，方便",
    "T33n1705_001:0256b08": "為侍者傳佛智慧，此圓教釋也。《正法念經》有",
    "T33n1705_001:0256b09": "三阿難：一阿難陀，此云歡喜，持小乘藏；二阿",
    "T33n1705_001:0256b10": "難跋陀，此云歡喜賢，持雜藏；三阿難娑伽，此",
    "T33n1705_001:0256b11": "云歡喜海，持佛藏。《阿含》有典藏阿難，持菩薩",
    "T33n1705_001:0256b12": "藏。蓋指一人而具四德、傳持四教，其義分明。",
    "T33n1705_001:0256b13": "觀心者，有空觀、假觀、中道正觀。即空者，我即",
    "T33n1705_001:0256b14": "無我也。即假者，無我即我也。即中者，是真",
    "T33n1705_001:0256b15": "我也。「聞」者，阿難，佛得道夜生，侍佛二十餘年，",
    "T33n1705_001:0256b16": "未侍佛時應是不聞。《大論》云「阿難展轉聞，非",
    "T33n1705_001:0256b17": "是悉聞。」《報恩經》阿難乞四願，未聞之法願佛",
    "T33n1705_001:0256b18": "重說。《胎藏經》云「佛從金棺出金色臂，重為阿",
    "T33n1705_001:0256b19": "難現入胎出胎相，諸經因此皆得稱聞。」《法華》",
    "T33n1705_001:0256b20": "云「阿難得記，即時憶念過去佛法，令如現在",
    "T33n1705_001:0257a01": "前，故一切稱聞。」因緣釋也。若歡喜阿難，面",
    "T33n1705_001:0257a02": "如淨滿月，眼若青蓮華，親承佛旨如仰完器",
    "T33n1705_001:0257a03": "盛水瀉之異缾，一句無遺。此持聞聞法也。",
    "T33n1705_001:0257a04": "歡喜賢住學地，得空無相願，六根不漏，持",
    "T33n1705_001:0257a05": "聞不聞法也。典藏阿難多所含受，如雲持雨，",
    "T33n1705_001:0257a06": "此持不聞聞法也。阿難海是多聞士，自然能",
    "T33n1705_001:0257a07": "了常與無常等。若知如來常不說法，是名多",
    "T33n1705_001:0257a08": "聞。佛法大海水，流入阿難心，此持不聞不聞",
    "T33n1705_001:0257a09": "法也。此經具三教，即阿難一人以三德傳持",
    "T33n1705_001:0257a10": "也云云。釋「一時」者，肇云：「法王啟運之日，大眾",
    "T33n1705_001:0257a11": "嘉會之時。」此世界釋時也。《大論》云「迦羅是實",
    "T33n1705_001:0257a12": "時，示內弟子時，食時著衣時者，為人說時",
    "T33n1705_001:0257a13": "也。三摩耶是假時，除外道邪見者。」對治釋時",
    "T33n1705_001:0257a14": "也。第一義中無時無不時。廣明時義具如《智",
    "T33n1705_001:0257a15": "論》第一卷云云。約教則見諦已上、無學已下，",
    "T33n1705_001:0257a16": "名下一時；若三人同入第一義，名中一時；登",
    "T33n1705_001:0257a17": "地已上名上一時；初住已上名上上一時。今",
    "T33n1705_001:0257a18": "經初說即是通一時，約別圓接入則具三時",
    "T33n1705_001:0257a19": "云云。釋教主者，佛也。佛名為覺，覺諸煩惱身",
    "T33n1705_001:0257a20": "心二病，因果圓滿方能破縛，劫初無病、劫盡",
    "T33n1705_001:0257a21": "多病，真壽時樂、短壽時苦，東天下富而壽、",
    "T33n1705_001:0257a22": "西天下多牛羊、北天下無我無人，如此之處",
    "T33n1705_001:0257a23": "不能感佛。八萬歲時南天下未見果而修因，",
    "T33n1705_001:0257a24": "乃至百歲時亦如是，故佛出其地，此世界釋",
    "T33n1705_001:0257a25": "也。日若不出，池中未生生已等花皆未現，日",
    "T33n1705_001:0257a26": "出皆生。佛若不出，天人減少、惡道增長。佛若",
    "T33n1705_001:0257a27": "出世，則有剎帝、婆羅門、居士、四天王乃至有",
    "T33n1705_001:0257a28": "頂，此為人釋也。三乘根性感佛出世，餘不能",
    "T33n1705_001:0257a29": "感，若斷有頂種，永度生死流，此對治釋也。佛",
    "T33n1705_001:0257b01": "於法性無動無出，能令眾生感見動出，而於",
    "T33n1705_001:0257b02": "如來實無動出，此第一義說。佛名覺者，覺世",
    "T33n1705_001:0257b03": "間苦集、覺出世道滅，身長丈六，壽年八十。",
    "T33n1705_001:0257b04": "現比丘像，三十四心樹下成佛者，三藏世尊",
    "T33n1705_001:0257b05": "自覺覺他也。帶丈六像，現尊特身，樹上一",
    "T33n1705_001:0257b06": "念相應斷餘殘習，即通佛自覺覺他也。現尊",
    "T33n1705_001:0257b07": "特身，坐蓮華臺，受佛記者，別佛自覺覺他。",
    "T33n1705_001:0257b08": "隱前三相，唯示不可思議如虛空相，即圓教",
    "T33n1705_001:0257b09": "佛自覺覺他。故《像法決疑經》云「或見丈六之",
    "T33n1705_001:0257b10": "身，或見小身大身，或見坐蓮華臺為百千釋",
    "T33n1705_001:0257b11": "迦說心地法門，或見身滿虛空遍於法界無",
    "T33n1705_001:0257b12": "有分別。」即四佛義也。本迹釋者，三佛為迹，一",
    "T33n1705_001:0257b13": "佛為本云云。觀心釋者，觀因緣所生法，析之",
    "T33n1705_001:0257b14": "至無，此三藏拙覺。觀因緣即空，此通教巧",
    "T33n1705_001:0257b15": "覺，皆覺空也。若先觀空、次假、後中，此別教假",
    "T33n1705_001:0257b16": "覺也。若觀諸法即空即假即中，是圓覺也。釋",
    "T33n1705_001:0257b17": "住處為三：先釋住、次釋王城、後釋山。佛具三",
    "T33n1705_001:0257b18": "身，住處有八。應身四住：一壽命住，謂五分法",
    "T33n1705_001:0257b19": "身等。二依止住，謂王城耆山等。三境界住，謂",
    "T33n1705_001:0257b20": "三千界境。四威儀住，謂行立坐臥。報身三",
    "T33n1705_001:0257b21": "住：一者天住，住六欲天。二者梵住，住四禪",
    "T33n1705_001:0257b22": "天。三者聖住，住空無相無願。法身一住，住第",
    "T33n1705_001:0257b23": "一義空云云。約教者，藏佛從析門發真知",
    "T33n1705_001:0257b24": "無漏住有餘無餘二涅槃，通佛從體門發",
    "T33n1705_001:0257b25": "真住二涅槃，別佛從次第門住祕密藏，圓佛",
    "T33n1705_001:0257b26": "從不次第門住祕密藏。二釋城。具存梵音，應",
    "T33n1705_001:0257b27": "云羅閱祇摩訶伽羅。羅閱祇，此云王舍。摩訶，",
    "T33n1705_001:0257b28": "此云大。迦羅，此云城。國名摩伽陀，此云",
    "T33n1705_001:0257b29": "不害人，無亂殺法也。亦云摩竭提，此云天羅，",
    "T33n1705_001:0257c01": "天羅者即班足之父。昔久遠時此主千小",
    "T33n1705_001:0257c02": "國，時王遊獵，值牸獅子共王交通，後月滿來",
    "T33n1705_001:0257c03": "王殿上生子。王審知是子，而作告令言：「我無",
    "T33n1705_001:0257c04": "子，天賜我子。」養之長大，足上班駁，時人號為",
    "T33n1705_001:0257c05": "班足。後紹王位，喜多食肉，一時遽闕，仍取",
    "T33n1705_001:0257c06": "城西新死小兒以供王膳。王大美之，勅常準",
    "T33n1705_001:0257c07": "此。厨人自後日殺一人，毒流天下，舉國咸怨。",
    "T33n1705_001:0257c08": "千小國王舉兵伐之，擯在五山。羅剎翼輔而",
    "T33n1705_001:0257c09": "為鬼王，因與山神誓殺千王方滿我願。即以",
    "T33n1705_001:0257c10": "神力捉得諸王，唯普明王後方捕至，欲行屠",
    "T33n1705_001:0257c11": "害以祭山神。時普明王悲啼泣恨而作是言：",
    "T33n1705_001:0257c12": "「生來實語，而今乖信。」班足問言：「汝求何信？」",
    "T33n1705_001:0257c13": "普明答曰：「許行大施。」班足論言：「放汝行",
    "T33n1705_001:0257c14": "施，事畢就我。」普明歡喜遠歸本國，作大施會，",
    "T33n1705_001:0257c15": "委政太子，心安形悅匍匐就終。班足問云：",
    "T33n1705_001:0257c16": "「死門難向。汝既得去，何更自來？」時普明王廣",
    "T33n1705_001:0257c17": "與班足說慈悲心、毀訾殺害，仍示一切悉",
    "T33n1705_001:0257c18": "是無常。班足聞信，得空平等住於初地。普集",
    "T33n1705_001:0258a01": "千王，各取一渧血、髮三條賽山神願，尋與千",
    "T33n1705_001:0258a02": "王都五山中築城立舍，欝為大國迭更知政。",
    "T33n1705_001:0258a03": "千王住故，故稱王舍。又城中百姓七徧起舍、",
    "T33n1705_001:0258a04": "七徧被燒，唯王舍獨免。太子命言：「自今已後，",
    "T33n1705_001:0258a05": "雖百姓家悉稱王舍，應免火難。」率土遂命，便",
    "T33n1705_001:0258a06": "得免燒，故百姓家盡稱王舍云云。又亦云王",
    "T33n1705_001:0258a07": "赦，因普明王放千王，故稱王赦。又此城四天",
    "T33n1705_001:0258a08": "王共造，故稱王舍。又摩伽陀王生一子，一頭",
    "T33n1705_001:0258a09": "兩面四手，以為不祥，裂其身首欲棄草野。",
    "T33n1705_001:0258a10": "有羅剎女鬼名曰梨羅，還合其身，以乳養之。",
    "T33n1705_001:0258a11": "年長成人，力盈諸國，取八萬四千王，置五",
    "T33n1705_001:0258a12": "山內立城治化，以多王住故稱王舍云云。又",
    "T33n1705_001:0258a13": "摩伽陀者，名持甘露處，有十二城：一區祇尼",
    "T33n1705_001:0258a14": "大城、二富樓那跋檀大城、三阿監車多羅大",
    "T33n1705_001:0258a15": "城、四弗羅婆大城、五王舍大城、六舍婆提大",
    "T33n1705_001:0258a16": "城、七婆羅奈大城、八迦毘羅大城、九瞻婆城、",
    "T33n1705_001:0258a17": "十婆翅多城、十一拘睒彌城、十二鳩樓城。此",
    "T33n1705_001:0258a18": "十二城中，後六少住、前六多住。又前六城中，",
    "T33n1705_001:0258a19": "多住王舍城，報法身恩故；少住舍婆提城，報",
    "T33n1705_001:0258a20": "生身恩故也。舍者，王舍城中有六精舍：一竹",
    "T33n1705_001:0258a21": "園精舍，在平地，迦蘭陀長者之所造，去城西",
    "T33n1705_001:0258a22": "北三十里；二小力獨山精舍；三七葉穴山",
    "T33n1705_001:0258a23": "精舍；四天主穴山精舍；五蛇神穴山精舍；六",
    "T33n1705_001:0258a24": "耆闍崛山精舍。耆闍崛山，此翻靈鷲。釋迦菩",
    "T33n1705_001:0258a25": "薩昔為鷲鳥，於此山中養育父母，從此得名，",
    "T33n1705_001:0258a26": "故名靈鷲。又王舍城南有屍陀林，鷲鳥居之，",
    "T33n1705_001:0258a27": "多食死人。人欲死者，鷲翔其家悲鳴作聲，人",
    "T33n1705_001:0258a28": "以預知。知人死，故稱靈鷲。又山有五峯，東",
    "T33n1705_001:0258a29": "方象頭、南方馬頭、西方羊頭、北方師子頭、中",
    "T33n1705_001:0258b01": "央鷲頭，亦得名為鷲山也。問：佛何故偏於",
    "T33n1705_001:0258b02": "王城中向鷲山說法耶？答：依《法華論》云「如王",
    "T33n1705_001:0258b03": "舍城勝於餘城，耆闍崛山勝於餘山。以佛在",
    "T33n1705_001:0258b04": "勝處故，顯此法門勝也。」今此般若是最勝法",
    "T33n1705_001:0258b05": "故，偏就王城耆山說也。「中」者，表說中道般若",
    "T33n1705_001:0258b06": "也。「與大比丘眾」下，第六列同聞眾。諸經列眾",
    "T33n1705_001:0258b07": "不出四種：一者影響，謂諸佛菩薩大果已圓，",
    "T33n1705_001:0258b08": "為令正法久住世間，故來影響。二結緣眾，見",
    "T33n1705_001:0258b09": "在雖聞而不獲益，但作當來得道因緣也。三",
    "T33n1705_001:0258b10": "發起眾，法身菩薩更相發起，請如來說，共益",
    "T33n1705_001:0258b11": "眾生也。四當機眾，植因曠古，果遂今生，聞法",
    "T33n1705_001:0258b12": "之時即能悟入也。比丘、比丘尼、優婆塞、優婆",
    "T33n1705_001:0258b13": "夷等，各有四義，推之可解。文為二：初列",
    "T33n1705_001:0258b14": "眾、二總結。初文三：一此土眾、二他方眾、",
    "T33n1705_001:0258b15": "三化眾。初文為三：一聲聞眾、二菩薩眾、",
    "T33n1705_001:0258b16": "三雜類眾。二乘著空故初列，凡夫著有故",
    "T33n1705_001:0258b17": "後列，菩薩常行中道故中列。又聲聞心形",
    "T33n1705_001:0258b18": "兩勝故初，菩薩心勝形劣故中，凡夫心形俱",
    "T33n1705_001:0258b19": "劣故後。初文二：先聲聞、次緣覺。初文五：一",
    "T33n1705_001:0258b20": "通號、二列數、三行位、四歎德、五總結。今初。",
    "T33n1705_001:0258b21": "「與」者言共。《釋論》云「一時一處、一戒一心、一",
    "T33n1705_001:0258b22": "見一道、一解脫」也。「大」者，亦云多、亦云勝。皆阿",
    "T33n1705_001:0258b23": "羅漢故稱大，數至八百萬億故言多，勝諸異",
    "T33n1705_001:0258b24": "道故言勝。「比丘」，五義：一名乞士，清淨自活離",
    "T33n1705_001:0258b25": "四邪命。二破煩惱，見愛滅故。三者名號，如梵",
    "T33n1705_001:0258b26": "漢異相各有名號。四者受具足戒，故名比丘。",
    "T33n1705_001:0258b27": "五者比之名能，丘之名怖，能怖煩惱賊故名",
    "T33n1705_001:0258b28": "比丘。四人已上名之為眾云云。「八百萬億」者，",
    "T33n1705_001:0258b29": "二唱數也。「學無」下，三明行位。既云有學無",
    "T33n1705_001:0258c01": "學，云何皆言阿羅漢？依《成論》二，羅漢二種，",
    "T33n1705_001:0258c02": "一住、二行，當知行者是學人，住者是無學人。",
    "T33n1705_001:0258c03": "故經云「五戒賢者皆行阿羅漢」即是學人。又",
    "T33n1705_001:0258c04": "於此中一文先明德行即學無學，以此人學",
    "T33n1705_001:0258c05": "於無學之行，非是向義。八人之中四向三果",
    "T33n1705_001:0258c06": "名學無學，第八羅漢但各無學。「皆羅漢」者，",
    "T33n1705_001:0258c07": "翻三義：一者不生，無明糠脫，後世田中更不",
    "T33n1705_001:0258c08": "受生，故言不生；二者殺賊，九十八使煩惱盡",
    "T33n1705_001:0258c09": "故，名為殺賊；三者應供，智願具足，堪銷物供。",
    "T33n1705_001:0258c10": "此藏通意也。若就圓釋，非但不生，亦不生",
    "T33n1705_001:0258c11": "不生，無漏是不生也。非但殺賊，亦殺不賊，不",
    "T33n1705_001:0258c12": "賊者涅槃是也。非但應供，亦是供應一切眾",
    "T33n1705_001:0258c13": "生是供應也云云。「有為功德」下，四歎德。文有",
    "T33n1705_001:0258c14": "八科法門，亦可歎三人。初四科歎通教人，次",
    "T33n1705_001:0258c15": "三假歎別教人，三空下歎圓教人。又初四科",
    "T33n1705_001:0258c16": "歎通，法假等下共歎別圓也。初即為四：今初",
    "T33n1705_001:0258c17": "歎有為無為功德。有為舉智德，無為約斷德。",
    "T33n1705_001:0258c18": "若就境論，道諦是有為，滅諦是無為。施物",
    "T33n1705_001:0258c19": "名功，歸己曰德，故名功德。「無學十智」下，次",
    "T33n1705_001:0258c20": "歎智差別。言十智者，一法智，即欲界繫法",
    "T33n1705_001:0258c21": "中無漏智，欲界繫因中無漏智，欲界繫法滅",
    "T33n1705_001:0258c22": "中無漏智，為斷欲界繫法道中無漏智，及法",
    "T33n1705_001:0258c23": "智品中無漏智是也。二比智，於上二界道中",
    "T33n1705_001:0258c24": "無漏稱智。中約四諦辨四種無漏智，如上法",
    "T33n1705_001:0258c25": "智中明，但有法比之殊也。三他心智，知欲色",
    "T33n1705_001:0258c26": "二界繫現心心數法，及無漏心心數法少分，",
    "T33n1705_001:0258c27": "名他心智也。四世智，知諸世間有漏智慧",
    "T33n1705_001:0258c28": "也，亦名等智，凡聖同有故。五苦智，觀五陰無",
    "T33n1705_001:0258c29": "常苦空無我也。六集智，有漏法因因集生緣",
    "T33n1705_001:0259a01": "觀時無漏智。七滅智，盡滅妙出觀時無漏智。",
    "T33n1705_001:0259a02": "八道智，道正跡乘觀時無漏智。九盡智，見",
    "T33n1705_001:0259a03": "苦已、斷集已、證滅已、修道已等。《智論》云「我",
    "T33n1705_001:0259a04": "見苦已、斷集已、盡證已、修道已」也。十無生智，",
    "T33n1705_001:0259a05": "見苦已不復更見等也。諸經或云十一智。",
    "T33n1705_001:0259a06": "智度為如實智，知一切法總相別相，如實正",
    "T33n1705_001:0259a07": "知無有罣礙，是為如實。此獨在佛心中有，二",
    "T33n1705_001:0259a08": "乘無分，故但云十智也。有學八智者，是那含",
    "T33n1705_001:0259a09": "人，在修道位中無盡無生智故，但有八也。有",
    "T33n1705_001:0259a10": "學六智者，謂見道中但有四諦及法比等六",
    "T33n1705_001:0259a11": "智也。「三根」者，次歎三根德。若修行次第，應",
    "T33n1705_001:0259a12": "先辨三根、後辨十智，今先說果後明因也。一",
    "T33n1705_001:0259a13": "未知欲知根，無漏九根和合信法二行人於",
    "T33n1705_001:0259a14": "見道中，名未知欲知根。九根者，謂信等五",
    "T33n1705_001:0259a15": "及喜樂捨意等是也。二知根，信解見得人，思",
    "T33n1705_001:0259a16": "惟道中是九根轉名知根，如前說。三知已",
    "T33n1705_001:0259a17": "根，若至無學道中，是九根轉名知已根云云。",
    "T33n1705_001:0259a18": "「十六心行」者，次歎十六觀門。從心之所行，故",
    "T33n1705_001:0259a19": "名心行，非心即行也。依修行次，應在十智前",
    "T33n1705_001:0259a20": "明，亦先說果也。又只離四諦為十六行，行以",
    "T33n1705_001:0259a21": "往趣為義。修此十六觀法，能趣四實之理，故",
    "T33n1705_001:0259a22": "名行也。苦下四行：一無常、二苦、三空、四無我。",
    "T33n1705_001:0259a23": "集下四行：一集、二因、三緣、四生。滅下四行：一",
    "T33n1705_001:0259a24": "盡、二滅、三妙、四出。道下四行、一道、二正、三跡、",
    "T33n1705_001:0259a25": "四乘。又法忍等十六行也，此約通說。若地前",
    "T33n1705_001:0259a26": "四十位為四，十地為十，等覺、妙覺為十六，",
    "T33n1705_001:0259a27": "此約別說云云。",
    "T33n1705_001:0259a28": "仁王護國般若經疏卷第一"
}