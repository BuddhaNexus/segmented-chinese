{
    "T10n0279_061:0326c18": "大方廣佛華嚴經卷第六十一",
    "T10n0279_061:0326c20": "于闐國三藏實叉難陀奉　制譯",
    "T10n0279_061:0326c21": "之二入法界品第三十九之二",
    "T10n0279_061:0326c22": "爾時，普賢菩薩摩訶薩普觀一切菩薩眾會，",
    "T10n0279_061:0326c23": "以等法界方便、等虛空界方便、等眾生界方",
    "T10n0279_061:0326c24": "便，等三世、等一切劫、等一切眾生業、等一切",
    "T10n0279_061:0326c25": "眾生欲、等一切眾生解、等一切眾生根、等一",
    "T10n0279_061:0326c26": "切眾生成熟時、等一切法光影方便，為諸菩",
    "T10n0279_061:0326c27": "薩，以十種法句開發、顯示、照明、演說此師子",
    "T10n0279_061:0326c28": "頻申三昧。何等為十？所謂：演說能示現等法",
    "T10n0279_061:0326c29": "界一切佛剎微塵中，諸佛出興次第、諸剎成",
    "T10n0279_061:0327a01": "壞次第法句；演說能示現等虛空界一切佛",
    "T10n0279_061:0327a02": "剎中，盡未來劫讚歎如來功德音聲法句；演",
    "T10n0279_061:0327a03": "說能示現等虛空界一切佛剎中，如來出世",
    "T10n0279_061:0327a04": "無量無邊成正覺門法句；演說能示現等虛",
    "T10n0279_061:0327a05": "空界一切佛剎中，佛坐道場菩薩眾會法句；",
    "T10n0279_061:0327a06": "演說於一切毛孔，念念出現等三世一切佛",
    "T10n0279_061:0327a07": "變化身充滿法界法句；演說能令一身充滿",
    "T10n0279_061:0327a08": "十方一切剎海，平等顯現法句；演說能令一",
    "T10n0279_061:0327a09": "切諸境界中，普現三世諸佛神變法句；演說",
    "T10n0279_061:0327a10": "能令一切佛剎微塵中，普現三世一切佛剎",
    "T10n0279_061:0327a11": "微塵數佛種種神變經無量劫法句；演說能",
    "T10n0279_061:0327a12": "令一切毛孔出生三世一切諸佛大願海音，",
    "T10n0279_061:0327a13": "盡未來劫開發化導一切菩薩法句；演說能",
    "T10n0279_061:0327a14": "令佛師子座量同法界，菩薩眾會道場莊嚴",
    "T10n0279_061:0327a15": "等無差別，盡未來劫轉於種種微妙法輪法",
    "T10n0279_061:0327a16": "句。佛子！此十為首，有不可說佛剎微塵數法",
    "T10n0279_061:0327a17": "句，皆是如來智慧境界。爾時，普賢菩薩欲重",
    "T10n0279_061:0327a18": "宣此義，承佛神力，觀察如來，觀察眾會，觀察",
    "T10n0279_061:0327a19": "諸佛難思境界，觀察諸佛無邊三昧，觀察不",
    "T10n0279_061:0327a20": "可思議諸世界海，觀察不可思議如幻法智，",
    "T10n0279_061:0327a21": "觀察不可思議三世諸佛悉皆平等，觀察一",
    "T10n0279_061:0327a22": "切無量無邊諸言辭法，而說頌言：",
    "T10n0279_061:0327a23": "「一一毛孔中，　　微塵數剎海，",
    "T10n0279_061:0327a24": "悉有如來坐，　　皆具菩薩眾。",
    "T10n0279_061:0327a25": "一一毛孔中，　　無量諸剎海，",
    "T10n0279_061:0327a26": "佛處菩提座，　　如是遍法界。",
    "T10n0279_061:0327a27": "一一毛孔中，　　一切剎塵佛，",
    "T10n0279_061:0327a28": "菩薩眾圍遶，　　為說普賢行。",
    "T10n0279_061:0327a29": "佛坐一國土，　　充滿十方界，",
    "T10n0279_061:0327b01": "無量菩薩雲，　　咸來集其所。",
    "T10n0279_061:0327b02": "億剎微塵數，　　菩薩功德海，",
    "T10n0279_061:0327b03": "俱從會中起，　　遍滿十方界。",
    "T10n0279_061:0327b04": "悉住普賢行，　　皆遊法界海，",
    "T10n0279_061:0327b05": "普現一切剎，　　等入諸佛會。",
    "T10n0279_061:0327b06": "安坐一切剎，　　聽聞一切法；",
    "T10n0279_061:0327b07": "一一國土中，　　億劫修諸行。",
    "T10n0279_061:0327b08": "菩薩所修行，　　普明法海行，",
    "T10n0279_061:0327b09": "入於大願海，　　住佛境界地。",
    "T10n0279_061:0327b10": "了達普賢行，　　出生諸佛法，",
    "T10n0279_061:0327b11": "具佛功德海，　　廣現神通事。",
    "T10n0279_061:0327b12": "身雲等塵數，　　充遍一切剎，",
    "T10n0279_061:0327b13": "普雨甘露法，　　令眾住佛道。」",
    "T10n0279_061:0327b14": "爾時，世尊欲令諸菩薩安住如來師子頻申",
    "T10n0279_061:0327b15": "廣大三昧故，從眉間白毫相放大光明，其光",
    "T10n0279_061:0327b16": "名：普照三世法界門，以不可說佛剎微塵數",
    "T10n0279_061:0327b17": "光明而為眷屬，普照十方一切世界海諸佛",
    "T10n0279_061:0327b18": "國土。時，逝多林菩薩大眾，悉見一切盡法界、",
    "T10n0279_061:0327b19": "虛空界一切佛剎一一微塵中，各有一切佛",
    "T10n0279_061:0327b20": "剎微塵數諸佛國土，種種名、種種色、種種清",
    "T10n0279_061:0327b21": "淨、種種住處、種種形相。如是一切諸國土中，",
    "T10n0279_061:0327b22": "皆有大菩薩坐於道場師子座上成等正覺，",
    "T10n0279_061:0327b23": "菩薩大眾前後圍遶，諸世間主而為供養；或",
    "T10n0279_061:0327b24": "見於不可說佛剎量大眾會中，出妙音聲充",
    "T10n0279_061:0327b25": "滿法界，轉正法輪；或見在天宮殿、龍宮殿、夜",
    "T10n0279_061:0327b26": "叉宮殿，乾闥婆、阿脩羅、迦樓羅、緊那羅、摩睺",
    "T10n0279_061:0327b27": "羅伽、人、非人等諸宮殿中，或在人間村邑聚",
    "T10n0279_061:0327b28": "落、王都大處，現種種姓、種種名、種種身、種",
    "T10n0279_061:0327b29": "種相、種種光明，住種種威儀，入種種三昧，現",
    "T10n0279_061:0327c01": "種種神變，或時自以種種言音，或令種種諸",
    "T10n0279_061:0327c02": "菩薩等在於種種大眾會中種種言辭說種",
    "T10n0279_061:0327c03": "種法。如此會中，菩薩大眾見於如是諸佛如",
    "T10n0279_061:0327c04": "來甚深三昧大神通力；如是盡法界、虛空界，",
    "T10n0279_061:0327c05": "東、西、南、北、四維、上、下一切方海中，依於眾生",
    "T10n0279_061:0327c06": "心想而住，始從前際至今現在，一切國土身、",
    "T10n0279_061:0327c07": "一切眾生身、一切虛空道，其中一一毛端量",
    "T10n0279_061:0327c08": "處，一一各有微塵數剎種種業起次第而住，",
    "T10n0279_061:0327c09": "悉有道場菩薩眾會，皆亦如是見佛神力，不",
    "T10n0279_061:0327c10": "壞三世，不壞世間，於一切眾生心中現其影",
    "T10n0279_061:0327c11": "像，隨一切眾生心樂出妙言音，普入一切眾",
    "T10n0279_061:0327c12": "會中，普現一切眾生前，色相有別，智慧無",
    "T10n0279_061:0327c13": "異，隨其所應開示佛法，教化調伏一切眾生",
    "T10n0279_061:0327c14": "未曾休息。其有見此佛神力者，皆是毘盧遮",
    "T10n0279_061:0327c15": "那如來於往昔時善根攝受，或昔曾以四攝",
    "T10n0279_061:0327c16": "所攝，或是見聞憶念親近之所成熟，或是往",
    "T10n0279_061:0327c17": "昔教其令發阿耨多羅三藐三菩提心，或是",
    "T10n0279_061:0327c18": "往昔於諸佛所同種善根，或是過去以一切",
    "T10n0279_061:0327c19": "智善巧方便教化成熟。是故皆得入於如來",
    "T10n0279_061:0327c20": "不可思議甚深三昧，盡法界、虛空界大神通",
    "T10n0279_061:0327c21": "力：或入法身，或入色身，或入往昔所成就行，",
    "T10n0279_061:0327c22": "或入圓滿諸波羅蜜，或入莊嚴清淨行輪，或",
    "T10n0279_061:0327c23": "入菩薩諸地，或入成正覺力，或入佛所住三",
    "T10n0279_061:0327c24": "昧無差別大神變，或入如來力、無畏智，或入",
    "T10n0279_061:0327c25": "佛無礙辯才海。彼諸菩薩以種種解、種種道、",
    "T10n0279_061:0327c26": "種種門、種種入、種種理趣、種種隨順、種種智",
    "T10n0279_061:0327c27": "慧、種種助道、種種方便、種種三昧，入如是",
    "T10n0279_061:0327c28": "等十不可說佛剎微塵數佛神變海方便門。",
    "T10n0279_061:0327c29": "云何種種三昧？所謂：普莊嚴法界三昧、普照",
    "T10n0279_061:0328a01": "一切三世無礙境界三昧、法界無差別智光",
    "T10n0279_061:0328a02": "明三昧、入如來境界不動轉三昧、普照無邊",
    "T10n0279_061:0328a03": "虛空三昧、入如來力三昧、佛無畏勇猛奮迅",
    "T10n0279_061:0328a04": "莊嚴三昧、一切法界旋轉藏三昧、如月普現",
    "T10n0279_061:0328a05": "一切法界以無礙音大開演三昧、普清淨法",
    "T10n0279_061:0328a06": "光明三昧、無礙繒法王幢三昧、一一境界中",
    "T10n0279_061:0328a07": "悉見一切諸佛海三昧、於一切世間悉現身",
    "T10n0279_061:0328a08": "三昧、入如來無差別身境界三昧、隨一切世",
    "T10n0279_061:0328a09": "間轉大悲藏三昧、知一切法無有迹三昧、知",
    "T10n0279_061:0328a10": "一切法究竟寂滅三昧、雖無所得而能變化",
    "T10n0279_061:0328a11": "普現世間三昧、普入一切剎三昧、莊嚴一切",
    "T10n0279_061:0328a12": "佛剎成正覺三昧、觀一切世間主色相差別",
    "T10n0279_061:0328a13": "三昧、觀一切眾生境界無障礙三昧、能出生",
    "T10n0279_061:0328a14": "一切如來母三昧、能修行入一切佛海功德",
    "T10n0279_061:0328a15": "道三昧、一一境界中出現神變盡未來際三",
    "T10n0279_061:0328a16": "昧、入一切如來本事海三昧、盡未來際護持",
    "T10n0279_061:0328a17": "一切如來種性三昧、以決定解力令現在十",
    "T10n0279_061:0328a18": "方一切佛剎海皆清淨三昧、一念中普照一",
    "T10n0279_061:0328a19": "切佛所住三昧、入一切境界無礙際三昧、令",
    "T10n0279_061:0328a20": "一切世界為一佛剎三昧、出一切佛變化身",
    "T10n0279_061:0328a21": "三昧、以金剛王智知一切諸根海三昧、知一",
    "T10n0279_061:0328a22": "切如來同一身三昧、知一切法界所安立悉",
    "T10n0279_061:0328a23": "住心念際三昧、於一切法界廣大國土中示",
    "T10n0279_061:0328a24": "現涅槃三昧、令住最上處三昧、於一切佛剎",
    "T10n0279_061:0328a25": "現種種眾生差別身三昧、普入一切佛智慧",
    "T10n0279_061:0328a26": "三昧、知一切法性相三昧、一念普知三世法",
    "T10n0279_061:0328a27": "三昧、念念中普現法界身三昧、以師子勇猛",
    "T10n0279_061:0328a28": "智知一切如來出興次第三昧、於一切法界",
    "T10n0279_061:0328a29": "境界慧眼圓滿三昧、勇猛趣向十力三昧、放",
    "T10n0279_061:0328b01": "一切功德圓滿光明普照世間三昧、不動藏",
    "T10n0279_061:0328b02": "三昧、說一法普入一切法三昧、於一法以一",
    "T10n0279_061:0328b03": "切言音差別訓釋三昧、演說一切佛無二法三",
    "T10n0279_061:0328b04": "昧、知三世無礙際三昧、知一切劫無差別三",
    "T10n0279_061:0328b05": "昧、入十力微細方便三昧、於一切劫成就一",
    "T10n0279_061:0328b06": "切菩薩行不斷絕三昧、十方普現身三昧、於",
    "T10n0279_061:0328b07": "法界自在成正覺三昧、生一切安隱受三昧、",
    "T10n0279_061:0328b08": "出一切莊嚴具莊嚴虛空界三昧、念念中出",
    "T10n0279_061:0328b09": "等眾生數變化身雲三昧、如來淨空月光明",
    "T10n0279_061:0328b10": "三昧、常見一切如來住虛空三昧、開示一切",
    "T10n0279_061:0328b11": "佛莊嚴三昧、照明一切法義燈三昧、照十力",
    "T10n0279_061:0328b12": "境界三昧、三世一切佛幢想三昧、一切佛一",
    "T10n0279_061:0328b13": "密藏三昧、念念中所作皆究竟三昧、無盡福",
    "T10n0279_061:0328b14": "德藏三昧、見無邊佛境界三昧、堅住一切法",
    "T10n0279_061:0328b15": "三昧、現一切如來變化悉令知見三昧、念念",
    "T10n0279_061:0328b16": "中佛日常出現三昧、一日中悉知三世所有",
    "T10n0279_061:0328b17": "法三昧、普音演說一切法性寂滅三昧、見一",
    "T10n0279_061:0328b18": "切佛自在力三昧、法界開敷蓮華三昧、觀諸",
    "T10n0279_061:0328b19": "法如虛空無住處三昧、十方海普入一方三",
    "T10n0279_061:0328b20": "昧、入一切法界無源底三昧、一切法海三昧、",
    "T10n0279_061:0328b21": "以寂靜身放一切光明三昧、一念中現一切",
    "T10n0279_061:0328b22": "神通大願三昧、一切時一切處成正覺三昧、",
    "T10n0279_061:0328b23": "以一莊嚴入一切法界三昧、普現一切諸佛",
    "T10n0279_061:0328b24": "身三昧、知一切眾生廣大殊勝神通智三昧、",
    "T10n0279_061:0328b25": "一念中其身遍法界三昧、現一乘淨法界三",
    "T10n0279_061:0328b26": "昧、入普門法界示現大莊嚴三昧、住持一切",
    "T10n0279_061:0328b27": "佛法輪三昧、以一切法門莊嚴一法門三昧、",
    "T10n0279_061:0328b28": "以因陀羅網願行攝一切眾生界三昧、分別",
    "T10n0279_061:0328b29": "一切世界門三昧、乘蓮華自在遊步三昧、知",
    "T10n0279_061:0328c01": "一切眾生種種差別神通智三昧、令其身恒",
    "T10n0279_061:0328c02": "現一切眾生前三昧、知一切眾生差別音聲",
    "T10n0279_061:0328c03": "言辭海三昧、知一切眾生差別智神通三昧、",
    "T10n0279_061:0328c04": "大悲平等藏三昧、一切佛入如來際三昧、觀",
    "T10n0279_061:0328c05": "察一切如來解脫處師子頻申三昧……。菩薩以",
    "T10n0279_061:0328c06": "如是等不可說佛剎微塵數三昧，入毘盧遮",
    "T10n0279_061:0328c07": "那如來念念充滿一切法界三昧神變海。其",
    "T10n0279_061:0328c08": "諸菩薩皆悉具足大智神通，明利自在，住",
    "T10n0279_061:0328c09": "於諸地，以廣大智普觀一切；從諸智慧種性",
    "T10n0279_061:0328c10": "而生，一切智智常現在前，得離癡翳清淨智",
    "T10n0279_061:0328c11": "眼，為諸眾生作調御師；住佛平等，於一切",
    "T10n0279_061:0328c12": "法無有分別；了達境界，知諸世間性皆寂",
    "T10n0279_061:0328c13": "滅無有依處；普詣一切諸佛國土而無所著，",
    "T10n0279_061:0328c14": "悉能觀察一切諸法而無所住，遍入一切妙",
    "T10n0279_061:0328c15": "法宮殿而無所來；教化調伏一切世間，普為",
    "T10n0279_061:0328c16": "眾生現安隱處；智慧解脫，為其所行；恒以智",
    "T10n0279_061:0328c17": "身住離貪際，超諸有海，示真實際；智光圓",
    "T10n0279_061:0328c18": "滿，普見諸法；住於三昧，堅固不動；於諸眾",
    "T10n0279_061:0328c19": "生恒起大悲，知諸法門悉皆如幻，一切眾",
    "T10n0279_061:0328c20": "生悉皆如夢，一切如來悉皆如影，一切言音",
    "T10n0279_061:0328c21": "悉皆如響，一切諸法悉皆如化；善能積集殊",
    "T10n0279_061:0328c22": "勝行願，智慧圓滿，清淨善巧，心極寂靜；善入",
    "T10n0279_061:0328c23": "一切總持境界，具三昧力，勇猛無怯；獲明智",
    "T10n0279_061:0328c24": "眼，住法界際，到一切法無所得處；修習無涯",
    "T10n0279_061:0328c25": "智慧大海，到智波羅蜜究竟彼岸，為般若波",
    "T10n0279_061:0328c26": "羅蜜之所攝持；以神通波羅蜜普入世間，依",
    "T10n0279_061:0328c27": "三昧波羅蜜得心自在；以不顛倒智知一",
    "T10n0279_061:0328c28": "切義，以巧分別智開示法藏，以現了智訓釋",
    "T10n0279_061:0328c29": "文辭，以大願力說法無盡，以無所畏大師",
    "T10n0279_061:0329a01": "子吼；常樂觀察無依處法，以淨法眼普觀一",
    "T10n0279_061:0329a02": "切，以淨智月照世成壞，以智慧光照真實",
    "T10n0279_061:0329a03": "諦；福德智慧如金剛山，一切譬諭所不能",
    "T10n0279_061:0329a04": "及；善觀諸法，慧根增長；勇猛精進，摧伏眾",
    "T10n0279_061:0329a05": "魔；無量智慧，威光熾盛；其身超出一切世間，",
    "T10n0279_061:0329a06": "得一切法無礙智慧，善能悟解盡、無盡際；住",
    "T10n0279_061:0329a07": "於普際，入真實際，無相觀智常現在前；善巧",
    "T10n0279_061:0329a08": "成就諸菩薩行，以無二智知諸境界，普見一",
    "T10n0279_061:0329a09": "切世間諸趣，遍往一切諸佛國土；智燈圓滿，",
    "T10n0279_061:0329a10": "於一切法無諸暗障，放淨法光照十方界；為",
    "T10n0279_061:0329a11": "諸世間真實福田，若見若聞所願皆滿，福德",
    "T10n0279_061:0329a12": "高大超諸世間，勇猛無畏摧諸外道；演微妙",
    "T10n0279_061:0329a13": "音遍一切剎，普見諸佛心無厭足；於佛法",
    "T10n0279_061:0329a14": "身已得自在，隨所應化而為現身，一身充",
    "T10n0279_061:0329a15": "滿一切佛剎；已得自在清淨神通，乘大智舟，",
    "T10n0279_061:0329a16": "所往無礙，智慧圓滿周遍法界；譬如日出普",
    "T10n0279_061:0329a17": "照世間，隨眾生心現其色像；知諸眾生根",
    "T10n0279_061:0329a18": "性欲樂，入一切法無諍境界；知諸法性無生",
    "T10n0279_061:0329a19": "無起，能令小大自在相入；決了佛地甚深之",
    "T10n0279_061:0329a20": "趣，以無盡句說甚深義，於一句中演說一切",
    "T10n0279_061:0329a21": "修多羅海；獲大智慧陀羅尼身，凡所受持永",
    "T10n0279_061:0329a22": "無忘失；一念能憶無量劫事，一念悉知三世",
    "T10n0279_061:0329a23": "一切諸眾生智；恒以一切陀羅尼門，演說無",
    "T10n0279_061:0329a24": "邊諸佛法海，常轉不退清淨法輪，令諸眾生",
    "T10n0279_061:0329a25": "皆生智慧；得佛境界智慧光明，入於善見",
    "T10n0279_061:0329a26": "甚深三昧；入一切法無障礙際，於一切法勝",
    "T10n0279_061:0329a27": "智自在，一切境界清淨莊嚴；普入十方一切",
    "T10n0279_061:0329a28": "法界，隨其方所靡不咸至；一一塵中現成正",
    "T10n0279_061:0329a29": "覺，於無色性現一切色，以一切方普入一",
    "T10n0279_061:0329b01": "方。其諸菩薩具如是等無邊福智功德之藏，",
    "T10n0279_061:0329b02": "常為諸佛之所稱歎，種種言辭說其功德不",
    "T10n0279_061:0329b03": "能令盡，靡不咸在逝多林中，深入如來功德",
    "T10n0279_061:0329b04": "大海，悉見於佛光明所照。爾時，諸菩薩得",
    "T10n0279_061:0329b05": "不思議正法光明，心大歡喜，各於其身及以",
    "T10n0279_061:0329b06": "樓閣、諸莊嚴具，并其所坐師子之座，遍逝多",
    "T10n0279_061:0329b07": "林一切物中，化現種種大莊嚴雲，充滿一切",
    "T10n0279_061:0329b08": "十方法界。所謂：於念念中放大光明雲，充滿",
    "T10n0279_061:0329b09": "十方，悉能開悟一切眾生；出一切摩尼寶鈴",
    "T10n0279_061:0329b10": "雲，充滿十方，出微妙音，稱揚讚歎三世諸佛",
    "T10n0279_061:0329b11": "一切功德；出一切音樂雲，充滿十方，音中演",
    "T10n0279_061:0329b12": "說一切眾生諸業果報；出一切菩薩種種願",
    "T10n0279_061:0329b13": "行色相雲，充滿十方，說諸菩薩所有大願；出",
    "T10n0279_061:0329b14": "一切如來自在變化雲，充滿十方，演出一切",
    "T10n0279_061:0329b15": "諸佛如來語言音聲；出一切菩薩相好莊嚴",
    "T10n0279_061:0329b16": "身雲，充滿十方，說諸如來於一切國土出興",
    "T10n0279_061:0329b17": "次第；出三世如來道場雲，充滿十方，現一",
    "T10n0279_061:0329b18": "切如來成等正覺功德莊嚴；出一切龍王雲，",
    "T10n0279_061:0329b19": "充滿十方，雨一切諸香；出一切世主身雲，充",
    "T10n0279_061:0329b20": "滿十方，演說普賢菩薩之行；出一切寶莊嚴",
    "T10n0279_061:0329b21": "清淨佛剎雲，充滿十方，現一切如來轉正法",
    "T10n0279_061:0329b22": "輪。是諸菩薩以得不思議法光明故，法應如",
    "T10n0279_061:0329b23": "是，出興此等不可說佛剎微塵數大神變莊",
    "T10n0279_061:0329b24": "嚴雲。爾時，文殊師利菩薩，承佛神力，欲重",
    "T10n0279_061:0329b25": "宣此逝多林中諸神變事，觀察十方而說頌",
    "T10n0279_061:0329b26": "言：",
    "T10n0279_061:0329b27": "「汝應觀此逝多林，　　以佛威神廣無際，",
    "T10n0279_061:0329b28": "一切莊嚴皆示現，　　十方法界悉充滿。",
    "T10n0279_061:0329b29": "十方一切諸國土，　　無邊品類大莊嚴，",
    "T10n0279_061:0329c01": "於其座等境界中，　　色像分明皆顯現。",
    "T10n0279_061:0329c02": "從諸佛子毛孔出，　　種種莊嚴寶焰雲，",
    "T10n0279_061:0329c03": "及發如來微妙音，　　遍滿十方一切剎。",
    "T10n0279_061:0329c04": "寶樹華中現妙身，　　其身色相等梵王，",
    "T10n0279_061:0329c05": "從禪定起而遊步，　　進止威儀恒寂靜。",
    "T10n0279_061:0329c06": "如來一一毛孔內，　　常現難思變化身，",
    "T10n0279_061:0329c07": "皆如普賢大菩薩，　　種種諸相為嚴好。",
    "T10n0279_061:0329c08": "逝多林上虛空中，　　所有莊嚴發妙音，",
    "T10n0279_061:0329c09": "普說三世諸菩薩，　　成就一切功德海。",
    "T10n0279_061:0329c10": "逝多林中諸寶樹，　　亦出無量妙音聲，",
    "T10n0279_061:0329c11": "演說一切諸群生，　　種種業海各差別。",
    "T10n0279_061:0329c12": "林中所有眾境界，　　悉現三世諸如來，",
    "T10n0279_061:0329c13": "一一皆起大神通，　　十方剎海微塵數。",
    "T10n0279_061:0329c14": "十方所有諸國土，　　一切剎海微塵數，",
    "T10n0279_061:0329c15": "悉入如來毛孔中，　　次第莊嚴皆現覩。",
    "T10n0279_061:0329c16": "所有莊嚴皆現佛，　　數等眾生遍世間，",
    "T10n0279_061:0329c17": "一一咸放大光明，　　種種隨宜化群品。",
    "T10n0279_061:0329c18": "香焰眾華及寶藏，　　一切莊嚴殊妙雲，",
    "T10n0279_061:0329c19": "靡不廣大等虛空，　　遍滿十方諸國土。",
    "T10n0279_061:0329c20": "十方三世一切佛，　　所有莊嚴妙道場，",
    "T10n0279_061:0329c21": "於此園林境界中，　　一一色像皆明現。",
    "T10n0279_061:0329c22": "一切普賢諸佛子，　　百千劫海莊嚴剎，",
    "T10n0279_061:0329c23": "其數無量等眾生，　　莫不於此林中見。」",
    "T10n0279_061:0329c24": "爾時，彼諸菩薩，以佛三昧光明照故，即時得",
    "T10n0279_061:0329c25": "入如是三昧，一一皆得不可說佛剎微塵數",
    "T10n0279_061:0329c26": "大悲門，利益安樂一切眾生；於其身上一一",
    "T10n0279_061:0329c27": "毛孔，皆出不可說佛剎微塵數光明；一一光",
    "T10n0279_061:0329c28": "明，皆化現不可說佛剎微塵數菩薩。其身形",
    "T10n0279_061:0329c29": "相如世諸主，普現一切眾生之前，周匝遍",
    "T10n0279_061:0330a01": "滿十方法界，種種方便教化調伏，或現不可",
    "T10n0279_061:0330a02": "說佛剎微塵數諸天宮殿無常門，或現不可",
    "T10n0279_061:0330a03": "說佛剎微塵數一切眾生受生門，或現不可",
    "T10n0279_061:0330a04": "說佛剎微塵數一切菩薩修行門，或現不可",
    "T10n0279_061:0330a05": "說佛剎微塵數夢境門，或現不可說佛剎微",
    "T10n0279_061:0330a06": "塵數菩薩大願門，或現不可說佛剎微塵數",
    "T10n0279_061:0330a07": "震動世界門，或現不可說佛剎微塵數分別",
    "T10n0279_061:0330a08": "世界門，或現不可說佛剎微塵數現生世界",
    "T10n0279_061:0330a09": "門，或現不可說佛剎微塵數檀波羅蜜門，或",
    "T10n0279_061:0330a10": "現不可說佛剎微塵數一切如來修諸功德種",
    "T10n0279_061:0330a11": "種苦行尸波羅蜜門，或現不可說佛剎微塵數",
    "T10n0279_061:0330a12": "割截肢體羼提波羅蜜門，或現不可說佛剎",
    "T10n0279_061:0330a13": "微塵數勤修毘梨耶波羅蜜門，或現不可說",
    "T10n0279_061:0330a14": "佛剎微塵數一切菩薩修諸三昧禪定解脫",
    "T10n0279_061:0330a15": "門，或現不可說佛剎微塵數佛道圓滿智光",
    "T10n0279_061:0330a16": "明門，或現不可說佛剎微塵數勤求佛法為",
    "T10n0279_061:0330a17": "一文一句故捨無數身命門，或現不可說佛",
    "T10n0279_061:0330a18": "剎微塵數親近一切佛諮問一切法心無疲厭",
    "T10n0279_061:0330a19": "門，或現不可說佛剎微塵數隨諸眾生時節",
    "T10n0279_061:0330a20": "欲樂往詣其所方便成熟令住一切智海光明",
    "T10n0279_061:0330a21": "門，或現不可說佛剎微塵數降伏眾魔制諸",
    "T10n0279_061:0330a22": "外道顯現菩薩福智力門，或現不可說佛剎",
    "T10n0279_061:0330a23": "微塵數知一切工巧明智門，或現不可說佛",
    "T10n0279_061:0330a24": "剎微塵數知一切眾生差別明智門，或現不可",
    "T10n0279_061:0330a25": "說佛剎微塵數知一切法差別明智門，或現",
    "T10n0279_061:0330a26": "不可說佛剎微塵數知一切眾生心樂差別明",
    "T10n0279_061:0330a27": "智門，或現不可說佛剎微塵數知一切眾生",
    "T10n0279_061:0330a28": "根行、煩惱、習氣明智門，或現不可說佛剎微",
    "T10n0279_061:0330a29": "塵數知一切眾生種種業明智門，或現不可",
    "T10n0279_061:0330b01": "說佛剎微塵數開悟一切眾生門……。以如是等",
    "T10n0279_061:0330b02": "不可說佛剎微塵數方便門，往詣一切眾生",
    "T10n0279_061:0330b03": "住處而成熟之。所謂：或往天宮，或往龍宮，",
    "T10n0279_061:0330b04": "或往夜叉、乾闥婆、阿脩羅、迦樓羅、緊那羅、摩睺",
    "T10n0279_061:0330b05": "羅伽宮，或往梵王宮，或往人王宮，或往閻羅",
    "T10n0279_061:0330b06": "王宮，或往畜生、餓鬼、地獄之所住處，以平等",
    "T10n0279_061:0330b07": "大悲、平等大願、平等智慧、平等方便攝諸眾",
    "T10n0279_061:0330b08": "生。或有見已而調伏者，或有聞已而調伏者，",
    "T10n0279_061:0330b09": "或有憶念而調伏者，或聞音聲而調伏者，或",
    "T10n0279_061:0330b10": "聞名號而調伏者，或見圓光而調伏者，或見",
    "T10n0279_061:0330b11": "光網而調伏者；隨諸眾生心之所樂，皆詣其",
    "T10n0279_061:0330b12": "所令其獲益。佛子！此逝多林一切菩薩，為",
    "T10n0279_061:0330b13": "欲成熟諸眾生故，或時現處種種嚴飾諸宮",
    "T10n0279_061:0330b14": "殿中，或時示現住自樓閣寶師子座，道場眾",
    "T10n0279_061:0330b15": "會所共圍遶，周遍十方皆令得見，然亦不離",
    "T10n0279_061:0330b16": "此逝多林如來之所。佛子！此諸菩薩，或時示",
    "T10n0279_061:0330b17": "現無量化身雲，或現其身獨一無侶。所謂：或",
    "T10n0279_061:0330b18": "現沙門身，或現婆羅門身，或現苦行身，或",
    "T10n0279_061:0330b19": "現充盛身，或現醫王身，或現商主身，或現淨",
    "T10n0279_061:0330b20": "命身，或現妓樂身，或現奉事諸天身，或現",
    "T10n0279_061:0330b21": "工巧技術身。往詣一切村營城邑、王都聚",
    "T10n0279_061:0330b22": "落、諸眾生所，隨其所應，以種種形相、種種威",
    "T10n0279_061:0330b23": "儀、種種音聲、種種言論、種種住處，於一切世",
    "T10n0279_061:0330b24": "間猶如帝網行菩薩行。或說一切世間工巧",
    "T10n0279_061:0330b25": "事業，或說一切智慧照世明燈，或說一切眾",
    "T10n0279_061:0330b26": "生業力所莊嚴，或說十方國土建立諸乘位，",
    "T10n0279_061:0330b27": "或說智燈所照一切法境界，教化成就一切",
    "T10n0279_061:0330b28": "眾生，而亦不離此逝多林如來之所。",
    "T10n0279_061:0330b29": "爾時，文殊師利童子從善住樓閣出，與無量",
    "T10n0279_061:0330c01": "同行菩薩，及常隨侍衛諸金剛神、普為眾生",
    "T10n0279_061:0330c02": "供養諸佛諸身眾神、久發堅誓願常隨從諸",
    "T10n0279_061:0330c03": "足行神、樂聞妙法主地神、常修大悲主水神、",
    "T10n0279_061:0330c04": "智光照耀主火神、摩尼為冠主風神、明練十",
    "T10n0279_061:0330c05": "方一切儀式主方神、專勤除滅無明黑暗主",
    "T10n0279_061:0330c06": "夜神、一心匪懈闡明佛日主晝神、莊嚴法界",
    "T10n0279_061:0330c07": "一切虛空主空神、普度眾生超諸有海主海",
    "T10n0279_061:0330c08": "神、常勤積集趣一切智助道善根高大如山主",
    "T10n0279_061:0330c09": "山神、常勤守護一切眾生菩提心城主城神、",
    "T10n0279_061:0330c10": "常勤守護一切智智無上法城諸大龍王、常",
    "T10n0279_061:0330c11": "勤守護一切眾生諸夜叉王、常令眾生增長",
    "T10n0279_061:0330c12": "歡喜乾闥婆王、常勤除滅諸餓鬼趣鳩槃荼",
    "T10n0279_061:0330c13": "王、恒願拔濟一切眾生出諸有海迦樓羅王、",
    "T10n0279_061:0330c14": "願得成就諸如來身高出世間阿脩羅王、見",
    "T10n0279_061:0330c15": "佛歡喜曲躬恭敬摩睺羅伽王、常厭生死恒",
    "T10n0279_061:0330c16": "樂見佛諸大天王、尊重於佛讚歎供養諸大",
    "T10n0279_061:0330c17": "梵王。文殊師利與如是等功德莊嚴諸菩薩",
    "T10n0279_061:0330c18": "眾，出自住處，來詣佛所，右遶世尊，經無量",
    "T10n0279_061:0330c19": "匝，以諸供具種種供養；供養畢已，辭退南行，",
    "T10n0279_061:0330c20": "往於人間。",
    "T10n0279_061:0330c21": "爾時，尊者舍利弗承佛神力，見文殊師利菩",
    "T10n0279_061:0330c22": "薩，與諸菩薩眾會莊嚴，出逝多林，往於南方，",
    "T10n0279_061:0330c23": "遊行人間；作如是念：「我今當與文殊師利俱",
    "T10n0279_061:0330c24": "往南方。」時，尊者舍利弗與六千比丘，前後圍",
    "T10n0279_061:0330c25": "遶，出自住處，來詣佛所，頂禮佛足，具白世尊；",
    "T10n0279_061:0330c26": "世尊聽許，右遶三匝，辭退而去，往文殊師利",
    "T10n0279_061:0330c27": "所。此六千比丘是舍利弗自所同住，出家未",
    "T10n0279_061:0330c28": "久，所謂：海覺比丘、善生比丘、福光比丘、大童",
    "T10n0279_061:0330c29": "子比丘、電生比丘、淨行比丘、天德比丘、君慧",
    "T10n0279_061:0331a01": "比丘、梵勝比丘、寂慧比丘……。如是等，其數六千，",
    "T10n0279_061:0331a02": "悉曾供養無量諸佛，深植善根，解力廣大，信",
    "T10n0279_061:0331a03": "眼明徹，其心寬博，觀佛境界，了法本性，饒益",
    "T10n0279_061:0331a04": "眾生，常樂勤求諸佛功德，皆是文殊師利說",
    "T10n0279_061:0331a05": "法教化之所成就。爾時，尊者舍利弗在行道",
    "T10n0279_061:0331a06": "中觀諸比丘，告海覺言：「海覺！汝可觀察文殊",
    "T10n0279_061:0331a07": "師利菩薩清淨之身相好莊嚴，一切天人莫",
    "T10n0279_061:0331a08": "能思議。汝可觀察文殊師利圓光映徹，令無",
    "T10n0279_061:0331a09": "量眾生發歡喜心。汝可觀察文殊師利光網",
    "T10n0279_061:0331a10": "莊嚴，除滅眾生無量苦惱。汝可觀察文殊師",
    "T10n0279_061:0331a11": "利眾會具足，皆是菩薩往昔善根之所攝受。",
    "T10n0279_061:0331a12": "汝可觀察文殊師利所行之路，左右八步，平",
    "T10n0279_061:0331a13": "坦莊嚴。汝可觀察文殊師利所住之處，周迴",
    "T10n0279_061:0331a14": "十方常有道場隨逐而轉。汝可觀察文殊師",
    "T10n0279_061:0331a15": "利所行之路，具足無量福德莊嚴，左右兩邊",
    "T10n0279_061:0331a16": "有大伏藏，種種珍寶自然而出。汝可觀察文",
    "T10n0279_061:0331a17": "殊師利曾供養佛，善根所流，一切樹間出",
    "T10n0279_061:0331a18": "莊嚴藏。汝可觀察文殊師利，諸世間主雨供",
    "T10n0279_061:0331a19": "具雲，頂禮恭敬以為供養。汝可觀察文殊師",
    "T10n0279_061:0331a20": "利，十方一切諸佛如來將說法時，悉放眉間",
    "T10n0279_061:0331a21": "白毫相光來照其身，從頂上入。」爾時，尊者舍",
    "T10n0279_061:0331a22": "利弗為諸比丘稱揚讚歎、開示演說文殊師",
    "T10n0279_061:0331a23": "利童子有如是等無量功德具足莊嚴。彼諸",
    "T10n0279_061:0331a24": "比丘聞是說已，心意清淨，信解堅固，喜不自",
    "T10n0279_061:0331a25": "持，舉身踊躍，形體柔軟，諸根悅豫，憂苦悉",
    "T10n0279_061:0331a26": "除，垢障咸盡，常見諸佛，深求正法，具菩薩",
    "T10n0279_061:0331a27": "根，得菩薩力，大悲大願皆自出生，入於諸度",
    "T10n0279_061:0331a28": "甚深境界，十方佛海常現在前，於一切智深",
    "T10n0279_061:0331a29": "生信樂；即白尊者舍利弗言：「唯願大師將引",
    "T10n0279_061:0331b01": "我等，往詣於彼勝人之所。」時，舍利弗即與俱",
    "T10n0279_061:0331b02": "行，至其所已，白言：「仁者！此諸比丘，願得奉",
    "T10n0279_061:0331b03": "覲。」爾時，文殊師利童子，無量自在菩薩圍遶",
    "T10n0279_061:0331b04": "并其大眾，如象王迴觀諸比丘。時，諸比丘頂",
    "T10n0279_061:0331b05": "禮其足，合掌恭敬，作如是言：「我今奉見，恭敬",
    "T10n0279_061:0331b06": "禮拜，及餘所有一切善根。唯願仁者文殊師",
    "T10n0279_061:0331b07": "利、和尚舍利弗、世尊釋迦牟尼，皆悉證知！如",
    "T10n0279_061:0331b08": "仁所有如是色身、如是音聲、如是相好、如是",
    "T10n0279_061:0331b09": "自在，願我一切悉當具得。」爾時，文殊師利菩",
    "T10n0279_061:0331b10": "薩告諸比丘言：「比丘！若善男子、善女人，成就",
    "T10n0279_061:0331b11": "十種趣大乘法，則能速入如來之地，況菩薩",
    "T10n0279_061:0331b12": "地！何者為十？所謂：積集一切善根，心無疲厭。",
    "T10n0279_061:0331b13": "見一切佛承事供養，心無疲厭。求一切佛法，",
    "T10n0279_061:0331b14": "心無疲厭。行一切波羅蜜，心無疲厭。成就一",
    "T10n0279_061:0331b15": "切菩薩三昧，心無疲厭。次第入一切三世，心",
    "T10n0279_061:0331b16": "無疲厭。普嚴淨十方佛剎，心無疲厭。教化調",
    "T10n0279_061:0331b17": "伏一切眾生，心無疲厭。於一切剎一切劫中",
    "T10n0279_061:0331b18": "成就菩薩行，心無疲厭。為成熟一眾生故，修",
    "T10n0279_061:0331b19": "行一切佛剎微塵數波羅蜜，成就如來十力；",
    "T10n0279_061:0331b20": "如是次第，為成熟一切眾生界，成就如來一切",
    "T10n0279_061:0331b21": "力，心無疲厭。「比丘！若善男子、善女人，成就深",
    "T10n0279_061:0331b22": "信，發此十種無疲厭心，則能長養一切善根，",
    "T10n0279_061:0331b23": "捨離一切諸生死趣，超過一切世間種姓，",
    "T10n0279_061:0331b24": "不墮聲聞、辟支佛地，生一切如來家，具一切",
    "T10n0279_061:0331b25": "菩薩願，學習一切如來功德，修行一切菩薩",
    "T10n0279_061:0331b26": "諸行，得如來力，摧伏眾魔及諸外道，亦能除",
    "T10n0279_061:0331b27": "滅一切煩惱，入菩薩地，近如來地。」時，諸比",
    "T10n0279_061:0331b28": "丘聞此法已，則得三昧，名：無礙眼見一切佛",
    "T10n0279_061:0331b29": "境界。得此三昧故，悉見十方無量無邊一切",
    "T10n0279_061:0331c01": "世界諸佛如來，及其所有道場眾會；亦悉見",
    "T10n0279_061:0331c02": "彼十方世界一切諸趣所有眾生；亦悉見彼",
    "T10n0279_061:0331c03": "一切世界種種差別；亦悉見彼一切世界所",
    "T10n0279_061:0331c04": "有微塵；亦悉見彼諸世界中，一切眾生所住",
    "T10n0279_061:0331c05": "宮殿，以種種寶而為莊嚴；及亦聞彼諸佛如",
    "T10n0279_061:0331c06": "來種種言音演說諸法文辭訓釋，悉皆解了；",
    "T10n0279_061:0331c07": "亦能觀察彼世界中一切眾生諸根心欲；亦",
    "T10n0279_061:0331c08": "能憶念彼世界中一切眾生前後十生；亦能",
    "T10n0279_061:0331c09": "憶念彼世界中過去、未來各十劫事；亦能憶",
    "T10n0279_061:0331c10": "念彼諸如來十本生事、十成正覺、十轉法輪、",
    "T10n0279_061:0331c11": "十種神通、十種說法、十種教誡、十種辯才；又",
    "T10n0279_061:0331c12": "即成就十千菩提心、十千三昧、十千波羅蜜，",
    "T10n0279_061:0331c13": "悉皆清淨；得大智慧圓滿光明，得菩薩十神",
    "T10n0279_061:0331c14": "通，柔軟微妙，住菩提心，堅固不動。爾時，文殊",
    "T10n0279_061:0331c15": "師利菩薩勸諸比丘住普賢行；住普賢行已，",
    "T10n0279_061:0331c16": "入大願海；入大願海已，成就大願海。以成就",
    "T10n0279_061:0331c17": "大願海故，心清淨；心清淨故，身清淨；身清淨",
    "T10n0279_061:0331c18": "故，身輕利；身清淨、輕利故，得大神通無有退",
    "T10n0279_061:0331c19": "轉；得此神通故，不離文殊師利足下，普於十",
    "T10n0279_061:0331c20": "方一切佛所悉現其身，具足成就一切佛法。",
    "T10n0279_061:0331c21": "大方廣佛華嚴經卷第六十一"
}