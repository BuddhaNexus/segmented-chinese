{
    "T36n1736_022:0166b22": "21大方廣佛華嚴經隨疏演義鈔卷",
    "T36n1736_022:0166b23": "第二十二",
    "T36n1736_022:0166b25": "唐清涼山大華嚴寺沙門澄觀述",
    "T36n1736_022:0166b26": "第五經，自下第二同生眾。疏謂「不動真而成",
    "T36n1736_022:0166b27": "事」者，即事理無礙為方便，如涉有不迷於",
    "T36n1736_022:0166b28": "空。次「巧以因門契果」者，即事事無礙之方",
    "T36n1736_022:0166b29": "便，因果交徹故。疏「竪通四上」等者，並如〈世",
    "T36n1736_022:0166c01": "界成就品〉。略言竪者，即於一處有四上",
    "T36n1736_022:0166c02": "故。以法性之土為三土體，故本遍常。自受",
    "T36n1736_022:0166c03": "用土量周法界，一如法性。他受用土及變",
    "T36n1736_022:0166c04": "化土不離上二，猶如物影不離空及日光。",
    "T36n1736_022:0166c05": "而地受用及變化土，隨心異見，亦如兩影互",
    "T36n1736_022:0166c06": "相涉入，故一塵中則有四土。橫遍法界，即",
    "T36n1736_022:0166c07": "十方一切差別國土。「橫竪相融」者，以竪融",
    "T36n1736_022:0166c08": "橫則一塵之中有十方國土，以橫融竪則",
    "T36n1736_022:0166c09": "一塵四土常遍十方。結成可知。疏「前半頌",
    "T36n1736_022:0166c10": "明總遍別中」者，然則能遍所遍不離依正，",
    "T36n1736_022:0166c11": "依正各二：一總、二別。全佛身為正之總，一毛",
    "T36n1736_022:0166c12": "孔等為正之別；一佛國土為依之總，一微塵",
    "T36n1736_022:0166c13": "等為依之別。今以前半佛遍塵中，故云總",
    "T36n1736_022:0166c14": "遍別中。言「體用無礙」者，上句是體，無去來",
    "T36n1736_022:0166c15": "故。下句是用，現諸土故。亦是總遍，總者身",
    "T36n1736_022:0166c16": "遍國故。餘可思之。疏「如不入海安能得寶」，",
    "T36n1736_022:0166c17": "即《淨名．觀佛道品》「譬如不下巨海則不能",
    "T36n1736_022:0166c18": "得無價寶珠。如是不入煩惱大海則不能",
    "T36n1736_022:0166c19": "得一切智寶。」疏「經云：水銀和真金，能塗諸",
    "T36n1736_022:0166c20": "色像」等者，金如法身，水銀如般若，以般若",
    "T36n1736_022:0166c21": "照機，真身隨感故。天台智者亦用此義，以",
    "T36n1736_022:0166c22": "釋《法華》壽量應用。疏「若結跏趺坐身安入三",
    "T36n1736_022:0166c23": "昧」等者，等取餘偈云「威德人敬仰，如日照",
    "T36n1736_022:0166c24": "天下，除睡嬾覆心。身輕不疲倚，覺悟亦輕",
    "T36n1736_022:0166c25": "便，安坐如龍蟠。見畫跏趺坐，魔王亦驚怖，",
    "T36n1736_022:0166c26": "何況入道人，安坐不傾動。」即第八論。疏「然",
    "T36n1736_022:0166c27": "三世平等」下，重釋善住三世平等智地。文中",
    "T36n1736_022:0166c28": "三：初指前標舉、二「且依」下別明義相、三「依",
    "T36n1736_022:0166c29": "此釋者」下結釋善住智地之言。二中即正",
    "T36n1736_022:0167a01": "釋三世平等，於中三：初唯約佛，如〈問明品〉",
    "T36n1736_022:0167a02": "「十方諸如來，同共一法身」等。二唯約生，六",
    "T36n1736_022:0167a03": "道雖差，皆三雜染。三「若生佛相望」下，生佛對",
    "T36n1736_022:0167a04": "說平等之義。於中二：先異時平等、後同時平",
    "T36n1736_022:0167a05": "等。前中，先總言等；後「此約三世」下，別示義",
    "T36n1736_022:0167a06": "相，便引《涅槃》四出偈釋。今先敘彼經，後方",
    "T36n1736_022:0167a07": "釋疏。疏言「四出偈」者，四處出故，亦名四住，",
    "T36n1736_022:0167a08": "一即第十經中出、二即十七經、三即二十七",
    "T36n1736_022:0167a09": "經、四即二十八經。初段即〈如來性品〉、南經第",
    "T36n1736_022:0167a10": "九〈菩薩品〉。文殊師利白佛言：「世尊！今此純陀",
    "T36n1736_022:0167a11": "者，猶有疑心。」佛徵文殊。文殊師利言：「純",
    "T36n1736_022:0167a12": "陀心疑如來常住，以得知見佛性力故。若",
    "T36n1736_022:0167a13": "見佛性而為常者，本未見時應是無常。若",
    "T36n1736_022:0167a14": "本無常，後亦應爾。何以故？如世間物，本無今",
    "T36n1736_022:0167a15": "有、已有還無，如是等物悉是無常。以是義",
    "T36n1736_022:0167a16": "故，諸佛菩薩聲聞緣覺無有差別。」爾時世尊",
    "T36n1736_022:0167a17": "即說偈言：「本有今無、本無今有，三世有法，",
    "T36n1736_022:0167a18": "無有是處。善男子！以是義故，諸佛菩薩聲",
    "T36n1736_022:0167a19": "聞緣覺，亦有差別亦無差別。」文殊師利讚",
    "T36n1736_022:0167a20": "言：「善哉！誠如聖教。我今始解諸佛菩薩聲聞",
    "T36n1736_022:0167a21": "緣覺，亦有差別亦無差別。」佛更不說，迦葉",
    "T36n1736_022:0167a22": "便請佛說。如來便為引長者𤚲牛之喻以",
    "T36n1736_022:0167a23": "況佛性。乳色皆一，如性無異。上第一出竟。",
    "T36n1736_022:0167a24": "第二出即第十七經〈梵行品〉、南經十五。因為",
    "T36n1736_022:0167a25": "迦葉說無所得竟，迦葉領解，更欲請問無",
    "T36n1736_022:0167a26": "所得義。舉佛先說本有今無偈問，如來為",
    "T36n1736_022:0167a27": "答云：「本有者，我昔本有無量煩惱故。以煩",
    "T36n1736_022:0167a28": "惱故，現在無有大般涅槃。言本無者，本",
    "T36n1736_022:0167a29": "無般若波羅蜜。以無般若波羅蜜故，現在",
    "T36n1736_022:0167b01": "具有諸煩惱結。」此釋上半。「若有沙門婆羅",
    "T36n1736_022:0167b02": "門，若天若魔若梵若人，說言如來去來現",
    "T36n1736_022:0167b03": "在有煩惱者，無有是處。」此釋下半。下略經",
    "T36n1736_022:0167b04": "意有二：一明本有父母之身、無金剛身，本",
    "T36n1736_022:0167b05": "無三十二相，具有四百四病。二云本有",
    "T36n1736_022:0167b06": "無常無我等，今無無上菩提。本無見佛性，",
    "T36n1736_022:0167b07": "今有無常等。總有八段，大意多同，皆明本",
    "T36n1736_022:0167b08": "有，有世間妄因；今無，無出世真德。本無，無",
    "T36n1736_022:0167b09": "出世因；今有，有世間妄法。結云「我或知言",
    "T36n1736_022:0167b10": "不知，有相言無相，隨宜化物耳。」上即第二",
    "T36n1736_022:0167b11": "出竟。第三出，即二十七經、南經二十五〈師子",
    "T36n1736_022:0167b12": "吼品〉。「因說一切眾生定得菩提，是故我說",
    "T36n1736_022:0167b13": "一切眾生定有佛性。一切眾生真實未有三",
    "T36n1736_022:0167b14": "十二相八十種好。以是義故，我說偈云『本",
    "T36n1736_022:0167b15": "有今無』等。善男子！凡有有三種：一未來有、",
    "T36n1736_022:0167b16": "二現在有、三過去有。一切眾生未來當有無",
    "T36n1736_022:0167b17": "上菩提，是名佛性。一切眾生現在悉有煩",
    "T36n1736_022:0167b18": "惱，是故現在無有三十二相八十種好。一切",
    "T36n1736_022:0167b19": "眾生過去之世有斷煩惱，是故現在得見",
    "T36n1736_022:0167b20": "佛性。以是義故，我常宣說一切眾生乃至",
    "T36n1736_022:0167b21": "一闡提亦有佛性，未來有故。如有乳者，問",
    "T36n1736_022:0167b22": "言有酥。」上即第三出竟。第四出，即二十八",
    "T36n1736_022:0167b23": "經、南經二十六。因明食為命因，非即食為",
    "T36n1736_022:0167b24": "命，故說此偈「本有今無」等。五敘古人不得",
    "T36n1736_022:0167b25": "論意。釋曰：上四處經，偈意大同而用小異。諸",
    "T36n1736_022:0167b26": "公多於第十經中廣釋其相。遠公引十七",
    "T36n1736_022:0167b27": "經意，釋云：上二句自立道理，下二句破他",
    "T36n1736_022:0167b28": "定義。釋上二句，一同第十七經。釋下二句",
    "T36n1736_022:0167b29": "云：此文語略，亦合云三世無法，亦無是處。",
    "T36n1736_022:0167c01": "意云：於佛，煩惱昔有，今已斷竟，故三世有法",
    "T36n1736_022:0167c02": "無有是處。涅槃昔無，今已證竟，言三世無",
    "T36n1736_022:0167c03": "法，亦無是處。於眾生，反此可知。故無一",
    "T36n1736_022:0167c04": "法三世定有、三世定無。此意明必互有互",
    "T36n1736_022:0167c05": "無。次通難意云：佛今現證，有異二乘，故非",
    "T36n1736_022:0167c06": "無差。彼亦當得，則亦無差別。此答文殊",
    "T36n1736_022:0167c07": "疑。又云：佛今已證，何得難言後亦無常。釋",
    "T36n1736_022:0167c08": "曰：此通純陀疑，諸公大同此意，則成此偈",
    "T36n1736_022:0167c09": "但是三世有無之法，如何能通純陀之難？難",
    "T36n1736_022:0167c10": "意正云：由見佛性而為常者，見既有始，",
    "T36n1736_022:0167c11": "後必當終。如世間物，有已還無。今明證見，",
    "T36n1736_022:0167c12": "何能通此？若超悟法師說答疑意，意則善",
    "T36n1736_022:0167c13": "成，是生公意。但是我始會之，非照今有。而",
    "T36n1736_022:0167c14": "其釋偈亦多同遠公，將偈答難，亦不順",
    "T36n1736_022:0167c15": "理。薦福即用本有今無，論意出二種疑，釋",
    "T36n1736_022:0167c16": "偈下半，亦同遠公。不得論意，故非盡理。",
    "T36n1736_022:0167c17": "六正會論意。今先出論意、後出經中四出",
    "T36n1736_022:0167c18": "別意。今初，先定本有今無之法。謂煩惱業若",
    "T36n1736_022:0167c19": "是生得名本，解脫聖性是修得是今。釋曰：",
    "T36n1736_022:0167c20": "今此正順十七經「本有煩惱，今無涅槃」等。",
    "T36n1736_022:0167c21": "故論云「為二乘說，不謗大乘；若為大乘",
    "T36n1736_022:0167c22": "說，是謗大乘。」意云：此是隨相之法，是三世",
    "T36n1736_022:0167c23": "有法。迷悟之殊是無常法，可化二乘，非是",
    "T36n1736_022:0167c24": "大乘涅槃真性。上定本今之法，次正說偈",
    "T36n1736_022:0167c25": "意。論云「此偈有二意：一破邪義、二立正義。",
    "T36n1736_022:0167c26": "破邪義者，依語言說。立正義者，依於義說，",
    "T36n1736_022:0167c27": "不依語言。然邪復有二：一者外道、二者小",
    "T36n1736_022:0167c28": "乘。上三句，是邪小所立之法。第四句，總非",
    "T36n1736_022:0167c29": "云無有是處。初外道者，謂本有，同僧佉因",
    "T36n1736_022:0168a01": "中有果。本無，同衛世因中無果。三世有，同",
    "T36n1736_022:0168a02": "勒沙婆因中亦有果亦無果。皆有多過，故",
    "T36n1736_022:0168a03": "云無有是處。二破小乘者，如向所說。為",
    "T36n1736_022:0168a04": "小乘說煩惱本有，為大乘者說過三種",
    "T36n1736_022:0168a05": "義。謂若煩惱本有，為真諦有？為俗諦有？若",
    "T36n1736_022:0168a06": "真諦有，前後無異，煩惱不可斷；若俗諦有，",
    "T36n1736_022:0168a07": "俗諦無本，何名本有？言本無今有者，若本",
    "T36n1736_022:0168a08": "無者，後不應有。若本無法而得有者，空應",
    "T36n1736_022:0168a09": "生華，諸本無法皆應當生。若三世共有，居",
    "T36n1736_022:0168a10": "然不成，三世相違故。故下結云無有是處。",
    "T36n1736_022:0168a11": "則破小乘，說三世有法無有是處，已破邪",
    "T36n1736_022:0168a12": "義。所言立正義者，本有今有過於三世，是",
    "T36n1736_022:0168a13": "名正義。本有今有者，從初發心至得涅槃，",
    "T36n1736_022:0168a14": "一味無異，不依生因、不依滅因。有則清",
    "T36n1736_022:0168a15": "淨，凡夫法不能染污、聖人法不能清淨，乃",
    "T36n1736_022:0168a16": "至過一切語言道及一切思惟，不可說不可",
    "T36n1736_022:0168a17": "思惟，攝受因果非因非果。如來一體最極攝",
    "T36n1736_022:0168a18": "受一切妙寶，是大涅槃超過三世，為說涅槃",
    "T36n1736_022:0168a19": "功德乃至常樂我淨。復次有二種義：若本有",
    "T36n1736_022:0168a20": "今有，則是常見；若過三世，則是斷見。若二",
    "T36n1736_022:0168a21": "義相待，成離斷常，是中道義。如是俗諦真",
    "T36n1736_022:0168a22": "諦相待，故有十二因緣真實。何以故？離二",
    "T36n1736_022:0168a23": "邊是真十二因緣。若能善解，則見如來現",
    "T36n1736_022:0168a24": "在於世。」釋曰：此後一段，復融性相令其無",
    "T36n1736_022:0168a25": "礙。餘廣如論。已知論意，今將論釋經之疑。",
    "T36n1736_022:0168a26": "論云「純陀有二因緣故疑：一純陀見同相、",
    "T36n1736_022:0168a27": "不見異相，故生疑。二文殊見異相、不見",
    "T36n1736_022:0168a28": "同相，故生疑。」皆是權為物疑。然若別配，初",
    "T36n1736_022:0168a29": "疑即經中純陀疑、後疑即文殊疑。然此二疑",
    "T36n1736_022:0168b01": "文即影略，實即二人俱有此疑，故云純陀有",
    "T36n1736_022:0168b02": "二種疑。今初，云何見同？謂純陀將本無今",
    "T36n1736_022:0168b03": "有疑同本有今無疑，云：佛本不見佛性，後",
    "T36n1736_022:0168b04": "見佛性而得常住，豈非本無今有。本無今",
    "T36n1736_022:0168b05": "有，即是生法。生法必滅，故是無常。即與世",
    "T36n1736_022:0168b06": "同，故云見同。云何不見異？不見如來契",
    "T36n1736_022:0168b07": "無三世，異於凡小。故今舉異答云：約緣始",
    "T36n1736_022:0168b08": "會，以本無今有。菩提之性不屬三世，智",
    "T36n1736_022:0168b09": "契此性，同性是常。何得難言：有始必有終，",
    "T36n1736_022:0168b10": "是無常耶？純陀疑心自茲遣矣。若通文殊",
    "T36n1736_022:0168b11": "疑者，文殊見異不見同故疑。謂見三乘迷",
    "T36n1736_022:0168b12": "悟差別，今同二乘無常盡滅，即無差別。此",
    "T36n1736_022:0168b13": "名見異生疑。云何不見同？不見同無三",
    "T36n1736_022:0168b14": "世故。今答云：契無三世，一得永常。何得",
    "T36n1736_022:0168b15": "同於二乘無常？無三世性則無差別，會與",
    "T36n1736_022:0168b16": "不會則有差別，上根一聞二疑頓遣，中下",
    "T36n1736_022:0168b17": "未悟。迦葉起悲，〈梵行品〉中因無得問，佛舉",
    "T36n1736_022:0168b18": "八段，八段之中皆悉結云「三世有者無有",
    "T36n1736_022:0168b19": "是處」，斯無得矣。二十七經，因說一切眾生定",
    "T36n1736_022:0168b20": "得菩提，是當有義，是故說言有三種有：一",
    "T36n1736_022:0168b21": "未來有、二過去有、三現在有。明此三有，亦",
    "T36n1736_022:0168b22": "約迷悟，佛性菩提豈屬三世？二十八經，食",
    "T36n1736_022:0168b23": "為命因，非即是命。如佛性為因，非即是佛，",
    "T36n1736_022:0168b24": "亦是三世因緣之法隨相而說。若隨相取，亦",
    "T36n1736_022:0168b25": "無是處。釋曰：上來判釋四出之偈，理無不",
    "T36n1736_022:0168b26": "盡。次當解釋今疏用意。按十七經，本有今",
    "T36n1736_022:0168b27": "有皆約於妄故，本無今無並約於真故，故",
    "T36n1736_022:0168b28": "云我本有煩惱、今無涅槃，本無般若、今有",
    "T36n1736_022:0168b29": "煩惱。所以爾者？約佛昔因故。及二十七經，",
    "T36n1736_022:0168c01": "則云眾生過去有斷煩惱因緣，今見佛性，",
    "T36n1736_022:0168c02": "則是真法本無今有。故純陀生疑，正約世",
    "T36n1736_022:0168c03": "尊因見佛性本無今有為難。是知若真若",
    "T36n1736_022:0168c04": "妄，皆通本有今無、本無今有，故疏取經意及",
    "T36n1736_022:0168c05": "彼論意，故約生佛相望真妄並說。又十七經",
    "T36n1736_022:0168c06": "約佛昔說故，即以佛昔時為本。亦以昔",
    "T36n1736_022:0168c07": "時為今，例於眾生，則以今時為本。亦以",
    "T36n1736_022:0168c08": "今時為今，如佛昔有煩惱無異。皆是影",
    "T36n1736_022:0168c09": "略。後釋疏。今疏取意，則以昔為本，現在",
    "T36n1736_022:0168c10": "為今。言煩惱，佛則本有今無者，以佛昔為",
    "T36n1736_022:0168c11": "凡夫則有煩惱，今成正覺故無煩惱。言眾",
    "T36n1736_022:0168c12": "生則本無今有者，約性淨故本無煩惱，約",
    "T36n1736_022:0168c13": "客塵故今有煩惱。疏「菩提則眾生本有今無」",
    "T36n1736_022:0168c14": "者，亦約性淨菩提本有，今為客塵之所覆",
    "T36n1736_022:0168c15": "故，迷真起妄，無有證得圓淨菩提，故云今",
    "T36n1736_022:0168c16": "無耳。言「諸佛則本無今有」者，約圓淨菩提，",
    "T36n1736_022:0168c17": "昔未修成故云本無，今已修得故云今有。",
    "T36n1736_022:0168c18": "上來已顯彼偈上半。疏「約迷悟異」下，釋偈",
    "T36n1736_022:0168c19": "下半。然準論意，三句皆相，第四一句拂去",
    "T36n1736_022:0168c20": "上三方為真性。今疏以第三句總牒三世，",
    "T36n1736_022:0168c21": "第四句遣之，故云下半顯性。取文小異，全",
    "T36n1736_022:0168c22": "是論意。云何約迷悟異等？謂迷時有妄，非",
    "T36n1736_022:0168c23": "是無真；悟時見性，性非今有。故生公云：「但",
    "T36n1736_022:0168c24": "是我始會之，非照今有。照不在今，即是",
    "T36n1736_022:0168c25": "莫先為大。既云大矣，所以稱常。」是知迷悟",
    "T36n1736_022:0168c26": "雖異，涅槃之性三世不遷、湛然常住。會即符",
    "T36n1736_022:0168c27": "契，同彼性常，如始覺同本，無復始本之異。",
    "T36n1736_022:0168c28": "何得難言有始必終？則純陀之難遣矣。疏",
    "T36n1736_022:0168c29": "「若以性淨」下，第二約同時平等，正是前偈",
    "T36n1736_022:0169a01": "下半之意。以離三世性，故現今平等。「而不",
    "T36n1736_022:0169a02": "妨迷悟之殊」者，即是論主末後融其性相，",
    "T36n1736_022:0169a03": "令離斷常。若相外有性，性為斷滅、相是定",
    "T36n1736_022:0169a04": "常，故離迷悟無別真性。因乖常故，有三",
    "T36n1736_022:0169a05": "界無常。因解無常之實性故，成常智二理",
    "T36n1736_022:0169a06": "不偏。照與之符，猶懸鏡高堂，萬像斯鑒。經",
    "T36n1736_022:0169a07": "引二鳥，意在此也。是故三乘亦有差別亦無",
    "T36n1736_022:0169a08": "差別，即是涅槃。文殊領解，性無二故故無",
    "T36n1736_022:0169a09": "差別，迷悟淺深故有差別，則文殊之疑遺矣。",
    "T36n1736_022:0169a10": "文殊之疑既遣，迦葉之疑亦亡。餘如上論。",
    "T36n1736_022:0169a11": "「眾生寂滅即是法身」下，示於亦有差別亦",
    "T36n1736_022:0169a12": "無差別之相。言眾生寂滅即是法身者，生",
    "T36n1736_022:0169a13": "不異佛；法身隨緣名曰眾生者，佛不異生，",
    "T36n1736_022:0169a14": "則無差別矣。次言「寂滅非無之眾生，恒不異",
    "T36n1736_022:0169a15": "真而成立」下一對，明無差不礙差。寂滅故",
    "T36n1736_022:0169a16": "無差，非無眾生故不礙差，恒不異真成上",
    "T36n1736_022:0169a17": "寂滅。而成立言，成上非無之眾生。「隨緣非有",
    "T36n1736_022:0169a18": "之法身，恒不異事而顯現」者，隨緣故佛不",
    "T36n1736_022:0169a19": "異生，非有之法身則不礙異生，恒不異事",
    "T36n1736_022:0169a20": "成上隨緣，而顯現言成上非有之法身。從「是",
    "T36n1736_022:0169a21": "故染淨」下，總以融結。疏「況稱性互收」者下，",
    "T36n1736_022:0169a22": "上但事理無礙，已是難思，餘經容有；此則事",
    "T36n1736_022:0169a23": "事無礙，唯《華嚴》意。「如是」下結釋，可知。此上一",
    "T36n1736_022:0169a24": "義乃似傍來，《涅槃》玄旨於是乎見也。疏「九",
    "T36n1736_022:0169a25": "會五周之文」等者，指此上一經，一化隨宜。",
    "T36n1736_022:0169a26": "則始從鹿苑終至雙林，一乘三乘場地頓",
    "T36n1736_022:0169a27": "演，何況如來言說之耶？第七金焰菩薩中十",
    "T36n1736_022:0169a28": "力章。疏「下諸經文屢明十力」下，疏文分三：",
    "T36n1736_022:0169a29": "初立章所由、二「然大般若」下廣指他釋、三「今",
    "T36n1736_022:0169b01": "略」以下開章釋文。今初，即七門中初門。恐",
    "T36n1736_022:0169b02": "言當宗貴其名相，故總出斯意。文有五意：",
    "T36n1736_022:0169b03": "一經文多故，解斯一節，餘處例然；二是不",
    "T36n1736_022:0169b04": "共德、三佛佛等有，此二是《瑜伽》二門；四菩薩",
    "T36n1736_022:0169b05": "緣此發心，即〈十住品〉，則不識十力，如何發",
    "T36n1736_022:0169b06": "心。五梵行令觀，不了十力非真梵行。疏「今初",
    "T36n1736_022:0169b07": "立意」者，疏文有四：一總顯立意，《智論》即二",
    "T36n1736_022:0169b08": "十七；二「如來唯一」下，成十所以；三「由時」下，",
    "T36n1736_022:0169b09": "成多所以；四「度人因緣」下，說十之由。三中即",
    "T36n1736_022:0169b10": "《瑜伽》中分別門。然《瑜伽》亦說七門，與此小",
    "T36n1736_022:0169b11": "異。一自性、二分別、三不共、四平等、五作業、",
    "T36n1736_022:0169b12": "六次第、七差別。前有二門，今有分別。云何",
    "T36n1736_022:0169b13": "分別？《瑜伽》云「由三分別，當知無量。一由時",
    "T36n1736_022:0169b14": "分別，謂墮三世一切所知，隨悟入故；二由",
    "T36n1736_022:0169b15": "品類分別，一切有為自相共相，一切行相隨",
    "T36n1736_022:0169b16": "悟入故；三由相續分別，謂諸有情各各差",
    "T36n1736_022:0169b17": "別，一切相續一切事義隨悟入故。」四說十之",
    "T36n1736_022:0169b18": "由，可思。二釋名中，《瑜伽》即四十九，自性中五",
    "T36n1736_022:0169b19": "十七，即決擇分。五次第中分四：一通列諸",
    "T36n1736_022:0169b20": "文之次；二「且依」下，依論明次；三「瑜伽多門」",
    "T36n1736_022:0169b21": "下，指廣在餘；四「上來」下，會經之次。三中言",
    "T36n1736_022:0169b22": "多門者，論云「如來初成正覺，即頓證得十",
    "T36n1736_022:0169b23": "種智力，後方次第逐一現前。謂初起處非處",
    "T36n1736_022:0169b24": "力觀察諸法，建立一切無倒因果。既觀察",
    "T36n1736_022:0169b25": "已，次起自業智力，謂有希求欲界勝果，方",
    "T36n1736_022:0169b26": "便為說，令離不善故。若有希求世間離欲",
    "T36n1736_022:0169b27": "之道，教授令趣禪定功德，故起定力。若諸",
    "T36n1736_022:0169b28": "有情希求出世離欲法者，為說出世之道。",
    "T36n1736_022:0169b29": "謂於此中先起根力，觀根勝劣。次觀彼根，",
    "T36n1736_022:0169c01": "為先所有意樂。次觀意樂，為先所有隨眠。",
    "T36n1736_022:0169c02": "既知根欲及隨眠已，次令於所緣中而得",
    "T36n1736_022:0169c03": "趣入。次由於所緣趣入門加行攝住心已、",
    "T36n1736_022:0169c04": "淨修行已，為說中道令離斷常，謂宿命除",
    "T36n1736_022:0169c05": "常、天眼除斷。次令永斷一切煩惱及諸習",
    "T36n1736_022:0169c06": "氣，起漏盡力。」更有異門次第，恐繁不引。疏",
    "T36n1736_022:0169c07": "七釋文中，疏文有三：初總辯宗意、二「第一",
    "T36n1736_022:0169c08": "偈」下正釋、三「然上十力」下重以諸門料揀。",
    "T36n1736_022:0169c09": "二中，一一文內皆分為二：先名義、後釋文。",
    "T36n1736_022:0169c10": "名義中，或二或三，至文當知。今第一力中有",
    "T36n1736_022:0169c11": "三：一釋名。即因果相當，名之為處。若不相",
    "T36n1736_022:0169c12": "當，名為非處。二「其作業者」下，即作業。第二",
    "T36n1736_022:0169c13": "偈業力中，初釋名；二「與初何別」下，次辯差",
    "T36n1736_022:0169c14": "別也。初力約所造、自業約能造，此猶未了，",
    "T36n1736_022:0169c15": "云何能所。謂以人望業，已殺等竟。此殺等業",
    "T36n1736_022:0169c16": "必招於果，名為所造。此人若行於殺，必墮",
    "T36n1736_022:0169c17": "地獄，此名能造。即上自業，各隨善惡而感",
    "T36n1736_022:0169c18": "果故，即是作業。第三偈根力中，先釋名；「及",
    "T36n1736_022:0169c19": "能於彼」下，二明作業。其「於此正知」，向上釋",
    "T36n1736_022:0169c20": "智力字、向下釋能作業。下皆準之。第四勝",
    "T36n1736_022:0169c21": "解智中，初釋名；二「令捨」下，作業；三「此與前」",
    "T36n1736_022:0169c22": "下，三辯差別。此有二解：一約宿現起別，故",
    "T36n1736_022:0169c23": "《智論》云「以二種欲，作上下根因緣故。」《十地",
    "T36n1736_022:0169c24": "論》中別歎根欲，如「有根無欲，能解不樂；有",
    "T36n1736_022:0169c25": "欲無根，雖聞不解。」二「論云」下，二即《瑜伽》揀",
    "T36n1736_022:0169c26": "依根起樂即是根力。正分別欲樂，即名解",
    "T36n1736_022:0169c27": "力。第五界力中，先釋名體、二「性即種子」下",
    "T36n1736_022:0169c28": "辯差別。於中二：先正釋、後解妨。今初。先",
    "T36n1736_022:0169c29": "引《智論》，於義可知；後引《瑜伽》，應有問言：",
    "T36n1736_022:0170a01": "勝解力中亦知彼解當成此種，與此界性",
    "T36n1736_022:0170a02": "有何別耶？故疏答云：照解起種即是解力，",
    "T36n1736_022:0170a03": "但照種子即是界力。然《智度論》即明種現",
    "T36n1736_022:0170a04": "內外之殊，《瑜伽》即解兼種現性唯種子。疏",
    "T36n1736_022:0170a05": "「若習欲成性」下，二解妨。此對《智論》若依性",
    "T36n1736_022:0170a06": "起欲，義如前說。若習欲成性，則欲前性後，",
    "T36n1736_022:0170a07": "復云何別？故以寬狹通之，則欲狹性寬。言",
    "T36n1736_022:0170a08": "「欲唯大地一數」者，此即《俱舍》頌通大地十法",
    "T36n1736_022:0170a09": "云「受想思觸欲，慧念與作意，勝解三摩地，",
    "T36n1736_022:0170a10": "遍於一切心。」今即十中第五欲也。言「性通諸",
    "T36n1736_022:0170a11": "數」者，既有貪等八萬四千心所，則廣數即心",
    "T36n1736_022:0170a12": "所。次引《智論》帖成正義。疏「若性即種子」下，",
    "T36n1736_022:0170a13": "對根辯異。於中有二：先約寬狹正通、後",
    "T36n1736_022:0170a14": "「以信等望果」下通於前伏難。難云：性既寬",
    "T36n1736_022:0170a15": "通，何不名根？答云：特由寬故，不得名根。",
    "T36n1736_022:0170a16": "以信等望果，三乘聖道有勝用增上，可得",
    "T36n1736_022:0170a17": "名根。性無此能，安得名根？上正顯竟。後",
    "T36n1736_022:0170a18": "「三善根」下，舉況以成。三善根是善，尚不得",
    "T36n1736_022:0170a19": "名根；性兼貪瞋等，何可得名根？言三善",
    "T36n1736_022:0170a20": "根者，但是翻三不善根，立三善根名，不同",
    "T36n1736_022:0170a21": "信等體相昭著，故不立為根。且依一義。若",
    "T36n1736_022:0170a22": "根通二十二根，則所望不同耳。根約勝用",
    "T36n1736_022:0170a23": "增上，性約不改。疏「謂非唯佛智如空」等者，",
    "T36n1736_022:0170a24": "此有二種超勝之相。尋常界力，但以佛智",
    "T36n1736_022:0170a25": "能知能所不同。今云佛智平等如虛空，則",
    "T36n1736_022:0170a26": "眾生之界皆是如來智中之物。此為一勝。",
    "T36n1736_022:0170a27": "二者智能包納，猶是智類。今毛孔頓現，則",
    "T36n1736_022:0170a28": "細色能收，良以色性智性融無礙故。以性融",
    "T36n1736_022:0170a29": "相，為華嚴宗之界力也。第六至一切處道",
    "T36n1736_022:0170b01": "力中，先釋名體。「若出離行不出離行」者，標也。",
    "T36n1736_022:0170b02": "「如行有漏」下，別顯。《瑜伽》又云「如貪行者修不",
    "T36n1736_022:0170b03": "淨觀等，名遍趣行。又趣一切五趣之門；或諸",
    "T36n1736_022:0170b04": "外道沙門婆羅門，各各異見品類諸行；或此",
    "T36n1736_022:0170b05": "世他世無罪趣行，名遍趣行。」名下之事，即為",
    "T36n1736_022:0170b06": "作業。二「若知如是」下，次辯差別。先對界辯",
    "T36n1736_022:0170b07": "異。意云：從性起行，即屬性攝。但觀其行，",
    "T36n1736_022:0170b08": "即屬趣行。次「初力」下，對初力辯異，有二義，",
    "T36n1736_022:0170b09": "可知。然對他辯自，自亦作業。第七偈禪定",
    "T36n1736_022:0170b10": "力。初釋名。《瑜伽》名為淨慮解脫等持等至智",
    "T36n1736_022:0170b11": "力。「佛善知」下，結成智力即為作業。二「此與」",
    "T36n1736_022:0170b12": "下，二辯差別。此中有問云：自業有三，一罪、",
    "T36n1736_022:0170b13": "二福、三不動。不動業即是禪定，與此何別？亦",
    "T36n1736_022:0170b14": "應答言：業通定散。今唯約定，居然不同。今",
    "T36n1736_022:0170b15": "疏所通是《瑜伽》意。若唯知定體，即是自業。",
    "T36n1736_022:0170b16": "知定體用，便是禪力。第八偈宿住力中，初名",
    "T36n1736_022:0170b17": "兼顯作業；二「瑜伽」下，辯差別也。謂有問言：",
    "T36n1736_022:0170b18": "宿住智中知彼修因，則與遍趣何異？答中",
    "T36n1736_022:0170b19": "有三：初依《瑜伽》正答。謂唯知因是遍趣行，",
    "T36n1736_022:0170b20": "兼能知果即宿住攝。言「名姓苦樂等事」者，《瑜",
    "T36n1736_022:0170b21": "伽》知過去所有自體，有八言說句：一如是",
    "T36n1736_022:0170b22": "名、二生類、三種姓、四飲食、五受苦樂、六長",
    "T36n1736_022:0170b23": "時、七久住、八壽量邊際。今但列三，等取餘",
    "T36n1736_022:0170b24": "五。二「此與智論」下，引《智論》難。三「故應通云」",
    "T36n1736_022:0170b25": "下，疏家為答。「瑜伽為對」下，出《瑜伽》宿住無",
    "T36n1736_022:0170b26": "有因。意若以等字收之，於理可也。第九",
    "T36n1736_022:0170b27": "偈天眼力。初釋名，亦即作業；二「知前際」下，辯",
    "T36n1736_022:0170b28": "差別，可知。文中五眼十眼，並如〈離世間品〉。",
    "T36n1736_022:0170b29": "第十偈漏盡力中，初釋名，即為作業；二「文中」",
    "T36n1736_022:0170c01": "下，釋文。以漏盡無濫，故不辯差別。餘習有",
    "T36n1736_022:0170c02": "四，謂貪、瞋、癡、慢。貪習如迦留陀夷，嗔習如",
    "T36n1736_022:0170c03": "身子，癡習如周利槃特，慢習如畢陵伽婆",
    "T36n1736_022:0170c04": "蹉。曾無有教說見疑習氣，見有習氣不見",
    "T36n1736_022:0170c05": "理故。通說或有耳。疏「然上十力」下，第三重",
    "T36n1736_022:0170c06": "以諸門料揀。於中二：先會六釋、後顯功",
    "T36n1736_022:0170c07": "能。前中，先總名中但云智力，即持業釋；若",
    "T36n1736_022:0170c08": "云十力，即帶數釋。二「此中宿住」下會別名。",
    "T36n1736_022:0170c09": "宿住名隣近者，智近於念故。言宿住亦依",
    "T36n1736_022:0170c10": "主者，宿住境之隨念故。二「然此十力」下，",
    "T36n1736_022:0170c11": "辯功能，可知。十力略義亦已釋周，更欲廣",
    "T36n1736_022:0170c12": "引恐翳玄理。疏「佛威神力者略有三種」",
    "T36n1736_022:0170c13": "者，即當《瑜伽》四十七中，彼有二類，初列三",
    "T36n1736_022:0170c14": "種云：一聖威力、二法威力、三俱生威力。次",
    "T36n1736_022:0170c15": "又云：復有五種，一神通威力、二法威力、三",
    "T36n1736_022:0170c16": "俱生威力、四者共聲聞威力、五不共二乘威",
    "T36n1736_022:0170c17": "力。彼廣釋相，今疏引三而不依彼次，及至",
    "T36n1736_022:0170c18": "釋文二處參用。「風不動衣」等，即五中俱生。俱",
    "T36n1736_022:0170c19": "生有多，謂佛菩薩常右脇臥，如師子王。雖",
    "T36n1736_022:0170c20": "現安處草葉等蓐，一脇而臥，會無動亂。一",
    "T36n1736_022:0170c21": "切如來、應、正等覺，雖現睡眠而不轉側。大",
    "T36n1736_022:0170c22": "風卒起，不動身衣。行如牛王，步如師子等。",
    "T36n1736_022:0170c23": "今但云風不動衣等，等取餘事。五中望三，",
    "T36n1736_022:0170c24": "神道即聖威力，共與不共但顯超勝，疏中皆",
    "T36n1736_022:0170c25": "含二處。法威力，疏中云「謂波羅蜜圓滿法力」，",
    "T36n1736_022:0170c26": "即是語因。從「令五根中」下，辯其果相。彼法",
    "T36n1736_022:0170c27": "威力中，諸度各有四相：一斷所對治、二",
    "T36n1736_022:0170c28": "資糧成就、三饒益自他、第四辯果果各不同。",
    "T36n1736_022:0170c29": "施得大財寶、朋黨眷屬；戒生人天；忍臨終",
    "T36n1736_022:0171a01": "之時心無憂悔，生於天界；進得愛樂殊勝",
    "T36n1736_022:0171a02": "士夫功業；定得神通生靜慮天；慧果能離",
    "T36n1736_022:0171a03": "煩惱、所知二種重障。上《瑜伽》中多是近果，又",
    "T36n1736_022:0171a04": "是別明。今是究竟之果，又是總明。無諸非",
    "T36n1736_022:0171a05": "淨即離繫果，百節有力是施等果，堅因不壞",
    "T36n1736_022:0171a06": "是戒度果，故普眼長者以十度因成十身",
    "T36n1736_022:0171a07": "果。「言遍十方」下，疏以經文會上果義。餘義",
    "T36n1736_022:0171a08": "廣如論文。疏「二有十頌別顯」下，疏文分二：",
    "T36n1736_022:0171a09": "先總釋經文、後「十度之義」下立章廣釋。此",
    "T36n1736_022:0171a10": "中立章，多依《唯識》第九。疏「安住菩薩種性」",
    "T36n1736_022:0171a11": "者，若依五性，則揀餘四性，唯取菩薩種性。",
    "T36n1736_022:0171a12": "今法性宗，約習以成性，非約本有，本有平",
    "T36n1736_022:0171a13": "等故。故《攝論》中但有六種最勝，無初安住。",
    "T36n1736_022:0171a14": "或云菩提心攝，則知唯約習所成者。然無",
    "T36n1736_022:0171a15": "性引頌，亦似證有安住種性。頌云「麟角喻",
    "T36n1736_022:0171a16": "無有，六波羅蜜多。唯我最勝尊，上品到彼",
    "T36n1736_022:0171a17": "岸。」此最勝尊義似初一。然依此釋，亦是習",
    "T36n1736_022:0171a18": "成，非約本有。五疏「謂要無相智」者，即三輪空",
    "T36n1736_022:0171a19": "也。故〈離世間品〉云「三輪清淨施，施者受者及",
    "T36n1736_022:0171a20": "以施物，正念觀察如虛空故。」疏「六迴向最",
    "T36n1736_022:0171a21": "勝」。問：既言迴向菩提，何異依止？釋曰：彼有",
    "T36n1736_022:0171a22": "道心，未必一切迴向菩提。此乃迴向。又依",
    "T36n1736_022:0171a23": "止者，即行前心。今迴向者，乃行後願。疏「七",
    "T36n1736_022:0171a24": "清淨最勝者，謂要不為二障間雜」者，約分",
    "T36n1736_022:0171a25": "說耳。通說清淨為離二障，行於六度耳。",
    "T36n1736_022:0171a26": "言謂「三時無悔」者，此乃大乘法師釋論意也。",
    "T36n1736_022:0171a27": "悔即煩惱，由不了故，即是所知。又即此悔心",
    "T36n1736_022:0171a28": "障於真智，亦所知也。疏「四句分別」者，有三",
    "T36n1736_022:0171a29": "四句：一者一一自望種類而有四句。施中",
    "T36n1736_022:0171b01": "四者，一是施非度，不與七勝相應施故；二",
    "T36n1736_022:0171b02": "是度非施，隨喜他施，具七勝故；三亦施亦",
    "T36n1736_022:0171b03": "度，具七勝施故；四非施非度，隨喜他施，",
    "T36n1736_022:0171b04": "不與七勝共相應故。二者不約種類次第",
    "T36n1736_022:0171b05": "修者以明四句，唯施一種，但有二句未成",
    "T36n1736_022:0171b06": "餘度，闕二句故，謂是度非施，及非施非",
    "T36n1736_022:0171b07": "度。餘戒等五，得有四句。前有施度，得為",
    "T36n1736_022:0171b08": "是度，非戒等故。謂一是戒非度，謂不與七",
    "T36n1736_022:0171b09": "勝共相應故；二是度非戒，即前施度具七",
    "T36n1736_022:0171b10": "勝故；三亦戒亦度，具七最勝而持戒故；四",
    "T36n1736_022:0171b11": "非戒非度，謂前布施不具七故。忍度望戒，",
    "T36n1736_022:0171b12": "進度望忍，次第如戒。三非次第修者，諸度",
    "T36n1736_022:0171b13": "各得具於四句。如施得望戒忍等度，得有",
    "T36n1736_022:0171b14": "是度非施等句故，可以思準。此上釋度，即",
    "T36n1736_022:0171b15": "彼論疏明相門也，謂顯波羅蜜多相故。故此",
    "T36n1736_022:0171b16": "論初云「此十相者，要七最勝」等。疏「四建立」等",
    "T36n1736_022:0171b17": "者，即彼第四無增減門。疏文有三：一明十",
    "T36n1736_022:0171b18": "無增減，即建立十度之所以也；二立六所",
    "T36n1736_022:0171b19": "以；三重顯十義。初中「為治十障」者，即異生性",
    "T36n1736_022:0171b20": "等十無明也，至下十地具明。今略列名：",
    "T36n1736_022:0171b21": "一異生性障、二邪行障、三暗鈍障、四微細煩",
    "T36n1736_022:0171b22": "惱現行障、五於下乘般涅槃障、六麁相現行",
    "T36n1736_022:0171b23": "障、七細相現行障、八無相中作加行障、九",
    "T36n1736_022:0171b24": "利他中不欲行障、十於諸法中未得自在障。",
    "T36n1736_022:0171b25": "若準《對法》十二云「所知障等，皆度所治。」故",
    "T36n1736_022:0171b26": "云為治障故。疏「為對六蔽」下，第二立六",
    "T36n1736_022:0171b27": "度所以。於中總有六門：一對治六蔽門，即",
    "T36n1736_022:0171b28": "上一句。言六蔽者，一慳悋蔽、二犯戒蔽、三",
    "T36n1736_022:0171b29": "嗔恚蔽、四懈怠蔽、五散亂蔽、六惡慧蔽。亦有",
    "T36n1736_022:0171c01": "師言：離惡慧為五，成十度障。大乘法師不",
    "T36n1736_022:0171c02": "許此義。上來十度及與六度，皆是第四無增",
    "T36n1736_022:0171c03": "減門。疏「漸修佛法」者，即第二漸修佛法門。故",
    "T36n1736_022:0171c04": "《唯識》云「漸次修行諸佛法故。諸佛法者，謂",
    "T36n1736_022:0171c05": "十力等。」《攝論》云「前之四度不散動因，第五一",
    "T36n1736_022:0171c06": "種不散動成就，第六依是如實覺知。」疏「漸",
    "T36n1736_022:0171c07": "熟有情」者，即第三漸熟有情門也。《唯識》云",
    "T36n1736_022:0171c08": "「漸次成熟諸有情故。」《攝論》云「由施能攝受，",
    "T36n1736_022:0171c09": "由戒能不害，由忍雖遭苦能受，由勤助",
    "T36n1736_022:0171c10": "彼所作，由定心未定者令定，由慧已定者",
    "T36n1736_022:0171c11": "令得解脫。」疏「六中前三增上生道」下，第四",
    "T36n1736_022:0171c12": "二道之因門。施感大財，謂多饒財寶。戒感",
    "T36n1736_022:0171c13": "大體，謂尊貴身。忍感眷屬，有情歸附。由富",
    "T36n1736_022:0171c14": "勝形及多眷屬，趣中增上，名增上生道，道亦",
    "T36n1736_022:0171c15": "即因。言「能伏煩惱」者，謂修善方便故。定熟",
    "T36n1736_022:0171c16": "有情者，依此發通故。慧成佛法者，佛法由",
    "T36n1736_022:0171c17": "慧故。有此三德，名決定勝。諸菩薩道唯有",
    "T36n1736_022:0171c18": "此三，若闕一種道不成故。疏「又前三種饒",
    "T36n1736_022:0171c19": "益有情」等者，第五利生斷惑門。故《瑜伽論》",
    "T36n1736_022:0171c20": "七十八、《解深密》等說：由二因緣，是故六度不",
    "T36n1736_022:0171c21": "增不減。即其義也。施財攝彼，戒不惱害，忍",
    "T36n1736_022:0171c22": "受彼惱，此三皆通有饒益故。後三言「勤修",
    "T36n1736_022:0171c23": "加行」者，《瑜伽》云「由精進故，雖未永斷煩",
    "T36n1736_022:0171c24": "惱、永害隨眠，而能勇猛修諸善品，彼諸煩",
    "T36n1736_022:0171c25": "惱不能傾動善品加行。」故《唯識》云「雖未伏",
    "T36n1736_022:0171c26": "滅，而能勤修治善法加行，由靜慮故永伏",
    "T36n1736_022:0171c27": "煩惱，由般若故永斷隨眠。」是故疏云「永伏",
    "T36n1736_022:0171c28": "永滅」。《對法》十一亦有此解。疏「又由前三者",
    "T36n1736_022:0171c29": "故不住涅槃」等者，第六為無住涅槃因故。",
    "T36n1736_022:0172a01": "以前三是大悲饒益有情故，後三是大智斷",
    "T36n1736_022:0172a02": "滅諸惑故，故為無住涅槃因也。翻彼凡小",
    "T36n1736_022:0172a03": "之雙住也。又復三學攝於六度，故不增減。",
    "T36n1736_022:0172a04": "《瑜伽》四十九說「前四是戒，後二是定慧二學」",
    "T36n1736_022:0172a05": "故。由上七義，故立六度。此第七義，疏略不",
    "T36n1736_022:0172a06": "明。疏「後唯四者」下，第三重顯十義。謂有問",
    "T36n1736_022:0172a07": "言：六度既爾，後四云何？此答意云：四屬六",
    "T36n1736_022:0172a08": "攝，義隨六異。於中分二：先總明、後「方便助",
    "T36n1736_022:0172a09": "前三」下別顯。《大論》七十八云「由前三種所",
    "T36n1736_022:0172a10": "攝有情，以諸攝事方便善巧而攝受故。」意云：",
    "T36n1736_022:0172a11": "巧用施等以攝物也。疏「願助精進」者，《大論》",
    "T36n1736_022:0172a12": "云「由正願故，能破羸劣意樂，煩惱微薄，起",
    "T36n1736_022:0172a13": "精進修。」言「力助靜慮」者，《深密》云「若諸菩薩",
    "T36n1736_022:0172a14": "親近善士、聽聞正法、如理作意為因緣",
    "T36n1736_022:0172a15": "故，轉劣意樂成勝意樂，亦得上界勝解，名",
    "T36n1736_022:0172a16": "力波羅蜜多。由此力故，於內心住，有所堪",
    "T36n1736_022:0172a17": "能。」故說力度助於定也。言「智助般若」者，彼",
    "T36n1736_022:0172a18": "經云「若諸菩薩已能聞法因緣善修習故，能",
    "T36n1736_022:0172a19": "發靜慮，如是名智。由此智故，性能引發",
    "T36n1736_022:0172a20": "出世間慧。」故說智為慧助。是以後四助於",
    "T36n1736_022:0172a21": "前六，令前六度修習圓滿，前六不能助於",
    "T36n1736_022:0172a22": "後四。第五次第門，此曲有四：一引發門、二",
    "T36n1736_022:0172a23": "攝持門、三麁細門、四難易門兼通結上。今",
    "T36n1736_022:0172a24": "初。疏云「謂由前前引發後後」者，即初引發門。",
    "T36n1736_022:0172a25": "謂由行施引發持戒，由持戒故引發於忍",
    "T36n1736_022:0172a26": "等。「及由後」下，二攝持門者，布施本欲益他，",
    "T36n1736_022:0172a27": "持戒不惱於彼，彌令施淨等，故云「及由後",
    "T36n1736_022:0172a28": "後持淨前前」。三「又前前」下，麁細門者，布施則",
    "T36n1736_022:0172a29": "麁，持戒則細；戒望於忍，戒則為麁，忍則為",
    "T36n1736_022:0172b01": "細等，故云「前前麁後後細」。前九並為前前，",
    "T36n1736_022:0172b02": "從戒至智並名後後，一一相望故致重言。",
    "T36n1736_022:0172b03": "初一唯前，後一唯後，中間八度遞為前後。四",
    "T36n1736_022:0172b04": "「易難修習」下，即難易門，亦結通上三也。上之",
    "T36n1736_022:0172b05": "四門，並如《瑜伽》、《對法》所辯。疏「六相攝門」等",
    "T36n1736_022:0172b06": "者，疏文有二：先總明十互相攝、後明六十",
    "T36n1736_022:0172b07": "相攝。前中文三：初總明、次「般若論」下引證、",
    "T36n1736_022:0172b08": "三會今意。二中，先引《般若》、後引《智論》。前中，",
    "T36n1736_022:0172b09": "言「資生無畏法等」者，等取下半云「此中一",
    "T36n1736_022:0172b10": "二三，是名修行住。」謂施有三種：一財、二無",
    "T36n1736_022:0172b11": "畏、三者法施。財即資生，正是檀度，故云",
    "T36n1736_022:0172b12": "此中一也。無畏攝二，謂尸不惱彼、忍受彼惱，",
    "T36n1736_022:0172b13": "皆無畏相，故云二也。法施攝三，謂進、定及",
    "T36n1736_022:0172b14": "慧。決定勝道、漸熟佛法，是法施相，故云三",
    "T36n1736_022:0172b15": "也。即十八住中修行住也。三「今此經文」下，",
    "T36n1736_022:0172b16": "會釋今意。是圓教故，非唯要約相順相類；",
    "T36n1736_022:0172b17": "以理融故，法爾一攝一切行也。疏「若但說",
    "T36n1736_022:0172b18": "六」下，第二明六十相攝。若六度攝十度，第",
    "T36n1736_022:0172b19": "六攝後四。若十度攝六度，第六但攝第六，",
    "T36n1736_022:0172b20": "少分有所未盡，不攝後得，加行智故。故",
    "T36n1736_022:0172b21": "兼後四，方攝第六。是故疏云「若開為十，第",
    "T36n1736_022:0172b22": "六唯攝無分別智。」第七修證中「五位通修」者，",
    "T36n1736_022:0172b23": "謂此一門亦名為位。今云修者，以五位通",
    "T36n1736_022:0172b24": "修，故名為修。佛方究竟，故名為證。故二十",
    "T36n1736_022:0172b25": "一種功德之中，有波羅蜜多成滿功德。然",
    "T36n1736_022:0172b26": "《唯識》云「五位皆具，修習位中其相最顯，通漏",
    "T36n1736_022:0172b27": "無漏，廣修行故，故十地中各一圓滿。」疏「十約",
    "T36n1736_022:0172b28": "因位」下，即分位分別，顯於三劫得名不同。初",
    "T36n1736_022:0172b29": "「但名波羅蜜多」者，以一行中修一行故。二",
    "T36n1736_022:0172c01": "名近者，一行之中修一切行故，近菩提故。",
    "T36n1736_022:0172c02": "三廣大者，一切行中修一切行故，體包博",
    "T36n1736_022:0172c03": "故。然未入劫，同於第一；已成佛竟，同於第",
    "T36n1736_022:0172c04": "三。疏「八約教可思」者，謂小乘不成波羅蜜",
    "T36n1736_022:0172c05": "多，無七最勝故。始教要是菩薩種性人方有",
    "T36n1736_022:0172c06": "故，又各有體性，或說俱空。終教一一皆從",
    "T36n1736_022:0172c07": "真如性功德起。頓教一一皆不可說，謂不",
    "T36n1736_022:0172c08": "施不慳、不戒不犯、不忍不恚、不進不怠、不定",
    "T36n1736_022:0172c09": "不亂、不智不愚等，一切皆絕，若十若六皆悉",
    "T36n1736_022:0172c10": "亡言。圓教如文。疏「九觀心可以意得」者，謂",
    "T36n1736_022:0172c11": "一念相應心，捨則具十度，捨而不取為施，",
    "T36n1736_022:0172c12": "不為取所污即戒，忍可非有為忍，離身心",
    "T36n1736_022:0172c13": "相為進，寂然不動為定，決了無生為慧，",
    "T36n1736_022:0172c14": "雖空不礙智相為方便，希齊佛果是願，",
    "T36n1736_022:0172c15": "思擇不動為力，決斷分明為智。一念方等",
    "T36n1736_022:0172c16": "十度頓圓。縱七最勝亦在一念，可以思",
    "T36n1736_022:0172c17": "準。欲令行者即之於心，是故結云何以意",
    "T36n1736_022:0172c18": "得。疏「十釋文中」，一一偈疏多皆有四：一釋",
    "T36n1736_022:0172c19": "名、二出體、二辯相、四釋文。《唯識》併在一處",
    "T36n1736_022:0172c20": "出體，云「謂施以無貪及所起三業為性，戒",
    "T36n1736_022:0172c21": "以受菩薩戒時三業為性，忍以無嗔、精進、",
    "T36n1736_022:0172c22": "審慧及彼所起三業為性，精進以勤所及",
    "T36n1736_022:0172c23": "起三業為性，靜慮但以等持為性。後五皆",
    "T36n1736_022:0172c24": "以擇法為性，為有說是根本、後得智故。」辯",
    "T36n1736_022:0172c25": "相亦併居一處，今隨文配屬，以義相映易",
    "T36n1736_022:0172c26": "了知耳。今初施度。初名可知。二「即以」下出",
    "T36n1736_022:0172c27": "體。「無貪」，即善十一中一法，要由無貪相應",
    "T36n1736_022:0172c28": "思，於自身財方能慧捨故。然三施體，大意",
    "T36n1736_022:0172c29": "多同。疏「二戒」中，初名，防其未起非、止已起",
    "T36n1736_022:0173a01": "惡故。二「即受學」下，次出體。大論律義，以七",
    "T36n1736_022:0173a02": "眾別解脫戒在家出家戒為體，即唯二業，謂",
    "T36n1736_022:0173a03": "表、無表，下說語故。若攝善法戒者，謂諸菩",
    "T36n1736_022:0173a04": "薩受律儀後，一切所作為大菩提，由身語",
    "T36n1736_022:0173a05": "意積集諸善以為其體。今疏通三聚及與",
    "T36n1736_022:0173a06": "受隨，故云三業。攝眾生戒，居然通三。「戒有",
    "T36n1736_022:0173a07": "三種」下，三釋文也，即當辯相。律者法律，儀",
    "T36n1736_022:0173a08": "者儀式，於不善法而能遠離及防護故。故《攝",
    "T36n1736_022:0173a09": "論》名為依持戒。依是能有集諸佛法，無罪",
    "T36n1736_022:0173a10": "益生故。疏「三忍」者，初名。二「即以」下出體。「無",
    "T36n1736_022:0173a11": "嗔精進」，即善十一中二。「審慧」，即別境五中慧。",
    "T36n1736_022:0173a12": "所以有此三者，《大論》云「自無憤勃，不報他",
    "T36n1736_022:0173a13": "怨，亦不隨眠流注相續，是名菩薩耐怨害",
    "T36n1736_022:0173a14": "忍。即以無嗔及三業為性。若安受苦忍，即",
    "T36n1736_022:0173a15": "精進三業為性。若諦察法忍，即審慧三業為",
    "T36n1736_022:0173a16": "性。」故三業通於三忍。餘三各配其一，故有",
    "T36n1736_022:0173a17": "三耳。三「忍亦有三」下，辯相。四「偈言」下，釋文。",
    "T36n1736_022:0173a18": "然無性云「初忍是諸有情成熟轉因。二是",
    "T36n1736_022:0173a19": "成佛因，寒熱等法皆堪忍故。三是前二之所",
    "T36n1736_022:0173a20": "依處，堪任甚深廣大法故。」今言「色相圓滿",
    "T36n1736_022:0173a21": "是前二忍果」者，由忍他辱生端正，故得",
    "T36n1736_022:0173a22": "依色相。言皆圓滿者，究竟成佛，具諸相故。",
    "T36n1736_022:0173a23": "故此四字是二忍故。光通智光，故是第三。",
    "T36n1736_022:0173a24": "疏「精進」中，名。二「以勤」下，出體。通三精進，即",
    "T36n1736_022:0173a25": "善十一中之一數也。三「亦有」下，辯相。「被甲」即",
    "T36n1736_022:0173a26": "大誓願，「攝善」即方便進趣，「利樂」即勤化眾",
    "T36n1736_022:0173a27": "生。四「初句」下，釋文。言「通前二」者，勤修二字，故",
    "T36n1736_022:0173a28": "是攝善。多劫海言，即是被甲。被甲相隱，故",
    "T36n1736_022:0173a29": "引論釋。疏「五禪」中，初釋名。靜揀散心，慮無",
    "T36n1736_022:0173b01": "慧，止觀均故。二「即以」下，出體。三摩地雖是別",
    "T36n1736_022:0173b02": "境心所之一，今約定說，不通散心故，不",
    "T36n1736_022:0173b03": "說三業。《對法論》云「所起三業自在用時，所",
    "T36n1736_022:0173b04": "有一切種常安住。」即通三業，以約用故。",
    "T36n1736_022:0173b05": "三「亦有三種」下，辯相。言「安住」者，安住現法",
    "T36n1736_022:0173b06": "樂住故。無性云「離見慢等，得清淨故。」言",
    "T36n1736_022:0173b07": "「引發」者，引神通故。言「辦事」者，成辦利有",
    "T36n1736_022:0173b08": "情事故。四「既引發」下，釋文。取上辯相，以",
    "T36n1736_022:0173b09": "釋經文。疏「第六般若」中，初釋名。二「此及」下，",
    "T36n1736_022:0173b10": "出體。以後五體同故，故《唯識》云「後五皆以",
    "T36n1736_022:0173b11": "擇法為體，說是根本後得智故。」意云：以根",
    "T36n1736_022:0173b12": "本智為第六體，後之四體皆後得故。此依",
    "T36n1736_022:0173b13": "勝說。若《對法》及《瑜伽》四十三，同以出世間",
    "T36n1736_022:0173b14": "加行正智後得為體。《唯識》下文亦云「十度",
    "T36n1736_022:0173b15": "皆通漏無漏故。」依此實義。三「亦有三種」下，",
    "T36n1736_022:0173b16": "辯相。總有三說：《唯識》依十度，唯取根本。《攝",
    "T36n1736_022:0173b17": "論》三智約六度說。《纓絡》三觀亦約十度，約",
    "T36n1736_022:0173b18": "兼正說，故有照空、照有、照中道。是以疏云",
    "T36n1736_022:0173b19": "「三觀之義至下當明」，謂〈十行〉當會。四「慧導萬",
    "T36n1736_022:0173b20": "行」下，釋文。謂萬行不得般若照體空寂，不",
    "T36n1736_022:0173b21": "成彼岸故。「因如有目」者，《智論》云「五度如盲",
    "T36n1736_022:0173b22": "人，般若如有眼。故能明見夷途、開道萬行，",
    "T36n1736_022:0173b23": "御心中道，至一切智城。」即其義也。疏「七方",
    "T36n1736_022:0173b24": "便」中，初釋名。二「下四」下，辯相。先總顯下四，",
    "T36n1736_022:0173b25": "此依《唯識》。若約《本業》，亦各有三，至〈十行品〉",
    "T36n1736_022:0173b26": "說。後「今初」下，別明此度。謂由大智故，迴前",
    "T36n1736_022:0173b27": "六度向大菩提；由大悲故，迴前六度拔",
    "T36n1736_022:0173b28": "濟有情。故無性云「不捨生死而求菩提」。三",
    "T36n1736_022:0173b29": "「文云」下，釋文，可知。疏「八願」中，初釋名。二「有義」",
    "T36n1736_022:0173c01": "下，出體。前雖總出，此一有異，故復別用此",
    "T36n1736_022:0173c02": "三為性，三法正是願之性故。謂願者希求，",
    "T36n1736_022:0173c03": "希求即欲，要於前境正信印持方希求故。",
    "T36n1736_022:0173c04": "其後得智但是所依，依此起願耳。欲及勝",
    "T36n1736_022:0173c05": "解，別境中二也。三「內初」下，釋文。疏「九力」",
    "T36n1736_022:0173c06": "者，初名。二「亦有」下，辯相。三「今言」下，釋文。初",
    "T36n1736_022:0173c07": "即無性釋論之言。「故攝論」下，本論之語。疏「十",
    "T36n1736_022:0173c08": "智度」，初名。二「亦有」下，辯相。此相難見，故引論",
    "T36n1736_022:0173c09": "釋。但引釋論，本論但云「謂由前六成立妙",
    "T36n1736_022:0173c10": "智，受用法樂、成熟有情。」若天親云「由般若",
    "T36n1736_022:0173c11": "波羅蜜無分別智故，故成立後得智。復由",
    "T36n1736_022:0173c12": "此智，成立前六波羅蜜多。由此自為與同",
    "T36n1736_022:0173c13": "法者，受用法樂、成熟有情。」大意亦同。《瑜伽》",
    "T36n1736_022:0173c14": "四十九云「於一切法如實安立清淨妙智，",
    "T36n1736_022:0173c15": "名智波羅蜜多。當知能取勝義名慧，能取",
    "T36n1736_022:0173c16": "安立名智。」又三十九云「謂無量智，當知方",
    "T36n1736_022:0173c17": "便波羅蜜多，希求後後殊勝性名願，一切",
    "T36n1736_022:0173c18": "魔怨不能壞名力，如實覺了所知境名智。」",
    "T36n1736_022:0173c19": "大意皆同。然上辯體，約剋實性體；若兼助",
    "T36n1736_022:0173c20": "伴，一一皆以一切俱行功德為性。三「經云」",
    "T36n1736_022:0173c21": "下，釋文，可知。若廣分別，如《唯識疏》第十及《瑜",
    "T36n1736_022:0173c22": "伽》四十二。疏「恐厭繁文」者，謂《仁王》下卷〈奉持",
    "T36n1736_022:0173c23": "品〉中說：伏忍下中上，下忍初賢一僧祇，中",
    "T36n1736_022:0173c24": "忍次賢兩僧祇，上忍亞聖三僧祇。初地四僧",
    "T36n1736_022:0173c25": "祇，乃至七地有十，八地千，九地萬阿僧祇，",
    "T36n1736_022:0173c26": "十地百萬阿僧祇。故地前已經三阿僧祇。經",
    "T36n1736_022:0173c27": "中多說三阿僧祇成佛者，以下中忍位菩薩",
    "T36n1736_022:0173c28": "相隱，上賢之位菩薩相顯，所以特言經三",
    "T36n1736_022:0173c29": "僧祇。地前菩薩二乘聖者，見初入地，皆謂",
    "T36n1736_022:0174a01": "究竟，故說三祇成等正覺，亦佛隨宜故。《寶",
    "T36n1736_022:0174a02": "雲經》云「實經無量阿僧祇劫」。〈華藏品〉初當廣",
    "T36n1736_022:0174a03": "會釋。疏「得妙觀察平等性智故」者，由破分",
    "T36n1736_022:0174a04": "別我執，第七不與四惑相應，成平等性。已",
    "T36n1736_022:0174a05": "證真如，於多百門已得自在，成妙觀察。未",
    "T36n1736_022:0174a06": "捨異熟識體，不得大圓鏡智。異熟既存，眼",
    "T36n1736_022:0174a07": "等五根是異熟生故，亦未得成所作智。此",
    "T36n1736_022:0174a08": "二直至佛果方得。疏「世間中極」者，前三地",
    "T36n1736_022:0174a09": "寄同世間故。疏「離身見」者，寄出世間，初同",
    "T36n1736_022:0174a10": "須陀洹故。又初地斷分別身見四地斷俱",
    "T36n1736_022:0174a11": "生身見。疏「十平等心故曰等門」者，三十六經，",
    "T36n1736_022:0174a12": "入五地有十心：一過去佛法平等清淨心、二",
    "T36n1736_022:0174a13": "未來、三現在、四戒、五心、六除見疑悔、七道",
    "T36n1736_022:0174a14": "非道智、八修行智見、九於一切菩提分法",
    "T36n1736_022:0174a15": "上上觀察、十教化一切眾生，皆有平等清淨",
    "T36n1736_022:0174a16": "心言。疏「諦法俗境」者，良以十重觀四諦故，",
    "T36n1736_022:0174a17": "四地出世；五地却入，云觀俗境。疏「得十空",
    "T36n1736_022:0174a18": "三昧」者，即六地末云「佛子！菩薩住此現前",
    "T36n1736_022:0174a19": "地，得入空三昧、自性空三昧、第一義空三",
    "T36n1736_022:0174a20": "昧、第一空三昧，大空、合空、起空、如實不分別",
    "T36n1736_022:0174a21": "空、不捨離空、離不離空。」句句皆有三昧之",
    "T36n1736_022:0174a22": "言。結云「得如是等十空三昧門為首，百千",
    "T36n1736_022:0174a23": "空三昧門皆悉現前。」疏「今自狹之寬」者，娑",
    "T36n1736_022:0174a24": "婆為狹，華藏為寬也。疏「諸天重重」下，通妨",
    "T36n1736_022:0174a25": "難。難云：既言華藏地動，華藏之地乃在",
    "T36n1736_022:0174a26": "大蓮華地面，今娑婆界當第十三重，曾何",
    "T36n1736_022:0174a27": "是地？設若是地，是娑婆地，即非華藏。故今",
    "T36n1736_022:0174a28": "通云：乃有二意。一以本該末，謂通舉華",
    "T36n1736_022:0174a29": "藏總該利網故。二十重皆華藏內，況第十",
    "T36n1736_022:0174b01": "三下豈非地耶？二又染淨融，故下染淨交",
    "T36n1736_022:0174b02": "徹，通摩竭之地便是金剛。染淨既融，是故",
    "T36n1736_022:0174b03": "一動一切動也。疏「餘如別章」者，即教義分齊",
    "T36n1736_022:0174b04": "中明。謂《智論》引《長阿含》第二云「有八因緣：",
    "T36n1736_022:0174b05": "一大水動時動、二尊神試力時動、三如來入",
    "T36n1736_022:0174b06": "胎時動、四出胎、五成道、六轉法輪、七分教、",
    "T36n1736_022:0174b07": "八涅槃時。」九依《增一》二十八，更加大神",
    "T36n1736_022:0174b08": "足比丘心得自在，乃至觀地無相，故令地",
    "T36n1736_022:0174b09": "動。十《智論》云「授菩薩記，當於此界作佛之",
    "T36n1736_022:0174b10": "時，地神喜故，所以動也。」疏「地論有四非當",
    "T36n1736_022:0174b11": "今文」者，第十二論云「器世間中依四種眾生",
    "T36n1736_022:0174b12": "聚：一依不善眾生、二依信種種天眾生、三",
    "T36n1736_022:0174b13": "依我慢眾生、四依呪術眾生，為此眾生下",
    "T36n1736_022:0174b14": "中上次第差別故動。乃至吼，如十八句，異義",
    "T36n1736_022:0174b15": "應知，如是生信功德。」今言非當今文者，",
    "T36n1736_022:0174b16": "始成正覺便演一乘，皆是海會，何有不善",
    "T36n1736_022:0174b17": "等？據別行經，順別機故，論為此釋。",
    "T36n1736_022:0174b18": "大方廣佛華嚴經隨疏演義鈔卷第二十二"
}