{
    "X69n1333_002:0078b01": "雪峰真覺大師語錄卷之下(大王請師與玄沙入內論佛心印錄　妙德編)",
    "X69n1333_002:0078b03": "王大王請師與玄沙入內論佛心印。大王問二禪師。",
    "X69n1333_002:0078b04": "諸佛并達磨所傳祕密心印。乞師的實為說。且祖佛",
    "X69n1333_002:0078b05": "已來。究竟修何因果。乃得成佛。師云。須是見性。方得",
    "X69n1333_002:0078b06": "成佛。王云。何為見性。師云。見自本性。王云。有形狀否。",
    "X69n1333_002:0078b07": "師云。見自本性。無物可見。此是難信之法。百千諸佛",
    "X69n1333_002:0078b08": "同得。王云。爭得否。師云。若稱揚此事。盡大地說不能",
    "X69n1333_002:0078b09": "盡。若達磨親傳。祇是一言。便轉凡成聖。不是小小之",
    "X69n1333_002:0078b10": "事。悟即剎那閒。不悟塵沙劫。大王。大藏教中。一切經",
    "X69n1333_002:0078b11": "論。千般萬般。祇為一心。祖祖相傳一心。但山僧為大",
    "X69n1333_002:0078b12": "王說此事。未可造次。指示真性。大王。緣此事。山僧各",
    "X69n1333_002:0078b13": "各有千百人眾。竝是二三十年密用此事。未有一二",
    "X69n1333_002:0078b14": "人承當得。況此法門是過去諸佛祇一人傳一人。況",
    "X69n1333_002:0078b15": "今大王為聖天子。日為萬民判斷山河。有迷心念。爭",
    "X69n1333_002:0078b16": "覯得此事真實法門。願大王且為佛法主宰。於筆頭",
    "X69n1333_002:0078b17": "下救護生靈。豈不是好事。大王聞此相勸。倍生歡悅。",
    "X69n1333_002:0078b18": "又問二師。朕今造寺．修福．布施．度僧。諸惡莫作。眾善",
    "X69n1333_002:0078b19": "奉行。如此去。還得成佛否。師云。不得成佛。但是有作",
    "X69n1333_002:0078b20": "之心。皆是輪迴。大王云。得何果報。師云。得生天報。得",
    "X69n1333_002:0078b21": "福壽報。王云。究竟如何。師云。福盡即墮。王云。墮於何",
    "X69n1333_002:0078b22": "處。師云。福壽盡報。佛經具載。大王少時不言。二師向",
    "X69n1333_002:0078b23": "大王言。即心是佛。見性是佛。王云。將何為道。作何修",
    "X69n1333_002:0078b24": "行。師云。經中道。一切業障海。皆從妄想生。若欲懺悔",
    "X69n1333_002:0078c01": "者。端坐念實相。願大王識取實相。自然成佛。大王起。",
    "X69n1333_002:0078c02": "禮二師言。相救生死事。大師曰。且為大王說真如名",
    "X69n1333_002:0078c03": "於後。一名佛性。二名真如。三名玄旨。四名清淨法身",
    "X69n1333_002:0078c04": "界。五名靈臺。六名真魂。七名赤子。八名大圓鏡智。九",
    "X69n1333_002:0078c05": "名空宗。十名第一義。十一名白淨識。此是一心之名",
    "X69n1333_002:0078c06": "目也。三世諸佛．十二部經竝在。大王本性自具足。亦",
    "X69n1333_002:0078c07": "不用求。切須自救。無人相為。山僧救大王不及。山僧",
    "X69n1333_002:0078c08": "愛念眾生。猶如赤子。遇緣即隨方便度眾生。若作佛。",
    "X69n1333_002:0078c09": "應須自度。若悟了一真如性。不在多言。諸佛菩薩若",
    "X69n1333_002:0078c10": "未悟空寂真源。要在假言設化。若了真源。無言契道。",
    "X69n1333_002:0078c11": "道本無言無說。佛言向無功用處證道矣。又曰。且山",
    "X69n1333_002:0078c12": "僧被大王請住山門。事不獲已。為報王恩。為王說法。",
    "X69n1333_002:0078c13": "山僧說法。如降大雨。一時普潤。隨其福力。若尠福眾",
    "X69n1333_002:0078c14": "生。不信大乘。如降枯木焦種。闡提無信山僧說。願大",
    "X69n1333_002:0078c15": "王但於自身觀矚本性。若見了。一切自通。諸佛諸祖",
    "X69n1333_002:0078c16": "師玄旨。皆自識得真實。乃至一切假號名字亦自識",
    "X69n1333_002:0078c17": "得。大王聞二師如此相勸指示。大起信心。便立大誓",
    "X69n1333_002:0078c18": "願。志信受持。終無退志。大王再命二禪師入內。重排",
    "X69n1333_002:0078c19": "香案。志專佛乘。不敢外泄。師云。某為傳大王佛法心",
    "X69n1333_002:0078c20": "印。伏願地神報空中神。空中神報天神。盡十方三世",
    "X69n1333_002:0078c21": "諸佛同為證明。三十三天眾同共證明。大王又自發",
    "X69n1333_002:0078c22": "願。願二師便指示一心得達達磨法門。二師喚云。大",
    "X69n1333_002:0078c23": "王。志心聽取佛法開示。悟入此門。此門無形無相。幻",
    "X69n1333_002:0078c24": "化空身是大王法身。知見了。亦總是大王本源自性",
    "X69n1333_002:0079a01": "天真佛也。徧虗空界。無一切色聲香味觸法處得其",
    "X69n1333_002:0079a02": "自繇。無長短方圓。隨一切物見。名大事因緣出現於",
    "X69n1333_002:0079a03": "世。亦名無心可名。亦名一念歸空界。無形無狀。是無",
    "X69n1333_002:0079a04": "心也。大王既知了心。心如木如石去。久久忘緣去。莫",
    "X69n1333_002:0079a05": "起善惡量思。一切如常去。如人迷路去。如虗空。亦名",
    "X69n1333_002:0079a06": "無住心。亦名自性涅槃。亦名無言說。亦名無繫縛。亦",
    "X69n1333_002:0079a07": "名無形相。亦名一心法門。亦名大涅槃。亦名定念總",
    "X69n1333_002:0079a08": "持。亦名真如性海。亦名無為大道。亦名一真法界。亦",
    "X69n1333_002:0079a09": "名無去無來菩提薩埵。亦名無性涅槃。亦名金剛三",
    "X69n1333_002:0079a10": "昧實諦。亦名自性清淨心。亦名如來藏。亦名實相般",
    "X69n1333_002:0079a11": "若。亦名正因佛性。亦名中道一乘。亦名淨性涅槃。亦",
    "X69n1333_002:0079a12": "名一念真如。又曰。大王。起初觀心時。無心可觀。向無",
    "X69n1333_002:0079a13": "功用道。初觀心時。隨顛倒想起。從幻化起。如此想從",
    "X69n1333_002:0079a14": "妄想起。如空中風。無依止處。如是法相。不生不滅。我",
    "X69n1333_002:0079a15": "心自空。即悟真實法相也。此法無壞。觀無心法。不住",
    "X69n1333_002:0079a16": "法中。諸佛解脫寂滅相．寂靜相。如是知者。速得成佛。",
    "X69n1333_002:0079a17": "滅無量罪。大王即今既知。即今是佛。此是百千諸佛",
    "X69n1333_002:0079a18": "玅門。百千三昧門。百千智慧門。百千解脫門。一切神",
    "X69n1333_002:0079a19": "通玅用門。盡在方寸。周徧法界。俱在大王心。本來自",
    "X69n1333_002:0079a20": "在。無有三界可出。無有菩提可成。大道虗曠。大王。今",
    "X69n1333_002:0079a21": "既已知本性。一時放下。竝不得起別生絲髮許也。了",
    "X69n1333_002:0079a22": "了之人。見觀想念等絕慮。既已知了。切願不得知有",
    "X69n1333_002:0079a23": "之人見。久久自有大乘之功果。此名無功之功。功不",
    "X69n1333_002:0079a24": "虗棄。知此法門。亦名無念之念。此是亘古亘今祖師",
    "X69n1333_002:0079b01": "玄旨。今共大王商議。靈山會上列聖眾前祕密玄旨。",
    "X69n1333_002:0079b02": "為大王說。亦已知了。願大王發大無量弘願。保持取",
    "X69n1333_002:0079b03": "作佛去。莫受輪迴。不可容易。大王遂禮二師。嘆曰。慚",
    "X69n1333_002:0079b04": "愧。百生千生。慶幸得逢善知識指示。若不因二師直",
    "X69n1333_002:0079b05": "說。萬劫也不會此空空無相之門。此去誓不負二師",
    "X69n1333_002:0079b06": "深恩。二師向大王言。但念念常空寂。日用有大因果。",
    "X69n1333_002:0079b07": "前楞嚴具說經上玄旨。如今但布施。廣作利益。竝為",
    "X69n1333_002:0079b08": "助道之門。不拘有無之見。一切自在。但日日修無功",
    "X69n1333_002:0079b09": "用道。受持四句偈。師却曰。大王。目前見箇什麼。還有",
    "X69n1333_002:0079b10": "我．人．眾生．壽者否。大王。經云布施恒河沙劫。不如受",
    "X69n1333_002:0079b11": "持四句偈。亦如虗空供養。大王。切覺妄想。但頓覺正",
    "X69n1333_002:0079b12": "念。堅持不疑。多積無量大佛果之正因。此是玅明真",
    "X69n1333_002:0079b13": "心。大覺圓淨。速向成佛。大王。山僧自從先德山．石頭",
    "X69n1333_002:0079b14": "已來。傳此祕密法門。願入龍華會上相見。大王。即今",
    "X69n1333_002:0079b15": "法既知了。指示亦無出入。亦無觀相。亦無佛。亦無法。",
    "X69n1333_002:0079b16": "亦無一色長短。一切在我。道有亦得。道無亦得。有是",
    "X69n1333_002:0079b17": "玅有。無是玅無。終日說。終日不說。雙遮雙照。即立破。",
    "X69n1333_002:0079b18": "即非立破。中立此法皆通。若會此意。皆可皆不可。說",
    "X69n1333_002:0079b19": "不可說。知見空無形相。自知無形。法性能生一切空。",
    "X69n1333_002:0079b20": "一中一切中。大王聞了。拜謝。捨黃金二十錠上二師。",
    "X69n1333_002:0079b21": "各不受納。歸王宮矣。大王又問玄沙和尚。此一真心。",
    "X69n1333_002:0079b22": "本無生滅。一切俱無去無來。今此一身。從何而有。師",
    "X69n1333_002:0079b23": "曰。從父母妄緣而生。便即傳命。此一念本來識性。亘",
    "X69n1333_002:0079b24": "今亘古。本源真性。自徧周法界。為妄想故。有一點識",
    "X69n1333_002:0079c01": "性為念。受千般苦。身有輪迴也。古人云。佛者。覺也。大",
    "X69n1333_002:0079c02": "王既知覺了。不落惡趣。但請大王頻省妄念。歸真合",
    "X69n1333_002:0079c03": "道。諸聖了本源。所以諸佛藏教。多般施設。竝願一切",
    "X69n1333_002:0079c04": "眾生成佛去。所以法華經云。但以假名字。引導諸眾",
    "X69n1333_002:0079c05": "生。竝要伊信了一乘法。無二亦無三。若諸聖指示還",
    "X69n1333_002:0079c06": "源空寂之法。會本法身佛。方免輪迴六道四生。受種",
    "X69n1333_002:0079c07": "種身。直為大王說了。願大王信重此法。決定無疑。大",
    "X69n1333_002:0079c08": "王作禮。信受奉行(此錄是內尚書三人同為王隔帳後。隨言錄之)。",
    "X69n1333_002:0079c09": "師示眾云。堂堂密密地。有僧云。是什麼堂堂密密地。",
    "X69n1333_002:0079c10": "師便從臥牀起。云。道什麼。僧退身立。",
    "X69n1333_002:0079c11": "師一日云。得漝麼尊貴。得漝麼緜密。僧云。某甲自到",
    "X69n1333_002:0079c12": "山。經數載。不聞和尚漝麼示徒。師云。我已前雖然無。",
    "X69n1333_002:0079c13": "如今有。莫有妨礙也無。進云。不敢。如此和尚不得已",
    "X69n1333_002:0079c14": "而已。致使和尚如此。",
    "X69n1333_002:0079c15": "問。平田淺艸。麈鹿成羣。如何射得麈中主。師喚全坦。",
    "X69n1333_002:0079c16": "坦應諾。師云。喫茶去。",
    "X69n1333_002:0079c17": "巖頭問僧。什麼處來。僧云。西京來。巖云。黃巢過。還收",
    "X69n1333_002:0079c18": "得劍麼。僧云。收得。巖引頭近前云。[囗@力]。僧云。師頭落也。",
    "X69n1333_002:0079c19": "巖呵呵大笑。其僧後到雪峰。師問。什麼處來。僧云。巖",
    "X69n1333_002:0079c20": "頭來。師云。佗有何言句。僧舉前話。師打二十棒趂出。",
    "X69n1333_002:0079c21": "一日。普請次。舉。溈山云。見色便見心。還有過也無。有",
    "X69n1333_002:0079c22": "僧云。古人為什麼人。師云。雖然如此。我要共汝商量。",
    "X69n1333_002:0079c23": "僧云。若漝麼商量。不如某甲钁地。",
    "X69n1333_002:0079c24": "玄沙問。師有拄杖。乞一條。師云。我有三條。汝將一條",
    "X69n1333_002:0080a01": "去。沙云。人人祇是一個。和尚為什麼用三箇。師云。三",
    "X69n1333_002:0080a02": "箇總用。沙云。是即是。某甲不如此。師云。汝作麼生。沙",
    "X69n1333_002:0080a03": "云。是三是一。",
    "X69n1333_002:0080a04": "玄沙一日辭師下山去。啟和尚云。人人自繇自在。某",
    "X69n1333_002:0080a05": "甲如今下山去。師云。是誰與麼道。沙云。是和尚與麼",
    "X69n1333_002:0080a06": "道。師云。汝作麼生。沙云。不自繇自在。師云。知。",
    "X69n1333_002:0080a07": "師一日云。此事如似一片田地相似。一任眾人耕種。",
    "X69n1333_002:0080a08": "無有不承此恩力者。玄沙云。且作麼生是一片田地。",
    "X69n1333_002:0080a09": "師云。看。沙云。是即是。某甲不與麼。師云。是汝作麼生。",
    "X69n1333_002:0080a10": "沙云。祇是人人底。",
    "X69n1333_002:0080a11": "師見玄沙。乃舉。神楚闍黎問我。亡僧遷化向什麼處",
    "X69n1333_002:0080a12": "去。我向伊道。如冰歸水。沙云。是即是。某甲不與麼道。",
    "X69n1333_002:0080a13": "師云。汝作麼生。沙云。如水歸水。",
    "X69n1333_002:0080a14": "玄沙問師云。某甲如今大用去。和尚作麼生。師遂將",
    "X69n1333_002:0080a15": "三箇木毬一時拋。沙作斫牌勢祇對。師云。汝親在靈",
    "X69n1333_002:0080a16": "山。方得如此。沙云。也即是自家事。",
    "X69n1333_002:0080a17": "師一日見道溥袒一膊於眾堂中釘簾。師云。汝向後",
    "X69n1333_002:0080a18": "住持有千僧。其中無一人衲子。溥悔過。辭歸故鄉。住",
    "X69n1333_002:0080a19": "六通院。後錢王命居龍興寺。有眾千餘。唯三學講誦",
    "X69n1333_002:0080a20": "之徒。果如師讖。",
    "X69n1333_002:0080a21": "可觀禪師初參師。師曰。近前。觀方近前作禮。師舉足",
    "X69n1333_002:0080a22": "踏之。觀忽然冥契。後詣南嶽法輪峰。上堂。謂眾云。我",
    "X69n1333_002:0080a23": "在雪峰被佗一蹋。直至如今眼不開。不知是何境界。",
    "X69n1333_002:0080a24": "太原孚遊浙中。登徑山。一日。於大佛殿前。有僧問。上",
    "X69n1333_002:0080b01": "座曾到五臺否。孚云。曾到。僧云。還見文殊麼。孚云。見。",
    "X69n1333_002:0080b02": "僧云。什麼處見。孚云。徑山佛殿前見。其僧後適閩川。",
    "X69n1333_002:0080b03": "舉似師。師云。何不教伊入嶺來。孚聞。乃趨裝而來。至",
    "X69n1333_002:0080b04": "廨院憩息。因分柑子與僧。長慶稜和尚問。什麼處將",
    "X69n1333_002:0080b05": "來。孚云。嶺外將來。稜云。遠涉不易擔負得來。孚云。柑",
    "X69n1333_002:0080b06": "子。柑子。孚次日上山。師聞。乃集眾。孚到法堂上顧視。",
    "X69n1333_002:0080b07": "師便下看知事。明日。却上禮拜。云。某甲昨日觸悞和",
    "X69n1333_002:0080b08": "尚。師云。知是般事便休。師一日見孚上座。乃指日示",
    "X69n1333_002:0080b09": "之。孚搖手而出。師云。汝不肯我。孚云。和尚搖頭。某甲",
    "X69n1333_002:0080b10": "擺尾。什麼處不肯和尚。師云。到處也須諱却。一日。眾",
    "X69n1333_002:0080b11": "僧晚參。師在中庭臥。孚云。五州管內。祇有者和尚較",
    "X69n1333_002:0080b12": "些子。師便起公。一日。玄沙上問訊師。師云。此間有箇",
    "X69n1333_002:0080b13": "老鼠子。今在浴室裏。沙云。待與和尚勘過。言訖。到浴",
    "X69n1333_002:0080b14": "室。遇孚打水。沙云。相看上座。孚云。已相見了。沙云。什",
    "X69n1333_002:0080b15": "麼劫中曾相見。孚云。瞌睡作麼。沙却入方丈。白師云。",
    "X69n1333_002:0080b16": "已勘破了。師云。作麼生勘伊。沙舉前話。師云。汝著賊",
    "X69n1333_002:0080b17": "也。",
    "X69n1333_002:0080b18": "師領徒南遊。時黃涅槃預知師至。搘策造前途接之。",
    "X69n1333_002:0080b19": "抵蘇谿。邂逅相遇。師遂問曰。近離什麼處。槃云。離辟",
    "X69n1333_002:0080b20": "支巖。師云。巖中還有主麼。槃以竹策叩師簥。師乃出",
    "X69n1333_002:0080b21": "簥相見。槃云。曾郎萬福。師遽展丈夫拜。槃亦作女人",
    "X69n1333_002:0080b22": "拜答。師云。莫是女人麼。槃又設兩拜。遂以竹策到地。",
    "X69n1333_002:0080b23": "右繞師簥者三。師云。某三界內人。師三界外人。師宜",
    "X69n1333_002:0080b24": "前去。某甲後來。槃乃先回。師遂至。去囊山。憩數日。槃",
    "X69n1333_002:0080c01": "供侍隨行禪徒。一無所闕。",
    "X69n1333_002:0080c02": "鵞湖住菴時。有一天使到菴。見拂子。便問。弟子喚這",
    "X69n1333_002:0080c03": "箇作拂子。菴主喚作什麼。主云。不可喚作拂子。使云。",
    "X69n1333_002:0080c04": "天下尊宿出世。如麻似粟。菴主為甚不行脚去。主便",
    "X69n1333_002:0080c05": "去。到雪峰。師見菴主來。便問。闍棃何得更來。主云。被",
    "X69n1333_002:0080c06": "箇天使問佛法。不相當。更來。師云。作麼生。主遂舉前",
    "X69n1333_002:0080c07": "話。師云。汝問我。主再舉前話。師云。拂子。",
    "X69n1333_002:0080c08": "晏國師初參師。纔入門。師搊住云。是什麼。晏釋然契",
    "X69n1333_002:0080c09": "悟。舉手搖舞。師云。子作道理耶。晏云。何道理之有。師",
    "X69n1333_002:0080c10": "乃撫而印之。",
    "X69n1333_002:0080c11": "師謂慧稜云。吾見溈山問仰山。從上諸聖什麼處去。",
    "X69n1333_002:0080c12": "仰山云。或在天上。或在人間。汝道仰山意作麼生。稜",
    "X69n1333_002:0080c13": "云。若問諸聖出沒處。恁麼道即不可。師云。汝渾不肯。",
    "X69n1333_002:0080c14": "忽有人問。汝作麼生道。稜云。但道錯。師云。是汝不錯。",
    "X69n1333_002:0080c15": "稜云。何異於錯。",
    "X69n1333_002:0080c16": "師問慧全。汝得入處作麼生。全云。共和尚商量了也。",
    "X69n1333_002:0080c17": "師云。什麼處商量。全云。什麼處去來。師云。汝得入處。",
    "X69n1333_002:0080c18": "又作麼生。全無對。師打之。",
    "X69n1333_002:0080c19": "慧稜問師。從上諸聖傳授一路。請師垂示。師良久。稜",
    "X69n1333_002:0080c20": "設禮而退。師乃微笑。",
    "X69n1333_002:0080c21": "僧問。大事作麼生。師乃執僧手云。上座如此問誰。僧",
    "X69n1333_002:0080c22": "無語。師便休。",
    "X69n1333_002:0080c23": "僧問。如何是佛向上事。師把住云。道。道。其僧罔措。師",
    "X69n1333_002:0080c24": "便蹋倒。",
    "X69n1333_002:0081a01": "師謂玄沙云。我時時全機提持。把三個木毬一時拋。",
    "X69n1333_002:0081a02": "要全提去。沙云。和尚拋後。忽被個師僧出來道。和尚",
    "X69n1333_002:0081a03": "看毬。又作麼生。師云。道什麼。沙云。某甲即不與麼。師",
    "X69n1333_002:0081a04": "云。汝作麼生。沙云。也未是分外。",
    "X69n1333_002:0081a05": "師向玄沙道。我者裏近日有個把斷乾坤漢。汝須著",
    "X69n1333_002:0081a06": "精彩。同學兄弟也難得。沙云。是即是。作麼生把斷。師",
    "X69n1333_002:0081a07": "云。豈不是自作用。正是把斷。沙云。和尚用甚得。某甲",
    "X69n1333_002:0081a08": "不與麼。師云。汝作麼生。沙云。和尚是乾。某甲是坤。且",
    "X69n1333_002:0081a09": "作麼生說兄弟難得。師云。汝得與麼自繇自在。要用",
    "X69n1333_002:0081a10": "便用。要收便收。沙云。未是分外。祇是自家底。師云。汝",
    "X69n1333_002:0081a11": "是出格之見。佗時後日。子孫大興。依此理去。如今且",
    "X69n1333_002:0081a12": "與麼。玄沙云。如此。如此。兄弟共知且與麼。三二之後。",
    "X69n1333_002:0081a13": "方始應用。師云。我也知汝同學一理之見。沙云。根門",
    "X69n1333_002:0081a14": "無功。和尚若得與麼。方始得自在。",
    "X69n1333_002:0081a15": "師問僧。夏在甚麼處。僧云。湧泉。師云。長時湧。暫時湧。",
    "X69n1333_002:0081a16": "僧云。和尚問不著。師云。我問不著那。僧云。是。師便打。",
    "X69n1333_002:0081a17": "師問僧。什麼處去。僧云。禮拜徑山去。師云。徑山若問",
    "X69n1333_002:0081a18": "汝。此間佛法如何。汝作麼生祗對。僧云。待問即道。師",
    "X69n1333_002:0081a19": "便打。尋後舉問道怤云。汝道此僧過在什麼處。怤云。",
    "X69n1333_002:0081a20": "問徑山。得徹困。師云。徑山自在浙中。因甚麼問得徹",
    "X69n1333_002:0081a21": "困。怤云。不見道。遠問近對。師云。如是。如是。",
    "X69n1333_002:0081a22": "一日。玄沙侍立次。師指火爐云。三世諸佛總在裏許",
    "X69n1333_002:0081a23": "轉大法輪。沙云。近日王令稍嚴。師云。作麼生。沙云。不",
    "X69n1333_002:0081a24": "許攙奪人行市。師便休。",
    "X69n1333_002:0081b01": "師與長生斫樹。師云。斫到心頭且住。生云。斫却著。師",
    "X69n1333_002:0081b02": "云。古人以心傳心。汝為什麼道斫却。生擲下斧云。傳。",
    "X69n1333_002:0081b03": "師便打一拄杖。",
    "X69n1333_002:0081b04": "師一日見僧來。乃云。開却路。達磨摩也。我且問儞作",
    "X69n1333_002:0081b05": "麼生道。僧云。築著和尚鼻孔。師便休。",
    "X69n1333_002:0081b06": "示眾云。若未會。且從迦葉門入。時有僧問。如何是迦",
    "X69n1333_002:0081b07": "葉門。師云。不見絲毫始得。",
    "X69n1333_002:0081b08": "師一日共眾僧水邊立次。見一烏龜在岸上。師以手",
    "X69n1333_002:0081b09": "指之。其龜入水。師便歸院。",
    "X69n1333_002:0081b10": "溈山上堂。良久。有僧便問。請和尚為大眾說佛法。山",
    "X69n1333_002:0081b11": "云。我為汝得徹困也。僧舉似師。師云。古人得與麼老",
    "X69n1333_002:0081b12": "婆心。僧又舉似玄沙。沙云。山頭老和尚蹉過古人事",
    "X69n1333_002:0081b13": "也。師却問玄沙。什麼處是蹉過古人事。沙云。大小溈",
    "X69n1333_002:0081b14": "山被者僧一問。直得百雜碎。",
    "X69n1333_002:0081b15": "師問大光僧云。作麼生是大光。僧云。見。祗對次。師云。",
    "X69n1333_002:0081b16": "者箇是驢前馬後漢。作麼生是大光。僧無語。師云。我",
    "X69n1333_002:0081b17": "且作死馬醫。一口吞盡乾坤。",
    "X69n1333_002:0081b18": "雲門參睦州和尚。得旨後。造陳操侍郎宅。經三載。續",
    "X69n1333_002:0081b19": "回。禮謁睦州。州云。南方有雪峰和尚。汝何不去彼中",
    "X69n1333_002:0081b20": "受旨。雲門到雪峰庄上。見一向北僧。雲門問。上座今",
    "X69n1333_002:0081b21": "日上山去那。僧云。是。雲門云。寄一則因緣問山頭和",
    "X69n1333_002:0081b22": "尚。祇是不得道是別人語。僧云。得。雲門云。上座到山",
    "X69n1333_002:0081b23": "中。見和尚上堂。眾纔集。握腕立地。云。者老漢。頂上鐵",
    "X69n1333_002:0081b24": "枷何不脫却。其僧一依雲門教。師見者僧與麼道。便",
    "X69n1333_002:0081c01": "下座攔胸把住。乃云。速道。速道。其僧無語。師一拓拓",
    "X69n1333_002:0081c02": "開云。此不是汝語。僧云。是某甲語。師云。侍者。將繩棒",
    "X69n1333_002:0081c03": "來。僧云。是。不是某甲語。在莊上見一浙中上座。教某",
    "X69n1333_002:0081c04": "甲來與麼道。師云。大眾。去莊上迎取五百人善知識",
    "X69n1333_002:0081c05": "來。雲門來日上山。師纔見。便云。因什麼得到與麼地。",
    "X69n1333_002:0081c06": "雲門乃低頭。從茲契合。",
    "X69n1333_002:0081c07": "僧問。古澗寒泉時如何。師云。瞪目不見底。進云。飲者",
    "X69n1333_002:0081c08": "如何。師云。不從口入。僧舉。到趙州。州云。不可從鼻孔",
    "X69n1333_002:0081c09": "裏入。僧却問趙州。古澗寒泉時如何。州云。苦。進云。飲",
    "X69n1333_002:0081c10": "者如何。州云。死。師聞舉。云。趙州古佛從茲不答話。",
    "X69n1333_002:0081c11": "師云。世界闊一尺。古鏡闊一尺。世界闊一丈。古鏡闊",
    "X69n1333_002:0081c12": "一丈。時玄沙侍立次。指火爐云。闊多少。師云。似古鏡",
    "X69n1333_002:0081c13": "闊。沙云。老和尚脚跟未點地在。師云。老僧住持事煩。",
    "X69n1333_002:0081c14": "玄沙令僧馳書上師。師接得。開封。祇見三張白紙。乃",
    "X69n1333_002:0081c15": "問僧。還會麼。僧云。不會。師云。不見道。君子千里同風。",
    "X69n1333_002:0081c16": "其僧回。舉似玄沙。沙云。山頭老和尚蹉過也不知。僧",
    "X69n1333_002:0081c17": "却問。和尚如何。沙云。孟春猶寒。",
    "X69n1333_002:0081c18": "鏡清初參師。師問。汝是什麼處人。清云。不敢道是溫",
    "X69n1333_002:0081c19": "州人。師云。與麼則是一宿覺鄉人也。清云。且道一宿",
    "X69n1333_002:0081c20": "覺是什麼處人。師云。放儞二十棒。",
    "X69n1333_002:0081c21": "師因看古人因緣。到光境俱忘。復是何物。乃問鏡清。",
    "X69n1333_002:0081c22": "者裏著得什麼語。清云。和尚放某甲過。即有道處。師",
    "X69n1333_002:0081c23": "云。放儞過。作麼生道。清云。某甲亦放和尚過。",
    "X69n1333_002:0081c24": "三聖問師。透網金鱗以何為食。師云。待儞透出網來",
    "X69n1333_002:0082a01": "即向汝道。聖云。一千五百人善知識。話頭也不識。師",
    "X69n1333_002:0082a02": "云。老僧住持事煩。",
    "X69n1333_002:0082a03": "師凡見僧來參。便輥三箇木毬示之。",
    "X69n1333_002:0082a04": "巖頭在鄂州過渡。時遇僧去雪峰。託僧傳語云。我近",
    "X69n1333_002:0082a05": "日將三文錢買得一箇黑老婆子。逐日撈蝦摝蜆。且",
    "X69n1333_002:0082a06": "與麼過時。師乃下禪牀云。窮鬼子。窮鬼子。道我快活",
    "X69n1333_002:0082a07": "不徹也。",
    "X69n1333_002:0082a08": "王大王請晏國師住鼓山。時百戲迎出山。師與孚上",
    "X69n1333_002:0082a09": "座送出門。回至法堂上。師謂孚云。一隻聖箭子射入",
    "X69n1333_002:0082a10": "九重城裏去也。孚云。和尚是伊未在。師云。渠是徹底",
    "X69n1333_002:0082a11": "人。孚云。若不信。待某甲去勘過。孚乃換草鞋。行半里",
    "X69n1333_002:0082a12": "地。於簥裏把住云。和尚向什麼處去。晏云。向九重城",
    "X69n1333_002:0082a13": "裏去。孚云。忽遇三軍圍逼之時。又作麼生。晏云。佗家",
    "X69n1333_002:0082a14": "自有通霄路。孚云。恁麼則離宮失殿去也。晏云。何處",
    "X69n1333_002:0082a15": "不稱尊。孚便回。舉似師。師云。佗話亦在。孚云。老漢脚",
    "X69n1333_002:0082a16": "跟未點地。",
    "X69n1333_002:0082a17": "師與三聖行次。見獼猴。乃云。人人盡有一面古鏡。者",
    "X69n1333_002:0082a18": "獼猴亦有一面古鏡。聖云。歷劫無名。何以彰為古鏡。",
    "X69n1333_002:0082a19": "師云。瑕生也。聖喝云。老漢。話頭也不識。師云。老僧住",
    "X69n1333_002:0082a20": "持事煩。",
    "X69n1333_002:0082a21": "因普請次。師自負一束藤。路逢一僧。便拋下。僧擬取。",
    "X69n1333_002:0082a22": "師便踏倒。歸。舉似長生。乃云。我今日踏著僧快。生云。",
    "X69n1333_002:0082a23": "和尚替者僧入涅槃堂始得。師便去。",
    "X69n1333_002:0082a24": "有僧來禮拜師。師打五棒。僧云。某甲有什麼過。師又",
    "X69n1333_002:0082b01": "打五棒。",
    "X69n1333_002:0082b02": "僧問。聲聞人見性。如夜見月。菩薩人見性。如晝見日。",
    "X69n1333_002:0082b03": "未審和尚見性如何。師打三棒。其僧復問巖頭。頭打",
    "X69n1333_002:0082b04": "三棒。",
    "X69n1333_002:0082b05": "師問僧。近離什麼處。僧云。覆船。師云。生死海未渡。為",
    "X69n1333_002:0082b06": "什麼覆却船。僧無語。遂迴。舉似覆船。船云。何不道渠",
    "X69n1333_002:0082b07": "無生死。僧再至雪峰。舉前話。師云。此不是汝語。僧云。",
    "X69n1333_002:0082b08": "是覆船與麼道。師云。我有二十棒寄與覆船。二十棒",
    "X69n1333_002:0082b09": "老僧自喫。不干闍黎事。",
    "X69n1333_002:0082b10": "師下府中。玄沙出接師。乃云。道路不易。且喜到來。師",
    "X69n1333_002:0082b11": "云。是。是。沙云。喏。喏。師云。不是汝也難。沙云。本是桑梓",
    "X69n1333_002:0082b12": "之所。非某甲之能。師云。我知得汝也。須向佗道始得。",
    "X69n1333_002:0082b13": "沙云。喏。喏。佗是與麼。師云。汝知稜道者問靈雲麼。沙",
    "X69n1333_002:0082b14": "云。不知。問佗道什麼。師云。稜道者問。如何是佛法大",
    "X69n1333_002:0082b15": "意。靈雲對云。驢事未去。馬事到來。沙云。稜道者會也",
    "X69n1333_002:0082b16": "無。師云。佗不會。沙云。和尚何不向伊道。師云。我向伊",
    "X69n1333_002:0082b17": "道。直下是儞。沙云。若與麼。恐佗因緣不在和尚處。教",
    "X69n1333_002:0082b18": "伊下來。某甲向伊說。師至回時。乃問玄沙云。儞此間",
    "X69n1333_002:0082b19": "住持。切須保任。沙云。全得和尚。師云。自然興雲致雨",
    "X69n1333_002:0082b20": "去。沙云。和尚到山。亦須善加保重。師云。是。是。師回山。",
    "X69n1333_002:0082b21": "謂稜道者云。我到玄沙處。舉著儞問靈雲因緣。玄沙",
    "X69n1333_002:0082b22": "會得甚好。稜云。不知玄沙說道什麼。師云。伊祇道。汝",
    "X69n1333_002:0082b23": "是稜道者。稜云。和尚何不向某甲說。師云。適來豈不",
    "X69n1333_002:0082b24": "是向汝說。稜云。若與麼。某甲且暫到玄沙處問訊。師",
    "X69n1333_002:0082c01": "云。若與麼。且去彼中。直向佗道不會。好去早歸。稜乃",
    "X69n1333_002:0082c02": "下去參玄沙。",
    "X69n1333_002:0082c03": "泉州王太傅請稜道者住招慶。師差僧齎書至玄沙。",
    "X69n1333_002:0082c04": "沙問。從什麼處來。僧云。雪峰來。沙云。佛法不是者個",
    "X69n1333_002:0082c05": "道理。沙乃上雪峰。送稜道者。相看了。沙問師云。和尚",
    "X69n1333_002:0082c06": "且喜又分一枝從彼處去。師云。是。是。緣即如此。祇是",
    "X69n1333_002:0082c07": "桑梓不著。沙云。是佗也。師云。是。是。沙云。喏。喏。沙却謂",
    "X69n1333_002:0082c08": "稜道者云。儞是福人。得太傅造院佇儞。稜云。此盇是",
    "X69n1333_002:0082c09": "堂頭與和尚恩力故。非某甲。沙云。我將謂儞作麼生。",
    "X69n1333_002:0082c10": "稜云。若與麼。某甲即禮拜和尚。沙云。不是者道理。沙",
    "X69n1333_002:0082c11": "乃舉似師。師云。佗本是兩浙人。",
    "X69n1333_002:0082c12": "師問玄沙云。汝在彼處住。什麼兄弟附近於儞。沙云。",
    "X69n1333_002:0082c13": "全學．全無學。師云。我不與麼。沙云。是。是。某甲不與麼。",
    "X69n1333_002:0082c14": "師云。作麼生。沙云。不學全學。",
    "X69n1333_002:0082c15": "玄沙一日問師云。招慶特來辨茶。師云。儞且得上來。",
    "X69n1333_002:0082c16": "沙云。應須與麼始得。師云。不是外物。沙云。內亦非。師",
    "X69n1333_002:0082c17": "云。是。是。",
    "X69n1333_002:0082c18": "玄沙上山看師。乃咨師云。言無不中。誰人知之。師云。",
    "X69n1333_002:0082c19": "自如自如。知之則中。沙云。且喜佗招慶歸來。師云。儞",
    "X69n1333_002:0082c20": "自分折作什麼。沙云。和尚妄語作麼。師云。是儞妄語",
    "X69n1333_002:0082c21": "(自如疑是自知)。",
    "X69n1333_002:0082c22": "師示眾云。盡大地撮來如粟米粒大。拋向面前。漆桶",
    "X69n1333_002:0082c23": "不會。打鼓普請看。",
    "X69n1333_002:0082c24": "師示眾云。南山有一條鼈鼻蛇。汝等諸人切須好看。",
    "X69n1333_002:0083a01": "長慶出云。今日堂中大有人喪身失命。僧舉似玄沙。",
    "X69n1333_002:0083a02": "沙云。須是稜兄始得。然雖如此。我即不與麼。僧云。和",
    "X69n1333_002:0083a03": "尚作麼生。沙云。用南山作麼。雲門以拄杖攛向師面",
    "X69n1333_002:0083a04": "前。作怕勢。張口吐舌。",
    "X69n1333_002:0083a05": "一日。普請次。長生戴笠子先行。師問長生。古人道。誰",
    "X69n1333_002:0083a06": "知蓆帽下。元是昔時人。意旨作麼生。長生側却笠子",
    "X69n1333_002:0083a07": "云。者箇是什麼人語。師便休去。",
    "X69n1333_002:0083a08": "師有時云。三世諸佛向火焰裏轉大法輪。時雲門侍",
    "X69n1333_002:0083a09": "立次。云。火焰為三世諸佛說法。三世諸佛立地聽。",
    "X69n1333_002:0083a10": "師勘清峰云。儞向什麼處去。峰云。識得即知去處。師",
    "X69n1333_002:0083a11": "云。汝是了事人。亂走作什麼。峰云。和尚莫塗污人好。",
    "X69n1333_002:0083a12": "師云。我即塗污儞。古人吹布毛作麼生。與我說來看。",
    "X69n1333_002:0083a13": "峰云。殘羹餿飯已有人喫了。師便休。",
    "X69n1333_002:0083a14": "師在天台國清寺。遇齋時。拈起盋盂問。座主。道得。我",
    "X69n1333_002:0083a15": "與儞盋盂。主云。此是化佛邊事。師云。便做得座主奴",
    "X69n1333_002:0083a16": "也。主云。某甲不會。師云。儞問我。我與汝道。座主禮拜。",
    "X69n1333_002:0083a17": "師便蹋倒。",
    "X69n1333_002:0083a18": "長生和尚一日入山禮拜師。師問。汝住持不易。有牛",
    "X69n1333_002:0083a19": "具麼。生云。無。後辭師出山。師與勸使糧食相送。至門",
    "X69n1333_002:0083a20": "首。生便行。師召云。長生。生回首。師云。洞山道底。洞山",
    "X69n1333_002:0083a21": "道底。生應喏喏便行去。後院主問師。適來和尚道洞",
    "X69n1333_002:0083a22": "山道底。意旨如何。師以手指口了。又指脚。",
    "X69n1333_002:0083a23": "有一僧在山畔卓庵多年。不鬀頭。祇作一柄木杓。去",
    "X69n1333_002:0083a24": "溪邊舀水喫。時有僧問。如何是祖師西來意。主云。溪",
    "X69n1333_002:0083b01": "深杓柄長。僧歸。舉似師。師云。也甚奇怪。師一日同侍",
    "X69n1333_002:0083b02": "者去訪佗。乃將鬀刀去。纔相見。便問。道得即不鬀汝",
    "X69n1333_002:0083b03": "頭。主便將水洗頭。師便與佗鬀却。",
    "X69n1333_002:0083b04": "師問孚上座云。見說臨濟有三句。是否。孚云。是。師云。",
    "X69n1333_002:0083b05": "作麼生是第一句。孚舉目視之。師云。猶是第二句。作",
    "X69n1333_002:0083b06": "麼生是第一句。孚叉手而退。師云。吽。吽。",
    "X69n1333_002:0083b07": "師問僧。近離什麼處。僧云。佛日。師云。來時日出也未。",
    "X69n1333_002:0083b08": "僧云。日若出。即鎔却雪峰。師便休去。復問僧云。闍棃",
    "X69n1333_002:0083b09": "名什麼。僧云。玄機。師云。日織多少。僧云。寸絲不掛。師",
    "X69n1333_002:0083b10": "云。參堂去。僧行三五步。師云。袈裟落地也。僧回首。師",
    "X69n1333_002:0083b11": "便打云。大好寸絲不掛。",
    "X69n1333_002:0083b12": "師一日與玄沙．招慶遊山次。沙云。看者象骨峰頭。還",
    "X69n1333_002:0083b13": "有佛法也無。若道有。作麼生說有。若道無。且作麼生",
    "X69n1333_002:0083b14": "說無。師云。儞道什麼。慶云。是有是無。沙云。若與麼。和",
    "X69n1333_002:0083b15": "尚與招慶總明前。不明後。師云。汝且作麼生。沙云。佛",
    "X69n1333_002:0083b16": "法還曾有麼。作麼生說有無。試道看。還是也無。沙又",
    "X69n1333_002:0083b17": "問招慶。作麼生說有無底句。慶云。是者箇。作麼生說",
    "X69n1333_002:0083b18": "有無。沙云。招慶也作麼生說有無。慶云。和尚是什麼",
    "X69n1333_002:0083b19": "心行。沙云。不是者箇道理。師云。儞作麼生說有無。沙",
    "X69n1333_002:0083b20": "云。即今是有是無。師云。儞也作麼生。沙云。不是外物。",
    "X69n1333_002:0083b21": "有僧來禮拜師。師問。什麼處來。僧云。藍田來。師云。何",
    "X69n1333_002:0083b22": "不入草。長慶聞。乃云。險。",
    "X69n1333_002:0083b23": "師垂語云。要知此事。如一面古鏡相似。胡來胡現。漢",
    "X69n1333_002:0083b24": "來漢現。僧便問。忽遇明鏡來。又且如何。師云。胡漢俱",
    "X69n1333_002:0083c01": "隱。",
    "X69n1333_002:0083c02": "師一日與玄沙行次。乃云。者一片地。好造箇無縫塔。",
    "X69n1333_002:0083c03": "沙云。高多少。師以目顧視上下。沙云。人天福報不如",
    "X69n1333_002:0083c04": "和尚。若是靈山授記。未夢見在。師云。子又作麼生。沙",
    "X69n1333_002:0083c05": "云。高六七尺。",
    "X69n1333_002:0083c06": "師示眾云。望州亭與儞相見了也。烏石嶺與儞相見",
    "X69n1333_002:0083c07": "了也。僧堂前與汝相見了也(保福問鵞湖僧堂前且置望州亭烏石嶺什麼",
    "X69n1333_002:0083c08": "處相見鵞湖驟步歸方丈保福便入僧堂)。",
    "X69n1333_002:0083c09": "師與玄沙夾籬次。沙問。如何是祖師西來意。師將籬",
    "X69n1333_002:0083c10": "障撼。沙云。喫許多辛苦作什麼。師云。子作麼生。沙云。",
    "X69n1333_002:0083c11": "且過篾頭來。",
    "X69n1333_002:0083c12": "有新到僧。師問。汝來作什麼。僧云。來禮拜和尚。師云。",
    "X69n1333_002:0083c13": "阿那箇是儞和尚。僧乃不審。師踏云。者野狐精。放汝",
    "X69n1333_002:0083c14": "三十棒。",
    "X69n1333_002:0083c15": "師一日勘僧云。什麼處來。僧云。浙中來。師云。船來。陸",
    "X69n1333_002:0083c16": "來。僧云。二途俱不涉。師云。爭得到者裏。僧云。有什麼",
    "X69n1333_002:0083c17": "隔礙。師打趂出。僧過十年後再來。師云。甚處來。僧云。",
    "X69n1333_002:0083c18": "湖南來。師云。湖南與者裏相去多少。僧云。不隔。師豎",
    "X69n1333_002:0083c19": "起拂子云。還隔者箇麼。僧云。若隔。即不到也。師依前",
    "X69n1333_002:0083c20": "打趂出。此僧住後。凡見人。便罵師。其僧有同行聞得。",
    "X69n1333_002:0083c21": "特去相訪。乃問。兄到雪峰處有何言句。便如是罵佗。",
    "X69n1333_002:0083c22": "遂舉兩度因緣。乃被同行叱罵。與佗說破。當時悲泣。",
    "X69n1333_002:0083c23": "常向中夜焚香。遙望雪峰禮拜。",
    "X69n1333_002:0083c24": "師問慧稜。古人道。前三三。後三三。意作麼生。稜便出",
    "X69n1333_002:0084a01": "去。",
    "X69n1333_002:0084a02": "師問僧。什麼處來。僧曰。嶺外來。師曰。還逢達磨也無。",
    "X69n1333_002:0084a03": "僧曰。青天白日。師曰。自己作麼生。僧曰。更作麼生。師",
    "X69n1333_002:0084a04": "便打。",
    "X69n1333_002:0084a05": "師送僧出。行三五步。召曰。上座。僧迴首。師曰。途中善",
    "X69n1333_002:0084a06": "為。",
    "X69n1333_002:0084a07": "上堂。舉拂子曰。這箇為中下。僧問。上上人來。如何。師",
    "X69n1333_002:0084a08": "舉拂子。僧曰。這箇為中下。師便打。",
    "X69n1333_002:0084a09": "師云。飯籬邊坐餓死人。臨河渴死漢。玄沙云。飯籬裏",
    "X69n1333_002:0084a10": "坐餓死漢。水裏沒頭浸渴死漢。雲門云。通身是飯。通",
    "X69n1333_002:0084a11": "身是水。",
    "X69n1333_002:0084a12": "問。如何是佛。師曰。寐語作什麼。",
    "X69n1333_002:0084a13": "師行脚時。參烏石觀和尚。纔敲門。石問。誰。師曰。鳳凰",
    "X69n1333_002:0084a14": "兒。石曰。來作麼。師曰。來啗老觀。石便開門。搊住曰。道。",
    "X69n1333_002:0084a15": "道。師擬議。石拓開。閉却門。師住後。示眾曰。我當時若",
    "X69n1333_002:0084a16": "入得老觀門。儞這一隊噇酒糟漢向甚麼處摸索。",
    "X69n1333_002:0084a17": "上堂。盡大地是箇解脫門。把手拽伊不肯入。時一僧",
    "X69n1333_002:0084a18": "出曰。和尚怪某甲不得。又一僧曰。用入作甚麼。師便",
    "X69n1333_002:0084a19": "打。",
    "X69n1333_002:0084a20": "師因閩王封柑橘各十顆。遣使送至。柬問。既是一般",
    "X69n1333_002:0084a21": "顏色。為甚名字不同。師遂依舊封回。王復馳問玄沙。",
    "X69n1333_002:0084a22": "沙將一張紙盇却。",
    "X69n1333_002:0084a23": "上堂。眾集定。師輥出木毬。玄沙遂捉來安舊處。又一",
    "X69n1333_002:0084a24": "日。師因玄沙來。三箇一時輥出。沙便作偃倒勢。師曰。",
    "X69n1333_002:0084b01": "尋常用幾個。曰。三即一。一即三。",
    "X69n1333_002:0084b02": "師因僧問。緊要處乞師指示。師曰。是甚麼。僧於言下",
    "X69n1333_002:0084b03": "大悟。師送南際長老出。乃作女人拜。際斂手應諾諾。",
    "X69n1333_002:0084b04": "師以手斫額便歸。",
    "X69n1333_002:0084b05": "師將示寂。自制塔銘并敘曰。夫從緣有者。始終而成",
    "X69n1333_002:0084b06": "壞。非從緣得者。歷劫而常堅。堅之則在。壞之則捐。雖",
    "X69n1333_002:0084b07": "然離散未至。何妨預置者哉。所以疊石結室。剪木成",
    "X69n1333_002:0084b08": "函。搬土積塊為龕。諸事已備。頭南脚北。橫山而臥。惟",
    "X69n1333_002:0084b09": "願至時。同道者莫違我意。知心者不易我志。深囑再",
    "X69n1333_002:0084b10": "囑。幸勉勵焉。縱然它日邪造顯揚。豈如當今正眼密",
    "X69n1333_002:0084b11": "弘。善思之。審思之。銘曰。兄弟橫十字(雪竇註云。國無二君。又云。知麼)。",
    "X69n1333_002:0084b12": "同心著一儀(風行草偃。又云。直與)。土主曰松山(四顧匪絕。又云。看)。卵塔",
    "X69n1333_002:0084b13": "號難提(獨露相倚。又云。險)。更有胡家曲(一西一東。又云。大難)。汝等切須",
    "X69n1333_002:0084b14": "知(自南自北。又云。會也)。我唱泥牛吼(聞莫舉頭。又云。呵呵)。汝和木馬嘶(見應",
    "X69n1333_002:0084b15": "合眼。又云。撫掌)。但看五六月(豈可徒然。又云。叶)。冰片滿長街(事非草草。又云。",
    "X69n1333_002:0084b16": "苦)。薪盡火滅後(去去誰同。又云。好住)。密室爛如泥(須到如此。又云。努力)。梁",
    "X69n1333_002:0084b17": "開平戊辰三月示疾。閩帥命醫。師曰。吾非疾也。竟不",
    "X69n1333_002:0084b18": "服藥。遺偈付法。五月二日。朝遊藍田。暮歸澡身。中夜",
    "X69n1333_002:0084b19": "入滅。壽八十七。臘五十九。建塔於本院方丈。",
    "X69n1333_002:0084b20": "師偈語",
    "X69n1333_002:0084b21": "光陰倐忽暫須臾。浮世那能得久居。出嶺年登三十",
    "X69n1333_002:0084b22": "二。入閩蚤是四旬餘。佗非不用頻頻檢。已過還須旋",
    "X69n1333_002:0084b23": "旋除。為報朝廷朱紫道。閻羅不怕佩金魚。",
    "X69n1333_002:0084b24": "游檉洋",
    "X69n1333_002:0084c01": "青山無適莫。四畔無來路。安居不到處。出身終有餘。",
    "X69n1333_002:0084c02": "因學人問事",
    "X69n1333_002:0084c03": "佗事佗人斷。己事己自裁。萬法剎那包。何用更往來。",
    "X69n1333_002:0084c04": "送澄沼",
    "X69n1333_002:0084c05": "忽告歸鄉去。崎嶇枉涉途。雪嶺三秋外。澄沼一事無。",
    "X69n1333_002:0084c06": "因讀寒山詩",
    "X69n1333_002:0084c07": "可憐寒山子。多言復多語。橫路作籬障。何如直下覓",
    "X69n1333_002:0084c08": "光舒。",
    "X69n1333_002:0084c09": "咏魚鼓二首",
    "X69n1333_002:0084c10": "我暫作魚鼓。懸頭為眾苦。師僧喫茶飯。拈槌打我肚。",
    "X69n1333_002:0084c11": "身雖披鱗甲。心中一物無。鸕鷀橫谿望。我誓不入湖。",
    "X69n1333_002:0084c12": "可憐魚鼓子。天生從地養。粥飯不能[歹*肖]。空肚作聲響。",
    "X69n1333_002:0084c13": "時時驚僧睡。懶者煩惱長。住持閙喧喧。不如打游漾。",
    "X69n1333_002:0084c14": "放牛",
    "X69n1333_002:0084c15": "早朝放牛承露草。直至日晝干飽好。牛飽更無思食",
    "X69n1333_002:0084c16": "念。牛兒無事唱牛歌。",
    "X69n1333_002:0084c17": "勸人",
    "X69n1333_002:0084c18": "莫道肯去易。肯去也大難。虗空滿天下。迷人坐不安。",
    "X69n1333_002:0084c19": "若切老婆心。勸君莫掠虗。忽遇明眼人。相逢笑殺渠。",
    "X69n1333_002:0084c20": "枯樹解藏龍。貪睡不聞鍾。一朝侵早起。忽覺是何龍。",
    "X69n1333_002:0084c21": "低頭不見地。仰面不見天。欲知白牛處。但看髑髏前。",
    "X69n1333_002:0084c22": "達磨來路遠。汝莫辜負佗。子細審思觀。忽然悟去好。",
    "X69n1333_002:0084c23": "人人盡有乾坤眼。莫隨妄情顛倒窺。恒沙國土總吞",
    "X69n1333_002:0084c24": "盡。吞盡不我何旨旨。",
    "X69n1333_002:0085a01": "枯木藏龍。雷動必驚。驚者是少。不驚者多。",
    "X69n1333_002:0085a02": "絕頂白似雪。眾水一源深。道場平如掌。我宗超佛心。",
    "X69n1333_002:0085a03": "長江拋釣子。游魚帶絲絛。恩重鈎頭餌。輕欺上祖歌。",
    "X69n1333_002:0085a04": "脚踏香積壠。頭枕馬鳴崎。身臥白雲裏。神光萬里祕。",
    "X69n1333_002:0085a05": "會我最後句。與汝同一枝。",
    "X69n1333_002:0085a06": "冬瓜長儱侗。葫蘆剔突圝。玲瓏滿天下。覽子黑漫漫。",
    "X69n1333_002:0085a07": "君不見路邊華表柱。天下忙忙總一般。琵琶柦棙隨",
    "X69n1333_002:0085a08": "手轉。廣陵玅曲無人彈。若是有人能彈得。一彈彈盡",
    "X69n1333_002:0085a09": "天下曲。",
    "X69n1333_002:0085a10": "世中有一事。奉勸學者取。雖無半錢活。能傳歷劫富。",
    "X69n1333_002:0085a11": "登天不借梯。徧地無行路。包盡乾坤處。禪子火急悟。",
    "X69n1333_002:0085a12": "寅朝不肯起。貪坐昏黃晡。魚被網裏劫。脹破獵師肚。",
    "X69n1333_002:0085a13": "滿天不見路。萬里迷也沒。問汝世間人。何時得成佛。",
    "X69n1333_002:0085a14": "磨磚不成鏡。虗空終有月。火急自提取。莫受多生屑。",
    "X69n1333_002:0085a15": "高拋不至天。低擲豈著地。日輪隱山去。回頭更覓鼻。",
    "X69n1333_002:0085a16": "我今勸汝道。汝休念文字。兼勸採樵人。努力莫相欺。",
    "X69n1333_002:0085a17": "多生不出家。萬劫受辛苦。今日捨恩愛。誓願莫回顧。",
    "X69n1333_002:0085a18": "春霜滿天寒。覽子黑漫漫。白牛常在髑髏前。勸君審",
    "X69n1333_002:0085a19": "細看。",
    "X69n1333_002:0085a20": "報汝等知乎。真性不在途。色身祇要閑。何用苦區區。",
    "X69n1333_002:0085a21": "須知不從人處得。何勞晝夜苦求人。己珠逈然越三",
    "X69n1333_002:0085a22": "界。不是聖人非色塵。",
    "X69n1333_002:0085a23": "天色晴明綠嶂分。萬里虗空絕點雲。可惜時人何不",
    "X69n1333_002:0085a24": "悟。肯者同游此法門。",
    "X69n1333_002:0085b01": "萬里無寸草。逈逈絕烟霞。歷劫長如是。何須更出家。",
    "X69n1333_002:0085b02": "辭曾氏",
    "X69n1333_002:0085b03": "昔年曾許鬱多羅。直至如今未動梭。此日且隨雲水",
    "X69n1333_002:0085b04": "去。誰能待得鴨成鵝。",
    "X69n1333_002:0085b05": "贈實師伯",
    "X69n1333_002:0085b06": "善哉道者。頓息大機。堂堂密密。將何顯伊。千山絕頂。",
    "X69n1333_002:0085b07": "萬重綠衣。風雲抱合。我終不知。以此浮幻。隨處徉癡。",
    "X69n1333_002:0085b08": "嚴霜欲至。放髮齊眉。僧俗不辯。懷量任疑。曉我微功。",
    "X69n1333_002:0085b09": "雨勢雲飛。",
    "X69n1333_002:0085b10": "幽州未得授戒",
    "X69n1333_002:0085b11": "一十出家未是時。二十出家正是時。今遇官壇緣未",
    "X69n1333_002:0085b12": "合。躘踵且作老沙彌。",
    "X69n1333_002:0085b13": "自述",
    "X69n1333_002:0085b14": "思量未到雪峰時。愛把浮生取次疑。及至法門非法",
    "X69n1333_002:0085b15": "法。到頭無我亦無師。",
    "X69n1333_002:0085b16": "師親寫版牌云",
    "X69n1333_002:0085b17": "妄身臨鏡照影。影與妄身不殊。若欲去影留身。不知",
    "X69n1333_002:0085b18": "身影常虗。身影從來不異。不得一有一無。若擬憎凡",
    "X69n1333_002:0085b19": "愛聖。生死海裏常浮。",
    "X69n1333_002:0085b20": "欲得不招無間業。莫謗如來正法輪。有物密救人。爭",
    "X69n1333_002:0085b21": "奈人不知(恩大難酬)。",
    "X69n1333_002:0085b22": "師在枯木菴坐禪。於水磨坊前晒麥。乃親題",
    "X69n1333_002:0085b23": "云",
    "X69n1333_002:0085b24": "菴前永日無狼子。磨下終年絕雀兒。",
    "X69n1333_002:0085c01": "山中至今竝無狼虎。凡于磨坊前晒麥。亦無鳥",
    "X69n1333_002:0085c02": "雀。皆如師記耳。",
    "X69n1333_002:0085c03": "師題僧堂前梁云",
    "X69n1333_002:0085c04": "今朝不保明朝。常作千載遮頭。",
    "X69n1333_002:0085c05": "師規制",
    "X69n1333_002:0085c06": "永明寺知覺禪師延壽立石",
    "X69n1333_002:0085c07": "夫出家者。先效軌儀。肅嚴其行。行既精矣。乃曰其人",
    "X69n1333_002:0085c08": "方可參選明師。次擇其理。且正道寂寥。盡古今而絕",
    "X69n1333_002:0085c09": "逢。包通十方萬類。而從來莫二。如此之事。假世而言",
    "X69n1333_002:0085c10": "之。若以住持之門。依像法而安處。收物情而共居。欲",
    "X69n1333_002:0085c11": "令百川同歸一源。眾流而臻大海。古云。家無二主。國",
    "X69n1333_002:0085c12": "無二王。二主必諍。二王則競。況僧居無諍。有諍非僧。",
    "X69n1333_002:0085c13": "要令三世住持萬所。心安人和。不失其緒者矣。",
    "X69n1333_002:0085c14": "或有投歸僧坊。而求變白披緇者。盡令歸奉一主。",
    "X69n1333_002:0085c15": "主無二。即免為諍。但依芙蓉先師規制。即知其義",
    "X69n1333_002:0085c16": "也。",
    "X69n1333_002:0085c17": "藍田．張際兩莊。但逐年輪差了事僧勾當。始終供",
    "X69n1333_002:0085c18": "應塔院。常住供養當院。僧徒等。切不得別議住持。",
    "X69n1333_002:0085c19": "眾中或有老者．病者。不任自取索。即差了事童行",
    "X69n1333_002:0085c20": "終始看侍。如無童行。轉差沙彌。如無沙彌。輪差大僧",
    "X69n1333_002:0085c21": "始終看侍。無至違越。",
    "X69n1333_002:0085c22": "或有鄉村檀那。精心禮請唱佛道場。必須眾議。能",
    "X69n1333_002:0085c23": "為法事者差。免俗譏嫌。",
    "X69n1333_002:0085c24": "當院出家沙彌．童行．大僧等。無事出院。不辭知事",
    "X69n1333_002:0086a01": "及大眾等。如若却來。便須出院。若為小小因緣。若無",
    "X69n1333_002:0086a02": "重過。却來。即罰禮一百拜放住。如若當時不遵指約。",
    "X69n1333_002:0086a03": "亦須出院。",
    "X69n1333_002:0086a04": "當院徒眾等。或非知事。輒行杖木。令人不安。晝時",
    "X69n1333_002:0086a05": "出院。",
    "X69n1333_002:0086a06": "右件條約住持之事。仰綱維主首及僧徒等。共相遵",
    "X69n1333_002:0086a07": "守。不得違越。終而復始。光化四年閏六月十日。沙門",
    "X69n1333_002:0086a08": "義存告示。",
    "X69n1333_002:0086a09": "師遺誡",
    "X69n1333_002:0086a10": "報諸人等。夫泡幻緣生。去來不定。吾僅四十年來。未",
    "X69n1333_002:0086a11": "甞不苦口相勸。近日佛法淡薄。唯於世諦殷勤。至於",
    "X69n1333_002:0086a12": "信施檀那。師僧和尚。百年終歿。無善報恩。世禮既不",
    "X69n1333_002:0086a13": "相應。亦合有少分省察。吾若四大離散。日先已有木",
    "X69n1333_002:0086a14": "函石龕。竝依舊志安排。不得別造墳塔。不得設靈筵。",
    "X69n1333_002:0086a15": "不得持孝服。或有戴一尺布。下一滴淚。此非沙門。非",
    "X69n1333_002:0086a16": "我眷屬。況更哭蒼天。但為俗態。頗辱宗門。或有不遵。",
    "X69n1333_002:0086a17": "依法擯逐。當院年長有從智仰。共相遵授。不得妄有",
    "X69n1333_002:0086a18": "乖張。佗後住持竝依芙蓉先師規制。況從前不曾親",
    "X69n1333_002:0086a19": "度尼弟子。吾脫去後。切不得放入院門。免世譏嫌。為",
    "X69n1333_002:0086a20": "恒式者。兼上院以後。切不得別議住持。開平二年戊",
    "X69n1333_002:0086a21": "辰四月二十八日。沙門義存告示。",
    "X69n1333_002:0086a22": "先師住持規制。奉宣下降帖命。準元條件施行。不許",
    "X69n1333_002:0086a23": "各度童行。私置田業。擅泥鍋鐺。仍別眾食。寄附常住．",
    "X69n1333_002:0086a24": "庄舍典質營轉等事。準此禁斷者。時乾德三年歲次",
    "X69n1333_002:0086b01": "乙丑五月十二日。天下兵馬大元帥守尚書吳越國",
    "X69n1333_002:0086b02": "王俶建。",
    "X69n1333_002:0086b04": "雪峰真覺大師語錄卷下(終)",
    "X69n1333_002:0086b08": "老真覺。傑出於五季分裂之時。自德山一棒桶底脫",
    "X69n1333_002:0086b09": "之後。直得鼇店月寒。象峰雪霽。攬醍醐於一杓。彰大",
    "X69n1333_002:0086b10": "用於三毬。派析兩宗。道超列祖。譬猶轟百億雷霆於",
    "X69n1333_002:0086b11": "四天之下。曠數百世。其聲愈宏。至於垂機示訓。大教",
    "X69n1333_002:0086b12": "至言。流出胸襟。蓋天蓋地。廣陵一奏。么絃下媿。不復",
    "X69n1333_002:0086b13": "聲矣。向經燬變。版錄無留。福城覺如居士募緣重刊。",
    "X69n1333_002:0086b14": "以廣其傳。覽者倘能向徽外側耳。便知陽春雪曲。大",
    "X69n1333_002:0086b15": "雅正音。盡在是矣。其或未知。打鼓普請看。",
    "X69n1333_002:0086b16": "時至治辛酉季夏雪峰嗣祖比丘悟逸敬跋",
    "X69n1333_002:0086b19": "雪峰真覺大師年譜",
    "X69n1333_002:0086b21": "唐穆宗皇帝長慶二年壬寅",
    "X69n1333_002:0086b22": "師泉州南安縣人也。姓曾氏。父諱勉。是年。師降誕。",
    "X69n1333_002:0086b23": "師家世奉佛。其先塋在楊梅山。西去城四十五里。",
    "X69n1333_002:0086b24": "一峰翔拜于前。俗謂胡僧投拜。",
    "X69n1333_002:0086c01": "三年癸卯　四年甲辰",
    "X69n1333_002:0086c02": "敬宗皇帝寶曆元年乙巳",
    "X69n1333_002:0086c03": "二年丙午",
    "X69n1333_002:0086c04": "師五歲生酷惡葷茹。襁褓中。聞鐘梵之聲。或見旛",
    "X69n1333_002:0086c05": "華像設。拜必為之動容。見者咸異之。",
    "X69n1333_002:0086c06": "文宗皇帝太和元年丁未",
    "X69n1333_002:0086c07": "二年戊申　三年己酉",
    "X69n1333_002:0086c08": "四年庚戌",
    "X69n1333_002:0086c09": "師年九歲。懇父母。求出家。鍾愛不從其請。",
    "X69n1333_002:0086c10": "五年辛亥　六年壬子",
    "X69n1333_002:0086c11": "七年癸丑",
    "X69n1333_002:0086c12": "師年十二。從其父遊莆田玉澗寺。見慶玄律師。遽",
    "X69n1333_002:0086c13": "拜曰。我師也。遂留侍焉。",
    "X69n1333_002:0086c14": "八年甲寅　九年乙卯",
    "X69n1333_002:0086c15": "開成元年丙辰　二年丁巳",
    "X69n1333_002:0086c16": "三年戊午",
    "X69n1333_002:0086c17": "師年十七。祝髮。遂改法諱義存。",
    "X69n1333_002:0086c18": "四年己未　五年庚申",
    "X69n1333_002:0086c19": "武宗皇帝會昌元年辛酉　二年壬戌",
    "X69n1333_002:0086c20": "三年癸亥　四年甲子",
    "X69n1333_002:0086c21": "五年乙丑",
    "X69n1333_002:0086c22": "師年二十四。是年。有旨沙汰佛法。師以服儒謁福",
    "X69n1333_002:0086c23": "州芙蓉山弘照靈訓禪師。照撫而器之。留于左右。",
    "X69n1333_002:0086c24": "六年丙寅",
    "X69n1333_002:0087a01": "師年二十五歲。武宗崩。汰佛之令弛。",
    "X69n1333_002:0087a02": "宣宗皇帝大中元年丁卯",
    "X69n1333_002:0087a03": "師年二十六。是歲奉詔還佛。師再禮弘照為師。",
    "X69n1333_002:0087a04": "二年戊辰",
    "X69n1333_002:0087a05": "三年己巳",
    "X69n1333_002:0087a06": "師年二十八。往幽州寶剎寺受戒。",
    "X69n1333_002:0087a07": "四年庚午",
    "X69n1333_002:0087a08": "五年辛未",
    "X69n1333_002:0087a09": "師年三十。是歲五月九日。弘照和尚示寂。",
    "X69n1333_002:0087a10": "六年壬申",
    "X69n1333_002:0087a11": "七年癸酉",
    "X69n1333_002:0087a12": "師年三十二。辭曾氏遊方。有偈曰。昔年曾許鬱多",
    "X69n1333_002:0087a13": "羅。直至而今未動梭。此日且隨雲水去。誰能待得",
    "X69n1333_002:0087a14": "鴨成鵝。遂同巖頭奯公在大慈寰中會下。與寰中",
    "X69n1333_002:0087a15": "上足欽山文邃為友。至江南。三登投子。九上洞山。",
    "X69n1333_002:0087a16": "師甞在洞山作飯頭。一日。師淘米次。洞山問云。先",
    "X69n1333_002:0087a17": "去沙。先去米。師云。沙米一時去。山云。大眾喫箇甚",
    "X69n1333_002:0087a18": "麼。師遂覆却盆子。山云。子因緣不在此。遂參德山。",
    "X69n1333_002:0087a19": "八年甲戌",
    "X69n1333_002:0087a20": "九年乙亥",
    "X69n1333_002:0087a21": "師年三十四。一日。洞山問師。作甚麼來。師云。斫槽",
    "X69n1333_002:0087a22": "來。山云。幾斧斫成。師云。一斧斫成。山云。猶是這邊",
    "X69n1333_002:0087a23": "事。那邊事作麼生。師云。直得無下手處。山云。猶是",
    "X69n1333_002:0087a24": "這邊事。那邊事作麼生。師休去。",
    "X69n1333_002:0087b01": "十年丙子　十一年丁丑",
    "X69n1333_002:0087b02": "十二年戊寅　十三年己卯",
    "X69n1333_002:0087b03": "懿宗皇帝咸通元年庚辰",
    "X69n1333_002:0087b04": "二年辛巳",
    "X69n1333_002:0087b05": "師年四十。參德山。師問德山。從上宗乘中事。學人",
    "X69n1333_002:0087b06": "還有分也無。德山打一棒。云。道什麼。師此時豁然。",
    "X69n1333_002:0087b07": "如桶底脫相似。",
    "X69n1333_002:0087b08": "三年壬午",
    "X69n1333_002:0087b09": "四年癸未",
    "X69n1333_002:0087b10": "師年四十二。在德山作飯頭。一日。飯遲。德山自擎",
    "X69n1333_002:0087b11": "盋下法堂。師曬飯巾次。見云。這老漢。鐘未鳴。鼓未",
    "X69n1333_002:0087b12": "響。拓盋向甚麼處去。德山便歸方丈。師舉似巖頭。",
    "X69n1333_002:0087b13": "頭云。大小德山不會末後句在。山聞舉。令侍者喚",
    "X69n1333_002:0087b14": "巖頭至方丈。問。儞不肯老漢那。巖頭密啟其意。山",
    "X69n1333_002:0087b15": "乃休。來日陞堂。果與尋常不同。巖頭到僧堂前。拊",
    "X69n1333_002:0087b16": "掌大笑云。且喜得堂頭老漢會末後句。佗日天下",
    "X69n1333_002:0087b17": "人不奈伊何。雖然。也祇得三年活。",
    "X69n1333_002:0087b18": "五年甲申",
    "X69n1333_002:0087b19": "六年乙酉",
    "X69n1333_002:0087b20": "師年四十四。與巖頭同辭德山。師甞與巖頭同行。",
    "X69n1333_002:0087b21": "至澧州鼇山鎮。阻雪。巖頭睡醒。見師巍坐。叱之云。",
    "X69n1333_002:0087b22": "存兄。存兄。何不睡去。恰似三家村裏土地相似。師",
    "X69n1333_002:0087b23": "點胸云。某甲這裏未穩在。巖頭云。據儞見處。一一",
    "X69n1333_002:0087b24": "通來。師舉見鹽官．洞山．德山問答機緣。巖頭皆排",
    "X69n1333_002:0087c01": "之。遂於言下大悟。起來。連喚師兄云。今日始是鼇",
    "X69n1333_002:0087c02": "山成道。",
    "X69n1333_002:0087c03": "七年丙戌",
    "X69n1333_002:0087c04": "師年四十五。同巖頭．欽山欲參臨濟。至中路。逢定",
    "X69n1333_002:0087c05": "上座云。臨濟和尚已於四月初十日示寂。師云。某",
    "X69n1333_002:0087c06": "甲薄福。不見和尚。未審有何言句。定舉無位真人",
    "X69n1333_002:0087c07": "話。自是三人分袂。巖頭往龍山。欽山止於澧陽。師",
    "X69n1333_002:0087c08": "還閩。既而道由建安。結菴居之。今為黃龍．雙石二",
    "X69n1333_002:0087c09": "寺是也。",
    "X69n1333_002:0087c10": "八年丁亥",
    "X69n1333_002:0087c11": "九年戊子",
    "X69n1333_002:0087c12": "師年四十七。追念芙蓉肄業之地。遂還止於石室。",
    "X69n1333_002:0087c13": "即靈洞巖是也。是歲。溈山．懶安領徒至。上廉帥李",
    "X69n1333_002:0087c14": "景以書請師開創城西怡山王真人上昇之所。今",
    "X69n1333_002:0087c15": "西禪寺是也。",
    "X69n1333_002:0087c16": "十年己丑",
    "X69n1333_002:0087c17": "師年四十八。宴坐石室。其徒有勸其出世者。師深",
    "X69n1333_002:0087c18": "拒之。時有同學行實師伯謂師道德隆重。非鷲嶺",
    "X69n1333_002:0087c19": "猴江之勝。不足以延之。議以象骨峰為稱。師領之。",
    "X69n1333_002:0087c20": "十一年庚寅",
    "X69n1333_002:0087c21": "師年四十九。是歲暮春。實師伯以為象骨峰之距。",
    "X69n1333_002:0087c22": "詣諸耆耋。求卜精藍。時山之東信士方訓．謝効．陳",
    "X69n1333_002:0087c23": "佐。競為遵守。願奉祇園。洎洪元表亦以陳洋半為",
    "X69n1333_002:0087c24": "財施。遂剏菴於檉洋凉映臺之北。迎師居之。既至。",
    "X69n1333_002:0088a01": "據坐而喜。謂實曰。勞汝擇焉。吾其居矣。是冬。師偕",
    "X69n1333_002:0088a02": "實師伯升於峰頂。周覽形勝。歸議山名。或謂樵者",
    "X69n1333_002:0088a03": "得象骨於峰巔。或謂是山頂四時皆有積雪。二號",
    "X69n1333_002:0088a04": "兼稱。師笑曰。可。其上三百步得勝地。先是實師伯",
    "X69n1333_002:0088a05": "買菴基於方公。公以山林施。謝．陳二公從而樂施。",
    "X69n1333_002:0088a06": "自是檀度輻輳。或捨財。或置田業寖廣。",
    "X69n1333_002:0088a07": "十二年辛卯",
    "X69n1333_002:0088a08": "師年五十。大興院宇。至于木人効勞。速其成功。眾",
    "X69n1333_002:0088a09": "以為喜。",
    "X69n1333_002:0088a10": "十三年壬辰",
    "X69n1333_002:0088a11": "十四年癸巳",
    "X69n1333_002:0088a12": "師年五十二。營造木土之餘。隨機演唱。未甞少懈。",
    "X69n1333_002:0088a13": "衲子至。無所容。",
    "X69n1333_002:0088a14": "禧宗皇帝乾符元年甲午",
    "X69n1333_002:0088a15": "師年五十三。時黃巢叛於東山。師憫國祚之艱。而",
    "X69n1333_002:0088a16": "生靈塗炭也。",
    "X69n1333_002:0088a17": "二年乙未",
    "X69n1333_002:0088a18": "師年五十四。觀察使韋公捨錢三百緡為建造費。",
    "X69n1333_002:0088a19": "自庚寅至茲山。凡六載。寺乃大備。僧智朗詣長安。",
    "X69n1333_002:0088a20": "上院事以丐額。時遇應天節。乃賜應天雪峰寺。",
    "X69n1333_002:0088a21": "三年丙申",
    "X69n1333_002:0088a22": "師年五十五。寄書與巖頭。云。某甲信上師兄。自從",
    "X69n1333_002:0088a23": "鼇山成道後。直至而今飽不飢。",
    "X69n1333_002:0088a24": "四年丁酉",
    "X69n1333_002:0088b01": "師年五十六。因游寺外。薦至陳洋。乃曰。吾首達茲",
    "X69n1333_002:0088b02": "山。得三境界。此其三也。可以為建塔之所。今之塔",
    "X69n1333_002:0088b03": "基是也。",
    "X69n1333_002:0088b04": "五年戊戌",
    "X69n1333_002:0088b05": "師年五十七。巢宼自浙入閩。是歲稜道者來參。稜。",
    "X69n1333_002:0088b06": "鹽官人也。",
    "X69n1333_002:0088b07": "六年己亥",
    "X69n1333_002:0088b08": "廣明元年庚子",
    "X69n1333_002:0088b09": "師年五十九。巢宼自廣入湘。",
    "X69n1333_002:0088b10": "中和元年辛丑",
    "X69n1333_002:0088b11": "師年六十。眾盈千五百人。凡來參。便輥出三箇木",
    "X69n1333_002:0088b12": "毬。一留寢室。二藏塔中。是歲備頭陀出世。住梅溪",
    "X69n1333_002:0088b13": "場普應寺。後遷玄沙。",
    "X69n1333_002:0088b14": "二年壬寅",
    "X69n1333_002:0088b15": "師年六十一。廉帥李景捨錢一十萬緡。司空潁川",
    "X69n1333_002:0088b16": "陳公捨錢三百緡。觀察使韋公處濵捨錢二十萬",
    "X69n1333_002:0088b17": "緍。置太平王坂庄。致仕隴西李公捨錢一百三十",
    "X69n1333_002:0088b18": "八貫。繼而創城西大睦廨寺。是歲。有內官自閩回",
    "X69n1333_002:0088b19": "京。言師之道德。欽承",
    "X69n1333_002:0088b20": "禧宗皇帝聖旨。乃詔福州所司具師道行。時閩士陳",
    "X69n1333_002:0088b21": "延郊疏其實以奏。賜號真覺大師并紫衣袈裟。",
    "X69n1333_002:0088b22": "三年癸卯",
    "X69n1333_002:0088b23": "四年甲辰",
    "X69n1333_002:0088b24": "師年六十三。時克用破黃巢于太山虎口。師聞而",
    "X69n1333_002:0088c01": "喜。",
    "X69n1333_002:0088c02": "光啟元年乙巳　二年丙午",
    "X69n1333_002:0088c03": "三年丁未",
    "X69n1333_002:0088c04": "師年六十六。四月八日。巖頭遭宼難。大叫一聲。聞",
    "X69n1333_002:0088c05": "數十里。命終。闍維。舍利無數。師聞而悲慘。",
    "X69n1333_002:0088c06": "文德元年戊申",
    "X69n1333_002:0088c07": "昭宗皇帝龍紀元年己酉",
    "X69n1333_002:0088c08": "師年六十八。開基造塔於陳洋。即前所謂第三境",
    "X69n1333_002:0088c09": "界。當年七月七日塔成。師自作塔銘。時行實師伯",
    "X69n1333_002:0088c10": "示寂。師哭之慟。舉而葬于東山西原。師為塔記云。",
    "X69n1333_002:0088c11": "身謝有為。塔歸無縫。松山一鎮。鶴嶺千秋。師伯法",
    "X69n1333_002:0088c12": "諱行實。俗姓高。永嘉人也。受業芙蓉山。自己丑年。",
    "X69n1333_002:0088c13": "啟剏茲山。時行實明地理。破天荒。立山門。放水路。",
    "X69n1333_002:0088c14": "原始要終。其功不淺。是年八月十四日。終於舊院。",
    "X69n1333_002:0088c15": "壽六十七。臘二十六。",
    "X69n1333_002:0088c16": "大順元年庚戌",
    "X69n1333_002:0088c17": "二年辛亥",
    "X69n1333_002:0088c18": "師年七十。再遊吳越。初抵天右湧泉。",
    "X69n1333_002:0088c19": "景福元年壬子",
    "X69n1333_002:0088c20": "師年七十一。是歲夏。止於靈隱。後至國清寺。復到",
    "X69n1333_002:0088c21": "浮江。次遊育王。各有問答機緣。",
    "X69n1333_002:0088c22": "二年癸丑",
    "X69n1333_002:0088c23": "乾寧元年甲寅",
    "X69n1333_002:0088c24": "師年七十三。復歸閩。止於陣洋塔所。府司徒郎公",
    "X69n1333_002:0089a01": "請延府中。為說玄要。即施財建法堂于塔亭。是歲",
    "X69n1333_002:0089a02": "遷寺於陳洋。今院是也。投契之緣。時有嗣法門人。",
    "X69n1333_002:0089a03": "闡揚大法者五十六人。玄沙備．鵞湖孚．岩洞休．招",
    "X69n1333_002:0089a04": "慶稜．雲門偃．鼓山晏等。",
    "X69n1333_002:0089a05": "二年乙卯",
    "X69n1333_002:0089a06": "師年七十四。領眾南遊。時黃涅槃預知師至。搘策",
    "X69n1333_002:0089a07": "前迎。抵蘇溪。邂逅相遇。師遂問云。近離甚麼處。槃",
    "X69n1333_002:0089a08": "云。辟支岩。師云。岩中還有主麼。槃以竹策敲師簥。",
    "X69n1333_002:0089a09": "師乃出相見。槃云。曾郎萬福。師遽展丈夫拜。槃作",
    "X69n1333_002:0089a10": "女人拜。師云。莫是女人麼。槃又設兩拜。遂以竹策",
    "X69n1333_002:0089a11": "畫地。右繞師簥三匝。師云。某甲三界內人。師三界",
    "X69n1333_002:0089a12": "外人。師宜前去。某甲後來。槃乃先回。師遂至。止囊",
    "X69n1333_002:0089a13": "山。憩數日。槃供侍隨行徒眾。一無所缺。次至瓦棺。",
    "X69n1333_002:0089a14": "時泉州太傅王延彬創東彌勒．資壽等院。迎師駐",
    "X69n1333_002:0089a15": "錫。大加禮敬。時閩主王審知權執覇位。嚮師道化。",
    "X69n1333_002:0089a16": "甞領千眾于東西第為王說法。初捨俸錢三十萬。",
    "X69n1333_002:0089a17": "創橫屋二十間。次捨錢三十萬。創法堂．迴廊．方丈",
    "X69n1333_002:0089a18": "等宇。",
    "X69n1333_002:0089a19": "三年丙辰",
    "X69n1333_002:0089a20": "四年丁巳",
    "X69n1333_002:0089a21": "趙州諗禪師示寂。",
    "X69n1333_002:0089a22": "光化元年戊午",
    "X69n1333_002:0089a23": "師年七十七。閩王請師同玄沙入內論佛心印。大",
    "X69n1333_002:0089a24": "王聞二師如此開示。起大信心。便立大誓願。志心",
    "X69n1333_002:0089b01": "受持。終無退志。大王再請二師于內講論佛法。重",
    "X69n1333_002:0089b02": "排香案。不許外泄。仍令內尚書三人隔帳錄其法",
    "X69n1333_002:0089b03": "語。師乃請諸佛龍天證明。為王傳佛心印。復捨錢",
    "X69n1333_002:0089b04": "四十萬鼎建大殿堂宇千百餘間。莫不大備。師先",
    "X69n1333_002:0089b05": "年首至茲山。時山南陳洋信士藍文卿者。知師道",
    "X69n1333_002:0089b06": "化。遂將所居東池側古檉樹創菴。延師駐錫。今枯",
    "X69n1333_002:0089b07": "木菴是也。藍公復以檉洋庄創造精舍。請師居之。",
    "X69n1333_002:0089b08": "今舊院是也。藍公見眾廣。復將所居之宅充為巨",
    "X69n1333_002:0089b09": "剎。遷師主之。復蒙閩主忠懿王具奏",
    "X69n1333_002:0089b10": "禧宗皇帝。賜封檀越主藍文卿為威武節度使。明護",
    "X69n1333_002:0089b11": "侯王長男應潮通祐神君。弟僧守遠慈悲尊者。今",
    "X69n1333_002:0089b12": "為本山土地。其後文卿與楊大娘．次男應辰等。徙",
    "X69n1333_002:0089b13": "家於茆洋庄以成其志。仍施田園二十庄。今藍田．",
    "X69n1333_002:0089b14": "太平．大睦等庄是也。",
    "X69n1333_002:0089b15": "二年己未",
    "X69n1333_002:0089b16": "師年七十八。閩王遣使齎銀交椅送師。",
    "X69n1333_002:0089b17": "三年庚申",
    "X69n1333_002:0089b18": "師年七十九。有　旨賜改本寺為應天廣福寺。",
    "X69n1333_002:0089b19": "天復元年辛酉",
    "X69n1333_002:0089b20": "師年八十。是歲閏六月初十日。師將條件住持及",
    "X69n1333_002:0089b21": "僧行規制以示徒眾。大約事無大小。皆歸住持。百",
    "X69n1333_002:0089b22": "川歸海。眾流同源。國無二王。家無二主。況僧居無",
    "X69n1333_002:0089b23": "諍。有諍非僧。心安人和。不失其緒。至於庄院．塔院",
    "X69n1333_002:0089b24": "皆有成規。老者．病者理令看待。若能聲演佛事者。",
    "X69n1333_002:0089c01": "以應外緣。僧行有過。輕重量罰。既非知事。不許輒",
    "X69n1333_002:0089c02": "行杖木。令人不安。凡百事但依芙蓉先師規制。即",
    "X69n1333_002:0089c03": "知其義也。",
    "X69n1333_002:0089c04": "二年壬戌",
    "X69n1333_002:0089c05": "三年癸亥",
    "X69n1333_002:0089c06": "師年八十二。寺眾日繁。歲入不給。屋宇漸漏。欲行",
    "X69n1333_002:0089c07": "脩葺。工程浩大。有僧無量．無悅者。立心勸募眾緣。",
    "X69n1333_002:0089c08": "輪奐仍舊。以遵師行。",
    "X69n1333_002:0089c09": "哀帝天祐元年甲子",
    "X69n1333_002:0089c10": "二年乙丑",
    "X69n1333_002:0089c11": "師年八十四。閩王再施錢重建枯木菴及開大池。",
    "X69n1333_002:0089c12": "約萬有餘工。師甞在枯木菴坐禪。傍有水磨晒麥。",
    "X69n1333_002:0089c13": "師親題云。菴前永日無狼虎。磨下終年絕雀兒。此",
    "X69n1333_002:0089c14": "師之誡諭。至今無虎雀。",
    "X69n1333_002:0089c15": "三年丙寅",
    "X69n1333_002:0089c16": "師年八十五。泉州王太傅遣使來請稜道者住持",
    "X69n1333_002:0089c17": "招慶寺。師以書報玄沙。沙上山送之(唐祚至此為梁所纂)。",
    "X69n1333_002:0089c18": "梁大祖皇帝開平元年丁卯",
    "X69n1333_002:0089c19": "師年八十六。師自圖塔樣。令人呈獻閩王。王遣使",
    "X69n1333_002:0089c20": "往江西瑞迹山披材石。為師建塔及真堂三間。與",
    "X69n1333_002:0089c21": "師造龕子。龕完。報和尚知道。師云。舁向堂前著。看",
    "X69n1333_002:0089c22": "儞不奈何。",
    "X69n1333_002:0089c23": "二年戊辰",
    "X69n1333_002:0089c24": "三月。師示微疾。閩王命醫診視。師云。吾非疾也。竟",
    "X69n1333_002:0090a01": "不服藥。四月十五日。師坐法堂。示遺誡等事。乃云。",
    "X69n1333_002:0090a02": "當院年長有智者。其相遵受。不得妄有乖張。至本",
    "X69n1333_002:0090a03": "月二十八日。謂眾云。泡幻緣生。去來不定。吾僅四",
    "X69n1333_002:0090a04": "十年來。未甞不苦口相勸。近日佛法澹薄。唯於世",
    "X69n1333_002:0090a05": "諦慇懃。至於信施檀越。師僧和尚。百年終歿。無善",
    "X69n1333_002:0090a06": "報恩。世理既不相應。亦合有少分省察。吾若四大",
    "X69n1333_002:0090a07": "離散之日。先已有木函石龕。竝依舊志安排。毋違",
    "X69n1333_002:0090a08": "我意。若有披麻下淚者。非我眷屬。眾皆稟命共矢。",
    "X69n1333_002:0090a09": "修營塔制苟完。西盇石未具。是夕烈風雷雨震撼",
    "X69n1333_002:0090a10": "林壑。東山之上。地忽震裂。廣袤尋丈。其平如砥。舉",
    "X69n1333_002:0090a11": "而用之。函盇相合。見者咸異。五月二日。師手札百",
    "X69n1333_002:0090a12": "餘字。別閩王。朝遊藍田。暮歸澡身。是夜十八刻。右",
    "X69n1333_002:0090a13": "脇而順寂。壽八十七。臘五十九。至初十日。建窣堵",
    "X69n1333_002:0090a14": "波於本院方丈。閩王遣子刑部尚書王延稟入寺",
    "X69n1333_002:0090a15": "哀慟。特諭祭禮。至十五日。全身入塔。師自唐咸通",
    "X69n1333_002:0090a16": "庚寅開山剏寺。至梁開平戊辰入滅。闡揚教法三",
    "X69n1333_002:0090a17": "十九年。",
    "X69n1333_002:0090a19": "雪峰真覺大師年譜(終)",
    "X69n1333_002:0090a22": "雪峰語錄大尾",
    "X69n1333_002:0090a24": "大羹玄酒為眾味王。淡然有餘味。雲門咸池為眾音",
    "X69n1333_002:0090b01": "君。朴然有遺音。與彼肥甘之爽眾口。淫哇之盪眾耳",
    "X69n1333_002:0090b02": "者。不可同年而語也。雪峰言語簡古純真。淡然味朴。",
    "X69n1333_002:0090b03": "然音不可於眾口。如針於眾耳。但此中人則染指而",
    "X69n1333_002:0090b04": "領焉。承響而知焉。經山老隱睡安光和尚曾得此錄。",
    "X69n1333_002:0090b05": "而領知最深。自謂壽梓與前所刻之玄沙語錄竝行",
    "X69n1333_002:0090b06": "焉。爭奈何未幾化緣示終。而空成未了因。有志于法",
    "X69n1333_002:0090b07": "門者。誰不惜之乎哉。今也其徒某者持來授余。盇似",
    "X69n1333_002:0090b08": "以其師遺意媒蘖於老衲者。是以不忍獨甞其味。獨",
    "X69n1333_002:0090b09": "聽其音。挍閱一番。乃付印生。以圖翻刻。只願雪峰真",
    "X69n1333_002:0090b10": "風播揚此土。令我新豐一脈有鄰不孤。是余流通之",
    "X69n1333_002:0090b11": "意也。",
    "X69n1333_002:0090b12": "旹",
    "X69n1333_002:0090b13": "元祿十四年龍集辛巳季夏　吉旦",
    "X69n1333_002:0090b14": "鷹峰閑道人卍山老衲涉筆於武陵之客檐",
    "X69n1333_002:0090b17": "附錄",
    "X69n1333_002:0090b20": "福州雪峰山故真覺大師語錄序",
    "X69n1333_002:0090b21": "翰林侍讀學士中散大夫守尚書禮部侍郎同",
    "X69n1333_002:0090b22": "知承進銀臺　普門下封駮事判太常寺權判",
    "X69n1333_002:0090b23": "尚書部省主護軍瑯瑘郡開國侯食邑一千九",
    "X69n1333_002:0090b24": "百戶食實封二百戶賜紫金魚袋王　隨　撰",
    "X69n1333_002:0090c01": "余早慙懵學。偶竊上第。出遭熈世之旦。驟歷清華之",
    "X69n1333_002:0090c02": "職。而每以憂恚內畜。聲利外馳。客塵翳于本源。風波",
    "X69n1333_002:0090c03": "鼓其營慮。認世榮為久樂。聆禪談為戲論。安知乎寵",
    "X69n1333_002:0090c04": "辱齊致。生滅一如。方以執迷。忽矣有悟。向者出牧杭",
    "X69n1333_002:0090c05": "府。諳官崇川。退食自公。居多暇日。因覧傳燈錄雪峰",
    "X69n1333_002:0090c06": "上堂語云盡乾坤是箇解脫門。又別云三世諸佛．十",
    "X69n1333_002:0090c07": "二部經。到此徒勞。精究茲義。豁如醉醒。乃知道豈云",
    "X69n1333_002:0090c08": "遠。歸真則達。佛不在外。因心乃成。尋有偈曰。廓然見",
    "X69n1333_002:0090c09": "佛旨。天地掌中視。噫。玅明之性既覺。圓頓之理斯契。",
    "X69n1333_002:0090c10": "脫煩惱之覊鏁。踏清凉之境界。今年初春。有閩中高",
    "X69n1333_002:0090c11": "士江夏黃君洵武。同雪峰山崇聖禪院知御藏賜紫",
    "X69n1333_002:0090c12": "僧守勛垂訪。勛公捧故雪峰真覺大師語要一軸。且",
    "X69n1333_002:0090c13": "云。大師法號義存。性曾氏。泉州南安邑人也。祖先而",
    "X69n1333_002:0090c14": "下。欽奉真諦。大師生而聰警。不茹葷血。孩提時聞鍾",
    "X69n1333_002:0090c15": "磬。覩僧佛。必喜動容色。九歲欲捨家。父母鍾愛。弗之",
    "X69n1333_002:0090c16": "許焉。後三年。從家君遊莆田玉澗寺。禮寺主僧慶元。",
    "X69n1333_002:0090c17": "以其行業高潔。即曰。我師也。遂留侍左右。年十七祝",
    "X69n1333_002:0090c18": "髮。以唐武宗罔崇像法。乃隱跡芙蓉山。俄而宣宗皇",
    "X69n1333_002:0090c19": "帝復其道也。乃此遊吳楚。直抵燕秦。受具于幽州寶",
    "X69n1333_002:0090c20": "剎寺。而後南歸。居名巖。轉玅輪。闡宗教者四十年。聚",
    "X69n1333_002:0090c21": "清眾常不下千五百人。而又傳密印者。則有玄沙．鵝",
    "X69n1333_002:0090c22": "湖．洞巖．鼓山．昭慶五尊者。同垂大名。至于今之世矣。",
    "X69n1333_002:0090c23": "繄先師法要未著冠篇。後裔恥之。叢林歎息。欲求數",
    "X69n1333_002:0090c24": "十言。光於厥集。可不偉歟。余曰。向者因觀先真覺機",
    "X69n1333_002:0091a01": "緣語而開悟。今獲。盡覽其所述言句。若積陰而覩瑞",
    "X69n1333_002:0091a02": "日。久暍而飲甘露。其幸也何如爾。矧見託於序引。敢",
    "X69n1333_002:0091a03": "輒形於牢讓。聊述裴筆於帙首云爾。",
    "X69n1333_002:0091a04": "天聖龍集壬申歲仲春戊戌日西齋敘",
    "X69n1333_002:0091a06": "雪峰真覺大師廣錄後序",
    "X69n1333_002:0091a07": "自有禪學以來。學者至於遺形軀。甘枯稿。入山林不",
    "X69n1333_002:0091a08": "返。或馳騁市里與屠沽游污而不屑。然蹈其餘風。泳",
    "X69n1333_002:0091a09": "其末流。亦足以知其概矣。盇其眇茫如太虗。積幽曠",
    "X69n1333_002:0091a10": "然窅然。高之無上。深之無下。索之不聞。覽之不得。思",
    "X69n1333_002:0091a11": "之無有。死生亦大矣。而不得與之變。古今亦久矣。而",
    "X69n1333_002:0091a12": "不得與之遷。恢閎博大不可端倪。有能見而體之。豈",
    "X69n1333_002:0091a13": "不韙哉。傳記所錄。略可道者。千有餘人。皆聚徒成羣。",
    "X69n1333_002:0091a14": "開門名家。以語言文字見於後世。考其從師之艱難。",
    "X69n1333_002:0091a15": "見道之遲暮。勤渠反復。惓惓不已。卒以大成。則吾於",
    "X69n1333_002:0091a16": "雪峰大師。見之矣晚。而自弃於窮山斷嶺。巉岩荒絕",
    "X69n1333_002:0091a17": "之處。人跡不至。野獸與游。薙茅為菴。以庇風雨。學者",
    "X69n1333_002:0091a18": "赴之。滿于五百。屋瓦鱗比。長林際天。粳穄如雲。彌數",
    "X69n1333_002:0091a19": "百里。凡資之以生者。不求而足。盇東南以來。禪林之",
    "X69n1333_002:0091a20": "盛。未之有也。余來福州二年。恨不得至其山中一瞻",
    "X69n1333_002:0091a21": "其塔。因取畵像入城禮焉。像之幅四。雪峰大師正中",
    "X69n1333_002:0091a22": "危坐。立兩旁而侍焉者。若雲門偃．玄沙備。凡十有二",
    "X69n1333_002:0091a23": "人焉。余既傳其圖。將以似夫學者。因盡索其禪語于",
    "X69n1333_002:0091a24": "山中。而散亂漫滅。僅存而不可考。獨得文惠王公所",
    "X69n1333_002:0091b01": "為語錄序刻石。又旁搜博採。刪其重復。諉僧數人。共",
    "X69n1333_002:0091b02": "讎正之。然後先失序。傳寫乖謬。姑次第之。以俟知音",
    "X69n1333_002:0091b03": "考焉。",
    "X69n1333_002:0091b04": "元豐三年十一月二十八日右司諫直集賢院知",
    "X69n1333_002:0091b05": "福州　州事充福建路兵馬鈐轄高郵孫覺序",
    "X69n1333_002:0091b07": "難提氏至言不文。逗機觀根。則有安立隨俗。顯了之",
    "X69n1333_002:0091b08": "談。決惑彈偏。則有隨波截流。涵濡之語。珠迴玉轉。繡",
    "X69n1333_002:0091b09": "軸錦機。要從言下默忽知歸。是謂以大事因緣出現",
    "X69n1333_002:0091b10": "於世者也。始自三登九到。證道鰲山。摭礫求環。萃成",
    "X69n1333_002:0091b11": "家語。兵燹之餘。將求一二。竟不可得。深抱憾焉。近於",
    "X69n1333_002:0091b12": "塵英搜訪。獲螙板帙半于覺如挽濟之堂。敬松學人",
    "X69n1333_002:0091b13": "完之全璧。用廣流通。幸望因人從旁悟入。咸酬鼻祖",
    "X69n1333_002:0091b14": "恩私萬一云耳。守方山大雲蘭若募緣比丘慧真薰",
    "X69n1333_002:0091b15": "沐拜題。",
    "X69n1333_002:0091b17": "雪峰真覺大師偈頌(並)序",
    "X69n1333_002:0091b18": "大師□自初止雪峰。方芟綠野。玄樞既闢。清眾咸來。",
    "X69n1333_002:0091b19": "首於咸通。洎乎光化。至於提闡宗教。寰海聞諸。故不",
    "X69n1333_002:0091b20": "錄矣。其或對緣成偈。因事成草。但要啟於精微。竟不",
    "X69n1333_002:0091b21": "拘於音律。可謂[言*善]顯而意密。言約而理深。若以纖毫。",
    "X69n1333_002:0091b22": "豈裨直旨。使夫得其門者。辯室中之富貴。不隔丘牆。",
    "X69n1333_002:0091b23": "問其津者。認形影之妍媸。從觀樂鏡。惠蟾甞因屬耳。",
    "X69n1333_002:0091b24": "靡不書紳。然慮未聞。久為濫誤。余則採諸偈頌。略標",
    "X69n1333_002:0091c01": "題敘耳。",
    "X69n1333_002:0091c03": "雪峰崇聖禪寺碑記文",
    "X69n1333_002:0091c04": "資善大夫行在禮部尚書毗陵胡濙撰文",
    "X69n1333_002:0091c05": "奉政大夫翰林院學士兼左春坊大學士廬陵胡",
    "X69n1333_002:0091c06": "廣篆額",
    "X69n1333_002:0091c07": "賜進士徵事郎行在刑科給事中三山姚銑書丹",
    "X69n1333_002:0091c08": "永樂十七年冬。予奉使閩粵。登覧雪峰之勝。適值住",
    "X69n1333_002:0091c09": "持遠芷。號秋崖。闢甃折徑。轉褊隘為弘深。由萬工池",
    "X69n1333_002:0091c10": "以達三門。浚池建橋。撤舊更新。規模壯觀。經始之時。",
    "X69n1333_002:0091c11": "予適至寺。眾僧歡躍。以政作吉祥之應。予亦喜其山",
    "X69n1333_002:0091c12": "林清蔓。因留信宿。芷公乃從容謂曰。茲山來自武夷。",
    "X69n1333_002:0091c13": "延袤聯絡歷數百里。以至於此。乃巍然高聳。峭拔層",
    "X69n1333_002:0091c14": "空。盇閩地多燠。冬罕霜雪。惟茲山勢接剛風。氣候侔",
    "X69n1333_002:0091c15": "於中土。冬常積雪。故名雪峰。唐真覺祖師駐錫于此。",
    "X69n1333_002:0091c16": "剏建梵宮。歷年既久。屢興屢廢。今",
    "X69n1333_002:0091c17": "聖天子興崇佛教。凡名山古跡。皆葺而新之。僧錄以",
    "X69n1333_002:0091c18": "雪峰名剎。非戒行老成者。不足以當興復之任。乃於",
    "X69n1333_002:0091c19": "永樂二年。詢謀僉同以前",
    "X69n1333_002:0091c20": "欽選住泉州大開元寺潔菴映禪師來主斯席。師姓",
    "X69n1333_002:0091c21": "洪氏。名正映。號潔菴。世居江右之金谿。自幼托跡沙",
    "X69n1333_002:0091c22": "門。不茹葷羶。受具足戒於杭之昭慶寺。得法於靈谷",
    "X69n1333_002:0091c23": "巽中禪師。遠芷亦江右臨川人。因得隨侍嗣法。分葺",
    "X69n1333_002:0091c24": "玄沙。師登山之日。殿堂門廡俱為瓦礫荊棒。師即慨",
    "X69n1333_002:0092a01": "然感嘆。奮志興復。誓不下山。寒暑一衲。脇不沾席。是",
    "X69n1333_002:0092a02": "致八閩崇敬。四眾歸依。積糧于廩。伐木于山。陶瓦甓",
    "X69n1333_002:0092a03": "而儲器用。越五年。佛殿成。又明年。法堂三門同日創",
    "X69n1333_002:0092a04": "建。弘碩雄偉。視舊有加。肖像端嚴。金碧煇煥。□以上",
    "X69n1333_002:0092a05": "祝",
    "X69n1333_002:0092a06": "聖壽。下祈民福。功德之大。不可思議。一日。師諭遠芷",
    "X69n1333_002:0092a07": "曰。汝興復玄沙。功業已竟。茲山創置。大體固具。然廊",
    "X69n1333_002:0092a08": "廡僧堂尚未周完。予年已衰邁。欲歸老靈谷。非汝不",
    "X69n1333_002:0092a09": "足以繼吾志。遂移檄僧錄。於永樂十六年。以遠芷升",
    "X69n1333_002:0092a10": "代師任。夙夜惟謹。猶不敢忘其付囑。凡所未備者。悉",
    "X69n1333_002:0092a11": "為成之。復按茲寺創始於真覺。其示寂之際。預留讖",
    "X69n1333_002:0092a12": "云。石塔卯爆。杉枝拂地。奯竹筍生。五百年後。吾當再",
    "X69n1333_002:0092a13": "來。至潔菴登山適五百二年。諸讖俱驗。如合符節。況",
    "X69n1333_002:0092a14": "師顏貌又與真覺無異。故人咸以師為再來之真覺",
    "X69n1333_002:0092a15": "也。此固不可以無記。願賜一言。勒諸貞珉。用垂不朽。",
    "X69n1333_002:0092a16": "予惟佛氏之興。筆蹟已遠。其教以持戒守律為初地。",
    "X69n1333_002:0092a17": "以明心見性為實際。學其學者。勞形苦志。困悴山林。",
    "X69n1333_002:0092a18": "宴坐默存。求底於常樂常住．不生不滅之域。又何與",
    "X69n1333_002:0092a19": "於寺之輪奐焉。然像教之設。大眾瞻仰。人心之感。先",
    "X69n1333_002:0092a20": "乎目之所見。觀殿宇之巍峩。像設之嚴肅。則敬心悚",
    "X69n1333_002:0092a21": "然而生。敬心生則萬善由是而積。自漢以來。教日益",
    "X69n1333_002:0092a22": "滋。寺日益盛。至於唐宋間。有摧沮排抑。欲廢其教者。",
    "X69n1333_002:0092a23": "誠以盈虗消息皆係乎數。有形則有數。惟法無形。固",
    "X69n1333_002:0092a24": "不囿乎數。佛與僧寺皆有形者。豈免於數乎。姑以此",
    "X69n1333_002:0092b01": "寺言之。自真覺至於正映。纔五百餘年。興廢不知其",
    "X69n1333_002:0092b02": "幾。至是果應讖而大興者。豈非真覺能知乎數。而預",
    "X69n1333_002:0092b03": "為張本乎。自小世界至三千大千世界。乃至無量無",
    "X69n1333_002:0092b04": "數微塵剎土。皆始於成而終於空。終則復始。展轉循",
    "X69n1333_002:0092b05": "環。無有窮已。一切有為之法。亦復如是。而有無□成．",
    "X69n1333_002:0092b06": "無住．無壞．無空者存。試觀乎寺。今既成矣。而汝又住",
    "X69n1333_002:0092b07": "其中矣。其壞其空寧保於後日乎。雖然。誠能盡汝今",
    "X69n1333_002:0092b08": "日成住之責。必堅必確。使無速朽。吾為汝記。俾汝後",
    "X69n1333_002:0092b09": "之法嗣。厥子若孫。因吾之言。思紹汝志。繼而葺之。使",
    "X69n1333_002:0092b10": "不致於屢壞屢空。是亦汝與汝師常住乎中也。芷曰",
    "X69n1333_002:0092b11": "唯唯。遂書以為記。",
    "X69n1333_002:0092b12": "宣德八年歲在癸丑二月日前住當山遠芷同當",
    "X69n1333_002:0092b13": "代住持良琛立石",
    "X69n1333_002:0092b15": "當年我祖輥三毬。價索遼天孰敢酬。有意氣時添意",
    "X69n1333_002:0092b16": "氣。不風流處也風流。",
    "X69n1333_002:0092b17": "洞山九轉緣何事。投子三登著意深。雪擁鰲山親見",
    "X69n1333_002:0092b18": "後。六華峰秀至如今。",
    "X69n1333_002:0092b19": "旹永樂元年癸未歲仲冬朔住山嗣祖比丘希儒",
    "X69n1333_002:0092b20": "補版焚香拜贊",
    "X69n1333_002:0092b22": "雪峰禪寺二十四景詩　續集",
    "X69n1333_002:0092b23": "雪峰山",
    "X69n1333_002:0092b24": "奇峰積雪隱芙蓉。畵不成形染不濃。霽色遙觀三島",
    "X69n1333_002:0092c01": "月。寒光常見四時冬。瑤臺凍合深迷路。玉樹華開半",
    "X69n1333_002:0092c02": "雜松。僧住上方銀世界。虗明影裏出疎鐘。",
    "X69n1333_002:0092c03": "寶所亭",
    "X69n1333_002:0092c04": "金碧玲瓏寶所亭。溪山四面染丹青。水晶簾外珊瑚",
    "X69n1333_002:0092c05": "樹。瓔珞龕前瑪瑙瓶。獻錦天孫迎象駕。散花玉女聽",
    "X69n1333_002:0092c06": "金鈴。月明徙倚雕欄望。百瑞光中走萬靈。",
    "X69n1333_002:0092c07": "藍田庄",
    "X69n1333_002:0092c08": "藍田庄近六華峰。峰頂藍田秀所鍾。分水遠從寒澗",
    "X69n1333_002:0092c09": "落。隔雲長見夕陽舂。前人種玉初生子。隱者耕雲自",
    "X69n1333_002:0092c10": "學農。欲採靈芝遊此地。蒼崖翠壑路重重。",
    "X69n1333_002:0092c11": "枯木菴",
    "X69n1333_002:0092c12": "池邊枯木劈禪宮。內坐真僧觀大空。璧月珠星窺竅",
    "X69n1333_002:0092c13": "穴。錦雲彩霧作簾櫳。經年苔蘚留春色。別嶼烟華咲",
    "X69n1333_002:0092c14": "晚紅。可是根源延歲月。靈苗毓秀滿山中。",
    "X69n1333_002:0092c15": "三毬堂",
    "X69n1333_002:0092c16": "六華峰在象山邊。堂上三毬不記年。欲去欲來無定",
    "X69n1333_002:0092c17": "止。非虗非實自團圓。休將綵棒拋過海。莫挽雕弓送",
    "X69n1333_002:0092c18": "入天。可是吾師曾演化。三星驚落翠微前。",
    "X69n1333_002:0092c19": "一洞山",
    "X69n1333_002:0092c20": "一洞天開縹緲山。洞中誰識是仙寰。無窮景物在觀",
    "X69n1333_002:0092c21": "裡。有別乾坤非世間。松徑月斜巢鶴唳。石門雲溼雨",
    "X69n1333_002:0092c22": "龍還。至人招我視瑤艸。足踏殘花滿地斑。",
    "X69n1333_002:0092c23": "半山亭",
    "X69n1333_002:0092c24": "翠微亭子起巖端。此日凭高興未闌。仰看層顛雲影",
    "X69n1333_002:0093a01": "近。俯臨絕澗水空寬。群鴉斜度天風急。一鶴遙衝海",
    "X69n1333_002:0093a02": "樹寒。況有松陰堪憩息。遊人誰不此盤桓。",
    "X69n1333_002:0093a03": "化城亭",
    "X69n1333_002:0093a04": "自天移下化城臺。臺下黃金滿地堆。風引慈雲巖畔",
    "X69n1333_002:0093a05": "起。月明真境畵中開。仙童奏樂瑤空去。玉女持華鷲",
    "X69n1333_002:0093a06": "嶺來。多少遊人同會此。水光山色共徘徊。",
    "X69n1333_002:0093a07": "無字碑",
    "X69n1333_002:0093a08": "穹碑斜臥古巖邊。玅道元無字可鐫。剝落舊紋惟蘚",
    "X69n1333_002:0093a09": "跡。糢糊新篆是蝸涎。天成不用龜趺載。歲久還同玉",
    "X69n1333_002:0093a10": "體堅。欲把新詩題往事。惜無鋒筆大如椽。",
    "X69n1333_002:0093a11": "萬松關",
    "X69n1333_002:0093a12": "誰種青松萬樹齊。兩行夾徑入招提。半空爽籟秋長",
    "X69n1333_002:0093a13": "在。滿地凉陰晝欲迷。琥珀氣浮成翠靄。黃金花落混",
    "X69n1333_002:0093a14": "香泥。吾將攬結蒼蒼色。縹緲巢雲伴鶴栖。",
    "X69n1333_002:0093a15": "雪嶠路",
    "X69n1333_002:0093a16": "遠嶠迢迢透雪中。素華凝處往來通。高如玉砌升瑤",
    "X69n1333_002:0093a17": "闕。峻似銀橋上月宮。仙子步虗身晃朗。征夫躋險影",
    "X69n1333_002:0093a18": "朦朧。尋梅直上層巔去。下顧平原一色同。",
    "X69n1333_002:0093a19": "龍眠方",
    "X69n1333_002:0093a20": "山似龍眠一帶斜。此身常是白雲遮。雨餘有汗生鱗",
    "X69n1333_002:0093a21": "甲。樹密無人見爪牙。變化何時逢霹靂。蜿蜒長日吐",
    "X69n1333_002:0093a22": "烟霞。不知何代經降伏。歷盡乾坤幾歲華。",
    "X69n1333_002:0093a23": "文殊臺",
    "X69n1333_002:0093a24": "烟霞萬頃錦成堆。舊是文殊顯化臺。西極好風南海",
    "X69n1333_002:0093b01": "過。中天法雨下方來。綵毫獅子乘雲去。金佩龍王帶",
    "X69n1333_002:0093b02": "月回。千古靈踪何所見。清凉石畔野花開。",
    "X69n1333_002:0093b03": "古鏡臺",
    "X69n1333_002:0093b04": "似玉無瑕古鏡臺。乾坤未判自先開。一天雨洗塵埃",
    "X69n1333_002:0093b05": "淨。萬壑雲收月影來。金碧畵中開曉匣。冰蟾暈裡長",
    "X69n1333_002:0093b06": "蒼苔。何由飛上青霄外。分散神光照九垓。",
    "X69n1333_002:0093b07": "金鰲橋",
    "X69n1333_002:0093b08": "金鰲出地欲騰空。橫駕長溪碧霧中。倒影不隨流水",
    "X69n1333_002:0093b09": "去。幻身應與臥龍同。恍疑銀漢連烏鵲。復訝清波現",
    "X69n1333_002:0093b10": "彩虹。莫向滄溟戴蓬島。行人永賴度西東。",
    "X69n1333_002:0093b11": "羅漢崖",
    "X69n1333_002:0093b12": "神僧高隱在天台。借問何時度海來。雲路舊通方廣",
    "X69n1333_002:0093b13": "寺。石崖況近梵王臺。靈光午夜連明月。聖跡千年寄",
    "X69n1333_002:0093b14": "碧苔。異景青春常不老。至今猶見百花開。",
    "X69n1333_002:0093b15": "梯雲嶺",
    "X69n1333_002:0093b16": "古嶺岧嶤近碧空。天梯萬丈跨飛虹。雲開鳥道層層",
    "X69n1333_002:0093b17": "險。路入松門步步通。仙仗每遊蒼樹裏。樵歌遙度碧",
    "X69n1333_002:0093b18": "烟中。幾回自補東山屐。前後登臨嘯晚風。",
    "X69n1333_002:0093b19": "象骨峰",
    "X69n1333_002:0093b20": "大象由來力勢雄。是誰剸骨架空中。髓枯盡變玲瓏",
    "X69n1333_002:0093b21": "石。秀發還從造化功。疑是巨身沈古澗。更無長鼻動",
    "X69n1333_002:0093b22": "春風。何當一夕生元氣。還載神僧過日東。",
    "X69n1333_002:0093b23": "磨香石",
    "X69n1333_002:0093b24": "玲瓏石上好磨香。造化鍾成古道傍。清氣不隨風散",
    "X69n1333_002:0093c01": "盡。英華長與霧悠揚。依稀鷄舌浮春暖。恍惚龍涎吐",
    "X69n1333_002:0093c02": "夜凉。知是何人留手澤。經過誰不嗅餘香。",
    "X69n1333_002:0093c03": "放生池",
    "X69n1333_002:0093c04": "秋氣清凉春氣和。放生池上放生多。恣飛恣躍無拘",
    "X69n1333_002:0093c05": "繫。隨去隨來脫網羅。荷葉葢中擎化雨。菱花鏡裏漾",
    "X69n1333_002:0093c06": "仁波。俯臨清淺觀天影。萬像熈熈共蕩摩。",
    "X69n1333_002:0093c07": "蘸月池",
    "X69n1333_002:0093c08": "湛湛平池數畞寬。一波不動夜光寒。弄珠神女乘空",
    "X69n1333_002:0093c09": "去。臨鏡嫦娥倒影看。白碧古今長混合。青天上下映",
    "X69n1333_002:0093c10": "團欒。水晶宮殿無纖翳。時見蛟龍海底蟠。",
    "X69n1333_002:0093c11": "望州亭",
    "X69n1333_002:0093c12": "夕陽西下水東流。獨上高亭望趙州。雲起碧空迷鶴",
    "X69n1333_002:0093c13": "影。雨收蓬島露鰲頭。甞茶人往知何處。祇樹華殘度",
    "X69n1333_002:0093c14": "幾秋。十二欄干吟倚遍。一輪明月在滄洲。",
    "X69n1333_002:0093c15": "卓錫泉",
    "X69n1333_002:0093c16": "雪峰峰下翠岩前。卓錫開通一派泉。甘味絕勝和石",
    "X69n1333_002:0093c17": "髓。流香應是帶龍涎。碧寒苔蘚封靈跡。清雜松篁響",
    "X69n1333_002:0093c18": "夜絃。溪轉機玄留不住。終歸大海浸蒼天。",
    "X69n1333_002:0093c19": "應潮泉",
    "X69n1333_002:0093c20": "碧沼靈泉應海潮。潮來泉長去還消。一呼一吸通天",
    "X69n1333_002:0093c21": "地。乍淺乍盈隨旦霄。下有水仙居溟漠。上浮清氣逼",
    "X69n1333_002:0093c22": "炎囂。恐驚深窟蛟龍睡。不敢問吹碧玉簫。",
    "X69n1333_002:0093c23": "旹天順元年丁丑歲僧錄司右街覺義前",
    "X69n1333_002:0093c24": "雪峰七十六代住山嗣祖月菴沙門源潭敬顯",
    "X69n1333_002:0094a02": "次韻二十四景詩",
    "X69n1333_002:0094a03": "雪峰山",
    "X69n1333_002:0094a04": "六華凝結素芙蓉。隔崦流雲淡復濃。夏入伏中微覺",
    "X69n1333_002:0094a05": "暑。時移秋半便如冬。銀堆錯落千重崱。玉砌槎牙百",
    "X69n1333_002:0094a06": "丈松。幾度雨花臺上望。光搖樓閣起霜鐘。",
    "X69n1333_002:0094a07": "寶所臺",
    "X69n1333_002:0094a08": "瓊瑤臺畔彩華亭。高倚雲霞遠送青。翡翠雀栖多寶",
    "X69n1333_002:0094a09": "樹。珍珠花插稡金瓶。沈香烟吐屏前鴨。紫竹枝敲榭",
    "X69n1333_002:0094a10": "角鈴。倚徧玉欄揮梵塵。半空黃鶴載仙靈。",
    "X69n1333_002:0094a11": "藍田庄",
    "X69n1333_002:0094a12": "井井藍田繞雪峰。幽人種玉玉多鍾。徑邊梅落香難",
    "X69n1333_002:0094a13": "散。岩罅泉飛水自舂。山女穿雲閑拾翠。山僧帶雨看",
    "X69n1333_002:0094a14": "耕農。丹山碧水烟村遠。九里松深翠幾重。",
    "X69n1333_002:0094a15": "枯木菴",
    "X69n1333_002:0094a16": "古木中虗廣若宮。老僧於此坐談空。根蟠地軸通滄",
    "X69n1333_002:0094a17": "海。影落湘簾暎綉櫳。石竹雲邊搖晚翠。山茶雪後觀",
    "X69n1333_002:0094a18": "春紅。對茲休問榮枯事。都在冥冥幻化中。",
    "X69n1333_002:0094a19": "三毬堂",
    "X69n1333_002:0094a20": "牀猊麈尾玅無邊。名播華夷五百年。三箇趯丸非定",
    "X69n1333_002:0094a21": "器。一團真氣合乾圓。循環偶數原奇數。來往人間忽",
    "X69n1333_002:0094a22": "上天。千百眾中誰會得。玄沙微咲立堂前。",
    "X69n1333_002:0094a23": "一洞山",
    "X69n1333_002:0094a24": "天下名傳第一山。山中有洞異人寰。璚芝瑤草芳菲",
    "X69n1333_002:0094b01": "外。瑞靄祥雲縹緲間。偶見金蓮從地湧。倐看白鶴自",
    "X69n1333_002:0094b02": "天還。天台劉阮應堪笑。出洞懷仙鬢已斑。",
    "X69n1333_002:0094b03": "半山亭",
    "X69n1333_002:0094b04": "巍亭結架碧雲端。畵棟雕梁玉砌闌。勢槩山川能自",
    "X69n1333_002:0094b05": "大。清留風月不須寬。隔溪紅影流殘照。入座青陰送",
    "X69n1333_002:0094b06": "曉寒。堪咲會稽蘭渚會。流觴曲水恣盤桓。",
    "X69n1333_002:0094b07": "化城亭",
    "X69n1333_002:0094b08": "扶笻閑步上高臺。滿目烟霞錦作堆。翠竹風搖明月",
    "X69n1333_002:0094b09": "碎。青山雨過白雲開。王孫顯化城中住。佛子從多劫",
    "X69n1333_002:0094b10": "外來。可是導師方便處。天華法雨共徘徊。",
    "X69n1333_002:0094b11": "無字碑",
    "X69n1333_002:0094b12": "一片名碑偃徑邊。龍章鳥篆古曾鐫。月斜梅影淡如",
    "X69n1333_002:0094b13": "墨。雨洗苔痕滑似涎。天愛奇文雷電取。地箝怪石雪",
    "X69n1333_002:0094b14": "霜堅。要令夜夜星辰照。歲久無人構一椽。",
    "X69n1333_002:0094b15": "萬松關",
    "X69n1333_002:0094b16": "萬樹喬松插漢齊。孤標挺秀列菩提。月中影淡霜根",
    "X69n1333_002:0094b17": "冷。雨後陰濃草徑迷。黃粉飄時香逗谷。白苓生處氣",
    "X69n1333_002:0094b18": "蒸泥。關前間植琅玕竹。引得青鸞紫鳳栖。",
    "X69n1333_002:0094b19": "雪嶠路",
    "X69n1333_002:0094b20": "久住銀山銕壁中。岧嶤一徑少人通。天神種玉鋪瑤",
    "X69n1333_002:0094b21": "砌。羽客乘雲步梵宮。夢入九霄魂杳渺。覺來千界月",
    "X69n1333_002:0094b22": "朦朧。峰迴岫轉雲深處。逈與紅塵路不同。",
    "X69n1333_002:0094b23": "龍眠方",
    "X69n1333_002:0094b24": "蜿蜒山勢半欹斜。髣髴龍眠霧氣遮。松底枯根蟠老",
    "X69n1333_002:0094c01": "骨。竹邊新笋迸靈牙。暮歸古寺聞真法。晨向東林咀",
    "X69n1333_002:0094c02": "絳霞。滄海夜深明月上。頷珠一顆散光華。",
    "X69n1333_002:0094c03": "文殊臺",
    "X69n1333_002:0094c04": "六出峰頭翠作堆。文殊臺恍近華臺。維摩示疾牀中",
    "X69n1333_002:0094c05": "臥。龍女呈珠海上來。獅座氤氳香霧繞。象峰皎潔景",
    "X69n1333_002:0094c06": "星回。時人會得清凉意。大地春歸花自開。",
    "X69n1333_002:0094c07": "古鏡臺",
    "X69n1333_002:0094c08": "本來明鏡亦非臺。鏡若明兮心自開。窈窕青鸞團影",
    "X69n1333_002:0094c09": "無。嬋娟玉兔送光來。中涵日色星星火。背剝銅青點",
    "X69n1333_002:0094c10": "點苔。海角天涯雲散盡。禪心皎皎照京垓。",
    "X69n1333_002:0094c11": "金鰲橋",
    "X69n1333_002:0094c12": "遠見鰲山聳碧空。鰲橋又跨漢津中。衢通京國千岐",
    "X69n1333_002:0094c13": "路。水出源頭萬派同。白晝無蹤騰化杖。青霄有影接",
    "X69n1333_002:0094c14": "飛虹。高僧西去何時返。橋畔松枝欲向東。",
    "X69n1333_002:0094c15": "羅漢崖",
    "X69n1333_002:0094c16": "一錫飛來駐上台。巉崖高處絕人來。澗邊雨洗降龍",
    "X69n1333_002:0094c17": "鉢。岩畔風生伏虎臺。抱子玄狷窺綠樹。引麑白鹿舐",
    "X69n1333_002:0094c18": "蒼苔。懸知諸漏都忘盡。銕杖敲門總不開。",
    "X69n1333_002:0094c19": "梯雲嶺",
    "X69n1333_002:0094c20": "迢迢石磴掛晴空。山轉橫垂飲澗虹。斷鴈恍疑天上",
    "X69n1333_002:0094c21": "落。歸鴉閃與日邊通。遠看人影依微際。近聽松琴杳",
    "X69n1333_002:0094c22": "靄中。靜夜不知明月上。玲瓏仙佩振香風。",
    "X69n1333_002:0094c23": "象骨峰",
    "X69n1333_002:0094c24": "屹哉巨獸更威雄。夷國來歸佛地中。曾授普賢行願",
    "X69n1333_002:0095a01": "力。仍從雪老苦修功。如何孤骨長埋石。無復雙牙再",
    "X69n1333_002:0095a02": "露風。焚却幻身名尚在。真靈元自海涯東。",
    "X69n1333_002:0095a03": "磨香石",
    "X69n1333_002:0095a04": "天降芒星石魄香。誰言磨盪翠微傍。晴分烟縷非風",
    "X69n1333_002:0095a05": "嫋。夜吐精花帶月揚。不比紫茸茶品液。可宜龍腦雨",
    "X69n1333_002:0095a06": "中凉。而今蘭若流光遠。何必長薰解脫香。",
    "X69n1333_002:0095a07": "放生池",
    "X69n1333_002:0095a08": "聖朝壽域煦天和。品類羣生放且多。堪笑坦途施坎",
    "X69n1333_002:0095a09": "穽。更嗟平地下絲羅。謾將此處為仁海。淨洗人心正",
    "X69n1333_002:0095a10": "慾波。撤去商家三面網。乾坤生氣共呵摩。",
    "X69n1333_002:0095a11": "蘸月池",
    "X69n1333_002:0095a12": "誰鑿方塘一鑒寬。澄波湛湛月華寒。紛紜野馬空中",
    "X69n1333_002:0095a13": "絞。燦爛冰輪水上看。桂洗清香浮馥馥。松垂瘦影照",
    "X69n1333_002:0095a14": "欒欒。老僧不斫吳剛斧。留個根株偃蹇蟠。",
    "X69n1333_002:0095a15": "望州亭",
    "X69n1333_002:0095a16": "亭繞千山萬壑流。相望趙老在何州。心馳寥廓天窮",
    "X69n1333_002:0095a17": "處。目斷蒼茫水盡頭。雨洗鰲峰吟裏趣。雲迷鶴路望",
    "X69n1333_002:0095a18": "中秋。神機欲問因何事。知在蓬瀛第九洲。",
    "X69n1333_002:0095a19": "卓錫泉",
    "X69n1333_002:0095a20": "携錫尋源象骨前。須臾卓錫湧甘泉。清疑沆瀣潛通",
    "X69n1333_002:0095a21": "脈。香訝神龍暗吐涎。激石翻騰浮蟹眼。出溪嗚咽響",
    "X69n1333_002:0095a22": "鵾絃。一泓澄定光明鏡。同我禪心瀁個天。",
    "X69n1333_002:0095a23": "應潮泉",
    "X69n1333_002:0095a24": "石中迸出契江潮。氣與陰陽長復消。挹取多人隨滿",
    "X69n1333_002:0095b01": "淺。升沈有候測晨霄。曾將清味滋吟吻。却笑貪名播",
    "X69n1333_002:0095b02": "俗囂。隱拙雪山高處臥。月明洗耳夜聞簫。",
    "X69n1333_002:0095b04": "二十四景摠詩",
    "X69n1333_002:0095b05": "雪峰寶所近藍田。枯木三毬一洞天。半嶺化城無字",
    "X69n1333_002:0095b06": "石。萬松雪嶠有龍眠。文殊古鏡金鰲畔。羅漢梯雲象",
    "X69n1333_002:0095b07": "骨巔。香石放生池蘸月。望州卓錫應潮泉。",
    "X69n1333_002:0095b08": "當代住山遠孫比丘　智明　九拜書",
    "X69n1333_002:0095b09": "真覺大師乘願輪而降迹。裂愛網而出塵。慧解超羣。",
    "X69n1333_002:0095b10": "求道誠切。擇友尋師。苟未契旨。不計山岫夷險。途路",
    "X69n1333_002:0095b11": "邇遐□難。跋涉於再三。懈怠於中道。既受德嶠印證。",
    "X69n1333_002:0095b12": "猶謂未愜于懷。爰獲巖頭提獎。始發成道鰲山之語。",
    "X69n1333_002:0095b13": "歸創茲寺。不召之眾。至無所容。升堂入室四十五人。",
    "X69n1333_002:0095b14": "雲門．玄沙為上首。勘驗學者機緣語句。載於方冊。然",
    "X69n1333_002:0095b15": "螙燹焚毀。成壞非一。賴舉墜補弊有其人。至是而銷",
    "X69n1333_002:0095b16": "殞仍舊矣。住山性菴明公。慨念道非語言文字。非語",
    "X69n1333_002:0095b17": "言文字而道不顯。忝□重寄。寧忍坐視禆祖道永弛",
    "X69n1333_002:0095b18": "而弗張。後學之失眼。乃訪索究尋。得遺帙於道山之",
    "X69n1333_002:0095b19": "霜月樓。躳親謄錄。命匠鋟梓將畢。工圖誌以諭。後屬",
    "X69n1333_002:0095b20": "筆於余。惟其酧應繁劇之際。能恤厥祖機語之散失。",
    "X69n1333_002:0095b21": "修復其敗缺。志可尚。遂書其槩。附於末簡耳。　旹",
    "X69n1333_002:0095b22": "大明成化甲辰仲冬望後前福州府僧綱司都綱兼",
    "X69n1333_002:0095b23": "鼓山禪寺八十五代住持智明焚香拜誌",
    "X69n1333_002:0095c04": "嗟夫。時當末運。正法凋零。去聖真之愈遠。熾魔外之",
    "X69n1333_002:0095c05": "邪途。憾生何晚。弗逢佛世。是以清音絕聽玅。解難通。",
    "X69n1333_002:0095c06": "寧無愧於平生歟。然幸佩夙因。忝質緇流。雖披尋梵",
    "X69n1333_002:0095c07": "夾。漁獵藏乘。仰其智山高聳。覩斯義海淵深。喜得游",
    "X69n1333_002:0095c08": "泳數載。漸啟昏蒙。誠日益日損之可知也。縱未臨閫",
    "X69n1333_002:0095c09": "奧。已造門牆。矚茲華屋之嘉。定有我躋之態。孰肎虗",
    "X69n1333_002:0095c10": "度光陰。甘心懵鹵。而棄學者哉。所謂一軸之間。性天",
    "X69n1333_002:0095c11": "朗燿。信不誣矣。故我真覺大師。禪心未徹之前。不憚",
    "X69n1333_002:0095c12": "雲水。亦甞三登九返之艱落。后契旨於鰲山。豁然心",
    "X69n1333_002:0095c13": "眼開通。直證不疑之地。方酬平生之志。迄於踞坐雄",
    "X69n1333_002:0095c14": "峰。雷音大震。現獅子之全威。傾醍醐之法乳。接最上",
    "X69n1333_002:0095c15": "之根機。示多方之誘導。汲引後昆。利資來葉。向無說",
    "X69n1333_002:0095c16": "中說出。於未聞中顯聞的老婆心切。所謂曾為浪子",
    "X69n1333_002:0095c17": "偏憐客。慣愛添盃惜醉人。欲使人人塵銷覺淨。普令",
    "X69n1333_002:0095c18": "個個達本情忘。頓省神珠在握。不向佗求。至寶懷中。",
    "X69n1333_002:0095c19": "應須自慶。故形於文字之中。理出語言之表。古云解",
    "X69n1333_002:0095c20": "語非干舌。能觀不借眸之謂也。所以佛法難逢。猶盲",
    "X69n1333_002:0095c21": "龜值木。似纖芥授針。釋迦往昔捨全身以酬半偈。常",
    "X69n1333_002:0095c22": "啼菩薩賣心肝而求般若。豈聖言而可忽哉。(某甲)曾",
    "X69n1333_002:0095c23": "覧老祖語錄。惟尚寶之。由借觀者悋置不還。復遭回",
    "X69n1333_002:0095c24": "祿。板燬灰燼。懼然嘆惜。恐杜其嘉聲無傳。慮乎昆雲",
    "X69n1333_002:0096a01": "無以龜鑑。遽遂尋借書刊全本。欲圖千載之下。俾祖",
    "X69n1333_002:0096a02": "心煥然斯在者矣。",
    "X69n1333_002:0096a03": "皇明萬曆丙戌年季秋吉旦題",
    "X69n1333_002:0096a04": "雪峰晚學比丘定明謹識",
    "X69n1333_002:0096a08": "書肆某者。翻刻雪峰語錄二卷。已垂脫手。忽得別本。",
    "X69n1333_002:0096a09": "而點對校照。則有天聖壬申歲。翰林學士王隨所撰",
    "X69n1333_002:0096a10": "之序。次有元豐三年。高郵孫覺所撰之後序。并有方",
    "X69n1333_002:0096a11": "山慧真所撰之跋語。而不繫年也。次有慧蟾所撰大",
    "X69n1333_002:0096a12": "師偈頌之序。而不繫年。次有宣德癸丑歲。毗陵胡濙",
    "X69n1333_002:0096a13": "所撰之雪峰崇聖禪寺碑記文。次有永樂癸未歲。希",
    "X69n1333_002:0096a14": "儒所作大師之贊二篇。次有天順丁丑歲。月菴所作",
    "X69n1333_002:0096a15": "之雪峰二十四景詩。并前福州府僧綱司都綱兼鼓",
    "X69n1333_002:0096a16": "山禪寺八十五代住持智明所作之二十四景詩。和",
    "X69n1333_002:0096a17": "及摠詩一首。及成化甲辰仲冬望。後附於此錄末簡",
    "X69n1333_002:0096a18": "之文一篇。次有萬曆丙戌歲。定明梓行此錄之序。右",
    "X69n1333_002:0096a19": "抄取為一卷附二卷後。二卷錄中有大師之年譜。而",
    "X69n1333_002:0096a20": "別本無之。今併看二本之編次。則間有語句小異者。",
    "X69n1333_002:0096a21": "前後易位者。而於其事理互無增減。譬如論語有齊．",
    "X69n1333_002:0096a22": "魯別。而今雖魯論獨行。然齊論編次亦不可不知。這",
    "X69n1333_002:0096a23": "回所刊者。雪峰之魯論。而所附者。齊論之編次也。且",
    "X69n1333_002:0096a24": "以彼所有而附於此所無。使看者免二本點對之勞。",
    "X69n1333_002:0096b01": "書肆除二本並刊之費云爾。",
    "X69n1333_002:0096b02": "元祿十五壬午春日卍山老衲書"
}