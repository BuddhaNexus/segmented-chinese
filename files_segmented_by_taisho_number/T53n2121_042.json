{
    "T53n2121_042:0219b19": "經律異相卷第四十二居士部",
    "T53n2121_042:0219b21": "梁沙門僧旻寶唱等集",
    "T53n2121_042:0219b22": "居士庶人等部1 居士部(四二)琝茶財食自長聞法悟解一郁伽見佛",
    "T53n2121_042:0219b23": "其醉自醒受戒以妻施人二魚身得富緣",
    "T53n2121_042:0219b24": "三闍梨兄弟以法獲財終不散失四",
    "T53n2121_042:0219b25": "居士子大意以求明珠五",
    "T53n2121_042:0219b26": "1 琝茶財食自長聞法悟解琝茶財食自長聞法悟解一",
    "T53n2121_042:0219b27": "跋提城有大居士。字曰琝茶彌沙塞律作文茶饒富珍",
    "T53n2121_042:0219b28": "寶有大威力。隨意所欲周給人物。倉中有孔",
    "T53n2121_042:0219b29": "大如車軸。穀米自出。婦以八斗作飯。飴四",
    "T53n2121_042:0219c01": "部兵及四方來者。食故不盡。其兒以千兩金",
    "T53n2121_042:0219c02": "與四部兵及四方乞者。隨意不盡。兒婦以一",
    "T53n2121_042:0219c03": "裹香塗。四部兵并四方來乞者隨意令足。香",
    "T53n2121_042:0219c04": "故不盡。奴以一犁日耕七壟。出米滋多。其",
    "T53n2121_042:0219c05": "婢以八斗穀。與四部兵飯馬。馬食不盡。家",
    "T53n2121_042:0219c06": "中共爭各言。我是福力。琝茶詣佛頭面作",
    "T53n2121_042:0219c07": "禮出四分律分第四卷。",
    "T53n2121_042:0219c08": "曰。誰力。佛言。汝等共有。昔王舍城有一織",
    "T53n2121_042:0219c09": "師。織師有婦又有一兒兒又有婦。有一奴一",
    "T53n2121_042:0219c10": "婢。一時共食。有辟支佛來就乞食。各欲當分",
    "T53n2121_042:0219c11": "捨與。辟支佛言。汝等善心皆各已捨。可人減",
    "T53n2121_042:0219c12": "少許。於汝不少。在我得足。即共從之。辟支",
    "T53n2121_042:0219c13": "食已於虛空中現諸神變。然後方去。織師眷",
    "T53n2121_042:0219c14": "屬捨於壽命。生四天王天至于他化。展轉七",
    "T53n2121_042:0219c15": "反餘福生此。琝茶聞之。即請佛僧修無限施。",
    "T53n2121_042:0219c16": "若有所須隨時多少皆從我取。諸比丘不敢",
    "T53n2121_042:0219c17": "受。白佛。佛言。聽隨意受。後諸比丘行從索資",
    "T53n2121_042:0219c18": "糧。遣使齎金銀隨逐行處。多有所長齎還長",
    "T53n2121_042:0219c19": "者。長者言。我已捨竟不應將還出彌沙塞律。四分。十誦皆有其",
    "T53n2121_042:0219c20": "文。2 郁伽見佛其醉自醒受戒以妻施人郁伽見佛其醉自醒受戒以妻施人二",
    "T53n2121_042:0219c21": "郁伽醉婇女圍繞。在毘舍離大林中。遙見",
    "T53n2121_042:0219c22": "世尊在樹間坐。端正殊妙根意息定。光如金",
    "T53n2121_042:0219c23": "聚。見已醉解。至世尊所却坐一面。佛為分別",
    "T53n2121_042:0219c24": "四諦。得無畏法。頭面禮足。我歸三寶。作優婆",
    "T53n2121_042:0219c25": "塞受持五戒。還至本處告眷屬曰。汝今當知。",
    "T53n2121_042:0219c26": "我從世尊受戒。若欲樂者行施作福。若不樂",
    "T53n2121_042:0219c27": "者各還親里。我當放汝。時最大夫人曰。子從",
    "T53n2121_042:0219c28": "世尊盡命受戒。有某人當以我與彼作婦。彼",
    "T53n2121_042:0219c29": "時居士便呼彼人。以左手持夫人右手。執金",
    "T53n2121_042:0220a01": "澡罐語彼人曰。我以此最大夫人與汝作婦。",
    "T53n2121_042:0220a02": "彼人驚怖毛竪。語郁伽曰。居士不欲殺我耶。",
    "T53n2121_042:0220a03": "答言不也。我從佛盡命行梵行。故以大婦用",
    "T53n2121_042:0220a04": "與汝。終不變悔出中阿含第九卷。",
    "T53n2121_042:0220a05": "3 魚身得富緣魚身得富緣三",
    "T53n2121_042:0220a06": "昔有大姓。常好惠施。後生一男。無有手足。形",
    "T53n2121_042:0220a07": "體似魚。名曰魚身。父母終亡襲持家業。寢臥",
    "T53n2121_042:0220a08": "室內又無見者。時有力士。仰王厨食。恒懷",
    "T53n2121_042:0220a09": "飢乏。獨牽十六車樵。賣以自給。又常不供。詣",
    "T53n2121_042:0220a10": "此四姓求所不足。魚身請與相見。示其形體。",
    "T53n2121_042:0220a11": "力士自惟。我力乃爾。不如無手足人。往到佛",
    "T53n2121_042:0220a12": "所問其所疑。佛言。昔迦葉佛時。魚身與此王",
    "T53n2121_042:0220a13": "行飯佛。汝時貧窮助其驅使。魚身所具與王",
    "T53n2121_042:0220a14": "行之。而謂王言。今日有務不得俱行。若行無",
    "T53n2121_042:0220a15": "異斷我手足。時行者今王是也。不行言者魚",
    "T53n2121_042:0220a16": "身是也。時佐助者汝身是也。力士意悟。即作",
    "T53n2121_042:0220a17": "沙門。得阿羅漢道出舊譬喻經上卷。",
    "T53n2121_042:0220a18": "4 闍利兄弟以法獲財終不散失闍利兄弟以法獲財終不散失四",
    "T53n2121_042:0220a19": "昔石室城內有三居士。一名闍利。二名晡陀",
    "T53n2121_042:0220a20": "滿。三名婆波那。此三人親兄弟也。多財寶",
    "T53n2121_042:0220a21": "象馬七珍。有一婆羅門。持伊羅鉢龍齋。冀望",
    "T53n2121_042:0220a22": "富貴。龍現身語婆羅門。汝今何為勤苦。斷穀",
    "T53n2121_042:0220a23": "除味在此持齋。為何所求。婆羅門曰。冀望大",
    "T53n2121_042:0220a24": "富。龍曰。吾有二號。一名伊羅鉢。二名財無",
    "T53n2121_042:0220a25": "厭。既名無厭。復從吾求耶。婆羅門曰。設不惠",
    "T53n2121_042:0220a26": "者便即命終。龍出紫磨好金以報之。城門有",
    "T53n2121_042:0220a27": "豪富長者。出自天竺。汝以金與從求財物。長",
    "T53n2121_042:0220a28": "者見之告語。藏隱勿令人見。告其五親。飲食",
    "T53n2121_042:0220a29": "歡娛藏金庫內。庫內雜物盡復入地。還彼龍",
    "T53n2121_042:0220b01": "庫。左右七家財物如是。三居士聞之。自相謂",
    "T53n2121_042:0220b02": "言。我等三家以法所獲財致不枉。濫五家所",
    "T53n2121_042:0220b03": "奪。國人聞之謂為誇談。共集三家。問居士曰。",
    "T53n2121_042:0220b04": "卿以法獻財致不濫失。何以為證。時三居士",
    "T53n2121_042:0220b05": "各出十斤金。分為六段。將諸人民及七家失",
    "T53n2121_042:0220b06": "物主。往至龍泉以金投水。水皆涌沸猶如鑊",
    "T53n2121_042:0220b07": "湯。龍王驚懼。即遣龍女出金還之。報謝使還。",
    "T53n2121_042:0220b08": "從法得者以理成辦。終不為五家所侵。欺非",
    "T53n2121_042:0220b09": "法藏財者如彼七家出比方世利經。",
    "T53n2121_042:0220b10": "5 居士子大意求明月珠居士子大意求明月珠五",
    "T53n2121_042:0220b11": "昔有國。名歡樂無憂。王號廣慈哀。國有居士。",
    "T53n2121_042:0220b12": "名摩訶檀。妻名旃陀。生一子。姿容端正世",
    "T53n2121_042:0220b13": "間少雙。墮地便語。發誓願言。我當布施天下",
    "T53n2121_042:0220b14": "救濟人民其有孤獨貧窮者。我當給護令得",
    "T53n2121_042:0220b15": "安隱。父母因名為大意。見其異姿不與人同。",
    "T53n2121_042:0220b16": "恐是天龍鬼神。欲行卜問。大意知之。便報言。",
    "T53n2121_042:0220b17": "我自是人非天龍鬼神也。但念天下人民窮",
    "T53n2121_042:0220b18": "厄者。欲護視之耳。說此意。便不復語。至年十",
    "T53n2121_042:0220b19": "七乃報父母言。我欲布施苦人令得安隱。父",
    "T53n2121_042:0220b20": "母念言。子初生時已有是願。便告子言。吾財",
    "T53n2121_042:0220b21": "無數恣意施與不相禁制。大意報言。父母財",
    "T53n2121_042:0220b22": "物雖多猶不足我用。唯當入海採寶以給施",
    "T53n2121_042:0220b23": "天下人民耳。數言如是。父母乃聽。大意入海",
    "T53n2121_042:0220b24": "道經他國。國中有婆羅門。財富無量。見大意",
    "T53n2121_042:0220b25": "光顏端正。甚悅樂之告言。我相敬重。今有小",
    "T53n2121_042:0220b26": "女欲以相上。願留止此。大意報言。我辭家入",
    "T53n2121_042:0220b27": "海欲採七寶。未敢相許。且須來還。於是遂進",
    "T53n2121_042:0220b28": "採寶。即遣人持寶還其本國。轉復到海際求",
    "T53n2121_042:0220b29": "索異物。忽見一大樹。高廣八十由延。大意便",
    "T53n2121_042:0220c01": "上樹遙見一銀城。宮闕殿舍皆是白銀。天女",
    "T53n2121_042:0220c02": "侍側伎樂自然。有一毒蛇繞城三匝。見大意",
    "T53n2121_042:0220c03": "便舉頭大意自念言。人為毒所害者皆由無",
    "T53n2121_042:0220c04": "善意耳。便坐自思惟。須臾蛇即低頭睡臥。",
    "T53n2121_042:0220c05": "大意欲入城。守門者便入白王言。外有賢者",
    "T53n2121_042:0220c06": "欲見於王。王身自出迎之。歡喜而言。唯願仁",
    "T53n2121_042:0220c07": "者留住此。一時三月得展供養。答言我行採",
    "T53n2121_042:0220c08": "寶不宜久留。王報言。我不視國事。唯願留",
    "T53n2121_042:0220c09": "住。大意便止。王即供設衣服飲食伎樂。床臥",
    "T53n2121_042:0220c10": "之具。乃竟九十日。大意辭王欲去。王便取珍",
    "T53n2121_042:0220c11": "琦七寶欲以送之。大意言。我不多用是七",
    "T53n2121_042:0220c12": "寶。聞王有一明月珠。意欲求之。王言。我不",
    "T53n2121_042:0220c13": "惜是珠。但恐道路艱嶮難以自隨。大意言。",
    "T53n2121_042:0220c14": "夫福之將人不畏艱嶮。王言。此珠有二十里",
    "T53n2121_042:0220c15": "寶自隨願。我為弟子得給供養。踰於今日也。",
    "T53n2121_042:0220c16": "大意便受珠而去。於是大意轉前行見一金",
    "T53n2121_042:0220c17": "城。宮闕殿舍皆黃金。七寶之樹自然音樂。",
    "T53n2121_042:0220c18": "天女侍從轉倍於前。亦有毒蛇繞城六匝。蛇",
    "T53n2121_042:0220c19": "見大意舉頭視之。復坐定意。蛇復低臥。大",
    "T53n2121_042:0220c20": "意欲入城。守門者即入白王。王即出與相見",
    "T53n2121_042:0220c21": "請前。語言留。一時三月展於供養。大意便止。",
    "T53n2121_042:0220c22": "王待遇如前。經六十日辭去。白王。聞王有",
    "T53n2121_042:0220c23": "一明月珠。願以見惠。王答如前。四十里中珍",
    "T53n2121_042:0220c24": "寶追之。便以貢上。仁者後得道時。願為弟子。",
    "T53n2121_042:0220c25": "神足無比。得展供養過於今日。受珠而去。大",
    "T53n2121_042:0220c26": "意轉復前行。又見一水精城。宮闕殿舍事事",
    "T53n2121_042:0220c27": "如前。亦有一毒蛇。繞城九匝低頭睡臥。王出",
    "T53n2121_042:0220c28": "迎之。願留三月。大意即住。王復盡意供養。施",
    "T53n2121_042:0220c29": "設飲食衣服伎樂。乃歷四十日辭去。白王。聞",
    "T53n2121_042:0221a01": "王有一明月珠。願以見惠。王便報言。此珠有",
    "T53n2121_042:0221a02": "六十里寶。自然追之。便以上。仁者若後得道。",
    "T53n2121_042:0221a03": "願為弟子。智慧無比。當復供養過於今日。便",
    "T53n2121_042:0221a04": "受珠而去。前行復見一瑠璃城。亦見一毒蛇。",
    "T53n2121_042:0221a05": "繞城十二匝低頭睡臥。王迎請乞留三月。大",
    "T53n2121_042:0221a06": "意即留。王身自供養飲食衣服伎樂以娛之。",
    "T53n2121_042:0221a07": "乃歷二十日辭去。白王。我聞王有一明月",
    "T53n2121_042:0221a08": "珠。可以見惠。王言。此珠有八十里珍寶追",
    "T53n2121_042:0221a09": "之。便以上。於仁者後得道時。願我為弟子。淨意供養過於今日。令長得智慧。大",
    "T53n2121_042:0221a10": "意受珠而去。念言。吾本來求寶。今已如志當",
    "T53n2121_042:0221a11": "從是還。便尋故道欲還本國。經歷大海中。",
    "T53n2121_042:0221a12": "諸神王因共議言。我海中雖多眾珍名寶。無",
    "T53n2121_042:0221a13": "有如此輩珠。便勅使海神要奪其珠。神便化",
    "T53n2121_042:0221a14": "作人與大意相見。問言。聞卿得奇異之物。寧",
    "T53n2121_042:0221a15": "可借視之乎。大意舒手示其四珠。海神便",
    "T53n2121_042:0221a16": "搖其手使珠墮水。大意自念。王與我言道。此",
    "T53n2121_042:0221a17": "珠難保我幸已得之。今為此子所奪非趣也。",
    "T53n2121_042:0221a18": "即謂海神言。我自勤苦經涉嶮阻得此珠來。",
    "T53n2121_042:0221a19": "汝反奪我。今不相還。我當抒盡海水耳海神",
    "T53n2121_042:0221a20": "知之問言。卿志奇高。海深三百三十六萬由",
    "T53n2121_042:0221a21": "延。其廣無涯。奈何竭之。如日終不墮地。如大",
    "T53n2121_042:0221a22": "風不可攬束。日尚可使墮地。風尚可攬束。大",
    "T53n2121_042:0221a23": "海水不可抒令竭也。大意笑答之言。我自念。",
    "T53n2121_042:0221a24": "前後受身生死壞敗。積骨過放須彌山。其血",
    "T53n2121_042:0221a25": "流五河。四海未足以喻。吾尚欲斷是生死之",
    "T53n2121_042:0221a26": "根本。但此小海何足不抒。我昔供養諸佛誓",
    "T53n2121_042:0221a27": "願言。令我志行勇於道決所向無難。當移須",
    "T53n2121_042:0221a28": "彌山竭大海水終不退。意便一心以器抒海",
    "T53n2121_042:0221a29": "水。精誠之感。四天王來助大意。抒水三分已",
    "T53n2121_042:0221b01": "二。於是海中諸神王。皆大振怖共議言。今",
    "T53n2121_042:0221b02": "不還其珠者非小故也。水盡泥出壞我宮室。",
    "T53n2121_042:0221b03": "海神便出眾寶以與大意。大意不取。告言。不",
    "T53n2121_042:0221b04": "用是輩。但欲得我珠耳。從還我珠終不相置",
    "T53n2121_042:0221b05": "也。海神知其意盛便出珠還之。大意得珠過",
    "T53n2121_042:0221b06": "娶婆羅門女。還其本國恣意大布施。自是",
    "T53n2121_042:0221b07": "以後境界無復飢寒窮乏者。四方士民皆去",
    "T53n2121_042:0221b08": "其舊上。繈負歸仁。如是布施歷載恩逮。蜎飛",
    "T53n2121_042:0221b09": "蚑行蠕動靡不受潤。其後壽終上為帝釋。或",
    "T53n2121_042:0221b10": "下為飛行皇帝。積累功德自致成佛。三界特",
    "T53n2121_042:0221b11": "尊皆由宿行。非自然也。佛告諸比丘。大意者",
    "T53n2121_042:0221b12": "我身是。時居士摩訶檀者今現悅頭檀是。時",
    "T53n2121_042:0221b13": "母旃陀者今現夫人摩耶是。時歡樂無憂國",
    "T53n2121_042:0221b14": "王者即摩訶迦葉是。時婆羅門女者裘夷是。",
    "T53n2121_042:0221b15": "時女父者彌勒是。時銀城中王者阿難是。時",
    "T53n2121_042:0221b16": "金城中王者目揵連是。時水精城中王者舍",
    "T53n2121_042:0221b17": "利弗是。時瑠璃城中王者須陀是也。時第四",
    "T53n2121_042:0221b18": "天王助大意抒海水者即優陀是也。時奪其",
    "T53n2121_042:0221b19": "珠者即調達是也。時四城門守者即須颰磐",
    "T53n2121_042:0221b20": "特蘇曷披拘留是。時繞四城毒蛇者即是共",
    "T53n2121_042:0221b21": "剎酸陀利四臣是也。阿難白佛。以何功德致",
    "T53n2121_042:0221b22": "四明月珠眾寶隨之。佛言。乃昔維衛佛時。",
    "T53n2121_042:0221b23": "大意甞以四寶為佛起塔。供養三尊持齋七",
    "T53n2121_042:0221b24": "日。是時有五百人。同時共起寺。或懸繒然",
    "T53n2121_042:0221b25": "燈者。或燒香散華者。或供養比丘僧者。或誦",
    "T53n2121_042:0221b26": "經講道者。今皆來會出大意經。",
    "T53n2121_042:0221b27": "經律異相卷第四十二"
}