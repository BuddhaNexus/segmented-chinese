{
    "T38n1781_005:0965a02": "維摩經義疏卷第五",
    "T38n1781_005:0965a04": "胡吉藏撰",
    "T38n1781_005:0965a05": "觀眾生品第七",
    "T38n1781_005:0965a06": "大明經意。凡有二門。一者能化。二者所化。不",
    "T38n1781_005:0965a07": "思議品。辨能化教門。觀眾生品。次明所化。又",
    "T38n1781_005:0965a08": "不思議品。多明推慧。故有無方妙用。觀眾",
    "T38n1781_005:0965a09": "生品。多明實慧。謂眾生畢竟空。二智是經之",
    "T38n1781_005:0965a10": "大宗。故諸品盛談斯法。又上問疾品云。從癡",
    "T38n1781_005:0965a11": "有愛。則我病生。此明能化所化義之根本也。",
    "T38n1781_005:0965a12": "若不識眾生。則不識眾生病。若不識眾生病。",
    "T38n1781_005:0965a13": "亦未達菩薩病。是故須善識眾生。則具了二",
    "T38n1781_005:0965a14": "義。釋曳前品意也。所言觀眾生者。觀是達",
    "T38n1781_005:0965a15": "生之名。五陰之法。名為眾也。會以成人。故",
    "T38n1781_005:0965a16": "云生也。又眾處受生。名為眾生。但釋眾生。有",
    "T38n1781_005:0965a17": "內外之異。外道謂實有眾生。凡有四說。僧佉",
    "T38n1781_005:0965a18": "云。眾生與陰一。衛世師言。眾生與陰異。勒沙",
    "T38n1781_005:0965a19": "婆言。眾生與陰。亦一亦異。若提子言。眾生與",
    "T38n1781_005:0965a20": "陰。非一非異。一佛法內學。凡有三師。犢子",
    "T38n1781_005:0965a21": "部言。實有眾生。薩婆多部。明無眾生。訶梨所",
    "T38n1781_005:0965a22": "辨。世諦故有。真諦則無。而成實論師。用訶梨",
    "T38n1781_005:0965a23": "義。次有三說。如招提寺談公等。明眾生有",
    "T38n1781_005:0965a24": "體有用有名。如開善智藏云。眾生無體。但有",
    "T38n1781_005:0965a25": "名用。光宅法雲師云。無體無用。唯有假名。今",
    "T38n1781_005:0965a26": "此品。觀眾生。並巽此義。可同犢子實有。亦",
    "T38n1781_005:0965a27": "異薩婆多都無。具如文說。故以目品。品開二",
    "T38n1781_005:0965a28": "章。第一淨名與文殊。論於眾生。第二天女與",
    "T38n1781_005:0965a29": "身子。次論眾生。初文有兩。第一明化他行。次",
    "T38n1781_005:0965b01": "明自行。化他行內。前觀眾生。次明四等。初文。",
    "T38n1781_005:0965b02": "前問。次答。爾時文殊師利問維摩詰言菩薩",
    "T38n1781_005:0965b03": "云何觀於眾生。文殊所以問者。上不思議無",
    "T38n1781_005:0965b04": "方妙用。蓋是化眾生之法。聽者。謂有眾生之",
    "T38n1781_005:0965b05": "可化。是故今明。若實有眾生。則不思議事不",
    "T38n1781_005:0965b06": "成。而眾生亦不可化。今欲成能化所化。故問",
    "T38n1781_005:0965b07": "觀眾生。維摩詰言譬如幻師見所幻人菩薩",
    "T38n1781_005:0965b08": "觀眾生為若此。第二淨名答也。眾生有二種。",
    "T38n1781_005:0965b09": "若外道。橫計。則如十三入乃至無烟之火。畢",
    "T38n1781_005:0965b10": "竟無此眾生。二者因緣假名眾生。非真實有。",
    "T38n1781_005:0965b11": "雖有非有。非有而有。故舉幻師觀幻之譬。如",
    "T38n1781_005:0965b12": "幻有非有。非有而有色。問。亦得觀假名眾",
    "T38n1781_005:0965b13": "生。如十三入畢竟空耶。答。假名雖有。而畢竟",
    "T38n1781_005:0965b14": "非有。非有義邊。亦得以此為喻。然眾生。雖畢",
    "T38n1781_005:0965b15": "竟非有。宛然而有。十三入喻。則不得類然。故",
    "T38n1781_005:0965b16": "非全譬也。此品。觀眾生。既如幻。上不思議。",
    "T38n1781_005:0965b17": "乃至菩薩之疾。並皆如幻。如智者見水中月",
    "T38n1781_005:0965b18": "如鏡中見其面像如熱時炎如呼聲嚮如空",
    "T38n1781_005:0965b19": "中雲如水聚沫如水上泡如芭蕉堅如電久住",
    "T38n1781_005:0965b20": "如第五大如第六陰如第七情如十三入如十",
    "T38n1781_005:0965b21": "九界菩薩觀眾生為若此。如鏡內像。不自不",
    "T38n1781_005:0965b22": "他。非無因有。若是自有。應不待鏡。若從他有。",
    "T38n1781_005:0965b23": "則不藉面生。如其無因。則不假鏡面。若謂都",
    "T38n1781_005:0965b24": "無。而宛然有像。眾生之相。類於此也。如無色",
    "T38n1781_005:0965b25": "界色如燋穀芽如須陀洹身見如阿那含入胎",
    "T38n1781_005:0965b26": "如阿羅漢三毒如得忍菩薩貪恚毀禁如佛煩",
    "T38n1781_005:0965b27": "惱習如盲者見色如入滅定出入息如空中",
    "T38n1781_005:0965b28": "鳥跡如石女兒如化人煩惱如夢所見已寤如",
    "T38n1781_005:0965b29": "滅度者受身如無烟之火菩薩觀眾生為若",
    "T38n1781_005:0965c01": "此。此等諸譬。皆是一類明空。但滯有者多。故",
    "T38n1781_005:0965c02": "備舉之耳。如無色界色者。大乘。無色界有色。",
    "T38n1781_005:0965c03": "而言無色者。借小乘義為喻。又大乘。明上界",
    "T38n1781_005:0965c04": "無有麁色。借無麁為喻。故言無色耳。依毘曇",
    "T38n1781_005:0965c05": "義。如那含入胎者。那含雖有暫退。必無經生。",
    "T38n1781_005:0965c06": "故無入欲界胎也。如得忍菩薩貪恚毀禁者。",
    "T38n1781_005:0965c07": "貪惠毀禁。益是麁重煩惱。智度論云。菩薩",
    "T38n1781_005:0965c08": "得無生忍。煩惱清淨。唯有餘習。令借無正",
    "T38n1781_005:0965c09": "使為喻也。如入滅定出入息者。心馳動於內。",
    "T38n1781_005:0965c10": "息出入于外。心想既滅故。息無出入也。文殊",
    "T38n1781_005:0965c11": "師利言若菩薩作是觀者云何行慈。此第二",
    "T38n1781_005:0965c12": "次明四等。前觀眾生空。即是智慧。今明四等。",
    "T38n1781_005:0965c13": "所謂功德。又上是波若。今明大悲。即空悲二",
    "T38n1781_005:0965c14": "道。大品云。菩薩住二法。魔不能壞。一知諸法",
    "T38n1781_005:0965c15": "空。二不捨眾生也。就明四等。即為四段。今前",
    "T38n1781_005:0965c16": "辨慈。初問。次答。問意云。慈本與眾生樂。若",
    "T38n1781_005:0965c17": "無眾生。慈心何所緣也。又既無眾生。亦無菩",
    "T38n1781_005:0965c18": "薩。若無菩薩。誰行大慈。維摩詰言菩薩作是",
    "T38n1781_005:0965c19": "觀已自念我當為眾生說如斯法是即真實慈",
    "T38n1781_005:0965c20": "也。此第二答也。眾生雖無所有。而於眾生非",
    "T38n1781_005:0965c21": "有謂有。今欲為非有。謂有眾生。說有無所有。",
    "T38n1781_005:0965c22": "故言我當為眾生說如斯法。以說有無所有。",
    "T38n1781_005:0965c23": "令眾生悟於實相。便得實樂。名真慈也。又無",
    "T38n1781_005:0965c24": "生實觀。名為實觀。從實觀而起慈。名真實慈。",
    "T38n1781_005:0965c25": "觀之與慈。更無二體。即照義為觀。與樂為慈。",
    "T38n1781_005:0965c26": "觀雖鑒而無照。慈與樂而無緣。又凡夫二乘。",
    "T38n1781_005:0965c27": "有所得慈。但是假想。不能實與物樂。非真實",
    "T38n1781_005:0965c28": "慈。大慈實能與眾生樂。名真實慈。行寂滅慈",
    "T38n1781_005:0965c29": "無所生故。慈有三種。一眾生緣。二者法緣。三",
    "T38n1781_005:0966a01": "曰無緣。但此三緣。經論多種。涅槃經云。緣於",
    "T38n1781_005:0966a02": "眾生。欲與其樂。為眾生緣。緣於五欲樂具之",
    "T38n1781_005:0966a03": "法。欲與眾生。名為法緣。緣於如來。稱為無緣。",
    "T38n1781_005:0966a04": "問。前二可解。既緣如來即是有緣。何名無緣。",
    "T38n1781_005:0966a05": "答。經自釋之。慈者多緣貧窮眾生。如來大師。",
    "T38n1781_005:0966a06": "永離貧窮。受第一樂。若緣眾生。則不緣佛。故",
    "T38n1781_005:0966a07": "名無緣。此簡異眾生緣也。經云。法亦如是。此",
    "T38n1781_005:0966a08": "簡異法緣。法緣者。欲與眾生樂。不欲與佛。是",
    "T38n1781_005:0966a09": "故不緣佛。亦名無緣。以緣佛無生法二緣。故",
    "T38n1781_005:0966a10": "名無緣。問。若爾何須緣佛。答。欲以佛樂與諸",
    "T38n1781_005:0966a11": "眾生。是故緣佛。問。上明法緣。已辨與樂。今",
    "T38n1781_005:0966a12": "何故復說。答。上與五欲世間樂耳。是故經文。",
    "T38n1781_005:0966a13": "緣於財物。今與佛出世樂也。問。既其緣佛。佛",
    "T38n1781_005:0966a14": "則是人。應屬眾生緣。答。為欲簡異所化眾生",
    "T38n1781_005:0966a15": "緣。問。若爾既與佛樂。樂即是法。應名法緣。",
    "T38n1781_005:0966a16": "答。為欲簡異世間法故。不名法緣。次智度論",
    "T38n1781_005:0966a17": "明三緣者。見有眾生起慈。名眾生緣。不見眾",
    "T38n1781_005:0966a18": "生。但有五陰法而起慈者。名為法緣。不見",
    "T38n1781_005:0966a19": "眾生。亦不見法。而興慈者。名曰無緣。初是凡",
    "T38n1781_005:0966a20": "夫慈。次是二乘慈。後是菩薩。亦是下中上淺",
    "T38n1781_005:0966a21": "深三品。此之三品。亦得與三品樂。初與人法",
    "T38n1781_005:0966a22": "樂。次與無我樂。後與無量樂。今文云寂滅",
    "T38n1781_005:0966a23": "慈者。即無緣慈也。諸法寂滅。本自無生。因此",
    "T38n1781_005:0966a24": "起慈。名寂滅慈。雖復起慈。而實無所起。故云",
    "T38n1781_005:0966a25": "無所生也。行不熱慈無煩惱故。此章明慈攝",
    "T38n1781_005:0966a26": "一切德。故緣眾德以嘆於慈。慈體清涼。無",
    "T38n1781_005:0966a27": "煩惱熱。故名不熱慈。行等之慈等三世故。等",
    "T38n1781_005:0966a28": "救三世。名等之慈。實無三世可救。復是等三",
    "T38n1781_005:0966a29": "世也。行無諍慈無所起故。彼我皆空故。諍訟",
    "T38n1781_005:0966b01": "不起。行不二慈內外不合故。內慈外緣。俱空",
    "T38n1781_005:0966b02": "無所合也。行不壞慈畢竟盡故。無緣真慈。即",
    "T38n1781_005:0966b03": "無生觀。故不可壞。生法二緣。畢竟永盡。無物",
    "T38n1781_005:0966b04": "能壞行堅固慈心無毀故。上明外緣不能壞。",
    "T38n1781_005:0966b05": "此明內心不可毀。行清淨慈諸法性淨故。真",
    "T38n1781_005:0966b06": "慈無相。與法性同淨。行無邊慈如虛空故。無",
    "T38n1781_005:0966b07": "心於覆。而無所不覆。行阿羅漢慈破結賊故。",
    "T38n1781_005:0966b08": "阿羅漢。此言破結賊。慈能破結。慈名羅漢。",
    "T38n1781_005:0966b09": "行菩薩慈安眾生故。菩薩之稱。由安眾生。慈",
    "T38n1781_005:0966b10": "安眾生。可名菩薩。行如來慈得如相故。如來",
    "T38n1781_005:0966b11": "之稱。由得如相。慈順如相。可名如來。行佛之",
    "T38n1781_005:0966b12": "慈覺眾生故。自覺覺他。謂之佛也。慈既自悟。",
    "T38n1781_005:0966b13": "又能覺彼。可名為佛。行自然慈無因得故。涅",
    "T38n1781_005:0966b14": "槃經云。因世諦慈。得第一義慈。無有因緣。此",
    "T38n1781_005:0966b15": "以下品慈為世諦。上品慈為第一義。因修下",
    "T38n1781_005:0966b16": "品慈。得上品慈。故有因也。得上品慈覺。不",
    "T38n1781_005:0966b17": "復假因。方成慈觀。而慈心自然。任運成就。名",
    "T38n1781_005:0966b18": "無因得也。有人言。生法二緣。皆是因緣。和合",
    "T38n1781_005:0966b19": "之法。緣此而生慈。名為有因。第一義。有佛無",
    "T38n1781_005:0966b20": "佛。法相常住。無因。緣此而生慈。名為無因。",
    "T38n1781_005:0966b21": "什公云。無因即自然。自然即無師義。真慈無",
    "T38n1781_005:0966b22": "師而得。名自然慈。行菩提慈等一味故。唯佛",
    "T38n1781_005:0966b23": "菩提。能解一切法平等一味。分無所得心生",
    "T38n1781_005:0966b24": "慈故。同於菩提也。行無等慈斷諸愛故。凡夫",
    "T38n1781_005:0966b25": "有愛結生慈。則可與等。愛斷行慈者。無能等",
    "T38n1781_005:0966b26": "也。行大慈悲導以大乘故。濟彼苦難。導以",
    "T38n1781_005:0966b27": "大乘。大悲之能也。今慈欲與樂。亦導以大乘。",
    "T38n1781_005:0966b28": "故名大悲。行無厭慈觀空無我故。疲厭之情。",
    "T38n1781_005:0966b29": "生乎存我。以空無我心。而起慈者。則無疲厭。",
    "T38n1781_005:0966c01": "行法施慈無悋惜故。此約六度。以嘆於慈。",
    "T38n1781_005:0966c02": "得真慈者。能施於法。故慈名法施。行持戒慈",
    "T38n1781_005:0966c03": "化毀禁故。得真慈者。必不起惡。兼化毀禁。故",
    "T38n1781_005:0966c04": "慈名持戒。行忍辱慈護彼我故。得真慈者。內",
    "T38n1781_005:0966c05": "不自累。外不傷物。故言護彼我故。行精進",
    "T38n1781_005:0966c06": "慈荷負眾生故行禪定慈不受味故行智慧慈",
    "T38n1781_005:0966c07": "無不知時故。行未滿求果。名不知時。行方便",
    "T38n1781_005:0966c08": "慈一切示現故行無隱慈直心清淨故。其心",
    "T38n1781_005:0966c09": "質直。有罪必悔。不隱其過。名無隱慈。行深心",
    "T38n1781_005:0966c10": "慈無雜行故。慈心未深。猶有雜行。行慈既深。",
    "T38n1781_005:0966c11": "無復雜行。行無誑慈不虛假故行安樂慈令",
    "T38n1781_005:0966c12": "得佛樂故菩薩之慈為若此也。自上已來。明",
    "T38n1781_005:0966c13": "真慈體。具一切德。故有諸名。今總結之。示大",
    "T38n1781_005:0966c14": "眾也。文殊師利又問何謂為悲。此第二次釋",
    "T38n1781_005:0966c15": "悲義。前問。後答。答曰菩薩所作功德皆與一",
    "T38n1781_005:0966c16": "切眾生共之。唯一正觀。說為四等。但解慈悲",
    "T38n1781_005:0966c17": "不同。有文云。拔苦為悲。與樂為慈。涅槃經",
    "T38n1781_005:0966c18": "云。除無利益拔苦為慈。與利益為悲。此文明",
    "T38n1781_005:0966c19": "利他行體為慈。利他用為悲。所以然者。非善",
    "T38n1781_005:0966c20": "法無以濟物苦故。以菩薩功德。及功德果報。",
    "T38n1781_005:0966c21": "悉與苦惱眾生何謂為喜答曰有所饒益歡喜",
    "T38n1781_005:0966c22": "無悔。釋喜不同。餘經云。慶他得樂為喜。智度",
    "T38n1781_005:0966c23": "論云。入於善觀。見一切皆喜。此文明慈悲既",
    "T38n1781_005:0966c24": "以益之。唯喜無悔何謂為捨答曰所作福祐",
    "T38n1781_005:0966c25": "無所希望。經說捨義不同。智度論云。但起前",
    "T38n1781_005:0966c26": "三行。於物無益。故捨前三心。更起後苦與",
    "T38n1781_005:0966c27": "樂之行。故名為捨。又云見眾生脫苦得樂。不",
    "T38n1781_005:0966c28": "復憂念放捨。故名為捨。又云大悲苦行。憂以",
    "T38n1781_005:0966c29": "之生。慈喜樂行。喜以之生。憂喜既生。憎愛便",
    "T38n1781_005:0967a01": "起。是以行者捨於苦樂。行平等觀。無復愛憎。",
    "T38n1781_005:0967a02": "故名為捨。此文所明。菩薩既具修三行。復恐",
    "T38n1781_005:0967a03": "持三行。欲求果報故。令明現世不求恩名。",
    "T38n1781_005:0967a04": "未來不求果報。捨此二事。故名為捨。文殊師",
    "T38n1781_005:0967a05": "利又問生死有畏菩薩當何所依。上辨化他。",
    "T38n1781_005:0967a06": "此第二章。明於自行。又上辨深行菩薩。今明",
    "T38n1781_005:0967a07": "淺行之人。就文為二。初明漸捨行。次明兩",
    "T38n1781_005:0967a08": "捨行。問意云。菩薩既行實四等者。必入生死。",
    "T38n1781_005:0967a09": "生死諸惠離。甚可怖畏。大士。未離結業之",
    "T38n1781_005:0967a10": "身。何所依憑。能久處生死。不以為畏。維摩詰",
    "T38n1781_005:0967a11": "言菩薩於生死畏中當依如來功德之力。答",
    "T38n1781_005:0967a12": "意明。如來功德深妙。念斯功德。怖畏自除。又",
    "T38n1781_005:0967a13": "行四等者。必欲濟於生死。故入生死。若起斯",
    "T38n1781_005:0967a14": "行。則終成佛果。以利重推。欲求大果。豈畏",
    "T38n1781_005:0967a15": "小苦。文殊師利又問菩薩欲依如來功德之",
    "T38n1781_005:0967a16": "力當於何依住。雖知依佛功德。未達標心有",
    "T38n1781_005:0967a17": "在。故次問住。答曰菩薩欲依如來功德力者",
    "T38n1781_005:0967a18": "當住度脫一切眾生。入生死者。必住度脫眾",
    "T38n1781_005:0967a19": "生也。既建於大心。故無於小畏。前明上所憑。",
    "T38n1781_005:0967a20": "今明下所濟。又問欲度一切眾生當何所除。",
    "T38n1781_005:0967a21": "既云度脫。必有所度。有所脫。故問所除。若曰",
    "T38n1781_005:0967a22": "欲度眾生除其煩惱。雖有煩惱業苦。而煩惱",
    "T38n1781_005:0967a23": "為本。故偏說除之。又問欲除煩惱當何所行。",
    "T38n1781_005:0967a24": "眾生既有煩惱。當起何行。能得除之。答曰當",
    "T38n1781_005:0967a25": "行正念。是除煩惱術。得此術故。能除自他煩",
    "T38n1781_005:0967a26": "惱。所以然者。眾惑由邪想而生。正念藉至理",
    "T38n1781_005:0967a27": "而發。是以正念能除煩惱。又問云何行於正",
    "T38n1781_005:0967a28": "念答曰當行不生不滅又問何法不生何法不",
    "T38n1781_005:0967a29": "滅答曰不善不生善法不滅。不生不滅有三。",
    "T38n1781_005:0967b01": "一就善論不生不滅。了達善根本無生滅。二",
    "T38n1781_005:0967b02": "者不善亦爾。三者互論。既行正念。則是詣理",
    "T38n1781_005:0967b03": "之初。故制惡而就善。所以不善法不生善法",
    "T38n1781_005:0967b04": "不滅。又問善不善孰為本。此下第二。次明兩",
    "T38n1781_005:0967b05": "捨行。初問有意。既知善之可生。惡之可滅。將",
    "T38n1781_005:0967b06": "兩捨以求宗。故逆尋其本也。答曰身為本。由",
    "T38n1781_005:0967b07": "五陰身。起善不善。故為善不善本。又問身孰",
    "T38n1781_005:0967b08": "為本答曰欲貪為本。由前世貪愛。是故受身。",
    "T38n1781_005:0967b09": "雖具藉眾結。問業潤生。愛為其主。故偏說",
    "T38n1781_005:0967b10": "欲貪。又問欲貪孰為本答曰虛妄分別為本。",
    "T38n1781_005:0967b11": "法無定相。由虛妄分別。謂是善是惡。美惡",
    "T38n1781_005:0967b12": "既形。欲貪便生。又問虛妄分別孰為本答曰",
    "T38n1781_005:0967b13": "顛倒想為本。法本非有。倒想為有。既以為有。",
    "T38n1781_005:0967b14": "然後明其美惡。此則惑心內轉為倒。然後妄",
    "T38n1781_005:0967b15": "分別外事也。又問顛倒想孰為本答曰無住",
    "T38n1781_005:0967b16": "為本。非有謂有。名為顛倒。故非有謂有本。",
    "T38n1781_005:0967b17": "非有即是無往。又問無住孰為本答曰無住",
    "T38n1781_005:0967b18": "則無本。非有謂有故。非有為有本。而非有是",
    "T38n1781_005:0967b19": "無。所有。是故無本。問。有由於無。無為有本。",
    "T38n1781_005:0967b20": "無由能有。何故無本。答。有無相由。得之為",
    "T38n1781_005:0967b21": "本。但今示有。有差別故有本。無無異相。故無",
    "T38n1781_005:0967b22": "無有本。問。由非有非無故有有無。此則無",
    "T38n1781_005:0967b23": "益有本。何無本。答。今文既稱無往。則絕四",
    "T38n1781_005:0967b24": "句。妄百非。言斷慮窮。即是諸法實體。為一",
    "T38n1781_005:0967b25": "切法本。而此實相。更無有本。問既絕四句。何",
    "T38n1781_005:0967b26": "故稱無住耶。答。不知何以目之。強名無住。對",
    "T38n1781_005:0967b27": "有法有本。亦強名無本。以理言之。不可說無",
    "T38n1781_005:0967b28": "與不無。亦不可言其本與無本。文殊師利從",
    "T38n1781_005:0967b29": "無住本立一切法。由無住故想倒。想倒故分",
    "T38n1781_005:0967c01": "別。分別故貪欲。貪欲故有身。既已有身。則善",
    "T38n1781_005:0967c02": "惡並陳。善惡既陳。則萬法斯起。若了達其本。",
    "T38n1781_005:0967c03": "則眾未可除。時維摩詰室有一天女。此第二",
    "T38n1781_005:0967c04": "章。天女與身子。次論眾生。此章來意有五。一",
    "T38n1781_005:0967c05": "者自上已來。正明眾行。今辨行成。故有無",
    "T38n1781_005:0967c06": "方妙用。即天女是也。二者成上觀眾生空故。",
    "T38n1781_005:0967c07": "爾天形談無男女法。三者從方便品。至於前",
    "T38n1781_005:0967c08": "章。唯顯淨名神通智慧之正宗。今次顯八未",
    "T38n1781_005:0967c09": "曾有室之依果也。四欲助淨名。讚揚大道。貶",
    "T38n1781_005:0967c10": "柱聲聞。令時眾棄小崇大故色。五者。上來",
    "T38n1781_005:0967c11": "顯淨名自身。住不思議。今欲顯其眷屬住不",
    "T38n1781_005:0967c12": "思議。就文為三。初現身散華。發起論端。二正",
    "T38n1781_005:0967c13": "與身子。交言端義。三論義既竟。拂天女迹。",
    "T38n1781_005:0967c14": "什公云。天女是居士宅神。隨有宅必有神。宅",
    "T38n1781_005:0967c15": "有精麁。神有優劣。今八未曾有室故。以法身",
    "T38n1781_005:0967c16": "菩薩為神。而名為天者。外國貴重神故。名為",
    "T38n1781_005:0967c17": "天也。見諸大人聞所說法便現其身即以天",
    "T38n1781_005:0967c18": "華散諸菩薩大弟子上。然至人。隱顯有由。上",
    "T38n1781_005:0967c19": "為室空故隱。今為論道故顯。行藏必利物也。",
    "T38n1781_005:0967c20": "散華二義。一為重法敬人。敬申供養。二惠",
    "T38n1781_005:0967c21": "發起論端。故散天華。淨名以空為善巧。天女",
    "T38n1781_005:0967c22": "以有為妙用。故一則虛空。一則散華。一則為",
    "T38n1781_005:0967c23": "男。一則為女。原夫。人天男女者。豈人天之所",
    "T38n1781_005:0967c24": "能哉。良以。非人非天。能天能人耳。空有亦",
    "T38n1781_005:0967c25": "然。華至諸菩薩即皆墮落至大弟子便著不",
    "T38n1781_005:0967c26": "去一切弟子神力去華不能令去。然由心有染",
    "T38n1781_005:0967c27": "無染。是故外華。有著與無著。聲聞既不能去",
    "T38n1781_005:0967c28": "於內染。何由能遣於外華。今欲表大小優降。",
    "T38n1781_005:0967c29": "故華現墮不墮。爾時天女問舍利弗何故去",
    "T38n1781_005:0968a01": "華答曰是華不如法是以去之。此第二交言",
    "T38n1781_005:0968a02": "論議。前身業雨華。則以華為問。神力遣之不",
    "T38n1781_005:0968a03": "墮。以意業為通。即是一番論議。前身及意之",
    "T38n1781_005:0968a04": "屈申也。今正口業交言。文為七意。一寄華論",
    "T38n1781_005:0968a05": "如法不如法。二論經久近。三論證得。四論",
    "T38n1781_005:0968a06": "志求。五論男女。六論沒生。七論菩提。此初章",
    "T38n1781_005:0968a07": "也。華香著身。非沙門法。是以去之。又解。華",
    "T38n1781_005:0968a08": "法散身應墮。而今不墮。非華法也。天曰勿謂",
    "T38n1781_005:0968a09": "此華為不如法所以者何是華無所分別仁者",
    "T38n1781_005:0968a10": "自生分別想耳若於佛法出家有所分別為不",
    "T38n1781_005:0968a11": "如法若無分別是則如法觀諸菩薩華不著者",
    "T38n1781_005:0968a12": "以斷一切分別想故。華本無心故。無所分別。",
    "T38n1781_005:0968a13": "既無所分別。則未曾是如法不如法。仁者有",
    "T38n1781_005:0968a14": "心故。自分別想耳。若息分別想者。則會法",
    "T38n1781_005:0968a15": "實相。名如法。譬如人畏時非人得其便如是",
    "T38n1781_005:0968a16": "弟子畏生死故色聲香味觸得其便已離畏者",
    "T38n1781_005:0968a17": "一切五欲無能為也。畏時情弱。故非人得便。",
    "T38n1781_005:0968a18": "內心無恐。外邪不入。什公云。一羅剎。變形為",
    "T38n1781_005:0968a19": "馬。有一士夫。乘之不疑。中道馬問士夫。馬",
    "T38n1781_005:0968a20": "好不。士夫投刀示之問言。此刀好不。馬知其",
    "T38n1781_005:0968a21": "心正無恐。遂不敢加害。若不如是。非人得其",
    "T38n1781_005:0968a22": "便也。結習未盡華著身耳結習盡者華不著",
    "T38n1781_005:0968a23": "也。問。經云。二乘菩薩。俱無正使。同有於習。",
    "T38n1781_005:0968a24": "何故聲聞著華。大士不著。答。羅什有二解。一",
    "T38n1781_005:0968a25": "云菩薩器淨。習氣不起。故華不著。二乘器不",
    "T38n1781_005:0968a26": "淨。習氣則起。是故華著。二釋云。習有二種。",
    "T38n1781_005:0968a27": "一間結習。二愛佛功德習。菩薩。得無生忍",
    "T38n1781_005:0968a28": "時。結習都盡。而未斷佛法愛習。故有無名有",
    "T38n1781_005:0968a29": "義。依地持論。菩薩斷感習都盡。而智習不",
    "T38n1781_005:0968b01": "都盡也。舍利弗言天止此室其已久如。此第",
    "T38n1781_005:0968b02": "二次論無久近法。前章明大小二人。內心有",
    "T38n1781_005:0968b03": "著聲聞有著。名有所得。菩薩無著。名無所得",
    "T38n1781_005:0968b04": "故即是解脫。故上云諸佛菩薩有不思議解",
    "T38n1781_005:0968b05": "脫。二乘無也。初問意者。身子前有二失。一遣",
    "T38n1781_005:0968b06": "華不去。謂意業無通。次謂華不如法。謂發言",
    "T38n1781_005:0968b07": "墮負。故今問止淨名室。凡得幾時。而神力妙",
    "T38n1781_005:0968b08": "辨。遂能如此。又既以屈之。便嫌其止室為夫",
    "T38n1781_005:0968b09": "女。而不欲相指斥。故寄久近為問。答曰我",
    "T38n1781_005:0968b10": "止此室如耆年解脫。六十曰耆。而指將欲明",
    "T38n1781_005:0968b11": "無久近義。故借身子解脫為喻也。舍利弗言",
    "T38n1781_005:0968b12": "止此久耶。身子云。無為解脫。無始無終。不生",
    "T38n1781_005:0968b13": "不滅。本性常住。故名為久。天止室若同解脫",
    "T38n1781_005:0968b14": "者。亦應久也。天曰耆年解脫亦何如久。天質",
    "T38n1781_005:0968b15": "云。汝所得無為解脫。可得有久近耶。若有久",
    "T38n1781_005:0968b16": "近。便非無為。舍利弗默然不答。若云解脫有",
    "T38n1781_005:0968b17": "久。順前言而違解脫。若云無久。乃順解脫。而",
    "T38n1781_005:0968b18": "違前言。進退無通。所以致默。又既惜解脫無",
    "T38n1781_005:0968b19": "久近。即便以無類無。亦無言說。是故默然。天",
    "T38n1781_005:0968b20": "曰如何耆舊大智而默。上明不得言。今明不",
    "T38n1781_005:0968b21": "得默。故語默皆墮負。小乘之人。非聖默然。非",
    "T38n1781_005:0968b22": "聖說法也。答曰解脫者無所言說故吾於是不",
    "T38n1781_005:0968b23": "知所云。解脫無言。吾順解脫。亦無言也。天曰",
    "T38n1781_005:0968b24": "言說文字皆解脫相。故汝乃知解脫無言而",
    "T38n1781_005:0968b25": "未悟言即解脫。所以者何解脫者不內不外",
    "T38n1781_005:0968b26": "不在兩間文字亦不內不外不在兩間是故舍",
    "T38n1781_005:0968b27": "利弗無離文字說解脫也所以者何一切諸法",
    "T38n1781_005:0968b28": "是解脫相也。釋上言即解脫也。文字之與解",
    "T38n1781_005:0968b29": "脫。俱不在三處。故文字解脫。無有二體。不應",
    "T38n1781_005:0968c01": "離文字。而說解脫也。解脫不在三處者。生公",
    "T38n1781_005:0968c02": "云。夫解脫者。我解於縛也。不偏在我。故不在",
    "T38n1781_005:0968c03": "內。亦不偏在縛。故不在外。會成解脫。又不在",
    "T38n1781_005:0968c04": "兩間。文字不在三處者。我為內。所說為外。合",
    "T38n1781_005:0968c05": "之為兩間也。後句云一切法皆是解脫。豈獨",
    "T38n1781_005:0968c06": "文字異解脫乎。舍利弗言不復以離淫怒癡為",
    "T38n1781_005:0968c07": "解脫乎。身子。別佛言證己義為得。反難天",
    "T38n1781_005:0968c08": "女也。佛既云。離三毒為解脫。亦應離文字為",
    "T38n1781_005:0968c09": "解脫。若文字即解脫者。三毒亦應即是解脫。",
    "T38n1781_005:0968c10": "何故佛言離。天曰佛為增上慢人說離婬怒",
    "T38n1781_005:0968c11": "癡為解脫耳若無增上慢者佛說婬怒癡性即",
    "T38n1781_005:0968c12": "是解脫。上明小乘語默皆屈。此章文顯聲聞",
    "T38n1781_005:0968c13": "不識教意也。未得謂得。名增上慢。為此人故。",
    "T38n1781_005:0968c14": "說斷三毒。名為解脫也。又密化二乘。令歸大",
    "T38n1781_005:0968c15": "道。二乘未究竟謂究竟。即是增上慢也。為此",
    "T38n1781_005:0968c16": "人故。更說斷無明住地及以習氣。名為解曉。",
    "T38n1781_005:0968c17": "若無此緣。佛說五住即是解曉。問。前何故。",
    "T38n1781_005:0968c18": "就文字即解脫。今明三毒為解脫耶。答。文字",
    "T38n1781_005:0968c19": "為外。三毒為內。菩薩體斯內外皆是解脫。故",
    "T38n1781_005:0968c20": "心無所染。華不著身。二乘謂文字之外。三毒",
    "T38n1781_005:0968c21": "之內。皆非解脫。則不識解脫。為塵所染。華著",
    "T38n1781_005:0968c22": "於身。成前章也。舍利弗言善哉善哉汝何所",
    "T38n1781_005:0968c23": "得以何為證辨乃如是。此第三次論得證。既",
    "T38n1781_005:0968c24": "善其所說。非已所及故問得何道。證何果。辨",
    "T38n1781_005:0968c25": "乃如如是。有為果稱得。無為果稱證。又觀",
    "T38n1781_005:0968c26": "心納法為得。與理相應為證。又有行稱得。空",
    "T38n1781_005:0968c27": "行寫證。亦是得道而證滅也。天曰我無得無",
    "T38n1781_005:0968c28": "證故辨如是。無能得能證。身心不可得故。無",
    "T38n1781_005:0968c29": "所得所得所證。滅道空故。若有得有證。則",
    "T38n1781_005:0969a01": "是有所封著。有所封著。則有所得。故無無",
    "T38n1781_005:0969a02": "得之辨。以內無得證故。心無所得。便有無",
    "T38n1781_005:0969a03": "得之辨。所以者何若有得有證者則於佛法",
    "T38n1781_005:0969a04": "為增上慢。言我能得能證。增上之法。以此自",
    "T38n1781_005:0969a05": "舉。故名為慢。所以然者。若有所得。則不得",
    "T38n1781_005:0969a06": "道。以不得為得。豈非增上慢耶。如此之人。無",
    "T38n1781_005:0969a07": "無得辨也。舍利弗問天汝於三乘為何志求。",
    "T38n1781_005:0969a08": "此第四次論志求。上云無得。則不得三乘道。",
    "T38n1781_005:0969a09": "無證。則不證三乘果。今唯有三乘。應有得證。",
    "T38n1781_005:0969a10": "汝志求何乘。又三乘同以無得為懷。未知志",
    "T38n1781_005:0969a11": "求何乘。天曰以聲聞法化眾生故我為聲聞",
    "T38n1781_005:0969a12": "以因緣法化眾生故我為辟支佛以大悲法化",
    "T38n1781_005:0969a13": "眾生故我為大乘。答有二意。一隨緣示三。二",
    "T38n1781_005:0969a14": "明唯有於一。此初文也。以身子謂定有三乘",
    "T38n1781_005:0969a15": "故。今明隨緣未三。我無定也。又即此無定。",
    "T38n1781_005:0969a16": "名為大乘。以大乘之法實無所乘。而無所不",
    "T38n1781_005:0969a17": "乘也。舍利弗如人入瞻蔔林唯嗅瞻蔔不嗅",
    "T38n1781_005:0969a18": "餘香如是若入此室但聞佛功德之香不樂聞",
    "T38n1781_005:0969a19": "聲聞辟支佛功德香也。此第二唯有大乘故。",
    "T38n1781_005:0969a20": "我志求大也。文有四章。一引譬明不樂小法。",
    "T38n1781_005:0969a21": "二舉況唯欣大乘。三明天女不聞小法故不",
    "T38n1781_005:0969a22": "樂小。第四嘆室唯辨於大故大可欣。此初文",
    "T38n1781_005:0969a23": "釋。淨名之室。唯說大乘。不說於小。止此室",
    "T38n1781_005:0969a24": "者。亦唯禁於大。不葉於小。以此推之。可知",
    "T38n1781_005:0969a25": "吾志。舍利弗其有釋梵四天王諸天龍鬼神",
    "T38n1781_005:0969a26": "等入此室者聞斯上人講說正法皆悉樂佛功",
    "T38n1781_005:0969a27": "德之香發心而出也。此第二舉況。暫入此室。",
    "T38n1781_005:0969a28": "皆發大心。況我久處而禁小耶。舍利弗吾止",
    "T38n1781_005:0969a29": "此室十有二年初不聞說聲聞辟支佛法但聞",
    "T38n1781_005:0969b01": "菩薩大慈大悲不可思議諸佛之法。此第三",
    "T38n1781_005:0969b02": "明此室唯說大法。故吾唯志求大。不樂小也。",
    "T38n1781_005:0969b03": "有人言。佛十二年。說小乘法。十二年已後。說",
    "T38n1781_005:0969b04": "大乘法。吾止此室十二年。常聞大乘。況十二",
    "T38n1781_005:0969b05": "年後耶。有人言。十二年是圓數之名。故莊周",
    "T38n1781_005:0969b06": "云。十二年不見全牛。僧肇云。什公門下。十有",
    "T38n1781_005:0969b07": "二年。然羅什。弘始三年至七年亡。而云十二",
    "T38n1781_005:0969b08": "年者。舉其圓數也。有人言。地持論明。菩薩有",
    "T38n1781_005:0969b09": "十二住。故為十二年。有人言。實得十二年。是",
    "T38n1781_005:0969b10": "故說也。舍利弗此室常現八未曾有難得之",
    "T38n1781_005:0969b11": "法。此第四嘆室。就文為三。一總標。二別歎。三",
    "T38n1781_005:0969b12": "總結。是初章。既聞說妙法。復見未曾有事。豈",
    "T38n1781_005:0969b13": "得不禁大乘。何等為八。此室常以金色光照。",
    "T38n1781_005:0969b14": "晝夜無異。不以日月所照為明。是為一未曹",
    "T38n1781_005:0969b15": "有難得之法。此室入者不為諸垢之所惱也。是",
    "T38n1781_005:0969b16": "為二未曾有難得之法。此室常有釋梵四天王",
    "T38n1781_005:0969b17": "及他方菩薩來會不絕。是為三未曾有難得之",
    "T38n1781_005:0969b18": "法。此室常說六波羅蜜不退之法。是為四未曾",
    "T38n1781_005:0969b19": "有難得之法。此室常作天人第一之樂絃出無",
    "T38n1781_005:0969b20": "量法化之聲。是為五未曾有難得之法。此室有",
    "T38n1781_005:0969b21": "四大藏眾寶積滿周窮濟乏求得無盡。是為六",
    "T38n1781_005:0969b22": "未曾有難得之法。此室釋迦牟尼佛阿彌陀佛",
    "T38n1781_005:0969b23": "阿閦佛寶德寶炎寶月寶嚴難勝師子嚮一切",
    "T38n1781_005:0969b24": "利成如是等十方無量諸佛。是上人念時即皆",
    "T38n1781_005:0969b25": "為來廣說諸佛祕要法藏。說已還去。是為七未",
    "T38n1781_005:0969b26": "曾有難得之法。此室一切諸天嚴飭宮殿諸",
    "T38n1781_005:0969b27": "佛淨土皆於中現。是為八未曾有難得之法。",
    "T38n1781_005:0969b28": "此第二別歎於室。攝八為四。初內外一雙。外",
    "T38n1781_005:0969b29": "有金光照耀。內則罪垢消滅。第二緣教一雙。",
    "T38n1781_005:0969c01": "緣則諸天菩薩。教則常漢大乘。第三法財一",
    "T38n1781_005:0969c02": "雙。法則常奏法樂。財則周給無窮。第四依",
    "T38n1781_005:0969c03": "正一雙。正則諸佛皆來。依則淨土並現。淨土",
    "T38n1781_005:0969c04": "並現者。什公云。如有方寸金剛。照數十里內",
    "T38n1781_005:0969c05": "石壁之表。所有形色。於是悉現。此室明徹。其",
    "T38n1781_005:0969c06": "喻如斯。言舍利弗此室常現八未曾有難得",
    "T38n1781_005:0969c07": "之法誰有見斯不思議事而復樂於聲聞法乎。",
    "T38n1781_005:0969c08": "此第三總結歎。舍利弗言汝何以不轉女人",
    "T38n1781_005:0969c09": "身。第五次論轉不轉義。就文為三。一明本身",
    "T38n1781_005:0969c10": "論義。二轉身論義。三復身論義。初問意者。既",
    "T38n1781_005:0969c11": "見其無礙之辨。而受有礙之身。是故問云。既",
    "T38n1781_005:0969c12": "有無礙之辨。必不應受有礙之身。何不轉耶。",
    "T38n1781_005:0969c13": "天曰我從十二年求女人相了不可得當何所",
    "T38n1781_005:0969c14": "轉譬如幻師化作幻女若有人同何以不轉",
    "T38n1781_005:0969c15": "女身是人為正問不舍利弗言不也幻無定相",
    "T38n1781_005:0969c16": "當何所轉天曰一切諸法亦復如是無有定相",
    "T38n1781_005:0969c17": "云何乃問不轉女身。依十二年者。若未入十",
    "T38n1781_005:0969c18": "二住位。則見男女。令菩薩從初住至十二",
    "T38n1781_005:0969c19": "住。不見有女。故無有轉。十二住者。地前有二",
    "T38n1781_005:0969c20": "住。謂種性住。即習種性。性種性也。二解行住。",
    "T38n1781_005:0969c21": "道種性也。次十地即為十住。若止淨名室來。",
    "T38n1781_005:0969c22": "凡十二年者。十二年既常聞大乘。悟無男女。",
    "T38n1781_005:0969c23": "故無所轉也。即時天女以神通力變舍利弗",
    "T38n1781_005:0969c24": "令如天女天女自化身如舍利弗而問言何以",
    "T38n1781_005:0969c25": "不轉女身。此第二轉身論義。上雖言如幻。今",
    "T38n1781_005:0969c26": "證成其事也。男女不如幻。則有定相。應不可",
    "T38n1781_005:0969c27": "轉。以可轉故。則無定相。故當知如幻。二者。",
    "T38n1781_005:0969c28": "上云天女有無礙之辨。云何受有礙之身。故",
    "T38n1781_005:0969c29": "今明。辨既無礙。身亦如是。身口無礙。由無礙",
    "T38n1781_005:0970a01": "之心。是故菩薩。三業無礙。聲聞反之故。三業",
    "T38n1781_005:0970a02": "並礙。舍利弗以天女像而答言我今不知所",
    "T38n1781_005:0970a03": "轉而變為女身。竟自非女。不知何所轉。雖實",
    "T38n1781_005:0970a04": "非女。而女相宛然。故變為女像也。不不知",
    "T38n1781_005:0970a05": "何轉。明無女可轉。而變為女。故非無有轉。又",
    "T38n1781_005:0970a06": "不知何轉。明非有。而變為女。辨非無。肇公云。",
    "T38n1781_005:0970a07": "吾不知所以轉。而為此身如之何。天曰舍利",
    "T38n1781_005:0970a08": "弗若能轉此女身則一切女人亦當能轉。此",
    "T38n1781_005:0970a09": "述身子不知何轉之言也。不知何轉。明實非",
    "T38n1781_005:0970a10": "女義。身子非女故無所轉者。一切女人。亦實",
    "T38n1781_005:0970a11": "非女。亦不能轉也。如舍利弗非女而現女身",
    "T38n1781_005:0970a12": "一切女人亦復如是雖現女身而非女也是故",
    "T38n1781_005:0970a13": "佛說一切諸法非男非女。此述身子而變為",
    "T38n1781_005:0970a14": "女像之言。雖復無女。而女像宛然。一切女亦",
    "T38n1781_005:0970a15": "然也。問。天女神力。轉非女為女。一切女人。本",
    "T38n1781_005:0970a16": "皆是女。何名非女為女。答。業煩惱幻力。轉變",
    "T38n1781_005:0970a17": "實相。故非女為女。即時天女還攝神力舍利",
    "T38n1781_005:0970a18": "弗身還復如故天問舍利弗女身色相今何所",
    "T38n1781_005:0970a19": "在舍利弗言女身色相無在無不在天曰一切",
    "T38n1781_005:0970a20": "諸法亦復如是無在無不在夫無在無不在者",
    "T38n1781_005:0970a21": "佛所說也。此第三復身論義。今不見女相故",
    "T38n1781_005:0970a22": "無在。問有女相故無不在。又問有女相",
    "T38n1781_005:0970a23": "故。無今之不在。今無女相故。無向所在。即幻",
    "T38n1781_005:0970a24": "化無定義也。諸法亦然者。以真諦故非在。世",
    "T38n1781_005:0970a25": "諦故無不在。無在故非有。無不在故非無。即",
    "T38n1781_005:0970a26": "中道義。又前變為女。令知非女則為女。即非",
    "T38n1781_005:0970a27": "有有義。今捨女身。令知女為非女。謂非無無",
    "T38n1781_005:0970a28": "義。一切諸法皆無。類如此也。又前變為女。",
    "T38n1781_005:0970a29": "本來非女。名本來不有。今反為非女故。本來",
    "T38n1781_005:0970b01": "非無。本來非有故無在。本來非無故無不在。",
    "T38n1781_005:0970b02": "諸法亦爾。舍利弗問天汝於此沒當生何處。",
    "T38n1781_005:0970b03": "此第六論沒生義問意云。見天女三業無礙。",
    "T38n1781_005:0970b04": "則是淨因。則必捨女質。但未知定生何處。是",
    "T38n1781_005:0970b05": "故問之。又既知現相之無在。又問當生之所",
    "T38n1781_005:0970b06": "在也。天曰佛化所生吾如彼生。此生身相。既",
    "T38n1781_005:0970b07": "如幻化。沒此生彼。豈當有實。故三世皆如化",
    "T38n1781_005:0970b08": "也舍利弗曰佛化所生非沒生也天曰眾生猶",
    "T38n1781_005:0970b09": "然無沒生也。上明無生而生。生因幻化。今",
    "T38n1781_005:0970b10": "明幻生無生故。非沒生也。又前明天女幻生。",
    "T38n1781_005:0970b11": "令類眾生亦爾。舍利弗問天汝久如當得阿",
    "T38n1781_005:0970b12": "耨多羅三藐三菩提。此第七論得菩提久近。",
    "T38n1781_005:0970b13": "前云佛化所生。吾猶彼生。便謂天女不久得",
    "T38n1781_005:0970b14": "佛。又恒聞女成佛遲故。復疑久近。而接前文",
    "T38n1781_005:0970b15": "者。身相不實故。生可知幻化。菩提真道。必",
    "T38n1781_005:0970b16": "應有實。故問久如當成。天曰如舍利弗還為",
    "T38n1781_005:0970b17": "凡夫我及當成阿耨多羅三藐三菩提舍利",
    "T38n1781_005:0970b18": "弗言我作凡夫無有是處天曰我得阿耨多羅",
    "T38n1781_005:0970b19": "三藐三菩提亦無是處所以者何菩提無住處",
    "T38n1781_005:0970b20": "是故無有得者。菩提之道。言忘慮絕。自無",
    "T38n1781_005:0970b21": "住處。誰得之耶。舍利弗言今諸佛得阿耨多",
    "T38n1781_005:0970b22": "羅三藐三菩提已得當得如恒河沙皆謂何乎",
    "T38n1781_005:0970b23": "天曰皆以世俗文字數故說有三世非謂菩提",
    "T38n1781_005:0970b24": "有去來今。什公云。菩提性空故。超於三世。菩",
    "T38n1781_005:0970b25": "提既空。則無得佛。無得佛故。亦無菩提。今",
    "T38n1781_005:0970b26": "謂文云。菩提非三世。不言菩提空故非三世。",
    "T38n1781_005:0970b27": "此文宜就真應通之。法身菩提。則非三世。應",
    "T38n1781_005:0970b28": "迹成道。有去來今。即明菩提常住。非無常教",
    "T38n1781_005:0970b29": "也。天曰舍利弗汝得阿羅漢道耶曰無所得",
    "T38n1781_005:0970c01": "故而得天曰諸佛菩薩亦復如是無所得故而",
    "T38n1781_005:0970c02": "得。上論所得菩提。今次辨能得之義。然菩提",
    "T38n1781_005:0970c03": "絕四句超百非。不可論得與無得。以能如此",
    "T38n1781_005:0970c04": "悟。即是得道故。是無得而得。問。大小乘同是",
    "T38n1781_005:0970c05": "無得而得。有何異耶。答。二乘取證。雖同無得",
    "T38n1781_005:0970c06": "而得。兩義為異。一者小乘入觀。則是無得。出",
    "T38n1781_005:0970c07": "觀便見有得。大乘無出入之異。二者雖同無",
    "T38n1781_005:0970c08": "得而得。二乘照淺。菩薩悟深。故智度論云。小",
    "T38n1781_005:0970c09": "乘見空。如毛孔空。大士得空。如十方空。爾時",
    "T38n1781_005:0970c10": "維摩詰報舍利弗是天女曾已供養九十二億",
    "T38n1781_005:0970c11": "佛已能遊戲菩薩神通所願具足得無生忍住",
    "T38n1781_005:0970c12": "不退轉以本願故隨意能現教化眾生。此第",
    "T38n1781_005:0970c13": "三論義既周。拂天女迹。身子論義。言屈理窮。",
    "T38n1781_005:0970c14": "有愧眨聽。故居士拂迹。明受屈大人。不足",
    "T38n1781_005:0970c15": "為恥也。又雖復論義及現神通。時眾未達位",
    "T38n1781_005:0970c16": "行深淺。故淨名顯迹。令物敬仰。便尊其人",
    "T38n1781_005:0970c17": "重其法也。經文前嘆往因。遊戲神通下。美其",
    "T38n1781_005:0970c18": "現德。以任運成就無功用心。名為遊戲。即神",
    "T38n1781_005:0970c19": "通智慧。嘆其本德。隨意能現。教化眾生。美其",
    "T38n1781_005:0970c20": "迹用。",
    "T38n1781_005:0970c21": "佛道品第八",
    "T38n1781_005:0970c22": "大士發心。凡有二種。一求佛道。二度眾生。度",
    "T38n1781_005:0970c23": "眾生。前品已明。求佛道。此章次說。故有今品",
    "T38n1781_005:0970c24": "也。佛有二義。一者自悟。二曰覺他。道亦兩種。",
    "T38n1781_005:0970c25": "一者虛通。謂自在無礙。二曰遮塞。而眾邪莫",
    "T38n1781_005:0970c26": "遊。佛為能證之人。道是所得之法。在名雖二。",
    "T38n1781_005:0970c27": "而無別兩體。即覺虛通為道。即虛通覺義名",
    "T38n1781_005:0970c28": "佛。用此題章。名佛道品。品開三別。一明佛道。",
    "T38n1781_005:0970c29": "二明佛種。三辨眷屬。初有二問答。爾時文殊",
    "T38n1781_005:0971a01": "師利問維摩詰言菩薩云何通達佛道。所以",
    "T38n1781_005:0971a02": "作斯問者。大士欲度眾生。眾生之相已顯。欲",
    "T38n1781_005:0971a03": "求佛道。佛道之義未彰。是故問也。維摩詰言",
    "T38n1781_005:0971a04": "若菩薩行於非道是為通達佛道。此第二答。",
    "T38n1781_005:0971a05": "若無方便。謂非道異道。但行道為道。行非道",
    "T38n1781_005:0971a06": "為非道。故道與非道。悉成非道。若有方便。",
    "T38n1781_005:0971a07": "休道非道無有二相。非但行道為道。行於非",
    "T38n1781_005:0971a08": "道。亦即是道。故道與非道。悉皆是道。如思益",
    "T38n1781_005:0971a09": "經云。一切法正。一切法邪。即其事也。問。若",
    "T38n1781_005:0971a10": "達觀者。一切皆道。何故偏云行於非道通達",
    "T38n1781_005:0971a11": "佛道。答。於菩薩無非是道。但為對二乘。言涅",
    "T38n1781_005:0971a12": "槃是道。生死非道。是故今說。達此非道。即是",
    "T38n1781_005:0971a13": "佛道也。又上天女。即是休道之人。寄迹女",
    "T38n1781_005:0971a14": "身。以通達佛道。前但略明一事。今備辨行一",
    "T38n1781_005:0971a15": "切非道。悉能通達佛道。又問菩薩云何行於",
    "T38n1781_005:0971a16": "非道。此第二番問答。釋非道為道。答曰若菩",
    "T38n1781_005:0971a17": "薩行五無間而無惱恚。答問為五。初示起凡",
    "T38n1781_005:0971a18": "夫行。通達佛道。次示起二乘行通達佛道。三",
    "T38n1781_005:0971a19": "起生死行。通達佛道。四入涅槃行。通達佛道。",
    "T38n1781_005:0971a20": "五總結也。初二凡聖一雙。後兩生死涅槃相",
    "T38n1781_005:0971a21": "對。此四門。可具二義。一行非道。能通達佛道。",
    "T38n1781_005:0971a22": "二能令眾生。因此門以悟正道。即是自行化",
    "T38n1781_005:0971a23": "他。同入佛道。行五無間者。此就業門。行於非",
    "T38n1781_005:0971a24": "道。而通達佛道。起五逆業。必由惱恚生。示",
    "T38n1781_005:0971a25": "起五逆行非道。而無惱恚。通達佛道也。至",
    "T38n1781_005:0971a26": "於地獄無諸罪垢至于畜生無有無明憍慢等",
    "T38n1781_005:0971a27": "過至于餓鬼而具足功德。上明惡因為非道。",
    "T38n1781_005:0971a28": "以通佛道。此辨惡果非道。以通佛道。行色無",
    "T38n1781_005:0971a29": "色道不以為勝。此辨二界有漏善果非道。以",
    "T38n1781_005:0971b01": "通佛道。凡夫生上界。謂為涅槃第一最勝。",
    "T38n1781_005:0971b02": "今為物而生。顯上二界是生死法故。不以為",
    "T38n1781_005:0971b03": "勝。示行貪欲離諸染著。示行瞋恚於諸眾生",
    "T38n1781_005:0971b04": "無有恚閡。示行愚癡而以智慧調伏其心。示行",
    "T38n1781_005:0971b05": "慳貪而捨內外所有不惜身命。示行毀禁而安",
    "T38n1781_005:0971b06": "住淨戒乃至小罪猶懷大懼。示行瞋恚而常慈",
    "T38n1781_005:0971b07": "忍。示行懈怠而懃修功德。示行亂意而常念定。",
    "T38n1781_005:0971b08": "示行愚癡而通達世間出世間慧。示行諸偽。",
    "T38n1781_005:0971b09": "而善方便隨諸經義。示行憍慢而於眾生猶如",
    "T38n1781_005:0971b10": "橋梁。示行諸煩惱而心常清淨。示入諸魔而順",
    "T38n1781_005:0971b11": "佛智慧不隨他教。此行煩惱非道。以為佛道。",
    "T38n1781_005:0971b12": "示入聲聞而為眾生說未聞法示入辟支佛而",
    "T38n1781_005:0971b13": "成就大悲教化眾生。第二行二乘非道。以通",
    "T38n1781_005:0971b14": "佛道。示入貧窮而有室牛功德無盡。示入形",
    "T38n1781_005:0971b15": "殘而具諸相好以自莊嚴。示入下賤而生佛種",
    "T38n1781_005:0971b16": "姓中具諸功德。示入羸劣醜陋而得那羅延身",
    "T38n1781_005:0971b17": "一切眾生之所樂見。示入老病而永斷病根超",
    "T38n1781_005:0971b18": "越死畏。示有資生而恒觀無常實無所貪。示有",
    "T38n1781_005:0971b19": "妻妾婇女而常樂離五欲淤泥。現於訥鈍而",
    "T38n1781_005:0971b20": "成就辨才總持無失。示入邪濟而正濟度諸",
    "T38n1781_005:0971b21": "眾生。現遍入諸道而斷其因緣。第三行生死",
    "T38n1781_005:0971b22": "非道。而通佛道也。而生佛種姓中者。肇什",
    "T38n1781_005:0971b23": "二師。同以無生忍。必紹繼佛種。名種姓。但無",
    "T38n1781_005:0971b24": "生忍有二位。一初地。二七地。今據初地也。依",
    "T38n1781_005:0971b25": "智度論。解性地云。生聖人種姓地名性地。此",
    "T38n1781_005:0971b26": "據地前習種性。名為性地也。那羅延者。夫",
    "T38n1781_005:0971b27": "力士名也。端正殊妙。志力雄猛也。現於涅槃",
    "T38n1781_005:0971b28": "而不斷生死。第四起涅槃行。而通達佛道。雖",
    "T38n1781_005:0971b29": "現身涅槃。而方入生死。此之涅槃。名為佛",
    "T38n1781_005:0971c01": "道。二乘入涅槃。斷生死。此涅槃非佛道。文殊",
    "T38n1781_005:0971c02": "師利菩薩能如是行於非道是為通達佛道。",
    "T38n1781_005:0971c03": "第五總結。以詶其問。於是維摩詰問文殊師",
    "T38n1781_005:0971c04": "利何等為如來種。第二次明佛種。文有二。初",
    "T38n1781_005:0971c05": "明佛種。次迦葉自嘆。前有二問答。自賓主已",
    "T38n1781_005:0971c06": "下淨名獨說。似是辨慧之功。偏有所歸。今",
    "T38n1781_005:0971c07": "欲顯其德。欲令彼說也。亦云推美以為供養。",
    "T38n1781_005:0971c08": "又行邪達正。恐人生疑。故問文殊。令他取信。",
    "T38n1781_005:0971c09": "以人異解同。宜應頂受。文殊師利言有身為",
    "T38n1781_005:0971c10": "種。此第二答。就文為四。一明生死果為種。二",
    "T38n1781_005:0971c11": "辨生死因為種。三重辨果。四重釋因。上明",
    "T38n1781_005:0971c12": "佛道。今明佛種。佛道據果。佛種約因。至人體",
    "T38n1781_005:0971c13": "達佛道故。能示現行一切非道。悉是佛道。故",
    "T38n1781_005:0971c14": "是果門。今明生死凡夫。能發心成佛紹繼佛",
    "T38n1781_005:0971c15": "義。故明佛種。當知故據因。有身者。謂有漏",
    "T38n1781_005:0971c16": "五陰身也。以有漏五陰身。眾生皆應作佛。故",
    "T38n1781_005:0971c17": "名為種。又說有身即身見。以有此身故名有",
    "T38n1781_005:0971c18": "身。又身內起見。名為身見。身見是三有之本。",
    "T38n1781_005:0971c19": "名為有身也。以有身見。眾生發心求佛。故名",
    "T38n1781_005:0971c20": "佛種。問。何故偏取煩惱。為佛種耶。答。二乘",
    "T38n1781_005:0971c21": "斷於煩惱。不能發心作佛。故非佛種。今偏",
    "T38n1781_005:0971c22": "作之。故說有煩惱人。名為佛種。無明有愛",
    "T38n1781_005:0971c23": "為種貪恚癡為種四顛倒為種五蓋為種。此",
    "T38n1781_005:0971c24": "第二明生死因為種。涅槃經云。生死本際。凡",
    "T38n1781_005:0971c25": "有二種。一者無明。二者有愛。以偏是根本。",
    "T38n1781_005:0971c26": "故遍說之。六入為種七識住為種。此第三重",
    "T38n1781_005:0971c27": "明生死果為佛種。七識住者。欲界人天為一。",
    "T38n1781_005:0971c28": "色界三禪。并無色界三空。此之七處。識所樂",
    "T38n1781_005:0971c29": "生。識所安住。故名識住第。四禪。有無想天滅",
    "T38n1781_005:0972a01": "識。五那含天。求於涅槃。亦滅於識。以有凡聖",
    "T38n1781_005:0972a02": "二種滅識故。識不樂住。非想天有滅盡定。又",
    "T38n1781_005:0972a03": "彼心想微昧。念不分明。識不安住。什公云。初",
    "T38n1781_005:0972a04": "禪中。除劫初梵王及劫初諸小梵。自此後。合",
    "T38n1781_005:0972a05": "為一識住。劫初唯有梵王。未有後梵。梵王",
    "T38n1781_005:0972a06": "念欲有餘梵。爾時遇會來生。梵王因起邪見。",
    "T38n1781_005:0972a07": "謂是己造。餘梵亦自謂。從梵王生。唯有精",
    "T38n1781_005:0972a08": "麁。其邪想不異。是名異身一想。第二識經",
    "T38n1781_005:0972a09": "也。二禪形無優劣。而心有若干。除入解脫。種",
    "T38n1781_005:0972a10": "種異念。是名一形異想。是第三識住也。三禪",
    "T38n1781_005:0972a11": "形無精麁。心無異想。所謂一形一想。是第四",
    "T38n1781_005:0972a12": "識住也。并無色前三地。是名七識住也。什公。",
    "T38n1781_005:0972a13": "開初禪為二。沒欲界之一。故古舊為異。八邪",
    "T38n1781_005:0972a14": "法為種九惱為種十不善道為種以要言之",
    "T38n1781_005:0972a15": "六十二見及一切煩惱皆是佛種。第四重舉",
    "T38n1781_005:0972a16": "生死因。為如來種。違八正為八邪。九惱者。一",
    "T38n1781_005:0972a17": "愛我怨家。二憎我善友。三惱我自身。一世有",
    "T38n1781_005:0972a18": "三。三世合九。曰何謂也。第二重問。淨名為時",
    "T38n1781_005:0972a19": "眾成問疑。故設斯問。此等皆彰佛道。為生",
    "T38n1781_005:0972a20": "死因。何名佛種。佛為至極之慧。而用眾患為",
    "T38n1781_005:0972a21": "種。未可了也答曰若見無為入正位者不能",
    "T38n1781_005:0972a22": "復發阿耨多羅三藐三菩提心。答文為三。初",
    "T38n1781_005:0972a23": "明起愛眾生為佛種。二乘斷愛故非種。二明",
    "T38n1781_005:0972a24": "起見眾生為佛種。二乘斷見故非種。三總約",
    "T38n1781_005:0972a25": "眾惑。明種非種。證於滅諦。名見無為。從苦法",
    "T38n1781_005:0972a26": "忍。至羅漢無生智。此是道諦聖解。道諦聖解",
    "T38n1781_005:0972a27": "稱為正位。此人見無為境。又入聖位。不能",
    "T38n1781_005:0972a28": "發佛心也。譬如高原陸地不生蓮華卑濕淤",
    "T38n1781_005:0972a29": "泥乃生此華如是見無為法入正位者終不復",
    "T38n1781_005:0972b01": "能生於佛法煩惱泥中乃有眾生起佛法耳。",
    "T38n1781_005:0972b02": "心證無為涅槃。喻之高原。蓮華譬菩提心。蓮",
    "T38n1781_005:0972b03": "華必生蓮實。菩提心必成佛道。淤泥喻凡夫",
    "T38n1781_005:0972b04": "起愛煩惱能發道心。故愛為佛種。又如殖種",
    "T38n1781_005:0972b05": "於空終不得生糞壤之地乃能滋茂如是入無",
    "T38n1781_005:0972b06": "為正位者不生佛法起於我見如須彌山猶能",
    "T38n1781_005:0972b07": "發乎阿耨多羅三藐三菩提心生佛法矣。第",
    "T38n1781_005:0972b08": "二明起見眾生為佛種。種謂菩提心。但見眾",
    "T38n1781_005:0972b09": "生。能發菩提心。故名佛種。而言殖者。世間",
    "T38n1781_005:0972b10": "種。藉人功故殖於種。由佛菩薩教化故。得",
    "T38n1781_005:0972b11": "發菩提心。前明二乘樂無為涅槃。不能發菩",
    "T38n1781_005:0972b12": "提心。今取樂有為空三昧不能發心作佛。糞",
    "T38n1781_005:0972b13": "壤謂我見。我見能長養道心。如糞壤也。是故",
    "T38n1781_005:0972b14": "當知一切煩惱為如來種譬如不下巨海終不",
    "T38n1781_005:0972b15": "能得無價寶珠如是不入煩惱大海則不能得",
    "T38n1781_005:0972b16": "一切智寶之心。第三總明一切煩惱為種。結",
    "T38n1781_005:0972b17": "詶其問。問。二乘何故非種。凡夫為種。答。二乘",
    "T38n1781_005:0972b18": "畏生死苦。樂涅槃樂。今既勉苦得樂。自保",
    "T38n1781_005:0972b19": "究竟。無所希求故。不能發心作佛。凡夫有苦",
    "T38n1781_005:0972b20": "無樂。兼我心自高。唯勝是慕。故能發心求佛。",
    "T38n1781_005:0972b21": "爾時大迦葉歎言善哉善哉文殊師利快說此",
    "T38n1781_005:0972b22": "語誠如所言塵勞之儔為如來種我等今者不",
    "T38n1781_005:0972b23": "復堪任發阿耨多羅三藐三菩提心。此第二",
    "T38n1781_005:0972b24": "迦葉自嘆。文殊既是菩薩。雖毀二乘非種。歎",
    "T38n1781_005:0972b25": "凡夫為種。未若聲聞親自說之。是以迦葉自",
    "T38n1781_005:0972b26": "歎也。文有三章。此初據煩惱。明種非種也。乃",
    "T38n1781_005:0972b27": "至五無間罪猶能發意生於佛法而今我等永",
    "T38n1781_005:0972b28": "不能發譬如根敗之士其於五欲不能復利如",
    "T38n1781_005:0972b29": "是聲聞諸結斷者於佛法中無所復益永不志",
    "T38n1781_005:0972c01": "願。此第二就業門。明種非種。無間有四義。一",
    "T38n1781_005:0972c02": "前念捨此身。次念受地獄報。其間無身間念。",
    "T38n1781_005:0972c03": "故云無間。此趣報無間也。二身形無間。阿鼻",
    "T38n1781_005:0972c04": "地獄。闊八萬由旬。一人入者。則身遍滿。多人",
    "T38n1781_005:0972c05": "亦然。以身遍滿。無有間處。故云無間。三壽命",
    "T38n1781_005:0972c06": "無間。餘獄數生數死。此處一劫壽命。無死生",
    "T38n1781_005:0972c07": "間。故為無間。四受苦恒續。無樂間之。是故文",
    "T38n1781_005:0972c08": "殊師利凡夫於佛法有反復而聲聞無也所以",
    "T38n1781_005:0972c09": "者何凡夫聞佛法能起無上道心不斷三寶正",
    "T38n1781_005:0972c10": "使聲聞終身聞佛法力無畏等永不能發無上",
    "T38n1781_005:0972c11": "道意。第三結成種非種義。凡夫聞法。發菩提",
    "T38n1781_005:0972c12": "心。能紹佛種。則為報恩。有反復也。聲聞與此",
    "T38n1781_005:0972c13": "相違。名無反復。問。法華經。明二乘作佛。此教",
    "T38n1781_005:0972c14": "何故。辨聲聞永絕其根。答。彼經小志既移。大",
    "T38n1781_005:0972c15": "機已熟。故明作佛。此經明猶保小志。未有大",
    "T38n1781_005:0972c16": "機。故永絕其根。爾時會中有菩薩名普賢色",
    "T38n1781_005:0972c17": "身問維摩詰言居士父母妻子親戚眷屬吏民",
    "T38n1781_005:0972c18": "知識悉為是誰奴婢僮僕象馬車乘皆何所在。",
    "T38n1781_005:0972c19": "此第三次明眷屬。前問。後答。問有三意。一遠",
    "T38n1781_005:0972c20": "從空室義生。淨名所以空室者。凡有二義。一",
    "T38n1781_005:0972c21": "欲以空且顯空。如云諸佛國土亦復皆空。二",
    "T38n1781_005:0972c22": "欲以室明人有。如云眾魔外道有吾侍者。",
    "T38n1781_005:0972c23": "文殊身子。以略問空室之意。未顯法身備有",
    "T38n1781_005:0972c24": "眾德。故今問之。二者近從通達佛道義生。菩",
    "T38n1781_005:0972c25": "薩所以能遍入一切邪道而通達佛道者。良",
    "T38n1781_005:0972c26": "由內備眾德故也。三者淨名權道無方。形同",
    "T38n1781_005:0972c27": "世俗。淺識不達。謂其實然。今欲顯之。是故致",
    "T38n1781_005:0972c28": "問。於是維摩詰以偈答曰。此第二淨名答。上",
    "T38n1781_005:0972c29": "明長行。今說偈者。示內有無礙之智。外具無",
    "T38n1781_005:0973a01": "方之辨。又隨物所樂故。說法不同。偈文為四。",
    "T38n1781_005:0973a02": "第一正詶其問。第二明功用無方。第三稱歎。",
    "T38n1781_005:0973a03": "四勸發心。智度菩薩母方便以為父一切眾",
    "T38n1781_005:0973a04": "導師無不由是生。實智內照為母。而言度者。",
    "T38n1781_005:0973a05": "窮智之原也。方便外用為父。方便有二。一解",
    "T38n1781_005:0973a06": "空而不取證。二實相理深。莫能信受。要須方",
    "T38n1781_005:0973a07": "便誘引。令物得悟。前明順理之乃。此辨適",
    "T38n1781_005:0973a08": "機之妙。勝於實智。故稱為父。又實意虛凝。",
    "T38n1781_005:0973a09": "與陰同靜。方便巧用。動與陽齊。教配父母",
    "T38n1781_005:0973a10": "也。佛與菩薩。並是導物之師。由此而生。法喜",
    "T38n1781_005:0973a11": "以為妻。了悟深法。則生歡喜。故喻之以妻。慈",
    "T38n1781_005:0973a12": "悲心為女。慈悲之心。虛而外適。又其性柔弱。",
    "T38n1781_005:0973a13": "隨物入於生死也。善心誠實男。誠實具三義。",
    "T38n1781_005:0973a14": "一質直無曲。異女人諂偽。二者有幹用。謂降",
    "T38n1781_005:0973a15": "制眾邪。三紹繼佛種。誠實雖是真。以男之性",
    "T38n1781_005:0973a16": "亦有為惡而實故。標以善心。畢竟空寂舍。此",
    "T38n1781_005:0973a17": "舉住處。以顯其德。前明智度謂空慧。今舉實",
    "T38n1781_005:0973a18": "相境。為至人所栖。畢竟空有四義。一無患不",
    "T38n1781_005:0973a19": "障。二悟空無德不備。三寂滅永安。四體性深",
    "T38n1781_005:0973a20": "博。喻之舍也。弟子眾塵勞隨意之所轉。塵勞",
    "T38n1781_005:0973a21": "眾生。隨菩薩化。轉惡以從善也。道品善知識",
    "T38n1781_005:0973a22": "由是成正覺。世之知識。勸善誡惡。三十七品。",
    "T38n1781_005:0973a23": "開涅槃門。塞生死路。義同三益。諸度法等侶。",
    "T38n1781_005:0973a24": "或有雖為知識。不必為剋終之伴。或雖為伴。",
    "T38n1781_005:0973a25": "不必為善知識。今明善始令終至道場者。六",
    "T38n1781_005:0973a26": "度為真伴也。四攝為妓女。悅物來眾。莫過四",
    "T38n1781_005:0973a27": "攝。歌詠誦法言以此為音樂總持之園苑。普",
    "T38n1781_005:0973a28": "遮惡令不生。如薗之除穢。遍持善令不失。若",
    "T38n1781_005:0973a29": "苑之有眾物。無漏法林樹。無漏根深。不可傾",
    "T38n1781_005:0973b01": "拔。文理。高聳扶疎。蔭蔽煩惱樹之義也。無",
    "T38n1781_005:0973b02": "有有漏間錯其間。所以如林。此見諦道也。覺",
    "T38n1781_005:0973b03": "意淨妙華。華有三義。一感果。二清淨。三莊嚴。",
    "T38n1781_005:0973b04": "今具足也。淨即清淨。妙謂莊嚴。下明解脫智",
    "T38n1781_005:0973b05": "慧感果義也。所以用七覺為華者。華之為體。",
    "T38n1781_005:0973b06": "合則不妙。開過則毀。開合得中。乃盡其妙。調",
    "T38n1781_005:0973b07": "順覺意。其義亦爾。高則放散。下則沈沒。高下",
    "T38n1781_005:0973b08": "和適。其由淨華。解脫智慧果。七覺是思惟位。",
    "T38n1781_005:0973b09": "生無學智斷之果。解脫為斷果。謂無為法也。",
    "T38n1781_005:0973b10": "智慧即智果。謂有為果也。八解之俗池。八解",
    "T38n1781_005:0973b11": "即八背捨。謂背捨下地繫縛。名為解脫。水之",
    "T38n1781_005:0973b12": "為用。除垢去熱。解脫之性。除煩惱熱。離眾惑",
    "T38n1781_005:0973b13": "垢也。定水堪然滿。止則能鑒。定水義也。得八",
    "T38n1781_005:0973b14": "解脫。眾定圓具。故稱為滿。布以七降華。上",
    "T38n1781_005:0973b15": "明定滿。今嘆鑒圓。一戒淨。二心淨。三見淨。四",
    "T38n1781_005:0973b16": "度疑淨。五道非道淨。六行知見淨。七斷知見",
    "T38n1781_005:0973b17": "淨。戒為善本。前明持戒。因戒得定。次明定",
    "T38n1781_005:0973b18": "淨。此二是見道前也。次三正是見道。斷身見",
    "T38n1781_005:0973b19": "故說見淨。斷疑說度疑淨。斷惑取說道非道",
    "T38n1781_005:0973b20": "淨。知八正為道。惑取非道。故云道非道。問。",
    "T38n1781_005:0973b21": "見道具斷十使。何故偏說除三。答。見道。雖",
    "T38n1781_005:0973b22": "斷十使。斷五見及疑。此義則盡。故偏說斷。餘",
    "T38n1781_005:0973b23": "貪瞋慢無明。斷之未盡。故不說斷。問。既斷六",
    "T38n1781_005:0973b24": "使。何故偏說三耶。答。三是根本。三則隨之。身",
    "T38n1781_005:0973b25": "見為本。邊見未隨。戒取為本。見取未隨。疑",
    "T38n1781_005:0973b26": "為本。邪見未隨。故偏說三也。在本既淨。即",
    "T38n1781_005:0973b27": "知三未亦淨。無所隨故。前五淨。大小乘位",
    "T38n1781_005:0973b28": "略同。後二淨。大小乘異。小乘在修道位。說於",
    "T38n1781_005:0973b29": "行淨。以起修道無漏行故。在無學位。說行",
    "T38n1781_005:0973c01": "斷淨。以得畢竟斷結行故。依大乘。後二皆是",
    "T38n1781_005:0973c02": "修道。七地已還。說行斷淨。以修斷詰行故。",
    "T38n1781_005:0973c03": "八地已上。說修菩提上淨也。而言布者。此七",
    "T38n1781_005:0973c04": "通三學。該凡聖。遍三道。故言布也。俗此無",
    "T38n1781_005:0973c05": "垢人。明定水及七淨華之功用。依前定水及",
    "T38n1781_005:0973c06": "七淨華。蕩滌心垢。故名為浴。無垢而名俗",
    "T38n1781_005:0973c07": "也。什公云。為除熱口取適。大士無垢。而",
    "T38n1781_005:0973c08": "入八解者。外將為眾生。內自娛心也。今謂因",
    "T38n1781_005:0973c09": "俗故得無垢。據終彰始。故言浴此無垢人。象",
    "T38n1781_005:0973c10": "馬五通馳大乘無有上(有本云大乘以為車)調御以一心遊",
    "T38n1781_005:0973c11": "於八正路。調御以一心者。羅什云。道品有三",
    "T38n1781_005:0973c12": "能。一動發。二攝心。三名捨。若發動過則心",
    "T38n1781_005:0973c13": "散。散則攝之。攝之若過。則沈沒。故精進令心",
    "T38n1781_005:0973c14": "發動。動靜得適。任之令進。容豫令宜。是名",
    "T38n1781_005:0973c15": "為捨。捨即調御。譬如善御。遲則策之。疾則制",
    "T38n1781_005:0973c16": "之。遲疾得宜。放之令去也。相具以嚴容眾好",
    "T38n1781_005:0973c17": "飾其姿慚愧之上服。衣服弊形者。恥露其醜",
    "T38n1781_005:0973c18": "也。慚愧不為惡。事義同然。深心為華鬘。慚愧",
    "T38n1781_005:0973c19": "明息惡。深心信樂。故能修善。居善之前。猶鬘",
    "T38n1781_005:0973c20": "之在首。富有七財寶。信戒聞捨慧慚愧為七",
    "T38n1781_005:0973c21": "也。由信善故持戒。持戒則止惡。止惡已則應",
    "T38n1781_005:0973c22": "進行眾善。要由多聞。聞法故能捨五欲及煩",
    "T38n1781_005:0973c23": "惱也。捨惑必由於慧。故五事次第。五事為正",
    "T38n1781_005:0973c24": "寶。慚愧為守財人。於財主亦是財。世人以玉",
    "T38n1781_005:0973c25": "帛為饒。菩薩以七財為富。教授以滋息如所",
    "T38n1781_005:0973c26": "說修行迴向為大利。自行以七財為本。教授",
    "T38n1781_005:0973c27": "眾生。則是財長。名為滋息。又令此眾生。如所",
    "T38n1781_005:0973c28": "說修行。然後回此眾善。向於佛道。名為大利。",
    "T38n1781_005:0973c29": "若向三有二乘。獲利則少。四禪為床坐。四禪",
    "T38n1781_005:0974a01": "定慧均平。三聖得道。入涅槃。現神力等。外並",
    "T38n1781_005:0974a02": "依之。故為床坐。又床具三義。一離毒螫。二離",
    "T38n1781_005:0974a03": "塵垢。三離冷濕。四禪亦爾。離瞋恚毒。貪欲塵。",
    "T38n1781_005:0974a04": "睡眠冷。離此三患。則安隱快樂。從於淨命生。",
    "T38n1781_005:0974a05": "淨命即是持戒。由持戒得禪。故曰生也。多聞",
    "T38n1781_005:0974a06": "增智慧以為自覺音。向說床。則臥床安寢。安",
    "T38n1781_005:0974a07": "寢則覺之以法。故次說樂音。外國貴人。臥欲",
    "T38n1781_005:0974a08": "起時。作樂以覺之。菩薩安隱四定。則以多聞",
    "T38n1781_005:0974a09": "法者。覺其禪寢。甘露法之食。諸天以種種藥",
    "T38n1781_005:0974a10": "著海內。以室山磨之。令成甘露。食之得仙。",
    "T38n1781_005:0974a11": "名不死藥。佛法以涅槃甘露。令生死永斷。是",
    "T38n1781_005:0974a12": "真不死藥也。亦云。劫初地味甘露。食則長生。",
    "T38n1781_005:0974a13": "佛法內則實相甘露。養其慧命。是真甘露食",
    "T38n1781_005:0974a14": "也。解脫味為漿。味有四種。一離味。謂出家離",
    "T38n1781_005:0974a15": "五欲。二禪味。離散亂煩惱。三智慧味。離妄想。",
    "T38n1781_005:0974a16": "四涅槃味。離生死。今解脫味。通此四也。又",
    "T38n1781_005:0974a17": "變為縛本。以無厭為懷。若渴乏須水則生",
    "T38n1781_005:0974a18": "大苦。康僧會云。愛之為性。如餓夫夢飯。無有",
    "T38n1781_005:0974a19": "飽斯。今若斷愛。則得解脫。故以解脫為漿。",
    "T38n1781_005:0974a20": "止斯愛渴。淨心以澡浴戒品為塗香。心淨為",
    "T38n1781_005:0974a21": "澡浴之水。戒具為塗身之香。摧滅煩惱賊勇",
    "T38n1781_005:0974a22": "健無能踰降伏四種魔勝幡建道場。自上明",
    "T38n1781_005:0974a23": "家事已圓。今明保護家業。使他不能毀。又上",
    "T38n1781_005:0974a24": "說資養四體。體既平健。備與事業。滅有二",
    "T38n1781_005:0974a25": "種。一伏滅。三斷滅。摧滅煩惱賊。謂伏滅。降",
    "T38n1781_005:0974a26": "伏四種魔。即斷滅也。外國破敵得勝。則竪勝",
    "T38n1781_005:0974a27": "幡。道場降魔。亦表其相。雖知無起滅示彼故",
    "T38n1781_005:0974a28": "有生悉現諸國土如日無不見。此第二嘆菩",
    "T38n1781_005:0974a29": "薩無方善巧化物。大開為二。第一歎二意",
    "T38n1781_005:0974b01": "乃用。第二明神通益物。菩薩知無起滅。則",
    "T38n1781_005:0974b02": "得法身。無復生分。為物受生。故無不現。謂",
    "T38n1781_005:0974b03": "方便慧。知無起滅。即是實慧。亦是本迹二身。",
    "T38n1781_005:0974b04": "供養於十方無量億如來諸佛及己身無有分",
    "T38n1781_005:0974b05": "別想。此就供養佛明二慧。尊卑宛然。而師資",
    "T38n1781_005:0974b06": "不二也。雖知諸佛國及與眾生空而常修淨",
    "T38n1781_005:0974b07": "土教化於眾生。前約上供養諸佛。此嘆下濟",
    "T38n1781_005:0974b08": "眾生。亦就空有。明於二慧。知依正並空。而嚴",
    "T38n1781_005:0974b09": "土化物也。諸有眾生類形聲及威儀無畏力",
    "T38n1781_005:0974b10": "菩薩一時能盡現覺知眾魔事而示隨其行以",
    "T38n1781_005:0974b11": "善方便智隨意皆能現或示老病死成就諸群",
    "T38n1781_005:0974b12": "生了知如幻化通達無有閡。此第二明神通化",
    "T38n1781_005:0974b13": "物。偏歎方便用。凡有五番。初就眾生世間。",
    "T38n1781_005:0974b14": "明神通用。或現劫盡燒天地皆洞然眾人有",
    "T38n1781_005:0974b15": "常想照令知無常。上就眾生世間。現神通。今",
    "T38n1781_005:0974b16": "就器世間。現神通。現劫火有二事。一實燒。以",
    "T38n1781_005:0974b17": "得益故。二以不實鏡。或示二日。乃至現三四",
    "T38n1781_005:0974b18": "日出。眾生現燒相。即悟無常。還攝令不燒",
    "T38n1781_005:0974b19": "無數億眾生俱來諸菩薩一時到其舍化令",
    "T38n1781_005:0974b20": "向佛道經書禁呪術工巧諸妓藝盡現行此",
    "T38n1781_005:0974b21": "事饒益諸群生世間眾道法悉於中出家因以",
    "T38n1781_005:0974b22": "解人惑而不墮邪見或作日月天梵王世界主。",
    "T38n1781_005:0974b23": "此重就眾生世間。現神通也。或時作地水或",
    "T38n1781_005:0974b24": "復作風火。此重就器世間。現神通也。遇海探",
    "T38n1781_005:0974b25": "人。則變身為地。眾生渴乏。為之示水。餘事皆",
    "T38n1781_005:0974b26": "遇物所須。劫中有疾疫現作諸藥草若有服",
    "T38n1781_005:0974b27": "之者除病消眾德。什公云。或令除病。成冷",
    "T38n1781_005:0974b28": "昇仙。因而化之。使入正道。外國有奇妙藥草。",
    "T38n1781_005:0974b29": "或似人形。或似象馬。有人乘之。凌虛而去。或",
    "T38n1781_005:0974c01": "但見聞此藥。眾病即消也。劫中有飢饉現身",
    "T38n1781_005:0974c02": "作飲食先救彼飢渴劫以法悟人劫中有刀",
    "T38n1781_005:0974c03": "兵為之起慈悲化彼諸眾生令住無諍地。然",
    "T38n1781_005:0974c04": "劫有大小。大劫有三。火水風。所以名大者。時",
    "T38n1781_005:0974c05": "節長故。所壞處闊。從欲界至三禪故。人之與",
    "T38n1781_005:0974c06": "物。並皆無故。七過火起。燒欲界初禪。然後一",
    "T38n1781_005:0974c07": "水劫起。漂欲界乃至二禪。如是七七火劫起。",
    "T38n1781_005:0974c08": "有七水劫起。七水劫起後。更七火劫起。然後",
    "T38n1781_005:0974c09": "有一風災。吹壞欲界乃至三禪也。故雜心偈",
    "T38n1781_005:0974c10": "云。七火一水災。七七火七水。復七火後風。小",
    "T38n1781_005:0974c11": "劫亦三。飢饉疾病刀病。所以名小者。謂時",
    "T38n1781_005:0974c12": "節促。又但仕欲界。唯閻浮提。但損於人。故",
    "T38n1781_005:0974c13": "名小也。經云。人壽十歲。飢饉劫起。經七年七",
    "T38n1781_005:0974c14": "月七日。五穀不熟。死亡者眾。唯一二人在。度",
    "T38n1781_005:0974c15": "是已後。人相慈愛。以慈悲力故。人壽漸長。乃",
    "T38n1781_005:0974c16": "至以八萬四千歲。亦隨憍逸。壽命退減。還至",
    "T38n1781_005:0974c17": "十歲。復飢饉劫起。凡經七反。過七反已。疫",
    "T38n1781_005:0974c18": "病劫起。七月七日。惡氣風行。值者皆死。度",
    "T38n1781_005:0974c19": "是已後。還復命長。復經七飢餓劫。還一疾病。",
    "T38n1781_005:0974c20": "如是經七七飢劫。一七疾病劫。七疾病劫後。",
    "T38n1781_005:0974c21": "復經七飢劫。然後一刀兵起。人心毒盛。提物",
    "T38n1781_005:0974c22": "皆成刀劍。共相殘害。七日都盡。希一二在者。",
    "T38n1781_005:0974c23": "刀兵起人壽十歲。婆須蜜菩薩。從忉利天。下",
    "T38n1781_005:0974c24": "生王宮。作太子。化眾人言。我等祖父。壽命極",
    "T38n1781_005:0974c25": "長。以今瞋恚無慈故。致此短壽。是故汝等當",
    "T38n1781_005:0974c26": "行慈心。眾人從命。惡心漸薄。次後生子。壽二",
    "T38n1781_005:0974c27": "十歲。如是轉儥至彌勒時。八萬四千歲也。",
    "T38n1781_005:0974c28": "大劫七七等有文。小劫。相承云出經。猶同大",
    "T38n1781_005:0974c29": "劫之數者。未得撿文。若有大戰陳。立之以等",
    "T38n1781_005:0975a01": "刀。菩薩現威神。降伏使和安。一切國土中。諸",
    "T38n1781_005:0975a02": "有地獄處。輒往到于彼。勉濟其苦惱。一切國土",
    "T38n1781_005:0975a03": "中。畜生相食噉。皆現生於彼。為之作利益。示受",
    "T38n1781_005:0975a04": "於五欲。亦復現行禪。令魔心憒亂。不能得其便。",
    "T38n1781_005:0975a05": "火中生蓮華。是可謂希有。在欲而行禪。希有亦",
    "T38n1781_005:0975a06": "如是。或現作婬女。引諸好色者。先目欲鉤牽。後",
    "T38n1781_005:0975a07": "令入佛智。或為邑中經。或作商人導。國師及",
    "T38n1781_005:0975a08": "大臣。以祐利眾生。諸有貧窮者。為現無盡藏。",
    "T38n1781_005:0975a09": "因以勸導之。令發菩提心。我心憍慢者。為現大",
    "T38n1781_005:0975a10": "力士。消伏諸貢高。令住無上道。其有恐懼者。",
    "T38n1781_005:0975a11": "居前而慰安。先施以無畏。後令發道心。或現離",
    "T38n1781_005:0975a12": "婬欲。為五通仙人。開導諸群生。令住戒思慈。",
    "T38n1781_005:0975a13": "見須供事者。現為作僮僕。既悅可其意。乃發以",
    "T38n1781_005:0975a14": "道心。隨彼之所須。得入於佛道。以善方便力。皆",
    "T38n1781_005:0975a15": "能信足之。下第五番。重就眾生。明神通用。",
    "T38n1781_005:0975a16": "在欲行禪者。欲言行禪。後受五欲。欲言受五",
    "T38n1781_005:0975a17": "欲。復現行禪。莫測其變。所以憒亂。自非靜亂",
    "T38n1781_005:0975a18": "齊旨。孰能若斯。如是道無量所行無有涯智",
    "T38n1781_005:0975a19": "慧無邊際度脫無數眾假令一切佛於無數億",
    "T38n1781_005:0975a20": "劫讚談其功德猶尚不能盡。是此第三總結",
    "T38n1781_005:0975a21": "稱嘆。其權道無方。雖復眾聖殊辨。由不能盡",
    "T38n1781_005:0975a22": "也。誰聞如是法不發菩提心除彼不肖人癡",
    "T38n1781_005:0975a23": "冥無智者。第四勸發心。不肖人。謂不似人也。",
    "T38n1781_005:0975a24": "入不二法門品第九",
    "T38n1781_005:0975a25": "一道清淨。故名不二。真極可軌。稱之為法。至",
    "T38n1781_005:0975a26": "妙虛通。謂之為門。了悟斯理。曰為入也。蓋",
    "T38n1781_005:0975a27": "是總眾教之旨歸。該群聖之淵符。淨名現病",
    "T38n1781_005:0975a28": "之本意。文殊問疾之所由。所以然者。由體不",
    "T38n1781_005:0975a29": "二之理。故有不二之觀。由不二之觀。故能適",
    "T38n1781_005:0975b01": "化無方。適化無方。令歸斯趣。故法華云。究竟",
    "T38n1781_005:0975b02": "涅槃。常寂滅相。終歸於空。空即不二理也。故",
    "T38n1781_005:0975b03": "六道之所憑栖。眾聖於茲冥會。問。不二既為",
    "T38n1781_005:0975b04": "理本。何不命初說之。答。經初已來。所悅諸",
    "T38n1781_005:0975b05": "法。為令悟不二故。是因教以通理。復欲藉斯",
    "T38n1781_005:0975b06": "不二起於二用。故有香積等品。即因理以設",
    "T38n1781_005:0975b07": "教。以在兩間說之。其得攝用歸體。從體起用",
    "T38n1781_005:0975b08": "故。不得命初說也。品開為二。初說入不二法",
    "T38n1781_005:0975b09": "門。次明悟不二法門。說不二法門為三。一淨",
    "T38n1781_005:0975b10": "名令眾人說。二眾人請文殊說。三文殊請淨",
    "T38n1781_005:0975b11": "名說。三門明不二者。玄義之內。具以釋之。初",
    "T38n1781_005:0975b12": "諸菩薩。俱泯於二。明乎不二。未辨不二之理",
    "T38n1781_005:0975b13": "無言。次文殊明不二之理無言。而猶言於不",
    "T38n1781_005:0975b14": "二。後淨名默顯不二之理無言。而能無言於",
    "T38n1781_005:0975b15": "不二。後淨名默顯不二之理無言而能無言",
    "T38n1781_005:0975b16": "於不二此示從淺至深。三門階級。而所論不",
    "T38n1781_005:0975b17": "二之理。更無淺深也。爾時維摩詰謂眾菩薩",
    "T38n1781_005:0975b18": "言諸仁者云何菩薩入不二法門各隨所樂說",
    "T38n1781_005:0975b19": "之。所以淨名不自說而命眾人說者。上賓主",
    "T38n1781_005:0975b20": "問答。以顯二人德竟。今復欲顯諸菩薩德。故",
    "T38n1781_005:0975b21": "名令說也。又學者。開心有地。受悟不同。或",
    "T38n1781_005:0975b22": "觀生滅以入真。或因有無而體寂。其塗雖殊。",
    "T38n1781_005:0975b23": "其會不異。故取眾人之所同。以證此經之大",
    "T38n1781_005:0975b24": "旨也。會中有菩薩名法自在說言諸仁者生",
    "T38n1781_005:0975b25": "滅為二法本不生今則無滅得此無生法忍是",
    "T38n1781_005:0975b26": "為入不二法門。此第二受命而說。不生不滅",
    "T38n1781_005:0975b27": "者。可具三義。一者無性實生滅。故云不生不",
    "T38n1781_005:0975b28": "滅。此世諦門無生滅也。二因緣生滅。即是不",
    "T38n1781_005:0975b29": "生不滅。此真諦門無生滅也。三以世諦有故",
    "T38n1781_005:0975c01": "為生。真諦無故稱滅。非真非俗。即是理實。名",
    "T38n1781_005:0975c02": "不生滅。今詳經意。明後門也。此非真俗。為",
    "T38n1781_005:0975c03": "不二理。因悟斯理。得不二觀。名無生忍。稱之",
    "T38n1781_005:0975c04": "為入德守菩薩曰我我所為二因有我故便有",
    "T38n1781_005:0975c05": "我所若無有我則無我所是為入不二法門。我",
    "T38n1781_005:0975c06": "我所亦二。一計性實我我所。如外道等。二因",
    "T38n1781_005:0975c07": "緣假名我我所。今無此二種我我所。稱為不",
    "T38n1781_005:0975c08": "二門。不眴菩薩曰。不眴有三。一如天眼。天眼",
    "T38n1781_005:0975c09": "無眴。涅槃經云。乃至轉輪王。眼猶有眴。故與",
    "T38n1781_005:0975c10": "天帝為別。二愛敬佛身。諦觀不眴。三心無塵",
    "T38n1781_005:0975c11": "垢。慧眼常開。受不受為二。一約因說。凡夫取",
    "T38n1781_005:0975c12": "著名受。聖無取著名不受。二約果。有漏五陰",
    "T38n1781_005:0975c13": "名受。無漏名不受。三約九。不受餘二。如毘曇",
    "T38n1781_005:0975c14": "說。今就初門也。若法不受則不可得口不可",
    "T38n1781_005:0975c15": "得故無取無捨無作無行是為入不二法門。若",
    "T38n1781_005:0975c16": "法不受者。謂心無所受著也。本因受故有無",
    "T38n1781_005:0975c17": "受。既無有受。亦無無受。故云亦不得也。向",
    "T38n1781_005:0975c18": "不見無受可取。今亦不見可捨。故云無取無",
    "T38n1781_005:0975c19": "捨。無取無捨故。不作生死業。故云無作。無作",
    "T38n1781_005:0975c20": "故生死緣息。生死緣息。正觀亦忘。故云無行。",
    "T38n1781_005:0975c21": "至此語來。有三轉意也德頂菩薩曰垢淨為二",
    "T38n1781_005:0975c22": "見垢實性則無淨相順於滅相是為入不二法",
    "T38n1781_005:0975c23": "門善宿菩薩曰是動是念為二不動則無念無",
    "T38n1781_005:0975c24": "念則無分別通達此者是名為入不二法門。惑",
    "T38n1781_005:0975c25": "心微起。名為動。取相深著。名為念。始終為異",
    "T38n1781_005:0975c26": "取耳。今泯此二。名為不二。善眼菩薩曰一相",
    "T38n1781_005:0975c27": "無相為二若知一相即是無相亦不取無相入",
    "T38n1781_005:0975c28": "於平等是為入不二法門。一相為有法也。無",
    "T38n1781_005:0975c29": "相謂空法也。如柱為圓相。無圓名無相。又空",
    "T38n1781_005:0976a01": "為一相。空法亦無。故云無相。今泯此二也。妙",
    "T38n1781_005:0976a02": "臂菩薩曰菩薩心聲聞心為二觀心相空如幻",
    "T38n1781_005:0976a03": "化者無菩薩心無聲聞心是為入不二法門。",
    "T38n1781_005:0976a04": "過去行施果報。手能出無盡寶物。如四流河。",
    "T38n1781_005:0976a05": "名曰妙譬。或者謂聲聞心獨善。菩薩心兼濟。",
    "T38n1781_005:0976a06": "故今泯之。心本性空。未嘗大小。弗沙菩薩曰",
    "T38n1781_005:0976a07": "善不善為二若不起善不善入無相際而通達",
    "T38n1781_005:0976a08": "此者是為入不二法門。二十八宿內。鬼星名",
    "T38n1781_005:0976a09": "弗沙。生時所值。因以為名。十善為善。十不善",
    "T38n1781_005:0976a10": "為不善。若爾。凡夫起十善。至佛皆為善。餘為",
    "T38n1781_005:0976a11": "不善。此攝法盡也。又順出世道為善。即三乘",
    "T38n1781_005:0976a12": "聖人。違出世名不善。凡夫三性。皆為不善。",
    "T38n1781_005:0976a13": "又求小乘為不善。求大乘為善。又求小大二。",
    "T38n1781_005:0976a14": "亦為不善。不二名善。今就初門說也。師子菩",
    "T38n1781_005:0976a15": "薩曰罪福為二若達罪性則與福無異以金剛",
    "T38n1781_005:0976a16": "慧決了此相無縛無解者是為入不二法門。",
    "T38n1781_005:0976a17": "罪福與善不善異者。體一義殊。損益為善惡。",
    "T38n1781_005:0976a18": "招報為罪福。罪福多據果。行善得富饒之果",
    "T38n1781_005:0976a19": "名福。造惡感罪折之報名罪也。金剛慧者。",
    "T38n1781_005:0976a20": "世間金剛。若置山頂及以平地。直過無礙。到",
    "T38n1781_005:0976a21": "金剛際。然後乃住。實相慧。置福山頂若罪平",
    "T38n1781_005:0976a22": "地。直過無礙。到於法性。非罪福同性乃住。師",
    "T38n1781_005:0976a23": "子意菩薩曰有漏無漏為二若得諸法等則不",
    "T38n1781_005:0976a24": "起漏無漏想不著於想亦不住無相是為入不",
    "T38n1781_005:0976a25": "二法門。師子度水。要截流直度。曲則不度。此",
    "T38n1781_005:0976a26": "大士以實相智慧。深入諸法。直過彼岸。故借",
    "T38n1781_005:0976a27": "以為名。或論。以失理取相心名有漏。得理",
    "T38n1781_005:0976a28": "忘相心名無漏。毘曇。總以一切煩惱。名之為",
    "T38n1781_005:0976a29": "漏。無則非漏。今了此二不二。名入不二法門。",
    "T38n1781_005:0976b01": "淨解菩薩曰有為無為為二若離一切數則心",
    "T38n1781_005:0976b02": "如虛空以清淨慧無所閡者是為入不二法",
    "T38n1781_005:0976b03": "門。為無為者。為之言作。法外別有四相。能作",
    "T38n1781_005:0976b04": "於法。故名之為。以法有此為。故言有為。常法",
    "T38n1781_005:0976b05": "無為故。名曰無為。此有無相對也。次即法四",
    "T38n1781_005:0976b06": "相者。如即法。起為生。故名為也。即法有此為。",
    "T38n1781_005:0976b07": "非法外有此為也。如無法。即法無此為。非法",
    "T38n1781_005:0976b08": "外方無也。前是毘曇義。後是成論說。並是二",
    "T38n1781_005:0976b09": "見亦不二也。那羅延菩薩曰世間出世間為",
    "T38n1781_005:0976b10": "二世間性空即是出世間於其中不入不出不",
    "T38n1781_005:0976b11": "溢不散是為入不二法門。見道前。名世間。見",
    "T38n1781_005:0976b12": "道已上。名出世間。又從凡聖。有取相心。為",
    "T38n1781_005:0976b13": "世間。無取相心。名出世間。什公云。世間。三",
    "T38n1781_005:0976b14": "界也。出世間。一切無漏有為之道品也。不入",
    "T38n1781_005:0976b15": "不出者。無入生死。故名無入。世間無出生",
    "T38n1781_005:0976b16": "死。無出世間。有入則有出。有出必有溢。有",
    "T38n1781_005:0976b17": "溢必有散。此俗內之常數也。善意菩薩曰生",
    "T38n1781_005:0976b18": "死涅槃為二若見生死性則無生死無縛無解",
    "T38n1781_005:0976b19": "不然不滅如是解者是為入不二法門。上言",
    "T38n1781_005:0976b20": "為無為。以總涅槃。但涅槃。是三無為內之勝",
    "T38n1781_005:0976b21": "法。故別說之。又為無為。多是小乘涅槃。大乘",
    "T38n1781_005:0976b22": "涅槃。非為無為。是故別說。現見菩薩曰盡不",
    "T38n1781_005:0976b23": "盡為二。有人言。忘息為盡。真得常住名不",
    "T38n1781_005:0976b24": "盡。什公云。無常是空空初門。破法不盡。名",
    "T38n1781_005:0976b25": "為不盡。畢竟空。破法盡名為盡。肇公云。有為",
    "T38n1781_005:0976b26": "虛偽法無常。故名盡。實相無為道常住。故不",
    "T38n1781_005:0976b27": "盡。法若究竟盡若不盡皆是無盡相無盡相",
    "T38n1781_005:0976b28": "即是空空則無有盡不盡相如是入者是為入",
    "T38n1781_005:0976b29": "不二法門。依前通者。究竟盡。牒上盡義。簡異",
    "T38n1781_005:0976c01": "無常生滅之盡。故云究竟。若不盡者。牒前不",
    "T38n1781_005:0976c02": "盡。即真常也。皆無盡者。前二並空。空理常住。",
    "T38n1781_005:0976c03": "故云無盡。亦空理無法可除。亦名空盡。依",
    "T38n1781_005:0976c04": "肇公釋者。若以盡為盡。以不盡為不盡者。皆",
    "T38n1781_005:0976c05": "是二也。若能悟盡不盡不盡相者。則入一空",
    "T38n1781_005:0976c06": "不二法門也。普守菩薩曰我非我為二我尚",
    "T38n1781_005:0976c07": "不可得非我何可得見我實性者不復起二",
    "T38n1781_005:0976c08": "是為入不二法門。萬善所持曰普。眾聖所護",
    "T38n1781_005:0976c09": "名守也。電天菩薩曰明無明為二無明實性",
    "T38n1781_005:0976c10": "即是明明亦不可取離一切數於其中平等無",
    "T38n1781_005:0976c11": "二者是為入不二法門。十地師云。真妄同體。",
    "T38n1781_005:0976c12": "會妄成真。故云不二。如動水成波。波與水同",
    "T38n1781_005:0976c13": "體。還息波成水。名為不二。今謂不然。文云。",
    "T38n1781_005:0976c14": "明亦不可取。則是兩捨。非會成。若了悟無",
    "T38n1781_005:0976c15": "明實性即是捨明。故云不二。若見明無",
    "T38n1781_005:0976c16": "明。便是無明。故知明亦不可取也。喜見菩",
    "T38n1781_005:0976c17": "薩曰色色空為二色即是空非色滅空色性自",
    "T38n1781_005:0976c18": "空如是受想行識識空為二識即是空非識滅",
    "T38n1781_005:0976c19": "空識性自空於其中而通達者是為入不二",
    "T38n1781_005:0976c20": "法門。言空色不二者。不言非空非色名為",
    "T38n1781_005:0976c21": "不二。但明空與色無二體故。云不二也。色",
    "T38n1781_005:0976c22": "即是空者。標大乘空色不二也。非色滅空",
    "T38n1781_005:0976c23": "者。簡異凡夫所見。凡夫不達。謂色滅壞然",
    "T38n1781_005:0976c24": "後乃空。故今明非色滅然後空也。色性自",
    "T38n1781_005:0976c25": "空者。簡異小乘義也。如炎水自性空。不將四",
    "T38n1781_005:0976c26": "微分水大然後方空。明相菩薩曰四種異空",
    "T38n1781_005:0976c27": "種異為二四種性即是虛空性如前際後際空",
    "T38n1781_005:0976c28": "故中際亦空若能如是知諸種性者是為入不",
    "T38n1781_005:0976c29": "二法門。四種即是四大。空種謂空大也。此五",
    "T38n1781_005:0976c30": "各有大力。故名為大。是成眾生之因。稱之為",
    "T38n1781_005:0977a01": "種。又即此五事。種別不同。名之為種了。四",
    "T38n1781_005:0977a02": "種之有與空種不異。名入不二法門。故云無",
    "T38n1781_005:0977a03": "三際者。空種無三際。四種即空故。亦無三也。",
    "T38n1781_005:0977a04": "妙意菩薩曰眼色為二若知眼性於色不貪",
    "T38n1781_005:0977a05": "不恚不癡是名寂滅如是耳色鼻香舌味身",
    "T38n1781_005:0977a06": "觸意法為二若知意性於法不貪不恚不痴是",
    "T38n1781_005:0977a07": "名寂滅安住其中是為入不二法門。見眼色二",
    "T38n1781_005:0977a08": "故。起於三毒。如是好色起貪。惡色生恚。非好",
    "T38n1781_005:0977a09": "非惡。則起無明。若知根本空。不起三毒。如四",
    "T38n1781_005:0977a10": "大成眼。則無一眼體。一眼體無故。則云無四",
    "T38n1781_005:0977a11": "大。故知無眼。以何見色起三毒邪。亦非作此",
    "T38n1781_005:0977a12": "觀色空無自性則無色矣。無盡意菩薩曰布",
    "T38n1781_005:0977a13": "施迴向一切智為二布施性即是迴向一切智",
    "T38n1781_005:0977a14": "性如是持戒忍辱精進禪定智慧迴向一切智",
    "T38n1781_005:0977a15": "為二智慧性即是迴向一切智性於其中入一",
    "T38n1781_005:0977a16": "相者是為入不二法門。布施為因。一切智為",
    "T38n1781_005:0977a17": "果。謂因果二故。迴因向果。因果俱空。名為不",
    "T38n1781_005:0977a18": "二。又轉因為果。名為不二。如在菩薩心名波",
    "T38n1781_005:0977a19": "若。在佛心反成薩婆若。故無別兩種。則知",
    "T38n1781_005:0977a20": "不二。深慧菩薩曰是空是無相是無作為二",
    "T38n1781_005:0977a21": "空即無相無相即無作若空無相無作則無心",
    "T38n1781_005:0977a22": "意識於一解脫門即是三解脫門者即是為入",
    "T38n1781_005:0977a23": "不二法門。破小乘人。謂三空為十六行是異",
    "T38n1781_005:0977a24": "體。今約境智。三門俱是一體。約境論不二者。",
    "T38n1781_005:0977a25": "唯一實相。隨義分三。無別三體。故云不二。約",
    "T38n1781_005:0977a26": "觀者。唯一正觀。離三取著故。為三實無三體。",
    "T38n1781_005:0977a27": "亦無心意識者。前盡緣。今息觀也。寂根菩薩",
    "T38n1781_005:0977a28": "曰佛法眾為二佛即是法法即是眾是三寶皆",
    "T38n1781_005:0977a29": "無為相與虛空等一切法亦爾能隨此行者是",
    "T38n1781_005:0977b01": "為入不二法門。此明一體三寶義。故不二也。",
    "T38n1781_005:0977b02": "但一體三寶。三處辨之。如一佛果上具三。覺",
    "T38n1781_005:0977b03": "義為佛。可軌名法。和義為僧。此通大小數論。",
    "T38n1781_005:0977b04": "二者三寶通皆是空。亦通大小。但毘曇所無。",
    "T38n1781_005:0977b05": "三者一體三寶。唯大乘有。問。云何為一佛耶。",
    "T38n1781_005:0977b06": "答。涅槃經文不同。若依涅槃義。則三寶皆以",
    "T38n1781_005:0977b07": "涅槃為體。是以經云。菩薩思惟云何三事與",
    "T38n1781_005:0977b08": "我一體。佛自釋言。我說三事。即大涅槃。故名",
    "T38n1781_005:0977b09": "一體。若據佛性論三寶。三寶同以佛性為",
    "T38n1781_005:0977b10": "體。所以經云。如是三歸即是我性。若就真諦",
    "T38n1781_005:0977b11": "明三寶。三寶同用真諦為體。是以經云。若能",
    "T38n1781_005:0977b12": "觀三寶。常住同真諦。若就常義明三寶。同以",
    "T38n1781_005:0977b13": "常為體。故經云。我亦不說佛法眾僧。無有差",
    "T38n1781_005:0977b14": "別。唯說常住差別耳。此並隨義說之。無相違",
    "T38n1781_005:0977b15": "背。今此文明三寶無異體者。正就同一無為。",
    "T38n1781_005:0977b16": "故言不二。心無閡菩薩曰身身滅為二身即",
    "T38n1781_005:0977b17": "是身滅所以者何見身實相者不起見身及見",
    "T38n1781_005:0977b18": "滅身身與滅身無二無分別於其中不驚不懼",
    "T38n1781_005:0977b19": "者是為入不二法門。破小乘餘無餘涅槃二",
    "T38n1781_005:0977b20": "義。身謂五陰身。身滅即涅槃也。身本不生。今",
    "T38n1781_005:0977b21": "何所滅。不生不滅。故是不二。不驚不懼者。小",
    "T38n1781_005:0977b22": "乘初聞曰驚。怪受斯理為懼。諸法生時空生。",
    "T38n1781_005:0977b23": "滅時空滅。身存身亡。亦何以異。而懷驚懼於",
    "T38n1781_005:0977b24": "其間哉。上善菩薩曰身口意善為二是三業",
    "T38n1781_005:0977b25": "皆無作相身無作相即口無作相口無作相即",
    "T38n1781_005:0977b26": "意無作相是三業無作相即一切法無作相能",
    "T38n1781_005:0977b27": "如是隨無作慧者是為入不二法門。或者謂。",
    "T38n1781_005:0977b28": "三業各有造作。故名為異耳。三業本空。同無",
    "T38n1781_005:0977b29": "作相。名為不二。福田菩薩曰福行罪行不動",
    "T38n1781_005:0977c01": "行為二三行實性即是空空則無福行無罪行",
    "T38n1781_005:0977c02": "無不動行於此三行而不起者是為入不二法",
    "T38n1781_005:0977c03": "門。大品經云。行十不善。得三塗報。為罪行。",
    "T38n1781_005:0977c04": "行十善道。生欲界人天。稱為福行。修四禪等。",
    "T38n1781_005:0977c05": "生色無色界。名不動行。成論文云。從欲界至",
    "T38n1781_005:0977c06": "三禪。名為福行。四禪竟無色。稱無動行。以第",
    "T38n1781_005:0977c07": "四禪已去。不為三災四受所動。故名無動。不",
    "T38n1781_005:0977c08": "起三行。則入實相門。名為不二。華嚴菩薩曰",
    "T38n1781_005:0977c09": "從我起二為二見我實相者不起二法若不住",
    "T38n1781_005:0977c10": "二法則無有識無所識者是為入不二法門。",
    "T38n1781_005:0977c11": "因我故有彼。二名所以生。見我實相。則彼我",
    "T38n1781_005:0977c12": "已識無由而起。德藏菩薩曰有所得相為二",
    "T38n1781_005:0977c13": "若無所得則無取捨無取捨者是為入不二法",
    "T38n1781_005:0977c14": "門。內得於我。外取於相。故名為二耳。內外俱",
    "T38n1781_005:0977c15": "空。名為不二也。月上菩薩曰闇與明為二無",
    "T38n1781_005:0977c16": "闇無明則無有二所以者何如入滅受想定無",
    "T38n1781_005:0977c17": "闇無明一切法相亦復如是於其中平等入者",
    "T38n1781_005:0977c18": "是為入不二法門。二乘入滅盡定。視聽外忘。",
    "T38n1781_005:0977c19": "識和內滅。雖經晝夜。不覺晦明。以喻菩薩",
    "T38n1781_005:0977c20": "無心於明闇。問。入滅盡盡定。諸心並無。何",
    "T38n1781_005:0977c21": "故偏云滅受想邪。答。受修諸禪想生無色。",
    "T38n1781_005:0977c22": "入滅盡定。正滅上二界心。故偏言想受。又受",
    "T38n1781_005:0977c23": "多生愛。想多生見。既是過根本。故偏說之。寶",
    "T38n1781_005:0977c24": "印手菩薩曰樂涅槃不樂世間為二若不樂涅",
    "T38n1781_005:0977c25": "槃不厭世間則無有二所以者何若有縛則有",
    "T38n1781_005:0977c26": "解若本無縛其誰求解無縛無解則無樂厭是",
    "T38n1781_005:0977c27": "為入不二法門。華嚴經云。生死非雜亂。云何",
    "T38n1781_005:0977c28": "而厭。涅槃非寂靜。云何而樂。殊頂王菩薩曰",
    "T38n1781_005:0977c29": "正道邪道為二住正道者則不分別是邪是正",
    "T38n1781_005:0978a01": "離此二者是為入不二法門。八邪為邪道。八",
    "T38n1781_005:0978a02": "正為正道。又小乘見為邪道。大乘真觀為正",
    "T38n1781_005:0978a03": "道。經正見者。不見邪。亦不見正。非邪非正。",
    "T38n1781_005:0978a04": "始名為正。住正道者。見邪外有正。正外有",
    "T38n1781_005:0978a05": "邪。若邪若正。悉名為邪。樂實菩薩曰實不實",
    "T38n1781_005:0978a06": "為二實是者尚不見實何況非實所以者何",
    "T38n1781_005:0978a07": "非肉眼所見慧眼乃能見而此慧眼無見無不",
    "T38n1781_005:0978a08": "見是為入不二法門。實相為實。虛妄為不實。",
    "T38n1781_005:0978a09": "悟實相者。不見於實。何況非實。所見既非實。",
    "T38n1781_005:0978a10": "非不實。能見亦非見。非不見。非實非不實。寄",
    "T38n1781_005:0978a11": "言以為實。非見非不見。亦強詺以為見。斯則",
    "T38n1781_005:0978a12": "緣觀宛然。而境智俱寂也。如是諸菩薩各各",
    "T38n1781_005:0978a13": "說已問文殊師利何等是菩薩入不二法門文",
    "T38n1781_005:0978a14": "殊師利曰如我意者於一切法無言無說無示",
    "T38n1781_005:0978a15": "無識離諸問答是為入不二法門。此第二諸",
    "T38n1781_005:0978a16": "菩薩。請文殊說不二。前請。次說。經有三句。",
    "T38n1781_005:0978a17": "一者二諦俱說。二者二諦俱不說。三者世諦",
    "T38n1781_005:0978a18": "說。真諦不說。今就後二門也。上來三十一人。",
    "T38n1781_005:0978a19": "俱有六事。以口有音聲。為言。以言顯不二法。",
    "T38n1781_005:0978a20": "為說。顯不二法。曲受前人。為示。令聽眾悟",
    "T38n1781_005:0978a21": "解。為識。淨名命說。為問。菩薩酬不二。為答。",
    "T38n1781_005:0978a22": "是皆以言破法。未息破法之言。文殊。欲息泯",
    "T38n1781_005:0978a23": "法之言。故辨無此六事也。於是文殊師利問",
    "T38n1781_005:0978a24": "維摩詰我等各自說已仁者當說何等是菩薩",
    "T38n1781_005:0978a25": "入不二法門時維摩詰默然無言。此第三文殊",
    "T38n1781_005:0978a26": "請淨名說不二。前請。次詶。三稱嘆。諸菩薩。以",
    "T38n1781_005:0978a27": "言遣法。文殊。借言遣於言。淨名默然。遣文殊",
    "T38n1781_005:0978a28": "之借言。不二之理乃同。而得有深淺之異。",
    "T38n1781_005:0978a29": "文殊師利嘆言善哉善哉乃至無有文字語言",
    "T38n1781_005:0978b01": "是真入不二法門。此第三文殊稱嘆。淨名既",
    "T38n1781_005:0978b02": "其默示。文殊亦應默領。但為時眾生悟故。就",
    "T38n1781_005:0978b03": "言嘆善。又顯無言不傷於言。故以言嘆於無",
    "T38n1781_005:0978b04": "言。說是入不二法門時於此眾中五千菩薩。",
    "T38n1781_005:0978b05": "皆入不二法門得無生忍。此第二五千菩薩。",
    "T38n1781_005:0978b06": "得入不二法門。",
    "T38n1781_005:0978b07": "維摩經義疏第五"
}