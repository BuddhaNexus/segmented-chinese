{
    "X82n1571_075:0382c03": "五燈全書卷第七十五",
    "X82n1571_075:0382c05": "京都聖感禪寺住持(臣)僧　(超永)　編輯",
    "X82n1571_075:0382c06": "京都古華嚴寺住持(臣)僧　(超揆)　較閱　進",
    "X82n1571_075:0382c07": "呈",
    "X82n1571_075:0382c08": "　　臨濟宗",
    "X82n1571_075:0382c09": "　　　南嶽下三十五世隨錄",
    "X82n1571_075:0382c10": "寧波天寧石艧介颿禪師華亭朱氏子。年三十五。棄",
    "X82n1571_075:0382c11": "儒冠薙染。首參萬峰璧。看東山水上行。不契。後參竹",
    "X82n1571_075:0382c12": "篦子話。寢食俱廢。一期同堂。人面不識。正經行間。聞",
    "X82n1571_075:0382c13": "旁僧曰。你不可作實法會。師乃大悟。述偈曰。竹篦拈",
    "X82n1571_075:0382c14": "來觸背難。當陽拋出逼人寒。從今薦得真消息。倒却",
    "X82n1571_075:0382c15": "門前舊剎竿。璧頷之。後詣金粟。依忞入平陽得法",
    "X82n1571_075:0382c16": "　上堂。大梅即心即佛。馬祖非心非佛。若不大地翻身。",
    "X82n1571_075:0382c17": "也教虗空迸裂。天寧則不然。丟却心。拋却佛。橫拈黑",
    "X82n1571_075:0382c18": "漆拄杖。打得頭破腦裂。還是盲枷瞎棒。還是老婆心",
    "X82n1571_075:0382c19": "切。有人分疎得下。許你眼不著屑　解夏上堂。今朝",
    "X82n1571_075:0382c20": "七月十五。箇箇草鞵似虎。腰包匾擔縱橫。欲歷叢林",
    "X82n1571_075:0382c21": "處所。只因憲禁森嚴。六一盡皆關鎖。果然密不通風。",
    "X82n1571_075:0382c22": "插翅也難飛渡。正好壁立萬仞。脚下切須穩步。時節",
    "X82n1571_075:0382c23": "因緣會遇時。八面玲瓏皆屬我。一拳打破太虗空。無",
    "X82n1571_075:0382c24": "位真人沒處躲(山翁忞嗣)。",
    "X82n1571_075:0383a01": "虞山寶嚴檗巖本黃禪師號古求。常熟許氏子。父夢",
    "X82n1571_075:0383a02": "天台老宿寄居而生。初學台宗于乾三管先輩。後與",
    "X82n1571_075:0383a03": "金粟容。古南門。通往來。遂單提向上。矢願披緇。母陶。",
    "X82n1571_075:0383a04": "以師先經納聘。急命完姻。凡四歷寒暑。衣不解帶。母",
    "X82n1571_075:0383a05": "知志不可強。遂許出家。(孫雪屋贈詩。有金色頭陀成密行。散花天女不沾衣之句)",
    "X82n1571_075:0383a06": "年二十。請徑山容。主維摩。呈所悟。容許可。手書偈贈。",
    "X82n1571_075:0383a07": "有透脫見天根。越凡會元妙句。越明年。師腰包上天",
    "X82n1571_075:0383a08": "童。求忞披剃。忞為舉世尊初生公案。師于言下。疑情",
    "X82n1571_075:0383a09": "頓釋。信口呈偈曰。眼橫鼻直孃生面。千聖原來只一",
    "X82n1571_075:0383a10": "般。却怪天童一條棒。生將艾灼灸瘡瘢。忞頷之。命掌",
    "X82n1571_075:0383a11": "記室。忞記莂。後歷參諸方者數年。錢牧齋宗伯。請住",
    "X82n1571_075:0383a12": "寶嚴。古南門誕辰。避客到寺。與師快談。信宿至漏下",
    "X82n1571_075:0383a13": "三鼓。因作古求字。說七百餘言。望師為末法棟梁云。",
    "X82n1571_075:0383a14": "後出世住廣陵萬壽。吳門虎丘。崑山安禪。歷剎闡化。",
    "X82n1571_075:0383a15": "有語錄文集。行世(山翁忞嗣)。",
    "X82n1571_075:0383a16": "維揚淨慧祥光本吉禪師山西蒲州尚氏子。始離襁",
    "X82n1571_075:0383a17": "褓。即知事佛。及長。投淨慧薙髮。復從律主三昧光。授",
    "X82n1571_075:0383a18": "具戒。痛己事未明。寢食為廢。首參浙西聞谷印。示以",
    "X82n1571_075:0383a19": "念佛法要。次參天隱修。無所發明。去依天童悟。師一",
    "X82n1571_075:0383a20": "日憤然直前。請益父母未生前話。悟與劈面一掌。師",
    "X82n1571_075:0383a21": "竚視。值首座容在側。叱曰。上座何不禮拜。師纔拜起。",
    "X82n1571_075:0383a22": "即豁然頓省。擬進語。悟復拈棒打。師接住曰。請老和",
    "X82n1571_075:0383a23": "尚尊重。乃拂袖便出。故師于天童座下。依止為最久。",
    "X82n1571_075:0383a24": "當順治癸巳。道峰弘覺忞。謝院事返匡廬。舟過維揚。",
    "X82n1571_075:0383b01": "師遂以淨慧白當事。輓留益切。忞允其請。由是。叢林",
    "X82n1571_075:0383b02": "規制。漸次興舉。師且殫力成褫無少懈。異日懷香進",
    "X82n1571_075:0383b03": "方丈。白忞以所得。忞輙大笑。復怒視叱之曰。未也。師",
    "X82n1571_075:0383b04": "駭然汗下不能答。因參究踰時。乃頓見忞為人處。後",
    "X82n1571_075:0383b05": "忞赴青州法慶。念向所建枯木堂。其工未畢。以屬師。",
    "X82n1571_075:0383b06": "師復竭力經營。居不遑處。賴成其功。兼建大雄寶殿。",
    "X82n1571_075:0383b07": "左右前後。樓閣堂寮。次第修舉。斯可謂極一時之盛",
    "X82n1571_075:0383b08": "矣。庚戌。忞游江淮。抵廣陵。師復迎歸丈室。執侍彌謹。",
    "X82n1571_075:0383b09": "未幾。令左右呼師至。問曰。馬祖一喝。百丈耳聾三日。",
    "X82n1571_075:0383b10": "是何意旨。師曰。徹底風流忞喚侍者將棒來。師曰。賊",
    "X82n1571_075:0383b11": "過後張弓。忞頷之。徐以衣拂囑師。并付源流。偈曰。黃",
    "X82n1571_075:0383b12": "梅夜半不通風。帶累兒孫三日聾。出草休嫌重入草。",
    "X82n1571_075:0383b13": "滹沱浪裏辨魚龍。仍命師繼席住持　示眾。參學人。",
    "X82n1571_075:0383b14": "但得本莫愁末。本得則其末自至。你禪和家。畢竟喚",
    "X82n1571_075:0383b15": "甚麼作本。山僧生平以此立身。以此涉世。以此騐人。",
    "X82n1571_075:0383b16": "汝等。勿得唐喪光陰。甘作今時流輩　示眾。近時諸",
    "X82n1571_075:0383b17": "方聚眾。動皆三百五百。說禪浩浩。夫為善知識者。須",
    "X82n1571_075:0383b18": "具一片佛祖真實心腸。方許伊說禪說道。行棒行喝。",
    "X82n1571_075:0383b19": "不然。縱使機如掣電。辯若懸河。只向伊道箇未在。你",
    "X82n1571_075:0383b20": "諸人且道。佛祖真實心腸。又作麼生具。但得雪消去。",
    "X82n1571_075:0383b21": "自然春到來。其示人真切。類若此　至己未冬除夜。",
    "X82n1571_075:0383b22": "乃手自書掃塵偈。示眾曰。年年年盡日。掃盡一年塵。",
    "X82n1571_075:0383b23": "百年塵復在。不見掃塵人。眾見偈。竊皆疑師有厭世",
    "X82n1571_075:0383b24": "意。越明年春。偶示微疾。遂絕粒不食。至二月二十有",
    "X82n1571_075:0383c01": "五日。諸弟子輩。咸驚惶泣下。環跽向師。以偈請。師曰。",
    "X82n1571_075:0383c02": "吾生平一味本色誨人。并無閒言賸語汙世耳目。今",
    "X82n1571_075:0383c03": "日汝輩。乃欲老僧為之耶。眾固請。師起坐曰。老僧行",
    "X82n1571_075:0383c04": "年。將及古稀。今日不妨現一大人相。與諸人瞻仰取",
    "X82n1571_075:0383c05": "足去也。乃驀張兩手。顧眾曰。會麼。良久以手拊膝一",
    "X82n1571_075:0383c06": "下。泊然而逝。世壽六十九。僧臘四十九(山翁忞嗣)。",
    "X82n1571_075:0383c07": "姑蘇虎丘佛智本孝禪師長洲胡氏子。胎素天秉。九",
    "X82n1571_075:0383c08": "歲。投寶幢冰谷水。剃染完具。習教于蒼雪徹。一日見",
    "X82n1571_075:0383c09": "福嚴容。問從甚處來。師曰蘇州。容曰。到此作麼。師曰。",
    "X82n1571_075:0383c10": "特來乞求痛棒。容曰。我不打你這死漢。師曰。慈悲何",
    "X82n1571_075:0383c11": "在。容曰。放過你。且喫茶。後侍忞于平陽。聞雷鳴。忞謂",
    "X82n1571_075:0383c12": "師曰。雷鳴驚蟄。因甚歲朝便響。師曰。倒行維摩令。獨",
    "X82n1571_075:0383c13": "露歲朝春。忞曰。有一人。朝參暮誦。不離禪教。忽遭雷",
    "X82n1571_075:0383c14": "火時如何。師曰。通身受用。恩大難酬。忞可之(山翁忞嗣)。",
    "X82n1571_075:0383c15": "延福損嵒本堅禪師開爐上堂。有一句周徧法界。有",
    "X82n1571_075:0383c16": "一句匙挑不起。有一句待紫薇峰點頭。即向汝道。汝",
    "X82n1571_075:0383c17": "等諸人。向者三句中。見得分明。要透法身三種病二",
    "X82n1571_075:0383c18": "種光。有什麼難。其或未然。者三句中。有一句。是汝諸",
    "X82n1571_075:0383c19": "人。貼肉布衫。炙脂帽子。且歸堂仔細　小參。彌勒佛",
    "X82n1571_075:0383c20": "出世。為人說法。都盧止有一箇布袋。布袋中包褁之",
    "X82n1571_075:0383c21": "物。攤向街頭。一一與人看得底。不過是米麵魚肉。草",
    "X82n1571_075:0383c22": "鞵木屐。沙百瓦礫等項。見人不會。又收却布袋口。挈",
    "X82n1571_075:0383c23": "向別處去也。山僧今夜與諸兄弟說底。大都只是各",
    "X82n1571_075:0383c24": "人皮袋裏包裹底物。不過是無明煩惱。菩提涅槃。真",
    "X82n1571_075:0384a01": "如佛性。三界二十五有等類。亦可以攤出來。與諸兄",
    "X82n1571_075:0384a02": "弟看得。乃取拂子。打○相曰。無明煩惱。菩提涅槃。真",
    "X82n1571_075:0384a03": "如佛性。三界二十五有。總是者箇麼。復打○相曰。米",
    "X82n1571_075:0384a04": "麵魚肉。沙石瓦礫。草鞵木屐。也是者箇麼。諸兄弟如",
    "X82n1571_075:0384a05": "會得。總是者箇。擲下拂子曰。拾取拂子去。如會不得。",
    "X82n1571_075:0384a06": "伸手曰。乞我一文錢　晚參。拈拄杖。左邊卓一下曰。",
    "X82n1571_075:0384a07": "者裏是理。右邊卓一下曰。者裏是事。理有理之解路。",
    "X82n1571_075:0384a08": "事有事之解路。祇如我未拈拄杖時。你作麼生解。放",
    "X82n1571_075:0384a09": "下拄杖曰。朝打三千。暮打八百　中秋示眾。頭上光",
    "X82n1571_075:0384a10": "皎皎。眼前白皓皓。若道是眼明。月在當空照。若道是",
    "X82n1571_075:0384a11": "月明。眼前何物曉。汝等于此時。急宜進步好。了得今",
    "X82n1571_075:0384a12": "夜月。萬劫不迷倒。不了今夜月。空被塵勞擾。人人本",
    "X82n1571_075:0384a13": "現成。箇箇無欠少。喝一喝曰。錯過茶甌邊。清光何處",
    "X82n1571_075:0384a14": "討　師到雙桂。纔入堂。維那便問。國師九十六箇圓",
    "X82n1571_075:0384a15": "相。傳與躭源。是何意旨。師將香尺。橫架爐上。那曰。源",
    "X82n1571_075:0384a16": "進三步作女人拜。又作麼生。師倒立香尺。那曰。是學",
    "X82n1571_075:0384a17": "底。是悟底。師便打　師有時。將竹杖畫地。成一圓相。",
    "X82n1571_075:0384a18": "于中立曰。者裏是誰入得。一僧跳入。師即出指圓相。",
    "X82n1571_075:0384a19": "謂僧。你試出來看。僧罔措。師曰。癡狂漢。是誰縛汝(山翁",
    "X82n1571_075:0384a20": "忞嗣)。",
    "X82n1571_075:0384a21": "雪巔持禪師揚之通州陳氏子。十四歲。投郡之大隱",
    "X82n1571_075:0384a22": "澄霽。剃染完具。一日因客舉本來面目話。師不能答。",
    "X82n1571_075:0384a23": "乃徧參叢席。謁忞于天童。頓有省發。歷隨忞于五磊",
    "X82n1571_075:0384a24": "龍池金粟。溫研日久。始承印可　上堂。智光洞照。了",
    "X82n1571_075:0384b01": "無向背。一句當陽。千差坐斷。所以正令全提。聖凡路",
    "X82n1571_075:0384b02": "絕。箭鋒相拄。照用同時。然雖如是。也須咬破鐵酸餡。",
    "X82n1571_075:0384b03": "百味具足。祇如二千年前。迦文降誕。指天指地。雲門",
    "X82n1571_075:0384b04": "道。我當時若見。一棒打殺。與狗子喫。貴圖天下太平。",
    "X82n1571_075:0384b05": "且道。雲門老漢。具何眼目。良久曰。覿面莫教重話會。",
    "X82n1571_075:0384b06": "毗尼原是舊祇園(山翁忞嗣)。",
    "X82n1571_075:0384b07": "真州古菴此宗本溟禪師浮梁汪氏子。十五歲薙染。",
    "X82n1571_075:0384b08": "首從古雪喆。力參南泉斬猫話。有省。後參山翁忞。忞",
    "X82n1571_075:0384b09": "垂問曰。心月孤圓。光吞萬象。光非照鏡。鏡亦非存。光",
    "X82n1571_075:0384b10": "鏡俱忘。復是何物。師曰。劈破華山分兩路。萬年流水",
    "X82n1571_075:0384b11": "不知春。忞曰。未在更道。師曰。人面不知何處去。桃花",
    "X82n1571_075:0384b12": "依舊笑春風。忞頷之　示眾。舉山翁忞垂問。有一人。",
    "X82n1571_075:0384b13": "朝參暮誦。不離禪教。忽遭雷擊時如何。自代曰。擊碎",
    "X82n1571_075:0384b14": "蟠桃核。露出舊時仁。師頌曰。南北不分猶墮見。聖凡",
    "X82n1571_075:0384b15": "路絕尚存塵。一槌腦後齊翻轉。脫體無依自絕倫",
    "X82n1571_075:0384b16": "　僧問。如何是道。師曰。恁麼去。曰莫便是也無。師曰。墮",
    "X82n1571_075:0384b17": "坑落塹(山翁忞嗣)。",
    "X82n1571_075:0384b18": "六安靈遠應禪師滇南昆明張氏子。家常事佛。幼喜",
    "X82n1571_075:0384b19": "梵書。及冠。依水目浪受業。以緇門警訓讀之。乃掩卷",
    "X82n1571_075:0384b20": "歎曰。此濟世津梁也。欲明大法。當求教外別傳之旨。",
    "X82n1571_075:0384b21": "既辭趨蜀。參雙桂明稟具。未幾。明遷化。偶與同參。閱",
    "X82n1571_075:0384b22": "高峰錄。于海底泥牛四句語。疑不去心。遂矢志出峽。",
    "X82n1571_075:0384b23": "直造越州平陽忞處。經半載屢蒙發藥。于是生平礙",
    "X82n1571_075:0384b24": "膺之物。[石*暴]然冰釋。一日因陳所見。忞為嘉歎。久之。乃",
    "X82n1571_075:0384c01": "命典客。次遷侍司。記莂。于是左右十年。未嘗憚勞。忞",
    "X82n1571_075:0384c02": "歸寂。出住六安州大悲院　開爐上堂。以九十日為",
    "X82n1571_075:0384c03": "爐鞴。以痛棒熱喝為鉗錘。以三百六十骨節。八萬四",
    "X82n1571_075:0384c04": "千毛竅。作箇疑團。汝等但于十二時中經行坐臥處。",
    "X82n1571_075:0384c05": "穿衣喫飯時。猛著精彩。一擊粉碎。自然火星迸出。性",
    "X82n1571_075:0384c06": "地開通。照徹乾坤。融貫今古。顧左右曰。眾中還有不",
    "X82n1571_075:0384c07": "顧危亡全身劄入者麼。如有山僧拄杖子。為汝證據。",
    "X82n1571_075:0384c08": "乃拈拄杖。卓一卓　董參軍送方竹杖至。上堂。師拈",
    "X82n1571_075:0384c09": "杖曰。不自天台攜來。亦非南嶽所出。丰標特異。勢欲",
    "X82n1571_075:0384c10": "凌雲。勁節翛然。超羣拔萃。有時喚他作兔角杖。有時",
    "X82n1571_075:0384c11": "喚他作鶴膝笻。有時殺活縱奪。全彰妙用。有時橫拈",
    "X82n1571_075:0384c12": "倒卓。略露風規。任是臨濟到來。旁觀有分。德山間出。",
    "X82n1571_075:0384c13": "擔荷無門。然雖如是。在我參軍分上。又作麼生。安怗",
    "X82n1571_075:0384c14": "家邦全賴此。風行草偃豈由人。卓一卓　晚參。古者",
    "X82n1571_075:0384c15": "道。不是心不是佛不是物。恁麼曾。早是不著便。你諸",
    "X82n1571_075:0384c16": "人。向十二時中。畢竟作何生活。始得與他相應去。試",
    "X82n1571_075:0384c17": "道看。眾竚立。師拈杖一齊打散　晚參。問如何是和",
    "X82n1571_075:0384c18": "尚家風。師曰。兩粥一飯。曰就中還有奇特事也無。師",
    "X82n1571_075:0384c19": "曰。喫了肚不饑。乃曰。這僧問處奇特。山僧答也尋常。",
    "X82n1571_075:0384c20": "家風乘此拈出。一任諸人較量。直饒較量得下。也是",
    "X82n1571_075:0384c21": "雪上加霜　晚參。顧左右曰。我者裏。刀劈不開。鍼劄",
    "X82n1571_075:0384c22": "不入。達磨祇可望崖。臨濟倒退千里。你諸人畢竟作",
    "X82n1571_075:0384c23": "麼生。近得山僧門。入得山僧室。直饒你近得入得。切",
    "X82n1571_075:0384c24": "忌開眼瞌睡。喝一喝　上堂。悉達太子。右脇降生。指",
    "X82n1571_075:0385a01": "天指地。七步周行。大似造妖揑恠。帶累後代兒孫。大",
    "X82n1571_075:0385a02": "悲今日路見不平。未免拔劒相助。當頭澆惡水。眾目",
    "X82n1571_075:0385a03": "見分明　晚參。問德山晚參不答話。問話者三十棒。",
    "X82n1571_075:0385a04": "未審大慧者裏。還許學人問話也無。師曰。你皮還有",
    "X82n1571_075:0385a05": "血麼。僧擬對。師便打。乃曰。諸方道。經行坐臥底是。穿",
    "X82n1571_075:0385a06": "衣喫飯底是。搬柴運水底是。若到大悲門下。即向道",
    "X82n1571_075:0385a07": "總不是。且道。大悲有甚長處。良久曰。水漲船高　晚",
    "X82n1571_075:0385a08": "參。乃橫擔拄杖曰。望從樵子出。暮共白雲歸。踏著來",
    "X82n1571_075:0385a09": "時路。休言上上機。大悲恁麼道。你還肯麼。肯則未脫",
    "X82n1571_075:0385a10": "根塵。不肯生陷地獄　晚參。祖師西來。不立文字。直",
    "X82n1571_075:0385a11": "指人心。見性成佛。敢問諸人。此佛性。作麼生見。未動",
    "X82n1571_075:0385a12": "舌根。好與三十。更有三十。達磨大師。自領有分。不干",
    "X82n1571_075:0385a13": "諸人事。且道。山僧意在于何。空將未歸意。說向欲行",
    "X82n1571_075:0385a14": "人　晚參。萬法歸一。一歸何處。燈籠打失鼻孔。露柱",
    "X82n1571_075:0385a15": "寒毛卓豎。七觔衫有何據。擊拂子曰。趙州莽鹵少人",
    "X82n1571_075:0385a16": "知。勸君莫行心處路　開爐上堂。諸方說妙譚元。大",
    "X82n1571_075:0385a17": "悲此聞。不事言語。既然不事言語。即今座上說底。是",
    "X82n1571_075:0385a18": "箇甚麼。座下聽底。是箇甚麼若是箇舉一明三底。自",
    "X82n1571_075:0385a19": "然牢籠不住。呼喚不回。殺活臨時。縱橫自在。其或未",
    "X82n1571_075:0385a20": "然。烈燄不容蚊蚋泊。精金須向火中看　晚參。若論",
    "X82n1571_075:0385a21": "此事。凡聖盡忘。迷悟俱遣。入我法中。稍有相應。如或",
    "X82n1571_075:0385a22": "不然。居凡聖被凡聖礙。入迷悟被迷悟礙。驀拈拄杖",
    "X82n1571_075:0385a23": "曰。山僧拄杖。還有礙處也無。卓一卓曰。丈夫意氣于",
    "X82n1571_075:0385a24": "牛斗。不比尋常曲彔枝　僧問。如何是大悲境。師曰。",
    "X82n1571_075:0385b01": "橋橫兩岸。水遶一方。曰如何是境中人。師曰。長年不",
    "X82n1571_075:0385b02": "出戶。足跡遍街衢　問一切眾生。皆有佛性。因甚狗",
    "X82n1571_075:0385b03": "子却無。師曰。汝得恁麼頑賴　問如何是臨濟宗。師",
    "X82n1571_075:0385b04": "曰。白拈未是賊　問如何是直截歸源路。師曰。此去",
    "X82n1571_075:0385b05": "西門不遠。曰即此便是麼。師曰。迢迢十萬餘(山翁忞嗣)。",
    "X82n1571_075:0385b06": "武昌圓通穎脫銳禪師僧參。師問。何處來。曰湖南來。",
    "X82n1571_075:0385b07": "師曰。到過南嶽麼。曰不曾上山。師曰。往甚處走。曰今",
    "X82n1571_075:0385b08": "日親到圓通。師曰。知汝遠來。費却草鞋錢多矣(山翁忞嗣)。",
    "X82n1571_075:0385b09": "靈阜顯禪師上堂。天上朋星現。地下已成佛。回頭仔",
    "X82n1571_075:0385b10": "細觀。虗空釘木橛。大地諸眾生。證龜盡成鼈(山翁文嗣)。",
    "X82n1571_075:0385b11": "大參杜子濂居士名漺。山東青州人。順治丁亥。歷官",
    "X82n1571_075:0385b12": "籓臬。受法于天童忞。遊戲諸方。一日訪鐵舟海于金",
    "X82n1571_075:0385b13": "山。士問。今日大設水陸。一切含靈。還能度得盡否。海",
    "X82n1571_075:0385b14": "曰。喚甚麼作含靈。士曰。一沾法味。立地成佛。海曰。是",
    "X82n1571_075:0385b15": "他本有。非干我事。士曰。兩彩一賽　士過明州天寧。",
    "X82n1571_075:0385b16": "少古傑相見次。士問。此山曾住甚麼人。傑曰。宋之大",
    "X82n1571_075:0385b17": "慧。明之祖闡。至今三百年。法輪再轉。士指旁僧曰。三",
    "X82n1571_075:0385b18": "百年法輪再轉。今日和尚。切莫當面蹉過。且道。蹉過",
    "X82n1571_075:0385b19": "甚麼。傑曰。青天白日。不要說夢。士曰。善得和尚是家",
    "X82n1571_075:0385b20": "裏人。傑休去　士訪石潮寧于天界。見壁上圖章似",
    "X82n1571_075:0385b21": "圓相。問這箇與溈仰圓相。是一是二。寧曰。這是甚麼",
    "X82n1571_075:0385b22": "所在。士曰。我道是天界寺。寧曰。可惜許。士曰。三元五",
    "X82n1571_075:0385b23": "位。還同別否。寧彈指。士亦彈指。寧曰。是同是別。士曰。",
    "X82n1571_075:0385b24": "同坑無異土　問靈雲見桃花。意旨如何。士曰。滿頭",
    "X82n1571_075:0385c01": "依舊是埃塵。曰青州布衫重七觔聻。士曰。壓殺擔板",
    "X82n1571_075:0385c02": "漢(山翁忞嗣)。",
    "X82n1571_075:0385c03": "天台景星湛菴常禪師鄞之孤山吳氏子。年二十七。",
    "X82n1571_075:0385c04": "上金粟披剃。侍悟老人。機語迅發。名重叢林。後受石",
    "X82n1571_075:0385c05": "奇雲記莂　上堂。野干踞獅窟。山雞宿鳳棲。羽毛相",
    "X82n1571_075:0385c06": "似。其質難齊。妙心俱有。凡聖奚稽。大道無間。就云悟",
    "X82n1571_075:0385c07": "迷。所以道。祖師心印。狀似鉄牛之機。不容擬議。豈假",
    "X82n1571_075:0385c08": "思維。卓拄杖曰。者裏擔荷得去。如獅王踞地。百獸潛",
    "X82n1571_075:0385c09": "踪。丹鳳翱翔。諸禽畢集。豈同依草附木。而能彷彿。還",
    "X82n1571_075:0385c10": "有擔荷者麼。遂合掌云。我不敢輕汝等。汝等皆當作",
    "X82n1571_075:0385c11": "佛　上堂。天晴日出。雨下地溼。覿面相承。何待更說。",
    "X82n1571_075:0385c12": "然則事無一向。豎拄杖曰。也是泥裏洗土塊。便下座",
    "X82n1571_075:0385c13": "　結制上堂。牛皮鞔露柱。露柱啾啾呌。露柱桂燈籠。",
    "X82n1571_075:0385c14": "燈籠呵呵笑。燈籠通體放光明。露柱渾身無孔竅。毗",
    "X82n1571_075:0385c15": "婆尸佛早留心。直至如今不得妙　僧參。纔問訊。師",
    "X82n1571_075:0385c16": "便出拜僧。僧對拜。師曰。一拜還一拜。你回我作甚麼。",
    "X82n1571_075:0385c17": "僧曰。一拜還一拜。師曰。因我得禮。你又作麼生。僧擬",
    "X82n1571_075:0385c18": "議。師便打出　頌萬法歸一曰。畵橋西畔是奴家。郎",
    "X82n1571_075:0385c19": "若閒時來吃茶。黃士[祝/土]牆茅葢屋。庭前一樹紫荊花",
    "X82n1571_075:0385c20": "　師歷住台之玉谿黃巖報恩。桐崗鳳鳴。仙居獅子。",
    "X82n1571_075:0385c21": "方山景鳳。婁江南廣諸處。各有語錄。行世。康熙甲辰",
    "X82n1571_075:0385c22": "閏六月望。師示疾。和雪嶠老人逍遙歌。至二十七日。",
    "X82n1571_075:0385c23": "索筆書偈曰。生平于世赤條條。死了依然要火燒。珍",
    "X82n1571_075:0385c24": "重諸子無他說。臨稍祇乞一莖茅。塔于方山頂之左",
    "X82n1571_075:0386a01": "崗(石奇雲嗣)。",
    "X82n1571_075:0386a02": "寧波大梅法幢幟禪師俗姓林。東甌瑞安人。原名增",
    "X82n1571_075:0386a03": "志。領鄉薦。讀書永嘉興善寺。即信出世法。持不殺戒。",
    "X82n1571_075:0386a04": "所行皆放生。掩骼諸事。比見馬僧摩居士。得所引而",
    "X82n1571_075:0386a05": "信向益深。一日坐竹林。偶一葉飛墜。士拈起曰。是何",
    "X82n1571_075:0386a06": "消息。師曰。葉性本空。士曰。如何又有此葉。師低頭無",
    "X82n1571_075:0386a07": "語。凡七晝夜不放參。一日。士舉證道歌中。水中捉月",
    "X82n1571_075:0386a08": "拈得之句。垂語曰。拈得方是祖師禪。師遽呈偈曰。迷",
    "X82n1571_075:0386a09": "時錯認川中月。悟了方知月裏川。一片光芒憑掬取。",
    "X82n1571_075:0386a10": "不須伸臂已參前。士許之。謂林子參得禪矣。因讀書",
    "X82n1571_075:0386a11": "頭陀山密印寺。寺乃唐一宿覺道場。見寺古將傾。即",
    "X82n1571_075:0386a12": "存興復祖庭之願。崇禎戊辰春。夢巨人持高燈。前書",
    "X82n1571_075:0386a13": "戊辰科。後書不殺不淫之報。及放榜果魁本房第一。",
    "X82n1571_075:0386a14": "初筮楚蒲圻令。尚廉靜汰煩奇。矜慎刑獄。憐恤鰥寡。",
    "X82n1571_075:0386a15": "嚴禁屠獵。修舉廢墜。感甘露疊降諸山。一日與禪者",
    "X82n1571_075:0386a16": "偶談。及張子韶斬象公案。以李廣石虎為譬。僧摩即",
    "X82n1571_075:0386a17": "徵師所見。師曰。一斬一切斷。士曰。此是大慧佛法。未",
    "X82n1571_075:0386a18": "是汝的。次日往省。賀節于官。塘驛中。觸藤溺器。忽大",
    "X82n1571_075:0386a19": "省發曰。奇哉藤溺器。其中黑漆漆。陡然看破時。雪消",
    "X82n1571_075:0386a20": "地上溼。士首肯之。任滿。膺殊典入舘。得編修知。推入",
    "X82n1571_075:0386a21": "翰苑。自師始讀中秘書時。至各寺。與禪宿及士大夫",
    "X82n1571_075:0386a22": "信心者相盤桓。有門外馬蹄來作枕。帷中被子去投",
    "X82n1571_075:0386a23": "胎之句。散舘會東宮出閣讀書。選講讀有品。學者六",
    "X82n1571_075:0386a24": "員。師與焉。尋遷詹事府右春坊右中允兼侍講學士。",
    "X82n1571_075:0386b01": "晉少詹事。充經筵講官。流氛逼犯。京師震驚。師平日。",
    "X82n1571_075:0386b02": "即憂深未雨。而以職在詞林。不當事任。遘變南回。弘",
    "X82n1571_075:0386b03": "光隆武。俱以閣部大拜推擢。師知事不可為。就沙縣",
    "X82n1571_075:0386b04": "呂峰逾遵老宿染衣　皇清貝勒親王。亦以閣部舊",
    "X82n1571_075:0386b05": "銜。召見擬用。師力以僧辭。得從所請。因歸密印歷亂。",
    "X82n1571_075:0386b06": "重興古剎。隨離故土。徧參海內尊宿。末上雪竇。茶次。",
    "X82n1571_075:0386b07": "談及有宿覺再來之額。石奇雲曰。還承當得麼。師曰。",
    "X82n1571_075:0386b08": "承當不是好手。雲曰。迴避不得時如何。師便出。他日",
    "X82n1571_075:0386b09": "雲問。古人道。知是般事便休。喚甚麼作是事。師曰。盡",
    "X82n1571_075:0386b10": "力道不出。雲搖頭大笑。師曰。說是一物即不中。雲叱",
    "X82n1571_075:0386b11": "曰。更說道理那。早參次。從左門入。雲曰。何不從中門",
    "X82n1571_075:0386b12": "入。師曰。若是中。却成偏去。雲曰。只如老僧不在。禮拜",
    "X82n1571_075:0386b13": "是。不禮拜是。師欲進語。雲震威一喝。不覺汗下。一日",
    "X82n1571_075:0386b14": "雲舉香嚴我有一機偈。問師。師出禮三拜曰。未舉已",
    "X82n1571_075:0386b15": "前。答和尚了也。雲曰。如何是祖師禪。師曰。寐語作麼。",
    "X82n1571_075:0386b16": "雲曰。如何是如來禪。師曰。還要第二杓惡水那。雲休",
    "X82n1571_075:0386b17": "去。尋以偈印曰。臨濟正法眼。滅却瞎驢旁。只者破沙",
    "X82n1571_075:0386b18": "盆。待將與舉揚。雲之與師。極似應庵華之于密庵傑",
    "X82n1571_075:0386b19": "焉。適甬東請師住大梅。雲隨取衣拂付之。題頂相。復",
    "X82n1571_075:0386b20": "有青出于藍之句。師以大梅。乃漢梅子真舊隱。且為",
    "X82n1571_075:0386b21": "唐法常禪師荷衣古院。遂欣然赴之。八百餘年。寥落",
    "X82n1571_075:0386b22": "荒庭。案琴絕響。師不憚。與諸衲子。漆茅補壁。本分提",
    "X82n1571_075:0386b23": "持。真不減楊岐風味也。遠近趨蹌。漸成叢席。住凡六",
    "X82n1571_075:0386b24": "年。應甌中請。開爐密印。龍象輻輳。於梅尤盛。是日小",
    "X82n1571_075:0386c01": "參。乃豎拂子曰。者些火種。從西天四七。東土二三。以",
    "X82n1571_075:0386c02": "至曹溪。分宗列派。自南嶽傳至大梅。已經三十六世。",
    "X82n1571_075:0386c03": "閱歷千百餘年。即今又在密印寺中。冰河發燄。豆爆",
    "X82n1571_075:0386c04": "寒灰。直得三世諸佛。歷代祖師。天下老和尚。以及大",
    "X82n1571_075:0386c05": "千世界若聖若凡。俱入其中。輝天照地。耀古騰今。且",
    "X82n1571_075:0386c06": "道。現前還有避得句麼。揮拂曰。眉毛拶出金剛燄。大",
    "X82n1571_075:0386c07": "地山河盡放光　小參。復月初一。黃鐘應律。餘二非",
    "X82n1571_075:0386c08": "真。唯此事實。珍重。諸人慎莫放逸。不見。僧問長慶眾",
    "X82n1571_075:0386c09": "手淘金。誰是得者。慶曰。有伎倆者得。僧曰。學人還得",
    "X82n1571_075:0386c10": "也無。慶曰。太遠生。大小長慶。壓良為賤。山僧則不然。",
    "X82n1571_075:0386c11": "若有問眾手淘金誰是得者。答曰無伎倆者得。設曰",
    "X82n1571_075:0386c12": "學人還得也無。答曰何曾失。且道。與古人。是一是二",
    "X82n1571_075:0386c13": "　臘八小參。舉鐵關樞上堂曰。雪山午夜。以拂子打",
    "X82n1571_075:0386c14": "○曰。悟者一星。且道。者一星。是甚麼。師亦以拂子打",
    "X82n1571_075:0386c15": "○曰。且道。者一星。畢竟是甚麼。良久。以拂子[(中口+○)│+卜]曰。我",
    "X82n1571_075:0386c16": "今為汝保任斯事終不虗也。擲拂子　晚年。退居括",
    "X82n1571_075:0386c17": "蒼芝田淨覺。七十四誕辰小參。老僧年臨七十五。退",
    "X82n1571_075:0386c18": "居蓮峰為靜主。本期傍壑離囂塵。誰料拓枝還自舞。",
    "X82n1571_075:0386c19": "只為君親師長恩。自慙毫髮無少補。潦倒家風繼大",
    "X82n1571_075:0386c20": "雄。不辭執務躬勞苦。躬勞苦。茲喜大梅密印繼席。得",
    "X82n1571_075:0386c21": "人規模。屈指可觀。蓮峰這裏。有人承當。將來可撐門",
    "X82n1571_075:0386c22": "戶。老僧畢竟作麼生。良久曰。存則效趙老請喫茶。去",
    "X82n1571_075:0386c23": "則如溈山書水牯(次年果示寂)　僧問。如何是第一句。師",
    "X82n1571_075:0386c24": "曰。佛祖攢眉。曰如何是第二句。師曰。人天乞命。曰如",
    "X82n1571_075:0387a01": "何是第三句。師曰。明破不堪。曰流傳微妙訣。峰頂有",
    "X82n1571_075:0387a02": "人行。師曰。切莫向心安　問一日缽盂兩度溼。百巖",
    "X82n1571_075:0387a03": "開粥過夏事如何。師曰。多處添些子。曰一喝不作一",
    "X82n1571_075:0387a04": "喝用。西院商量兩箇錯意。又作麼生。師曰。少處減些",
    "X82n1571_075:0387a05": "子。僧擬議。師便打　問如何是佛。師曰。爛木橛。曰如",
    "X82n1571_075:0387a06": "何是法。師曰。破草鞵。曰佛法已蒙師指示。了然一句",
    "X82n1571_075:0387a07": "事如何。師曰。放下著　問丹霞燒木佛。因甚院主鬚",
    "X82n1571_075:0387a08": "眉墮。師曰。不會作客。勞煩主人　師于康熙丁未秋。",
    "X82n1571_075:0387a09": "忽示微疾。遂拽杖還密印。至八月十二日。對眾說偈",
    "X82n1571_075:0387a10": "曰。七十五年閒打哄。亦由君國出常倫。而今撒手懸",
    "X82n1571_075:0387a11": "崖去。一任諸方說幻真。旋囑後事。一以儉約為尚稍。",
    "X82n1571_075:0387a12": "涉世諦。非我子嗣。龕速歸土。不得久停。後有問者。惟",
    "X82n1571_075:0387a13": "輪十三指掌以示。至次日。果起坐而逝。僧臘二十有",
    "X82n1571_075:0387a14": "二。世壽七十有五。塔全身于瑞安白門吹臺山之麓",
    "X82n1571_075:0387a15": "(石奇雲嗣)。",
    "X82n1571_075:0387a16": "蕭山湘湖城山冷堂林禪師華亭人。族姓沈。投華山",
    "X82n1571_075:0387a17": "一雨潤披剃。初參湛然澄于雲門。有契入。後參金粟",
    "X82n1571_075:0387a18": "悟老人。入堂苦參。一夕忽覺身心廓然。毛骨俱徹。自",
    "X82n1571_075:0387a19": "謂有得。次早。呈似方丈。悟不肯之。再至萬峰安隱二",
    "X82n1571_075:0387a20": "處。依侍三峰藏。頻有省入。亦未大徹。乃遠涉衡湘。遍",
    "X82n1571_075:0387a21": "投叢席。一時。通玄奇。顯寧禮。皆勸師出世。亦不顧也。",
    "X82n1571_075:0387a22": "後遊雪竇。值雲上堂。言下徹證。命居西堂。尋受囑",
    "X82n1571_075:0387a23": "　上堂。昨夜西風拂石龍。今朝覿面又相逢。箇中消息",
    "X82n1571_075:0387a24": "元無異。想像毗盧老主翁。長江浪從來電拂。湘湖水",
    "X82n1571_075:0387b01": "一向從容。夜半明星當午現。扶桑湧出一輪紅。老僧",
    "X82n1571_075:0387b02": "病來五六載。靜依熊耳竹叢叢。唯愛閉門打瞌睡。不",
    "X82n1571_075:0387b03": "接中下之凡庸。張公喫酒李公醉。熨斗煎茶銚不同。",
    "X82n1571_075:0387b04": "大眾。此是過去句。如何是現在句。良久曰。下坡不走。",
    "X82n1571_075:0387b05": "快便難逢。卓拄杖。下座　上堂。天花飛戰碌碌。瑞雪",
    "X82n1571_075:0387b06": "紛紛萬方足。普賢高駕雲中來。象王蹴踏擎天木。東",
    "X82n1571_075:0387b07": "也卜西也卜。直得大海翻騰。須彌岌峪。東海龍王引",
    "X82n1571_075:0387b08": "鬚。觸著帝釋鼻孔。阿修羅惡發。走向蟭螟虫眼睫裏。",
    "X82n1571_075:0387b09": "揚聲大呌。唱出清平一曲。高山流水。罕遇知音。鏘玉",
    "X82n1571_075:0387b10": "鏗金。聲傳深谷。喝一喝。下座　康熙戊申冬。師示寂。",
    "X82n1571_075:0387b11": "留偈曰。來無一絲。去無一線。七十二年。虗空閃電。撒",
    "X82n1571_075:0387b12": "手浩歌歸去來。臨行示出吹毛劒。喝一喝。奄然而逝",
    "X82n1571_075:0387b13": "(石奇雲嗣)。",
    "X82n1571_075:0387b14": "寧波雪竇山夫正禪師嘉定陳氏子。兒時。聞老宿說",
    "X82n1571_075:0387b15": "韋馱。以世世童真入道。遂躍然自喜曰。我猶可及為",
    "X82n1571_075:0387b16": "也。遂出家。入天台。投靈鷲雲薙染。一日至通玄。見悟",
    "X82n1571_075:0387b17": "老人。書吾宗無語句亦無一法與人十一大字。恍然",
    "X82n1571_075:0387b18": "有省。後在雪竇。一日雲上堂。眾纔集。師出一喝曰。如",
    "X82n1571_075:0387b19": "何答話。雲默然。師曰。劒為不平離寶匣。藥因救病出",
    "X82n1571_075:0387b20": "金瓶。雲便打。師曰。也不消得。又一日上堂。師問。空劫",
    "X82n1571_075:0387b21": "已前徒指注。空劫已後錯商量。是否。雲曰。出頭來作",
    "X82n1571_075:0387b22": "麼。師曰。徧界盡非常草木。何山松柏不蒼蒼。雲曰。你",
    "X82n1571_075:0387b23": "看背後甚麼人。師曰。錯　繼席資聖。上堂。妄心若息。",
    "X82n1571_075:0387b24": "東土遠勝西天。雜毒猶存。西天不在東土。南斗六北",
    "X82n1571_075:0387c01": "斗七。不用安排。地上水天上星。各安其位。何待山僧",
    "X82n1571_075:0387c02": "拄杖子口喃喃地。雖然。有一著子。連日事忙。不曾與",
    "X82n1571_075:0387c03": "諸仁說破。良久曰。只因連月雨。又過一年春　師經",
    "X82n1571_075:0387c04": "行次。一僧忽問。摸著鼻頭眼睛。是本來面目。師曰。還",
    "X82n1571_075:0387c05": "了得生死麼。僧擬議。師笑曰。只此一拶。便不奈何",
    "X82n1571_075:0387c06": "　僧參。師曰。緊峭草鞋。當為何事。僧曰。覿面相呈。師曰。",
    "X82n1571_075:0387c07": "如何是相呈底句。僧曰。和尚向甚麼處見某甲。師震",
    "X82n1571_075:0387c08": "威一喝。僧曰。蒙和尚重重看顧。師曰。未識山僧在",
    "X82n1571_075:0387c09": "　僧問。有箇無面目漢。要與和尚相見。師不答。僧喝。師",
    "X82n1571_075:0387c10": "曰。背後底聻。僧轉身歸位。師曰。你只曉得眼前。不曉",
    "X82n1571_075:0387c11": "得背後。僧無語(石奇雲嗣)。",
    "X82n1571_075:0387c12": "溧陽屏山師南旋禪師僧問。人人鼻孔撩天。箇箇脚",
    "X82n1571_075:0387c13": "跟踏地。某甲因甚麼摸索不著。師打一棒曰。怎怪得",
    "X82n1571_075:0387c14": "老僧。僧便喝。師曰。一喝不作一喝用。你作甚麼用。僧",
    "X82n1571_075:0387c15": "禮拜。師便打　問喚作竹篦子則觸。不喚作竹篦子",
    "X82n1571_075:0387c16": "則背。不觸不背。請和尚道。師曰。塞却狗口。僧一喝。師",
    "X82n1571_075:0387c17": "曰。何不早喝。僧無語。師打一棒　問蚯蚓斬四段。佛",
    "X82n1571_075:0387c18": "性在那一頭。師打一棒曰。且道。在那一頭(石奇雲嗣)。",
    "X82n1571_075:0387c19": "宜興金沙微菴研禪師上堂。禾山不是狂。普化不是",
    "X82n1571_075:0387c20": "顛。打鼓搖鈴在目前。祇為諸人不解薦。生平伎倆與",
    "X82n1571_075:0387c21": "君傳。傳不傳更何言。翡翠踏翻荷葉雨。鷺鷥衝破竹",
    "X82n1571_075:0387c22": "林烟(石奇雲嗣)。",
    "X82n1571_075:0387c23": "括蒼椒山律牧制禪師紹興謝氏子。一日挑稻子過",
    "X82n1571_075:0387c24": "溪。跌落水中。釋然大悟。雪竇印可之後。出世婁江南",
    "X82n1571_075:0388a01": "廣。義興金沙。退居洞庭天衣。復繼席雪竇資聖　上",
    "X82n1571_075:0388a02": "堂。萬仞崖前撒手行。等閒闖過大虗空。頂門迸出金",
    "X82n1571_075:0388a03": "剛眼。照破山河百億重。召大眾曰。且道。是甚麼人。高",
    "X82n1571_075:0388a04": "著眼覰。喝一喝。下座　上堂。師豎拄杖。召大眾曰。還",
    "X82n1571_075:0388a05": "見麼。復卓一下曰。還聞麼。若也聞處精明。見處透脫。",
    "X82n1571_075:0388a06": "當體現前。十方軒豁。橫身宇宙。獨步大方。雨致雲騰。",
    "X82n1571_075:0388a07": "風行草偃。到者裏。便可以津濟四生。梯航九有。頓使",
    "X82n1571_075:0388a08": "人人。徹見自家本來面目。發揮本地風光。豈是分外。",
    "X82n1571_075:0388a09": "如或未能。但知事逐眼前過。不覺老從頭上來　僧",
    "X82n1571_075:0388a10": "問。法身還解說法否。師曰。汝還解聞麼。僧挺帽子。拍",
    "X82n1571_075:0388a11": "手三下。師曰。弄精魂漢。僧便喝。師曰。汝者一喝。落在",
    "X82n1571_075:0388a12": "賓家。落在主家。僧又喝。師曰。未在更道。僧禮拜曰。和",
    "X82n1571_075:0388a13": "尚是何心行。師曰。汝猶不識好惡在　師晚年。退居",
    "X82n1571_075:0388a14": "雲葢。至康熙壬戌三月十一日。以分衛入郡。示疾下",
    "X82n1571_075:0388a15": "院。遂不食。至十七中夜。索筆書偈曰。堂堂無去亦無",
    "X82n1571_075:0388a16": "來。體露真風絕點埃。七十一年端的處。漫隨流水入",
    "X82n1571_075:0388a17": "天台。擲筆而逝。塔于雪竇之妙高臺側(石奇雲嗣)。",
    "X82n1571_075:0388a18": "雪竇祖菴弘遠紹禪師族姓王。越之觀海衛世胄也。",
    "X82n1571_075:0388a19": "父母好佛。一夕夢老人云。送和尚與你為子。師果降",
    "X82n1571_075:0388a20": "誕。乳名和尚。年長二十始出家。參念佛是誰話。歷五",
    "X82n1571_075:0388a21": "年不契。上天童。禮悟老人。力參久之。後侍雪竇雲于",
    "X82n1571_075:0388a22": "靈鷲。看雲門東海鯉魚打一棒雨似傾盆話。有疑。一",
    "X82n1571_075:0388a23": "日侍雲次。值傍僧舉問此話。雲便打。僧又問。雲又打。",
    "X82n1571_075:0388a24": "僧再問。雲再打。師在傍忽然大悟。乃出眾曰。可惜許",
    "X82n1571_075:0388b01": "三棒。也無一點。雲白。你又作麼生。師拂袖曰。大雨來",
    "X82n1571_075:0388b02": "也。便出。復呈頌曰。一棒雷轟雨似傾。翻身倒擲打雲",
    "X82n1571_075:0388b03": "門。如今覿面無回互。東海西江一口吞。雲頷之　師",
    "X82n1571_075:0388b04": "繼席南廣。一日問眾曰。達磨道。心如墻壁。乃可入道。",
    "X82n1571_075:0388b05": "南廣大眾。曾恁麼一回也未。僧曰。蒼天蒼天。師曰。亂",
    "X82n1571_075:0388b06": "呌作麼。僧曰。却為和尚慈悲。師曰。打裂你頭。莫言不",
    "X82n1571_075:0388b07": "道。僧曰。針劄不入。師曰。果然不知痛癢　望日眾集。",
    "X82n1571_075:0388b08": "師垂問曰。十五日以前。諸佛生。十五日以後。諸佛滅。",
    "X82n1571_075:0388b09": "正當十五日。作麼生道。僧便喝。師曰亂喝。僧曰。和尚",
    "X82n1571_075:0388b10": "見甚麼道理。師曰。親切道得一句。許你親見南廣。僧",
    "X82n1571_075:0388b11": "曰。也遲八刻。師曰。怪得阿誰　問明月漸虧。師叱曰。",
    "X82n1571_075:0388b12": "何不道杲日當空(石奇雲嗣)。",
    "X82n1571_075:0388b13": "登岱僧幢建禪師甞在雪竇。作妙高臺頌曰。石臺高",
    "X82n1571_075:0388b14": "出白雲隈。足底風濤萬壑催。極目崖前春正曉。好花",
    "X82n1571_075:0388b15": "不待鳥銜來　龍隱潭偈曰。曲澗水投渾玉屑。碧潭",
    "X82n1571_075:0388b16": "龍隱動蒼烟。叮嚀禪客休彈指。莫使驚人浪潑天(石奇",
    "X82n1571_075:0388b17": "雲嗣)。",
    "X82n1571_075:0388b18": "妙高退安道嚴恂禪師餘姚人。族姓張。原名廷賓。號",
    "X82n1571_075:0388b19": "客卿。以孝廉。為鄞廣文。先與密雲悟老人交。契後率",
    "X82n1571_075:0388b20": "眾迎主天童法席。迨出家。受雪竇雲付囑。以孫禮事",
    "X82n1571_075:0388b21": "悟老人云　示眾。舉王常侍到臨濟禪堂。問曰。者一",
    "X82n1571_075:0388b22": "堂僧眾。可看經否。曰不看經。可習禪否。曰不習禪。侍",
    "X82n1571_075:0388b23": "曰。既不看經。又不習禪。畢竟作箇甚麼。濟曰。總教他",
    "X82n1571_075:0388b24": "成佛作祖去。侍曰。金屑雖貴。著眼成翳。濟曰。我將謂",
    "X82n1571_075:0388c01": "你是箇俗漢。師曰。當時臨濟大師。若無後語。幾被常",
    "X82n1571_075:0388c02": "侍折倒。如今又復重揚家醜。山僧罪過。大眾。凡為臨",
    "X82n1571_075:0388c03": "濟兒孫。直須如獅子兒。哮吼一聲。壁立千仞。始得",
    "X82n1571_075:0388c04": "　布袋和尚贊曰。兜率陀天不住明州市上遨遊。布袋",
    "X82n1571_075:0388c05": "時收時放。隨緣曠蕩悠悠。阿呵呵。你笑世間人不唧",
    "X82n1571_075:0388c06": "[口*留]。我笑你忒殺賣風流。若不是蔣摩訶識破。惑亂眾",
    "X82n1571_075:0388c07": "生未得休　即心即佛。非心非佛。頌曰。即心即佛亦",
    "X82n1571_075:0388c08": "非即。非心非佛未為非。自擕瓶去沽村酒。不把漁竿",
    "X82n1571_075:0388c09": "臥釣磯　師道風高峻。海內咸稱古佛。年八十餘。嚴",
    "X82n1571_075:0388c10": "持戒法。如新學比丘。著有瀑雪集。行世(石奇雲嗣)。",
    "X82n1571_075:0388c11": "南嶽隱峰爾愚環禪師蜀人也。住崑山安禪。上堂。舉",
    "X82n1571_075:0388c12": "僧問雲門。如何是諸佛出身處。門曰。東山水上行。佛",
    "X82n1571_075:0388c13": "果道。有問諸佛出身處。但與他道。薰風自南來。殿閣",
    "X82n1571_075:0388c14": "生微涼。若問安禪則不然。但曰我愛夏日長。人皆苦",
    "X82n1571_075:0388c15": "炎熱。喝一喝。下座　僧參。師曰。死了燒了。阿誰禮拜。",
    "X82n1571_075:0388c16": "僧曰。今日親見和尚。師曰。離却四威儀。向甚處相見。",
    "X82n1571_075:0388c17": "曰覿面相呈。師曰。離却四威儀聻。僧擬答。師曰。覿面",
    "X82n1571_075:0388c18": "相呈(石奇雲嗣)。",
    "X82n1571_075:0388c19": "蘇州西園澂清月禪師上堂。連日風頭峭硬。直得滴",
    "X82n1571_075:0388c20": "水滴凍。聖僧裂破面門。衲子凍歪鼻孔。達磨大師。暴",
    "X82n1571_075:0388c21": "怨當門齒落。布袋和尚。噤得眼睛無縫。拈拄杖。卓一",
    "X82n1571_075:0388c22": "下曰。只有者箇木土座。具大自在。有大受用。橫拈豎",
    "X82n1571_075:0388c23": "放。安然不動。且道。他有甚奇特。得恁頑賴。遂倚杖叉",
    "X82n1571_075:0388c24": "手曰。仲冬嚴寒。恭惟頭首知事。洎勤舊大眾。起居珍",
    "X82n1571_075:0389a01": "重　上堂。看看結制又半月。古岸風高橫寶筏。眾生",
    "X82n1571_075:0389a02": "役役趂光陰。把手招伊誰肯入。礙膺有物未消除。臨",
    "X82n1571_075:0389a03": "岐亡羊徒悲泣。吾有末後一句子。幾番擬說恐饒舌。",
    "X82n1571_075:0389a04": "直待眼光落地時。塵說剎說一切說。諸人若也瞥地。",
    "X82n1571_075:0389a05": "歸堂喫茶。自知生澀。若也未瞥。記取仲冬初一　上",
    "X82n1571_075:0389a06": "堂。九十日中。眉毛廝結。今朝解制。便覺春風滿頰。擬",
    "X82n1571_075:0389a07": "放一綫道。可惜口門窄。然雖如是。震天鑼鼓洩真機。",
    "X82n1571_075:0389a08": "刮地笙歌太饒舌。阿呵呵。露丰骨。萬象森羅側耳聽。",
    "X82n1571_075:0389a09": "百億燈明熾然說。山僧忍俊不禁。也來錦上鋪花。未",
    "X82n1571_075:0389a10": "免應箇時節。山門頭合掌。佛殿裏燒香即不問。汝諸",
    "X82n1571_075:0389a11": "人且道。十字街頭廖鬍子。因甚當風立。若也識得此",
    "X82n1571_075:0389a12": "人。且喜參學事畢。其或眼目定動。一任撞頭磕額。喝",
    "X82n1571_075:0389a13": "一喝　上堂。問世尊未離兜率。已降王宮。未出母胎。",
    "X82n1571_075:0389a14": "度人已畢。和尚即今有何法說。師曰。天寒日短。兩人",
    "X82n1571_075:0389a15": "共一盌。曰與麼則大眾霑恩也。師曰。有甚麼交涉。問",
    "X82n1571_075:0389a16": "昔日世尊。睹明星悟道。未審是那一箇星。師呈拄杖",
    "X82n1571_075:0389a17": "示之。曰恁麼則一震雷音徧大千也。師曰。不是知音。",
    "X82n1571_075:0389a18": "徒勞側耳。乃曰。午夜雪山寒。面南看北斗。用盡自己",
    "X82n1571_075:0389a19": "心。笑破他人口。召大眾曰。不見釋迦老子。於此日打",
    "X82n1571_075:0389a20": "失眼睛。無處捫摸。便爾大驚小怪自誇。直與盡大地",
    "X82n1571_075:0389a21": "眾生。昆虫草木。情與無情。同時成佛。無前後際。豈不",
    "X82n1571_075:0389a22": "暢哉。及乎逗到結角羅紋處。依舊祖禰不了。殃及兒",
    "X82n1571_075:0389a23": "孫。且道。誵訛在甚麼處。遂振威一喝曰。此時若不究",
    "X82n1571_075:0389a24": "根源。直待當來問彌勒　問既是帝釋峰。因甚不執",
    "X82n1571_075:0389b01": "笏。師曰。天下太平　趂船次。有士問。師分明是船載",
    "X82n1571_075:0389b02": "人。為甚喚做人載船。師曰。幾乎錯。喚汝作俗漢　師",
    "X82n1571_075:0389b03": "揀米次。有僧問。虫喫米。米喫虫。師隨手拈一粒曰。少",
    "X82n1571_075:0389b04": "不得有你者一分　士問。西華和尚云。虗空無向背。",
    "X82n1571_075:0389b05": "因甚有東西南北。華曰。東西南北。復問師。師舉茶甌",
    "X82n1571_075:0389b06": "曰。者箇是建窰。士擬再舉。師曰。請喫茶　問某甲眼",
    "X82n1571_075:0389b07": "睛突出時如何。師曰。你眼在甚麼處。曰現問次。師打",
    "X82n1571_075:0389b08": "曰。未夢見在　一日抱猫次。僧見便問。老師莫是南",
    "X82n1571_075:0389b09": "泉否。師遂擲猫於地曰。今日放過這畜生。僧無語",
    "X82n1571_075:0389b10": "　問。霜風刮地。凍雨灑空。學人擬借一滴興波作浪。得",
    "X82n1571_075:0389b11": "麼。師曰。山僧只管看。僧便喝。師曰。將謂躍過龍門。元",
    "X82n1571_075:0389b12": "來猶滯死水。便打趂　問如何是本分一句。師曰。獅",
    "X82n1571_075:0389b13": "子峰與虎丘山相撲。你還知麼曰恁麼。則非本分也。",
    "X82n1571_075:0389b14": "師曰。山僧罪過　師性至孝。終身有孺慕之悲。忽一",
    "X82n1571_075:0389b15": "日有煦然安和之色。同門道嚴恂。叩其所以。師曰。吾",
    "X82n1571_075:0389b16": "已整衣鉢資。立從弟君耀。為先君子後矣。實與妙喜",
    "X82n1571_075:0389b17": "杲。為上下五百年有同志云(石奇雲嗣)。",
    "X82n1571_075:0389b18": "杭州雄聖尼惟極致禪師姚江名家女。童真入道。常",
    "X82n1571_075:0389b19": "隨父。參悟老人于天童。後參雲和尚于雪竇。雲舉舜",
    "X82n1571_075:0389b20": "老夫古鏡因緣。問曰。古鏡未磨時如何。師曰。看脚下。",
    "X82n1571_075:0389b21": "磨後如何。師曰。兩眼對兩眼。雲曰。何不舉問老僧。師",
    "X82n1571_075:0389b22": "便問。古鏡未磨時如何。雲曰。看脚下。師曰。磨後如何。",
    "X82n1571_075:0389b23": "雲曰。兩眼對兩眼。會麼。師曰。會即會。道不出。雲曰。是",
    "X82n1571_075:0389b24": "果然會道不出。不會道不出。師曰。道箇甚麼。雲便掌。",
    "X82n1571_075:0389c01": "師曰。甜瓜徹蒂甜。苦瓜連根苦。雲曰。你又恁麼去也。",
    "X82n1571_075:0389c02": "師便喝。隨呈偈曰。不具冰霜骨。誰參乳竇禪。斷崖飛",
    "X82n1571_075:0389c03": "雪處。千古逼人寒。次日入室。雲曰。昨日的作麼生。師",
    "X82n1571_075:0389c04": "近前曰。和尚喫棒有分。雲曰。老僧過在甚麼處。師曰。",
    "X82n1571_075:0389c05": "知恩報恩。雲曰。莫污塗老僧。師曰。蒼天蒼天　上堂。",
    "X82n1571_075:0389c06": "神劒初離寶匣。誰敢犯其鋒鋩。塗毒布於太虗。遠近",
    "X82n1571_075:0389c07": "何堪側耳。豁開正眼。凡聖莫測。其由覿面全提。萬別",
    "X82n1571_075:0389c08": "從教路絕。遂舉拂曰。還見麼。見則刺破汝眼睛。復喝",
    "X82n1571_075:0389c09": "一喝曰。還聞麼。聞則塞斷汝耳根。眾兄弟。離却見聞。",
    "X82n1571_075:0389c10": "向甚麼處。安身立命。若是真正參學人。上不見有諸",
    "X82n1571_075:0389c11": "佛。下不見有眾生。外不見有山河大地。內不見有見",
    "X82n1571_075:0389c12": "聞覺知。萬緣放下。大死一回。方許你有喫棒分。何故",
    "X82n1571_075:0389c13": "聻。絕後再甦。欺君不得　上堂。幾度扶笻懶出山。蕭",
    "X82n1571_075:0389c14": "然無事白雲間。深林野鳥難尋覓。鎮日千峰相對閒。",
    "X82n1571_075:0389c15": "風凜凜水潺潺。若人問我生緣處。舜水姚山孰敢攀。",
    "X82n1571_075:0389c16": "我手佛手。驢脚生緣。喝一喝曰。撲落非他物。縱橫絕",
    "X82n1571_075:0389c17": "往還　上堂。向上機。末後句。利似箭。疾如錐。眨得眼",
    "X82n1571_075:0389c18": "來是幾時。新羅鷂子遲。拈棒一時打散　上堂。德山",
    "X82n1571_075:0389c19": "棒臨濟喝。無孔鐵鎚當面擲。大丈夫須猛烈。從前伎",
    "X82n1571_075:0389c20": "倆一時歇。拶破虗空知不知。開眼明明休著賊。咄。百",
    "X82n1571_075:0389c21": "丈耳聾。黃檗吐舌。拈去佛祖機。拔却繫驢橛。元鳥語",
    "X82n1571_075:0389c22": "幽巖。清風來不絕。直得天花亂墜。地涌金蓮。百草頭",
    "X82n1571_075:0389c23": "上。放大光明。龐公靈照。在山僧拂子頭上。合掌讚歎。",
    "X82n1571_075:0389c24": "且道。渠讚歎箇甚麼。舉拂子曰。武陵春已老。臺榭綠",
    "X82n1571_075:0390a01": "陰多　上堂。百草頭上。薦取老僧。十字街頭。識取夫",
    "X82n1571_075:0390a02": "子。喝一喝曰。擬議思量。劒去久矣。卓拄杖曰。有句無",
    "X82n1571_075:0390a03": "句。如藤倚樹。日映晴街。寒風帀地。樹倒藤枯。句歸何",
    "X82n1571_075:0390a04": "處。一棒當頭。打出骨髓。眾中還有知痛癢者麼。良久",
    "X82n1571_075:0390a05": "曰。大眾。天寒久立。伏惟珍重　上堂。當機覿面提。覿",
    "X82n1571_075:0390a06": "面當機疾。南山鼈鼻蛇。相見不相識。今日正當前。幾",
    "X82n1571_075:0390a07": "箇知端的。喝一喝　上堂。橫按拄杖曰。殺人刀。活人",
    "X82n1571_075:0390a08": "劒。直下與君通一線。寒風凜凜立當頭。拶著依然須",
    "X82n1571_075:0390a09": "自薦。星馳電卷露神機。鐵眼銅睛覰不見。豎拄杖曰。",
    "X82n1571_075:0390a10": "看劒。震聲一喝曰。直得通身冷汗流。漢王已過鴻門",
    "X82n1571_075:0390a11": "宴。卓拄杖　上堂。海嶽震。虗空裂。凜凜霜威寒不徹。",
    "X82n1571_075:0390a12": "三頓烏藤孰放行。金剛寶劒當陽截。一喝縱橫雙耳",
    "X82n1571_075:0390a13": "聾。黃檗無端驚吐舌。奔流度刃不知忙。鐵脚波斯遭",
    "X82n1571_075:0390a14": "點額。以拂子打○曰。真不掩偽。曲不藏直　上堂。獅",
    "X82n1571_075:0390a15": "子兒任哮吼。戴角擎頭空裏走。終朝踞地振全威。贏",
    "X82n1571_075:0390a16": "得通身都是口。吞却楊岐栗棘蓬。放出子湖一隻狗。",
    "X82n1571_075:0390a17": "忽然撞著獅子端。好手手中呈好手。等閒拈起破沙",
    "X82n1571_075:0390a18": "盆。一一面南看北斗。喝一喝曰。若向這裏承當。許你",
    "X82n1571_075:0390a19": "權衡佛祖。規鑑後昆。又一喝曰。若向這裏承當。倚草",
    "X82n1571_075:0390a20": "附木。自救不了。良久曰。大眾且道。一等是喝。又作麼",
    "X82n1571_075:0390a21": "生分疏。復喝曰。鵞王擇乳。素非鴨類　問如何是君。",
    "X82n1571_075:0390a22": "師曰。深殿無人見。如何是臣。師曰。殷勤問至尊。如何",
    "X82n1571_075:0390a23": "是臣向君。師曰。德化清寰宇。如何是君視臣。師曰。恩",
    "X82n1571_075:0390a24": "光照九州。如何是君臣道合。師曰。天長地久。日月齊",
    "X82n1571_075:0390b01": "明　問如何是賓中主。師曰。風清月朗。如何是賓中",
    "X82n1571_075:0390b02": "賓。師曰。萬里風塵。如何是主中賓。師曰。入廛垂手。如",
    "X82n1571_075:0390b03": "何是主中主。師曰。大坐當軒。曰天不能葢。地不能載。",
    "X82n1571_075:0390b04": "又作麼生。師振威一喝。曰坐斷白雲峰項上。大家齊",
    "X82n1571_075:0390b05": "賀太平時。師曰。禮拜了退　問雪嶺分枝遠。靈峰一",
    "X82n1571_075:0390b06": "脈親。如何是臨濟宗。師曰。當門火箭。如何是雲門宗。",
    "X82n1571_075:0390b07": "師曰。腦後金鎚。如何是曹洞宗。師曰。寒如霜雪。如何",
    "X82n1571_075:0390b08": "是溈仰宗。師曰。活似龍蛇。如何是法眼宗。師曰。夜半",
    "X82n1571_075:0390b09": "太陽暉。曰宗旨蒙師指。臨機句若何。師曰。不許夜行。",
    "X82n1571_075:0390b10": "投明須到　問昔日趙州老漢見人來。便云喫茶去。",
    "X82n1571_075:0390b11": "今日和尚見人來。將甚麼祇待。師曰。飲者也須嘔却。",
    "X82n1571_075:0390b12": "曰蒼天蒼天。師曰。呌甚冤苦　問如何一喝是金剛",
    "X82n1571_075:0390b13": "王寶劒。師曰。魔宮膽喪。如何一喝是踞地獅子。師曰。",
    "X82n1571_075:0390b14": "野獸潛踪。如何一喝是探竿影草。師曰。賊身已露。如",
    "X82n1571_075:0390b15": "何一喝不作一喝用。師便喝。僧亦喝。師曰。險　問如",
    "X82n1571_075:0390b16": "何是學人用心處。師曰。切莫問人。曰古人用心又如",
    "X82n1571_075:0390b17": "何。師曰。鷂子過新羅　康熙壬子閏七月二十六日。",
    "X82n1571_075:0390b18": "師至姚江示疾。遣弟子。速法嗣靜諾越至。遂辭眾。越",
    "X82n1571_075:0390b19": "出問曰。四大分張。向甚麼處去。師曰。月到天心皎。曰",
    "X82n1571_075:0390b20": "如何是到家一句。師曰。日出事還生。語畢。跏趺而逝。",
    "X82n1571_075:0390b21": "塔于黃寉山永慶寺側(石奇雲嗣)。",
    "X82n1571_075:0390b23": "五燈全書卷第七十五"
}