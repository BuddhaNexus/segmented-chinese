{
    "T34n1721_008:0558a21": "法華義疏卷第八",
    "T34n1721_008:0558a23": "胡吉藏撰",
    "T34n1721_008:0558a24": "5 藥草喻品藥草喻品第五",
    "T34n1721_008:0558a25": "所以有此品來者，自《華嚴》始集、終竟靈山前",
    "T34n1721_008:0558a26": "會，謂開五乘之教也。此經之始至信解之終，",
    "T34n1721_008:0558a27": "合五乘歸一乘也。今此一品，舉喻具釋開合",
    "T34n1721_008:0558a28": "之義也。一地所生、一雨所潤，喻至理無二，故",
    "T34n1721_008:0558a29": "合五乘以歸一也。而諸草木各有差別，謂隨",
    "T34n1721_008:0558b01": "五乘根性說五種教門，謂開義也。若但開而",
    "T34n1721_008:0558b02": "不合則得教而失理，若但合而不開則得理",
    "T34n1721_008:0558b03": "而忘教，故今明雖開而合、雖合而開，雖合而",
    "T34n1721_008:0558b04": "開，一而常五；雖開而合，五而常一。具識開合，",
    "T34n1721_008:0558b05": "理教始成，是以此品釋成一化開合義也。然",
    "T34n1721_008:0558b06": "雖開而合，合名開合；雖合而開，開名合開。合",
    "T34n1721_008:0558b07": "開即非開，開合即非合，故非開非合、非五非",
    "T34n1721_008:0558b08": "一，強為開合。故下文云「究竟涅槃常寂滅相",
    "T34n1721_008:0558b09": "終歸於空」，蓋是諸法實體故稱為妙，不為諸",
    "T34n1721_008:0558b10": "邊所染目為蓮華也。次依《法華論》明此品來",
    "T34n1721_008:0558b11": "意者，火宅譬破凡夫病，窮子譬破二乘病，雲",
    "T34n1721_008:0558b12": "雨譬破菩薩病，菩薩之人聞上來所說唯有",
    "T34n1721_008:0558b13": "一乘，便謂畢竟無復三乘方便，此即得實失",
    "T34n1721_008:0558b14": "權、存體忘用。然識權方乃悟實，達用乃鑒於",
    "T34n1721_008:0558b15": "體，既不識權亦不悟實，即權實俱喪、體用並",
    "T34n1721_008:0558b16": "亡。為治此病，故明雖一地所生、一雨所潤，而",
    "T34n1721_008:0558b17": "諸草木各有差別；雖至理無二而於緣有五，",
    "T34n1721_008:0558b18": "故權實義成、體用方顯。此經既稱「教菩薩法",
    "T34n1721_008:0558b19": "佛所護念」，故令大士離凡夫二乘病及菩薩",
    "T34n1721_008:0558b20": "病，始是教菩薩法佛所護念。次依述成意生",
    "T34n1721_008:0558b21": "起此品者，〈譬喻〉一品正明說教，〈信解品〉明中",
    "T34n1721_008:0558b22": "根領解，今此一品如來述成，述成者據譬而",
    "T34n1721_008:0558b23": "言。一切草木凡有二義：一、不知同；二、不知異。",
    "T34n1721_008:0558b24": "不知同者，不知一地所生、一雨所潤也。不知",
    "T34n1721_008:0558b25": "異者，不知草木自有差別也。假設如有一",
    "T34n1721_008:0558b26": "瑞草能知同異，即是奇特。稟教之人亦有二",
    "T34n1721_008:0558b27": "迷：一、不知理同；二、不知於緣有異。而迦葉一",
    "T34n1721_008:0558b28": "人能知理同、能知教異，乃名奇特。故下文云",
    "T34n1721_008:0558b29": "「如彼草木而不自知上中下性，汝等迦葉甚",
    "T34n1721_008:0558c01": "為希有，能知如來隨宜說法能信能受」，故舉",
    "T34n1721_008:0558c02": "雲雨藥草述成迦葉領解。若望迦葉，於〈信解",
    "T34n1721_008:0558c03": "品〉十譬十恩嘆佛功德猶自未盡，故更說雲",
    "T34n1721_008:0558c04": "雨草木之譬，廣嘆如來無方大用普益眾生，",
    "T34n1721_008:0558c05": "嘆不能盡，故說此品也。若為釋成〈信解品〉者，",
    "T34n1721_008:0558c06": "上明十譬十恩，無漏無為諸法之王，能為下",
    "T34n1721_008:0558c07": "劣忍于斯事，即時眾謂佛過去之始、今會之",
    "T34n1721_008:0558c08": "終屈曲崎岴難心苦心，是故今明如來雖復",
    "T34n1721_008:0558c09": "府仰順從而無心屈曲。故《華嚴》云「無心於彼",
    "T34n1721_008:0558c10": "此而能應一切」，故舉雲雨無心之譬釋成〈信",
    "T34n1721_008:0558c11": "解品〉也。言「藥草喻品」者，藥是草木中治病之",
    "T34n1721_008:0558c12": "通稱，草即形木之別名，而言藥草者，通、別兩",
    "T34n1721_008:0558c13": "舉者也。但言藥草不舉藥木者，明木二即少、",
    "T34n1721_008:0558c14": "草三即多，故廢少從多也。又今正述中根人",
    "T34n1721_008:0558c15": "領解，故題藥草不題藥木。所以舉藥草喻中",
    "T34n1721_008:0558c16": "根人者，凡有三義：一者、稟教得解，解生必能",
    "T34n1721_008:0558c17": "滅惑，喻如藥草治病義也。二者、藥草能愈他",
    "T34n1721_008:0558c18": "疾，喻聞教得解即成菩薩必有兼濟之功。三",
    "T34n1721_008:0558c19": "者、藥草是草中之貴，顯成菩薩人中之尊貴，",
    "T34n1721_008:0558c20": "異上聲聞未得領悟如鄙賤窮子也。問：藥草",
    "T34n1721_008:0558c21": "無情而受潤，稟教有心而領解，何以為喻耶？",
    "T34n1721_008:0558c22": "答：欲明緣教相稱義也。雲雨無私而潤，草木",
    "T34n1721_008:0558c23": "無心而受，若無私而潤、有心而受，即緣教相",
    "T34n1721_008:0558c24": "乖，何由領解？故舉無心之根顯無私之教，可",
    "T34n1721_008:0558c25": "謂其說法者無說無示，其聽法者無聞無得，",
    "T34n1721_008:0558c26": "亦說如幻說、聞如幻聞，無言顯道、絕聽雨華，",
    "T34n1721_008:0558c27": "即其事也。問：何以知然？答：文云「是法不可示",
    "T34n1721_008:0558c28": "言辭相寂滅」，我今既示不可示，雖示而無言，",
    "T34n1721_008:0558c29": "亦是聞不可聞，雖聞而絕聽也。問：譬喻，藥草、",
    "T34n1721_008:0559a01": "化城皆是舉喻，何故火宅獨受譬喻名耶？答：",
    "T34n1721_008:0559a02": "通皆互得，而別不例者，火宅在初故受其通",
    "T34n1721_008:0559a03": "稱，餘皆居後當其別名也。問：文具舉雲雨草",
    "T34n1721_008:0559a04": "木四事，何故偏題藥草名耶？答：就文而言，藥",
    "T34n1721_008:0559a05": "草在前喻機感扣聖，雲雨居後譬形聲應物，",
    "T34n1721_008:0559a06": "要由感方應，故從初立名。又今述中根領解，",
    "T34n1721_008:0559a07": "故以藥草題品，雲雨不爾故不標名。問：舉藥",
    "T34n1721_008:0559a08": "草以述成故云藥草品者，上明窮子以領解，",
    "T34n1721_008:0559a09": "應云窮子品？答：窮子通迷悟，今言信解故用",
    "T34n1721_008:0559a10": "別以立名；卉木通於毒藥，今云藥草亦從別",
    "T34n1721_008:0559a11": "為稱。問：上明窮子信解，從信解以立名；今云",
    "T34n1721_008:0559a12": "如來述成，應從述成以為稱耶？答：今云藥草",
    "T34n1721_008:0559a13": "品者，可含二義：一者、得述成中根領解；二者、",
    "T34n1721_008:0559a14": "廣明佛教利益無邊。述成但得成前，闕於後",
    "T34n1721_008:0559a15": "義故不云述成品。又領解題信解，就法為名，",
    "T34n1721_008:0559a16": "述成稱藥草，據譬為稱，欲法譬兩存，不應一",
    "T34n1721_008:0559a17": "類立名也。就品為二：第一、述成所解；第二、",
    "T34n1721_008:0559a18": "廣歎佛德。遍告迦葉者，迦葉是中根之尊，又",
    "T34n1721_008:0559a19": "是說譬之主，故偏告之。「及諸大弟子」者，善吉",
    "T34n1721_008:0559a20": "之流也。「善哉善哉」者，《釋論》云「再言善哉者，喜",
    "T34n1721_008:0559a21": "之至也」。「誠如所言」者，兩善哉述其言巧，誠如",
    "T34n1721_008:0559a22": "所言印其事實。但稱嘆有四句：或言巧而事",
    "T34n1721_008:0559a23": "不實，或事實而言不巧，或兩具，或雙無；今兩",
    "T34n1721_008:0559a24": "具也。「如來復有無量功德」者，第二、廣嘆佛德。",
    "T34n1721_008:0559a25": "就文為二：初、長行；次、偈頌。長行為二：初、略標",
    "T34n1721_008:0559a26": "佛德無盡；第二、廣釋佛德無窮。上明言巧事",
    "T34n1721_008:0559a27": "實者，蓋是一方之迹，未盡無方之化；無方之",
    "T34n1721_008:0559a28": "化，非迦葉之所能窮也。《淨名經》明佛三號，",
    "T34n1721_008:0559a29": "大千聲聞如阿難總持，以一劫壽不能受持，",
    "T34n1721_008:0559b01": "況無量號？號尚如是，況復功德？所以然者，法",
    "T34n1721_008:0559b02": "身即是實相，實相無邊故功德無邊，應身有",
    "T34n1721_008:0559b03": "眾生數等方便，即功德亦不可盡。「迦葉當知",
    "T34n1721_008:0559b04": "如來是諸法之王」下，第二、廣嘆佛德無窮。就",
    "T34n1721_008:0559b05": "文為二：初、法說明權實二智，次、譬說辨形聲",
    "T34n1721_008:0559b06": "益物。內有二智無幽不察，外有形聲益物平",
    "T34n1721_008:0559b07": "等無私，蓋窮聖德之淵府、盡如來之化功，故",
    "T34n1721_008:0559b08": "略舉斯二也。上〈信解品〉有十譬十恩，今如來",
    "T34n1721_008:0559b09": "對之即明八法八譬。言八法者：一者、諸法之",
    "T34n1721_008:0559b10": "王；二、所說不虛；三、說一切教；四、同表一理；五、",
    "T34n1721_008:0559b11": "歎佛有照理之智；六、歎佛有知機之能也；七、",
    "T34n1721_008:0559b12": "嘆佛善識教門；八、嘆佛應機說教也。「是諸法",
    "T34n1721_008:0559b13": "之王」者，上十譬十恩但明一方之化即未能",
    "T34n1721_008:0559b14": "自在，今明諸法之王即知化之無方。但於法",
    "T34n1721_008:0559b15": "自在凡有二種：一者、體法自在；二者、化用自",
    "T34n1721_008:0559b16": "在。具二自在，故名法王也。「若有所說皆不虛",
    "T34n1721_008:0559b17": "也」者，第二句，標所說不虛。既越其所嘆，似言",
    "T34n1721_008:0559b18": "過實，故今明言之實也。言實事多，略有三種：",
    "T34n1721_008:0559b19": "一者、如來常依二諦說法故不虛也。二者、能",
    "T34n1721_008:0559b20": "以巧智於一說三，說三之旨為詮一理，故於",
    "T34n1721_008:0559b21": "理不虛；又於物實益，故言不虛。三者、就無方",
    "T34n1721_008:0559b22": "釋之，如來實說亦實、虛說亦實，順說亦順、反",
    "T34n1721_008:0559b23": "說亦順，以皆能開道、皆能益物，故無不實，故",
    "T34n1721_008:0559b24": "無不順。故《涅槃》明四句：道說為道，非道說非",
    "T34n1721_008:0559b25": "道，道說非道，非道說道。以道心而說四句，四",
    "T34n1721_008:0559b26": "句皆道；非道心而說四句，四句皆非道。故《思",
    "T34n1721_008:0559b27": "益經》云「一切法正、一切法耶」。「於一切法以智",
    "T34n1721_008:0559b28": "方便而演說之」，第三，明說一切教。所以明說",
    "T34n1721_008:0559b29": "一切教者，上十譬十恩蓋是一方之教，辨教",
    "T34n1721_008:0559c01": "猶未盡，故今明說一切教，方乃窮也。「一切法」",
    "T34n1721_008:0559c02": "者，《智度論》云「為、無為攝一切法；又識所知法、",
    "T34n1721_008:0559c03": "智所知法亦攝一切法」，又云「五法藏攝一切",
    "T34n1721_008:0559c04": "法：三世、無為及不可說也」。不可說即是諸法",
    "T34n1721_008:0559c05": "實相，非有為、非無為，言忘慮絕。正量部云：第",
    "T34n1721_008:0559c06": "五不可說者，即是十四無記也。《地持論》云「四",
    "T34n1721_008:0559c07": "法攝一切法，謂世諦及世諦智、第一義諦、第",
    "T34n1721_008:0559c08": "一義諦智也」。「以智方便」者，上句明所說之教，",
    "T34n1721_008:0559c09": "今明能說之智。智謂波若，方便即漚和，此二",
    "T34n1721_008:0559c10": "是諸佛父母、化物要方，故明之也。今正以智",
    "T34n1721_008:0559c11": "為其體、方便為用，故以智方便說一切法也。",
    "T34n1721_008:0559c12": "「其所說法皆悉到於一切智地」者，第四，明教所",
    "T34n1721_008:0559c13": "表理。上明以智方便說一切教，即是其言巧",
    "T34n1721_008:0559c14": "妙，此句明教所表理，謂其義深遠，雖以智方",
    "T34n1721_008:0559c15": "便說一切法，大宗終歸一切智之正觀也。「如",
    "T34n1721_008:0559c16": "來觀知一切諸法之所歸趣」者，第五句，明佛知",
    "T34n1721_008:0559c17": "一切法終歸至極。此文釋上歸一切智地之",
    "T34n1721_008:0559c18": "言也。由如來善知理無異趣，驗向異說皆是",
    "T34n1721_008:0559c19": "到一切智之義也。「亦知眾生深心所行通達",
    "T34n1721_008:0559c20": "無礙」者，第六句，明善知根性也。既知理一而",
    "T34n1721_008:0559c21": "說有萬差者，以善達人根，隨其所宜故也。「又",
    "T34n1721_008:0559c22": "於諸法究盡明了」者，第七句，明善識法藥。對",
    "T34n1721_008:0559c23": "上達人根也。「示諸眾生一切智慧」者，第八句，",
    "T34n1721_008:0559c24": "應病授藥不差根也。「譬如三千大千」下，第二、",
    "T34n1721_008:0559c25": "譬說。前、開譬，次、合譬。今以三義釋此譬文：一、",
    "T34n1721_008:0559c26": "廣開有八譬，二、合八為四譬，三、合四成二譬。",
    "T34n1721_008:0559c27": "言八譬者：一、能生大地譬；二、所生草木譬；三、",
    "T34n1721_008:0559c28": "興雲譬；四、澍雨譬；五、受潤譬；六、增長譬；七、同",
    "T34n1721_008:0559c29": "一地一雨譬；八、草木差別譬。此之八譬即是",
    "T34n1721_008:0560a01": "次第，前有大地能生，次有草木所生，以有草",
    "T34n1721_008:0560a02": "木是故興雲，初既興雲次必澍雨，既有雲雨",
    "T34n1721_008:0560a03": "即草木受潤，初既受潤後即增長，雖有受潤",
    "T34n1721_008:0560a04": "增長然俱是一雨所潤一地所生，雖能生能",
    "T34n1721_008:0560a05": "潤是一而諸草木各有差別，故此八譬次第",
    "T34n1721_008:0560a06": "而來也。然要具八義譬義乃圓。今略合之，過",
    "T34n1721_008:0560a07": "去世佛教能生如地，所生五乘善根種子如",
    "T34n1721_008:0560a08": "草木，既有五乘種子感佛出世故如興雲，如",
    "T34n1721_008:0560a09": "來出世必說正法次明澍雨，眾生初稟佛教",
    "T34n1721_008:0560a10": "歡喜故名受潤，各蒙利益譬之增長，至理無",
    "T34n1721_008:0560a11": "二如一地一雨，於五乘得益不同如草木差",
    "T34n1721_008:0560a12": "別也。次、合八譬成四譬者：初一雙為能稟，次",
    "T34n1721_008:0560a13": "一雙為所稟，第三雙為正稟，第四雙辨同異。",
    "T34n1721_008:0560a14": "次、合四譬為二譬者：初六名稟澤譬，譬於昔",
    "T34n1721_008:0560a15": "教；後一雙論同異譬，譬於今教也。「三千大千",
    "T34n1721_008:0560a16": "世界」者，有人言：此譬五乘眾生所住處，下明",
    "T34n1721_008:0560a17": "草木喻能住五乘之眾生也。有人言：大地是",
    "T34n1721_008:0560a18": "能生，譬過去世習因，草木是所生，譬現在世",
    "T34n1721_008:0560a19": "習果也。今謂大地譬過去佛教，佛教無私能",
    "T34n1721_008:0560a20": "生眾生善根，譬同大地。故下文云「一地所生」，",
    "T34n1721_008:0560a21": "即其證也。所生五乘種子，譬同草木，但過去",
    "T34n1721_008:0560a22": "佛教廣被無邊，譬同三千大千世界，此對迦",
    "T34n1721_008:0560a23": "葉嘆佛一方之迹，今欲歎無方之化，故舉大",
    "T34n1721_008:0560a24": "千為譬也。「山川谿谷土地」者，上總嘆佛教能",
    "T34n1721_008:0560a25": "生，今別嘆五乘教為能生也。有人一一別配，",
    "T34n1721_008:0560a26": "義多不似，今宜略之。「所生卉木叢林」下，第二、",
    "T34n1721_008:0560a27": "明所生草木。前能生有兩：大千為總、山川為",
    "T34n1721_008:0560a28": "別。今所生亦二：一總、二別。「卉木叢林」，總明所",
    "T34n1721_008:0560a29": "生也。卉是百草之通名，木是眾樹之總稱，草",
    "T34n1721_008:0560b01": "聚為叢，木叢為林，此譬總明五乘眾生也。「及",
    "T34n1721_008:0560b02": "諸藥草」下，別明所生也。草有能治病者稱為",
    "T34n1721_008:0560b03": "藥草，所生別者眾多而偏題藥草者，猶其有",
    "T34n1721_008:0560b04": "愈病之功多所利益，即是偏嘆中根領解成",
    "T34n1721_008:0560b05": "於菩薩，上紹佛業、下利益眾生也。「種類若干",
    "T34n1721_008:0560b06": "名色各異」者，通釋草木差別義也。種謂種別，",
    "T34n1721_008:0560b07": "類謂品類，略明草類有三、木類有二，合譬可",
    "T34n1721_008:0560b08": "知。「名色各異」者，名以目體，色像外形，譬五乘",
    "T34n1721_008:0560b09": "眾生名字不同體相各異也。「密雲彌布」下，第",
    "T34n1721_008:0560b10": "三、明興雲譬。前明草木謂五乘種子，即是能",
    "T34n1721_008:0560b11": "感，要由感方得有應，故次諸佛出世，喻若興",
    "T34n1721_008:0560b12": "雲，即是應也。雲者喻佛身也。一、無心而應，譬",
    "T34n1721_008:0560b13": "之如雲，故《華嚴》明無心於彼此而能應一切；",
    "T34n1721_008:0560b14": "二、應身潤益，譬之如雲；三、能遮熱，總譬之如",
    "T34n1721_008:0560b15": "雲；四、應身為說本，如雲為雨本，譬之如雲。而",
    "T34n1721_008:0560b16": "稱「密雲」者，利益深重也。「彌布」者，廣益也。「遍覆",
    "T34n1721_008:0560b17": "三千大千世界」者，平等遍益也。如《華嚴》云「其",
    "T34n1721_008:0560b18": "身遍坐一切道場」，即是有緣同見義也。《涅槃》",
    "T34n1721_008:0560b19": "云「雲名龍氣，由龍有雲，由雲有雨，由法身垂",
    "T34n1721_008:0560b20": "應身，由應身而說法也」。「一時等澍其澤普洽」",
    "T34n1721_008:0560b21": "者，第四、明雨譬。法施無前後，故云一時。又云",
    "T34n1721_008:0560b22": "有感同聞。又如一時為說不偏故云等澍，遍",
    "T34n1721_008:0560b23": "益無邊義同普洽。「卉木叢林」下，第五、明受潤",
    "T34n1721_008:0560b24": "譬。初稟佛教信受歡喜名為受潤。就文為三：",
    "T34n1721_008:0560b25": "初、總明受潤。「及諸藥草」下，別明受潤。「根莖枝",
    "T34n1721_008:0560b26": "葉」譬信、戒、定、慧四法也。三草各有四法名上",
    "T34n1721_008:0560b27": "中下，隨上中下各有所受總結受潤。「一雲所",
    "T34n1721_008:0560b28": "雨」下，第六、明增長譬。亦有三句，初句、明能潤",
    "T34n1721_008:0560b29": "是一。「稱其種性」者，第二、明教稱緣也。「而得生",
    "T34n1721_008:0560c01": "長」者下，第三、正明生長。未生五乘善根者令",
    "T34n1721_008:0560c02": "生，已生五乘善根者令增長，各成五乘之因",
    "T34n1721_008:0560c03": "如華，各成五乘之果如實，後合譬中更有餘",
    "T34n1721_008:0560c04": "義，現下文也。「雖一地所生一雨所潤」者，第七、",
    "T34n1721_008:0560c05": "明能生是同譬也。「而諸草木各有差別」者，第",
    "T34n1721_008:0560c06": "八、明所生差別譬。前三譬論昔教已竟，昔教",
    "T34n1721_008:0560c07": "雖多不出三種：初雙、明能稟，次雙、明所稟，",
    "T34n1721_008:0560c08": "後雙、明正稟。今此兩譬論能生是同、所生有",
    "T34n1721_008:0560c09": "異，即是至理無二，於緣得益不同。所以論同",
    "T34n1721_008:0560c10": "異者，為欲破今昔二病、稱嘆二人。破今昔二",
    "T34n1721_008:0560c11": "病者，昔五乘人正執教異、不知理同，稟今一",
    "T34n1721_008:0560c12": "乘教人偏執理同、不知教異，為破此二人，故",
    "T34n1721_008:0560c13": "明理雖同不失教異，雖五乘教異而至理常",
    "T34n1721_008:0560c14": "同，是以文云「雖一地所生一雨所潤而諸草",
    "T34n1721_008:0560c15": "木各有差別」。又破二病者，昔五乘人不知於",
    "T34n1721_008:0560c16": "理未甞二，不知於緣未甞一，為破此病故說",
    "T34n1721_008:0560c17": "於地雨未甞異、草木未甞一。今稟一乘教人",
    "T34n1721_008:0560c18": "雖知至理未甞異，不知於緣未甞一，為破此",
    "T34n1721_008:0560c19": "病故說於地雨未甞異、草木未甞一也。稱嘆",
    "T34n1721_008:0560c20": "二人者，一、歎佛能知同異；二、歎迦葉能知同",
    "T34n1721_008:0560c21": "異。能知同者，謂理一也；能知異者，謂教異也。",
    "T34n1721_008:0560c22": "又能知同者，於理無異也；能知異者，於緣成",
    "T34n1721_008:0560c23": "異也。「迦葉！如來亦復如是」下，第二、合譬。但合",
    "T34n1721_008:0560c24": "七譬、不合大地譬，以大地是過去佛教，今正",
    "T34n1721_008:0560c25": "明現在法門，故略不合之也。就合七譬開為",
    "T34n1721_008:0560c26": "二章：初、合前五譬；次、合後同異雨譬。以前五",
    "T34n1721_008:0560c27": "譬明昔教、後二譬辨今教，故開兩段合之也。",
    "T34n1721_008:0560c28": "合初五譬又開為二：第一、正合五譬；次、舉譬",
    "T34n1721_008:0560c29": "帖之。就合前五譬轉勢明義與譬說不同，第",
    "T34n1721_008:0561a01": "一、合雲譬；二、合草木譬；三、合雨譬；四、合受潤",
    "T34n1721_008:0561a02": "譬；五、合增長譬。所以與譬本不同者，譬本欲",
    "T34n1721_008:0561a03": "明由感故應，故前明草木、後辨雲雨。今欲明",
    "T34n1721_008:0561a04": "前有如來出世唱於德號，故前合雲；眾生聞",
    "T34n1721_008:0561a05": "唱德號故來至佛所，故次合草木；眾生既來",
    "T34n1721_008:0561a06": "至佛所故如來便為說法，故次合雨譬；眾生",
    "T34n1721_008:0561a07": "聞法歡喜，故次合受潤譬；各蒙利益故次合",
    "T34n1721_008:0561a08": "增長譬。就初合雲又開為二：第一、正舉德號",
    "T34n1721_008:0561a09": "合雲；第二、勸物來聽受。就初合雲又開四別：",
    "T34n1721_008:0561a10": "第一、舉形合雲；第二、總舉聲合雲；第三、舉外",
    "T34n1721_008:0561a11": "號合雲；第四、舉內德合雲。謂形聲內外攝義",
    "T34n1721_008:0561a12": "略盡也。初、正舉形合雲；次、以譬帖之。「以大音",
    "T34n1721_008:0561a13": "聲」下，第二、總舉聲合雲，次亦以譬帖之。「而唱",
    "T34n1721_008:0561a14": "是言」下，第三、舉外號合雲。所以舉十號者，以",
    "T34n1721_008:0561a15": "號令天下令知是佛出世，異九十六師也。「未",
    "T34n1721_008:0561a16": "度者令度」下，第四、舉內德以合雲。內德之中",
    "T34n1721_008:0561a17": "前明四弘誓者，此述如來出世意也。如來所",
    "T34n1721_008:0561a18": "以出世者，良由昔有四弘誓，是故今明十號",
    "T34n1721_008:0561a19": "之人出現世也。故肇師云：「結僧那於始心，終",
    "T34n1721_008:0561a20": "大悲以赴難」，即此文意也。《瓔珞經》云「約四諦",
    "T34n1721_008:0561a21": "立四弘誓願」，未度苦海願令度之，故云未度",
    "T34n1721_008:0561a22": "者令度；眾生為集諦煩惱業縛願令解脫，故",
    "T34n1721_008:0561a23": "云未解者令解；未安道諦者令安；未得滅諦",
    "T34n1721_008:0561a24": "涅槃者願令得之。前二即是大悲願，後二即",
    "T34n1721_008:0561a25": "是大慈願也。「今世後世如實知之」者，上舉昔",
    "T34n1721_008:0561a26": "四願，此舉今四德。然德之與願並皆合雲，悉",
    "T34n1721_008:0561a27": "就今合以立名也。初德即是三達也。夫欲化",
    "T34n1721_008:0561a28": "物要須知其根性，眾生根性在三世中行，故",
    "T34n1721_008:0561a29": "前明三達也。「我是一切知者」即是一切智也。",
    "T34n1721_008:0561b01": "三達但知有為智，故次明一切智即具知一",
    "T34n1721_008:0561b02": "切法也。「一切見者」下，然二乘人又有一切智，",
    "T34n1721_008:0561b03": "如《大品．三慧品》說，而無五眼，故說一切見也。",
    "T34n1721_008:0561b04": "「知道者開道者說道者」，雖具上來功德，意欲",
    "T34n1721_008:0561b05": "物入道，故次說導師也。然道語通邪正，善惡",
    "T34n1721_008:0561b06": "在心曰知，開其邪正二路為開，曲示通塞為",
    "T34n1721_008:0561b07": "說也。「汝等天人」下，第二、勸物來聽受也。「爾時",
    "T34n1721_008:0561b08": "無數」下，第二、合草木譬，即受勸而來也。「如來",
    "T34n1721_008:0561b09": "于時」下，第三、合澍雨譬。「種種無量」下，第四、合",
    "T34n1721_008:0561b10": "受潤譬。正以初聞說法心生歡喜為受潤也。",
    "T34n1721_008:0561b11": "「決得善利」下，合第五、增長譬也。此句總合增",
    "T34n1721_008:0561b12": "長。「是諸眾生」下，別合增長，有二：前、約世間利",
    "T34n1721_008:0561b13": "合增長。「現世安穩」者，以聞法故現世障滅善",
    "T34n1721_008:0561b14": "生，故得安穩也。「後生善處」，明生報也。「以道受",
    "T34n1721_008:0561b15": "樂」，辨後報也。然此文通於生、後，且寄後報辨",
    "T34n1721_008:0561b16": "之。由聞正道故感樂報，所以言以道受樂。「亦",
    "T34n1721_008:0561b17": "得聞法」下，明得出世利以合增長，亦有三句：",
    "T34n1721_008:0561b18": "初是聞慧；「離諸障礙」下，明思慧也；「任力所能」",
    "T34n1721_008:0561b19": "下，明修慧也。「如彼大雲」下，第二、舉譬帖合。今",
    "T34n1721_008:0561b20": "初舉雲譬。「雨於一切」下，舉雨譬。「卉木叢林」下，",
    "T34n1721_008:0561b21": "舉草木譬。「如其種性」下，舉受潤譬。「各得生長」",
    "T34n1721_008:0561b22": "下，舉增長譬。皆帖合上也。「如來說法一相一",
    "T34n1721_008:0561b23": "味」下，合第二、同異譬。就文亦二：初、正合同異",
    "T34n1721_008:0561b24": "譬；二、明知不知。合同異譬即二：初、合一地一",
    "T34n1721_008:0561b25": "雨，謂合同譬；次、合而諸草木各有差別，謂合",
    "T34n1721_008:0561b26": "異譬。「一相一味」者，合上一地所生一雨所潤",
    "T34n1721_008:0561b27": "也。一相謂一實相，合一地也。一味謂一智味，",
    "T34n1721_008:0561b28": "合上一雨也。故下偈云「其雲所出一味之雨」",
    "T34n1721_008:0561b29": "也。「所謂解脫相」下，雙釋上一相一味也。免五",
    "T34n1721_008:0561c01": "住煩惱縛故名解脫相，離三界內外業故名離",
    "T34n1721_008:0561c02": "相，滅二生死苦果故名滅相，究竟至於一切",
    "T34n1721_008:0561c03": "種智釋上一味，離前三相故累無不盡，由離",
    "T34n1721_008:0561c04": "三相故照無不圓，照無不圓故非無，累無不",
    "T34n1721_008:0561c05": "盡故非有，即是中道之法也。「其有眾生」下，合",
    "T34n1721_008:0561c06": "上而諸草木各有差別譬也。「不自覺知」下，第",
    "T34n1721_008:0561c07": "二、明知不知。就文為二：初、明佛知同異眾生",
    "T34n1721_008:0561c08": "不知；二、歎迦葉能知同異，即是破二病、歎二",
    "T34n1721_008:0561c09": "人也。就初又二：第一，明眾生不知異、佛能知",
    "T34n1721_008:0561c10": "異；次，明佛能知同、眾生不知同也。初文為四：",
    "T34n1721_008:0561c11": "前、明眾生不知；二、明唯佛能知；三、結唯佛能",
    "T34n1721_008:0561c12": "知；四、結眾生不知。初言「不自覺知」者，蓋是不",
    "T34n1721_008:0561c13": "知理同、於緣成異，故言不知耳。然五乘眾生",
    "T34n1721_008:0561c14": "非不知五乘異也。「所以者何？唯有如來知」下，",
    "T34n1721_008:0561c15": "第二、明唯佛能知。而標所以者何者，舉佛能",
    "T34n1721_008:0561c16": "知釋成眾生不知也。此中明佛知四種法：初、",
    "T34n1721_008:0561c17": "知四法；次、知三法；次、知二法；次、知一法。知四",
    "T34n1721_008:0561c18": "法者，「種」謂種別也。三乘種類不同也。「相」者，相",
    "T34n1721_008:0561c19": "貌也。如慈悲是菩薩相，獨靜是緣覺相，從他",
    "T34n1721_008:0561c20": "聞法是聲聞相也。「體」者，三乘體也。道種慧是",
    "T34n1721_008:0561c21": "菩薩體，一切智是二乘體，如〈三慧品〉說也。「性」",
    "T34n1721_008:0561c22": "者，不改為義，昔三乘智體各住己分不互移",
    "T34n1721_008:0561c23": "改也。「念何事」下，第二、明知三慧。然三慧不同，",
    "T34n1721_008:0561c24": "或以三乘人為三慧，聲聞智淺如聞慧，緣覺",
    "T34n1721_008:0561c25": "智小深為思慧，菩薩盡理如修慧；亦得三乘",
    "T34n1721_008:0561c26": "各有三慧。文有三番：初、明三慧境；二、明三慧",
    "T34n1721_008:0561c27": "體；三、辨三慧因也。作意守境為念，即聞慧也，",
    "T34n1721_008:0561c28": "厝心思惟是思慧，深入是修慧。通稱事者，以",
    "T34n1721_008:0561c29": "境為事。依《毘曇》，三乘人同觀四諦境生三慧。",
    "T34n1721_008:0562a01": "《毘曇》聞慧但緣文，修慧但緣理，思慧或時緣",
    "T34n1721_008:0562a02": "文或時緣理；《成實》通觀一滅諦境；大乘同觀",
    "T34n1721_008:0562a03": "一實相境緣理。三慧位者，《毘曇》前三方便是",
    "T34n1721_008:0562a04": "聞思位，四善根是修慧位；《成實》四念處是聞",
    "T34n1721_008:0562a05": "思慧位，濡法以去是修慧位。「云何念」下，第二、",
    "T34n1721_008:0562a06": "明三慧體，謂能緣心不同也。「以何法念」下，第",
    "T34n1721_008:0562a07": "三、明三慧之因，方便不同宿習各異也。「以何",
    "T34n1721_008:0562a08": "法得何法」者，第三、明因果二法也。以何法謂",
    "T34n1721_008:0562a09": "因，得何法謂果也。「眾生住於種種之地」下，第",
    "T34n1721_008:0562a10": "四、明佛知一法，所謂地也。而言種種者，五乘",
    "T34n1721_008:0562a11": "地不同也。「唯有如來」下，第三、結唯佛能知也。",
    "T34n1721_008:0562a12": "「如彼草木」下，第四、結眾生不知也。「如來知是",
    "T34n1721_008:0562a13": "一相」下，第二，明佛知同、眾生不知同也。就文",
    "T34n1721_008:0562a14": "為二：一者、明佛能知；次、辨昔不說之意，即顯",
    "T34n1721_008:0562a15": "眾生不知。「究竟涅槃常寂滅相終歸於空」者，",
    "T34n1721_008:0562a16": "有人言：雖過去過塵沙、未來復倍上數，終入",
    "T34n1721_008:0562a17": "無餘灰斷涅槃，故云終歸於空，此釋〈壽量〉佛",
    "T34n1721_008:0562a18": "無常也。有人言：依覆相說常解釋者，明此常",
    "T34n1721_008:0562a19": "即空、無相、不可得，故言終歸於空也。有人言：",
    "T34n1721_008:0562a20": "空無二十五有，故名寂滅也。今明有二種：一",
    "T34n1721_008:0562a21": "者、凡聖終歸大涅槃，故云終歸於空。亦如肇",
    "T34n1721_008:0562a22": "師《涅槃無名論》云「視聽之所不暨，四空之所",
    "T34n1721_008:0562a23": "昏昧，九流於是乎交歸，群聖於此乎冥會」，則",
    "T34n1721_008:0562a24": "用此文意以作論也。二者、自昔已來開五乘",
    "T34n1721_008:0562a25": "教用，至於《法華》息用歸體，則無復五乘末；本",
    "T34n1721_008:0562a26": "對於五故明不五，既無有五亦非不五，即言",
    "T34n1721_008:0562a27": "辭寂滅，故稱為空。問：上明終歸一切種智，與",
    "T34n1721_008:0562a28": "今何異耶？答：通是一道清淨，隨義立名，或稱",
    "T34n1721_008:0562a29": "種智、或名涅槃、或名一乘、或名波若，故前明",
    "T34n1721_008:0562b01": "終歸種智，今云終歸涅槃。若以二文共相會",
    "T34n1721_008:0562b02": "者，前明終歸種智，謂三菩提果也；今云終歸",
    "T34n1721_008:0562b03": "涅槃，謂果果也。良由二乘智非究竟智，故終",
    "T34n1721_008:0562b04": "歸佛智，二乘涅槃非究竟，故終歸大涅槃也。",
    "T34n1721_008:0562b05": "上合大車亦取此二義合之，如前釋也。問：何",
    "T34n1721_008:0562b06": "故偏明二果？答：二義：一者、二乘有餘涅槃智",
    "T34n1721_008:0562b07": "非究竟智，故今明佛究竟智。二者、二乘無餘",
    "T34n1721_008:0562b08": "涅槃非究竟斷，故今明究竟斷，謂二死果永",
    "T34n1721_008:0562b09": "絕，超於五住流，故名滅度也。又上云究竟種",
    "T34n1721_008:0562b10": "智，謂無境不照，即波若；今無果不寂，謂解",
    "T34n1721_008:0562b11": "脫，而法身居內也。問：既言歸涅槃，何故言終",
    "T34n1721_008:0562b12": "歸於空？答：或名究竟空、或名大涅槃、或名諸",
    "T34n1721_008:0562b13": "佛道也。然《中論．破涅槃品》正破四種涅槃：一、",
    "T34n1721_008:0562b14": "破有是涅槃，二、破空是涅槃，三、破亦空亦有，",
    "T34n1721_008:0562b15": "四、破非空非有，而後結云「涅槃絕於四句、超",
    "T34n1721_008:0562b16": "於百非，不知何以名之，強名為空也」。「佛知是",
    "T34n1721_008:0562b17": "以」下，第二，明佛雖知理一，為物未堪昔不即",
    "T34n1721_008:0562b18": "說。此即顯眾生不知同也。問：上句云佛知涅",
    "T34n1721_008:0562b19": "槃，今亦佛知眾生心不堪故不說涅槃，何故",
    "T34n1721_008:0562b20": "言昔不說種智？答：二義：一者、欲顯大涅槃即",
    "T34n1721_008:0562b21": "是種智，異二乘灰斷無為。二者、若言昔不說",
    "T34n1721_008:0562b22": "涅槃，於義不便，昔亦說三乘同入無餘故也。",
    "T34n1721_008:0562b23": "即以此文責光宅等師，若終歸於空既是灰",
    "T34n1721_008:0562b24": "斷涅槃，既言佛知涅槃，何得云昔不說灰斷",
    "T34n1721_008:0562b25": "涅槃耶？「汝等迦葉」下，第二、歎迦葉能知同異。",
    "T34n1721_008:0562b26": "今昔兩緣各有偏執不知同異，而迦葉能知，",
    "T34n1721_008:0562b27": "故名希有也。就文為二：初、正嘆；「所以者何」下，",
    "T34n1721_008:0562b28": "釋嘆。然應具嘆迦葉能知同異，但偏對昔病",
    "T34n1721_008:0562b29": "不知異是方便，故今偏歎迦葉於不知異人",
    "T34n1721_008:0562c01": "中為希有也。此文亦得具歎同異，「能知如來",
    "T34n1721_008:0562c02": "隨宜說法」歎知異也；「能信能受」歎知同也。就",
    "T34n1721_008:0562c03": "偈凡有五十四行半，分為二：初四行，頌第一",
    "T34n1721_008:0562c04": "法說明權實二智；次有五十行半偈，頌第二",
    "T34n1721_008:0562c05": "譬說明形聲益物。上法說有八門，今轉勢說",
    "T34n1721_008:0562c06": "法，序歎佛出世大意，明今昔有默、說不同。開",
    "T34n1721_008:0562c07": "為四章：第一偈，歎佛昔隨機權說；第二偈，明",
    "T34n1721_008:0562c08": "如來昔日不說實法；第三，釋佛昔不說實意；",
    "T34n1721_008:0562c09": "第四，釋昔權說之意也。「破有法王」者，有人言：",
    "T34n1721_008:0562c10": "破二十五有名為破有，如《涅槃》明得二十五",
    "T34n1721_008:0562c11": "三昧、破二十五有。如來自破二十五有，出生",
    "T34n1721_008:0562c12": "死外、居法王之位；今出世亦為物破二十五",
    "T34n1721_008:0562c13": "有。又言破有者，眾生多滯於有，故以空藥破",
    "T34n1721_008:0562c14": "之。如《中論》云「大聖說空法為離諸見故」。然此",
    "T34n1721_008:0562c15": "二意皆是偏用之文。今言破有者。破一切有",
    "T34n1721_008:0562c16": "所得也。本謂有生死，故為說三乘；復言有三",
    "T34n1721_008:0562c17": "破三說一，遂封於一，說言非三非一中道之",
    "T34n1721_008:0562c18": "法；復言有此兩非之中終不免有，今破此有",
    "T34n1721_008:0562c19": "見故言破有。「如來尊重」下，第二、明昔不說實。",
    "T34n1721_008:0562c20": "上半明不說之人，下半明不說之事。超凡聖",
    "T34n1721_008:0562c21": "之表故稱為尊，德不可稱故名為重，此歎人",
    "T34n1721_008:0562c22": "也。「智慧深遠」者，竪不見其底為深，橫不惻其",
    "T34n1721_008:0562c23": "邊名遠，此歎佛內智也。「久默斯要」者，斯要即",
    "T34n1721_008:0562c24": "是平等大慧，內證斯法故稱為默。「不務速說」",
    "T34n1721_008:0562c25": "者，昔不怱務而即說也。又言務者事務，佛昔",
    "T34n1721_008:0562c26": "不得以大乘事務速為人說也。「有智若聞」下，",
    "T34n1721_008:0562c27": "第三、釋佛昔不說之意。夫論不說，其旨有二：",
    "T34n1721_008:0562c28": "一者、至道無言言即乖道，是故不說。故肇師",
    "T34n1721_008:0562c29": "云：「釋迦掩室於摩竭，淨名杜口於毘耶，豈曰",
    "T34n1721_008:0563a01": "無辨，辨所不能言也」。二者、如今文所明，恐根",
    "T34n1721_008:0563a02": "情未堪即生疑謗，故不說也。「是故迦葉」下，第",
    "T34n1721_008:0563a03": "四、釋昔權說意也。「令得正見」者，正見即正觀，",
    "T34n1721_008:0563a04": "正觀甚難周正，三世諸佛種種因緣令人得",
    "T34n1721_008:0563a05": "之。「迦葉當知」下，頌第二、八譬，此文不依譬本",
    "T34n1721_008:0563a06": "次第頌之，亦不依合譬前後頌之，但轉勢說",
    "T34n1721_008:0563a07": "法更示一法門。第一、頌雲譬；第二、頌兩譬；第",
    "T34n1721_008:0563a08": "三、頌大地譬；第四、頌草木譬；第五、頌受潤譬；",
    "T34n1721_008:0563a09": "第六、頌增長譬，第七第八同異兩譬合而頌",
    "T34n1721_008:0563a10": "之。要前興雲然後澍雨，故前明雲雨。雲雨是",
    "T34n1721_008:0563a11": "能潤，大地草木是所潤，故前明雲雨次明大",
    "T34n1721_008:0563a12": "地草木。大地草木稟於雲雨，故次明受潤。受",
    "T34n1721_008:0563a13": "潤故增長，能稟所稟有同有異，故次論之。前",
    "T34n1721_008:0563a14": "有如來出世故初明興雲，以出世故說法譬",
    "T34n1721_008:0563a15": "如澍雨。眾生所以感佛形聲者，由過去佛教",
    "T34n1721_008:0563a16": "生於善根，故明大地之與草木。既有宿習善",
    "T34n1721_008:0563a17": "根，初聞說教歡喜譬如受潤，稟教利益故增",
    "T34n1721_008:0563a18": "長。至理無二，隨緣差別，故次明同異。雲譬中，",
    "T34n1721_008:0563a19": "上長行略，今偈即廣。凡有十種歎之：一者、大",
    "T34n1721_008:0563a20": "雲，謂簡小歎，如輪王出世十善化物，乃至梵",
    "T34n1721_008:0563a21": "天說出欲論，皆是小益故名小雲，乃至二乘",
    "T34n1721_008:0563a22": "菩薩不能普利皆名小雲也。「遍覆一切」下，第",
    "T34n1721_008:0563a23": "二、平等歎。《智度論》云「摩醯首羅天、韋紐天、鳩",
    "T34n1721_008:0563a24": "摩羅伽天若愛眾生，即令所願皆得，若惡之",
    "T34n1721_008:0563a25": "即使七世皆滅」，故非平等遍益。《華嚴》明大龍",
    "T34n1721_008:0563a26": "王興雲，從四天下乃至六天皆悉遍覆，隨所",
    "T34n1721_008:0563a27": "見而興雲，隨所樂而注雨。如來說法亦爾，於",
    "T34n1721_008:0563a28": "四生六道隨所見而示現形，隨所聞而說法，",
    "T34n1721_008:0563a29": "等觀一切猶如赤子，故截手不戚、捧足不欣，",
    "T34n1721_008:0563b01": "善惡自彼、慈覆不二，故名遍覆一切也。「惠雲」",
    "T34n1721_008:0563b02": "下，第三、惠利歎。有雲興而無益，今是有益之",
    "T34n1721_008:0563b03": "雲，故名惠雲。如來亦爾，示形說法必能益緣",
    "T34n1721_008:0563b04": "也。「含潤」下，第四、作含德歎。自有焊雲不能注",
    "T34n1721_008:0563b05": "雨，今是有潤之雲，故云含潤。如來之身大慈",
    "T34n1721_008:0563b06": "所勳，是故垂應必能益物。「電光晃燿」下，第五、",
    "T34n1721_008:0563b07": "放光歎。《華嚴》云「如大龍王，從四天下至六天",
    "T34n1721_008:0563b08": "宮，隨所應見出種種色光，或閻浮檀金色乃",
    "T34n1721_008:0563b09": "至七寶色等」。如來亦爾，將說法時隨所應見",
    "T34n1721_008:0563b10": "出種種光。「雷聲遠震」下，第六、遠聞歎。《華嚴》云",
    "T34n1721_008:0563b11": "「如大龍王，從四天下至六天宮，隨所應聞出種",
    "T34n1721_008:0563b12": "種聲，或天音或樂音乃至人中即聞雷聲」。今",
    "T34n1721_008:0563b13": "取雷聲為喻者，能生眾生五乘善根，能覺悟",
    "T34n1721_008:0563b14": "無明昏蟄。《華嚴》又云「通明無畏以為電光」，震",
    "T34n1721_008:0563b15": "實義雷也。「令眾悅豫」者，第七稱緣歎。《華嚴》云",
    "T34n1721_008:0563b16": "「隨所見而興雲，隨所聞而震雷，故無不喜」。佛",
    "T34n1721_008:0563b17": "形聲亦爾。「日光掩弊」下，第八、破邪歎。雲未興",
    "T34n1721_008:0563b18": "時日有千光，以興雲故日光隱弊。佛未出世",
    "T34n1721_008:0563b19": "有九十六種邪智光明，佛既出世皆隱弊也。",
    "T34n1721_008:0563b20": "「地上清涼」者，第九、生善歎。由日光故眾生熱",
    "T34n1721_008:0563b21": "惱，由邪教故有邪見熱惱。佛出世破邪見，即",
    "T34n1721_008:0563b22": "眾生心地無邪見熱惱，得正見清涼。「靉靆垂",
    "T34n1721_008:0563b23": "布如可承攬」下，第十、不思議嘆。「靉」者，靉晦也。",
    "T34n1721_008:0563b24": "「靆」者，重累色也。大慈深厚，所現之身猶如靉",
    "T34n1721_008:0563b25": "靆。府就於物為垂，隨所見而普示形故稱為",
    "T34n1721_008:0563b26": "布。「如可承攬」者，遙觀彼雲可言傍攬及以下",
    "T34n1721_008:0563b27": "承，如來府順於物如可承攬，不同眾生故不",
    "T34n1721_008:0563b28": "可捉持，即是不思議也。「其雨普等」下，第二、頌",
    "T34n1721_008:0563b29": "雨譬。遍益為普，無私稱等。「四方俱下」者，從四",
    "T34n1721_008:0563c01": "無量心出普益四生也。「流注無量」者，智慧辨",
    "T34n1721_008:0563c02": "才無滯必徹通。「山川嶮谷」下，第三、頌大地譬。",
    "T34n1721_008:0563c03": "「所生卉木」下，頌第四、草木譬。「雨之所潤」下，頌",
    "T34n1721_008:0563c04": "第五、受潤譬。無善眾生令其生善，如乾地普",
    "T34n1721_008:0563c05": "洽；有善根者令其增長，如藥木等並茂。「一切",
    "T34n1721_008:0563c06": "諸樹」下，頌第六、增長譬。「如其體相」下，合頌第",
    "T34n1721_008:0563c07": "七第八同異譬。「佛亦如是」下，頌第二、合譬。釋",
    "T34n1721_008:0563c08": "合譬者不同，今宜開為二：第一、正合譬；第二、",
    "T34n1721_008:0563c09": "末後兩行重開示權實。就初合譬與上長行",
    "T34n1721_008:0563c10": "不同，上長行開為二：初、合前五譬；次、合同異",
    "T34n1721_008:0563c11": "譬。合前五譬中，初合雲、次合草木、次合雨、次",
    "T34n1721_008:0563c12": "合受潤、次合增長。今轉勢說法，正合四譬兼",
    "T34n1721_008:0563c13": "合餘四。正合四譬者：一、合雲；二、合雨；三、合受",
    "T34n1721_008:0563c14": "潤；四、合增長。雲、雨是能應之形聲也，受潤、增",
    "T34n1721_008:0563c15": "長是所感之利益。四義既要故正合之，餘四",
    "T34n1721_008:0563c16": "兼合，至文當出。上長行合雲為二：初、正合；次、",
    "T34n1721_008:0563c17": "勸眾來聽。今還頌此二也。上合雲有四：初、舉",
    "T34n1721_008:0563c18": "佛形合雲；二、舉佛聲合雲；三、舉號合雲；四、舉",
    "T34n1721_008:0563c19": "德合雲。今具頌之。初一偈，頌第一；次一偈，頌",
    "T34n1721_008:0563c20": "第二；次一行半，頌第三；「出于世間」下兩偈，頌",
    "T34n1721_008:0563c21": "第四、舉德合雲。上長行舉五種德以合雲，今",
    "T34n1721_008:0563c22": "但明二：五句，舉大悲德合雲；三句，舉大慈德",
    "T34n1721_008:0563c23": "合雲。大悲拔苦如雲能遮離於熱惱，大慈與",
    "T34n1721_008:0563c24": "樂如雲能潤也。「安穩樂」者，現世樂也；「世間樂」",
    "T34n1721_008:0563c25": "者，後世樂也；「涅槃樂」者，出世樂也。又世間樂",
    "T34n1721_008:0563c26": "者，生報樂也；涅槃樂者，後報樂也。《注》解云「安",
    "T34n1721_008:0563c27": "穩樂者，二乘樂也。世間樂者，人天樂也。涅槃",
    "T34n1721_008:0563c28": "樂者，大乘樂也」。「諸天人眾」下兩偈，頌長行第",
    "T34n1721_008:0563c29": "二、勸眾聽受。初偈，正勸眾來聽；第二偈，釋勸",
    "T34n1721_008:0564a01": "聽意。上半簡異邪師，即上歎於佛；次半明下",
    "T34n1721_008:0564a02": "益眾生。「為大眾說」下，第二，八偈，頌合兩譬。就",
    "T34n1721_008:0564a03": "合兩譬又開三章：初、借雨一味義以合譬；次、",
    "T34n1721_008:0564a04": "借雨平等義以合譬；三、借雨無懈惓義以合",
    "T34n1721_008:0564a05": "譬。所以但明此三義者，初章明所說為一理；",
    "T34n1721_008:0564a06": "次章教心平等，等為五乘人令同歸一理；第",
    "T34n1721_008:0564a07": "三嘆佛為物說法無有懈惓。三章各二。初章",
    "T34n1721_008:0564a08": "二者：前偈，明所說之法無二，如雨一味，此即",
    "T34n1721_008:0564a09": "兼合上一相一味之言。第二，一偈，明所說之",
    "T34n1721_008:0564a10": "法無二，能演之音亦一也。「常為大乘而作因",
    "T34n1721_008:0564a11": "緣」者，昔雖說五乘之味，此是為大乘作因緣",
    "T34n1721_008:0564a12": "耳。「我觀一切」下，第二，二偈半，借雨平等義以",
    "T34n1721_008:0564a13": "合譬。亦開為二：初一偈，歎佛心平等；第二一",
    "T34n1721_008:0564a14": "偈半，歎佛說平等。「常演說法」下，第三，三行半，",
    "T34n1721_008:0564a15": "借雨無惓義以合譬。就文亦二：初一行半，明",
    "T34n1721_008:0564a16": "能化之人說法無惓。「貴賤上下」下二偈，舉所",
    "T34n1721_008:0564a17": "化之人顯成能化等說無惓，此即兼合草木",
    "T34n1721_008:0564a18": "義也。「一切眾生」下，第三，十一行偈，合受潤譬。",
    "T34n1721_008:0564a19": "就文為三：初，八偈，正合受潤；第二，一偈半，明",
    "T34n1721_008:0564a20": "理同隨緣益異；第三，一行半偈，稱歎於佛。就",
    "T34n1721_008:0564a21": "初又二：前一行，總明受潤；次七行，別合三草",
    "T34n1721_008:0564a22": "二木受潤不同。三草二木既是《法華》名教，今",
    "T34n1721_008:0564a23": "略序之。三草者，下中上三品草也。二木者，大",
    "T34n1721_008:0564a24": "小兩樹也。此是無階級階級，故開諸位不同，",
    "T34n1721_008:0564a25": "不如有所得人一向定作淺深之解。所以然",
    "T34n1721_008:0564a26": "者，經中階級之說無定，或說初發心時便成",
    "T34n1721_008:0564a27": "正覺，或說久劫行行方證菩提，或勸起道意",
    "T34n1721_008:0564a28": "令住不退轉，或說實無發心亦無退者，皆是",
    "T34n1721_008:0564a29": "善巧化物，不可定相執之也。今示一方淺深，",
    "T34n1721_008:0564b01": "故說三草二木。人天是世間乘名為小草，聲",
    "T34n1721_008:0564b02": "聞緣覺是出世間乘名為中草，地前四十心",
    "T34n1721_008:0564b03": "既是大乘名為上草。若據無生忍而判義者，",
    "T34n1721_008:0564b04": "初地始得淺無生忍名為小樹，七地深入無",
    "T34n1721_008:0564b05": "生忍名為大樹。故《智度論》釋無生有二位：一",
    "T34n1721_008:0564b06": "者初地，二者七地。所以開二位者，若就二忍",
    "T34n1721_008:0564b07": "明義，地前凡位名為順忍，初地已上既是聖",
    "T34n1721_008:0564b08": "位名為無生忍。若五忍明義，地前名伏忍，初",
    "T34n1721_008:0564b09": "三地為信忍，次三地為順忍，次三地為無生",
    "T34n1721_008:0564b10": "忍。若依《瓔珞經》，後三地名寂滅忍，謂第十地、",
    "T34n1721_008:0564b11": "等覺、妙覺三地也。若依《仁王經》，但後二地，謂",
    "T34n1721_008:0564b12": "法雲地、佛地也。第七地既是無生之始故名",
    "T34n1721_008:0564b13": "無生忍。若以功用、無功用分二位者，初地至",
    "T34n1721_008:0564b14": "七地名功用位謂小樹也，八地至等覺地是",
    "T34n1721_008:0564b15": "無功用道名為大樹。經論不同，具有二義，依",
    "T34n1721_008:0564b16": "此經判位，三草二木總分三位，人天為下品，",
    "T34n1721_008:0564b17": "二乘為中品，菩薩為上品；就菩薩中自開三",
    "T34n1721_008:0564b18": "品，地前四十心為下品，登地已上亦開二品。",
    "T34n1721_008:0564b19": "若爾者，二乘之人既稱中草不及上草，即知",
    "T34n1721_008:0564b20": "是十信前人也。成論師不應言羅漢與六地",
    "T34n1721_008:0564b21": "齊功。又〈譬喻品〉云「聲聞之人以信力故得入",
    "T34n1721_008:0564b22": "一乘」，即知未迴小入大在十信前也。問：三草",
    "T34n1721_008:0564b23": "二木與五乘義何異？答：二科互有開合不同，",
    "T34n1721_008:0564b24": "五乘即開淺合深，三草二木即開深合淺。開",
    "T34n1721_008:0564b25": "淺合深者，開小草為天人兩乘，開中草為聲",
    "T34n1721_008:0564b26": "聞緣覺二也。合深者，總合大乘因果悉入佛",
    "T34n1721_008:0564b27": "乘也。問：何故爾耶？答：五乘之教並以果義標",
    "T34n1721_008:0564b28": "乘，故〈譬喻品〉云「三車在門外」，即以三果為三",
    "T34n1721_008:0564b29": "乘，菩薩為求佛果故還屬佛乘攝也。人天樂",
    "T34n1721_008:0564c01": "果名之為乘，為求人天樂果故修人天兩行，",
    "T34n1721_008:0564c02": "故以果標乘，為欲引物令修因趣果，所以五",
    "T34n1721_008:0564c03": "乘明義，開淺合深也。三草二木開深合淺者，",
    "T34n1721_008:0564c04": "合前四乘為小中二草，以人天為小草，以二",
    "T34n1721_008:0564c05": "乘為中草。開深者，開大乘為三品，即上草及",
    "T34n1721_008:0564c06": "二木也。所以爾者，為扶此經讚揚大乘教菩",
    "T34n1721_008:0564c07": "薩法，明人天猶在三界火宅、二乘未度五百",
    "T34n1721_008:0564c08": "由旬，是故合淺而開深也。又五乘明義即有",
    "T34n1721_008:0564c09": "佛果之乘，三草二木但取因乘不明佛果。所",
    "T34n1721_008:0564c10": "以然者，五乘為欲將五果以引物，故說佛果",
    "T34n1721_008:0564c11": "為乘；今明三草二木受潤增長之義，故但說",
    "T34n1721_008:0564c12": "因也。又昔教明開義，故開世間為人天二乘，",
    "T34n1721_008:0564c13": "開出世為三乘，故成五乘；今欲顯合義，故合",
    "T34n1721_008:0564c14": "世間為一，合二乘為一，故合彼四乘歸於一",
    "T34n1721_008:0564c15": "乘。但一乘中自開三位：一者、地前四十心為",
    "T34n1721_008:0564c16": "上草；二者、初地已上為小樹；三者、八地已去",
    "T34n1721_008:0564c17": "為大樹也。問：此與《勝鬘經》四種重擔有何異",
    "T34n1721_008:0564c18": "耶？答：彼經明由大地故有四種重擔，由攝",
    "T34n1721_008:0564c19": "受正法故有四乘：合天人為一，開二乘為二，",
    "T34n1721_008:0564c20": "合大乘因果為一也。與《智度論》五種善其義",
    "T34n1721_008:0564c21": "不同，不須會也。第二、別明三草二木。即為五",
    "T34n1721_008:0564c22": "段：初一行，明小草；次二行，明中草；次一行，明",
    "T34n1721_008:0564c23": "上草；次一行半，明小樹；後一行半，明大樹也。",
    "T34n1721_008:0564c24": "「佛平等說」下一行半，第二、明理一而隨眾生得",
    "T34n1721_008:0564c25": "益有異，即兼合上第七第八同異譬也。問：何",
    "T34n1721_008:0564c26": "故合受潤即合同異譬耶？答：上合雲雨明同",
    "T34n1721_008:0564c27": "義，故云「其法一味解脫涅槃」；次合受潤明三",
    "T34n1721_008:0564c28": "草二木差別異，今欲論其同異義也。明理唯",
    "T34n1721_008:0564c29": "有一，隨五種人故有五種異也。「佛以此喻」下",
    "T34n1721_008:0565a01": "一行半，第三、歎佛智慧也。「如海一渧」者，上〈信",
    "T34n1721_008:0565a02": "解品〉十譬十恩稱歎於佛德，時眾謂如來之",
    "T34n1721_008:0565a03": "德盡在四大聲聞言下，故品初明八法八譬",
    "T34n1721_008:0565a04": "顯如來復有無量功德，時眾便謂歎佛德已",
    "T34n1721_008:0565a05": "盡，是故今明雖設此譬於佛智慧如海一渧",
    "T34n1721_008:0565a06": "也。「我雨法雨」下，第四，十一行半，合增長喻。就",
    "T34n1721_008:0565a07": "文亦三：初八行半，合增長喻；次一行半，明理",
    "T34n1721_008:0565a08": "一隨人得益不同；第三一行半，稱歎諸佛。前",
    "T34n1721_008:0565a09": "受潤有三章，增長亦有三，以此科經於文極",
    "T34n1721_008:0565a10": "便；舊說異此，宜應改之。就初八行半又開為",
    "T34n1721_008:0565a11": "二：初三行半，總合增長；次五行，別合增長。就",
    "T34n1721_008:0565a12": "初又三：初一行，法說；次一行，舉譬；後一行半，",
    "T34n1721_008:0565a13": "合譬。「聲聞緣覺」下，第二，五行，別合。就文亦",
    "T34n1721_008:0565a14": "三：初一行半，合中草增長；次一行半，合小樹",
    "T34n1721_008:0565a15": "增長；後二行，合大樹增長。故總合有三，別合",
    "T34n1721_008:0565a16": "亦三也。問：何故不合小草與大草耶？答：前受",
    "T34n1721_008:0565a17": "潤中已具合之，故今略彼二草。問：等是略者，",
    "T34n1721_008:0565a18": "何故合中草耶？答：中草是小乘二聖，二木是",
    "T34n1721_008:0565a19": "大乘二聖，同是聖位增長義顯，是故合之。小",
    "T34n1721_008:0565a20": "草是小乘中之凡，上草是大乘中之凡，既同",
    "T34n1721_008:0565a21": "是凡，增長義不顯，故略不合也。又一義，前之",
    "T34n1721_008:0565a22": "二凡入總合中攝之，是以文云「令諸世間普",
    "T34n1721_008:0565a23": "得具足」，世間即二凡也。但凡義增長不顯，故",
    "T34n1721_008:0565a24": "入總合中；增長意在聖果，所以別合。問：受潤",
    "T34n1721_008:0565a25": "亦明三草二木，增長亦明三草二木，有何異",
    "T34n1721_008:0565a26": "耶？答：受潤據草木之因，增長明草木之果，但",
    "T34n1721_008:0565a27": "就因明受潤不顯，故前文寄果明之。問：合大",
    "T34n1721_008:0565a28": "樹中云「聞諸法空心大歡喜」，是何空耶？答：即",
    "T34n1721_008:0565a29": "上「究竟涅槃常寂滅相終歸於空」，蓋是明大",
    "T34n1721_008:0565b01": "涅槃果位之法，故大樹因人聞之歡喜也。《智",
    "T34n1721_008:0565b02": "度論》云「譬如震雷，小鳥聞皆怖，孔雀大鳥聞",
    "T34n1721_008:0565b03": "之舞踊」也。畢竟空法亦復如是，小人聞之驚",
    "T34n1721_008:0565b04": "疑怖畏，大士聽受歡喜踊躍也。若言終歸於",
    "T34n1721_008:0565b05": "空是灰身滅智空，八地已上菩薩豈生歡喜",
    "T34n1721_008:0565b06": "也。「如是迦葉」下，第二，一行半，明理唯是一隨",
    "T34n1721_008:0565b07": "緣得益為異，兼合上同異譬也。故同異譬受",
    "T34n1721_008:0565b08": "潤增長二章兼合之，蓋是轉勢之意，不應一",
    "T34n1721_008:0565b09": "一依長行也。「迦葉當知」下，第三，一行半，稱歎",
    "T34n1721_008:0565b10": "諸佛。前就不可盡歎，今就諸佛同有善巧歎。",
    "T34n1721_008:0565b11": "「今為汝等」下，大段第二，結示權實。初偈開權，",
    "T34n1721_008:0565b12": "次偈顯實。「汝等所行是菩薩道」者，昔說大因",
    "T34n1721_008:0565b13": "為小果，今指小果為大因，故二乘之果是菩",
    "T34n1721_008:0565b14": "薩道。《法華論》明無上義有十種：一者、示現種",
    "T34n1721_008:0565b15": "子無上，故說雲雨譬喻。「汝等所行是菩薩道」",
    "T34n1721_008:0565b16": "者，謂發菩提心退已還發，前所修行善根不",
    "T34n1721_008:0565b17": "滅，同後得果故，此意明本菩提心不滅，故此",
    "T34n1721_008:0565b18": "善根即無上種子，由此種子故今聞《法華》，即",
    "T34n1721_008:0565b19": "是雲雨後得成佛。問：若爾，決定聲聞善根應",
    "T34n1721_008:0565b20": "非菩薩道耶？答：決定之人即是守教封執小",
    "T34n1721_008:0565b21": "果，即被破不會；若轉悟者即會而不破也。",
    "T34n1721_008:0565b22": "6 授記品授記品第六",
    "T34n1721_008:0565b23": "授記既是《法華》要義亦是眾經大宗，今略釋",
    "T34n1721_008:0565b24": "之宜開七門：一、來意門；二、釋名門；三、能受人",
    "T34n1721_008:0565b25": "門；四、所授人門；五、階位門；六、料簡門；七、同異",
    "T34n1721_008:0565b26": "門。初來意門者，為中根說法凡有四門：初、譬",
    "T34n1721_008:0565b27": "說；次、領解；三、述成；四、授記。今即第四也。以領",
    "T34n1721_008:0565b28": "解十譬十恩於前，以八法八譬述成於後，其",
    "T34n1721_008:0565b29": "心安泰即當果可記，所以如來為其授記也。",
    "T34n1721_008:0565c01": "依《法華論》意者，自上三品破凡夫、二乘、菩薩",
    "T34n1721_008:0565c02": "三病，即悟非凡非聖、非大非小，得無依正觀",
    "T34n1721_008:0565c03": "行，與佛相應故授以佛記也。若望今昔二病",
    "T34n1721_008:0565c04": "除者，昔執異不知同，今即執同不知異；若了",
    "T34n1721_008:0565c05": "前同異譬意，即今昔病得除，便悟至道未曾",
    "T34n1721_008:0565c06": "同異，善巧方便同異適緣，以悟未曾同異即",
    "T34n1721_008:0565c07": "生於實慧，了隨緣同異即生方便慧，具足二",
    "T34n1721_008:0565c08": "慧即佛道可成。故《淨名經》云「智度菩薩母、方",
    "T34n1721_008:0565c09": "便為父」，父母具足則當成法身，故與授佛記",
    "T34n1721_008:0565c10": "也。若接品末生者，上品末開方便門、示真實",
    "T34n1721_008:0565c11": "相，諸聲聞眾皆非滅度，謂開方便門；汝等所",
    "T34n1721_008:0565c12": "行是菩薩道，謂示真實相。昔不悟大因為小",
    "T34n1721_008:0565c13": "果，故執小果而迷大因；今悟小果是大因，故",
    "T34n1721_008:0565c14": "便有大因，有大因必得大果，故授以佛記也。",
    "T34n1721_008:0565c15": "二、釋名門者，「授」者云與也。「記」者云決也，亦云",
    "T34n1721_008:0565c16": "莂也。所言決者，於九道內分決此人必當成",
    "T34n1721_008:0565c17": "佛，故云決也。莂義亦然。懸說未來事以授前",
    "T34n1721_008:0565c18": "人，故名授記，前人領受故云受記。又汎論記",
    "T34n1721_008:0565c19": "無記有三：一、就三性門論記無記，若有善惡",
    "T34n1721_008:0565c20": "可記故名為記，無善惡可記故名無記。二、善",
    "T34n1721_008:0565c21": "惡能感苦樂果，有苦樂果可記名為記，無",
    "T34n1721_008:0565c22": "記不能感苦樂果，無果可記故名無記。三者、",
    "T34n1721_008:0565c23": "有物可記故名有記，無物可記故名無記，如",
    "T34n1721_008:0565c24": "《華嚴》以十四難為無記門也。即是無物可記",
    "T34n1721_008:0565c25": "故名無記也，如石女無兒可記也；而與此相",
    "T34n1721_008:0565c26": "違故名有記。今云修佛因得佛果，即是有果",
    "T34n1721_008:0565c27": "可記故名為記，聖記示人稱為授記也。又釋",
    "T34n1721_008:0565c28": "記者言錄，示果有可記錄也。十二部經中有",
    "T34n1721_008:0565c29": "《授記經》者，以因果事大物多惑之，宜別開一",
    "T34n1721_008:0566a01": "部。第三能授記人門者，此經授記人有二：一",
    "T34n1721_008:0566a02": "者、佛授記；二、常不輕菩薩授記。此二不同者，",
    "T34n1721_008:0566a03": "佛具授通、別兩記。言別記者，如來具三達智，",
    "T34n1721_008:0566a04": "知此人未來成佛久近，故與其劫數之記，如",
    "T34n1721_008:0566a05": "授三根人記等，故名別記。言通記者，如〈法師",
    "T34n1721_008:0566a06": "品〉云「聞《法華經》一念隨喜皆與授記」，而不說",
    "T34n1721_008:0566a07": "其劫數久近，以去佛道長遠義故但與通記。",
    "T34n1721_008:0566a08": "常不輕菩薩迹居因位、三達未圓，故但得與",
    "T34n1721_008:0566a09": "通記不得授別記也。第四、所授記人門者，汎",
    "T34n1721_008:0566a10": "論得記人自有三種：一者、凡夫；二者、二乘；三",
    "T34n1721_008:0566a11": "者、菩薩。今此經備與三種人記，以此三人皆",
    "T34n1721_008:0566a12": "有佛性必當成佛，故並得記之。依《法華論》釋",
    "T34n1721_008:0566a13": "授聲聞記中有四種聲聞：一者、決定聲聞；二",
    "T34n1721_008:0566a14": "者、增上慢聲聞；三者、退菩提心聲聞；四者、應",
    "T34n1721_008:0566a15": "化聲聞。二種聲聞佛與授記，謂應化聲聞及",
    "T34n1721_008:0566a16": "退菩提心還發菩提心者也。決定、增上慢二",
    "T34n1721_008:0566a17": "人，根未熟故，佛不與授記。然決定聲聞保執",
    "T34n1721_008:0566a18": "小乘，增上慢人自謂究竟不信作佛，即不堪",
    "T34n1721_008:0566a19": "與記亦不堪破執及會歸義，而此經會一切",
    "T34n1721_008:0566a20": "二乘以成佛者，蓋是對應悟之人故說此經",
    "T34n1721_008:0566a21": "明破及會義耳。增上慢亦爾，如五千之徒不",
    "T34n1721_008:0566a22": "堪聞於破會，以根未熟故；常不輕所對增上",
    "T34n1721_008:0566a23": "慢者，其根已熟堪聞破會，故為說一乘也。第",
    "T34n1721_008:0566a24": "五、明階位門者，經論不同，或說一種授記故",
    "T34n1721_008:0566a25": "直名為授記經也。或說二種授記，如《涅槃經》",
    "T34n1721_008:0566a26": "明，應與遲記者授之以遲，其人聞速得佛心",
    "T34n1721_008:0566a27": "生輕慢，故授以遲記；若言佛道難得久受懃",
    "T34n1721_008:0566a28": "苦然後成佛，心即退失，為此人故授以速記。",
    "T34n1721_008:0566a29": "又善根熟者授之以速記，善根未熟者授之",
    "T34n1721_008:0566b01": "遲記。又樂久處生死化物者授之以遲，厭惡",
    "T34n1721_008:0566b02": "生死欲早成佛者授之以速。又有二種記：一、",
    "T34n1721_008:0566b03": "總記；二、別記，如上釋之。《智度論》明三種授記：",
    "T34n1721_008:0566b04": "一、自知他不知，為利益自故不為利他；二、他",
    "T34n1721_008:0566b05": "知自不知，為利益他故；三、自他具知，具利益",
    "T34n1721_008:0566b06": "自他故。又有四種授記：一、未發心授記；二、發",
    "T34n1721_008:0566b07": "心授記；三、現前授記；四、不現前授記。未發心",
    "T34n1721_008:0566b08": "授記有二：一、都未發心而授記，如鳩鳥等；二、",
    "T34n1721_008:0566b09": "雖已發心而未成立，亦名未發心也。二、已發",
    "T34n1721_008:0566b10": "心授記有二種：一者、初始發心即與授記；二",
    "T34n1721_008:0566b11": "者、發心成立名為發心，即十信位。三、不現前",
    "T34n1721_008:0566b12": "授記，謂三賢菩薩未得無生忍，故不堪現前",
    "T34n1721_008:0566b13": "與無生記。四、現前授記，初地已上得無生忍，",
    "T34n1721_008:0566b14": "堪為現前授無生記。《地持論》云有六種授記，",
    "T34n1721_008:0566b15": "四種大同於前而明位小異；第五、時量時定，",
    "T34n1721_008:0566b16": "謂劫數有限；第六、時無量時不定，謂劫數無",
    "T34n1721_008:0566b17": "限。此二猶是上總別記耳。第六、總料簡門者，",
    "T34n1721_008:0566b18": "《法華論》明此經有六種授記：一者、舍利弗、迦",
    "T34n1721_008:0566b19": "葉等眾所知識故，名號不同故與別記。二者、",
    "T34n1721_008:0566b20": "富樓那等五百人、千二百人等同一名，故俱時",
    "T34n1721_008:0566b21": "與記。三者、學無學人等俱同一名，又非眾所",
    "T34n1721_008:0566b22": "知識，故一時與記。四者、與提婆達多記示，現",
    "T34n1721_008:0566b23": "如來無怨惡故。五者、與比丘尼及諸天女等",
    "T34n1721_008:0566b24": "記，示現女人在家出家修菩薩行皆證佛果",
    "T34n1721_008:0566b25": "故。此五是如來自與授記。第六、常不輕與四",
    "T34n1721_008:0566b26": "眾記，示現眾生有佛性故。今更以四句釋之：",
    "T34n1721_008:0566b27": "一者、同時得記成佛有前後，如五百羅漢是",
    "T34n1721_008:0566b28": "也。二者、同時得記同時成佛，如學無學二千",
    "T34n1721_008:0566b29": "人是也。三者、前後得記前後成佛，如四大聲",
    "T34n1721_008:0566c01": "聞是也。四者、前後得記同時成佛，義應有之。",
    "T34n1721_008:0566c02": "又有四句：一者、小乘無優劣、大乘有優劣，如",
    "T34n1721_008:0566c03": "五百弟子同時成羅漢，故小乘無優劣，而轉",
    "T34n1721_008:0566c04": "次成佛，如初人成佛竟授第二人記，故大乘",
    "T34n1721_008:0566c05": "有優劣。二者、小乘有優劣、大乘無優劣，如學",
    "T34n1721_008:0566c06": "無學二千人，有學無學故小乘有優劣，同時",
    "T34n1721_008:0566c07": "成佛故大乘無優劣。三者、小乘劣、大乘勝，如",
    "T34n1721_008:0566c08": "阿難住初果故劣，羅云得第四果故勝，而阿",
    "T34n1721_008:0566c09": "難在前成佛，羅云在後成佛，故大乘勝。四者、",
    "T34n1721_008:0566c10": "小乘勝、大乘劣，則羅云得第四果故勝，阿難",
    "T34n1721_008:0566c11": "在學地故劣，而阿難在前、羅云在後則其事",
    "T34n1721_008:0566c12": "也。問：何故經中呵受記，如淨名破彌勒三世",
    "T34n1721_008:0566c13": "門中無受記、無生法中亦無受記，今何故說",
    "T34n1721_008:0566c14": "受記耶？答：《淨名經》為破有所得病，言人為能",
    "T34n1721_008:0566c15": "受、法為所受，佛為能授、菩薩為所授，是故破",
    "T34n1721_008:0566c16": "無受記。今為對聲聞人言羅漢不成佛，是故",
    "T34n1721_008:0566c17": "與其成佛之記也。又彼經明不見能受所受、",
    "T34n1721_008:0566c18": "能記所記，故則不得記，今經明記無所記故",
    "T34n1721_008:0566c19": "云授記，二經不相違也。又佛法有二諦，如來",
    "T34n1721_008:0566c20": "常依二諦說法，依世諦門說法故有授記，依",
    "T34n1721_008:0566c21": "第一義諦門說法故無授記也。第七同異門",
    "T34n1721_008:0566c22": "者，問：授二乘記與菩薩何異？答：《法華論》云「二",
    "T34n1721_008:0566c23": "乘有佛性法身故授記，非修行具足是故與",
    "T34n1721_008:0566c24": "記。若菩薩有佛性法身又修行具足，是故與",
    "T34n1721_008:0566c25": "記」，故大小得記不同。問：授聲聞記與緣覺記",
    "T34n1721_008:0566c26": "云何異？答：大開四句：一者、緣覺果人但在三",
    "T34n1721_008:0566c27": "界外聞《法華經》亦三界外得記；二者、緣覺因",
    "T34n1721_008:0566c28": "人及聲聞因位並在三界內聞經得記。羅漢",
    "T34n1721_008:0566c29": "有二：一者、值佛界內聞《法華經》得記；二、不值",
    "T34n1721_008:0567a01": "佛，如〈化城品〉中明佛滅後羅漢生三界外聞",
    "T34n1721_008:0567a02": "經然後得記，此四句大判為言。問：何以得知",
    "T34n1721_008:0567a03": "緣覺界外聞經？答：《華嚴》云「菩薩將欲下生前，",
    "T34n1721_008:0567a04": "以天眼觀世界，若有緣覺放光照之，若覺知",
    "T34n1721_008:0567a05": "者則取滅度，不覺知者移住他方」，此人既三",
    "T34n1721_008:0567a06": "界內不值佛，故知三界外聞經方得記也。若",
    "T34n1721_008:0567a07": "有緣覺值佛者，亦有三界內聞經得記，此義",
    "T34n1721_008:0567a08": "小耳。就此品有二：初、正授記；二、聞下根之端",
    "T34n1721_008:0567a09": "許說宿世因緣。就初又二：前、授四大弟子記；",
    "T34n1721_008:0567a10": "次、授五百弟子記，逆擊其心也。初中有二：前、",
    "T34n1721_008:0567a11": "授迦葉；後、授三人。初授迦葉中，前長行、次偈",
    "T34n1721_008:0567a12": "頌。長行又二：初、告大眾；後、正明授記。問：授身",
    "T34n1721_008:0567a13": "子記但告一人，授迦葉記何故通告大眾？答：",
    "T34n1721_008:0567a14": "互顯其文也。又上根唯一人，故但告身子；",
    "T34n1721_008:0567a15": "中根數多，故通告大眾。又欲開身子化物之",
    "T34n1721_008:0567a16": "路所以別告，欲廣發時眾求佛之心故通告",
    "T34n1721_008:0567a17": "也。「唱如是言」下，第二、正授記。又二：前、辨行因；",
    "T34n1721_008:0567a18": "次、明得果。行因中三句：一者、奉覲諸佛；二、「供",
    "T34n1721_008:0567a19": "養」已下，明三業殖福；三、「廣宣」已下，明弘法以種",
    "T34n1721_008:0567a20": "慧。「於最後身」下，第二、明得果。有六種果：一、化",
    "T34n1721_008:0567a21": "主果；「國名光德」下，國土果；「劫名」下，時節果；「佛",
    "T34n1721_008:0567a22": "壽」下，壽命果；「正法住世」下，住持果；「國界嚴飾」",
    "T34n1721_008:0567a23": "下，重明國土果。前出土名，今出土體。「其國菩",
    "T34n1721_008:0567a24": "薩」下，明眷屬果。「雖有魔及魔民皆護佛法」者，",
    "T34n1721_008:0567a25": "大明土有三：一者、穢土，一向有魔作於留難；",
    "T34n1721_008:0567a26": "二者、純淨土，一向無魔；三、中容之土，亦有魔",
    "T34n1721_008:0567a27": "亦無魔，順同餘方示現為魔是故言有，皆護",
    "T34n1721_008:0567a28": "佛法所以言無。然魔佛難識，了悟即魔為佛，",
    "T34n1721_008:0567a29": "不悟即佛為魔也。十二行半偈分為三：初一",
    "T34n1721_008:0567b01": "行半，總標與記；十行半，別釋授記；後半行，總",
    "T34n1721_008:0567b02": "結授記。就十行半又有二：初兩行半，頌行因；",
    "T34n1721_008:0567b03": "次八行，頌得果，就初兩行半中頌上三章：初",
    "T34n1721_008:0567b04": "一行半，頌親覲佛；次半行，頌三業修福；次半行，",
    "T34n1721_008:0567b05": "頌前弘法以種慧也。「於最後身」下，頌得果：半",
    "T34n1721_008:0567b06": "行頌化主果，三行頌國土果，三行頌眷屬果。",
    "T34n1721_008:0567b07": "眷屬果中前頌菩薩、次頌聲聞，半行頌壽命",
    "T34n1721_008:0567b08": "果，一行頌住持果，略不頌時節果也。「爾時大",
    "T34n1721_008:0567b09": "目揵連」下，第二、授餘三人記。又開兩別：初、請",
    "T34n1721_008:0567b10": "記；二、授記。請記為二：前長行，次偈頌。初請記",
    "T34n1721_008:0567b11": "者，示佛從修因所得，是故請也。「皆悉悚慄」者，",
    "T34n1721_008:0567b12": "三大弟子自謂已解大乘，而佛未為授記，三",
    "T34n1721_008:0567b13": "人恐所解非解墮增上慢，故悚慄也。又三人喜",
    "T34n1721_008:0567b14": "其所解，次至懼於未堪，喜懼交集所以悚慄",
    "T34n1721_008:0567b15": "也。偈文為三：初兩行，正請；次四行，釋請；後一",
    "T34n1721_008:0567b16": "行，結請。三中各二。初文二者：前一行，明歎佛",
    "T34n1721_008:0567b17": "已賜通記；次一行，正請別記也。次文二者：一",
    "T34n1721_008:0567b18": "行半，譬說；二行半，合譬。小無大食為「飢」，背",
    "T34n1721_008:0567b19": "小向大為「來」。「忽遇王饍」，得總記也。「未敢即食」，",
    "T34n1721_008:0567b20": "未得別記也。「若復得王教然後乃敢食」，若得",
    "T34n1721_008:0567b21": "別記領解方決也。「我等亦復如是」下，合前「如",
    "T34n1721_008:0567b22": "從飢國來」也。「雖聞佛音聲」下一行，合上「未敢",
    "T34n1721_008:0567b23": "即便食」也。「若蒙佛授記」下半行，合上「得王教",
    "T34n1721_008:0567b24": "然後乃敢食」也。後一行為二者：初半行，歎佛；",
    "T34n1721_008:0567b25": "次半行，結請。「爾時世尊」下，第二、授三人記。即",
    "T34n1721_008:0567b26": "為三別：授善吉記中，前長行、次偈頌。長行有",
    "T34n1721_008:0567b27": "二：前明行因、次辨得果。得果之中有七種果，",
    "T34n1721_008:0567b28": "一化主果，二時節果，三國土果，四眷屬果。眷",
    "T34n1721_008:0567b29": "屬之中凡有三種：一者、其土人民，謂凡夫眷",
    "T34n1721_008:0567c01": "屬；次、聲聞眷屬；後、菩薩眷屬。蓋是下中上品",
    "T34n1721_008:0567c02": "人也。次壽命果，次住持果。「其佛常處虛空」下，",
    "T34n1721_008:0567c03": "明說法果。以善吉因時解空，得佛之時處空",
    "T34n1721_008:0567c04": "說法也。偈文為三：初二行，總標佛記；次一行，",
    "T34n1721_008:0567c05": "頌上行因；餘九行，頌得果。此中一行頌化主，",
    "T34n1721_008:0567c06": "一行半頌國土，三行頌眷屬，眷屬之中不頌",
    "T34n1721_008:0567c07": "凡夫但頌聲聞、菩薩。長行從劣至勝，前聲聞、",
    "T34n1721_008:0567c08": "後菩薩。今從勝至劣，前菩薩、後聲聞。次兩行",
    "T34n1721_008:0567c09": "頌說法果，次半行頌壽命果，一行頌住持果，",
    "T34n1721_008:0567c10": "略不頌時節果。偈與長行前後不次第者，皆",
    "T34n1721_008:0567c11": "是轉勢說法，各示一門，有意尋經觀文而生",
    "T34n1721_008:0567c12": "起之也。授栴延記，長行為二：前行因、次得果。",
    "T34n1721_008:0567c13": "行因為三：初、於少佛所行因；「過是已後」下，明",
    "T34n1721_008:0567c14": "於多佛所行因；「供養是諸佛已」下，第三、結因",
    "T34n1721_008:0567c15": "義具足。得果之中略明五果，無時節果也。「閻",
    "T34n1721_008:0567c16": "浮那提金光」者，閻浮者此云穢，那提者州也。",
    "T34n1721_008:0567c17": "閻浮提州有水，水下有金光，金光出水上，借",
    "T34n1721_008:0567c18": "此為名也。偈文為二：初三行，頌行因；後四行，",
    "T34n1721_008:0567c19": "頌得果。得果之中，三句略頌化主果，一句頌",
    "T34n1721_008:0567c20": "國土果，二行重頌化主，一行頌眷屬，略無餘",
    "T34n1721_008:0567c21": "三果也。授目連記，長行中前明行因、次明得",
    "T34n1721_008:0567c22": "果。行因中，前、於少佛所行因；「當復供養」下，明",
    "T34n1721_008:0567c23": "多佛所行因也。得果中具足六果也。「多摩羅",
    "T34n1721_008:0567c24": "跋」者草葉香名，此云葵香也，眷屬果中，前從劣至勝故菩薩",
    "T34n1721_008:0567c25": "在後，次從勝至劣故菩薩在前；今示菩薩行",
    "T34n1721_008:0567c26": "於中道故在中間。又人天形心俱劣故在初，",
    "T34n1721_008:0567c27": "菩薩心勝形無定方故在第二，聲聞心形俱",
    "T34n1721_008:0567c28": "勝故在第三也。初五偈，頌行因。「於意樂國」下，",
    "T34n1721_008:0567c29": "頌得果。一句頌國土果，三句頌化主，半行頌",
    "T34n1721_008:0568a01": "壽命，半行頌說法果也。二行頌眷屬，一行頌",
    "T34n1721_008:0568a02": "住持。「我諸弟子」下，第二段，一行半，總授五百",
    "T34n1721_008:0568a03": "人記；「我及汝等」下，大段第二，一偈，許說宿世",
    "T34n1721_008:0568a04": "等因緣也。",
    "T34n1721_008:0568a05": "7 化城喻品化城喻品第七",
    "T34n1721_008:0568a06": "今以三門釋之：一、來意門；二、釋名門；三、決疑",
    "T34n1721_008:0568a07": "門。來意門者，乘權乘實凡有三周之說：一、法",
    "T34n1721_008:0568a08": "說門；二、譬說門。此二已竟，今是第三，亦法亦",
    "T34n1721_008:0568a09": "譬門。〈化城〉之前名為法說，〈化城〉已去稱為譬",
    "T34n1721_008:0568a10": "說，上中二根各稟一說，下根之人須具陳法",
    "T34n1721_008:0568a11": "譬也。〈化城〉之前明法說者，謂說過去世結緣",
    "T34n1721_008:0568a12": "之始；〈化城〉已去明譬說者，由過去結緣、現在",
    "T34n1721_008:0568a13": "更復相值，故重為說化城之譬。具序二世始",
    "T34n1721_008:0568a14": "終，鈍根方乃領解，故有此品來也。二者、為釋",
    "T34n1721_008:0568a15": "疑故來。疑者云：聲聞之人稟《法華經》即能解",
    "T34n1721_008:0568a16": "悟，現在得記、未來成佛，若爾，何用菩薩歷劫",
    "T34n1721_008:0568a17": "修行？為釋此疑，故明：三根聲聞久劫已來曾",
    "T34n1721_008:0568a18": "發大心修菩薩行，但中途忘失暫證小果，今",
    "T34n1721_008:0568a19": "聞大乘還得本悟，故現在得記、未來成佛。為",
    "T34n1721_008:0568a20": "釋此疑故說今品。故上二周領解，即是得悟",
    "T34n1721_008:0568a21": "之果，今一品明得領解之因，故雖有三周，不",
    "T34n1721_008:0568a22": "出因果二義也。三者、〈譬喻品〉云「為諸聲聞說",
    "T34n1721_008:0568a23": "大乘經名妙法蓮華教菩薩法」，但聲聞有二",
    "T34n1721_008:0568a24": "種：一者、本乘聲聞；二者、退大證小聲聞。為二",
    "T34n1721_008:0568a25": "種人明二種說：為本乘聲聞直說現在法門，",
    "T34n1721_008:0568a26": "謂現在有三乘根性，在三界火宅之中，權說",
    "T34n1721_008:0568a27": "三車引令得出。既得出宅，更以種種方便調",
    "T34n1721_008:0568a28": "伏其心，令小志漸移、大根稍熟，然後為說佛",
    "T34n1721_008:0568a29": "慧，令初起信心。上法譬二周多明斯意，謂化",
    "T34n1721_008:0568b01": "本乘聲聞也。二者、為退大證小聲聞說過去",
    "T34n1721_008:0568b02": "世法凡有三時：一者、初學大乘時；二、退大取",
    "T34n1721_008:0568b03": "小時；三、捨小悟大時。現在說化城譬亦有三",
    "T34n1721_008:0568b04": "時：一者、初說大乘時，二者、中途說小時，三、後",
    "T34n1721_008:0568b05": "還說大時。如此之說，多為退大證小聲聞人",
    "T34n1721_008:0568b06": "也。故聲聞不出二種，三周唯此兩門。此皆大",
    "T34n1721_008:0568b07": "判為言，二門互通前後也。依《法華論意》者，《論》",
    "T34n1721_008:0568b08": "云「實無而謂有增上慢人，以有世間三昧三",
    "T34n1721_008:0568b09": "摩跋提對治此，故說化城喻」。《論》明凡夫人得",
    "T34n1721_008:0568b10": "世間禪定，計非想無想為涅槃，故今明聲聞",
    "T34n1721_008:0568b11": "涅槃尚如化，何況凡夫是實也。欲令聲聞人",
    "T34n1721_008:0568b12": "捨小涅槃得大涅槃，故說化城喻也。第二釋",
    "T34n1721_008:0568b13": "名門者，竺法護所翻名「往古品」，此從初為名。",
    "T34n1721_008:0568b14": "羅什師所譯稱「化城喻」，即從後文受稱。但二",
    "T34n1721_008:0568b15": "名各有一義，題往古者得顯過去結緣之始，",
    "T34n1721_008:0568b16": "標化城明現在破執之終也。但往古意通漫、",
    "T34n1721_008:0568b17": "破執義奢；化城語別斥病切要，以其無而忽",
    "T34n1721_008:0568b18": "有故稱為化，防非却敵稱之曰城，曉喻下根",
    "T34n1721_008:0568b19": "明昔果非真則是開方便門，進至寶所謂顯",
    "T34n1721_008:0568b20": "真實義，直製此名具得開權顯實故執斷疑",
    "T34n1721_008:0568b21": "亡，故云化城喻品也。第三、決疑門者，問：三車",
    "T34n1721_008:0568b22": "二使一城並皆是權，此有何異？答：本有三乘",
    "T34n1721_008:0568b23": "根性故說三車；二乘人領解，知唯此一事實",
    "T34n1721_008:0568b24": "餘二則非真，故稱二使；二乘雖異，同斷見思",
    "T34n1721_008:0568b25": "煩惱、同得無為涅槃，故名一城也。問：三車與",
    "T34n1721_008:0568b26": "三使何異？答：長者遣傍人喚子不得，更遣二",
    "T34n1721_008:0568b27": "使喚子便得，故一使是真實、二使為方便，此",
    "T34n1721_008:0568b28": "義同長者衣裓机案化子不得、三車救子得，",
    "T34n1721_008:0568b29": "衣裓机案是真實、三車是方便。問：三車中大",
    "T34n1721_008:0568c01": "車為是實、為是方便也？答：具有二義。若道理",
    "T34n1721_008:0568c02": "無二唯有一者，則二是方便、一是真實，是故",
    "T34n1721_008:0568c03": "前云「唯此一事實餘二則非真」，後又云「唯有",
    "T34n1721_008:0568c04": "一佛乘息處故說二」也。問：若爾，既一使化不",
    "T34n1721_008:0568c05": "得、二使化便得，亦應一大車引不得、二車引",
    "T34n1721_008:0568c06": "便得。答：亦例。但〈譬喻品〉意，宅內本三十子，不",
    "T34n1721_008:0568c07": "可但以一乘化之。故衣裓等救不得，為說三",
    "T34n1721_008:0568c08": "車便得。今二使正為二乘作譬，故一使喚不",
    "T34n1721_008:0568c09": "得，二使喚便得也。二者，云「一乘是真實三乘",
    "T34n1721_008:0568c10": "是方便」者，而以方便密遣二人，故二乘是方",
    "T34n1721_008:0568c11": "便，脫珍御服著弊垢衣，以是方便得近其子，",
    "T34n1721_008:0568c12": "此之佛乘亦是方便。所以然者，無有從凡夫",
    "T34n1721_008:0568c13": "身於道樹下始得成聖，為二乘故方便示現",
    "T34n1721_008:0568c14": "也。問：二車一城俱方便，何故城一而車二？答：",
    "T34n1721_008:0568c15": "通而為論得互相類，既得稱為一城，亦得稱",
    "T34n1721_008:0568c16": "為一車，故聲聞緣覺同名小乘，約智優劣既",
    "T34n1721_008:0568c17": "分二車，亦得就人不同開二涅槃，故下文云",
    "T34n1721_008:0568c18": "「為止息故說二涅槃」。《涅槃經》云「世若無佛，非",
    "T34n1721_008:0568c19": "無二乘得二涅槃」。又言「舍利弗等以小涅槃",
    "T34n1721_008:0568c20": "而般涅槃，緣覺之人以中涅槃而般涅槃」。而",
    "T34n1721_008:0568c21": "今車二城一者，欲就根性利鈍故明智有優",
    "T34n1721_008:0568c22": "劣，所以開為二車，俱出三界同止息義，故合",
    "T34n1721_008:0568c23": "為一城。大宗而言：欲顯二乘異義故分為兩",
    "T34n1721_008:0568c24": "車，二乘復有同義故合為一城。問：二乘有幾",
    "T34n1721_008:0568c25": "義異、幾義同？答：異義乃多，略明十一種異。一",
    "T34n1721_008:0568c26": "者、根有利鈍異。二者、修因短長異，聲聞極疾",
    "T34n1721_008:0568c27": "三世，極遲六十劫，緣覺極疾四世，極遲百劫。",
    "T34n1721_008:0568c28": "三者、時異，聲聞與佛同世，緣覺與佛異世。四",
    "T34n1721_008:0568c29": "者、有悲無悲異，如《智度論》，三獸被圍，聲聞如",
    "T34n1721_008:0569a01": "鹿，但免自身，是故無悲，緣覺如羊，雖得出",
    "T34n1721_008:0569a02": "圍迴顧念子，則有少悲。五者、福德厚薄異，緣",
    "T34n1721_008:0569a03": "覺身必有相好，但或具足不具足，聲聞身或",
    "T34n1721_008:0569a04": "有相好或無相好。六者、有印字無印字異，緣",
    "T34n1721_008:0569a05": "覺手中有十二因緣印字，聲聞手中無四諦",
    "T34n1721_008:0569a06": "印字。七者、現通說法異，聲聞多為人說法，緣",
    "T34n1721_008:0569a07": "覺多為人現通，假令說法唯說一偈。八者、利",
    "T34n1721_008:0569a08": "益淺深異，聲聞說法能令人得七賢七聖，緣",
    "T34n1721_008:0569a09": "覺說法不能令人得燸法、頂法乃至羅漢。所",
    "T34n1721_008:0569a10": "以然者，聲聞與佛同世，眾生福德利根故聞",
    "T34n1721_008:0569a11": "說教法得成聖果，緣覺出無佛世，眾生薄福",
    "T34n1721_008:0569a12": "鈍根，雖聞說法不能深悟亦不堪多說也。九",
    "T34n1721_008:0569a13": "者、境界異，聲聞天眼依《智度》及《雜心》以二千",
    "T34n1721_008:0569a14": "世界為境界，緣覺天眼以三千世界為境界。",
    "T34n1721_008:0569a15": "十者、出處異，聲聞出於人世，緣覺隱處山林。",
    "T34n1721_008:0569a16": "十一者、漸頓異，聲聞漸得四果，緣覺頓證一",
    "T34n1721_008:0569a17": "果也。所言同者略明七種：一者、斷惑同，謂同",
    "T34n1721_008:0569a18": "斷見思二惑。二者、出義同，同出三界。三者、智",
    "T34n1721_008:0569a19": "同，依《大品》同得一切智，依小乘同得盡無生。",
    "T34n1721_008:0569a20": "四、涅槃同，同得餘、無餘二涅槃。五、見同，同見",
    "T34n1721_008:0569a21": "四諦理。六、同知過去、未來八萬劫事。七、同名",
    "T34n1721_008:0569a22": "一小乘。問曰：諸子出門，何故不見三車，中路",
    "T34n1721_008:0569a23": "見於化城也？答：據譬而言，子在宅內、車在門",
    "T34n1721_008:0569a24": "外，就說法輪作譬，父虛指門外明有三車，諸",
    "T34n1721_008:0569a25": "子出門不見有三。此就今教為譬，欲顯道理",
    "T34n1721_008:0569a26": "無三，為成等賜大車義，故寄諸子出門不見",
    "T34n1721_008:0569a27": "有三，就父索三以顯無三。城就神通輪為譬，",
    "T34n1721_008:0569a28": "城在逈道無物隔之，同侶諸子舉目便見。此",
    "T34n1721_008:0569a29": "就昔教為言，明眾人欲退，故令其見城而入",
    "T34n1721_008:0569b01": "城也。若以城例車，昔既見城而入城，昔亦見",
    "T34n1721_008:0569b02": "車而乘車，車是涅槃，昔已證涅槃，如身子云",
    "T34n1721_008:0569b03": "「爾時心自謂得至於滅度」。若以車例城，今出",
    "T34n1721_008:0569b04": "門既不見車，今中道亦不見城。但如來轉勢",
    "T34n1721_008:0569b05": "說法，約今昔不同，故城車有見不見異。又不",
    "T34n1721_008:0569b06": "見車，顯理無三，明實智義；見有城，顯方便有",
    "T34n1721_008:0569b07": "三，明權智義。又城車異者，車多據有為智德，",
    "T34n1721_008:0569b08": "取其運動為喻；城多據無為涅槃，取其靜一",
    "T34n1721_008:0569b09": "以立譬也。宿世因緣說凡有三品，例前二周",
    "T34n1721_008:0569b10": "皆應有四：一、正說；二、領解；三、述成；四、授記。今",
    "T34n1721_008:0569b11": "明雖有三品，宜分為二：初品正說，後兩品明",
    "T34n1721_008:0569b12": "授記，其中並明領解，不可別開。所以但明二",
    "T34n1721_008:0569b13": "者，諸佛說法有略有廣，前為利人是故廣說，",
    "T34n1721_008:0569b14": "後為鈍人故所以略明。問：初二周何故前領",
    "T34n1721_008:0569b15": "解後方授記，今宿世因緣說何故前授記後",
    "T34n1721_008:0569b16": "方領解？答：舊釋云：欲表下根人取悟為難。今",
    "T34n1721_008:0569b17": "雖為說，尚未明了，更須授記解心始決，方述",
    "T34n1721_008:0569b18": "領解也。問：何以知然？答：前云「心猶懷疑懼未",
    "T34n1721_008:0569b19": "敢即便食」，中根尚須待記解心始明，豈況下",
    "T34n1721_008:0569b20": "根人也。今謂此釋小成難解，若中根待記解",
    "T34n1721_008:0569b21": "心始決，亦應待記方述領解。今更以一義釋",
    "T34n1721_008:0569b22": "之，下根人聞說宿世因緣及化城之譬即為",
    "T34n1721_008:0569b23": "領解，是故如來便為授記，得記已後方述其",
    "T34n1721_008:0569b24": "領解，蓋欲辨教門不同，故三周得記、領解前",
    "T34n1721_008:0569b25": "後為異耳。此品大意正欲明過去世作十六",
    "T34n1721_008:0569b26": "沙彌為汝說大乘經，但中途忘大是故取小，",
    "T34n1721_008:0569b27": "今還欲令汝捨小悟大故說《法華》，但此義不",
    "T34n1721_008:0569b28": "可直明，必須具陳宿世緣由之事，宜開二別：",
    "T34n1721_008:0569b29": "初、一長行一偈，略述過去結緣時節長遠；次、",
    "T34n1721_008:0569c01": "一長行一偈，廣明過去世結緣之事。就前又",
    "T34n1721_008:0569c02": "二：初長行，次偈頌。長行為五：第一、明結緣時",
    "T34n1721_008:0569c03": "節。「爾時有佛」下，明結緣之佛。「其國名好成」下，",
    "T34n1721_008:0569c04": "明結緣之處。「劫名大相」下，明結緣劫名字。「諸",
    "T34n1721_008:0569c05": "比丘」下，第五、明結緣時節久遠。所以明時節",
    "T34n1721_008:0569c06": "久遠者，欲示諸聲聞薄福鈍根，昔本學大乘，",
    "T34n1721_008:0569c07": "經爾所時乃至于今由住小果，一何可傷。二、",
    "T34n1721_008:0569c08": "欲明生死長遠，令諸眾生深起怖畏、堅固道心，",
    "T34n1721_008:0569c09": "令不退轉。三、欲歎如來能知久遠猶如今日，",
    "T34n1721_008:0569c10": "令二乘人自鄙淺劣欣樂佛智。四者、欲示《法",
    "T34n1721_008:0569c11": "華》是古佛道法，小乘聞說不應驚疑。就此文",
    "T34n1721_008:0569c12": "內又開五句：一者、法說。「譬如」下，第二、舉譬以",
    "T34n1721_008:0569c13": "問比丘。「不也世尊」下，第三、比丘奉答。「諸比丘」",
    "T34n1721_008:0569c14": "下，第四、正明過去長遠。「我以如來知見」下，第",
    "T34n1721_008:0569c15": "五、稱歎佛智。《地持論》明佛有三智：初、第一義",
    "T34n1721_008:0569c16": "清淨智，謂斷惑空智也。二、一切智，知有法也。",
    "T34n1721_008:0569c17": "略知四法：一者、知一切時，謂三世也。二、知",
    "T34n1721_008:0569c18": "一切界，謂世界及眾生界。三、知一切事，謂有",
    "T34n1721_008:0569c19": "為無為事也。四、知一切種、謂世出世因果種",
    "T34n1721_008:0569c20": "別也。三、無礙智，亦是有智也，於上四法欲",
    "T34n1721_008:0569c21": "知則知而無有礙。今云如來知見者，即是後",
    "T34n1721_008:0569c22": "二智也。又亦具三智，所以知然，歎佛觀於",
    "T34n1721_008:0569c23": "久遠猶若今日，此近遠不二，故《華嚴》云「一念",
    "T34n1721_008:0569c24": "無量劫，無量劫一念，無來無積聚，而現諸劫",
    "T34n1721_008:0569c25": "事」也。偈文但頌三事：半行，頌第一時節；半行，",
    "T34n1721_008:0569c26": "頌第二化主；餘六行，頌第五過去久遠。上長",
    "T34n1721_008:0569c27": "行有五，今但頌三：初二行，頌第二、舉譬問諸",
    "T34n1721_008:0569c28": "比丘；次兩行，頌第四、明過去長遠；次兩行，頌",
    "T34n1721_008:0569c29": "第五、歎佛智也。「佛告諸比丘」下，第二，一長行",
    "T34n1721_008:0570a01": "一偈，頌廣明過去結緣之事。就文亦二：初長",
    "T34n1721_008:0570a02": "行，次偈頌。長行又二：第一、明過去結緣之始；",
    "T34n1721_008:0570a03": "第二、明現在復相值更為說法。此二是過現",
    "T34n1721_008:0570a04": "始終也。就初又二：第一、明結緣之由；第二、正",
    "T34n1721_008:0570a05": "明結緣。二文各二。結緣之由二者，一、結緣遠",
    "T34n1721_008:0570a06": "緣由；二、結緣近緣由。正結緣中亦二者：初、",
    "T34n1721_008:0570a07": "明一世結緣；二、辨世世相值。結緣遠緣由中",
    "T34n1721_008:0570a08": "開之為四：一、明大通智勝成佛；第二、十六王",
    "T34n1721_008:0570a09": "子請轉法輪；第三、成佛竟現瑞相；第四、十方",
    "T34n1721_008:0570a10": "梵天雲集供養勸請。四段次第者，初緣熟故",
    "T34n1721_008:0570a11": "成道，以成道故近眾雲集請說法，近眾雖",
    "T34n1721_008:0570a12": "來遠眾未集故現瑞召之，有緣同見故遠眾",
    "T34n1721_008:0570a13": "皆集供養勸請。雖有四章，不出二事：第一、第",
    "T34n1721_008:0570a14": "三明能化事，第二、第四辨所化事。就此四章",
    "T34n1721_008:0570a15": "各開三別，合十二章經。初門三者：第一、明十",
    "T34n1721_008:0570a16": "劫坐道場未成正覺，第二、諸天供養，第三、過",
    "T34n1721_008:0570a17": "十劫乃成佛也。初文明佛壽五百四十萬億",
    "T34n1721_008:0570a18": "那由他劫者，凡有三義：一者、成上過去長遠，",
    "T34n1721_008:0570a19": "佛壽已如此之長，況滅度後經爾所劫也。二",
    "T34n1721_008:0570a20": "者、將明十劫坐道場及後入定八萬四千劫，",
    "T34n1721_008:0570a21": "故前須明佛壽長遠也。三者、三周說法明乘",
    "T34n1721_008:0570a22": "權乘實將竟，欲遠開壽量之義，故明古佛壽",
    "T34n1721_008:0570a23": "遠也，使後開釋迦壽遠不生驚疑。問：何故十",
    "T34n1721_008:0570a24": "劫坐道場？答：適緣不同，如釋迦六年苦行，彌",
    "T34n1721_008:0570a25": "勒即出家日成道也。而言十劫不成佛者，此",
    "T34n1721_008:0570a26": "欲待物緣熟在於十劫，故此時方成也。又有",
    "T34n1721_008:0570a27": "二益：未成道，令其供養生物福也；成道竟，受",
    "T34n1721_008:0570a28": "請說法生物慧也。問：菩提難得易得有何義",
    "T34n1721_008:0570a29": "耶？答：如《大品》數處明之，一者、約有方便無方",
    "T34n1721_008:0570b01": "便明其難易，無方便故為難、有方便故為易，",
    "T34n1721_008:0570b02": "難易出兩緣耳，菩提實無難易。又世諦門明",
    "T34n1721_008:0570b03": "菩提難得，第一義門菩提易得。又為輕賤佛",
    "T34n1721_008:0570b04": "道眾生故言菩提難得，為怖畏生死長遠眾",
    "T34n1721_008:0570b05": "生故言菩提易得也。問：云何名道場？答：道場",
    "T34n1721_008:0570b06": "有二種：一者、法身道場；二者、應身道場。法身",
    "T34n1721_008:0570b07": "道場者，道謂三菩提果道也，場謂萬行也。如",
    "T34n1721_008:0570b08": "《淨名經》說由萬行故能成三菩提道，是故因",
    "T34n1721_008:0570b09": "行為果道之場也。應身道場者，摩竭提界元",
    "T34n1721_008:0570b10": "吉樹下起道之處為道場也。問：若言因行為",
    "T34n1721_008:0570b11": "道場，何為《淨名經》云「一切智等為道場」耶？答：",
    "T34n1721_008:0570b12": "道場具通因果，一者、即因能起道名為道場，",
    "T34n1721_008:0570b13": "如前說之；二者、即果亦是道場，無上虛通故",
    "T34n1721_008:0570b14": "稱為道，即此妙道聖所履踐故稱為場。今以",
    "T34n1721_008:0570b15": "四句釋之。一者、道而非場，謂無上果道也。二",
    "T34n1721_008:0570b16": "者、場而非道，謂菩提樹下起道之處也。三者、",
    "T34n1721_008:0570b17": "亦道亦場，即如前說謂果道場也。四者、非場",
    "T34n1721_008:0570b18": "非道，泯上三門歸于寂滅，言忘慮絕也。「時諸",
    "T34n1721_008:0570b19": "梵天王」下，第二、明諸天供養也。「諸比丘」下，第",
    "T34n1721_008:0570b20": "三、明過十劫大通智勝成佛。但成佛有二種：",
    "T34n1721_008:0570b21": "一、法身成佛，如從初發心至等覺地後轉成",
    "T34n1721_008:0570b22": "妙覺地佛，此是變易生死將傾，故於三界外",
    "T34n1721_008:0570b23": "法身成佛也。依《攝大乘論》三界外有四種生",
    "T34n1721_008:0570b24": "死，三地以還名方便生死，四地至七地名因",
    "T34n1721_008:0570b25": "緣生死，八地至十地名有有生死，金剛心一",
    "T34n1721_008:0570b26": "剎那名無有生死。《佛性論》云「三地是世間地",
    "T34n1721_008:0570b27": "宜名世諦，亦是福德」。福德望智慧則福德是",
    "T34n1721_008:0570b28": "緣義，名方便生死。四地至七地名出世間地",
    "T34n1721_008:0570b29": "亦名真諦，稱為智慧。智慧是因，名因緣生死。",
    "T34n1721_008:0570c01": "《論》舉喻云「方便生死如無明生行，因緣生死",
    "T34n1721_008:0570c02": "如行生識」，故知無明為方便而行，正是因也。",
    "T34n1721_008:0570c03": "「有有生死」者，有生亦有死也。「無有生死」者，但",
    "T34n1721_008:0570c04": "有一剎那生，後則轉成法身，法身成佛正是",
    "T34n1721_008:0570c05": "離無有生死。應身成佛者凡有二種：一者、依",
    "T34n1721_008:0570c06": "大乘，十地行滿坐於道場，或有三界外淨土",
    "T34n1721_008:0570c07": "中成佛，或三界內淨穢土中成佛。二者、小乘",
    "T34n1721_008:0570c08": "成佛定在三界內。《俱舍論》有二種釋：一云、佛",
    "T34n1721_008:0570c09": "於菩提樹下坐，作不淨觀，乃至次第證盡無生",
    "T34n1721_008:0570c10": "智始出觀，名為成佛。二云、於道樹下從四善",
    "T34n1721_008:0570c11": "根次第入見、修道，三十四心成佛。大小乘成",
    "T34n1721_008:0570c12": "佛異者，小乘從凡轉成聖，大乘從聖至聖。問：",
    "T34n1721_008:0570c13": "依小乘而說，佛是大利根人，無有坐道場佛",
    "T34n1721_008:0570c14": "法不現前義，上云何佛法不現前耶？答：今就",
    "T34n1721_008:0570c15": "大乘方便住待緣三昧，故言佛法不現前耳。",
    "T34n1721_008:0570c16": "若就小乘釋迦六年苦行，亦得稱為佛法不現",
    "T34n1721_008:0570c17": "前也。問：六年苦行是坐道場以不？答：非也。六",
    "T34n1721_008:0570c18": "年苦行竟，受乳糜已後，始取草坐於道場，方成",
    "T34n1721_008:0570c19": "佛也。「其佛未出家時」下，第二、明十六王子請",
    "T34n1721_008:0570c20": "轉法輪。亦開三別：一、與眷屬至於佛所；二、到",
    "T34n1721_008:0570c21": "已恭敬讚歎；三、正請說法。問：何故初列十六",
    "T34n1721_008:0570c22": "王子，不前標其祖轉輪聖王耶？答：凡有二義：",
    "T34n1721_008:0570c23": "一者、十六王子有請轉大小二乘法輪之功，故",
    "T34n1721_008:0570c24": "前列之。二者、十六王子又能覆講。今正明與",
    "T34n1721_008:0570c25": "王子結緣，故初列也。「名曰智積」者，平等大智",
    "T34n1721_008:0570c26": "皆已積聚，故能請轉二輪及覆述《妙法華經》",
    "T34n1721_008:0570c27": "也。「皆捨所珍」者，至佛所意必欲出家，故捨",
    "T34n1721_008:0570c28": "小樂而求大樂也。「諸母涕泣而隨送之」者，愛",
    "T34n1721_008:0570c29": "情未斷是故涕泣，道緣已會故而隨送之。「到",
    "T34n1721_008:0571a01": "已頭面禮足」下，第二、次明敬歎。前長行身業",
    "T34n1721_008:0571a02": "恭敬，次偈頌口業稱歎。自有歎而不敬、敬而",
    "T34n1721_008:0571a03": "不歎、亦敬亦歎、非敬非歎，今具二也。偈文為",
    "T34n1721_008:0571a04": "四：初一行半，歎佛成道；次兩行，歎坐道場；次",
    "T34n1721_008:0571a05": "四偈，明自慶；後半偈，結歎。「爾時十六王子」下，",
    "T34n1721_008:0571a06": "第三、請轉法輪。前長行、次偈。偈文為三：初",
    "T34n1721_008:0571a07": "二行半，正請說法；次一行半，歎佛知機，釋堪",
    "T34n1721_008:0571a08": "請之德；後半行，正結請。而言「百福」者，一善有",
    "T34n1721_008:0571a09": "五品心，謂下、中、上、上中、上上，十善合五十，",
    "T34n1721_008:0571a10": "始有五十心，終有五十，故名百福也。「佛告諸",
    "T34n1721_008:0571a11": "比丘」下，第三、明成道已後現於瑞相。所以現",
    "T34n1721_008:0571a12": "瑞者，為欲廣集有緣令受道法。又十劫坐道",
    "T34n1721_008:0571a13": "場謂聖默然，意業利物；今辨放光，謂身業利",
    "T34n1721_008:0571a14": "物；後受請說法，謂口業利物。又成道已後具",
    "T34n1721_008:0571a15": "三業利益，放光為身業，動地為意業，說法為",
    "T34n1721_008:0571a16": "口業。就文又三：初、動地；二、放光；「又其國界」下，",
    "T34n1721_008:0571a17": "第三、明二瑞所至。所以放光者，表智炬將暉",
    "T34n1721_008:0571a18": "故身光前曜；二者、欲滅眾生障礙；三、欲召集",
    "T34n1721_008:0571a19": "有緣令知佛出世。所以動地者，後偈頌釋云",
    "T34n1721_008:0571a20": "「為覺悟群生靈動於一切」，令眾生知有佛出",
    "T34n1721_008:0571a21": "世也。別明二瑞所至者，前二章為利益餘眾，",
    "T34n1721_008:0571a22": "今的召集梵王也。「爾時東方」下，第四、明十方",
    "T34n1721_008:0571a23": "梵天雲集請轉法輪。所以但明梵王請者，上",
    "T34n1721_008:0571a24": "明十六王子為近眾請，今列十方梵王明遠",
    "T34n1721_008:0571a25": "眾請，略舉近遠，其中間例可知之。故後文云",
    "T34n1721_008:0571a26": "「諸梵來時見十六王子請及八部恭敬」，故知",
    "T34n1721_008:0571a27": "略舉近遠例中間也。又十六王子明人請，今",
    "T34n1721_008:0571a28": "辨天請，以天人是受道器故。又十六王子明",
    "T34n1721_008:0571a29": "內眷屬請，今明外眷屬請。就文亦三：第一、明",
    "T34n1721_008:0571b01": "三方梵王來請；第二、例於六方；第三、別明上",
    "T34n1721_008:0571b02": "方梵天來請。三方請即三段，一一方例有六",
    "T34n1721_008:0571b03": "章：第一、覩瑞生疑；第二、諸梵謀議；第三、尋光",
    "T34n1721_008:0571b04": "至佛所；第四、三業供養；第五、請轉法輪；第六、",
    "T34n1721_008:0571b05": "如來默許。「是時諸梵天王」下，第二文也。「爾時",
    "T34n1721_008:0571b06": "五百」下，第三文也。真諦三藏云：衣裓是衣箱",
    "T34n1721_008:0571b07": "也。今謂衣前衿也。「即時諸梵王」下，第四、三業",
    "T34n1721_008:0571b08": "供養，前長行明財供，次說偈明法供。又前是",
    "T34n1721_008:0571b09": "身業供養，後是口業供養。又前是供養，後是",
    "T34n1721_008:0571b10": "稱歎。長行為二：初、辨恭敬。「即以天華」下，明供",
    "T34n1721_008:0571b11": "養，初以華供養，表欲行因也。次奉宮殿，表欲",
    "T34n1721_008:0571b12": "求果也。華供養中，前供養佛，謂正果也。次供",
    "T34n1721_008:0571b13": "養菩提樹，謂依果也。又前表人尊，後明處重。",
    "T34n1721_008:0571b14": "奉宮殿者，捨形之所栖，欲求神之所宅。偈文",
    "T34n1721_008:0571b15": "為三：初兩行，稱歎佛德；次一行，自序來意；後",
    "T34n1721_008:0571b16": "一行，請受供養也。「爾時諸梵天王」下，第五、請",
    "T34n1721_008:0571b17": "轉法輪。前供養以祈福，今請說以求慧。又前",
    "T34n1721_008:0571b18": "歎佛之福田，今歎佛為施主。又前是自行，今",
    "T34n1721_008:0571b19": "請法是化他。「爾時大通智勝」下，第六、默許。問：",
    "T34n1721_008:0571b20": "涅槃時亦默而不許受供養，今亦默然，何以",
    "T34n1721_008:0571b21": "知受請耶？答：有人言：佛顏有舒斂，故知受不",
    "T34n1721_008:0571b22": "受。有人言：身光上下表之，故有受不受。有人",
    "T34n1721_008:0571b23": "言：初成道時佛有唱號默然者便是受請，涅",
    "T34n1721_008:0571b24": "槃時默然者便不受請。餘二方如文。西南方",
    "T34n1721_008:0571b25": "乃至下方，第二段，例餘六方。上方梵王說偈",
    "T34n1721_008:0571b26": "稱歎中，十行半偈，開為二：初八行半，歎佛；次",
    "T34n1721_008:0571b27": "兩行，請受供養。初歎後請者，初歎明佛有勝",
    "T34n1721_008:0571b28": "德，故後請受供養。就初歎中初兩偈，歎佛慈",
    "T34n1721_008:0571b29": "悲德，前偈歎大悲，次偈歎大慈。「於昔無量劫」",
    "T34n1721_008:0571c01": "下有六行半，第二、歎佛難值。初四行半，明昔",
    "T34n1721_008:0571c02": "不值佛；次兩行，自慶今得值佛。初四行半中",
    "T34n1721_008:0571c03": "為二：初三行半，明起愛眾生不值佛也。「住於",
    "T34n1721_008:0571c04": "邪見法」一偈，明起見眾生不值佛。問：東南方",
    "T34n1721_008:0571c05": "諸梵云一百八十劫空過無有佛，次南方梵",
    "T34n1721_008:0571c06": "云過百三十劫今乃得一見，今此文云於昔",
    "T34n1721_008:0571c07": "無量劫空過無有佛，何故三處不同耶？答：尋",
    "T34n1721_008:0571c08": "佛應世感見不同者，猶由眾生行有厚薄之",
    "T34n1721_008:0571c09": "異，故覩接致久近之差。一百三十劫，上品人",
    "T34n1721_008:0571c10": "也。一百八十劫，中品人也。於昔無量劫，下品",
    "T34n1721_008:0571c11": "人也。略舉三品不同，則略攝感應義。「盡失樂",
    "T34n1721_008:0571c12": "及樂想」者，對境發愛為樂，心取境故為樂想。",
    "T34n1721_008:0571c13": "又釋樂謂樂具，想即樂受，生死無有實樂故",
    "T34n1721_008:0571c14": "稱為樂想。「爾時大通智勝」下，第二、明近緣由。",
    "T34n1721_008:0571c15": "以去覆講事近，名近緣由。亦開為四：初、受請",
    "T34n1721_008:0571c16": "說小乘法輪；第二、十六王子請轉大乘法輪；",
    "T34n1721_008:0571c17": "第三、受請說法；第四、說經竟入定。前一明說",
    "T34n1721_008:0571c18": "小，後三辨說大。就此四章各開三段，亦合十",
    "T34n1721_008:0571c19": "二章經。初章三者：第一、明受請；第二、明一會",
    "T34n1721_008:0571c20": "說法；第三、多會說法。初文前列十方梵天、後",
    "T34n1721_008:0571c21": "明十六王子者，前文從近至遠故自人及天，",
    "T34n1721_008:0571c22": "今從天及人自遠至近。又逐文勢便接上天",
    "T34n1721_008:0571c23": "眾，故前列天後列人也。「即時三轉」下，第二、正",
    "T34n1721_008:0571c24": "明說法。就文為二：初、明說法；二、時眾悟道。就",
    "T34n1721_008:0571c25": "初又二：前、說四諦；次、說十二緣。就說四諦為",
    "T34n1721_008:0571c26": "三：初、表三轉十二行；次、明餘人不能轉；後、",
    "T34n1721_008:0571c27": "正明三轉。言三轉者：一、示轉，謂是苦、是集、",
    "T34n1721_008:0571c28": "是滅、是道；二、勸轉，苦應知、集應斷、滅應證、道",
    "T34n1721_008:0571c29": "應修；三、證轉，苦我已知、集我已斷、滅我已證、",
    "T34n1721_008:0572a01": "道我已修。引佛為證轉，復有一諦三轉，謂是",
    "T34n1721_008:0572a02": "苦、苦應知、苦我已知，餘三亦爾。十二行者，若",
    "T34n1721_008:0572a03": "用教為法輪，說此十二種教生眾生解，解行",
    "T34n1721_008:0572a04": "於境故稱為行。又佛如行而說，而眾生如說",
    "T34n1721_008:0572a05": "而行，故云十二行。若以解為法輪體，一轉生",
    "T34n1721_008:0572a06": "四行，謂眼、智、明、覺，眼謂法忍，智謂法智，明謂",
    "T34n1721_008:0572a07": "比忍，覺謂比智，一轉生四行，故云十二也。問：",
    "T34n1721_008:0572a08": "一轉既生四行，則生四法忍、四法智、四比忍、四",
    "T34n1721_008:0572a09": "比智，生行已足，後二轉更何所明？答：成論師",
    "T34n1721_008:0572a10": "云：初轉生聞慧，次轉生思慧，後轉生修慧。依",
    "T34n1721_008:0572a11": "婆沙宗，為三根人故有三轉，初轉上根即悟",
    "T34n1721_008:0572a12": "生於四行，乃至三轉下根人悟亦生四行。今",
    "T34n1721_008:0572a13": "三根合論故有十二行，若廣開之便有四十",
    "T34n1721_008:0572a14": "八法輪，初轉四行謂見道十六心，餘二轉各",
    "T34n1721_008:0572a15": "為十六，合四十八也。又初轉生未知欲知根，",
    "T34n1721_008:0572a16": "次轉生知根，後轉生知已根。又初轉生見道，",
    "T34n1721_008:0572a17": "次轉生修道，後轉生無學道。依釋迦趣鹿苑",
    "T34n1721_008:0572a18": "說法，天人但證初果，宜用前約三根人釋之。",
    "T34n1721_008:0572a19": "若依大通智勝說法，皆悟羅漢，宜用三根三",
    "T34n1721_008:0572a20": "道二義釋之。問：依毘曇宗，用何為法輪體？答：",
    "T34n1721_008:0572a21": "《雜心》云「牟尼說見道，疾故名法輪，謂見諦解",
    "T34n1721_008:0572a22": "起具戒定慧，以三種戒為輪轂，三種慧為輪",
    "T34n1721_008:0572a23": "輻，二種定為輪輞」。三種戒謂正語、正業、正命，",
    "T34n1721_008:0572a24": "三種慧謂正見、正思惟、正精進，二種定謂正",
    "T34n1721_008:0572a25": "定、正念也。所言輪者謂輪轉義，觀欲界苦，次",
    "T34n1721_008:0572a26": "觀上界苦，次乃至觀欲界道，次觀上界道，以",
    "T34n1721_008:0572a27": "三界四諦上下輪轉故名為輪。斷見諦惑為",
    "T34n1721_008:0572a28": "輪用，照四諦境為輪行四方也。問：《毘曇》見道",
    "T34n1721_008:0572a29": "但有十五心，云何具十二行？答：道比智是忍",
    "T34n1721_008:0572b01": "家流類，印證見諦惑無，然非見道攝也。《成實》",
    "T34n1721_008:0572b02": "見道唯一空行，亦無十二行，故數論二家釋",
    "T34n1721_008:0572b03": "十二行，於文為難解也。別有經說十二因緣",
    "T34n1721_008:0572b04": "為十二行，若爾，三轉目四諦十二行，約十二",
    "T34n1721_008:0572b05": "因緣兩事合說也。「若沙門」下，第二、明餘人不",
    "T34n1721_008:0572b06": "能轉。智慧人有二分：出家為沙門，在家為婆",
    "T34n1721_008:0572b07": "羅門。天有二分：欲天主為魔，色天主為梵。「及",
    "T34n1721_008:0572b08": "餘世間」，此天人以外稱為餘也。問：三乘人盡",
    "T34n1721_008:0572b09": "得見諦道，何故言佛獨能轉、餘不能耶？答：二",
    "T34n1721_008:0572b10": "乘人雖能入見諦道成無學，而無一切智，不",
    "T34n1721_008:0572b11": "能善識機緣，不為物情所信，故不能轉。又佛",
    "T34n1721_008:0572b12": "能自轉、能為他轉，聲聞不能自轉故不為他",
    "T34n1721_008:0572b13": "轉，緣覺雖能自轉，而緣覺出世無他人成聖，",
    "T34n1721_008:0572b14": "故不能為他轉。故《涅槃》云「緣覺說法不能令",
    "T34n1721_008:0572b15": "人得燸法等」。「謂是苦」下，第三、正明三轉，略舉",
    "T34n1721_008:0572b16": "其一也。「及廣說十二因緣」下，第二，所以明",
    "T34n1721_008:0572b17": "說十二因緣者有二種義：一者、廣上四諦義，",
    "T34n1721_008:0572b18": "廣苦集為十二相生，廣滅道為十二還滅。二",
    "T34n1721_008:0572b19": "者、時坐有二種根緣，一、求聲聞；二、求緣覺，為",
    "T34n1721_008:0572b20": "求聲聞說四諦，為求緣覺說十二因緣，故〈信",
    "T34n1721_008:0572b21": "解品〉云「密遣二人」，即其事也。言「無明」者，一、顯",
    "T34n1721_008:0572b22": "通隱別故說無明，過去世中一切煩惱皆有",
    "T34n1721_008:0572b23": "闇惑迷理之義，就此通義故說無明。二者、無",
    "T34n1721_008:0572b24": "明煩惱迷於本際，集起生死其力最強，從強",
    "T34n1721_008:0572b25": "為名故說無明。無明有四：一、迷理無明，所謂",
    "T34n1721_008:0572b26": "迷於二諦之理，故《地經》云「不知世諦第一義",
    "T34n1721_008:0572b27": "諦故名無明」。二、發業無明，所謂三根、三毒煩",
    "T34n1721_008:0572b28": "惱，三根煩惱能發思業，三毒煩惱發身口業。",
    "T34n1721_008:0572b29": "三、覆業無明，謂造業已重於前境起貪瞋等，",
    "T34n1721_008:0572c01": "復助前業令其增長。四、潤生無明，若依《成實",
    "T34n1721_008:0572c02": "論》，唯愛能潤餘但遠助。若據斯義，潤生即狹",
    "T34n1721_008:0572c03": "唯在於愛，受生則廣通於餘結；《地經》亦然，故",
    "T34n1721_008:0572c04": "彼經言「愛水為潤，無明覆弊，我心溉灌」。《毘曇》",
    "T34n1721_008:0572c05": "云「潤生受生諸結皆能，但纏垢等能潤不能",
    "T34n1721_008:0572c06": "受生」。「行」者，謂罪、福、不動三行，亦身口意三行",
    "T34n1721_008:0572c07": "也。「識」支者，凡有三種：一、種子心識作行已後、",
    "T34n1721_008:0572c08": "受生之前所有心識，為業煩惱所勳發，故能",
    "T34n1721_008:0572c09": "生後果識，說為識支。二者、無明行中所有心",
    "T34n1721_008:0572c10": "識亦是識支。三、受生心識名為識支，謂生時",
    "T34n1721_008:0572c11": "一念之頃染污識也。「名色」支者，四陰名名、",
    "T34n1721_008:0572c12": "色陰名色，當於爾時四陰纔裁有其名未有",
    "T34n1721_008:0572c13": "其用，故稱名也。又釋名色兩字但目於色，謂",
    "T34n1721_008:0572c14": "此是內色，受眾生名，異外色也。又釋色當法",
    "T34n1721_008:0572c15": "體為目，心從能詮名字受稱，以心法隱昧，故",
    "T34n1721_008:0572c16": "以能詮之名目之。「六入」者，生識處名入，色增",
    "T34n1721_008:0572c17": "長名五入，名增長名意入也。「觸」支者，觸對前",
    "T34n1721_008:0572c18": "境故名為觸。依《毘曇》解觸有五種：一、增語觸，",
    "T34n1721_008:0572c19": "謂意地觸數能發語言。二、有對觸，五識中相",
    "T34n1721_008:0572c20": "應之觸，觸對現境故名有對。三者、明觸，謂無漏",
    "T34n1721_008:0572c21": "觸。四、無明觸，謂諸煩惱相應之觸。五、處中觸，",
    "T34n1721_008:0572c22": "所謂一切有漏之觸。所言「受」者，或總名一受，",
    "T34n1721_008:0572c23": "或分為二：謂身、心兩受。五識相應為身受，意",
    "T34n1721_008:0572c24": "識相應為心受。或三或五或六，六根生受或",
    "T34n1721_008:0572c25": "十八，六憂、六喜、六捨，此亦二：垢、淨，為三十",
    "T34n1721_008:0572c26": "六，三世論之合百八受。所言「愛」者，《涅槃經》云",
    "T34n1721_008:0572c27": "「染集一愛」，爾時但有食愛未有欲愛，故稱為",
    "T34n1721_008:0572c28": "一。所言「取」者，煩惱既重，四方馳求，故稱為取。",
    "T34n1721_008:0572c29": "《毘曇》四取具攝百八煩惱，欲界煩惱之中除",
    "T34n1721_008:0573a01": "於戒見故名欲取，以緣外欲故名欲取；上二",
    "T34n1721_008:0573a02": "界煩惱除於戒見緣於內生，名我語取。此二",
    "T34n1721_008:0573a03": "分上下界異故開二取。次三界四見名為見",
    "T34n1721_008:0573a04": "取，三界戒取名為戒取。此二通三界論，鈍使",
    "T34n1721_008:0573a05": "分二取、利使分二取也。若依《成論》，身見一使",
    "T34n1721_008:0573a06": "名我語取，實無我體但著我名故云我語；依",
    "T34n1721_008:0573a07": "此身見起於邊見取著斷常，若見斷者即著",
    "T34n1721_008:0573a08": "五欲名為欲取，以無後世貪現樂故，若見常",
    "T34n1721_008:0573a09": "者有利有鈍，若鈍根者則便持戒望後世樂",
    "T34n1721_008:0573a10": "名為戒取，若利根者說神是常苦樂不變即",
    "T34n1721_008:0573a11": "無罪福故起邪見說為見取。《成實》四取攝惑",
    "T34n1721_008:0573a12": "不盡，所言有者，業能牽於三有故名為有。又",
    "T34n1721_008:0573a13": "含有未來果故為有，現在世識名未來生，現",
    "T34n1721_008:0573a14": "在名色以去四果名為老死。十二緣義廣，今",
    "T34n1721_008:0573a15": "略釋名也。「說是法時」下，第二、明悟道。欲顯說",
    "T34n1721_008:0573a16": "教不虛，故明得道也。「不受一切法」者，心無愛",
    "T34n1721_008:0573a17": "著，故名不受。有人言：空觀現前不受三有相",
    "T34n1721_008:0573a18": "續故名不受。有人言：得道之人五根緣五塵",
    "T34n1721_008:0573a19": "不起煩惱，不起煩惱故不造惡業，無惡業故",
    "T34n1721_008:0573a20": "不受三惡果報，故名不受也。「第二第三第四",
    "T34n1721_008:0573a21": "說法時」下，第三、明多會說法。然彌勒有三會",
    "T34n1721_008:0573a22": "者，度釋迦餘殘三根眾生也。於釋迦佛持五",
    "T34n1721_008:0573a23": "戒人，初會得道；受三歸人，次會得道；一稱南",
    "T34n1721_008:0573a24": "無佛人，三會得道。復有獨與彌勒結緣，更為",
    "T34n1721_008:0573a25": "說法，不止局於三會，今四會說法類此可知。",
    "T34n1721_008:0573a26": "就文亦二：初、明說法；次、辨悟道，文處易知也。",
    "T34n1721_008:0573a27": "「爾時十六王子」下，第二、請說大乘法輪。所以",
    "T34n1721_008:0573a28": "請者凡有二義：一者、見諸人皆成羅漢，大機",
    "T34n1721_008:0573a29": "欲熟，故為請說大乘。二者、遠欲譏斥今日下",
    "T34n1721_008:0573b01": "根聲聞，明我昔日為汝諸人以請說《法華》，況",
    "T34n1721_008:0573b02": "今成佛而不為汝說大乘耶？自昔至今凡經",
    "T34n1721_008:0573b03": "幾載說，猶故不解，此為極愚也。就此文亦三：",
    "T34n1721_008:0573b04": "初、為請法故出家；二、正請；三、王眷屬亦隨出",
    "T34n1721_008:0573b05": "家。「皆以童子出家」者，四歲已上稱為童子，即",
    "T34n1721_008:0573b06": "表菩薩修童真行也。又幼而悟道則眾所歸",
    "T34n1721_008:0573b07": "伏。出家者欲通化道俗，在家之人不得化出",
    "T34n1721_008:0573b08": "家人。二者、欲引導八萬億人令出家。「沙彌」，此",
    "T34n1721_008:0573b09": "云息惡行慈。謂息惡行慈，欲表菩薩為物請",
    "T34n1721_008:0573b10": "法有大慈也。前稱智積舉智慧門，今名沙彌",
    "T34n1721_008:0573b11": "明功德門也。作沙彌覆講者，明幼而早悟世",
    "T34n1721_008:0573b12": "所希有，使物信之。如身子八歲登坐說法，道",
    "T34n1721_008:0573b13": "俗讚揚震名遐邇。「俱白佛言」下，第二、正請。「聲",
    "T34n1721_008:0573b14": "聞皆已成就」，有二義：一、欲令其迴小入大；二、",
    "T34n1721_008:0573b15": "明已化小今須教大。「爾時轉輪聖王」下，第三、",
    "T34n1721_008:0573b16": "王眷屬出家。以見王子捨於重位，故亦隨出",
    "T34n1721_008:0573b17": "家。「爾時彼佛」下，第三、明佛受請說大乘法。就",
    "T34n1721_008:0573b18": "文亦三：第一、正受請說法；第二、明時眾感悟",
    "T34n1721_008:0573b19": "不同；第三、明說經時節。問：彼佛受沙彌請即",
    "T34n1721_008:0573b20": "應說法，何故過二萬劫然後說也？答：一、欲令",
    "T34n1721_008:0573b21": "時眾生懃重心，如曇無竭過六年竟乃說《波",
    "T34n1721_008:0573b22": "若》。二者、例上十劫坐道場待於緣熟，今亦然",
    "T34n1721_008:0573b23": "也。三者、或可例同釋迦說小乘已後、《法華》之",
    "T34n1721_008:0573b24": "前，明二種教：一者、付財密化，謂波若教；二者、",
    "T34n1721_008:0573b25": "諸方等經陶練小心。以此二門調伏其心，然",
    "T34n1721_008:0573b26": "後始得令入佛慧。故下偈云「說六波羅蜜及",
    "T34n1721_008:0573b27": "諸神通事」，即其證也。四者、諸佛教法不同，或",
    "T34n1721_008:0573b28": "初說三乘教、後說一乘，即釋迦、燈明是也。或",
    "T34n1721_008:0573b29": "初說二乘、後說一乘，即大通智勝是也。「說是",
    "T34n1721_008:0573c01": "經已」，第二、明時眾感悟不同。此中有三根，上",
    "T34n1721_008:0573c02": "根即十六沙彌，中根聲聞人，亦能信解。沙彌",
    "T34n1721_008:0573c03": "前諷誦次信解者，夫欲覆講必具二義：一、誦",
    "T34n1721_008:0573c04": "持；二、得意，故具此二也。「下根之流皆生疑惑」",
    "T34n1721_008:0573c05": "者，有四種義：一者、中根聲聞於佛有緣皆得",
    "T34n1721_008:0573c06": "信解，其餘眾生於十六沙彌結重因緣，故佛",
    "T34n1721_008:0573c07": "不能度，覆講之事起自其人。二者、欲明過去",
    "T34n1721_008:0573c08": "世佛說《法華》時眾生有信不信，顯今現在有",
    "T34n1721_008:0573c09": "三根人亦有悟不悟。三者、欲勵今下根明過",
    "T34n1721_008:0573c10": "去世佛說《法華》利根能信解、鈍根生疑，汝等比",
    "T34n1721_008:0573c11": "丘應同利根，云何乃同鈍根？四者、明我之與",
    "T34n1721_008:0573c12": "汝俱在彼會共聽《法華》，我以早悟，汝今猶未",
    "T34n1721_008:0573c13": "解，一何可傷也。「佛說是經於八千劫」者，第三",
    "T34n1721_008:0573c14": "明說經時節。以其文廣是故時長，所以下云",
    "T34n1721_008:0573c15": "「說是《法華經》如恒河沙偈」也。「說此經已」下，第",
    "T34n1721_008:0573c16": "四、明說經竟入定。就文亦三：第一、正明入靜",
    "T34n1721_008:0573c17": "室；「住於」下，第二、明住定；「八萬四千」下，第三、明",
    "T34n1721_008:0573c18": "在定時節。所以入定者，欲令十六沙彌覆述",
    "T34n1721_008:0573c19": "《法華》故也。但諸佛化儀不同，此經始末略有",
    "T34n1721_008:0573c20": "三種：一者、燈明佛說《法華》竟即便涅槃，此明",
    "T34n1721_008:0573c21": "於佛結緣所應度者皆已度竟。二者、今文明",
    "T34n1721_008:0573c22": "於佛結緣度之有盡不盡，利根者度之已盡，",
    "T34n1721_008:0573c23": "鈍根者未盡，須佛起定稱歎沙彌勸物親近，",
    "T34n1721_008:0573c24": "故佛未得入滅也。三者、釋迦佛說《法華》竟不",
    "T34n1721_008:0573c25": "更再說，以應聞《法華》得了悟已竟，故不更說",
    "T34n1721_008:0573c26": "《法華》，仍別說《涅槃》。「是時十六菩薩」下，第二、正",
    "T34n1721_008:0573c27": "明結緣。前緣由有二：一遠、二近。今亦開二：初、",
    "T34n1721_008:0573c28": "明昔日結緣；次、辨世世相值。二文各四，合八",
    "T34n1721_008:0573c29": "章經。初文四者：第一、明知佛入定為覆講緣",
    "T34n1721_008:0574a01": "由也；第二、正為眾覆講；第三、明時眾蒙益；第",
    "T34n1721_008:0574a02": "四、辨佛稱歎。「各昇法座」下，第二文，夫白日潛",
    "T34n1721_008:0574a03": "光即明月接耀，如來戢影故菩薩舒暉也。「一",
    "T34n1721_008:0574a04": "一皆度」下，第三、明眾蒙益也。「示教利喜」者，《智",
    "T34n1721_008:0574a05": "度論》五十四卷云「示者，示其善惡也。教者，教",
    "T34n1721_008:0574a06": "捨惡從善也。利者，未得法味者心生退沒，為",
    "T34n1721_008:0574a07": "說涅槃勝果使修善因，令其心見利益為利",
    "T34n1721_008:0574a08": "也。喜者，隨其所行而稱歎之令其歡喜，若樂",
    "T34n1721_008:0574a09": "布施者即歎布施，以此四事莊嚴說法」。今就",
    "T34n1721_008:0574a10": "《法華》釋四事者，初、示三乘是方便、一乘是真",
    "T34n1721_008:0574a11": "實，故名為示；次、令捨三入一故云教；次、說三",
    "T34n1721_008:0574a12": "乘果劣、一乘果勝，使修一乘因，令其心見利益",
    "T34n1721_008:0574a13": "為利；觀其根緣，或以法說門說一乘，或以譬",
    "T34n1721_008:0574a14": "說門說、或以宿世因緣說，隨其所樂應機說",
    "T34n1721_008:0574a15": "法令生歡喜，故言喜也。「大通智勝佛」下，第四、",
    "T34n1721_008:0574a16": "明佛稱歎。以其說法會理稱機，今欲令時眾",
    "T34n1721_008:0574a17": "信受，故佛印歎也。「汝等皆當數數親近」者，以",
    "T34n1721_008:0574a18": "與沙彌有緣故令親近，如十方佛勸常啼親",
    "T34n1721_008:0574a19": "近法涌。「佛告諸比丘」下，第二、明結緣已後世",
    "T34n1721_008:0574a20": "世相值。就文亦四：一、明所化得益；二、辨能化",
    "T34n1721_008:0574a21": "得益；第、三結會古今；第四、明未來相值也。初",
    "T34n1721_008:0574a22": "文三句：一、明沙彌常樂說《法華》。以《法華》明於",
    "T34n1721_008:0574a23": "佛乘，菩薩常求佛果，故常樂說。又《法華》結會",
    "T34n1721_008:0574a24": "始終，具攝一切教，若說《法華》則攝一切教。「一",
    "T34n1721_008:0574a25": "一菩薩」下，明現在所得益緣也。「世世所生」下，",
    "T34n1721_008:0574a26": "第三句、明後時得益也。問：此中結緣後恒相",
    "T34n1721_008:0574a27": "值，窮子何故父子相失不相值也？答：有人言：",
    "T34n1721_008:0574a28": "此中明世世相值者，據大期一劫二劫，恒得",
    "T34n1721_008:0574a29": "相值；窮子不相見，細論一世兩世不相見耳。",
    "T34n1721_008:0574b01": "今謂與沙彌結緣有三品人：一者、上品，如此",
    "T34n1721_008:0574b02": "中說，得值多佛與師俱生，過去即悟也。二者、",
    "T34n1721_008:0574b03": "中品人，如下文說「于今有住聲聞地者，過去",
    "T34n1721_008:0574b04": "不悟《法華》，現在值釋迦，聞一乘方悟」，則窮子",
    "T34n1721_008:0574b05": "是也。三者、下根，如後文說「未來世弟子，現在",
    "T34n1721_008:0574b06": "不事法師，未來隨聞故始得悟」。以有三根，就",
    "T34n1721_008:0574b07": "三世得悟不同，是故今文與窮子不相違也。",
    "T34n1721_008:0574b08": "「于今不盡」者，一者、過去善根未盡；二者、值多",
    "T34n1721_008:0574b09": "佛猶自未盡也。「諸比丘」下，第二、明能化得益。",
    "T34n1721_008:0574b10": "所以明能化得益者，為擊下根人也。明我聞",
    "T34n1721_008:0574b11": "《法華》遂進成佛，汝聞《法華》云何乃退作聲聞，",
    "T34n1721_008:0574b12": "一何可愍耶？「諸比丘我等」下，第三、明結會古",
    "T34n1721_008:0574b13": "今。就文有三：初、牒上根人。「此諸眾生于今有",
    "T34n1721_008:0574b14": "住聲聞地者」，第二句，明過去中根人也。「是諸",
    "T34n1721_008:0574b15": "人等應以是法漸入佛道」者，釋上常教化無上",
    "T34n1721_008:0574b16": "菩提也。疑者云：既常教化無上菩提，何故說",
    "T34n1721_008:0574b17": "聲聞法？又昔為沙彌時尚教大道，今云何乃",
    "T34n1721_008:0574b18": "說小乘？是故釋云：說聲聞法漸令入佛道，以",
    "T34n1721_008:0574b19": "佛慧微妙不可頓入故也。當知說小是漸說",
    "T34n1721_008:0574b20": "大乘。又昔有大機是故說大，但為退大取",
    "T34n1721_008:0574b21": "小，是故今說於小。「爾時所化下」，第三句，正會",
    "T34n1721_008:0574b22": "古今也。「我滅度後」下，第四段，明未來相值，即",
    "T34n1721_008:0574b23": "出下根人也。此是佛滅度後修道成阿羅漢，",
    "T34n1721_008:0574b24": "此人命終生於淨土，釋迦於淨土中作佛更",
    "T34n1721_008:0574b25": "有異名，為此人說《法華經》方乃得悟。所以說",
    "T34n1721_008:0574b26": "此事者，明無有畢竟永住二乘，會須聞《法華》",
    "T34n1721_008:0574b27": "後當成佛，勵下根人令及時信受。問：三根相",
    "T34n1721_008:0574b28": "貌云何？答：上根一聞《法華》世世與師相值，復",
    "T34n1721_008:0574b29": "值四萬億佛早悟一乘；中根人退大取小，值",
    "T34n1721_008:0574c01": "釋迦於靈山之會；下根人亦退大取小，不面",
    "T34n1721_008:0574c02": "值釋迦亦不聞《法華》，於未來方值佛聞《法華》",
    "T34n1721_008:0574c03": "方得了悟也。問：何故言更有異名？答：釋迦是",
    "T34n1721_008:0574c04": "穢土佛名，今於淨土化物，故更有異名。「諸比",
    "T34n1721_008:0574c05": "丘若如來」下，第二大段，明現在相值更為說",
    "T34n1721_008:0574c06": "法。又開為四：一、法；二、譬；三、合；四、舉譬帖合。法",
    "T34n1721_008:0574c07": "說為二：初、明說大；次、辨說小。若依上來次",
    "T34n1721_008:0574c08": "第，前明說小、後明說大；今但遠尋往昔曾稟",
    "T34n1721_008:0574c09": "大化，故今還說大法，中間廢忘習於小乘，故",
    "T34n1721_008:0574c10": "次明小。後譬說中義亦同然。又諸佛說法有",
    "T34n1721_008:0574c11": "二：一、從實起權；二、攝權歸實。上來多明攝權",
    "T34n1721_008:0574c12": "歸實，今欲辨從實起權也。說大中有二：一、知",
    "T34n1721_008:0574c13": "機；二、說教。知機中五句：第一、明說法之時。入",
    "T34n1721_008:0574c14": "大涅槃，謂聞《涅槃》機熟；今是一乘緣熟，謂將",
    "T34n1721_008:0574c15": "涅槃時也。故〈信解品〉云「臨欲終時而命其子」。",
    "T34n1721_008:0574c16": "「眾又清淨」者，以四教調柔其心故得清淨，用",
    "T34n1721_008:0574c17": "人天及二乘教調伏其心，故無復凡夫煩惱，",
    "T34n1721_008:0574c18": "以付財密化及陶練小心，令二乘煩惱漸得消",
    "T34n1721_008:0574c19": "除，既離凡聖二惑，故言眾又清淨也。「信解堅",
    "T34n1721_008:0574c20": "固」者，上辨無障，今明有堪受之機，謂大信大",
    "T34n1721_008:0574c21": "解可得聞經也。大信是鈍根，大解是利根。又",
    "T34n1721_008:0574c22": "大信為初，大解為後。此二不退，稱為堅固也。",
    "T34n1721_008:0574c23": "「了達空法」者，前已聞《波若》等大乘畢竟空法",
    "T34n1721_008:0574c24": "開悟大心，若不聞畢竟空無所得法者，聞說",
    "T34n1721_008:0574c25": "一有三無則墮二見也。「深入禪定」者，未必是",
    "T34n1721_008:0574c26": "深入八禪，如《大品》云「一心向佛道，無復凡夫",
    "T34n1721_008:0574c27": "二乘有所得動散」，是故名為定也。「便集諸菩",
    "T34n1721_008:0574c28": "薩」下，第二、正說。初句即是序說，為說此經明",
    "T34n1721_008:0574c29": "正說也。正說雖多，不出無二有一也。「比丘當",
    "T34n1721_008:0575a01": "知」下，第二、明說小。所以說小者，既無有二乘、",
    "T34n1721_008:0575a02": "唯一佛乘，而昔說二者，為知眾生不堪聞大",
    "T34n1721_008:0575a03": "但欲樂小，故為說小。文有三句：初、知機，為是",
    "T34n1721_008:0575a04": "等故明正說。「是人若聞」，辨得益。知機中云「如",
    "T34n1721_008:0575a05": "來方便」者，為釋疑故來。疑者云：若無二乘，何",
    "T34n1721_008:0575a06": "故昔說有二涅槃？是故釋云：如來有權巧之",
    "T34n1721_008:0575a07": "智，隨機而作，故說有二也。「是人若聞即便信",
    "T34n1721_008:0575a08": "受」者，既稱機而說，便信受得益也。「譬如五百",
    "T34n1721_008:0575a09": "由旬」下，第、二譬說。凡有九句，少第九聞一乘",
    "T34n1721_008:0575a10": "得益，開為三章：第一、初說大乘譬；第二、中途",
    "T34n1721_008:0575a11": "說小譬；第三、後還說大譬。所以開此三者，有",
    "T34n1721_008:0575a12": "三種義：一者、譬上二世始終有於三事，十六",
    "T34n1721_008:0575a13": "沙彌初為說大。二者、中間退失大乘為說小",
    "T34n1721_008:0575a14": "法，謂釋迦初趣鹿苑竟靈山之前也。三者、廢",
    "T34n1721_008:0575a15": "小說大，謂法華會也。二世始終唯此三事，故",
    "T34n1721_008:0575a16": "立三章也。二者、三世諸佛有三種法輪：一者、",
    "T34n1721_008:0575a17": "根本法輪，謂一乘教也。二、支末法輪，於一說",
    "T34n1721_008:0575a18": "三。三、收末歸本，謂攝三歸一。為顯三輪故立",
    "T34n1721_008:0575a19": "三譬。三者、上〈譬喻品〉破本乘聲聞初小後大",
    "T34n1721_008:0575a20": "故開六譬，今為退大證小聲聞，故初明說大、",
    "T34n1721_008:0575a21": "次明於小、後攝小歸大。初文三句：一、所度惡",
    "T34n1721_008:0575a22": "道譬；二、欲度之人譬；三、導師將導譬也。「五百",
    "T34n1721_008:0575a23": "由旬」者，所度惡道也。有人言：五百者喻五道",
    "T34n1721_008:0575a24": "生死也。今謂不然，豈免三塗三百名為二乘？",
    "T34n1721_008:0575a25": "又二乘已免五道，應已度五百。有人言：有四",
    "T34n1721_008:0575a26": "種生死：一、流來生死；二、變易生死；三、中間生",
    "T34n1721_008:0575a27": "死；四、分段生死。度三百，免分段生死；度四百，",
    "T34n1721_008:0575a28": "免七地二國中間生死；度五百，免八地以上",
    "T34n1721_008:0575a29": "變易生死。有人言：三界為三百，七住二乘為",
    "T34n1721_008:0575b01": "一百，八住以上復為一百。今謂義並不然，《玄》",
    "T34n1721_008:0575b02": "中具釋。今正取三界為三百，二乘為二百，所",
    "T34n1721_008:0575b03": "以作此釋者有義有文。言有義者，今正化二",
    "T34n1721_008:0575b04": "乘人令趣佛道，昔已度三界，未度二乘地，猶",
    "T34n1721_008:0575b05": "在惡道，豈住惡道之內為涅槃也。宜應捨之，",
    "T34n1721_008:0575b06": "則必到佛道。問：若度三界二乘地，云何得到",
    "T34n1721_008:0575b07": "佛道也？答：有二種到：一者、因到；二者、果到。言",
    "T34n1721_008:0575b08": "因到者，如《涅槃》云「須陀洹人八萬劫到，乃至",
    "T34n1721_008:0575b09": "辟支佛人十千劫到」，謂到菩提心，即十住位",
    "T34n1721_008:0575b10": "成種性人也。至此位時免凡夫位及退為二",
    "T34n1721_008:0575b11": "乘，必到佛道故名為到。二者、三界為分段生",
    "T34n1721_008:0575b12": "死，二乘之人居變易生死，度此五處免二種",
    "T34n1721_008:0575b13": "生死得大涅槃，謂到果也。問：何故得知有二",
    "T34n1721_008:0575b14": "種到？答：後偈文云「今為汝說實，汝所得非滅，",
    "T34n1721_008:0575b15": "為佛一切智，當發大精進」，此因到也。汝證一",
    "T34n1721_008:0575b16": "切智乃是真實滅，謂果到也。言文證者，《智度",
    "T34n1721_008:0575b17": "論》釋〈聞持品〉云「度四百由旬，即知去城邑不",
    "T34n1721_008:0575b18": "遠」。龍樹釋云：「三百譬三界，四百譬二乘」，但《大",
    "T34n1721_008:0575b19": "品》合二乘為一百，此經開為二百，開合不同，",
    "T34n1721_008:0575b20": "義無異也。又《大品》未廢二乘、此經始廢，以此",
    "T34n1721_008:0575b21": "為異；俱是惡道，兩教不殊。又此經合譬中自",
    "T34n1721_008:0575b22": "明三界為三百、二乘為二百，諸經義師不觀",
    "T34n1721_008:0575b23": "文意而橫有異釋也。「嶮難惡道」者，明度意也。",
    "T34n1721_008:0575b24": "三界，二乘度之即難，故稱嶮難。《智度論》云「菩",
    "T34n1721_008:0575b25": "薩退有二事：一、貪三界，及樂二乘也」。惡道者，",
    "T34n1721_008:0575b26": "三界於二乘為惡道，二乘復是菩薩之惡道。",
    "T34n1721_008:0575b27": "故《涅槃》云「求二乘者名為不善」，故此五處皆",
    "T34n1721_008:0575b28": "名惡道。又三界，愛為其本；二乘，見為其本。愛、",
    "T34n1721_008:0575b29": "見皆是惡也。又三百是凡夫有見，二百是二",
    "T34n1721_008:0575c01": "乘空見，諸見皆是惡也。又凡夫外道謂三界",
    "T34n1721_008:0575c02": "為涅槃，既是癡迷顛倒，二乘謂變易生死為",
    "T34n1721_008:0575c03": "涅槃，亦是癡迷顛倒，以俱謂生死為涅槃，並",
    "T34n1721_008:0575c04": "是無常而計常，故稱惡也。「曠絕無人」者，五百",
    "T34n1721_008:0575c05": "玄遠故稱曠絕。諸佛菩薩之所不住故云無",
    "T34n1721_008:0575c06": "人。「怖畏之處」者，學大乘人深畏此五處，三界",
    "T34n1721_008:0575c07": "無安猶如火宅，眾苦充滿甚可怖畏。《涅槃》云",
    "T34n1721_008:0575c08": "「今我怖畏二乘道果，如惜命者怖畏捨身」。《智",
    "T34n1721_008:0575c09": "度論》有怨家樹上來譬，即其事也。「若有多眾」，",
    "T34n1721_008:0575c10": "第二、永度之人也。即沙彌所化徒眾是也。上",
    "T34n1721_008:0575c11": "云無有智人，今明欲度人多，故云眾多也。「欲",
    "T34n1721_008:0575c12": "過此道至珍寶處」者，菩薩發心凡有二意：一、",
    "T34n1721_008:0575c13": "欲度凡夫二乘地；二、欲求無上菩提也。「有一",
    "T34n1721_008:0575c14": "導師」下，第三、明將導師譬，即上十六沙彌及",
    "T34n1721_008:0575c15": "釋迦也。道既無二故體道之人亦一。又善知",
    "T34n1721_008:0575c16": "道通塞之相一人而已，故云一也。有導示邪",
    "T34n1721_008:0575c17": "正之能故名導師。「聰慧明達」者，智在耳曰聰",
    "T34n1721_008:0575c18": "慧，智在眼為明達，略歎二事也。又聰慧譬種",
    "T34n1721_008:0575c19": "智，明達譬三達，種智橫照萬法，三達竪鑒三",
    "T34n1721_008:0575c20": "世也。「善知嶮道通塞之相」者，知大機發堪可",
    "T34n1721_008:0575c21": "度之名通，不堪度之名塞。又知得理為通，乖",
    "T34n1721_008:0575c22": "理為塞，此明導師內智也。「將導眾人欲過此",
    "T34n1721_008:0575c23": "難」者，歎外化能也。指期佛道遠超二生死，是",
    "T34n1721_008:0575c24": "欲過此難也。「所將人眾中路懈退」，第二、中途",
    "T34n1721_008:0575c25": "說小譬。亦有三句：一、知小機發譬；二、說小教",
    "T34n1721_008:0575c26": "譬；三、稟教得益譬。小機發有二：初、明小機發；",
    "T34n1721_008:0575c27": "次、明佛智照。小機發有三句：一、標欲退；二、釋",
    "T34n1721_008:0575c28": "欲退；三、結欲退。今是初也。「中路」者，初發大心",
    "T34n1721_008:0575c29": "欲出離生死，遠求佛道欲離小行，而大解未",
    "T34n1721_008:0576a01": "成於此中間而退也。若譬上過去世事者，自",
    "T34n1721_008:0576a02": "昔化已後訖至今化之前，二楹之間廢忘大",
    "T34n1721_008:0576a03": "心退失大行，亦得是未成佛道中間，名為中",
    "T34n1721_008:0576a04": "路也。「白導師言」者，既其退大，則有小機以扣",
    "T34n1721_008:0576a05": "於佛，為佛慧所照，謂白師之義也。「我等疲極",
    "T34n1721_008:0576a06": "而復怖畏不能復進前路猶遠」者，上標懈退",
    "T34n1721_008:0576a07": "也，今釋懈退也。夫退有三事：一者、疲極故退，",
    "T34n1721_008:0576a08": "喻習大乘觀解微弱未有力勢，不能進至佛",
    "T34n1721_008:0576a09": "道。二、怖畏故退，譬生死中多諸患難。三、路遠",
    "T34n1721_008:0576a10": "故退，譬佛道三僧祇劫然後乃階，過小之外",
    "T34n1721_008:0576a11": "一行不堪修習，故言不能復進也。「今欲退還」",
    "T34n1721_008:0576a12": "者，此第三句，結退也。退有二事：一、退為凡夫；",
    "T34n1721_008:0576a13": "二、退為二乘。今欲退還生死，故名退也。亦得",
    "T34n1721_008:0576a14": "發始即不求佛，故止而不進，名為退還。問曰：",
    "T34n1721_008:0576a15": "此即是退，何故言欲退也？答：此明根性不定。",
    "T34n1721_008:0576a16": "一者、可退為凡夫；二者、可住為二乘；三者、可",
    "T34n1721_008:0576a17": "進為菩薩，以不定故所以標欲也。「導師多諸",
    "T34n1721_008:0576a18": "方便」，第二、明照機。亦有三句：一、歎能化有知",
    "T34n1721_008:0576a19": "機之德；二、明敘所化之過；三、釋所化之過。「多",
    "T34n1721_008:0576a20": "諸方便」者，前有引向大之能，今復解趣小巧，",
    "T34n1721_008:0576a21": "故云多也。又縱之而退，或逼之而進，或令永",
    "T34n1721_008:0576a22": "住二乘，悉非善巧；今不令退為凡夫，復不逼",
    "T34n1721_008:0576a23": "進求佛，能於中路權說小乘終悟大道，故云",
    "T34n1721_008:0576a24": "多方便也。「而作是念」下，第二、敘所化之過。「云",
    "T34n1721_008:0576a25": "何捨大珍寶」下，第三句，釋所化過。棄於佛樂",
    "T34n1721_008:0576a26": "名捨大珍寶，樂生死苦名而欲退還，舉此二",
    "T34n1721_008:0576a27": "事釋上可愍義也。多諸方便歎導師智慧，可",
    "T34n1721_008:0576a28": "愍以下嘆導師慈悲。「作是念已」下，第二、明設",
    "T34n1721_008:0576a29": "小教。凡有三句：初、正設教；二、誡；三、勸。二乘利",
    "T34n1721_008:0576b01": "鈍雖異，同斷三界煩惱在分段之外，故言過",
    "T34n1721_008:0576b02": "三百也。非實究竟而言究竟，故名為「化」。斷惑",
    "T34n1721_008:0576b03": "義同、證無為不異，所以稱「一」。防生死患難，故",
    "T34n1721_008:0576b04": "稱為「城」也。「告眾人言汝等勿懼莫得退還」，第",
    "T34n1721_008:0576b05": "二、誡也。「勿懼」者，不須深懼老病死也。「莫得退",
    "T34n1721_008:0576b06": "還」者，莫樂生死五欲也。「今此大城可於中止」",
    "T34n1721_008:0576b07": "者，第、三勸也。累盡涅槃比天人之樂故名為",
    "T34n1721_008:0576b08": "大。二種涅槃是息駕之處，名可於中止也。「隨",
    "T34n1721_008:0576b09": "意所作」者，結累既盡，心得自在。「若入是城快",
    "T34n1721_008:0576b10": "得安穩」者，若證此涅槃，離生死危苦也。有人",
    "T34n1721_008:0576b11": "言：煩惱既盡隨意自在，即有餘涅槃也。若入是",
    "T34n1721_008:0576b12": "城快得安穩，因果兩患危苦都亡，即無餘涅",
    "T34n1721_008:0576b13": "槃也。「若能前至寶所亦可得去」者，有人言：佛",
    "T34n1721_008:0576b14": "果譬寶所，聲聞人若能發菩提心求佛智慧",
    "T34n1721_008:0576b15": "亦可得去，如《大品》云「若能發心我亦隨喜」。若",
    "T34n1721_008:0576b16": "就理中釋者，此句顯化城意，說二乘教本令",
    "T34n1721_008:0576b17": "得佛，譬如暫息脚欲令進路，昔不得顯於斯",
    "T34n1721_008:0576b18": "意，故假設此言，明雖暫證小乘終歸大道。若",
    "T34n1721_008:0576b19": "就昔教明者，如云六十劫修得聲聞、百劫修",
    "T34n1721_008:0576b20": "證於緣覺，此二同證無餘，喻可於中止。今譬",
    "T34n1721_008:0576b21": "菩薩三阿僧祇劫修行趣佛，故云「若能前至",
    "T34n1721_008:0576b22": "寶所亦可得去」也。「是時疲極之眾心大歡喜」",
    "T34n1721_008:0576b23": "下，第三、稟教得益也。就文三別：一、信受；二、修",
    "T34n1721_008:0576b24": "行；三、證涅槃。說教稱機故稱歡喜。「歎未曾有」",
    "T34n1721_008:0576b25": "者，二種涅槃是出世之法，世間所無，名未曾",
    "T34n1721_008:0576b26": "有。「我等今者免斯惡道」，謂離生死苦也。「快得",
    "T34n1721_008:0576b27": "安穩」者，得涅槃樂也。至此已來皆是初聞佛",
    "T34n1721_008:0576b28": "教生信受也。「於是眾人前入化城」，第二、辨修",
    "T34n1721_008:0576b29": "行求涅槃也。「生已度想生安穩想」者，第三句，",
    "T34n1721_008:0576c01": "證涅槃果也。出三界生死名生已度想，證無",
    "T34n1721_008:0576c02": "餘涅槃生安穩想。又得有餘名已度想，入無",
    "T34n1721_008:0576c03": "餘名安穩想。又得盡智名已度想，得無生智",
    "T34n1721_008:0576c04": "名安穩想。實非究竟謂是究竟，故稱為想。問：",
    "T34n1721_008:0576c05": "無學乃可生已度想，凡夫學人亦得起此想",
    "T34n1721_008:0576c06": "不？答：凡夫學人乃未出三界，亦謂二乘涅槃",
    "T34n1721_008:0576c07": "是究竟法，故亦得起此想也。「爾時導師」下，第",
    "T34n1721_008:0576c08": "三、後還說大譬。就文為二：初、知機；二、說教。免",
    "T34n1721_008:0576c09": "退為凡夫、住小涅槃，稱為止也。望進求佛道，",
    "T34n1721_008:0576c10": "為暫息脚之義，故云息也。「無復疲惓」者，以小",
    "T34n1721_008:0576c11": "乘法調柔其心除麁煩惱，心用稍強堪聞大乘",
    "T34n1721_008:0576c12": "也。「即滅化城」者，第二、說教也。廢三乘究竟之",
    "T34n1721_008:0576c13": "教稱為滅也。又會三為一無復三名亦是滅",
    "T34n1721_008:0576c14": "也。「語眾人言汝等去來」者，勸聲聞人修行求",
    "T34n1721_008:0576c15": "佛也。「寶所在近」者，釋上勸進之意，前路既近",
    "T34n1721_008:0576c16": "宜應去也。已度三百，今唯二百，故云近也。「向",
    "T34n1721_008:0576c17": "者大城我所化作」者，於一佛乘分別說三也。",
    "T34n1721_008:0576c18": "為止息者釋說三之意，有止有息如前二義",
    "T34n1721_008:0576c19": "也。「諸比丘」下，第三、合譬。合三譬即為三別。",
    "T34n1721_008:0576c20": "上初譬有三句：一、所度惡道；二、求度之人；三、",
    "T34n1721_008:0576c21": "明將導。今正合第三，兼餘二義。「知諸生死」合",
    "T34n1721_008:0576c22": "上所度惡導，「應去應度」合上善知通塞之相",
    "T34n1721_008:0576c23": "兼求度之人也。「若眾生」下，合上第二中道說",
    "T34n1721_008:0576c24": "小譬。上有三：一、機發；二、說教；三、得益。今具合",
    "T34n1721_008:0576c25": "之。上機發有二：初、明機發；二、照機。今具合也。",
    "T34n1721_008:0576c26": "「則不欲見佛不欲親近」合上中路懈退乃至我",
    "T34n1721_008:0576c27": "等疲極。「便作是念佛道長遠」合上前路猶遠",
    "T34n1721_008:0576c28": "也。「久受懃苦乃可得成」合上而復怖畏。「佛知",
    "T34n1721_008:0576c29": "是心怯弱下劣」，合上第二、佛照機也。「以方便",
    "T34n1721_008:0577a01": "力」下，合第二、正說教也。「說二涅槃」者，合上化",
    "T34n1721_008:0577a02": "作一城也。問：上云一城，今云何言二涅槃也？",
    "T34n1721_008:0577a03": "答：有人言：上明同斷三界惑故言一，今據餘、",
    "T34n1721_008:0577a04": "無餘故言二。有人言：大涅槃為第一，今是中",
    "T34n1721_008:0577a05": "路涅槃稱為第二，故名為二。如《勝鬘經》云「涅",
    "T34n1721_008:0577a06": "槃有二種：一、無餘，在佛；二、有餘，在二乘」。今謂",
    "T34n1721_008:0577a07": "二釋悉非，此文但以二乘人所證為二涅槃",
    "T34n1721_008:0577a08": "耳。如下偈云「唯有一佛乘，息處故說二」也。問：",
    "T34n1721_008:0577a09": "上何故云一、今稱二也？答：二乘之人有同義",
    "T34n1721_008:0577a10": "異義。上取同出三界、同證無為故言一，今約",
    "T34n1721_008:0577a11": "人利鈍不同故復明二。又欲明五百由旬義，",
    "T34n1721_008:0577a12": "開三界為三百，二乘涅槃復為二百，欲令度",
    "T34n1721_008:0577a13": "二乘地故說為二也。「若眾生住於二地」合第",
    "T34n1721_008:0577a14": "三、後還說大譬。上文有二：一、知機；二、說教。今",
    "T34n1721_008:0577a15": "具合之。初文即是合後知機，兼合前第三得",
    "T34n1721_008:0577a16": "益義也。又稱「住於二地」者，上合度三百由旬",
    "T34n1721_008:0577a17": "竟，今餘有二百，故稱二地。此文分明以三界",
    "T34n1721_008:0577a18": "為三百、以二地為二百，舊經師不熟審其文，",
    "T34n1721_008:0577a19": "故有諸異釋也。「如來爾時」下，合第二、正說教",
    "T34n1721_008:0577a20": "也。初合即滅化城。「汝所住地近於佛慧」合上",
    "T34n1721_008:0577a21": "汝等去來寶處在近。「當觀察籌量所得涅槃",
    "T34n1721_008:0577a22": "非真實也」合上向者大城我所化作。然二乘",
    "T34n1721_008:0577a23": "有近佛慧、遠佛慧義，自謂所得涅槃為極，不",
    "T34n1721_008:0577a24": "受大乘，故經言「高原陸地不生蓮華，五無間",
    "T34n1721_008:0577a25": "罪猶能發意」，此即二乘人遠佛慧不及凡夫",
    "T34n1721_008:0577a26": "也。今言近者，以二乘斷麁煩惱勝於凡夫，故",
    "T34n1721_008:0577a27": "言近也。「如彼導師」下，第四、舉譬怗合也。四十",
    "T34n1721_008:0577a28": "九行半偈，頌長行。長行本有二：初、說過去結",
    "T34n1721_008:0577a29": "緣；二、現在更為說法。今還頌此二也。說過去",
    "T34n1721_008:0577b01": "世事又二：初、結緣緣由；二、正結緣。今還頌此",
    "T34n1721_008:0577b02": "二也。緣由中有二：初、遠緣由；二、近緣由。今還",
    "T34n1721_008:0577b03": "頌此二也。初中有四：第一、大通智勝成佛；二、",
    "T34n1721_008:0577b04": "十六王子請轉法輪；三、大通智勝現瑞；四、十",
    "T34n1721_008:0577b05": "方梵王請說法。今具頌此四也。初本有三：初、",
    "T34n1721_008:0577b06": "明未成佛；二、明諸天供養；三、明成道。今具頌",
    "T34n1721_008:0577b07": "之。初一行，頌第一也；次兩行，頌第二；次一行，",
    "T34n1721_008:0577b08": "頌第三。「彼佛十六子」下，第二、請轉法輪。長行",
    "T34n1721_008:0577b09": "本有三：初、十六王子為請法故至佛所；二、",
    "T34n1721_008:0577b10": "至佛所故恭敬稱歎；三、請說法。今具頌之。初",
    "T34n1721_008:0577b11": "一行，頌第一；一句，頌第二；「而請轉法輪」下三",
    "T34n1721_008:0577b12": "句，頌第三。「世尊甚難值」下，頌第三現瑞。上有",
    "T34n1721_008:0577b13": "三：一、地動；二、放光；三、二瑞所至。今一行但頌",
    "T34n1721_008:0577b14": "第一。「東方諸世界」下，頌第四、十方梵天集。上",
    "T34n1721_008:0577b15": "有三：初、明三方梵眾；二、例餘六方；三、明上方。",
    "T34n1721_008:0577b16": "今開為二：初三行，頌一方；次兩行，例九方。上",
    "T34n1721_008:0577b17": "一一方有六，今但頌五，略不頌謀議也。又「諸",
    "T34n1721_008:0577b18": "梵見此相」一句，含於謀議，故具頌六也。「無量",
    "T34n1721_008:0577b19": "慧世尊」下，頌上第二、結緣近緣由。上有四：一、",
    "T34n1721_008:0577b20": "受請說小法；二、十六王子請說大；三、受請說",
    "T34n1721_008:0577b21": "大；四、說經竟入定。今具頌之。上受請說小中",
    "T34n1721_008:0577b22": "為三：初、正受請；二、明一會說法；三、明多會說",
    "T34n1721_008:0577b23": "法。今具頌之。半行，頌第一；兩行半，頌第二，「六",
    "T34n1721_008:0577b24": "百萬億姟」者，長行明六百萬億那由他，今云",
    "T34n1721_008:0577b25": "姟是此間數，代彼那由他也。「第二說法時」下",
    "T34n1721_008:0577b26": "兩行，頌多會說法。「時十六王子」，頌第二、請說",
    "T34n1721_008:0577b27": "大法。上有三：一、為請故出家，半行頌之；二、正",
    "T34n1721_008:0577b28": "請，一行半頌之。略不頌第三王眷屬。「佛知童",
    "T34n1721_008:0577b29": "子心」，頌第三、受請說大法。上有三：一、說教；二、",
    "T34n1721_008:0577c01": "感悟不同；三、明說經時節。今兩行半但頌第",
    "T34n1721_008:0577c02": "一。「彼佛說經已」，頌說經竟入定。上有三：一、明",
    "T34n1721_008:0577c03": "入定，半行頌之；次、明住定，一句頌之；三、明住",
    "T34n1721_008:0577c04": "定時節，亦一句頌之。「是諸沙彌等」，第二、頌正",
    "T34n1721_008:0577c05": "結緣。上有二：初、明一世結緣；二、明世世相值。",
    "T34n1721_008:0577c06": "今具頌之。初章有四：一、知佛禪未出，今半行",
    "T34n1721_008:0577c07": "頌之；二、正為說教，一行半頌之；三、明時眾得",
    "T34n1721_008:0577c08": "益，一行頌之。略不頌第四佛從定起稱歎也。",
    "T34n1721_008:0577c09": "「彼佛滅度後」，頌第二、世世相值。長行有四：第",
    "T34n1721_008:0577c10": "一、歎所化得益，一行頌之；二、明能化成佛，一",
    "T34n1721_008:0577c11": "行頌之；三、明結會古今，一行頌之。略不頌第",
    "T34n1721_008:0577c12": "四未來相值。「我在十六數」下，頌第二大段，現",
    "T34n1721_008:0577c13": "在說法。長行有四：一、法；二、譬；三、合；四、怗。今具",
    "T34n1721_008:0577c14": "頌之。初兩行，頌第一。上文有二：初、說大；次、說",
    "T34n1721_008:0577c15": "小。今但頌大。「譬如嶮惡道」下，頌第二、譬說。上",
    "T34n1721_008:0577c16": "有三：一、初說大乘譬；二、中途說小譬；三、後還",
    "T34n1721_008:0577c17": "說大譬。今具頌之。上初譬有三：一、所度惡道；",
    "T34n1721_008:0577c18": "二、求度之人；三、導師將導。今具頌之。「多毒獸」",
    "T34n1721_008:0577c19": "者，有愛見煩惱，能害法身慧命，為毒獸也。「無",
    "T34n1721_008:0577c20": "水草」者，無大乘無漏定慧以自資也。「無數千",
    "T34n1721_008:0577c21": "萬眾」，頌第二、欲度之人也。「時有一導師」，頌第",
    "T34n1721_008:0577c22": "三、將導也。「眾人皆疲倦」下，頌第二、中途說小",
    "T34n1721_008:0577c23": "譬。上有三：一、知機；二、說教；三、得益。今具頌之。",
    "T34n1721_008:0577c24": "上知機有二：初、小機發，一行頌之；次、照機，一",
    "T34n1721_008:0577c25": "行頌之。「尋時思方便」下，頌第二、正說教，上有",
    "T34n1721_008:0577c26": "三：一、說教；二、誡；三、勸。今具頌之。「城郭」者，城者",
    "T34n1721_008:0577c27": "別譬二涅槃，郭是城外郭邑，通譬無學果位",
    "T34n1721_008:0577c28": "諸功德也。「莊嚴諸舍宅」者，舍宅薗林皆在郭",
    "T34n1721_008:0577c29": "內，別譬果地諸餘功德，有漏五陰既名生死",
    "T34n1721_008:0578a01": "舍宅，無漏五陰聖人所栖為舍宅也。「周匝有",
    "T34n1721_008:0578a02": "薗林」者，《淨名經》以總持為薗，小乘亦隨分有",
    "T34n1721_008:0578a03": "也。《阿含經》中慈悲喜捨以為四薗，無漏諸行",
    "T34n1721_008:0578a04": "稱之為林也。「渠流及浴池」者，九次第定更相",
    "T34n1721_008:0578a05": "灌注稱為渠流，八解脫名為浴池。《阿含經》以",
    "T34n1721_008:0578a06": "四禪為四池：一、有覺有觀池，二、無覺無觀池，",
    "T34n1721_008:0578a07": "三、護念清淨池，四名、無苦無樂池。「重門高樓",
    "T34n1721_008:0578a08": "閣」者，三三昧名曰重門，盡無生智稱高樓閣。",
    "T34n1721_008:0578a09": "又諸禪中有勳禪練禪，皆是禪之極，名高樓",
    "T34n1721_008:0578a10": "閣。「男女皆充滿」者，定慧為男女，亦得慈悲心",
    "T34n1721_008:0578a11": "為女、善心誠實為男，聲聞隨分有也。「即作是",
    "T34n1721_008:0578a12": "化已」半行，頌第二、誡門。次半行，頌第三、勸也。",
    "T34n1721_008:0578a13": "「諸人既入城」一行，頌第三、得益。「導師知息已」，",
    "T34n1721_008:0578a14": "頌第三、後還說大譬。上有二：一、知機，初句頌",
    "T34n1721_008:0578a15": "之；二、說教，兩行一句頌之。「我亦復如是」下，頌",
    "T34n1721_008:0578a16": "第三、合譬。上有三：初、說大乘譬，第二、中途說",
    "T34n1721_008:0578a17": "小乘譬，第三、後還說大乘譬。今具頌之。初半",
    "T34n1721_008:0578a18": "行，頌第一、初說大乘譬。「見諸求道者」，合第二、",
    "T34n1721_008:0578a19": "中途說小譬，上文有三：一、知機；二、說教；三、得",
    "T34n1721_008:0578a20": "益。初行，頌第一；次行，頌第二；「既知到涅槃」，",
    "T34n1721_008:0578a21": "頌第三、後還說大譬。上有二：一、知機；二、說教。",
    "T34n1721_008:0578a22": "半行，頌第一即兼頌上第三得益，三行半，頌",
    "T34n1721_008:0578a23": "第二。「諸佛之導師」一行，頌第四、舉譬怗合也。",
    "T34n1721_008:0578a24": "法華義疏卷第八",
    "T34n1721_008:0578a25": "時永仁甲午黃鐘中旬，緇素男女合力運功，",
    "T34n1721_008:0578a26": "雕□當文頌行普率，願上報四恩、下施三有",
    "T34n1721_008:0578a27": "也。",
    "T34n1721_008:0578a28": "　　　　　都幹緣沙門　素慶　謹誌"
}