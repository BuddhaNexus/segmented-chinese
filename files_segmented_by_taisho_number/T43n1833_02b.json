{
    "T43n1833_02b:0848b09": "folio_2b 成唯識論演祕卷第二末論第二",
    "T43n1833_02b:0848b11": "疏。如童女想等者。西域立法出逢童女",
    "T43n1833_02b:0848b12": "表有吉祥。又如童女齒白脣薄脚膝纖團。",
    "T43n1833_02b:0848b13": "表此女人生子必善。異前相者生子必",
    "T43n1833_02b:0848b14": "惡。",
    "T43n1833_02b:0848b15": "疏。然遮生等至決定相違者。遮彼生等定別",
    "T43n1833_02b:0848b16": "有故。與彼定別而作違故名決定違。非是",
    "T43n1833_02b:0848b17": "第六決定相違。決定相違改他宗法．及因喻",
    "T43n1833_02b:0848b18": "故　有云。第六雖不改因亦得成故　詳",
    "T43n1833_02b:0848b19": "曰。不然。第一．第六二種不定更有何別。故",
    "T43n1833_02b:0848b20": "初釋正。",
    "T43n1833_02b:0848b21": "疏。無為無生至三種能相者。此外人難。",
    "T43n1833_02b:0848b22": "疏。體無起盡等者。論主答也。",
    "T43n1833_02b:0848b23": "疏。此難不然等者。問外言亦爾。立．不立別。",
    "T43n1833_02b:0848b24": "何能息難　答我宗無為亦立假想。故大集",
    "T43n1833_02b:0848b25": "經第二十云。無為之法有三種相。謂無出．無",
    "T43n1833_02b:0848b26": "滅．無住。瑜伽八十八云。有為是無常。三有為",
    "T43n1833_02b:0848b27": "相施設可得。與此相違應知常住無為三相",
    "T43n1833_02b:0848b28": "　若爾何故不相應法但二十四　答舉勝",
    "T43n1833_02b:0848b29": "而談二十四也。我既假施。汝應實立。又難",
    "T43n1833_02b:0848c01": "彼六。我宗無為體是一無差別故無假相。",
    "T43n1833_02b:0848c02": "汝宗滅等許體多同有為多有實相。",
    "T43n1833_02b:0848c03": "疏。因有親疎者。謂六因中除能作因餘五皆",
    "T43n1833_02b:0848c04": "是因緣所攝。且同類因三性五蘊各自為因。",
    "T43n1833_02b:0848c05": "如善識蘊望自為親。望餘四蘊名之為",
    "T43n1833_02b:0848c06": "疎。以非識故。餘互相望親疎准此。",
    "T43n1833_02b:0848c07": "疏。緣法亦爾者。四緣之中除因緣外皆名為",
    "T43n1833_02b:0848c08": "緣。且自六根望自六識名親增上。餘望六",
    "T43n1833_02b:0848c09": "識名之為疎。不為礙故。非近生故。餘准",
    "T43n1833_02b:0848c10": "此知。",
    "T43n1833_02b:0848c11": "疏。正理師至是取用者。按正理論第十四意。",
    "T43n1833_02b:0848c12": "生相未來但起功能非是作用。現取果用",
    "T43n1833_02b:0848c13": "方是作用。作用必功能。功能非必有作用",
    "T43n1833_02b:0848c14": "　俱舍師破。功能．作用眼目異名。何故生用但",
    "T43n1833_02b:0848c15": "名功能。住等三種名為作用。又違娑沙評",
    "T43n1833_02b:0848c16": "家所說。說云無有等無間緣異時取果異時",
    "T43n1833_02b:0848c17": "與果。准彼論主。入無心定即是過去取．與",
    "T43n1833_02b:0848c18": "果也。既過去取應名現在　正理師言。等",
    "T43n1833_02b:0848c19": "無間緣現在頓取過去漸與者。此為不可。即",
    "T43n1833_02b:0848c20": "無間緣異時取．與違前婆沙。",
    "T43n1833_02b:0848c21": "疏。何不去來法皆有功能者。此難過．未一切",
    "T43n1833_02b:0848c22": "諸法皆有功能。不但生相及與果也。俱本",
    "T43n1833_02b:0848c23": "有故。",
    "T43n1833_02b:0848c24": "疏生。非作用等者。此乃牒計成前難意。由",
    "T43n1833_02b:0848c25": "汝本言生與果等不是作用顯是功能。不",
    "T43n1833_02b:0848c26": "言餘法有功能故。又難生相無作功。作功",
    "T43n1833_02b:0848c27": "無故名功能。餘未來亦無作用。無作用故",
    "T43n1833_02b:0848c28": "名功能。難過去法亦准此知。",
    "T43n1833_02b:0848c29": "疏。異滅至便非現在者。問准正理論。住．異．",
    "T43n1833_02b:0849a01": "滅三皆能取果。起用各別。於所相法住令",
    "T43n1833_02b:0849a02": "安住令取勝果。異即衰損令取劣果。滅即",
    "T43n1833_02b:0849a03": "壞滅令入過去。難豈非過　答異等不能",
    "T43n1833_02b:0849a04": "引於勝果名不取果。就一邊難亦無失",
    "T43n1833_02b:0849a05": "也。",
    "T43n1833_02b:0849a06": "疏婆沙第三說未來三法有作用者。按彼論",
    "T43n1833_02b:0849a07": "云。謂一切法能於未來有作用者。總有三",
    "T43n1833_02b:0849a08": "類。一者內法。如苦法智忍。二者外法。如月",
    "T43n1833_02b:0849a09": "光明。三內外法。如諸生相　問苦法智忍作",
    "T43n1833_02b:0849a10": "用云何　答即彼論云。苦法智忍能正捨異",
    "T43n1833_02b:0849a11": "生性。謂正生時捨異生性。於正滅位能斷",
    "T43n1833_02b:0849a12": "欲界見苦所斷十種隨眠　釋曰。言正生者",
    "T43n1833_02b:0849a13": "即未來世。未來世捨異生性。是忍作用。餘二",
    "T43n1833_02b:0849a14": "可知。",
    "T43n1833_02b:0849a15": "疏。即前異不成等者。按彼論。經部破有部",
    "T43n1833_02b:0849a16": "云。異於一法進退推微理不應有。異謂",
    "T43n1833_02b:0849a17": "前後性相轉變。非即此法可言異此。故說",
    "T43n1833_02b:0849a18": "頌曰。即前異不成。異前非一法。是故於",
    "T43n1833_02b:0849a19": "一法。立異終不成　釋曰。異相異法。若即",
    "T43n1833_02b:0849a20": "是前住相住法異義不成。非別法故。此乃",
    "T43n1833_02b:0849a21": "進責。若異相法異前住相所住之法。法即",
    "T43n1833_02b:0849a22": "非一。若住異法而有別者。有違宗過。彼許",
    "T43n1833_02b:0849a23": "一法有住異故。此退責也。",
    "T43n1833_02b:0849a24": "疏。十時分位者。胎內．胎外各有五時。俱如",
    "T43n1833_02b:0849a25": "法數。",
    "T43n1833_02b:0849a26": "疏。諸論唯望於前者。諸論通明一切有情。有",
    "T43n1833_02b:0849a27": "情之名亦攝無學。無學末心更無後蘊。無",
    "T43n1833_02b:0849a28": "後可異故言望前。",
    "T43n1833_02b:0849a29": "疏。亦說除彼末心者。除彼無學最後之心。",
    "T43n1833_02b:0849b01": "對餘有情亦得異後。故不相違。",
    "T43n1833_02b:0849b02": "論。若名句文至非實能詮者。問大乘自許他",
    "T43n1833_02b:0849b03": "方佛土色亦能詮是異聲有。因豈不犯自",
    "T43n1833_02b:0849b04": "不定耶　答非實詮言以簡彼訖故無不",
    "T43n1833_02b:0849b05": "定。",
    "T43n1833_02b:0849b06": "疏。若不言法處等者。若宗但言非離所依",
    "T43n1833_02b:0849b07": "別有實體。他許屈曲離所依色別有實體。",
    "T43n1833_02b:0849b08": "故闕所立。若言法處。他亦不許色上屈曲",
    "T43n1833_02b:0849b09": "在於法處。故喻無過。",
    "T43n1833_02b:0849b10": "疏。不可難言戒體但依思等者。外難意云。長",
    "T43n1833_02b:0849b11": "等但依色。即令別處收。無表唯依思。應不",
    "T43n1833_02b:0849b12": "同處攝。答意云。無表現與思同法處。何得",
    "T43n1833_02b:0849b13": "難令不同處耶。此即且據同處答他不",
    "T43n1833_02b:0849b14": "離他責。他責之曰。長．短亦爾。現同處故。",
    "T43n1833_02b:0849b15": "何得難令別處耶。由此次下當正解也",
    "T43n1833_02b:0849b16": "　有云。現行是意境。能依是意境。故同法處收",
    "T43n1833_02b:0849b17": "　詳曰。定道無表理容可然。別脫無表如何",
    "T43n1833_02b:0849b18": "依現。又若意境即同法處。色等屈曲自亦意",
    "T43n1833_02b:0849b19": "境。應唯法處。故知非也。",
    "T43n1833_02b:0849b20": "論。此應如彼聲等者。疏有兩意。初立量破。",
    "T43n1833_02b:0849b21": "而言此者此小內聲。彼亦彼小絃管聲也。",
    "T43n1833_02b:0849b22": "次云又若語聲等者。此言此自內屈曲聲。",
    "T43n1833_02b:0849b23": "彼即彼外內生名聲。然疏中量與前外量",
    "T43n1833_02b:0849b24": "作有法差別。思可知也。",
    "T43n1833_02b:0849b25": "疏。但如汝化身語二業等者。意如燈釋　問",
    "T43n1833_02b:0849b26": "既許能詮成語業不　答大乘語業實體唯",
    "T43n1833_02b:0849b27": "思。若據假業。縱離質聲名業無失。故佛地",
    "T43n1833_02b:0849b28": "論第七說云化身語業各有三種。謂自他身．",
    "T43n1833_02b:0849b29": "非身相應。意業唯二。謂自他身。無非身也",
    "T43n1833_02b:0849c01": "非身謂非情。若心相應非非情故。故但二種",
    "T43n1833_02b:0849c02": "　問小乘化語得為業不　答若依有部。即",
    "T43n1833_02b:0849c03": "質化語能生名等。是語業性。若離質化。依",
    "T43n1833_02b:0849c04": "婆沙意而有兩釋　一云化語性是語業。由",
    "T43n1833_02b:0849c05": "心發故。雖離質化無執受生。然屬有情非",
    "T43n1833_02b:0849c06": "外器攝。故風輪等外器音聲。與此相違不",
    "T43n1833_02b:0849c07": "能詮也。絃管等聲類亦如是亦無詮表。有",
    "T43n1833_02b:0849c08": "歌曲等似名非真。許是語聲。由風氣等所",
    "T43n1833_02b:0849c09": "引發故。雖名語聲仍外器攝。無名非業。",
    "T43n1833_02b:0849c10": "不成就故　二云雖是能詮然無實名。所",
    "T43n1833_02b:0849c11": "有詮表似名非實。如鏡中火似火非真。性",
    "T43n1833_02b:0849c12": "亦非業。又不成就。以無執受大種生故。諸",
    "T43n1833_02b:0849c13": "論據似說有情名。依即質化說成化語。",
    "T43n1833_02b:0849c14": "疏。今大乘因俱等者。按對法第一云。因受",
    "T43n1833_02b:0849c15": "大種者。謂語等聲。因不受大種者。謂樹等聲。",
    "T43n1833_02b:0849c16": "因俱者。謂手鼓等聲　釋曰。因謂所以。受謂",
    "T43n1833_02b:0849c17": "執受。省故言受。即內大種所引之聲有情數",
    "T43n1833_02b:0849c18": "攝。因不受聲翻前可知。由內外緣所引之",
    "T43n1833_02b:0849c19": "聲名為俱也。二增上緣發生一聲。然有宗不",
    "T43n1833_02b:0849c20": "許。故顯宗論云。無一聲性以有執受．及無",
    "T43n1833_02b:0849c21": "執受大種為因。二四大種各別果故。雖二",
    "T43n1833_02b:0849c22": "大種有相扣擊而俱為因各別發聲。據自",
    "T43n1833_02b:0849c23": "依處不成三體。雖有手鼓相擊為因發生",
    "T43n1833_02b:0849c24": "二聲。而相映奪隨取一種。相別難知。是故",
    "T43n1833_02b:0849c25": "聲處唯有二種。今依大乘。不取小義。",
    "T43n1833_02b:0849c26": "疏。如林聲說法亦得有善等者。在佛化者而",
    "T43n1833_02b:0849c27": "是善收。所餘不爾。以佛色．聲皆唯善故",
    "T43n1833_02b:0849c28": "　有義設非是化。有情勝業所感外器有如",
    "T43n1833_02b:0849c29": "是聲。能詮諸法同絃管聲。亦無有失　詳",
    "T43n1833_02b:0850a01": "曰。經中唯言是佛化作。絃管等聲要人吹扣。",
    "T43n1833_02b:0850a02": "無教不例故難依也。",
    "T43n1833_02b:0850a03": "疏。以語與名不即離等者。此遮伏難難云我",
    "T43n1833_02b:0850a04": "名離語汝不許之。既不許離汝應即語。",
    "T43n1833_02b:0850a05": "故有斯答。",
    "T43n1833_02b:0850a06": "疏。天所愛等者。略有二釋　一天屬能愛。",
    "T43n1833_02b:0850a07": "愛屬所愛。所愛名天天之愛故。依主釋　二",
    "T43n1833_02b:0850a08": "天之與愛並屬能愛。今者所愛得天愛名。",
    "T43n1833_02b:0850a09": "即有財釋。如毘伽羅論而明此事。即樞要中",
    "T43n1833_02b:0850a10": "所說是也。",
    "T43n1833_02b:0850a11": "疏。文者彰義等者。名．句二種為彰為顯。顯",
    "T43n1833_02b:0850a12": "彰自性差別義故。文為所依從能依說稱",
    "T43n1833_02b:0850a13": "為彰顯　有說文體即名彰顯。以能詮彼",
    "T43n1833_02b:0850a14": "名．句二故。能詮即是彰顯義也　詳曰。疏釋",
    "T43n1833_02b:0850a15": "為正。有所憑故。故瑜伽論五十二云。若唯",
    "T43n1833_02b:0850a16": "依文俱可了達音韻而已。不能了達所有",
    "T43n1833_02b:0850a17": "事義。若依止名便能了達彼彼諸法自性．",
    "T43n1833_02b:0850a18": "自相。亦了音韻。不能了達深廣差別。若依",
    "T43n1833_02b:0850a19": "止句當知一切皆能了達。俱舍第五云。𧙃．",
    "T43n1833_02b:0850a20": "阿等字非能詮表。順正理論七十六云。文謂",
    "T43n1833_02b:0850a21": "不．能親目於義。但與名．句為詮義依。此",
    "T43n1833_02b:0850a22": "等諸論言文不能了達事義能詮於法。云",
    "T43n1833_02b:0850a23": "何名顯。若名能顯。云何不能了事義耶。故",
    "T43n1833_02b:0850a24": "疏釋善　若爾何故五十二云於一切所知",
    "T43n1833_02b:0850a25": "所詮事中。極略想是文。若中是名。若廣是句",
    "T43n1833_02b:0850a26": "　答由能為依助彼名．句令成詮表。遠有",
    "T43n1833_02b:0850a27": "詮義。詮義疎微名之為略。非親所詮小",
    "T43n1833_02b:0850a28": "名為略　今又釋云。若言能詮唯名．句二。",
    "T43n1833_02b:0850a29": "若言能顯通名．句．文。文能顯彼音韻差別",
    "T43n1833_02b:0850b01": "名．句二故。故五十二云。若唯依文。但可了",
    "T43n1833_02b:0850b02": "達音韻而已。顯揚十二云。顯發名．句故謂",
    "T43n1833_02b:0850b03": "之文。對法第二云。此言文者能彰彼二故。",
    "T43n1833_02b:0850b04": "又此名顯能顯義故。義者所以。文是能顯",
    "T43n1833_02b:0850b05": "聲之音韻之所以也。",
    "T43n1833_02b:0850b06": "疏。自相共相體非是遍者。此之二相互不相",
    "T43n1833_02b:0850b07": "遍名非遍也。",
    "T43n1833_02b:0850b08": "疏。自性差別體即遍通者。此二俱遍自相．共",
    "T43n1833_02b:0850b09": "相。故名為遍也。",
    "T43n1833_02b:0850b10": "疏。今不同彼等者。今此論言名詮自性。不",
    "T43n1833_02b:0850b11": "同餘教現量所證諸法自體之自性也。疏云",
    "T43n1833_02b:0850b12": "諸法至唯現量證。即舉所證之自性體。",
    "T43n1833_02b:0850b13": "疏。若爾一切法皆不可言等者。問與次問答",
    "T43n1833_02b:0850b14": "何有別耶　答前麁後微。故二別也。細思可",
    "T43n1833_02b:0850b15": "悟。",
    "T43n1833_02b:0850b16": "疏。又唯五根五塵心心法得者。根．塵自相名",
    "T43n1833_02b:0850b17": "皆不得。故唯心得。佛果八識悉皆得之。因",
    "T43n1833_02b:0850b18": "中第八得二自相。五識但得五塵自相。六五",
    "T43n1833_02b:0850b19": "同緣得塵自相。定中意識亦得五根。餘即",
    "T43n1833_02b:0850b20": "不爾　問五根照境。五境自相根何不得",
    "T43n1833_02b:0850b21": "　答現量之心名得自相。根非現量故不得",
    "T43n1833_02b:0850b22": "彼　若爾何故顯揚論云問如是現量誰所",
    "T43n1833_02b:0850b23": "有。答色根現量等。准彼答詞。即五根體亦",
    "T43n1833_02b:0850b24": "名現量。今何言非　答彼文意舉心之根．",
    "T43n1833_02b:0850b25": "境。以為能有現量之心而言現量。現量之",
    "T43n1833_02b:0850b26": "體實唯心法。",
    "T43n1833_02b:0850b27": "疏。不得共相之別義者。即共相差別義。差別",
    "T43n1833_02b:0850b28": "之義句所得故　問此名．句二所詮自．共。與",
    "T43n1833_02b:0850b29": "現．比量所緣何別　答有同．別。且比量心而",
    "T43n1833_02b:0850c01": "有同者。通緣彼二。若不爾者。如何得言聞",
    "T43n1833_02b:0850c02": "謂比量。比量據此得緣彼二。而言別者。於",
    "T43n1833_02b:0850c03": "自．共相為欲了知。心相．行解實比餘法。",
    "T43n1833_02b:0850c04": "方名比量所取共相。現量望彼而言同者。",
    "T43n1833_02b:0850c05": "但言名．句詮於色．聲常．無常等。此自．共相",
    "T43n1833_02b:0850c06": "現量亦緣而言別者。名．句所詮但依心變",
    "T43n1833_02b:0850c07": "無實體性。唯共相轉。現量帶詮。彼之二相",
    "T43n1833_02b:0850c08": "總名自相。又現量心尋彼名言所詮之法。雖",
    "T43n1833_02b:0850c09": "不定計名屬義等。而作行解亦與彼同。",
    "T43n1833_02b:0850c10": "聲不及處智不轉故。佛知彼無以遍緣故。",
    "T43n1833_02b:0850c11": "亦與彼同。除前諸義。若五．八識在於因位",
    "T43n1833_02b:0850c12": "相。正義有體。定所帶相通有無體。名．句所",
    "T43n1833_02b:0850c13": "詮共相無故。故與彼別　問名．句所詮心變",
    "T43n1833_02b:0850c14": "無體唯共相轉。比量亦爾。二能變心．及二所",
    "T43n1833_02b:0850c15": "緣竟何別耶　答句等所詮該於一切自類",
    "T43n1833_02b:0850c16": "之法名為共相。比量所緣通於異類名為",
    "T43n1833_02b:0850c17": "共相。如所作因通聲．瓶故。比量之心立一",
    "T43n1833_02b:0850c18": "種類貫比餘法。尋句等心即不如是。故",
    "T43n1833_02b:0850c19": "有差別　若爾尋句等智何量所收　答",
    "T43n1833_02b:0850c20": "定心緣名現量所收。尋名橫計即是遍計。",
    "T43n1833_02b:0850c21": "非量所攝。若不橫計雖不作意。貫於餘",
    "T43n1833_02b:0850c22": "法亦比量攝。不爾此心是何攝耶。更思　問",
    "T43n1833_02b:0850c23": "名．句所詮與經所說二相何別　答經依法",
    "T43n1833_02b:0850c24": "體。名．句所詮想心安立　問何故不取緣",
    "T43n1833_02b:0850c25": "名等智所有相分為共相等。但取行解心",
    "T43n1833_02b:0850c26": "變者耶　答所變相分不通餘類不得名",
    "T43n1833_02b:0850c27": "共。行解通餘故名共相　問此尋名智既",
    "T43n1833_02b:0850c28": "依共相。其相體無。如何得有名言熏習能",
    "T43n1833_02b:0850c29": "生本體　答尋名言智相分非無。順行解",
    "T43n1833_02b:0851a01": "心能生本體。但於相上作青黃等．色聲等",
    "T43n1833_02b:0851a02": "解。解心所緣此之共相體性是無。於自相上",
    "T43n1833_02b:0851a03": "增益此故。更有問答。如章具辨。",
    "T43n1833_02b:0851a04": "疏。未了有名等者。略有二釋　一云由未",
    "T43n1833_02b:0851a05": "能了法自相故不得有名。文巧略也。餘准",
    "T43n1833_02b:0851a06": "此釋　二云雖有多字。猶未能了法之自",
    "T43n1833_02b:0851a07": "性故須有名。有句准此。此明立彼名．句．",
    "T43n1833_02b:0851a08": "文三。不取於頌之所以也。故下結云不別",
    "T43n1833_02b:0851a09": "說頌。後解勝也　問依字有名．句。三皆不",
    "T43n1833_02b:0851a10": "相應。依句頌方成。頌不相應攝　答有二",
    "T43n1833_02b:0851a11": "釋。一如疏辨。二云字成名．句等。言勢相續",
    "T43n1833_02b:0851a12": "不相應。頌雖以句成。言勢間隔非彼攝。",
    "T43n1833_02b:0851a13": "疏。雖二自相互不相離等者。即是法．詞二",
    "T43n1833_02b:0851a14": "無礙體。體唯是惠。所對有別。體非異也。",
    "T43n1833_02b:0851a15": "疏。詞對機等者。且如如來能以一音起一",
    "T43n1833_02b:0851a16": "切聲以應物機。",
    "T43n1833_02b:0851a17": "疏。耳聞已等者。此約聞法行相分二。非",
    "T43n1833_02b:0851a18": "聲．名等有二別體　或可。非體有異之言。",
    "T43n1833_02b:0851a19": "顯前法．詞二無礙解。",
    "T43n1833_02b:0851a20": "論。諸餘佛土至立三故者。維摩等經是為證",
    "T43n1833_02b:0851a21": "也　問按彼經云。我土如來無文字說。但",
    "T43n1833_02b:0851a22": "以眾香合諸天人入律行等。此乃香上不",
    "T43n1833_02b:0851a23": "立名等何得為證　答對於此土音聲屈",
    "T43n1833_02b:0851a24": "曲所立名字。言彼土無。不說彼香無文名",
    "T43n1833_02b:0851a25": "等　問香上名等行相云何　答因香差別",
    "T43n1833_02b:0851a26": "悟法自性差別等故。猶聲屈曲解法等也",
    "T43n1833_02b:0851a27": "　問思等如何依立名等　答由依思等",
    "T43n1833_02b:0851a28": "了法性等假立名等　若爾彼土佛說法",
    "T43n1833_02b:0851a29": "不　答亦說法　問如何表示令他得解而",
    "T43n1833_02b:0851b01": "名說耶　答由能說者思上名等。令應化",
    "T43n1833_02b:0851b02": "機思數等上名等得起名之為說。夫說法者",
    "T43n1833_02b:0851b03": "本令他解。思等為緣他因解起名說何失",
    "T43n1833_02b:0851b04": "　問豈彼眾生總得他心。又下如何能知上",
    "T43n1833_02b:0851b05": "意　答世界既差。總得何失。上加於下下",
    "T43n1833_02b:0851b06": "解無違　問此方亦有見色。聞香自思解",
    "T43n1833_02b:0851b07": "義。應依思等立名．句．文　答有二釋。一",
    "T43n1833_02b:0851b08": "依多分。二云由曾聞聲先解名等。後見色",
    "T43n1833_02b:0851b09": "等於義解生。憶念先時名．句等故　問此",
    "T43n1833_02b:0851b10": "依香等解。云憶教依聲。他解籍香生。同",
    "T43n1833_02b:0851b11": "憶香非教　答要先聞聲見色生解。雖見",
    "T43n1833_02b:0851b12": "色解教依聲。聞香生解不由聲故。許名",
    "T43n1833_02b:0851b13": "等依香等　前解為勝。此依色等立名．句",
    "T43n1833_02b:0851b14": "等。而無教遮復不違理　問聲內勤勇發。",
    "T43n1833_02b:0851b15": "名等可即聲。香待外方生。名等應非有",
    "T43n1833_02b:0851b16": "　答內香亦勤發。如聲得有名。外香同水",
    "T43n1833_02b:0851b17": "林。名有何違理。由聞香等得生解故　若",
    "T43n1833_02b:0851b18": "爾亦依所詮生悟。應亦依彼立於名等",
    "T43n1833_02b:0851b19": "　答由因能詮所詮方解。故名．句等不依所",
    "T43n1833_02b:0851b20": "詮　問經言依香以為佛事。即依香等立",
    "T43n1833_02b:0851b21": "文．名．句。經亦說言或有佛土寂寞無言。或",
    "T43n1833_02b:0851b22": "但虛空而為佛事。豈即依彼無言說等立",
    "T43n1833_02b:0851b23": "名．句耶。",
    "T43n1833_02b:0851b24": "答立名何失。如依思等即其事也。無依聲",
    "T43n1833_02b:0851b25": "言名無言也。亦不違理　問既不依聲而",
    "T43n1833_02b:0851b26": "立名等。應無聲．耳　答此土不依香等",
    "T43n1833_02b:0851b27": "名教。香等不無。故彼聲．耳亦復得有。",
    "T43n1833_02b:0851b28": "疏。發身語多法立等者。且據所發以辨於",
    "T43n1833_02b:0851b29": "多。理對所防名多亦得。",
    "T43n1833_02b:0851c01": "疏。命根等者。所持有六。能持之命而得多",
    "T43n1833_02b:0851c02": "名。此乃正答前外難也。無表依多。所依身．",
    "T43n1833_02b:0851c03": "語色．聲處收能依無表故法處攝。命根亦爾。",
    "T43n1833_02b:0851c04": "名等類然。長等不然。故同色處。",
    "T43n1833_02b:0851c05": "疏。有義至法處攝者。若爾外言。我亦如是何",
    "T43n1833_02b:0851c06": "理偏責　詳曰。據實依思以立無表。但是",
    "T43n1833_02b:0851c07": "一法。此釋無違。若指他難而依所發以明",
    "T43n1833_02b:0851c08": "無表。前釋為勝。",
    "T43n1833_02b:0851c09": "疏。餘十種法等者。大乘不相應有二十四。",
    "T43n1833_02b:0851c10": "明十四訖。餘之十種准上應知。故指不",
    "T43n1833_02b:0851c11": "說。",
    "T43n1833_02b:0851c12": "論。有執隨眠等者。按宗輪論。大眾部等云。",
    "T43n1833_02b:0851c13": "隨眠非心。非心所法。亦無所緣。隨眠異纏。",
    "T43n1833_02b:0851c14": "與心不相應　問計意云何　答彼意說云。",
    "T43n1833_02b:0851c15": "隨眠即是貪等。隨眠亦有十種。若無心位及",
    "T43n1833_02b:0851c16": "起善時。由有隨眠名異生等。若是心所無",
    "T43n1833_02b:0851c17": "心等位既無諸染。應名聖者。若彼位有。何",
    "T43n1833_02b:0851c18": "名無心．及善心等。由此計為心不相應。",
    "T43n1833_02b:0851c19": "疏。此義最心麁者。此薩婆多所以名麁。若",
    "T43n1833_02b:0851c20": "纏是現行。現行纏與隨眠之義而不相應。",
    "T43n1833_02b:0851c21": "言隨眠者隨逐有情眠伏不起。若現行纏",
    "T43n1833_02b:0851c22": "不相續故。非眠伏故。故與隨眠名之及義。",
    "T43n1833_02b:0851c23": "皆不相應　問何知有部隨眠是現　答按",
    "T43n1833_02b:0851c24": "俱舍論第十九云。毘婆沙師作如是說。欲",
    "T43n1833_02b:0851c25": "貪等體即是隨眠　又云。阿毘達摩依實相",
    "T43n1833_02b:0851c26": "說。即諸煩惱說名隨眠。故本論說欲貪隨眠",
    "T43n1833_02b:0851c27": "三根相應。既曰相應。明知現也　有義問云。",
    "T43n1833_02b:0851c28": "大乘既以染污種子為隨眠性。外亦難云。",
    "T43n1833_02b:0851c29": "汝宗惑種應非隨眠。名貪等故。如現貪",
    "T43n1833_02b:0852a01": "等。答我宗隨眠但可說為貪等種子。不名",
    "T43n1833_02b:0852a02": "貪等。故因不成。若爾於我此理非無。但可",
    "T43n1833_02b:0852a03": "說為貪等隨眠。不名貪等。論主所立因亦",
    "T43n1833_02b:0852a04": "不成。此難應思　詳曰。名貪等因。破彼隨",
    "T43n1833_02b:0852a05": "眠非不相應。而不障彼是隨眠攝。何以此",
    "T43n1833_02b:0852a06": "因反難染種不名隨眠。深乖論旨。若言設",
    "T43n1833_02b:0852a07": "防大眾部等為此難者。亦不應言我宗隨",
    "T43n1833_02b:0852a08": "眠不名貪等。所以者何。如十八界種隨其",
    "T43n1833_02b:0852a09": "現名十八界。貪等隨眠何即不爾。又若隨",
    "T43n1833_02b:0852a10": "眠不名貪等貪等隨眠應非貪等。若許爾",
    "T43n1833_02b:0852a11": "者。此隨眠等何法攝耶。故為不可。今與彼",
    "T43n1833_02b:0852a12": "因作相違決定　我宗染種。定是隨眠名為",
    "T43n1833_02b:0852a13": "貪等。無所緣故。如汝隨眠對大眾等便無",
    "T43n1833_02b:0852a14": "過也。他若救言。我亦爾者應詰彼云。不障",
    "T43n1833_02b:0852a15": "隨眠但不許汝不相應攝。又直責云。我宗",
    "T43n1833_02b:0852a16": "染種名貪等。隨現貪等心所收。汝宗隨眠",
    "T43n1833_02b:0852a17": "貪等名不相應中云何攝。",
    "T43n1833_02b:0852a18": "論。執別有餘等者。按成業論。敘正量部說",
    "T43n1833_02b:0852a19": "無表惑是不相應云。有說此法名不失壞。",
    "T43n1833_02b:0852a20": "由此法故能得當來愛．非愛果。意業亦爾。",
    "T43n1833_02b:0852a21": "許有此法。若不爾者餘心起時此便斷滅。",
    "T43n1833_02b:0852a22": "心相續中．若不引起如是別法。云何能得",
    "T43n1833_02b:0852a23": "當來世果。是故定應許有此法。此法實有。",
    "T43n1833_02b:0852a24": "心不相應行蘊所攝。餘如疏明。",
    "T43n1833_02b:0852a25": "論。一現所知法者。有義非說色等是現量境",
    "T43n1833_02b:0852a26": "名現所知。若言心等他心智境。如何下說",
    "T43n1833_02b:0852a27": "世共了知。他心智境非世知故。又約他心",
    "T43n1833_02b:0852a28": "名現所知。眼等應是現所知攝。佛心現量",
    "T43n1833_02b:0852a29": "緣眼等故。故知但是世間共了名現知也",
    "T43n1833_02b:0852b01": "　詳曰。若世共了名現所知。何事分三。三豈",
    "T43n1833_02b:0852b02": "世人而不了知。現見世呼眼．耳等故。若言",
    "T43n1833_02b:0852b03": "不知眼等體相名非了者。心等體相世豈",
    "T43n1833_02b:0852b04": "了乎。瓶等現知。何須別說。故知論云現所",
    "T43n1833_02b:0852b05": "知者。據世間中容有而談。非約一切。以",
    "T43n1833_02b:0852b06": "他心智世有得故。五根世間必無現得。第八",
    "T43n1833_02b:0852b07": "雖緣非極成義故不依說。由斯三類義有",
    "T43n1833_02b:0852b08": "不同故別開也。故從本疏。",
    "T43n1833_02b:0852b09": "論。或色心等所顯性故者。色．心相顯四句分",
    "T43n1833_02b:0852b10": "別。一以色顯色。二以色顯心。並如疏迷。",
    "T43n1833_02b:0852b11": "三以心顯心。謂他心智。四以心顯色。謂心",
    "T43n1833_02b:0852b12": "緣色　問無為云何色．心顯耶　答有義虛",
    "T43n1833_02b:0852b13": "空無為通色．心顯。佛地論說。五蘊無處顯",
    "T43n1833_02b:0852b14": "虛空故。又心緣空故名心顯。擇滅無為若",
    "T43n1833_02b:0852b15": "依能證唯心所顯。若依離縛．自性斷者。亦",
    "T43n1833_02b:0852b16": "唯心顯。以簡擇心斷染顯故。通說三斷",
    "T43n1833_02b:0852b17": "是色．心顯。由斷五蘊而證得故。或唯心顯。",
    "T43n1833_02b:0852b18": "若非擇滅通色．心顯。色．心緣開而顯得故。",
    "T43n1833_02b:0852b19": "不動．想受唯心所顯。其義可知。今此通顯",
    "T43n1833_02b:0852b20": "諸無為因故。總說言或色．心等所顯性也",
    "T43n1833_02b:0852b21": "　問若所知因以破彼者。他亦以此因破",
    "T43n1833_02b:0852b22": "大乘云。汝真如等。非不離識無為自性。所",
    "T43n1833_02b:0852b23": "知性故。如色．心等。此量亦應成真能破",
    "T43n1833_02b:0852b24": "　答宗相扶過。大乘無為與心．色等而非即．",
    "T43n1833_02b:0852b25": "離。今難非離故為過也　若爾他改宗。云",
    "T43n1833_02b:0852b26": "非不即離識無為之性。復如何通　答亦",
    "T43n1833_02b:0852b27": "犯相扶。心言路寂而非有．無及即．離等。遮",
    "T43n1833_02b:0852b28": "定即．離言不即．離。",
    "T43n1833_02b:0852b29": "疏。由第三轉上依主釋者。第三轉者名為",
    "T43n1833_02b:0852c01": "由聲。亦名具聲。由智惠力斷惑所顯故屬",
    "T43n1833_02b:0852c02": "由聲。更有餘義。如因明鈔。",
    "T43n1833_02b:0852c03": "疏。非擇力所得亦爾者。亦是第三依主釋也",
    "T43n1833_02b:0852c04": "　問第三由聲。今言非由何得同耶　答",
    "T43n1833_02b:0852c05": "雖不由智。然由緣闕無為方顯。故第三",
    "T43n1833_02b:0852c06": "放。",
    "T43n1833_02b:0852c07": "疏。其虛空不動等者。有義不能礙物名之",
    "T43n1833_02b:0852c08": "為虛。無色等故說之為空。虛即是空。持業",
    "T43n1833_02b:0852c09": "釋　詳曰。離諸障礙名為虛空。不能礙",
    "T43n1833_02b:0852c10": "物。無色等者。皆離障義。義既無別。何成",
    "T43n1833_02b:0852c11": "持業。",
    "T43n1833_02b:0852c12": "論。虛空容受色等法故者。若法內外皆有虛",
    "T43n1833_02b:0852c13": "空名遍名空。但法外有不名容遍。既能",
    "T43n1833_02b:0852c14": "合法各有虛空。空隨能合體應非一　問",
    "T43n1833_02b:0852c15": "若能合法便難成多。豈不自教而見違耶。",
    "T43n1833_02b:0852c16": "故佛地經云。譬如虛空雖遍諸色種種相",
    "T43n1833_02b:0852c17": "中。而不可說有種種相。體唯一味。如來法",
    "T43n1833_02b:0852c18": "界亦復如是。解深密經意亦同之　答大乘",
    "T43n1833_02b:0852c19": "虛空性非是有。無質礙處假名虛空。無法",
    "T43n1833_02b:0852c20": "無礙故遍諸色。雖遍色中無性不改。體性",
    "T43n1833_02b:0852c21": "無差云唯一味　問下明虛空依如．識立。",
    "T43n1833_02b:0852c22": "云何可說性是無耶　答彼經但據無質",
    "T43n1833_02b:0852c23": "礙處即名虛空　何以驗焉　答經以虛",
    "T43n1833_02b:0852c24": "空喻淨法界。若取依如所立虛空。能所喻",
    "T43n1833_02b:0852c25": "法便無異矣。取依識變。識變有為。不可為",
    "T43n1833_02b:0852c26": "喻。故彼經云。如虛空中種種色相現生．現",
    "T43n1833_02b:0852c27": "滅。而此虛空無生無滅。如是如來淨法界",
    "T43n1833_02b:0852c28": "中諸知變化利眾生事現生．現滅而淨法界",
    "T43n1833_02b:0852c29": "無生滅。故知不取依識變者。",
    "T43n1833_02b:0853a01": "論。諸法應互相遍者。問難意云何　答彼執",
    "T43n1833_02b:0853a02": "空一而與法合。前難虛空隨能合法體應",
    "T43n1833_02b:0853a03": "成多。今責能合隨所合空體應成一。若",
    "T43n1833_02b:0853a04": "更互遍可名體一。若不遍者何名一耶。應",
    "T43n1833_02b:0853a05": "作量云。彼法。應遍此法。執彼此法體是一",
    "T43n1833_02b:0853a06": "故。彼應如此。亦同二十唯識難無次行等",
    "T43n1833_02b:0853a07": "量。",
    "T43n1833_02b:0853a08": "疏。謂變空作無色等礙者。無色等法障礙之",
    "T43n1833_02b:0853a09": "相。",
    "T43n1833_02b:0853a10": "疏。有漏一識因等者。如義燈明　有云有漏",
    "T43n1833_02b:0853a11": "一識者唯第六識。因無漏二識者妙觀．平等。",
    "T43n1833_02b:0853a12": "對究竟果名為因也。果無漏三智者唯是佛",
    "T43n1833_02b:0853a13": "位。故名為果　詳曰。雖理亦通。法師既為",
    "T43n1833_02b:0853a14": "入室之徒。故依燈正。",
    "T43n1833_02b:0853a15": "論。此所現相假說為常等者。按顯揚論第十",
    "T43n1833_02b:0853a16": "八云。虛空無為者。由心所變境相相似故",
    "T43n1833_02b:0853a17": "立為常。非緣彼心。緣彼境界有時變異故",
    "T43n1833_02b:0853a18": "　問識變無為別熏種耶　答獨影從見不",
    "T43n1833_02b:0853a19": "別熏種。廣如燈辨　有義別熏。論自說云",
    "T43n1833_02b:0853a20": "隨分別有虛空等相。數習力故心等生時。",
    "T43n1833_02b:0853a21": "似虛空等無為相現。故知別熏成種子也。",
    "T43n1833_02b:0853a22": "此緣生相實是有為。生滅之法前後相似。似",
    "T43n1833_02b:0853a23": "一常等說為無為不生滅故。故名為假",
    "T43n1833_02b:0853a24": "　詳曰　雖言數習心生似空。而說不言別",
    "T43n1833_02b:0853a25": "熏種也。廣如燈破。",
    "T43n1833_02b:0853a26": "疏。大眾部等九無為者。初之三種體皆一物。",
    "T43n1833_02b:0853a27": "顯有分位非體成多。次空等四即四無色",
    "T43n1833_02b:0853a28": "所依之處。別有無為是滅所攝。要得此滅",
    "T43n1833_02b:0853a29": "依之方生彼。能依細五蘊自是無常。所依四",
    "T43n1833_02b:0853b01": "無色而是常住　問色界何無　答以蘊非",
    "T43n1833_02b:0853b02": "細界非極勝。能依心等能緣上下無隔",
    "T43n1833_02b:0853b03": "礙故。無色不然。心不緣下。既有隔礙。別",
    "T43n1833_02b:0853b04": "有無為為所依也。緣起支性謂生死法。定",
    "T43n1833_02b:0853b05": "無明後方生行等。定行等前有無明等。此理",
    "T43n1833_02b:0853b06": "是一。性常決定。其無明等是有為攝。理是無",
    "T43n1833_02b:0853b07": "為。由此生死有別理故能為礙窮。故先無",
    "T43n1833_02b:0853b08": "明後行等起。一切聖道性能離染。理常是一。",
    "T43n1833_02b:0853b09": "某八差別自是生滅。理是無為。由有別理",
    "T43n1833_02b:0853b10": "能為礙窮。故道決定次第差別能離苦等。",
    "T43n1833_02b:0853b11": "據實一切聖道皆然。此中舉勝且言八道。",
    "T43n1833_02b:0853b12": "疏。化地部九無為者。擇滅等三三體各一。定",
    "T43n1833_02b:0853b13": "障名動是散動也。由斷此動而得無為名",
    "T43n1833_02b:0853b14": "為不動。善等真如三體各一。性皆是善。道",
    "T43n1833_02b:0853b15": "支．緣起同大眾部。",
    "T43n1833_02b:0853b16": "疏。三滅中立無常滅等者。謂擇．非擇．無常滅",
    "T43n1833_02b:0853b17": "名為三滅。無常滅者。有為相中滅相是也。",
    "T43n1833_02b:0853b18": "非唯擇滅．非擇滅二名為無為。即此滅相",
    "T43n1833_02b:0853b19": "亦無為攝。由此無為有勢力故令法遷謝。",
    "T43n1833_02b:0853b20": "若不爾者能相．所相俱是有為。云何能相令",
    "T43n1833_02b:0853b21": "所相滅。故知滅相是無為。如婆沙三十八明",
    "T43n1833_02b:0853b22": "　又按智度論四十二云。滅有三種。謂知",
    "T43n1833_02b:0853b23": "緣滅．非智緣滅．無常滅。不說無常滅是無",
    "T43n1833_02b:0853b24": "為也。大小乘異也。",
    "T43n1833_02b:0853b25": "疏。約詮約理等者。詮謂詮顯。能顯於法並",
    "T43n1833_02b:0853b26": "名為詮。非唯名等獨名詮也。三性不同。理",
    "T43n1833_02b:0853b27": "從於詮故分三種。談理是一。但名真如。",
    "T43n1833_02b:0853b28": "疏。無別釋名者。但言無為不成六釋。無別",
    "T43n1833_02b:0853b29": "合故。若言虛空無為等。皆成持業。並如前",
    "T43n1833_02b:0853c01": "疏　有義其想受滅滅屬想受。是持業釋。想",
    "T43n1833_02b:0853c02": "受滅無為即依主釋。滅若無為想受之滅。即",
    "T43n1833_02b:0853c03": "依主釋。想受滅無為即持業釋。依又動地",
    "T43n1833_02b:0853c04": "得無為故。不動無為亦依主釋　詳曰疏釋",
    "T43n1833_02b:0853c05": "為本。理既不乖。有義亦得。",
    "T43n1833_02b:0853c06": "疏。即依假體皆可說假者。依識所變立此",
    "T43n1833_02b:0853c07": "八種。八種皆假。",
    "T43n1833_02b:0853c08": "疏。實亦可然者。若依法性而皆實。",
    "T43n1833_02b:0853c09": "疏。不障一法得多無為者。略有三釋　一云",
    "T43n1833_02b:0853c10": "且如一貪九品不同。斷此一貪證九無為。",
    "T43n1833_02b:0853c11": "無為無品。約所斷說故名為多　二云釋",
    "T43n1833_02b:0853c12": "外難。外難意云。斷想受等已得擇滅。何故",
    "T43n1833_02b:0853c13": "望此復名不動無為等耶。不障此一想受",
    "T43n1833_02b:0853c14": "等滅。而能證得擇滅．不動多無為也　三云",
    "T43n1833_02b:0853c15": "舉斷一貪得多無為。證受等斷而立擇滅。",
    "T43n1833_02b:0853c16": "亦得不動多無為也。後釋為勝。",
    "T43n1833_02b:0853c17": "疏。無自言相違者。前有法言能取彼覺。後",
    "T43n1833_02b:0853c18": "法復言亦不緣彼。既言能取何不緣彼。",
    "T43n1833_02b:0853c19": "既不緣彼何名能取。故成相違。量標汝言",
    "T43n1833_02b:0853c20": "故無斯咎。",
    "T43n1833_02b:0853c21": "疏。無違宗者。有法宗言能取彼色。彼心外",
    "T43n1833_02b:0853c22": "色。心外色法自宗非有。復非心取。今言取",
    "T43n1833_02b:0853c23": "彼故違自宗。宗置汝言亦無失矣。",
    "T43n1833_02b:0853c24": "疏。二障三住過者。有本言通乃寫誤也。過謂",
    "T43n1833_02b:0853c25": "過失。二障之失歷三住也。",
    "T43n1833_02b:0853c26": "疏。有唯法執種子者。如羅漢所起法執。如",
    "T43n1833_02b:0853c27": "燈具明也。",
    "T43n1833_02b:0853c28": "疏。又俱所變等者。變似我時必變似法。變",
    "T43n1833_02b:0853c29": "似法時未必有我。言亦爾者。亦前二執。",
    "T43n1833_02b:0854a01": "論。緣識所變蘊處界等者。問既云所變。八識",
    "T43n1833_02b:0854a02": "幾是能變識耶　傳有三釋　一云唯除第",
    "T43n1833_02b:0854a03": "六顯餘七識。第六所變即親所緣。下文別",
    "T43n1833_02b:0854a04": "說起自心相執為法故　二云通八。雖第",
    "T43n1833_02b:0854a05": "六變是親所緣。初文通說。下方別說親所緣",
    "T43n1833_02b:0854a06": "緣故亦無失　三云唯顯第六意識。由是",
    "T43n1833_02b:0854a07": "即說唯親所緣。既是親緣故蘊．處．界唯是有",
    "T43n1833_02b:0854a08": "漏。同前取蘊。但開合異　有義斷云。言識",
    "T43n1833_02b:0854a09": "所變即親所緣。如何復言起自心相。由此",
    "T43n1833_02b:0854a10": "但依疏解為正。",
    "T43n1833_02b:0854a11": "疏。又我唯總執故者。執總聚法以為我也",
    "T43n1833_02b:0854a12": "　問別計五蘊亦為其我。何得名總　答",
    "T43n1833_02b:0854a13": "雖別計蘊亦得總名。且如色蘊含根．境",
    "T43n1833_02b:0854a14": "等。不同處．界。名總無失　有云。且舉總",
    "T43n1833_02b:0854a15": "執。據實有別　詳曰。此非善釋。失疏本",
    "T43n1833_02b:0854a16": "意。若一一蘊皆別別計。乃分別我非俱生計",
    "T43n1833_02b:0854a17": "故。",
    "T43n1833_02b:0854a18": "疏。然上座部等者。按婆沙論第九云。或復",
    "T43n1833_02b:0854a19": "有執。心．心所法能了相應。如法密部。彼作",
    "T43n1833_02b:0854a20": "是說。惠等能了相應受等。有部破云。問何緣",
    "T43n1833_02b:0854a21": "不知相應諸法答同一所緣俱時轉故。謂一",
    "T43n1833_02b:0854a22": "有情心．心所法於一境界俱時而轉．理無",
    "T43n1833_02b:0854a23": "展轉互相緣義。譬如多人集在一處。或同觀",
    "T43n1833_02b:0854a24": "下。或共觀空。現必不能互相見面。心．心",
    "T43n1833_02b:0854a25": "所法亦復如是。若智能知相應受者。彼受",
    "T43n1833_02b:0854a26": "為能緣自體不。若緣自體。則有前說緣自",
    "T43n1833_02b:0854a27": "心過。若不能緣。則心．心所應俱時起不同",
    "T43n1833_02b:0854a28": "所緣。勿有此失故不能知相應諸法。",
    "T43n1833_02b:0854a29": "疏。化地部說緣共有法者。按婆沙第九云。或",
    "T43n1833_02b:0854b01": "復有執。心．心所法能了俱有。如化地部。彼",
    "T43n1833_02b:0854b02": "作是說。惠有二種俱時而生。一相應。二不",
    "T43n1833_02b:0854b03": "相應。相應惠知不相應者。不相應知相應",
    "T43n1833_02b:0854b04": "　詳曰。釋相應等具辨如燈。疑共字錯。共",
    "T43n1833_02b:0854b05": "字濫俱。寫者草誤　或俱與共義意相似。疏",
    "T43n1833_02b:0854b06": "取意談而非錯也　有部破云。問何緣不知",
    "T43n1833_02b:0854b07": "俱有諸法。答極相近故。如籌霑取安膳那",
    "T43n1833_02b:0854b08": "藥置於眼中。極相近故眼不能見。此亦如",
    "T43n1833_02b:0854b09": "是。",
    "T43n1833_02b:0854b10": "疏。西方說惠俱五蘊等者。按婆沙第九云。",
    "T43n1833_02b:0854b11": "西方諸師作如是說。與惠俱生諸蘊相續。",
    "T43n1833_02b:0854b12": "自身攝者是俱有法。有部難云。若爾眼識應",
    "T43n1833_02b:0854b13": "不能取自身諸色。餘識亦爾。彼作是說。五",
    "T43n1833_02b:0854b14": "識能取自身中境。意識不能。有部難云。若",
    "T43n1833_02b:0854b15": "爾意識應不能取一切境界。便為非理。有",
    "T43n1833_02b:0854b16": "部自云。此隨轉色及此隨轉不相應行名俱",
    "T43n1833_02b:0854b17": "有法　詳曰。化地西方二義。大同。",
    "T43n1833_02b:0854b18": "疏。云五識依色根等者。釋五識緣俱色所",
    "T43n1833_02b:0854b19": "以。",
    "T43n1833_02b:0854b20": "疏。設佛鏡智等者。問凡夫自證亦各自知。應",
    "T43n1833_02b:0854b21": "名為佛　答佛一剎那知餘一切．及自相應。",
    "T43n1833_02b:0854b22": "凡夫不爾。不名為佛。",
    "T43n1833_02b:0854b23": "疏。見分之境心等必同者。此會違也。謂有",
    "T43n1833_02b:0854b24": "難云。心．心所等各緣自見。自見既別。如何",
    "T43n1833_02b:0854b25": "王．所名同所緣。故有斯答。",
    "T43n1833_02b:0854b26": "疏。然一一自證等者。且同時心除受以外與",
    "T43n1833_02b:0854b27": "餘心所緣受見時。受自證分亦緣自見名",
    "T43n1833_02b:0854b28": "同所緣。不要受見與餘見分同緣受見方",
    "T43n1833_02b:0854b29": "名同緣。緣餘心所亦復如是。",
    "T43n1833_02b:0854c01": "疏。自緣妨至第二釋者。前雖多解後解為",
    "T43n1833_02b:0854c02": "勝。故指第二。",
    "T43n1833_02b:0854c03": "論。有作是難等者。有說唯敘外道難也。有",
    "T43n1833_02b:0854c04": "義兼敘小乘之人。若不爾者。下通難中云",
    "T43n1833_02b:0854c05": "何說言又假必依真事立者。理必不然。此",
    "T43n1833_02b:0854c06": "牒於誰。既有後牒。明前有難　詳曰。有義",
    "T43n1833_02b:0854c07": "為勝。犢子等部許有我故。餘無我者與有",
    "T43n1833_02b:0854c08": "我計合而言也。疏中但云此𠯈世難。不言",
    "T43n1833_02b:0854c09": "唯故意亦通也。",
    "T43n1833_02b:0854c10": "疏。無所說義假法者。牒所無假。前擇由假",
    "T43n1833_02b:0854c11": "說我法中疏有兩判。一假我法乃屬於說。",
    "T43n1833_02b:0854c12": "但假言說以為我法。二假我法不在於言。",
    "T43n1833_02b:0854c13": "以所說為。今非第二。",
    "T43n1833_02b:0854c14": "疏。其體似法亦不成者。正難似無。",
    "T43n1833_02b:0854c15": "疏。似無依故者。釋所以也。汝宗說似依於",
    "T43n1833_02b:0854c16": "假立。所依假無。能依之似故亦不有。",
    "T43n1833_02b:0854c17": "疏。即義依體假者。此結依於義依體假而",
    "T43n1833_02b:0854c18": "為難矣。",
    "T43n1833_02b:0854c19": "疏。又所變之似既無等者。由無真故。故似",
    "T43n1833_02b:0854c20": "無也。",
    "T43n1833_02b:0854c21": "疏。能說之假不有者。有所變似依之立假。",
    "T43n1833_02b:0854c22": "由似既無故假不立。言能說假即前第一",
    "T43n1833_02b:0854c23": "假我．假法但依說立。名為能說。",
    "T43n1833_02b:0854c24": "疏。即有體強設假者。結依有體強設假",
    "T43n1833_02b:0854c25": "難。",
    "T43n1833_02b:0854c26": "疏。世間我法標宗說無者。論主標宗無世我",
    "T43n1833_02b:0854c27": "法。所以外人但難聖教。",
    "T43n1833_02b:0854c28": "論。彼難非理者。詳曰。科判具疏。又今助科",
    "T43n1833_02b:0854c29": "總分為二　一彼難非理至前已破故。總非",
    "T43n1833_02b:0855a01": "小乘及以外道　二依類等下。別破二計。",
    "T43n1833_02b:0855a02": "犢子等計既許有我。故作此科亦應無",
    "T43n1833_02b:0855a03": "失。",
    "T43n1833_02b:0855a04": "論。依類至俱不成者。問假依類．實。外意何",
    "T43n1833_02b:0855a05": "耶　答彼云。假者依似．共立。類有似．共。",
    "T43n1833_02b:0855a06": "如言人類。由人相似方得類名。人業大同",
    "T43n1833_02b:0855a07": "名為共法。由類有此似．及共法故假依類。",
    "T43n1833_02b:0855a08": "又實句火內外皆有。人身內火似身外火。設",
    "T43n1833_02b:0855a09": "與外火同有猛赤。亦有似．共故假依實。",
    "T43n1833_02b:0855a10": "即人身中有斯類．實。故依類．實說人似火",
    "T43n1833_02b:0855a11": "　又依宗計。凡諸假說皆依類．實二句所",
    "T43n1833_02b:0855a12": "攝。非唯假火。",
    "T43n1833_02b:0855a13": "論。依類假說理且不成者。下別破類．實。破",
    "T43n1833_02b:0855a14": "類．實中皆指似．共。有義初破依類似事",
    "T43n1833_02b:0855a15": "不成。後破依實共法不成。文自明說。然諸",
    "T43n1833_02b:0855a16": "師說。依類依實。皆通破彼似事．共法。此定",
    "T43n1833_02b:0855a17": "非理者　詳曰。雙破定然。非非理也。論破類",
    "T43n1833_02b:0855a18": "云。若無共德而假說彼等。破依實云。若",
    "T43n1833_02b:0855a19": "謂人．火德相似故等。此即如次破共．似法。",
    "T43n1833_02b:0855a20": "何言非理。若言如次舉無共．似以破似．",
    "T43n1833_02b:0855a21": "共。理亦不然。文既明言彼無共．似。何故",
    "T43n1833_02b:0855a22": "不得名破共．似。故應從前雙破為正。",
    "T43n1833_02b:0855a23": "論。人類猛等現見亦有互相離者。具辨如疏",
    "T43n1833_02b:0855a24": "　問外救意云。說猛赤人而似於火。此人",
    "T43n1833_02b:0855a25": "人類與赤等德不相離故。不說一切人",
    "T43n1833_02b:0855a26": "類猛等皆不相離皆似於火。何故諸德並",
    "T43n1833_02b:0855a27": "以貧富先後事等。以辨相離。而為難耶",
    "T43n1833_02b:0855a28": "　答有云。人起嗔時面赤心急假說為火。彼",
    "T43n1833_02b:0855a29": "若歡喜面白心緩。雖無猛赤。曾起猛赤亦",
    "T43n1833_02b:0855b01": "說似火。雖與德離猶說似火。故不得言",
    "T43n1833_02b:0855b02": "不相離故方假說也。此亦不然。言人似",
    "T43n1833_02b:0855b03": "火。皆依於現不約曾言。若據曾言不息",
    "T43n1833_02b:0855b04": "他救。救云汝依曾有名為假者。我據有體",
    "T43n1833_02b:0855b05": "名不相離說之為假。斯亦何失。故知不",
    "T43n1833_02b:0855b06": "可　詳曰。縱急赤人人類與德有離．不離。",
    "T43n1833_02b:0855b07": "內德不離。外火猛德與類互離。論據外德",
    "T43n1833_02b:0855b08": "云互相離。而言亦者以外離德。亦內不離",
    "T43n1833_02b:0855b09": "猛赤之德。彼若救云依內德者。理亦不然。",
    "T43n1833_02b:0855b10": "有內無外便無共法。無共法故過同於前。",
    "T43n1833_02b:0855b11": "故論不說。",
    "T43n1833_02b:0855b12": "疏。此總結非皆有比量者。前二破中皆有其",
    "T43n1833_02b:0855b13": "量。今略言之。破初量云。汝言類句。定不依",
    "T43n1833_02b:0855b14": "之立於假火。無共德故。猶如水等　破第",
    "T43n1833_02b:0855b15": "二量。宗同於前。因云猛赤等德有互離故。",
    "T43n1833_02b:0855b16": "猶如水等。更思。",
    "T43n1833_02b:0855b17": "論。說火在人不在德故者。問外人但云。由人",
    "T43n1833_02b:0855b18": "與火德相似故說人為火。不言其火而在",
    "T43n1833_02b:0855b19": "於德。若難彼云火不在德。豈不相扶　詳",
    "T43n1833_02b:0855b20": "曰。諸德云云。廣如餘辨。理皆難究　今助",
    "T43n1833_02b:0855b21": "一釋。若謂人火德相似下應有難．救。而難",
    "T43n1833_02b:0855b22": "彼云。若據相似而假說者。即應說人猛赤",
    "T43n1833_02b:0855b23": "等德而似火德。不應說人似火也。以人與",
    "T43n1833_02b:0855b24": "火不相似故。他救云爾實以人上赤急等",
    "T43n1833_02b:0855b25": "法以類火故。言人似火舉人取德。故次",
    "T43n1833_02b:0855b26": "難云。說火在人不在德也。世間說彼似火",
    "T43n1833_02b:0855b27": "之言但目於人。不屬人上猛赤等德。論文",
    "T43n1833_02b:0855b28": "隱括而不具言。",
    "T43n1833_02b:0855b29": "疏。德是實家德可依假說者。此設縱也。德是",
    "T43n1833_02b:0855c01": "實德。而依於德假說火者。可許其假而依",
    "T43n1833_02b:0855c02": "於實。",
    "T43n1833_02b:0855c03": "疏。今不在德等者。世間但說火在於人。人",
    "T43n1833_02b:0855c04": "非實德。如何乃言假依實耶。",
    "T43n1833_02b:0855c05": "疏。此即便依假人說實火者。假合名人。火",
    "T43n1833_02b:0855c06": "是實法。即是依假而立實火。不是依實立",
    "T43n1833_02b:0855c07": "假火也。便違本計。",
    "T43n1833_02b:0855c08": "疏。既說火在人等者。世說假火既在於人。即",
    "T43n1833_02b:0855c09": "由人似名為假火。非由德似。既依於人",
    "T43n1833_02b:0855c10": "立於假火。人非是實。云何得言假依實",
    "T43n1833_02b:0855c11": "立。",
    "T43n1833_02b:0855c12": "疏。此中有救等者。外為難云。火有猛赤火",
    "T43n1833_02b:0855c13": "名真火。人有猛等似彼名假。誰言其火而",
    "T43n1833_02b:0855c14": "依於德。乃復難言火不在德。應詰彼云。",
    "T43n1833_02b:0855c15": "人．火猛赤所依各異。既無共德依何說假。",
    "T43n1833_02b:0855c16": "無共假說過如前說。以此等難前已具明",
    "T43n1833_02b:0855c17": "故不舉也　問外若救云。共謂相似。如汝大",
    "T43n1833_02b:0855c18": "乘識變外器。雖各不同相似名共。不說一",
    "T43n1833_02b:0855c19": "物貫於二處方名為共　答略為三釋",
    "T43n1833_02b:0855c20": "　一云火有猛德。人無其德。以人非是實句",
    "T43n1833_02b:0855c21": "攝故。如何得言有於共法而假說耶。若",
    "T43n1833_02b:0855c22": "言人聚．火聚二中有德相似名為共者。亦",
    "T43n1833_02b:0855c23": "為不可。非唯依實一聚之中。通諸法故",
    "T43n1833_02b:0855c24": "　二云以似名共。共．似無別。即依二法而",
    "T43n1833_02b:0855c25": "立於假。云何前云依三法立。故救非理。",
    "T43n1833_02b:0855c26": "疏。以破小乘伏難者。小乘雖立真等三種。",
    "T43n1833_02b:0855c27": "文不顯說故云伏也。此據前難無小乘",
    "T43n1833_02b:0855c28": "說。",
    "T43n1833_02b:0855c29": "疏。小乘等自辨真事等者。不通外道名為",
    "T43n1833_02b:0856a01": "自也。雖小乘等而非一類。總皆內法。名自",
    "T43n1833_02b:0856a02": "無失。",
    "T43n1833_02b:0856a03": "疏。或是外道等者。地堅火熱。如是一切諸法",
    "T43n1833_02b:0856a04": "自相名為共許。雖是共許假亦不依此等",
    "T43n1833_02b:0856a05": "而立。",
    "T43n1833_02b:0856a06": "疏。非謂共許張人身等者。此釋量就他宗",
    "T43n1833_02b:0856a07": "所以。以大乘宗不許多法成其自相。眾多",
    "T43n1833_02b:0856a08": "法成但和合假。",
    "T43n1833_02b:0856a09": "疏。現覺如夢等者。薩婆多等許識外境。故為",
    "T43n1833_02b:0856a10": "難云。若無外境寧有此覺我今現證如是",
    "T43n1833_02b:0856a11": "境耶。為答彼難故有此頌　言現覺者。",
    "T43n1833_02b:0856a12": "作證色等行解之心　如夢等者。此舉喻",
    "T43n1833_02b:0856a13": "也。夢中亦言我見色等。色等之境離心外",
    "T43n1833_02b:0856a14": "無。非夢現覺。境亦如是　見及境已無者。",
    "T43n1833_02b:0856a15": "正申難意。此師六識不許並起。眼等五識",
    "T43n1833_02b:0856a16": "隨一現緣。而不分別我今現見。後現作解",
    "T43n1833_02b:0856a17": "是第六識。前現量境及現量心並已落謝。寧",
    "T43n1833_02b:0856a18": "許有現量者。起現覺時既無現識。能見亦",
    "T43n1833_02b:0856a19": "無。如何此時許有現量證外境有。",
    "T43n1833_02b:0856a20": "疏。若說共相唯有觀心者。大乘共相體性是",
    "T43n1833_02b:0856a21": "無。唯觀心中作共相解。約此行解名為共",
    "T43n1833_02b:0856a22": "相。具如燈辨。",
    "T43n1833_02b:0856a23": "論。亦非離此至為假所依者。具如樞要。有義",
    "T43n1833_02b:0856a24": "謂通外難。外難云。若言詮法不得自相。",
    "T43n1833_02b:0856a25": "如何喚火便得火等。故此通云。謂假智詮雖",
    "T43n1833_02b:0856a26": "不得自相。亦非離此自相之外。有別方",
    "T43n1833_02b:0856a27": "便施設自相為假所依。由詮火名無始串",
    "T43n1833_02b:0856a28": "習。依火自相不依於水。假智隨名但緣於",
    "T43n1833_02b:0856a29": "火。且如假名詮法自相。雖不稱實要杖所",
    "T43n1833_02b:0856b01": "詮自相施設。假智亦爾。不離自相假智生",
    "T43n1833_02b:0856b02": "故。問此即假說必依於真。如何破他。答雖",
    "T43n1833_02b:0856b03": "依自相不稱所依。故不可說假必依真。",
    "T43n1833_02b:0856b04": "若爾外言我亦如是。雖假依真亦不說言",
    "T43n1833_02b:0856b05": "而稱真故。答汝之真事許識外有。如前廣",
    "T43n1833_02b:0856b06": "破。我但識變何得相例　詳曰。非無其理。",
    "T43n1833_02b:0856b07": "然依論意本解為正。故論前云假智詮不",
    "T43n1833_02b:0856b08": "得自相。此文即云亦非離此。若非智詮此",
    "T43n1833_02b:0856b09": "此誰。又若自相。如何自相施設自相。又施",
    "T43n1833_02b:0856b10": "設者。巧便安立所以之義。以彼自相安立",
    "T43n1833_02b:0856b11": "自相為假所依義疎且昧。又雖識變不變",
    "T43n1833_02b:0856b12": "有別。而假依真有相濫失。故今不依。",
    "T43n1833_02b:0856b13": "疏。假智及詮至說為假故者。假智所變．假",
    "T43n1833_02b:0856b14": "詮所詮。與法自相而相似故。故說智詮而",
    "T43n1833_02b:0856b15": "為假也。",
    "T43n1833_02b:0856b16": "疏。故智相非所依者。非假智詮親所依也。",
    "T43n1833_02b:0856b17": "非是不許為疎所依。",
    "T43n1833_02b:0856b18": "疏。然緣自性色及詮故者。緣自性色詮自",
    "T43n1833_02b:0856b19": "性色。",
    "T43n1833_02b:0856b20": "疏。不聞聲起比智者。不能依聲而起比",
    "T43n1833_02b:0856b21": "智。云不聞聲。非是嬰兒全不聞聲。",
    "T43n1833_02b:0856b22": "疏。此鼠前生為猫食等者。問前為人等後死",
    "T43n1833_02b:0856b23": "為鼠。見鵄等類應不驚走　答由前前生",
    "T43n1833_02b:0856b24": "曾作鼠故。或在人中曾聞見故。故亦驚也",
    "T43n1833_02b:0856b25": "　問鼠等豈皆得宿命智知彼食已　答義",
    "T43n1833_02b:0856b26": "意如此。非必鼠等作此等心方驚走也。但",
    "T43n1833_02b:0856b27": "為俱生而保養命故。",
    "T43n1833_02b:0856b28": "疏。心心所法此是誰緣者。根．塵．種等是心所",
    "T43n1833_02b:0856b29": "緣。心知自相此能緣心誰之所緣。誰能緣",
    "T43n1833_02b:0856c01": "此心之自相。",
    "T43n1833_02b:0856c02": "疏。若言他心智能緣至如餘散心者。問他心",
    "T43n1833_02b:0856c03": "智者即通所收。何名為散。答且他心智略",
    "T43n1833_02b:0856c04": "有三類　一謂如來．八地已去菩薩所得定",
    "T43n1833_02b:0856c05": "通無別　二者二乘．七地已還菩薩所得．及",
    "T43n1833_02b:0856c06": "凡夫人修得之者。依定而起。然非即定復",
    "T43n1833_02b:0856c07": "不同散　三者報得。此唯散心。若依定起",
    "T43n1833_02b:0856c08": "名為證量。報得不爾。以他心聚有非證量",
    "T43n1833_02b:0856c09": "故言非證非謂一切。他心證量義即不遍。",
    "T43n1833_02b:0856c10": "若自證分證量義備。故遣他心而取自證。",
    "T43n1833_02b:0856c11": "疏。安惠謂佛他心智緣者。問此師何故不取",
    "T43n1833_02b:0856c12": "自證為能知耶　答安惠見分遍計無體而",
    "T43n1833_02b:0856c13": "非是心。心即自證故不自知。但佛他心了",
    "T43n1833_02b:0856c14": "諸心也。",
    "T43n1833_02b:0856c15": "疏。依他有法謂一色等者。非說共相是依他",
    "T43n1833_02b:0856c16": "性有體之法。意明共相由杖有體法上而",
    "T43n1833_02b:0856c17": "起名依有法。",
    "T43n1833_02b:0856c18": "疏。及於此中至此相是無者。能遍計心所增",
    "T43n1833_02b:0856c19": "之相。同於共相體亦是無。故云及也。",
    "T43n1833_02b:0856c20": "疏。心變共相外必有體者。外謂本質。",
    "T43n1833_02b:0856c21": "疏。乃至緣我等者。問即蘊計我可言實合",
    "T43n1833_02b:0856c22": "名必有體。離蘊計我何為外體　答亦依",
    "T43n1833_02b:0856c23": "名教而起計故亦名有也。",
    "T43n1833_02b:0856c24": "疏。或別緣等者。雖不有質。然相不無及杖",
    "T43n1833_02b:0856c25": "言教。亦得名為有合緣也。",
    "T43n1833_02b:0856c26": "疏。又解即共相別緣等者。問前言共相但是",
    "T43n1833_02b:0856c27": "觀心無別體性。此何復言亦依他耶　答遍",
    "T43n1833_02b:0856c28": "通諸法名為共相。此實觀心行解安布。今",
    "T43n1833_02b:0856c29": "談此心所緣之法是相依他。不爾此心緣何",
    "T43n1833_02b:0857a01": "為境。然此相分實不通餘。但是觀心作通",
    "T43n1833_02b:0857a02": "餘解。由是前後亦不相違。更有多妨如燈",
    "T43n1833_02b:0857a03": "具明。",
    "T43n1833_02b:0857a04": "疏。應不能緣二三諦等者。二二三三乃至四",
    "T43n1833_02b:0857a05": "合以緣諦也。故置等言。此即壞緣四諦觀",
    "T43n1833_02b:0857a06": "也。",
    "T43n1833_02b:0857a07": "疏。如佛地三解者。如樞要引。疏下亦明。",
    "T43n1833_02b:0857a08": "疏。此非安惠文者。經頌所言識所變者即見．",
    "T43n1833_02b:0857a09": "相分。其體非無。安惠二分體即不有。所以",
    "T43n1833_02b:0857a10": "知非。并結長行亦非安惠。",
    "T43n1833_02b:0857a11": "論。多異熟性故者。有義應作四句。有異熟",
    "T43n1833_02b:0857a12": "非多。謂六識中業所感者。有間斷故不名",
    "T43n1833_02b:0857a13": "為多。有多非異熟。謂第七識有覆性故。俱",
    "T43n1833_02b:0857a14": "非即是六識之中非業招者。俱句第八。遮",
    "T43n1833_02b:0857a15": "餘三句故說多言。",
    "T43n1833_02b:0857a16": "疏。寬狹何事遮不說者。縱令寬狹有何違",
    "T43n1833_02b:0857a17": "事遮不說之。",
    "T43n1833_02b:0857a18": "疏。此中意說等者。問何意須約熏習之位",
    "T43n1833_02b:0857a19": "便取異熟　答由前外難若無實我。云何",
    "T43n1833_02b:0857a20": "世間及諸聖教說有我法。前答彼云。我法",
    "T43n1833_02b:0857a21": "熏習諸識生時變似我法。為此故取熏習識",
    "T43n1833_02b:0857a22": "位。",
    "T43n1833_02b:0857a23": "論。了境相麁故者。有義應作四句。有了境",
    "T43n1833_02b:0857a24": "非相麁　第七．八識。有相麁非了境。六識心",
    "T43n1833_02b:0857a25": "所。有俱非謂七．八心所。有俱句。第六心王。",
    "T43n1833_02b:0857a26": "亦了亦麁故。",
    "T43n1833_02b:0857a27": "疏。六不共義者。簡七．八也。前之五義皆對",
    "T43n1833_02b:0857a28": "佛果緣於細境六識明也。",
    "T43n1833_02b:0857a29": "疏。此名唯望現果為名者。因能變名唯對所",
    "T43n1833_02b:0857b01": "生現行果說。",
    "T43n1833_02b:0857b02": "疏。此種及現行所引生故者。釋種得名果",
    "T43n1833_02b:0857b03": "變所以。",
    "T43n1833_02b:0857b04": "疏。不以等流所變等者。即此習氣有因有果。",
    "T43n1833_02b:0857b05": "論中但舉習氣之因以彰其體。不舉其果",
    "T43n1833_02b:0857b06": "而辨體也。",
    "T43n1833_02b:0857b07": "疏。義顯所生等者。釋論舉因不說果意",
    "T43n1833_02b:0857b08": "　問本意欲明所生之果通八識等。何不舉",
    "T43n1833_02b:0857b09": "果直以明之。而乃舉因方便顯耶　答若",
    "T43n1833_02b:0857b10": "舉其因。顯此習氣亦有因生。并顯所生通",
    "T43n1833_02b:0857b11": "八識等。復能顯自亦能為因。若直舉果。恐",
    "T43n1833_02b:0857b12": "疑習氣不從因得。為含多義故舉其因。",
    "T43n1833_02b:0857b13": "異熟習氣亦准此知。",
    "T43n1833_02b:0857b14": "疏。流謂流類者。有說。等謂相似。已顯類同。",
    "T43n1833_02b:0857b15": "所言流者是流住義。果從因起。因所流故",
    "T43n1833_02b:0857b16": "名之為流。等之流故。亦依主釋　或所生",
    "T43n1833_02b:0857b17": "果與因相似名之為等。從彼所起名之",
    "T43n1833_02b:0857b18": "為流。此等即流。持業釋也。故論說云由果",
    "T43n1833_02b:0857b19": "似因名等流故。",
    "T43n1833_02b:0857b20": "疏。舉因能熏者。二習氣因體是能熏。名因能",
    "T43n1833_02b:0857b21": "熏。能熏即因。",
    "T43n1833_02b:0857b22": "疏。不說我見熏習等者。問異熟習氣豈異等",
    "T43n1833_02b:0857b23": "流習氣外有而別說耶　答善．惡種子生自",
    "T43n1833_02b:0857b24": "現種名為等流。有餘緣助感後異熟即名",
    "T43n1833_02b:0857b25": "異熟。雖體無異有別勝能故開為二。我見",
    "T43n1833_02b:0857b26": "熏習方此不如故不可說。由此異熟必是",
    "T43n1833_02b:0857b27": "等流。自有等流不名異熟。即無記種．及彼",
    "T43n1833_02b:0857b28": "善．惡不招果者。",
    "T43n1833_02b:0857b29": "疏。三界具幾等者。欲界等流具有三性。異熟",
    "T43n1833_02b:0857c01": "二性。上二界中等流二性。異熟唯一。無不",
    "T43n1833_02b:0857c02": "善故。",
    "T43n1833_02b:0857c03": "疏。未知生何等者。即論說云。八識生者。",
    "T43n1833_02b:0857c04": "答生何也。為因緣者。答如何生。名等流者。",
    "T43n1833_02b:0857c05": "答起何果。下異熟果亦准此知。",
    "T43n1833_02b:0857c06": "疏。餘法亦爾者。第八心所名餘法也。",
    "T43n1833_02b:0857c07": "疏。若爾即真異熟等者。問按彼論云。阿賴",
    "T43n1833_02b:0857c08": "耶識相應受。於一切時唯是不苦不樂。唯是",
    "T43n1833_02b:0857c09": "異熟生。不言識體亦異熟生。言異熟生豈",
    "T43n1833_02b:0857c10": "不乖彼　答相應之受既異熟生。識從於",
    "T43n1833_02b:0857c11": "彼必定同也。故論不言。",
    "T43n1833_02b:0857c12": "疏。今五義中取第一者。問准前所明總有",
    "T43n1833_02b:0857c13": "六義云何言五　答意明異熟對異熟生。六",
    "T43n1833_02b:0857c14": "中第三非異熟生復非異熟。所以除之但",
    "T43n1833_02b:0857c15": "云五義。",
    "T43n1833_02b:0857c16": "疏。今明圓成性者。略為二釋。一大段第二廣",
    "T43n1833_02b:0857c17": "明相性。對前略標名為今也　二今字錯",
    "T43n1833_02b:0857c18": "應為不字。明彼初標一頌半中不說圓成。",
    "T43n1833_02b:0857c19": "前釋為勝。",
    "T43n1833_02b:0857c20": "疏。初略解三後廣分別者。有義初略說三相。",
    "T43n1833_02b:0857c21": "後廣解因相。疏說後文廣解三相此定非",
    "T43n1833_02b:0857c22": "理。下文自說一切種相應更分別。不言應",
    "T43n1833_02b:0857c23": "更廣三相故　詳曰。以彼總聲於別而轉。",
    "T43n1833_02b:0857c24": "聖教明許種相即是三中一故。亦何有違。",
    "T43n1833_02b:0857c25": "論。謂雜染互為緣等者。問若能藏故即名賴",
    "T43n1833_02b:0857c26": "耶。僧佉真性應賴耶體。許能藏故　答彼",
    "T43n1833_02b:0857c27": "能所藏無有異故不名賴耶。故攝大乘第",
    "T43n1833_02b:0857c28": "一等云。非如大等顯了法性藏最勝中。阿",
    "T43n1833_02b:0857c29": "賴耶識攝藏諸法亦復如是　釋彼計冥性",
    "T43n1833_02b:0858a01": "有最勝能名藏最勝。大等諸法果相顯著",
    "T43n1833_02b:0858a02": "名了法性。若未變時藏在冥性不異冥性。",
    "T43n1833_02b:0858a03": "若已變異亦復不離。冥性為因大等為果。",
    "T43n1833_02b:0858a04": "因果同體以明攝藏。今立賴耶攝藏因果。",
    "T43n1833_02b:0858a05": "而非即異故不同彼　又能所藏傳有三",
    "T43n1833_02b:0858a06": "釋。一云現行第八與所持種互為二藏。謂",
    "T43n1833_02b:0858a07": "現持種。種名所藏。現名能藏。種生現識。識",
    "T43n1833_02b:0858a08": "名所藏。種是能藏　二云現初能變與諸轉",
    "T43n1833_02b:0858a09": "識互為緣起名能所藏。本識為因七識是果。",
    "T43n1833_02b:0858a10": "七識為因本識是果。所藏為因能藏為果",
    "T43n1833_02b:0858a11": "　三云以種望現能熏七識名能所藏。從七",
    "T43n1833_02b:0858a12": "識生能生彼故　有義斷云。然今論意依第",
    "T43n1833_02b:0858a13": "二說。論主下釋達磨經云。此頌意說阿賴耶",
    "T43n1833_02b:0858a14": "識與諸轉識互為因果。故但應說以現望",
    "T43n1833_02b:0858a15": "現名能所藏說為因果。復破疏云。言能藏",
    "T43n1833_02b:0858a16": "者但取現識能持種義。此即不然。論說能",
    "T43n1833_02b:0858a17": "藏顯是因性。不可現識與所持種為因緣",
    "T43n1833_02b:0858a18": "故。下說現識能持種故名因相者。由能所",
    "T43n1833_02b:0858a19": "持體不異故。能生諸法。說現望現名之為",
    "T43n1833_02b:0858a20": "因。非說能持望所持種名為因也。又能所",
    "T43n1833_02b:0858a21": "藏皆通種．現。無別體故　詳曰。雖有此",
    "T43n1833_02b:0858a22": "斷理亦難憑。現望於現因緣豈立。現不親",
    "T43n1833_02b:0858a23": "能生於現故。若言非因由有其力與因",
    "T43n1833_02b:0858a24": "名者。現望於種何不許耶。豈現望種無有",
    "T43n1833_02b:0858a25": "力乎。又疏後解因相之中。自斷三相皆通",
    "T43n1833_02b:0858a26": "種．現。自既目擊何事斥耶。餘多分別具如燈",
    "T43n1833_02b:0858a27": "辨　問無漏淨種亦依第八。現淨因生復熏",
    "T43n1833_02b:0858a28": "成種。第八望之何非二藏獨言雜染　答",
    "T43n1833_02b:0858a29": "能攝為因。所攝為果。非能所治得為因果。",
    "T43n1833_02b:0858b01": "故不取之　若爾賴耶應非淨依　答是",
    "T43n1833_02b:0858b02": "增上緣。為依不爽　問餘有漏識除生第",
    "T43n1833_02b:0858b03": "八餘有漏種非八因果何名二藏　答諸",
    "T43n1833_02b:0858b04": "有漏種本識性同。無別體故。轉識與八互",
    "T43n1833_02b:0858b05": "得為緣。俱有漏故故不相例。",
    "T43n1833_02b:0858b06": "疏。又離二無總等者。問二釋何別　答前約",
    "T43n1833_02b:0858b07": "因果。後據體義。故分二釋　問前總自體",
    "T43n1833_02b:0858b08": "離因果無。何故第二方言離二無別總耶",
    "T43n1833_02b:0858b09": "　答剋實二釋皆悉別外而無有總。約問",
    "T43n1833_02b:0858b10": "分二。與後顯前亦無有失。",
    "T43n1833_02b:0858b11": "疏。然果種狹者。種為果相。果相種狹。唯業",
    "T43n1833_02b:0858b12": "所招方名為果。即是第八親名言種是果種",
    "T43n1833_02b:0858b13": "體。言唯業果釋所以也。",
    "T43n1833_02b:0858b14": "疏。經部計色根中有心心所等者。按瑜伽論",
    "T43n1833_02b:0858b15": "五十一。依經部義立因緣云。復次若諸色",
    "T43n1833_02b:0858b16": "根．及自大種。非心．心所種子所隨遂者。",
    "T43n1833_02b:0858b17": "入滅盡定。入無想定。生無想天。後時不應",
    "T43n1833_02b:0858b18": "識等更生。然必更生。是故當知心．心所法種",
    "T43n1833_02b:0858b19": "子隨逐色根。以此為緣彼得更生。復次若",
    "T43n1833_02b:0858b20": "諸識非色種子所隨逐者。生無色界異生。",
    "T43n1833_02b:0858b21": "從彼壽盡業盡沒已還生下時。色無種子",
    "T43n1833_02b:0858b22": "應不更生。然必更生。是故當知諸色種子",
    "T43n1833_02b:0858b23": "隨逐於識。以此為緣色法更生。",
    "T43n1833_02b:0858b24": "疏。現行望種非者。非俱有因　問現行望",
    "T43n1833_02b:0858b25": "彼所熏之種何非俱因　答望生現種不",
    "T43n1833_02b:0858b26": "望現行所熏之種。又明第八。第八不熏故",
    "T43n1833_02b:0858b27": "望種非。不辨餘識故無過矣。",
    "T43n1833_02b:0858b28": "疏。如小四相者。小望本法但是但有而非",
    "T43n1833_02b:0858b29": "是因。同現望種故引為喻。",
    "T43n1833_02b:0858c01": "疏。今於能作因中辨持種者。持種因義六因",
    "T43n1833_02b:0858c02": "之中能作因攝。能作寬故。",
    "T43n1833_02b:0858c03": "疏。又亦為清淨種者。此識能為清淨種依",
    "T43n1833_02b:0858c04": "名清淨種。",
    "T43n1833_02b:0858c05": "疏。以自證分但有三義者。因．果．體三名為",
    "T43n1833_02b:0858c06": "三義。",
    "T43n1833_02b:0858c07": "論。一切種相應更分別者。問異熟習氣為因",
    "T43n1833_02b:0858c08": "相不。若是如何說生自果。不是如何果名",
    "T43n1833_02b:0858c09": "異熟　答傳有二釋。一云因相。論舉親生",
    "T43n1833_02b:0858c10": "影顯業種。二云但取等流習氣。故今此云",
    "T43n1833_02b:0858c11": "親生自果。異熟因果依別義說　詳曰觀",
    "T43n1833_02b:0858c12": "論之意後釋為勝。尋論可悉。",
    "T43n1833_02b:0858c13": "論。體用因果理應爾者。攝論唯望體用明",
    "T43n1833_02b:0858c14": "之。瑜伽但據因果以辨。此論兼之　攝論",
    "T43n1833_02b:0858c15": "本云。何賴耶識中諸雜染品法種子。為別",
    "T43n1833_02b:0858c16": "異住。為無別異。非彼種子有別實物於此",
    "T43n1833_02b:0858c17": "中住。亦非不異　無性論第二釋云。一切",
    "T43n1833_02b:0858c18": "種子是阿賴耶功能差別。如法作用與諸法",
    "T43n1833_02b:0858c19": "體。非一非異。此亦復爾　瑜伽五十二云。",
    "T43n1833_02b:0858c20": "種子云何非析諸行別有實物名為種子。",
    "T43n1833_02b:0858c21": "亦非餘處。然即諸行如是種姓．如是等生．",
    "T43n1833_02b:0858c22": "如是安布名為種子。亦名為果。果與種子",
    "T43n1833_02b:0858c23": "不相雜亂。若望過去諸行即此名果。若望",
    "T43n1833_02b:0858c24": "未來諸行。即此名種子。望彼諸法不可定",
    "T43n1833_02b:0858c25": "說異．不異相。猶如真如。",
    "T43n1833_02b:0858c26": "疏。此即諦唯者。唯在俗諦名之為唯。不",
    "T43n1833_02b:0858c27": "望假實名為唯也。",
    "T43n1833_02b:0858c28": "疏。此是實唯者。唯在俗諦種可言實。勝義",
    "T43n1833_02b:0858c29": "即非。",
    "T43n1833_02b:0859a01": "疏。此助瑜伽會於此等者。問可此會彼。云",
    "T43n1833_02b:0859a02": "何助彼而會此耶。造論前後尊卑異故。復",
    "T43n1833_02b:0859a03": "彼何違而待會耶　答助學彼者顯教不",
    "T43n1833_02b:0859a04": "違故為通會。彼論說種唯在俗諦。俗諦對",
    "T43n1833_02b:0859a05": "真名為假故。此論說實豈不相違。今顯彼",
    "T43n1833_02b:0859a06": "論對一真諦。此論不爾。二論望差。故不違",
    "T43n1833_02b:0859a07": "返。",
    "T43n1833_02b:0859a08": "疏。亦非見分者。不依見分名非見分。由",
    "T43n1833_02b:0859a09": "護月師許種依見。為異於彼故言非見。",
    "T43n1833_02b:0859a10": "疏。不可見分初受餘熏等者。設遮餘人見受",
    "T43n1833_02b:0859a11": "熏也。",
    "T43n1833_02b:0859a12": "疏。隱器色不論者。無色見分緣下界器。瑜伽",
    "T43n1833_02b:0859a13": "隱之但言緣種。",
    "T43n1833_02b:0859a14": "疏。舊相傳至唯三分故者。由以自證為能",
    "T43n1833_02b:0859a15": "緣故故依見分。見分不許緣於種子不",
    "T43n1833_02b:0859a16": "依自證。其第四分不離第三別有體性。故",
    "T43n1833_02b:0859a17": "但三分　有說。護月種無別體。但依賴耶識",
    "T43n1833_02b:0859a18": "上功能假說種子。故自證分緣見分時亦",
    "T43n1833_02b:0859a19": "名緣種。無別相故非見所緣　復有說云。",
    "T43n1833_02b:0859a20": "依心自體故自證緣。問此師種子何分所",
    "T43n1833_02b:0859a21": "收。答有三說。一云即是自證分收。由假說",
    "T43n1833_02b:0859a22": "彼無實體故順第二釋。一云見收。自證境",
    "T43n1833_02b:0859a23": "故。順疏所敘。一云雖依自證而立亦見分",
    "T43n1833_02b:0859a24": "收。自證緣故。順第三釋　詳曰。既無明教",
    "T43n1833_02b:0859a25": "優劣叵斷。取捨任情。",
    "T43n1833_02b:0859a26": "論。因果俱是善等性故者。問既隨因果以判",
    "T43n1833_02b:0859a27": "於性。應隨因果有多差別　答可爾。故",
    "T43n1833_02b:0859a28": "瑜伽論九十六云。住自性界者。謂十八界墮",
    "T43n1833_02b:0859a29": "自相續各各決定差別種子。習增長界者。謂",
    "T43n1833_02b:0859b01": "即諸法或是善．惡於餘生中先已數習令彼",
    "T43n1833_02b:0859b02": "現行。故於今時種子強盛依附相續由是",
    "T43n1833_02b:0859b03": "為因。暫遇小緣便能現起定不可轉。復次",
    "T43n1833_02b:0859b04": "以要言之。雖界種類十八可得。然一一界",
    "T43n1833_02b:0859b05": "業趣有情種種品類有差別故當知無量。三",
    "T43n1833_02b:0859b06": "性各有多類差別。",
    "T43n1833_02b:0859b07": "論。諸無漏種等者。問既非異熟識性所攝。",
    "T43n1833_02b:0859b08": "依護法義是識分不　答傳有兩說。一相分",
    "T43n1833_02b:0859b09": "收。若爾第八應緣此種。答二解。一云許緣",
    "T43n1833_02b:0859b10": "無失。此釋不正。一云不緣。但說見分親所",
    "T43n1833_02b:0859b11": "緣者皆名相分。不言諸相皆見所緣　若",
    "T43n1833_02b:0859b12": "爾不緣應非唯識　答不離識故唯識。無",
    "T43n1833_02b:0859b13": "違　問設許緣彼復有何失　答因位第",
    "T43n1833_02b:0859b14": "八唯是有漏。非有漏心所緣之相是真無漏。",
    "T43n1833_02b:0859b15": "為此不緣　二云既非見緣依自證分自",
    "T43n1833_02b:0859b16": "證分攝。若至無漏方相分收。淨見緣故　有",
    "T43n1833_02b:0859b17": "義斷云。前解為勝。雖在因位非見所緣。是",
    "T43n1833_02b:0859b18": "相分類。從餘相分相分所攝。",
    "T43n1833_02b:0859b19": "論。雖名異熟而非無記等者。問依異熟故名",
    "T43n1833_02b:0859b20": "為異熟。依無記故應名無記　答有義可",
    "T43n1833_02b:0859b21": "然。前說唯善約其自性自果說故　詳曰。",
    "T43n1833_02b:0859b22": "不然。異熟義寬。無記乃局。故不相例。又言",
    "T43n1833_02b:0859b23": "善者體殊勝義。不可勝善從於所依立於",
    "T43n1833_02b:0859b24": "劣稱。不同有漏。有漏與依性類同故。",
    "T43n1833_02b:0859b25": "疏。此除佛無漏等者。佛種不依異熟識故。",
    "T43n1833_02b:0859b26": "又佛五根亦是善也。取不成喻。所以除也。",
    "T43n1833_02b:0859b27": "能依之識與所依眼而性不同。種及異熟其",
    "T43n1833_02b:0859b28": "義亦爾。故言齊也。",
    "T43n1833_02b:0859b29": "疏。三家無諍等者。新熏．本有．新舊合用名",
    "T43n1833_02b:0859c01": "三家也。其本有家雖不許生。然熏增長而",
    "T43n1833_02b:0859c02": "亦許故。故通三也。",
    "T43n1833_02b:0859c03": "疏。護月義者。亦名月藏。",
    "T43n1833_02b:0859c04": "論。如惡叉聚者。於一聚中法爾而有多品",
    "T43n1833_02b:0859c05": "類也。西域有之人以為染。并取其油。故瑜",
    "T43n1833_02b:0859c06": "伽論九十六云。然一一界種種品類有差別",
    "T43n1833_02b:0859c07": "故。如惡叉聚。於此聚中有多品類。雖說",
    "T43n1833_02b:0859c08": "為一有無量種。疏意少別。如瑜伽鈔而會",
    "T43n1833_02b:0859c09": "之也。",
    "T43n1833_02b:0859c10": "疏。又第三卷次前上文者。瑜伽第二明諸種",
    "T43n1833_02b:0859c11": "子所熏之上。辨諸有情有無涅槃。此生下",
    "T43n1833_02b:0859c12": "也。",
    "T43n1833_02b:0859c13": "疏。初但有一者。問本有無始何得云初　答",
    "T43n1833_02b:0859c14": "據本名初。如一貪心本唯一種。此種生現。",
    "T43n1833_02b:0859c15": "現行滅已此還自類前後引生。至對治道種",
    "T43n1833_02b:0859c16": "方永斷。故無雜亂中斷等過。",
    "T43n1833_02b:0859c17": "疏。非無漏能熏亦始有者。無漏凡位而未能",
    "T43n1833_02b:0859c18": "起。故不得言能熏無漏亦無始有。",
    "T43n1833_02b:0859c19": "疏。非花不熏等者。非是花氣不薰苣勝。苣",
    "T43n1833_02b:0859c20": "勝香氣而自本有。",
    "T43n1833_02b:0859c21": "論。說聞熏等者。按無性論第三云。復次云",
    "T43n1833_02b:0859c22": "何一切種子異熟果識為雜染因。復為出世",
    "T43n1833_02b:0859c23": "能對治彼淨心種子。又出世心昔未曾習。",
    "T43n1833_02b:0859c24": "故彼熏習決定應無。既無熏習從何種生。",
    "T43n1833_02b:0859c25": "是故應答。從最清淨法界等流正法聞熏習",
    "T43n1833_02b:0859c26": "種子所生　釋曰。諸佛法界永離一切客塵",
    "T43n1833_02b:0859c27": "障故名最清淨。謂從法界所起教法名為",
    "T43n1833_02b:0859c28": "等流。無倒聽聞如是教法故名正聞。依此",
    "T43n1833_02b:0859c29": "正聞所起熏習是名熏習。即此熏習能生",
    "T43n1833_02b:0860a01": "出世無漏之心名為種子。如是種子非阿",
    "T43n1833_02b:0860a02": "賴耶未曾得故。餘文可悉。",
    "T43n1833_02b:0860a03": "疏。五十二真如所緣緣種子生者。按彼論",
    "T43n1833_02b:0860a04": "云。諸出世間法從何種子生。若言麁重自",
    "T43n1833_02b:0860a05": "性種子為種子生不應道理。答諸出世間",
    "T43n1833_02b:0860a06": "法從真如所緣緣種子生。非彼習氣積集種",
    "T43n1833_02b:0860a07": "子所生　釋曰。相傳天竺略有三釋　一唯",
    "T43n1833_02b:0860a08": "新熏宗。勝軍論師。自有兩解。一云諸佛菩薩",
    "T43n1833_02b:0860a09": "由證真如。展轉流出十二分教。見道已前",
    "T43n1833_02b:0860a10": "勝解行地緣彼經教作所緣生。從本為名",
    "T43n1833_02b:0860a11": "名從真如所緣緣生。二云初地出世聖道。",
    "T43n1833_02b:0860a12": "一從世第一法為增上．無間二緣而生。二",
    "T43n1833_02b:0860a13": "從真如所緣緣生　二本有宗。護月論師。亦",
    "T43n1833_02b:0860a14": "有兩釋。一云本有無漏種子為增上緣。真如",
    "T43n1833_02b:0860a15": "為所緣緣故。順解脫等善根得生。二云本",
    "T43n1833_02b:0860a16": "有無漏種子為因緣。解脫分等為增上緣。世",
    "T43n1833_02b:0860a17": "第一法為無間緣。真如為所緣緣故。初地",
    "T43n1833_02b:0860a18": "出世間法得生。論從後緣隱前不說。云",
    "T43n1833_02b:0860a19": "從真如所緣緣生　三新舊合。戒賢師釋。",
    "T43n1833_02b:0860a20": "與第二師義意同也。更有同異。具如彼",
    "T43n1833_02b:0860a21": "鈔。",
    "T43n1833_02b:0860a22": "疏。謂與諸識作二緣性等者。如燈具辨。",
    "T43n1833_02b:0860a23": "疏。如言諸法至俱是一種生者。本有師宗自",
    "T43n1833_02b:0860a24": "有兩解。此牒初釋。初釋意云。善．惡二業是",
    "T43n1833_02b:0860a25": "異熟因。異熟及因共一種生。此有一難。如",
    "T43n1833_02b:0860a26": "文可悟。",
    "T43n1833_02b:0860a27": "疏。又汝若言至各一種者。牒第二解。此解意",
    "T43n1833_02b:0860a28": "云。誰言異熟與善．惡因但一種耶。於此解",
    "T43n1833_02b:0860a29": "中難有二也。如文易知。",
    "T43n1833_02b:0860b01": "疏。設俱新起等者。此本有難。難意云。我言",
    "T43n1833_02b:0860b02": "本有。即合善．惡與異熟果而為因緣。汝",
    "T43n1833_02b:0860b03": "俱新舊。豈新業望新異熟是因緣耶。此既不",
    "T43n1833_02b:0860b04": "爾彼云何然。",
    "T43n1833_02b:0860b05": "疏。然觀本意後解是本者。本有師義雖言兩",
    "T43n1833_02b:0860b06": "解。前解設陳。後釋是本。",
    "T43n1833_02b:0860b07": "疏。應諸現行至熏增長故者。正難轉識望第",
    "T43n1833_02b:0860b08": "八識不名因緣。但熏增長同於業故。",
    "T43n1833_02b:0860b09": "疏。此本有種以自類為其因緣者。正義自",
    "T43n1833_02b:0860b10": "敘。",
    "T43n1833_02b:0860b11": "疏。既爾至新熏生故者。本有師難。難意可",
    "T43n1833_02b:0860b12": "解。",
    "T43n1833_02b:0860b13": "疏。然以生種類同等者。正義者釋舊種生種",
    "T43n1833_02b:0860b14": "類同新種生於現行得名因緣。然據護法",
    "T43n1833_02b:0860b15": "新舊合生。今者且隨不正答也。",
    "T43n1833_02b:0860b16": "疏。不同唯本有者。舊新俱有。以舊類新。舊",
    "T43n1833_02b:0860b17": "亦因緣。汝唯本有。無可為類。故非因緣。",
    "T43n1833_02b:0860b18": "論。勿無漏種生有漏故者。有云他亦許無漏",
    "T43n1833_02b:0860b19": "種為有漏因。如延壽法．及無漏法為有漏",
    "T43n1833_02b:0860b20": "因感十王等者　詳曰。不爾延壽法者但",
    "T43n1833_02b:0860b21": "由無漏資彼故業。豈許親生有漏果耶。又",
    "T43n1833_02b:0860b22": "十王報諸處皆云因地前修。豈客地前已",
    "T43n1833_02b:0860b23": "起無漏。設迴趣者亦非無漏親感彼果。無",
    "T43n1833_02b:0860b24": "漏不招三有果故。",
    "T43n1833_02b:0860b25": "疏。善不善種小乘可爾者。此設許之。非彼",
    "T43n1833_02b:0860b26": "本計　有云。有部除能作因餘皆因緣。不",
    "T43n1833_02b:0860b27": "善得為有覆無記同類因也。同諦故者　詳",
    "T43n1833_02b:0860b28": "曰。設彼不善為無記因亦不為證。此明善",
    "T43n1833_02b:0860b29": "法為不善因故。",
    "T43n1833_02b:0860c01": "論。分別論者。按瑜伽論第二十七敘彼計",
    "T43n1833_02b:0860c02": "云。分別論者作如是計。心性本淨客塵煩惱",
    "T43n1833_02b:0860c03": "所染污故相不清淨。又云。染污．不染污心",
    "T43n1833_02b:0860c04": "其體無異。謂若相應煩惱未斷名染污心。",
    "T43n1833_02b:0860c05": "若時斷已名不染污　彼宗意云。無始已來",
    "T43n1833_02b:0860c06": "心體自淨。由起煩惱故名染污。染污非心",
    "T43n1833_02b:0860c07": "無始本性故立客名　問有情無始有心",
    "T43n1833_02b:0860c08": "稱本性淨。心性染本無。寧非本是聖　答",
    "T43n1833_02b:0860c09": "有情無始心性亦然。有心即染故非是聖",
    "T43n1833_02b:0860c10": "　問有心即染。何故說云心性本淨說染為",
    "T43n1833_02b:0860c11": "客　答後修道時由染斷滅唯性淨在。故染",
    "T43n1833_02b:0860c12": "稱客。",
    "T43n1833_02b:0860c13": "疏。起心非淨難者。依他起心名為起心。",
    "T43n1833_02b:0860c14": "疏。若言無漏體滅至亦不然者。此牒外救外",
    "T43n1833_02b:0860c15": "救意云。我本無漏體不斷絕。汝若言我無漏",
    "T43n1833_02b:0860c16": "斷者。故亦不然。",
    "T43n1833_02b:0860c17": "疏。以有漏為相性是無漏者。牒彼外意生",
    "T43n1833_02b:0860c18": "下論文。",
    "T43n1833_02b:0860c19": "疏。諸異生位應無漏現行等者。異生汎起諸",
    "T43n1833_02b:0860c20": "心等時。此心即應名為無漏。以性淨故。",
    "T43n1833_02b:0860c21": "如諸聖者無漏之心。若許爾者。即異生位起",
    "T43n1833_02b:0860c22": "心之時應名聖者。以許起彼無漏心故。",
    "T43n1833_02b:0860c23": "疏中文總故開之也。",
    "T43n1833_02b:0860c24": "論。然契經說至說心空理等者。按勝鬘經",
    "T43n1833_02b:0860c25": "云。如來藏者。是法界藏。法身藏。出世間上上",
    "T43n1833_02b:0860c26": "藏。自性清淨藏。此自性清淨如來藏。而客煩",
    "T43n1833_02b:0860c27": "惱．上煩惱所染。",
    "T43n1833_02b:0860c28": "疏。有圓寂法者。圓寂之法即是無漏菩提因",
    "T43n1833_02b:0860c29": "也。",
    "T43n1833_02b:0861a01": "論。或說心體非煩惱等者。按瑜伽論五十四",
    "T43n1833_02b:0861a02": "云。又復諸識自性非染。由世尊說一切心",
    "T43n1833_02b:0861a03": "性本清淨故。所以者何。非心自性畢竟不淨",
    "T43n1833_02b:0861a04": "能生過失。猶如貪等一切煩惱。",
    "T43n1833_02b:0861a05": "疏。轉齊義等者。此義具如法苑三身章辨。恐",
    "T43n1833_02b:0861a06": "繁不引也。",
    "T43n1833_02b:0861a07": "成唯識論演祕卷第二終"
}