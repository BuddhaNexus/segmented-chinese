{
    "X85n1594_029:0603c15": "佛祖綱目卷第二十九(律字號)",
    "X85n1594_029:0603c17": "甲子(隋文帝仁壽四年起)乙丑(煬帝大業元年)丁丑(恭帝義寧元年)戊寅(唐高",
    "X85n1594_029:0603c18": "祖武德元年)丁亥(太宗貞觀元年)庚戌(高宗永徽元年)丙辰(改顯慶)辛酉",
    "X85n1594_029:0603c19": "(改龍朔)癸亥(唐高宗龍朔三年止)",
    "X85n1594_029:0603c20": "唐。李姓。起高祖武德元年戊寅。止昭宗天祐二",
    "X85n1594_029:0603c21": "年乙丑。二十一主。共二百九十年。",
    "X85n1594_029:0603c22": "(甲子)三祖僧璨隱居羅浮山",
    "X85n1594_029:0603c23": "三祖僧璨。既付法道信已。乃告之曰。昔可大師。付吾",
    "X85n1594_029:0603c24": "法後。往鄴都。行化三十年。方終。今吾得汝。何滯此乎。",
    "X85n1594_029:0604a01": "仁壽四年。適羅浮山。甞著信心銘曰。至道無難。惟嫌",
    "X85n1594_029:0604a02": "揀擇。但莫憎愛。洞然明白。毫釐有差。天地懸隔。欲得",
    "X85n1594_029:0604a03": "現前。莫存順逆。違順相爭。是為心病。不識玄旨。徒勞",
    "X85n1594_029:0604a04": "念靜。圓同太虗。無欠無餘。良繇取舍。所以不如。莫逐",
    "X85n1594_029:0604a05": "有緣。勿住空忍。一種平懷。泯然自盡。止動歸止。止更",
    "X85n1594_029:0604a06": "彌動。惟滯兩邊。寧知一種。一種不通。兩處失功。遣有",
    "X85n1594_029:0604a07": "沒有。從空背空。多言多慮。轉不相應。絕言絕慮。無處",
    "X85n1594_029:0604a08": "不通。歸根得旨。隨照失宗。須臾返照。勝却前空。前空",
    "X85n1594_029:0604a09": "轉變。皆繇妄見。不用求真。惟須息見。二見不住。慎莫",
    "X85n1594_029:0604a10": "追尋。纔有是非。紛然失心。二繇一有。一亦莫守。一心",
    "X85n1594_029:0604a11": "不生。萬法無咎。無咎無法。不生不心。能繇境滅。境逐",
    "X85n1594_029:0604a12": "能沉。境繇能境。能繇境能。欲知兩段。原是一空。一空",
    "X85n1594_029:0604a13": "同兩。齊含萬象。不見精麤。寧有偏黨。大道體寬。無易",
    "X85n1594_029:0604a14": "無難。小見狐疑。轉急轉遲。執之失度。必入邪路。放之",
    "X85n1594_029:0604a15": "自然。體無去住。任性合道。逍遙絕惱。繫念乖真。昏沉",
    "X85n1594_029:0604a16": "不好。不好勞神。何用踈親。欲取一乘。勿惡六塵。六塵",
    "X85n1594_029:0604a17": "不惡。還同正覺。智者無為。愚人自縛。法無異法。妄自",
    "X85n1594_029:0604a18": "愛著。將心用心。豈非大錯。迷生寂亂。悟無好惡。一切",
    "X85n1594_029:0604a19": "二邊。良繇斟酌。夢幻空花。何勞把捉。得失是非。一時",
    "X85n1594_029:0604a20": "放却。眼若不寐。諸夢自除。心若不異。萬法一如。一如",
    "X85n1594_029:0604a21": "體玄。兀爾忘緣。萬法齊觀。歸復自然。泯其所以。不可",
    "X85n1594_029:0604a22": "方比。止動無動。動止無止。兩既不成。一何有爾。究竟",
    "X85n1594_029:0604a23": "窮極。不存軌則。契心平等。所作俱息。狐疑盡淨。正信",
    "X85n1594_029:0604a24": "調直。一切不留。無可記憶。虗明自照。不勞心力。非思",
    "X85n1594_029:0604b01": "量處。識情難測。真如法界。無他無自。要急相應。惟言",
    "X85n1594_029:0604b02": "不二。不二皆同。無不包容。十方智者。皆入此宗。宗非",
    "X85n1594_029:0604b03": "延促。一念萬年。無在不在。十方目前。極小同大。忘絕",
    "X85n1594_029:0604b04": "境界。極大同小。不見邊表。有即是無。無即是有。若不",
    "X85n1594_029:0604b05": "如是。必不須守。一即一切。一切即一。但能如是。何慮",
    "X85n1594_029:0604b06": "不畢。信心不二。不二信心。言語道斷。非去來今○智",
    "X85n1594_029:0604b07": "舜。入廬山。踵慧遠淨業。大業初。講觀經畢。即示疾。見",
    "X85n1594_029:0604b08": "鸚鵡孔雀念佛法僧。出微妙音。告弟子曰。我今日往",
    "X85n1594_029:0604b09": "生矣。言訖安然而逝。",
    "X85n1594_029:0604b10": "(丙寅)三祖僧璨示寂",
    "X85n1594_029:0604b11": "僧璨。說法三十餘年。絕口不談其姓族鄉邑。甞語道",
    "X85n1594_029:0604b12": "信曰。有人借問。勿道於我處得法。仁壽四年。適羅浮",
    "X85n1594_029:0604b13": "山。優游二載。大業二年。旋歸舒州山谷寺。逾月。士民",
    "X85n1594_029:0604b14": "奔趨。大設檀供。璨為四眾。廣宣心要。訖於法會。大樹",
    "X85n1594_029:0604b15": "下合掌立化。是歲十月十五日也。至唐天寶間。河南",
    "X85n1594_029:0604b16": "尹李常。啟璨墓。闍維。得五色舍利三百粒。以百粒出",
    "X85n1594_029:0604b17": "己俸建塔。百粒贈荷澤。百粒隨身。",
    "X85n1594_029:0604b18": "(甲申)四祖道信開法破頭山",
    "X85n1594_029:0604b19": "丁丑。道信領徒抵吉州。值群盜圍城。七旬不解。萬眾",
    "X85n1594_029:0604b20": "惶怖。信愍之。教合城念摩訶般若。時賊眾望雉堞間。",
    "X85n1594_029:0604b21": "若有神兵。乃相謂曰。城內必有異人。遂引去。武德二",
    "X85n1594_029:0604b22": "年。說法於螺川。七年。返蘄州。住破頭山。學侶雲臻。",
    "X85n1594_029:0604b23": "(戊子)道綽法師往生淨土",
    "X85n1594_029:0604b24": "道綽。并州人。出家習經論。晚事瓚禪師學禪。又篤志",
    "X85n1594_029:0604c01": "淨土。有僧定中見綽數珠。如七寶大山。平居為眾講",
    "X85n1594_029:0604c02": "十六觀經。將二百遍。人各掐珠。口稱佛號。或時散席。",
    "X85n1594_029:0604c03": "響彌林谷。六時禮敬。初不廢缺。念佛日以七萬為限。",
    "X85n1594_029:0604c04": "貞觀二年四月八日歸寂。聞而赴者。滿於山寺。見化",
    "X85n1594_029:0604c05": "佛住空。天花下散焉○僧衒。并州人。初念慈氏。期生",
    "X85n1594_029:0604c06": "內院。年九十遇道綽。始迴心念佛。日禮千拜。一心無",
    "X85n1594_029:0604c07": "怠。後有疾。告弟子曰。阿彌陀佛授我香衣。觀音勢至",
    "X85n1594_029:0604c08": "示我寶手。吾其行矣。言訖而逝。七日異香不散。時有",
    "X85n1594_029:0604c09": "啟芳圓果二法師。目擊斯事。乃於悟真寺。共折楊枝",
    "X85n1594_029:0604c10": "於觀音手中。誓曰。若於淨土有緣。當七日不萎。至期",
    "X85n1594_029:0604c11": "益茂。芳果慶忭。晝夜觀念不捨。忽覺臨七寶池。入大",
    "X85n1594_029:0604c12": "寶帳。見佛及二大士坐寶蓮臺。光明輝映。芳果作禮。",
    "X85n1594_029:0604c13": "佛云。念我名者。皆生我國。又聞釋迦世尊。與文殊菩",
    "X85n1594_029:0604c14": "薩。以梵音聲。稱讚淨土。復見三道寶階。其一白衣。其",
    "X85n1594_029:0604c15": "二道俗相半。其三惟僧也。云皆至心念佛者。得生此",
    "X85n1594_029:0604c16": "土耳。後五日忽聞鐘聲。曰鐘聲我輩事也。俱時化去",
    "X85n1594_029:0604c17": "○明瞻。隱居太乙山智炬寺。晚歲尅志安養。貞觀二",
    "X85n1594_029:0604c18": "年十月。知命將盡。入京就興善寺設齋。辭別道俗。時",
    "X85n1594_029:0604c19": "僕射房玄齡杜如晦皆與焉。即返智炬寺。整威儀念",
    "X85n1594_029:0604c20": "佛。遽曰。阿彌陀佛來也。二大士亦至。竦身合掌而",
    "X85n1594_029:0604c21": "化。",
    "X85n1594_029:0604c22": "(庚寅)四祖道信傳法法融",
    "X85n1594_029:0604c23": "法融。延陵韋氏子。年十九學通經史。尋閱大部般若。",
    "X85n1594_029:0604c24": "曉達真空。忽一日嘆曰。儒道世典。非究竟法。般若正",
    "X85n1594_029:0605a01": "觀。出世舟航。遂隱茅山。投師落髮。後入牛頭山幽棲",
    "X85n1594_029:0605a02": "寺北巖石室。有百鳥銜花之異。貞觀四年。道信遙觀",
    "X85n1594_029:0605a03": "氣象。知彼山有異人。乃躬自尋。訪問寺僧。此間有道",
    "X85n1594_029:0605a04": "人否。曰出家兒。那箇不是道人。曰阿那箇是道人。僧",
    "X85n1594_029:0605a05": "無對。別僧曰。此去山中十里許。有一懶融。見人不起。",
    "X85n1594_029:0605a06": "亦不合掌。莫是道人。信遂入山。見融端坐自若。曾無",
    "X85n1594_029:0605a07": "所顧。信曰。在此作麼。曰觀心。曰觀是何人。心是何物。",
    "X85n1594_029:0605a08": "融無對。便起作禮曰。大德高棲何所。曰貧道不決所",
    "X85n1594_029:0605a09": "止。或東或西。曰還識道信大師否。曰何以問他。曰嚮",
    "X85n1594_029:0605a10": "德滋久。冀一瞻禮。曰即貧道是也。曰因何降此。曰特",
    "X85n1594_029:0605a11": "來相訪。莫更有宴息之處否。融指後面曰。別有小菴。",
    "X85n1594_029:0605a12": "遂引信至菴所。繞菴惟見虎狼之類。信乃舉兩手作",
    "X85n1594_029:0605a13": "怖勢。融曰。猶有這箇在。曰這箇是什麼。融無對。少選",
    "X85n1594_029:0605a14": "信却於融宴坐石上。書一佛字。融覩之悚然。信曰。猶",
    "X85n1594_029:0605a15": "有這箇在。融未曉。乃稽首請說心要。信曰。百千法門。",
    "X85n1594_029:0605a16": "同歸方寸。河沙妙德。總在心源。一切戒門定門慧門。",
    "X85n1594_029:0605a17": "神通變化。悉自具足。不離汝心。一切煩惱業障。本來",
    "X85n1594_029:0605a18": "空寂。一切因果。皆如夢幻。無三界可出。無菩提可求。",
    "X85n1594_029:0605a19": "人與非人。性相平等。大道虗曠。絕思絕慮。如是之法。",
    "X85n1594_029:0605a20": "汝今已得。更無闕少。與佛何殊。更無別法。汝但任心",
    "X85n1594_029:0605a21": "自在。莫作觀行。亦莫澄心。莫起貪瞋。莫懷愁慮。蕩蕩",
    "X85n1594_029:0605a22": "無礙。任意縱橫。不作諸善。不作諸惡。行住坐臥。觸目",
    "X85n1594_029:0605a23": "遇緣。總是佛之妙用。快樂無憂。故名為佛。曰心既具",
    "X85n1594_029:0605a24": "足。何者是佛。何者是心。曰非心不問佛。問佛非不心。",
    "X85n1594_029:0605b01": "曰既不許作觀行。於境起時。如何對治。曰境緣無好",
    "X85n1594_029:0605b02": "醜。好醜起於心。心若不強名。妄情從何起。妄情既不",
    "X85n1594_029:0605b03": "起。真心任徧知。汝但隨心自在。無復對治。即名常住",
    "X85n1594_029:0605b04": "法身。無有變異。吾受璨大師頓教法門。今付於汝。汝",
    "X85n1594_029:0605b05": "今諦受吾言。只住此山。向後當有五人達者。紹汝玄",
    "X85n1594_029:0605b06": "化。信付法訖。遂返雙峰。(即破頭山)○道信住雙峰山中。有",
    "X85n1594_029:0605b07": "一老僧。日惟種松。人呼為栽松道者。謂信曰。法道可",
    "X85n1594_029:0605b08": "得聞乎。曰汝已年邁。脫有聞。其能廣化耶。儻能再來。",
    "X85n1594_029:0605b09": "吾尚可遲汝。道者遂諾乃出山。行至黃梅縣濁港。見",
    "X85n1594_029:0605b10": "一女子浣衣。揖曰。寄宿得否。曰我有父母。可往求之。",
    "X85n1594_029:0605b11": "曰汝諾我乎。曰諾。道者還山。危坐而化。女周氏之季",
    "X85n1594_029:0605b12": "也。歸輙有孕。父母惡而逐之。女無所歸。傭紡里中。已",
    "X85n1594_029:0605b13": "而生一子。以為不祥。因拋水中。明日見之。跏趺波間。",
    "X85n1594_029:0605b14": "泝流而上。遂收養成童。七歲隨母乞食。往來黃梅道",
    "X85n1594_029:0605b15": "中。一日信往黃梅。路逢兒戲。問曰。汝何姓。曰姓即有。",
    "X85n1594_029:0605b16": "不是常姓。曰是何姓。曰是佛性。曰汝無姓耶。曰性空",
    "X85n1594_029:0605b17": "故無。信知其不昧。即俾侍者至母所。乞令出家。母以",
    "X85n1594_029:0605b18": "宿緣故。逐捨為弟子。信與剃度。名曰弘忍。",
    "X85n1594_029:0605b19": "(壬辰)灌頂法師往生淨土(天台宗)",
    "X85n1594_029:0605b20": "灌頂。住天台。甞著涅槃玄義二卷疏二十卷。仙居樂",
    "X85n1594_029:0605b21": "安嶺南曰。安洲溪流湍急。歲常溺人。頂誓曰。若此溪",
    "X85n1594_029:0605b22": "坦平。當於此講經。旬浹間。白沙遍涌。平如玉鏡。乃講",
    "X85n1594_029:0605b23": "光明法華。以答靈惠。頂每宴坐。有天花。飄墜其側。壬",
    "X85n1594_029:0605b24": "辰八月示疾。室有異香。臨終命弟子曰。經云。世尊入",
    "X85n1594_029:0605c01": "滅。多爇名香。其烟如雲。汝今可多焚香。吾將去矣。因",
    "X85n1594_029:0605c02": "遺誡。忽起合掌。稱阿彌陀佛二大士名。奄然而化○",
    "X85n1594_029:0605c03": "玄奘。緱氏人。姓陳。少出家。年十一誦維摩法華。卓然",
    "X85n1594_029:0605c04": "自立。不偶時流。二十一講心論。不窺文相。涌注不窮。",
    "X85n1594_029:0605c05": "時號神人。貞觀三年冬。表請往西域取經。太宗不許。",
    "X85n1594_029:0605c06": "遂潛出玉關。至罽賓國。從僧伽論師。決俱舍因明大",
    "X85n1594_029:0605c07": "毗婆沙等論。至大林國。從婆羅門。學中論及異道典",
    "X85n1594_029:0605c08": "籍。時婆羅門七百餘歲。至僕底國。從伏光法師。學對",
    "X85n1594_029:0605c09": "法宗顯理門等論。至那伽羅國。從月胄論師。學眾事",
    "X85n1594_029:0605c10": "分毗婆沙。至祿勒那國。從闍那屈多三藏。學經部毗",
    "X85n1594_029:0605c11": "婆沙及薩婆多部辨真等論。至麴闍國。從毗邪屖那",
    "X85n1594_029:0605c12": "三藏。學二毗婆沙。王有勝兵十萬。雄冠西域。奘與胡",
    "X85n1594_029:0605c13": "商八十許入。渡殑伽河。至中天竺。遇大乘居士。為開",
    "X85n1594_029:0605c14": "瑜伽師地。即入王舍城。彼預聞奘至。具禮郊迎。奘見",
    "X85n1594_029:0605c15": "戒賢論師。賢時已一百六歲。奘修敬訖。賢使坐。問從",
    "X85n1594_029:0605c16": "何來。曰從支那國來。欲學瑜伽等論。於是賢流呼弟",
    "X85n1594_029:0605c17": "子覺賢。指以謂曰。我前所夢何如。弟子謂奘曰。和尚",
    "X85n1594_029:0605c18": "三年前得疾危甚。如人以刀劃其腹。欲不食而死。夜",
    "X85n1594_029:0605c19": "夢男子身金色曰。汝勿自厭其身。汝昔作貴近。多害",
    "X85n1594_029:0605c20": "物命。當自悔責。自盡何益。有支那國僧。來此學法。已",
    "X85n1594_029:0605c21": "在塗矣。三年當至。以法惠彼。彼復流通。汝罪自滅。我",
    "X85n1594_029:0605c22": "曼殊室利也。故來曉汝耳。和尚疾損已三年。而闍黎",
    "X85n1594_029:0605c23": "果至。於是慰喜交集。有同宿契。",
    "X85n1594_029:0605c24": "(戊戌)六祖惠能示生",
    "X85n1594_029:0606a01": "惠能。姓盧氏。南海新州人。母李。夢庭前白花競發。白",
    "X85n1594_029:0606a02": "鶴雙飛。異香滿室。覺而有娠。懷姙六年。貞觀戊戌二",
    "X85n1594_029:0606a03": "月八日。示生。毫光騰空。香氣芬馥。黎明有二僧。謁能",
    "X85n1594_029:0606a04": "父曰。夜來生兒。可名惠能。惠者以法惠濟眾生。能者",
    "X85n1594_029:0606a05": "能作佛事。言畢。不知所之。三歲喪父。其母鞠養。",
    "X85n1594_029:0606a06": "(庚子)法順大師示寂",
    "X85n1594_029:0606a07": "法順。姓杜。世傳文殊化身。降靈於雍州萬年。或人有",
    "X85n1594_029:0606a08": "病。須對之危坐。即愈。有患聾者。順呼之。耳即聰。有患",
    "X85n1594_029:0606a09": "瘂者。順與之語。即能言。有患顛狂者。順向之禪坐。彼",
    "X85n1594_029:0606a10": "即拜謝而去。唐太宗詔謂曰。朕苦勞熱。師之神力。何",
    "X85n1594_029:0606a11": "以蠲除。曰但頒大赦。聖躬自安。帝從之。疾遂瘳。因錫",
    "X85n1594_029:0606a12": "號曰帝心。甞引入宮禁。大弘華嚴圓頓之旨。作法界",
    "X85n1594_029:0606a13": "觀。天下宗之。甞作法身頌曰。嘉州牛喫禾。益州馬腹",
    "X85n1594_029:0606a14": "脹。天下覔醫人。灸猪左膊上。庚子五月示寂○慧滿。",
    "X85n1594_029:0606a15": "榮陽張氏子。嗣法僧那後。奉頭陀行。惟蓄二鍼。冬則",
    "X85n1594_029:0606a16": "乞補。夏則捨之。心無怖畏。睡而不夢。常行乞食。所至",
    "X85n1594_029:0606a17": "伽藍。則破柴製履。住無再宿。貞觀壬寅。於洛陽善會",
    "X85n1594_029:0606a18": "寺側。宿古墓中。遇大雪。旦入寺見曇曠。曠怪所從來。",
    "X85n1594_029:0606a19": "滿曰。法有來耶。曠遣尋來處。四邊雪積五尺許。尋聞",
    "X85n1594_029:0606a20": "有括錄事。諸僧逃隱。滿持鉢。周行聚落。無所滯礙。隨",
    "X85n1594_029:0606a21": "得隨散。索爾虗閑。有請宿齋者。滿曰。天下無僧。方受",
    "X85n1594_029:0606a22": "斯請。又甞示人曰。諸佛說心。令知心相虗妄。今乃重",
    "X85n1594_029:0606a23": "加心相。深違佛意。又增論議。殊乖大理。常齎楞伽經",
    "X85n1594_029:0606a24": "四卷。以為心要。後於陶冶中。無疾坐化。",
    "X85n1594_029:0606b01": "(癸卯)法融禪師傳法智巖",
    "X85n1594_029:0606b02": "智嚴。曲阿華氏子。弱冠智勇過人。身長七尺六寸。隋",
    "X85n1594_029:0606b03": "大業中。為郎將。年四十出家。入皖公山。從寶月為弟",
    "X85n1594_029:0606b04": "子。後一日宴坐。覩異僧身長丈餘。神姿爽拔。詞氣清",
    "X85n1594_029:0606b05": "朗。謂巖曰。卿八十生出家。宜加精進。言訖不見。甞在",
    "X85n1594_029:0606b06": "谷中入定。山水瀑漲。巖怡然不動。其水自退。有獵者",
    "X85n1594_029:0606b07": "遇之。因改過修善。復有昔同從軍者二人。聞巖隱遁。",
    "X85n1594_029:0606b08": "乃共入山。尋之既見。謂巖曰。郎將狂耶。何為住此。曰",
    "X85n1594_029:0606b09": "我狂欲醒。君狂正發。夫嗜色淫聲。貪榮冐寵。流轉生",
    "X85n1594_029:0606b10": "死。何繇自出。二人感悟。歎息而去。貞觀十七年。歸建",
    "X85n1594_029:0606b11": "業。入牛頭山。謁法融。發明大事。融曰。吾受信大師真",
    "X85n1594_029:0606b12": "訣。所得都亡。設有一法。勝過涅槃。吾說亦如夢幻。夫",
    "X85n1594_029:0606b13": "一塵飛而翳天。一芥墮而覆地。汝今已過此見。吾復",
    "X85n1594_029:0606b14": "何云。山門化導。當付之於汝。巖遂稟命。為第二世。",
    "X85n1594_029:0606b15": "(甲辰)四祖道信傳法弘忍",
    "X85n1594_029:0606b16": "太宗甞詔道信赴闕。使者三反。信堅臥不起。第四度",
    "X85n1594_029:0606b17": "命使者曰。如果不起。即取首來。使至山諭旨。信乃引",
    "X85n1594_029:0606b18": "頸就刃。神色怡然。使異之。回奏。帝彌加嘆慕。至是信",
    "X85n1594_029:0606b19": "謂弘忍曰。昔如來傳正法眼。展轉乃至於我。我今付",
    "X85n1594_029:0606b20": "汝。并於衣鉢。聽吾偈曰。華種有生性。因地華生生。大",
    "X85n1594_029:0606b21": "緣與性合。當生生不生。遂以學徒委之。一日信示眾",
    "X85n1594_029:0606b22": "曰。吾武德中。遊廬山。登絕頂。望破頭山。見紫雲如蓋。",
    "X85n1594_029:0606b23": "下有白氣。橫分六道。汝等會否。眾皆默然。忍曰。莫是",
    "X85n1594_029:0606b24": "和尚他後橫出一枝佛法否。信曰善。",
    "X85n1594_029:0606c01": "(乙巳)玄奘法師譯經",
    "X85n1594_029:0606c02": "甲辰冬。玄奘自西域還。乙巳二月。見帝於儀鸞殿。帝",
    "X85n1594_029:0606c03": "慰勞再三。因問。雪嶺以西。物產風俗。八王故迹。七佛",
    "X85n1594_029:0606c04": "遺蹤。奘隨問而對。皆有條理。帝大悅曰。師所經一百",
    "X85n1594_029:0606c05": "餘國。可盡掇其山川風俗。撰大唐西域記。以遺後來。",
    "X85n1594_029:0606c06": "不亦美乎。奘奉詔將罷。帝謂侍臣曰。昔符堅稱道安",
    "X85n1594_029:0606c07": "為神器。舉國尊敬。朕觀法師。詞吐溫雅。風節貞峻。非",
    "X85n1594_029:0606c08": "徒不愧古人。實過之遠甚。時車駕將問罪高麗。聞奘",
    "X85n1594_029:0606c09": "還期。暫引見。及對談論。不覺日暮。奘因奏。西域所獲",
    "X85n1594_029:0606c10": "梵本經論。凡六百五十七部。乞就嵩山少林寺。為國",
    "X85n1594_029:0606c11": "宣譯。帝曰。朕頃為穆太后。剏弘福寺。極為虗靜。可就",
    "X85n1594_029:0606c12": "彼翻譯。所須竝與玄齡平章。奘因進曰。百姓見奘遠",
    "X85n1594_029:0606c13": "歸。妄有窺看。不徒妨廢法務。兼慮不測之患。願得監",
    "X85n1594_029:0606c14": "門官。以防釁隙。帝許之○帝以奘德業冲博。儀表絕",
    "X85n1594_029:0606c15": "倫。欲令罷道。共康庶政。奘反覆極陳。天下治安。皆繇",
    "X85n1594_029:0606c16": "聖德。無假於人。縱復須才。今亦伊呂多矣。玄奘庸陋。",
    "X85n1594_029:0606c17": "何足以預之。至於守戒緇門。闡揚遺法。此其誠願。伏",
    "X85n1594_029:0606c18": "乞天慈。終而不奪。帝曰。師欲敷揚玅道。亦不固違高",
    "X85n1594_029:0606c19": "志。因問。比譯何經。曰瑜伽師地論。曰明何等義。曰此",
    "X85n1594_029:0606c20": "彌勒大士所造。明十七地義。因遣使取論入宮。凡一",
    "X85n1594_029:0606c21": "百卷。帝詳覧之。謂侍臣曰。朕觀法師新譯經論。猶瞻",
    "X85n1594_029:0606c22": "天瞰海。莫極高深。頃既軍國務煩。未暇委尋。今而後",
    "X85n1594_029:0606c23": "知宗源杳曠。顧儒道九流。猶汀瀅之方溟渤耳。因勅",
    "X85n1594_029:0606c24": "有司。揀秘書手寫新譯經論各九部。宣賜九道總管。",
    "X85n1594_029:0607a01": "展轉流布。冀率土之內。同稟未聞之法○帝自伐遼",
    "X85n1594_029:0607a02": "還。時有憂生之慮。既遇玄奘。留神大教。稍遂平復。因",
    "X85n1594_029:0607a03": "問。欲植法門之益。何所宜先。對曰。眾生寢惑。非慧莫",
    "X85n1594_029:0607a04": "啟。慧芽抽植。法為之資。弘法須人。即度僧為最。帝悅。",
    "X85n1594_029:0607a05": "乃詔天下諸州寺。各度僧五人。",
    "X85n1594_029:0607a06": "(己酉)善導大師演說淨土法門",
    "X85n1594_029:0607a07": "善導。不知何處人。唐貞觀中。見西河道綽九品道場。",
    "X85n1594_029:0607a08": "講誦觀經。大喜曰。此真入佛之津要。修餘行業。迂僻",
    "X85n1594_029:0607a09": "難成。惟此法門。速超生死。於是晝夜禮誦。激發四眾。",
    "X85n1594_029:0607a10": "每入室。胡跪念佛。非力竭不休。雖時寒氷。亦須流汗。",
    "X85n1594_029:0607a11": "出則為人演說淨土法門。三十餘年。不暫睡眠。般舟",
    "X85n1594_029:0607a12": "行道。方等禮佛。護持戒品。纖毫不犯。好食送廚。麤惡",
    "X85n1594_029:0607a13": "自奉。乳酪醍醐。皆不經口。凡有嚫施。用寫彌陀經十",
    "X85n1594_029:0607a14": "萬卷。畫淨土變相三百壁。壞寺廢塔。所至修營。然燈",
    "X85n1594_029:0607a15": "續明。常年不絕。三衣瓶鉢。不使人持。行不共眾。恐談",
    "X85n1594_029:0607a16": "世事。長安道族。傳授淨土法門者。不可勝數。或問。念",
    "X85n1594_029:0607a17": "佛生淨土耶。曰如汝所念。遂汝所願。乃自念一聲。有",
    "X85n1594_029:0607a18": "一光明。從其口出。十至於百。光亦如之。其勸世偈曰。",
    "X85n1594_029:0607a19": "漸漸雞皮鶴髮。看看行步龍鍾。假饒金玉滿堂。豈免",
    "X85n1594_029:0607a20": "衰殘病苦。任是千般快樂。無常終是到來。惟有徑路",
    "X85n1594_029:0607a21": "修行。但念阿彌陀佛。",
    "X85n1594_029:0607a22": "(庚戌)道宣律師還終南山",
    "X85n1594_029:0607a23": "道宣。京兆錢氏子。父官吏部尚書。母夢月輪貫懷而",
    "X85n1594_029:0607a24": "孕。又夢梵僧謂曰。汝所孕者。梁僧祐律師也。既生。稍",
    "X85n1594_029:0607b01": "長博覽群書。年十六誦法華。兩旬而徹。剃染受具。三",
    "X85n1594_029:0607b02": "衣惟布。甞坐一食。武德七年。徙居終南山紵麻。甞行",
    "X85n1594_029:0607b03": "般若三昧。感龍神易形聽法。貞觀年中。偕玄奘翻經。",
    "X85n1594_029:0607b04": "筆受潤文。推為上首。永徽元年。復居紵麻。",
    "X85n1594_029:0607b05": "(辛亥)四祖道信示寂",
    "X85n1594_029:0607b06": "道信。自紹祖位。攝心無寐。脅不至席者六十年。永徽",
    "X85n1594_029:0607b07": "二年閏九月四日。忽垂誡門人曰。一切諸法。悉皆解",
    "X85n1594_029:0607b08": "脫。汝等各自護念。流化未來。言訖安坐而逝。壽七十",
    "X85n1594_029:0607b09": "二。塔於本山。明年四月八日。塔戶無故自開。儀相如",
    "X85n1594_029:0607b10": "生。自後門人不敢復閉。",
    "X85n1594_029:0607b11": "(壬子)法融禪師講大般若經",
    "X85n1594_029:0607b12": "法融。住牛頭山。法席大盛。永徽中。徒眾乏糧。融往丹",
    "X85n1594_029:0607b13": "陽緣化。去山八十里。躬負米一石八斗。朝往暮還。供",
    "X85n1594_029:0607b14": "僧三百。二時不闕。三年邑宰蕭元善。請於建初寺講",
    "X85n1594_029:0607b15": "大般若經。聽者雲集。至滅靜品。地為之震動。講罷還",
    "X85n1594_029:0607b16": "山。博陵王問曰。境緣色發時。不言緣色起。云何得知",
    "X85n1594_029:0607b17": "緣。乃欲息其起。答曰。境色初發時。色境二性空。本無",
    "X85n1594_029:0607b18": "知緣者。心量與知同。照本發非發。爾時起自息。抱暗",
    "X85n1594_029:0607b19": "生覺緣。心時緣不逐。至如未生前。色心非養育。從空",
    "X85n1594_029:0607b20": "本無念。想受言念生。起發未曾起。豈用佛教令。問閉",
    "X85n1594_029:0607b21": "目不見色。境慮乃便多。色既不關心。境從何處發。答",
    "X85n1594_029:0607b22": "閉目不見色。內心動慮多。幻識假成用。起名終不過。",
    "X85n1594_029:0607b23": "知色不關心。心亦不關人。隨行有相轉。鳥去空中真。",
    "X85n1594_029:0607b24": "問境發無處所。緣覺了知生。境謝覺還轉。覺乃變為",
    "X85n1594_029:0607c01": "境。若以心曳心。還為覺所覺。從之隨隨去。不離生滅",
    "X85n1594_029:0607c02": "際。答色心前後中。實無緣起境。一念自疑忘。誰能計",
    "X85n1594_029:0607c03": "動靜。此知自無知。知知緣不會。當自撿本形。何須求",
    "X85n1594_029:0607c04": "域外。前境不變謝。後念不來今。求月執玄影。討跡逐",
    "X85n1594_029:0607c05": "飛禽。欲知心本性。還如視夢裏。譬之六月氷。處處皆",
    "X85n1594_029:0607c06": "相似。避空終不脫。求空復不成。借問鏡中像。心從何",
    "X85n1594_029:0607c07": "處生。問恰恰用心時。若為安隱好。答恰恰用心時。恰",
    "X85n1594_029:0607c08": "恰無心用。曲談名相勞。直說無繁重。無心恰恰用。常",
    "X85n1594_029:0607c09": "用恰恰無。今說無心處。不與有心殊。問智者引玅言。",
    "X85n1594_029:0607c10": "與心相會當。言與心路別。合則萬倍乖。答方便說妙",
    "X85n1594_029:0607c11": "言。破病大乘道。非關本性談。還從空化造。無念為真",
    "X85n1594_029:0607c12": "常。終當絕心路。離念性不動。生滅無乖誤。谷響既有",
    "X85n1594_029:0607c13": "聲。鏡像能回顧。問行者體境有。因覺知境忘。前覺及",
    "X85n1594_029:0607c14": "後覺。并境有三心。答境用非體覺。覺罷不應思。因覺",
    "X85n1594_029:0607c15": "知境亡。覺時境不起。前覺及後覺。并境有三遲。問住",
    "X85n1594_029:0607c16": "定俱不轉。將為正三昧。諸業不能牽。不知細無明。徐",
    "X85n1594_029:0607c17": "徐躡其後。答復聞別有人。虗執起心量。三中事不成。",
    "X85n1594_029:0607c18": "不轉還虗妄。心為正受縛。為之淨業障。心塵萬分一。",
    "X85n1594_029:0607c19": "不了說無明。細細習因起。徐徐名相生。風來波浪轉。",
    "X85n1594_029:0607c20": "欲靜水還平。更欲前塗說。恐畏後心驚。無念大獸吼。",
    "X85n1594_029:0607c21": "性空下霜雹。星散穢草摧。縱橫飛鳥落。五道定紛綸。",
    "X85n1594_029:0607c22": "四魔不前却。既如猛火燎。還如利劍斫。問賴覺知萬",
    "X85n1594_029:0607c23": "法。萬法本來然。若假照用心。只得照用心。不應心裏",
    "X85n1594_029:0607c24": "事。答賴覺知萬法。萬法終無賴。若假照用心。應不在",
    "X85n1594_029:0608a01": "心外。問隨隨無揀擇。明心不現前。復慮心闇昧。在心",
    "X85n1594_029:0608a02": "用功行。智障復難除。答有此不可有。尋此不可尋。無",
    "X85n1594_029:0608a03": "揀即真擇。得闇出明心。慮者心冥昧。存心託功行。何",
    "X85n1594_029:0608a04": "論智障難。至佛方為病。問折中消息間。實亦難安帖。",
    "X85n1594_029:0608a05": "自非用行人。此難終難見。答折中欲消息。消息非難",
    "X85n1594_029:0608a06": "易。先觀心處心。次推智中智。第三照推者。第四通無",
    "X85n1594_029:0608a07": "記。第五解脫名。第六等真偽。第七知法本。第八慈無",
    "X85n1594_029:0608a08": "為。第九徧空陰。第十雲雨被。最盡彼無覺。無明生本",
    "X85n1594_029:0608a09": "智。鏡像現三業。幻人化四衢。不住空邊盡。當照有中",
    "X85n1594_029:0608a10": "無。不出空有內。未將空有俱。號之名折中。折中非言",
    "X85n1594_029:0608a11": "說。安帖無處安。用行何能決。問別有一種人。善解空",
    "X85n1594_029:0608a12": "無相。口言定亂一。復道有中無。同證用常寂。知覺寂",
    "X85n1594_029:0608a13": "常用。用心會真理。復言用無用。智慧方便多。言亂與",
    "X85n1594_029:0608a14": "理合。如如理自如。不繇識心會。既知心會非。心心復",
    "X85n1594_029:0608a15": "相泯。如是難知法。永劫不能知。同此用心人。法所不",
    "X85n1594_029:0608a16": "能化。答別有證空者。還如前偈論。行空守寂滅。識見",
    "X85n1594_029:0608a17": "暫時翻。會真是心量。終知未了原。又說息心用。多智",
    "X85n1594_029:0608a18": "疑相似。良繇性不明。求空且勞己。永劫住幽識。抱相",
    "X85n1594_029:0608a19": "都不知。放光便動地。於彼欲何為。問前件看心者。復",
    "X85n1594_029:0608a20": "有羅縠難。答看心有羅縠。幻心何待看。況無幻心者。",
    "X85n1594_029:0608a21": "從容下口難。問久有大基業。心路差互間。得覺微細",
    "X85n1594_029:0608a22": "障。即達於真際。自非善巧師。無能決此理。仰惟我大",
    "X85n1594_029:0608a23": "師。當為開要門。引導用心者。不令失正道。答法性本",
    "X85n1594_029:0608a24": "基業。夢境成差互。實相微細身。色心常不悟。忽逢混",
    "X85n1594_029:0608b01": "沌士。哀怨愍群生。託疑廣設問。抱理內常明。生死幽",
    "X85n1594_029:0608b02": "徑徹。毀譽心不驚。野老顯分答。法相媿來儀。蒙發群",
    "X85n1594_029:0608b03": "生藥。還如色性為。",
    "X85n1594_029:0608b04": "(癸丑)慧寬大師示寂",
    "X85n1594_029:0608b05": "慧寬。益州楊氏子。父瑋。為道士。號三洞先生。姊信相",
    "X85n1594_029:0608b06": "生而知道。終日禪寂。寬五六歲。日與信相談論。俱非",
    "X85n1594_029:0608b07": "世事。聽者一不能曉。家世奉道。寬獨不喜。父詬罵。使",
    "X85n1594_029:0608b08": "拜天尊。寬不得已拜之。鐵像蹶然崩壞。舉族驚異。因",
    "X85n1594_029:0608b09": "錄所論言句。先是龍懷寺禪師曇相。臨終語弟子會",
    "X85n1594_029:0608b10": "曰。吾報緣當生廣漢綿竹峯嵿楊氏家。後七年汝來",
    "X85n1594_029:0608b11": "見我。言訖而逝。其後會夢。相責以負約。會驚窹。遂造",
    "X85n1594_029:0608b12": "峯嵿扣其扉。寬曰。扣扉者誰。會曰。弟子會也。寬笑曰。",
    "X85n1594_029:0608b13": "何以知吾。而稱弟子。會曰。得師聲。猶昔日聲也。遂相",
    "X85n1594_029:0608b14": "見。其父出所錄。與信相談論者示之。蓋大莊嚴等論。",
    "X85n1594_029:0608b15": "會即奉寬。再歸龍懷寺落髮。時年十三。會畏之如神",
    "X85n1594_029:0608b16": "龍。懷眾三千指。皆躬力作。寬獨閑適。人以為言。會曰。",
    "X85n1594_029:0608b17": "此吾先師也。因具道其所以。自是神異日顯。俗呼聖",
    "X85n1594_029:0608b18": "和尚。其姊信相。亦隨出家。淨慧寺有一異僧。入定滿",
    "X85n1594_029:0608b19": "寺。紅焰亘燃。人未之識。信相曰。此火聚尊者。入火光",
    "X85n1594_029:0608b20": "三昧耳。以水滅之。可入。遂作水觀。一室湛然。惟水不",
    "X85n1594_029:0608b21": "見其形。異僧欽嘆。以為得果。時亦號聖尼。永徽四年",
    "X85n1594_029:0608b22": "六月二十五日。寬示寂。時謂觀音大士應身云。",
    "X85n1594_029:0608b23": "(甲寅)窺基法師參譯經論",
    "X85n1594_029:0608b24": "窺基。姓尉遲。代郡人。鄂國公敬德之姪。金吾衛將軍",
    "X85n1594_029:0608c01": "敬宗之子。母夢掌月輪。吞之而孕。誕夕神光盈室。六",
    "X85n1594_029:0608c02": "歲能著書。初玄奘於西域。得一童子。敏悟絕倫。因携",
    "X85n1594_029:0608c03": "之詣宗。宗呼基出拜奘。因使誦所著兵書且數千言。",
    "X85n1594_029:0608c04": "奘數目。童子及基誦畢。紿之曰。此古書耳。令西域童",
    "X85n1594_029:0608c05": "子覆誦。不差一字。宗大怒。以基竊古書誑己。將殺之。",
    "X85n1594_029:0608c06": "奘就丐出家。基曰。聽我御葷晚膳。則可。不然。寧伏劍",
    "X85n1594_029:0608c07": "死。奘許之。遂從入道。善大小乘。永徽五年。高宗特旨。",
    "X85n1594_029:0608c08": "度基為大僧。入大慈恩寺。參譯經正義。基乃從奘。受",
    "X85n1594_029:0608c09": "瑜伽唯識宗旨。著論凡百部。時號百本論師。然性豪",
    "X85n1594_029:0608c10": "侈。每出必治三車。亦號三車法師。",
    "X85n1594_029:0608c11": "(丁巳)牛頭山法融禪師入寂(四祖信旁出法嗣)",
    "X85n1594_029:0608c12": "法融。住牛頭山。大行法道。邑宰蕭元善。請融住建初",
    "X85n1594_029:0608c13": "寺。辭不克。乃命弟子智巖。付囑法印。令以次傳受。將",
    "X85n1594_029:0608c14": "下山。謂眾曰。吾不復踐此山矣。時鳥獸哀號。踰月不",
    "X85n1594_029:0608c15": "止。菴前有四大桐樹。仲夏之月。忽然凋落。顯慶三年",
    "X85n1594_029:0608c16": "閏正月二十三日。不疾而逝。",
    "X85n1594_029:0608c17": "○千歲寶掌和尚入寂(初祖達磨旁出法嗣)",
    "X85n1594_029:0608c18": "寶掌。晚居浦江寶巖。與玄朗友善。每通問。掌遣白犬",
    "X85n1594_029:0608c19": "馳書。朗以青猿回使。顯慶二年正旦。掌自塑一像。至",
    "X85n1594_029:0608c20": "九日成。謂門人慧雲曰。此肖誰。曰與和尚無異。即澡",
    "X85n1594_029:0608c21": "浴易衣趺坐。謂雲曰。吾住世已一千七十二年。今將",
    "X85n1594_029:0608c22": "謝世。聽吾偈曰。本來無生死。今亦示生死。吾得去住",
    "X85n1594_029:0608c23": "心。他生復來此。又囑曰。吾滅後六十年。有僧來取吾",
    "X85n1594_029:0608c24": "骨。勿拒。言訖而逝。入滅五十四年。有刺浮長老。自雲",
    "X85n1594_029:0609a01": "門至塔所。禮曰。冀塔洞開。少選塔戶果啟。其骨連環",
    "X85n1594_029:0609a02": "若黃金。浮即持往秦望山。建窣堵波。奉藏。周丁卯至",
    "X85n1594_029:0609a03": "唐丁巳。實一千七十二年。其在此土。四百餘歲。",
    "X85n1594_029:0609a04": "(辛酉)五祖弘忍傳法惠能",
    "X85n1594_029:0609a05": "惠能。家貧。採樵供母。一日負薪過市中。聞客讀金剛",
    "X85n1594_029:0609a06": "經。悚然問其客曰。此何法也。曰此名金剛經。得於黃",
    "X85n1594_029:0609a07": "梅忍大師。能遽告其母。以為法尋師之意。直抵韶州。",
    "X85n1594_029:0609a08": "遇高行土劉志略。結為交友。尼無盡藏者。即志略之",
    "X85n1594_029:0609a09": "姑。甞讀涅槃經。能為解說其義。尼遂執卷問字。能曰。",
    "X85n1594_029:0609a10": "字即不識。義即請問。尼曰。字尚不識。曷能會義。能曰。",
    "X85n1594_029:0609a11": "諸佛玅理。非關文字。尼驚異之。遍告四眾。請居寶林",
    "X85n1594_029:0609a12": "寺。一日忽自念曰。我求大法。止此何為。遂棄之。龍朔",
    "X85n1594_029:0609a13": "元年。抵黃梅參弘忍。忍問。汝自何來。曰嶺南。曰欲求",
    "X85n1594_029:0609a14": "何為。曰惟求作佛。曰嶺南人無佛性。若為得佛。曰人",
    "X85n1594_029:0609a15": "有南北。佛性無南北。忍知其異。乃訶曰。著槽廠去。能",
    "X85n1594_029:0609a16": "禮足而退。便入碓坊。服勞杵臼。經八月。忍知付法時",
    "X85n1594_029:0609a17": "至。告眾曰。正法難解。不可徒記。吾言汝等各自隨意",
    "X85n1594_029:0609a18": "述一偈。若語意冥符。則衣法皆付。時會下七百餘眾",
    "X85n1594_029:0609a19": "神秀居第一座。學通內外。眾所宗仰。秀亦自負。無出",
    "X85n1594_029:0609a20": "其右者。不復思惟。乃於廊壁。書一偈曰。身是菩提樹。",
    "X85n1594_029:0609a21": "心如明鏡臺。時時勤拂拭。勿使惹塵埃。忍因經行見",
    "X85n1594_029:0609a22": "偈。心知秀所述讚曰。後代依此修行。亦得勝果。眾聆",
    "X85n1594_029:0609a23": "此語。人各諷誦。能在碓坊。聞偈乃問同學。此誰為之。",
    "X85n1594_029:0609a24": "曰和尚將欲付法。各令述偈。此乃秀上座所為。能曰。",
    "X85n1594_029:0609b01": "美則美矣。了則未了。同學不答。相視而笑。能至夜。密",
    "X85n1594_029:0609b02": "告一童子。引至廊下。能自秉燭。令童子於秀偈之側",
    "X85n1594_029:0609b03": "寫一偈曰。菩提本無樹。明鏡亦非臺。本來無一物。何",
    "X85n1594_029:0609b04": "處惹塵埃。忍見曰。此是誰作。亦未見性。眾聞忍語。遂",
    "X85n1594_029:0609b05": "不之顧逮。忍詣碓坊。問曰。米白也未。曰白也。未有篩。",
    "X85n1594_029:0609b06": "忍以杖三擊其碓。能便三鼓入室。忍用袈裟遮圍。不",
    "X85n1594_029:0609b07": "令人見。告曰。諸佛出世。為一大事。隨機大小。而引導",
    "X85n1594_029:0609b08": "之。遂有三乘頓漸等法。以為教門。然以無上微妙秘",
    "X85n1594_029:0609b09": "密圓明真實正法眼藏。付於迦葉。展轉傳授。以至於",
    "X85n1594_029:0609b10": "吾。吾今授汝。并所傳袈裟。汝善護持。無令斷絕。聽吾",
    "X85n1594_029:0609b11": "偈曰。有情來下種。因地果還生。無情既無種。無性亦",
    "X85n1594_029:0609b12": "無生。能受畢。乃曰。法則既授。衣付何人。曰昔達磨初",
    "X85n1594_029:0609b13": "至。人未知信。故傳衣以明得法。今信心已熟。衣乃爭",
    "X85n1594_029:0609b14": "端。止於汝身。不復傳也。且當達隱。俟時行化。所謂受",
    "X85n1594_029:0609b15": "衣之人。命如懸絲。曰當隱何所。曰逢懷則止。遇會且",
    "X85n1594_029:0609b16": "藏。能禮足已。捧衣而出。是夜南邁。眾皆莫知。忍自是",
    "X85n1594_029:0609b17": "不上堂。凡三日。眾怪問忍曰。吾道行矣。復問。衣法誰",
    "X85n1594_029:0609b18": "得。曰能者得。於是眾議。盧行者名能。即復奔逐○能",
    "X85n1594_029:0609b19": "南行。至大庾嶺。有僧道明。甞為四品將軍。同數百人。",
    "X85n1594_029:0609b20": "來欲奪衣鉢。明先趂及。能擲衣鉢於石曰。此衣表信。",
    "X85n1594_029:0609b21": "可力爭耶。明舉衣鉢。不能動。乃曰。我為法來。不為衣",
    "X85n1594_029:0609b22": "來。能曰。汝既為法來。可屏息諸緣。勿生一念。吾為汝",
    "X85n1594_029:0609b23": "說。明良久。能曰。不思善。不思惡。正與麼時那箇。是明",
    "X85n1594_029:0609b24": "上座本來面目。明言下大悟。復問。上來密語密意外。",
    "X85n1594_029:0609c01": "還更有密意旨。否。能曰。與汝說者。即非密也。汝若返",
    "X85n1594_029:0609c02": "照密在汝邊。曰某雖在黃梅。實未省自己面目。今蒙",
    "X85n1594_029:0609c03": "指示。如人飲水。冷煖自知。今行者即某師也。能曰。汝",
    "X85n1594_029:0609c04": "若如是。吾與汝同師黃梅。善自護持。明又問。某今向",
    "X85n1594_029:0609c05": "甚處去。能曰。逢袁則止。遇蒙則居。明禮辭還。至嶺下",
    "X85n1594_029:0609c06": "謂眾曰。向陟崔巍。杳無蹤跡。當別道尋之趂。眾遂散",
    "X85n1594_029:0609c07": "後。明居袁州蒙山。明姓陳。",
    "X85n1594_029:0609c08": "(壬戌)善導大師示生淨土",
    "X85n1594_029:0609c09": "善導。耑以淨土化人。龍朔二年。忽謂人曰。此身可厭。",
    "X85n1594_029:0609c10": "吾將西歸。乃登柳樹。向西祝曰。願佛接我。菩薩助我。",
    "X85n1594_029:0609c11": "令我不失正念。得生安養。言已。投身而逝。唐高宗知",
    "X85n1594_029:0609c12": "其念佛口出光明。舍身精至。賜其寺額。號曰光明○",
    "X85n1594_029:0609c13": "僧懷感。居長安千福寺。入善導念佛道場。三七日不",
    "X85n1594_029:0609c14": "覩靈瑞。自恨障深。欲絕食畢命。善導不許。只勸令精",
    "X85n1594_029:0609c15": "虔。三載感如所教。後見佛金色玉毫。得念佛三昧。製",
    "X85n1594_029:0609c16": "決疑論七卷。臨終合掌云。佛來迎我。遂逝。",
    "X85n1594_029:0609c18": "佛祖綱目卷第二十九"
}