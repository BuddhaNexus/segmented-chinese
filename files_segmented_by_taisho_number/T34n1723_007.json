{
    "T34n1723_007:0778a23": "妙法蓮華經玄贊卷第七(本)",
    "T34n1723_007:0778a25": "沙門基撰　信解末偈記",
    "T34n1723_007:0778a26": "經「爾時摩訶迦葉(至)不求自得」。贊曰：長行四",
    "T34n1723_007:0778a27": "人同領，頌領獨迦葉者，最年大故、敘眾意",
    "T34n1723_007:0778a28": "故、影彰餘人亦頌說故。下有八十六頌半，",
    "T34n1723_007:0778a29": "分二：初七十三行半頌頌前三文；「世尊大恩」",
    "T34n1723_007:0778a30": "下十三行頌，屬品中第三段荷佛恩深。初",
    "T34n1723_007:0778b01": "文有三：初二頌頌法說，次四十一頌頌喻",
    "T34n1723_007:0778b02": "說，後三十頌半頌合說。此初也。不頌昔日",
    "T34n1723_007:0778b03": "不悕，唯頌今時獲得。初一頌半頌聞法聞",
    "T34n1723_007:0778b04": "記二事，後半頌獲得。",
    "T34n1723_007:0778b05": "經「譬如童子幼稚無識」。贊曰：下第二段，四",
    "T34n1723_007:0778b06": "十一頌頌喻說。中分二：初三十四頌頌昔",
    "T34n1723_007:0778b07": "不悕，後有七頌頌今獲得。初中有六：初半",
    "T34n1723_007:0778b08": "頌最初發心喻，次一頌退流生死喻，次七頌",
    "T34n1723_007:0778b09": "中還見佛喻，次十四頌不肯修大喻，次九頌",
    "T34n1723_007:0778b10": "半化以二乘喻，後二頌示大不悕喻。此初也。",
    "T34n1723_007:0778b11": "經「捨父逃逝(至)五十餘年」。贊曰：第二退流生",
    "T34n1723_007:0778b12": "死喻。「周流」者經歷義。「諸國」者五趣也，總名他",
    "T34n1723_007:0778b13": "國。",
    "T34n1723_007:0778b14": "經「其父憂念(至)頓止一城」。贊曰：下第三段，",
    "T34n1723_007:0778b15": "有七頌中還見佛喻。長行有三：子長還國，",
    "T34n1723_007:0778b16": "父先求覓，子遇到城。今此唯頌父先覓子，",
    "T34n1723_007:0778b17": "不頌餘二。二文入後第四段中，文穩便故。",
    "T34n1723_007:0778b18": "此中有四：一頌求子止城，二頌半資財甚",
    "T34n1723_007:0778b19": "眾，一頌客利豐廣，二頌半往來者多。此初",
    "T34n1723_007:0778b20": "也。「四方求」者，隨入四生求之。「疲」者劬勞，示",
    "T34n1723_007:0778b21": "相以求於子。「頓」停也，停住大城。",
    "T34n1723_007:0778b22": "經「造立舍宅(至)人民眾多」。贊曰：二資財甚",
    "T34n1723_007:0778b23": "眾。造宅者起慈悲心，立舍者顯空勝義。或",
    "T34n1723_007:0778b24": "「造」者起也，宅即舍，謂慈悲心。「五欲」者五種樂，",
    "T34n1723_007:0778b25": "或淨法界等五法。「娛」者樂也。「輦」者真諦，法王",
    "T34n1723_007:0778b26": "獨乘；「輿」者俗諦，諸人共乘，勝劣異故。「車乘」",
    "T34n1723_007:0778b27": "者五乘，「田業」者智斷，餘文可知。",
    "T34n1723_007:0778b28": "經「出入息利(至)無處不有」。贊曰：三客利豐",
    "T34n1723_007:0778b29": "廣。「商」賈也，通四方之珍異曰商，坐賣曰賈。",
    "T34n1723_007:0778b30": "「估」市稅也。行曰商，坐曰賈，客名通上。往來",
    "T34n1723_007:0778c01": "六趣以利群生曰商，住淨土、人、天以化",
    "T34n1723_007:0778c02": "物曰賈。遍三界厘市行其稅利曰估。利豐",
    "T34n1723_007:0778c03": "客廣，故遍三界皆有佛法。",
    "T34n1723_007:0778c04": "經「千萬億眾(至)有大力勢」。贊曰：四往來者。",
    "T34n1723_007:0778c05": "「多王」者，愛念仁王敬故、豪族宗重臣庶崇故。",
    "T34n1723_007:0778c06": "由此因緣，四眾八部往來者多。",
    "T34n1723_007:0778c07": "經「而年朽邁(至)當如之何」。贊曰：下第四段有",
    "T34n1723_007:0778c08": "十四頌不肯修大。有四：初二頌父恒念子，",
    "T34n1723_007:0778c09": "次九頌子見驚走，次一頌半父令急捉，後一",
    "T34n1723_007:0778c10": "頌半子遂憂惶。此初也。年邁益念、道久悲深，",
    "T34n1723_007:0778c11": "夙夜惟念六返觀故。",
    "T34n1723_007:0778c12": "經「爾時窮子(至)或無所得」。贊曰。第二有九",
    "T34n1723_007:0778c13": "頌子見驚走。中有三：初三頌遇到父舍，次二",
    "T34n1723_007:0778c14": "頌半所見父相，後三頌半見已驚走。初中有",
    "T34n1723_007:0778c15": "二：初一頌半遊求，後一頌半困到。此初也。「索」",
    "T34n1723_007:0778c16": "音所戟、蘇各二反，乞也，亦求也。國邑之義，長",
    "T34n1723_007:0778c17": "行已解。「有所得」者，遇佛法中真實善友。「無",
    "T34n1723_007:0778c18": "所得」者，虛假知友。",
    "T34n1723_007:0778c19": "經「飢餓羸瘦(至)遂至父舍」。贊曰：困到也。法食",
    "T34n1723_007:0778c20": "不足故飢，妙行不圓故疲。或起惡見，損壞",
    "T34n1723_007:0778c21": "深故生瘡，不堅持戒，損壞淺故生癬。妄",
    "T34n1723_007:0778c22": "生見解，不專持戒。「到父城」者，遇入大乘。",
    "T34n1723_007:0778c23": "「傭」賃。「展轉」者，勤力求法也。「至父舍」者，入中",
    "T34n1723_007:0778c24": "道大乘也。",
    "T34n1723_007:0778c25": "經「爾時長者(至)注記券疏」。贊曰：二所見父",
    "T34n1723_007:0778c26": "相也。「門內」者，理居教內，果在因內。昔望",
    "T34n1723_007:0778c27": "生死名居門外，今望涅槃故住門內。「計",
    "T34n1723_007:0778c28": "算金等」者，諸聖作論，分別計度法聖財故。",
    "T34n1723_007:0778c29": "「出內財產」者，行二利用也。「注記券疏」者，諸",
    "T34n1723_007:0778c30": "師作疏、修撰文記等。「注」者丁住反，注記",
    "T34n1723_007:0779a01": "也。《切韻》「注，之戍反，水注也，非注記」。《廣雅》「注，",
    "T34n1723_007:0779a02": "亦之喻反，注疏也，識也解也」。《通俗文》「記物",
    "T34n1723_007:0779a03": "曰注」。今亦作「注」。",
    "T34n1723_007:0779a04": "經「窮子見父(至)何故至此」。贊曰：三見已却",
    "T34n1723_007:0779a05": "走。分二：初一頌半悔來，二頌却走。此初也。",
    "T34n1723_007:0779a06": "經「覆自念言(至)欲往傭作」。贊曰：却走也。「逼",
    "T34n1723_007:0779a07": "切」迫慼也。",
    "T34n1723_007:0779a08": "經「長者是時(至)追捉將來」。贊曰：第三父令",
    "T34n1723_007:0779a09": "急捉。「默而識之」者，未曾對眾陳說聲聞過",
    "T34n1723_007:0779a10": "去逢我、是我之子，名默而識之。",
    "T34n1723_007:0779a11": "經「窮子驚喚(至)使我至此」。贊曰：第四子遂憂",
    "T34n1723_007:0779a12": "惶。退大不修却住生死，名悶躄地。若行",
    "T34n1723_007:0779a13": "大行，乖本求意、與死不殊，名必當見殺。何",
    "T34n1723_007:0779a14": "用大乘無漏衣食一旦至此。",
    "T34n1723_007:0779a15": "經「長者知子(至)無威德者」。贊曰：下第五有",
    "T34n1723_007:0779a16": "九頌半化以二乘喻。長行有六，此中有四，",
    "T34n1723_007:0779a17": "不頌初二。初三頌令修脫分，次一頌子遂",
    "T34n1723_007:0779a18": "依行，次四頌半勸入善根，後一頌便成聖位。",
    "T34n1723_007:0779a19": "初中復二：初二頌遣使，後一頌傳語。此初",
    "T34n1723_007:0779a20": "也。「愚癡」者無明。「狹劣」者意少。「眇目」者視不正。",
    "T34n1723_007:0779a21": "《說文》「一目少也」。目匡陷急曰眇，眇小也。為二",
    "T34n1723_007:0779a22": "乘說安立諦教，能詮顯、義不圓，名為眇目。",
    "T34n1723_007:0779a23": "所詮生空理短，故名矬。無法身功德，醜故",
    "T34n1723_007:0779a24": "名陋。神用不廣，故名無威德。",
    "T34n1723_007:0779a25": "經「汝可語之(至)倍與汝價」。贊曰：此傳語也。",
    "T34n1723_007:0779a26": "經「窮子聞之(至)淨諸房舍」。贊曰：二子遂依",
    "T34n1723_007:0779a27": "行。除煩惱糞，淨五蘊舍。",
    "T34n1723_007:0779a28": "經「長者於牖(至)樂為鄙事」。贊曰。三有四頌",
    "T34n1723_007:0779a29": "半勸入善根。長行有三，此亦有三：初一頌",
    "T34n1723_007:0779a30": "心傷，次一頌身近，後二頌半共語。此初也。",
    "T34n1723_007:0779b01": "經「於是長者(至)往到子所」。贊曰：此身近也。",
    "T34n1723_007:0779b02": "經「方便附近(至)若如我子」。贊曰：下共語。長",
    "T34n1723_007:0779b03": "行有二，此亦有二：初半頌總與語勸勉，後",
    "T34n1723_007:0779b04": "二頌別與語教示。後文有二：初一頌半隨須",
    "T34n1723_007:0779b05": "即與，後半頌假稱父子。「塗足油」者，西方人庶",
    "T34n1723_007:0779b06": "例多塗跣，時既溫熱塵坌頻沾，至必洗足",
    "T34n1723_007:0779b07": "以油塗之。今言足者，即四神足：欲、勤、心、",
    "T34n1723_007:0779b08": "觀。油謂八斷行，即欲、精進、信、輕安、正念、正",
    "T34n1723_007:0779b09": "知、思、捨。初三為加行，輕安攝受身心，正念、",
    "T34n1723_007:0779b10": "正知為繼屬，不忘所緣安心一境故。有",
    "T34n1723_007:0779b11": "放逸生如實了知，故思、捨為對治，策心持",
    "T34n1723_007:0779b12": "心二種力故。已生沈掉能遠離之，名塗足",
    "T34n1723_007:0779b13": "油，如去風痺，斷障染故。或足謂戒，油謂六",
    "T34n1723_007:0779b14": "支，受學學處善能防護別解脫律儀，軌則",
    "T34n1723_007:0779b15": "所行皆具圓滿，見微細罪生大怖畏，滋潤",
    "T34n1723_007:0779b16": "戒故法食既充，無貪瞋癡薦席亦厚。《無垢稱》",
    "T34n1723_007:0779b17": "云：「四靜慮為床，淨命為茵蓐」。淨命即是無貪",
    "T34n1723_007:0779b18": "所起身語二業，故以無貪為薦席也。在茵",
    "T34n1723_007:0779b19": "蓐下、床之上故。「薦」音作見反，亦蓆也。《玉篇》「獸",
    "T34n1723_007:0779b20": "之所食草也」。又床薦，所以同薦藉也。「廗」音詳",
    "T34n1723_007:0779b21": "石反，《玉篇》「蓆，廧亦反，廣多也」。《切韻》為「廗」。假",
    "T34n1723_007:0779b22": "稱父子，又以軟語若如我子。「若」者如也，如",
    "T34n1723_007:0779b23": "我入聖之真子也。此乃見道已前。",
    "T34n1723_007:0779b24": "經「長者有智(至)執作家事」。贊曰：四便成聖",
    "T34n1723_007:0779b25": "位。文中唯有無學，漸令入出并彰修道。二",
    "T34n1723_007:0779b26": "十年中常令除糞，名執家事。過是以後心",
    "T34n1723_007:0779b27": "相體信入出無難，然其所止猶在本處，影",
    "T34n1723_007:0779b28": "顯見道名之為兒。文中略故。",
    "T34n1723_007:0779b29": "經「示其金銀(至)我無此物」。贊曰。示大不悕",
    "T34n1723_007:0779b30": "喻也。大乘二利雖使令知，名為出入。「猶於",
    "T34n1723_007:0779c01": "門外」者，大乘教行之因門外。「止宿草庵」者，猶",
    "T34n1723_007:0779c02": "住二乘。「庵」音烏含反，小草舍也。有作「菴」，菴",
    "T34n1723_007:0779c03": "閭草，非舍也。自念以貧為事業，都無大",
    "T34n1723_007:0779c04": "乘事業之分，無一悕意不求大乘。",
    "T34n1723_007:0779c05": "經「父知子心(至)剎利居士」。贊曰：下第二大段",
    "T34n1723_007:0779c06": "有七頌，顯今獲得。前喻中有二：初五頌父",
    "T34n1723_007:0779c07": "付子，後二頌子獲得。初復有二：初一頌半",
    "T34n1723_007:0779c08": "知機集族，後三頌半正付家事。此初也。",
    "T34n1723_007:0779c09": "經「於此大眾(至)恣其所用」。贊曰：下三頌半正",
    "T34n1723_007:0779c10": "付家事。有五：初半頌初教發心。半頌退流",
    "T34n1723_007:0779c11": "生死。半頌化以二乘，或在人天彼方根",
    "T34n1723_007:0779c12": "熟，或在加行、無間兩道，或斷五下、五上分",
    "T34n1723_007:0779c13": "結二位之時，故言見子已二十年。或說得",
    "T34n1723_007:0779c14": "有學、無學果。一頌昔退大乘今得相遇，根",
    "T34n1723_007:0779c15": "機熟故。一頌正付。",
    "T34n1723_007:0779c16": "經「子念昔貧(至)得未曾有」。贊曰：子獲得也。",
    "T34n1723_007:0779c17": "有為功德，名為珍寶。無為真如慈悲心等，名",
    "T34n1723_007:0779c18": "為舍宅。又識達本識當成鏡智，亦知一切",
    "T34n1723_007:0779c19": "三界眾生皆已舍宅及獲珍財，故生歡喜。",
    "T34n1723_007:0779c20": "經「佛亦如是(至)聲聞弟子」。贊曰：下第三大",
    "T34n1723_007:0779c21": "段有三十頌半頌合說。中分二：初二十",
    "T34n1723_007:0779c22": "頌半頌昔不悕合，後有十頌頌今獲得合。",
    "T34n1723_007:0779c23": "初合中長行有五，不合中還見佛。今此頌",
    "T34n1723_007:0779c24": "中唯頌示大不悕合，餘略不頌。前長行中示",
    "T34n1723_007:0779c25": "大不悕有三，今此亦爾：初二頌頌初，知我",
    "T34n1723_007:0779c26": "樂小佛不說我得故不悕。次有八頌頌第",
    "T34n1723_007:0779c27": "三，但為菩薩說不正為我說故不悕。後十",
    "T34n1723_007:0779c28": "頌半頌第二，自得涅槃謂已滿足故不",
    "T34n1723_007:0779c29": "悕。此初也。未曾說言汝等作佛，於佛妙智",
    "T34n1723_007:0779c30": "我亦有分，但說我等得諸無漏是聲聞弟",
    "T34n1723_007:0780a01": "子，故我不悕。",
    "T34n1723_007:0780a02": "經「佛勅我等(至)當得成佛」。贊曰：下有八頌",
    "T34n1723_007:0780a03": "頌第三，但為菩薩說、不正為我說，故不悕。",
    "T34n1723_007:0780a04": "中分六：初一頌佛勅，次一頌半我依佛教，",
    "T34n1723_007:0780a05": "次一頌他依我言，次一頌佛授他記，次一",
    "T34n1723_007:0780a06": "頌半正為菩薩、不為我說，後二頌法喻雙",
    "T34n1723_007:0780a07": "結。此初也。佛三業加，密勅令說般若等經。",
    "T34n1723_007:0780a08": "經「我承佛教(至)說無上道」。贊曰：二我依佛教。",
    "T34n1723_007:0780a09": "經「諸佛子等(至)精勤修習」。贊曰：三他依我言。",
    "T34n1723_007:0780a10": "經「是時諸佛(至)當得作佛」。贊曰：四佛授他",
    "T34n1723_007:0780a11": "記。言「諸佛」者，顯一切佛法皆同，故非唯一",
    "T34n1723_007:0780a12": "佛。亦是過去曾於餘佛所受化故，不爾",
    "T34n1723_007:0780a13": "一佛云何言「諸」。故前說言「曾從諸佛聞",
    "T34n1723_007:0780a14": "方便所說法」。",
    "T34n1723_007:0780a15": "經「一切諸佛(至)說斯真要」。贊曰：五正為菩",
    "T34n1723_007:0780a16": "薩、不為我說，故我不悕。",
    "T34n1723_007:0780a17": "經「如彼窮子(至)亦復如是」。贊曰：法喻雙結。",
    "T34n1723_007:0780a18": "文意可知。",
    "T34n1723_007:0780a19": "經「我等內滅(至)都不欣樂」。贊曰：下第三有",
    "T34n1723_007:0780a20": "十頌半頌第二自得涅槃謂已滿足故不",
    "T34n1723_007:0780a21": "悕。中分二：初二頌標自滿不悕，後八頌半",
    "T34n1723_007:0780a22": "釋。此初也。「內滅」者謂內自身滅諸煩惱、證",
    "T34n1723_007:0780a23": "得涅槃，唯能了此以為究竟，更無自餘外",
    "T34n1723_007:0780a24": "利他事，故不欣大。",
    "T34n1723_007:0780a25": "經「所以者何(至)謂是究竟」。贊曰：下八頌半",
    "T34n1723_007:0780a26": "釋。中分三：初三頌半於佛境智起三解",
    "T34n1723_007:0780a27": "脫門觀，自謂滿足故不悕；次四頌自謂得",
    "T34n1723_007:0780a28": "道已報佛恩，雖為他說而自不悕；後一頌",
    "T34n1723_007:0780a29": "結佛不為說故不悕。此初也。初三頌空",
    "T34n1723_007:0780a30": "無相觀，後一頌半是無願觀。諸法皆空，空觀",
    "T34n1723_007:0780b01": "也。二我既無，何有生等故。次下說無生滅等",
    "T34n1723_007:0780b02": "六種所無，並無相觀。捨離貪著不貪一切，",
    "T34n1723_007:0780b03": "遂於佛智亦不貪求，是無願觀。由聞般若",
    "T34n1723_007:0780b04": "密意所說空無相願，遂錯悟解作此三觀自",
    "T34n1723_007:0780b05": "得涅槃，後作此解謂是究竟，故不悕大。",
    "T34n1723_007:0780b06": "經「我等長夜(至)報佛之恩」。贊曰：二有四頌，",
    "T34n1723_007:0780b07": "自謂得道已報佛恩，雖為他說而自不悕。",
    "T34n1723_007:0780b08": "中分二：初二頌半謂報佛恩，次一頌半雖",
    "T34n1723_007:0780b09": "為他說而自不悕。此初也。驗此文意住",
    "T34n1723_007:0780b10": "有餘依涅槃迴心向大，非住無餘依涅槃界。",
    "T34n1723_007:0780b11": "經「我等雖為(至)永無願樂」。贊曰：雖為他說",
    "T34n1723_007:0780b12": "而自不悕也。",
    "T34n1723_007:0780b13": "經「導師見捨(至)說有實利」。贊曰：三佛不為說",
    "T34n1723_007:0780b14": "故我不悕。簡擇於我觀根未熟故見捨我，",
    "T34n1723_007:0780b15": "未曾勸進令修大乘說有實利，故我不悕。",
    "T34n1723_007:0780b16": "初「不勸」者據今生來，非曾不勸，久已勸故。",
    "T34n1723_007:0780b17": "經「如富長者(至)乃教大智」。贊曰：上二十頌半",
    "T34n1723_007:0780b18": "頌合昔不悕。下有十頌，合今獲得有二：初",
    "T34n1723_007:0780b19": "三頌法喻對明，初教方便、後說真實；後七頌",
    "T34n1723_007:0780b20": "明我今獲得。此初也。一頌半喻，一頌半法。",
    "T34n1723_007:0780b21": "經「我等今日(至)得無量寶」。贊曰：下七頌明",
    "T34n1723_007:0780b22": "今獲得。中分三：初一頌半總辨今得非先",
    "T34n1723_007:0780b23": "所望，次三頌始于今日方名得果體，後二",
    "T34n1723_007:0780b24": "頌半方名得果用。此初也。",
    "T34n1723_007:0780b25": "經「世尊我今(至)無上大果」。贊曰：二始于今",
    "T34n1723_007:0780b26": "日方名得果體。初一頌總辨先得果非真、",
    "T34n1723_007:0780b27": "今得是實。「道」謂證智，「果」謂無為。後二頌今得",
    "T34n1723_007:0780b28": "果是實。由前因證於中初頌持戒因得報，",
    "T34n1723_007:0780b29": "後頌梵行滿得大果，皆以勝昔。",
    "T34n1723_007:0780b30": "經「我等今者(至)應受供養」。贊曰：三方名得",
    "T34n1723_007:0780c01": "果用。初一頌得真實聲聞之名，利他用故；",
    "T34n1723_007:0780c02": "後一頌半得真阿羅漢稱，實福田故。即顯",
    "T34n1723_007:0780c03": "住小非真聲聞，亦非真是阿羅漢也。",
    "T34n1723_007:0780c04": "經「世尊大恩(至)誰能報者」。贊曰：已上七十",
    "T34n1723_007:0780c05": "三頌半頌前長行。自下品之第三段有十三",
    "T34n1723_007:0780c06": "頌荷佛恩深。分二：初六頌半總明恩深",
    "T34n1723_007:0780c07": "難報，後六頌半別明所難報事。初中復二：",
    "T34n1723_007:0780c08": "初一頌半明佛慈悲深故難報，後五頌明",
    "T34n1723_007:0780c09": "行供養事而不能報。此初也。時長處廣行",
    "T34n1723_007:0780c10": "滿心勤，苦己利人情深叵答，昊天之恩蓋",
    "T34n1723_007:0780c11": "在於此。",
    "T34n1723_007:0780c12": "經「手足供給(至)盡心恭敬」。贊曰：下五頌明",
    "T34n1723_007:0780c13": "供養事。中分二：初二頌六種內財不能報，",
    "T34n1723_007:0780c14": "後三頌四事外財并以起塔亦不能報。此",
    "T34n1723_007:0780c15": "初也。",
    "T34n1723_007:0780c16": "經「又以美饍(至)亦不能報」。贊曰：四事外物",
    "T34n1723_007:0780c17": "不能報也。二頌四事，一頌結之。",
    "T34n1723_007:0780c18": "經「諸佛希有(至)隨宜為說」。贊曰：下六頌半",
    "T34n1723_007:0780c19": "明所難報事。於中有三：初二頌半總明佛",
    "T34n1723_007:0780c20": "能為下劣事，於取相凡夫能隨宜為說；次",
    "T34n1723_007:0780c21": "二頌能知欲樂及勝解而為說法；後二頌能",
    "T34n1723_007:0780c22": "知根熟未熟為說三乘。此初也。藏報身之",
    "T34n1723_007:0780c23": "實德、顯化相之權形，隱妙理之玄宗、揚麁",
    "T34n1723_007:0780c24": "義之疎教，不居淨土、處此穢方隨逐凡夫，",
    "T34n1723_007:0780c25": "豈非難報。",
    "T34n1723_007:0780c26": "經「諸佛於法(至)而為說法」。贊曰：二能知欲",
    "T34n1723_007:0780c27": "樂勝解而為說法也。「志力」者勝解故，不隨",
    "T34n1723_007:0780c28": "自意廣演玄微，乃遂他情唱斯方便，豈",
    "T34n1723_007:0780c29": "非難報。",
    "T34n1723_007:0780c30": "經「隨諸眾生(至)隨宜說三」。贊曰：三能知根",
    "T34n1723_007:0781a01": "熟未熟為說三乘。或麁或細、或實或權，",
    "T34n1723_007:0781a02": "觀根初後以施為，豈非恩深而難報者也。",
    "T34n1723_007:0781a03": "藥草喻品",
    "T34n1723_007:0781a04": "以三門分別：一來意，二釋名，三解妨。來",
    "T34n1723_007:0781a05": "意有四：一者前為上根初周法說，鶖子法",
    "T34n1723_007:0781a06": "領，佛法述成，後方授記。今第二周既為中",
    "T34n1723_007:0781a07": "根喻說，四人喻領，今佛還為以喻述成，後",
    "T34n1723_007:0781a08": "方授記，故此品來。二者論說對治七慢中，",
    "T34n1723_007:0781a09": "第三有大乘人一向增上慢，言無別聲聞辟",
    "T34n1723_007:0781a10": "支佛乘。為對治此故說兩喻，前〈譬喻品〉為",
    "T34n1723_007:0781a11": "對治凡夫求人天妙果；次〈信解品〉為治二",
    "T34n1723_007:0781a12": "乘有學執我乘與如來乘等，不求佛乘。今",
    "T34n1723_007:0781a13": "此品為對治大乘人一向慢言無別二",
    "T34n1723_007:0781a14": "乘、唯有一乘。故彼論言「第三人者，令知種",
    "T34n1723_007:0781a15": "種乘異，諸佛如來平等說法，隨眾生善根種",
    "T34n1723_007:0781a16": "子而生牙故」。意顯一雨雖同，三草二木生",
    "T34n1723_007:0781a17": "長各異；佛教雖同，三乘、二聖發脩亦別，有為",
    "T34n1723_007:0781a18": "機器各各別故，亦有決定二乘者故，由機性",
    "T34n1723_007:0781a19": "殊稟潤別故。故《勝鬘》云：「攝受正法善男子堪",
    "T34n1723_007:0781a20": "荷四擔」，《涅槃》亦言：「我於一時說一乘一",
    "T34n1723_007:0781a21": "道，乃至弟子不解我意，說須陀洹等皆得",
    "T34n1723_007:0781a22": "佛道」，廣說如餘。依人運載，教等名乘。佛法",
    "T34n1723_007:0781a23": "雖同，機脩有異，故說此品。三者〈方便品〉初",
    "T34n1723_007:0781a24": "標智及門二皆甚深名為一乘。前〈譬喻品〉",
    "T34n1723_007:0781a25": "說乘有三、體唯有一，四人領解實一假三，",
    "T34n1723_007:0781a26": "會智慧深。今此會門，門即阿含，教同機異名",
    "T34n1723_007:0781a27": "會其門。如說四諦，三根俱聞，依蘊、處、界、",
    "T34n1723_007:0781a28": "緣起、三性，賴脩有異名曰三乘。故知教同",
    "T34n1723_007:0781a29": "而機異也，故此品來。四者十無上中云，第",
    "T34n1723_007:0781a30": "一為顯種子無上故說雨譬喻。十無上者",
    "T34n1723_007:0781b01": "並是七喻，三平等殘。然於其中有是文殘、",
    "T34n1723_007:0781b02": "有是義殘者，此是義殘非是文殘也。七",
    "T34n1723_007:0781b03": "喻之中已有雨喻，十無上內又更重說，仍名",
    "T34n1723_007:0781b04": "為殘。前說雨喻普潤三草，三草既別令知",
    "T34n1723_007:0781b05": "乘異。今說雨喻所潤三草之中形於二草，",
    "T34n1723_007:0781b06": "佛種名大草，自位相形加名二木，所望義別",
    "T34n1723_007:0781b07": "名為義殘。或是文殘，謂小中大草，文是雨喻",
    "T34n1723_007:0781b08": "破乘同病，諸樹大小隨上中下各有所受。",
    "T34n1723_007:0781b09": "此雨喻是種子無上，前後文別故是文殘。此",
    "T34n1723_007:0781b10": "大種子得雨滋潤，體用弘廣，後得果殊，故",
    "T34n1723_007:0781b11": "名無上。論引經言「不離我身是無上義，唯",
    "T34n1723_007:0781b12": "大乘有，名不離故。若種若現、若因若果雖皆",
    "T34n1723_007:0781b13": "不離大乘。」今顯大乘無漏種子以為因本，",
    "T34n1723_007:0781b14": "成佛身故。為顯此種子無上，故此品來。釋",
    "T34n1723_007:0781b15": "名者，去疾神功名藥，稟潤之形名草。有藥",
    "T34n1723_007:0781b16": "非草、有草非藥、有草有藥、非草非藥；所喻",
    "T34n1723_007:0781b17": "亦爾。教、理、行、果俱名為藥。今取行藥稟教",
    "T34n1723_007:0781b18": "脩生，不取餘石藥，不能生長故。世出世",
    "T34n1723_007:0781b19": "種能生長者俱名為草，今取人天善種、三乘",
    "T34n1723_007:0781b20": "智因是藥之草，違害惡故；不取生死惡道",
    "T34n1723_007:0781b21": "種草，不稟正法而滋長故。意辨三乘種",
    "T34n1723_007:0781b22": "別，稟教成其異乘，不欲普明諸種，故以藥",
    "T34n1723_007:0781b23": "草為目。是藥即草，持業釋名。以別簡通，",
    "T34n1723_007:0781b24": "是藥之草，依主釋也。以此為喻，名藥草喻。",
    "T34n1723_007:0781b25": "若云，此品下明藥及草喻故名藥草喻，",
    "T34n1723_007:0781b26": "非藥即草者，豈一切草皆取喻耶？由此故",
    "T34n1723_007:0781b27": "知今說為善。此以二義為喻：一如草性異，",
    "T34n1723_007:0781b28": "稟雨滋其類別；三根本異，稟教成其三乘。",
    "T34n1723_007:0781b29": "二如草稟性各不相知；三根亦爾，不能知",
    "T34n1723_007:0781b30": "他五乘種異，謂乘無別，故以藥草為喻。",
    "T34n1723_007:0781c01": "解妨難者，問：論解七喻及十無上皆云雨",
    "T34n1723_007:0781c02": "喻，何故題品云藥草喻，不言雨喻品？答：論",
    "T34n1723_007:0781c03": "說能滋之法以顯所喻，故以雨喻為名。",
    "T34n1723_007:0781c04": "經取能喻之體以破彼疑，故標藥草。倒者",
    "T34n1723_007:0781c05": "以乘無別為病，破者以機有別為破，故",
    "T34n1723_007:0781c06": "假所潤藥草以況所滋根性，由此不標",
    "T34n1723_007:0781c07": "雨為譬喻，亦不雙舉雨草二性為品。問：",
    "T34n1723_007:0781c08": "此品亦言二木，何故不標草木品？答：據實",
    "T34n1723_007:0781c09": "而言理應雙舉，但以正法之設本破生病，生",
    "T34n1723_007:0781c10": "有乘同之疾，故以草異破之；無上顯體",
    "T34n1723_007:0781c11": "尊高，未是破於生病，故以藥草為品，不",
    "T34n1723_007:0781c12": "以木等標名。草寬木狹、草小木大，顯通三",
    "T34n1723_007:0781c13": "乘不唯於大，顯潤生長不唯成熟。故有解",
    "T34n1723_007:0781c14": "云，藥者是雨，法藥能滋；草者是機，所滋生",
    "T34n1723_007:0781c15": "性；以藥喻法、以草喻機，二既雙彰，便無",
    "T34n1723_007:0781c16": "難矣。文雖不然，理亦何爽。又前譬喻品有",
    "T34n1723_007:0781c17": "所厭火宅、所欣三車，二合譬喻但可總言；此",
    "T34n1723_007:0781c18": "以所潤機殊、破彼執一之病，故唯以藥",
    "T34n1723_007:0781c19": "草為喻。",
    "T34n1723_007:0781c20": "經「爾時世尊(至)說不能盡」。贊曰：此品之中大",
    "T34n1723_007:0781c21": "文分三：初讚印，次「迦葉當知」下陳述，後品末",
    "T34n1723_007:0781c22": "二頌結成說實為授記之漸。此初也。先讚",
    "T34n1723_007:0781c23": "印，後更歎訝。言合理故善哉，義契真故",
    "T34n1723_007:0781c24": "印。顯彼所言尚未窮德，故更自歎佛同",
    "T34n1723_007:0781c25": "長者，以小可喻於大。汝同窮子聖德微，",
    "T34n1723_007:0781c26": "亦許同，故讚且印。「誠」信也敬也。信如所言，",
    "T34n1723_007:0781c27": "敬如說故。佛德難思，說之叵盡。",
    "T34n1723_007:0781c28": "經「迦葉當知(至)不虛也」。贊曰：下陳述。分二：",
    "T34n1723_007:0781c29": "初長行，後偈頌。初文有二：一陳說，二結成",
    "T34n1723_007:0781c30": "將臨，偈云「如來知是一相一味」下是。初中有",
    "T34n1723_007:0782a01": "三：一法述，二喻述，三合述。法中有四：初佛",
    "T34n1723_007:0782a02": "興於世，二法利群生，三受道有殊，四不",
    "T34n1723_007:0782a03": "能自達。此初也。於法自在，所說不虛，故興",
    "T34n1723_007:0782a04": "於世導利含蠢。",
    "T34n1723_007:0782a05": "經「於一切法(至)一切智地」。贊曰：二法利群",
    "T34n1723_007:0782a06": "生。以大悲智，方便善巧離名相法能善說",
    "T34n1723_007:0782a07": "之，以利群生。所說之理亦契至於佛智境",
    "T34n1723_007:0782a08": "地，說合證故。「到」者至合之義，或教順於理、",
    "T34n1723_007:0782a09": "理順於行、行順於果，故言到於佛果地也，",
    "T34n1723_007:0782a10": "以此普滋所應化故。",
    "T34n1723_007:0782a11": "經「如來觀知(至)通達無礙」。贊曰：三受道有",
    "T34n1723_007:0782a12": "殊。由識空有法之所歸究竟真性，及知眾",
    "T34n1723_007:0782a13": "生心行所趣，故能令彼各得生長。《無垢稱",
    "T34n1723_007:0782a14": "經》云「有無所趣，意樂所歸」，故所歸趣即是",
    "T34n1723_007:0782a15": "三性，究竟歸趣故即真如，心所趣者即是所",
    "T34n1723_007:0782a16": "欣遍趣之行。於理智中達之無礙，或由",
    "T34n1723_007:0782a17": "佛達法及眾生心行，故能受道令三乘別。",
    "T34n1723_007:0782a18": "經「又於諸法(至)一切智慧」。贊曰：四不能自",
    "T34n1723_007:0782a19": "達。佛於諸法能究竟盡，故能識根性，初",
    "T34n1723_007:0782a20": "與三乘、後示眾生佛之智慧。眾生不爾，何",
    "T34n1723_007:0782a21": "理能知自性他性？下喻及合皆有此勢，故作",
    "T34n1723_007:0782a22": "四科。又有釋言，法述有二：初總明於法自",
    "T34n1723_007:0782a23": "在所說不虛，後「於一切法以智方便」下別顯",
    "T34n1723_007:0782a24": "不虛。別顯不虛中有四：一能開菩提、涅槃",
    "T34n1723_007:0782a25": "二體，開曉眾生之心，「以智方便而演說等」",
    "T34n1723_007:0782a26": "是；二能顯真如以示眾生，「法之所歸」是；三",
    "T34n1723_007:0782a27": "能悟菩提智故，「以悟眾生通達無礙」是；四",
    "T34n1723_007:0782a28": "自曾能入亦令他入，「示一切智慧」是。雖作",
    "T34n1723_007:0782a29": "此解，順上一乘觀此下文乃成別意。又別",
    "T34n1723_007:0782a30": "顯不虛四者：一窮法實性，二能知空有，三",
    "T34n1723_007:0782a31": "知生心樂，四能示權實。「以智方便」等者，法",
    "T34n1723_007:0782b01": "實亡言，以言顯說名智方便。此智方便所",
    "T34n1723_007:0782b02": "說之法雖非即真，然與佛智所證之法亦",
    "T34n1723_007:0782b03": "復無別。「地」者依止，佛智所觀依止之處，真",
    "T34n1723_007:0782b04": "境名地。意言佛說真、俗諦理，合契到於佛",
    "T34n1723_007:0782b05": "智境地，體無異故、合實法故。或教能順",
    "T34n1723_007:0782b06": "理、理能順行、行能順果，故到佛地，一切智",
    "T34n1723_007:0782b07": "者是佛智故。「如來觀知」等者，此能知空、有",
    "T34n1723_007:0782b08": "諸法所歸，謂遍計所執、依他、圓成三性法也。",
    "T34n1723_007:0782b09": "或所歸趣者即真如理，諸法究竟所歸處故。",
    "T34n1723_007:0782b10": "「亦知眾生深心所行」者，謂知心行及彼深心",
    "T34n1723_007:0782b11": "之所樂行，即是眾生心及所遍趣行達之無",
    "T34n1723_007:0782b12": "礙。「又於諸法」等者，既達諸法究竟明了，故",
    "T34n1723_007:0782b13": "能顯示眾生智慧，三權一實令生欣證。此",
    "T34n1723_007:0782b14": "上意言，所說契智境識法空有性，解生",
    "T34n1723_007:0782b15": "心行所應學道，故能示眾生佛之智慧令其",
    "T34n1723_007:0782b16": "歸入。由此四義所說不虛，所說不虛故佛",
    "T34n1723_007:0782b17": "智無邊。汝何能說？佛知諸法、識眾生心，故",
    "T34n1723_007:0782b18": "能初權後說實法，眾生稟之成五乘別。眾",
    "T34n1723_007:0782b19": "生無是功德智慧，不識法體及眾生心，云",
    "T34n1723_007:0782b20": "何能知法之權實而執三乘無有差別。",
    "T34n1723_007:0782b21": "經「迦葉譬如(至)名色各異」。贊曰：下喻說。中",
    "T34n1723_007:0782b22": "分二：初總喻，後別喻。此初也。「土地」已前喻",
    "T34n1723_007:0782b23": "能有所生，已下喻所有。「三千大千」彰所依器，",
    "T34n1723_007:0782b24": "一佛化境。於中有四：一山，《玉篇》「艮為山，山，",
    "T34n1723_007:0782b25": "產也，宣氣散生萬物」。二川，貫穿通流，水也。",
    "T34n1723_007:0782b26": "三谿，《爾雅》「水注川曰谿」。四谷，古鹿反，《玉",
    "T34n1723_007:0782b27": "篇》亦餘玉反，水注谿曰谷。《說文》「泉之通川",
    "T34n1723_007:0782b28": "曰谷」。喻大千中有四生類。此等土地所有",
    "T34n1723_007:0782b29": "之中，卉即三草、木即二木。「卉」音許貴反，百",
    "T34n1723_007:0782b30": "草總名，亦眾也。卉及木皆有藂、林，意顯草",
    "T34n1723_007:0782c01": "木各有眾多。此雖眾多，就中世出世善法",
    "T34n1723_007:0782c02": "種子喻於藥草。五乘種子體類各別如種",
    "T34n1723_007:0782c03": "類若干，相用有殊如名、色各異。色者形",
    "T34n1723_007:0782c04": "貌亦色類義。",
    "T34n1723_007:0782c05": "經「密雲彌布(至)大千世界」。贊曰：下別喻。有",
    "T34n1723_007:0782c06": "四：一法王出世喻，二說教普滋喻，三稟潤各",
    "T34n1723_007:0782c07": "異喻，四不自覺知喻。「密雲彌布」是初喻也。",
    "T34n1723_007:0782c08": "「遍覆」以下是第二喻。化身隱實，八相漸現",
    "T34n1723_007:0782c09": "潛為廣利，如雲密而彌布，非卒暴雲，不為",
    "T34n1723_007:0782c10": "災故。雲有十德，頌中自釋。一化佛化三",
    "T34n1723_007:0782c11": "千大千同時出現，聲亦遍彼，故言遍滿大",
    "T34n1723_007:0782c12": "千世界。",
    "T34n1723_007:0782c13": "經「一時等澍(至)及諸藥草」。贊曰：下第三段稟",
    "T34n1723_007:0782c14": "潤各異喻。有二：初一雨所滋，後稟潤各異。",
    "T34n1723_007:0782c15": "初文有三：一總標，二橫滋，三竪長。此初也。",
    "T34n1723_007:0782c16": "「一時」者，應機熟故。「等澍」者，一音演說各隨",
    "T34n1723_007:0782c17": "解故。「澍」音之戍、時遇二反，時雨也。今從初",
    "T34n1723_007:0782c18": "反。其澤普洽，利滋同故。「洽」音候交反，霑也遍",
    "T34n1723_007:0782c19": "徹也，調和遍灑之義。卉木林藂，喻如前釋。",
    "T34n1723_007:0782c20": "「藥草」喻善根。",
    "T34n1723_007:0782c21": "經「小根小莖(至)大枝大葉」。贊曰：此橫滋也。",
    "T34n1723_007:0782c22": "三乘性異，破乘同病，根性有三，故分三種。",
    "T34n1723_007:0782c23": "《涅槃經》云：「譬如病人有其三種，一若遇良",
    "T34n1723_007:0782c24": "醫及以不遇，決定可差」，即此大草。「二若遇",
    "T34n1723_007:0782c25": "即差，不遇不差」，即此中草。「三若遇不遇定",
    "T34n1723_007:0782c26": "不可差」，即此小草。此三乘中各有稟教、",
    "T34n1723_007:0782c27": "理、行、果四而生長者，故皆說有根莖枝葉。",
    "T34n1723_007:0782c28": "依教證理、依理起行、依行得果，如根莖",
    "T34n1723_007:0782c29": "等生次第故。又依勝劣果、行、理、教如次配",
    "T34n1723_007:0782c30": "之。又解此三之中皆有四法：一種性，二發",
    "T34n1723_007:0783a01": "心，三修行，四得果。此四通三，如次配之，橫",
    "T34n1723_007:0783a02": "名三乘、竪名四類，類依性有故說為橫。亦",
    "T34n1723_007:0783a03": "有說四，即是勝解、見、脩、無學，此義不遍，小",
    "T34n1723_007:0783a04": "草中有，故不取之。",
    "T34n1723_007:0783a05": "經「諸樹大小(至)各有所受」。贊曰：此竪長也。",
    "T34n1723_007:0783a06": "論唯說大木不離我身，是種子無上義。",
    "T34n1723_007:0783a07": "大草中分大小樹，不退位前名為小樹，不",
    "T34n1723_007:0783a08": "退位後名為大樹。此有二義：一云，七地以",
    "T34n1723_007:0783a09": "前名為小樹，八地已上名為大樹，具四不退",
    "T34n1723_007:0783a10": "故。准下頌文但於二木分上中下，故合二",
    "T34n1723_007:0783a11": "木以分三品，謂五地已前名下，創得三摩",
    "T34n1723_007:0783a12": "跋提樂意生身故；六七八地為中，得覺法",
    "T34n1723_007:0783a13": "自性意生身故；九十二地名上，得種類俱",
    "T34n1723_007:0783a14": "生無作行意生身故。有義不然，初地已前是",
    "T34n1723_007:0783a15": "何品攝，豈非小木？若依此義，初地已前名",
    "T34n1723_007:0783a16": "下，純有漏修故；初七地名中，有漏、無漏二",
    "T34n1723_007:0783a17": "雜修故；八地已後名上，純無漏修故。二云，",
    "T34n1723_007:0783a18": "初地已前名小樹，初地已上名大樹，證不",
    "T34n1723_007:0783a19": "退故。大小二樹各有下中上者，十住、十",
    "T34n1723_007:0783a20": "行、十迴向為小樹三，十信即是初發心住攝，",
    "T34n1723_007:0783a21": "四決擇分善根即第十迴向攝。由此《華嚴》但",
    "T34n1723_007:0783a22": "說三十位、不說十信，發心住中成八相故。",
    "T34n1723_007:0783a23": "亦不說四善根，法界無量迴向中住四觀",
    "T34n1723_007:0783a24": "故。但說舍利弗修道經六十劫退，即是至",
    "T34n1723_007:0783a25": "第六住滿、未入第七不退住中，故知十信更",
    "T34n1723_007:0783a26": "無別位，由此但說三十三阿僧祇。地前為",
    "T34n1723_007:0783a27": "三，不說四故。《對法》等說，初劫滿已修四善",
    "T34n1723_007:0783a28": "根，不說時長，別劫修故。故四善根十迴向",
    "T34n1723_007:0783a29": "攝。大樹三者，初二三地名下，相同世間故；四",
    "T34n1723_007:0783a30": "五六地名中，方同出世故；七八九十地名上，",
    "T34n1723_007:0783b01": "超過世間二乘道故。若說三草皆有下中",
    "T34n1723_007:0783b02": "上者，小草之中，說人為下、欲天為中、色天",
    "T34n1723_007:0783b03": "為上。中草三者，七方便為下、聖有學為中、",
    "T34n1723_007:0783b04": "無學名上。前是橫貫三乘，今乃竪通三位。",
    "T34n1723_007:0783b05": "經「一雲所雨(至)華菓敷實」。贊曰：稟潤各異",
    "T34n1723_007:0783b06": "也。能滋教一，所滋卉木各有差別。「生」喻初",
    "T34n1723_007:0783b07": "心，「長」喻後習，「華敷」喻聞教修行，「菓實」喻證",
    "T34n1723_007:0783b08": "理得果。「敷」音撫夫反，開也陳也。由各受潤，",
    "T34n1723_007:0783b09": "隨其種性生長華菓各各不同，以教對理",
    "T34n1723_007:0783b10": "而忘其機，或以教對後不定性等成熟之",
    "T34n1723_007:0783b11": "根，名為一雨亦名一音，所說理法唯一相故，",
    "T34n1723_007:0783b12": "退性究竟並作佛故。以教對機忘其理法，或",
    "T34n1723_007:0783b13": "對初機未成熟位，而有所運，名為三乘，亦",
    "T34n1723_007:0783b14": "名三車。隨彼機宜，初傍引法說而有三，",
    "T34n1723_007:0783b15": "故以教含行名為三藏，詮戒、定、慧行差",
    "T34n1723_007:0783b16": "別故。若以教含理、對機而說，名為二藏，謂",
    "T34n1723_007:0783b17": "菩薩、聲聞藏。《阿闍世王經》亦名三藏，謂菩薩、",
    "T34n1723_007:0783b18": "獨覺、聲聞藏也。今以教對理及後機一，名",
    "T34n1723_007:0783b19": "一雲雨，滋彼三機稱其種性名為三乘。",
    "T34n1723_007:0783b20": "現理有所對之機，明乘有異。教對機、理",
    "T34n1723_007:0783b21": "以明攝義立其藏名，將顯理之教以運",
    "T34n1723_007:0783b22": "載機，立其乘稱。是二差別。",
    "T34n1723_007:0783b23": "經「雖一地所生(至)各有差別」。贊曰：下第四不",
    "T34n1723_007:0783b24": "自覺知喻。三乘種性依一真理、一地所生，依",
    "T34n1723_007:0783b25": "一佛教、一雨所潤。如諸草木稟潤雖別，",
    "T34n1723_007:0783b26": "不自覺知，亦不知他稟潤生長。此解似疎，",
    "T34n1723_007:0783b27": "尋合當悉。",
    "T34n1723_007:0783b28": "經「迦葉當知(至)如大雲起」。贊曰：下第三合",
    "T34n1723_007:0783b29": "述。亦四，一一有二，初皆舉法，後皆喻合。此",
    "T34n1723_007:0783b30": "合法王出世也。",
    "T34n1723_007:0783c01": "經「以大音聲(至)大千國土」。贊曰：此第二合",
    "T34n1723_007:0783c02": "說教普滋。不但身遍，聲亦遍故。",
    "T34n1723_007:0783c03": "經「於大眾中(至)佛世尊」。贊曰：下第三合稟潤",
    "T34n1723_007:0783c04": "各異。有二：初法說，後喻合。初中有四：一自",
    "T34n1723_007:0783c05": "標召集，二他聞普至，三佛應導利，四生聞獲",
    "T34n1723_007:0783c06": "益。初中有二：初自標唱，後召他集。標唱有",
    "T34n1723_007:0783c07": "三：一唱德號，二唱利用，三唱知見。此初也。",
    "T34n1723_007:0783c08": "經「未度者(至)令得涅槃」。贊曰：此唱利用。能",
    "T34n1723_007:0783c09": "滿四願。「度」者離越義。「解」者斷修義。一未離",
    "T34n1723_007:0783c10": "苦者願令離苦，二未斷惡修善者願",
    "T34n1723_007:0783c11": "斷惡修善，三未得安樂者願得安樂，四",
    "T34n1723_007:0783c12": "未成佛得涅槃者願成佛得涅槃。《瓔珞",
    "T34n1723_007:0783c13": "經》說「知苦、斷集、證滅、修道為四弘願」，亦即",
    "T34n1723_007:0783c14": "是此。此中四種，苦、集、道、滅如次配之。",
    "T34n1723_007:0783c15": "經「今世後世(至)說道者」。贊曰：此唱知見。有",
    "T34n1723_007:0783c16": "三：一唱三明，二唱二智，三唱三法。知今後",
    "T34n1723_007:0783c17": "世，唱三明也。已見名今，現去皆今故。一",
    "T34n1723_007:0783c18": "切知是真智，一切見是俗智。或初是二智，後",
    "T34n1723_007:0783c19": "是五眼。知、開、說者，知諸境、開諸行、說諸果。",
    "T34n1723_007:0783c20": "知正邪、開善惡、說斷修。又知大乘、開獨覺、",
    "T34n1723_007:0783c21": "說聲聞。又異生、有學、無學。又邪、正、不定三聚，",
    "T34n1723_007:0783c22": "三根、三科、三世、三寶、三毒、三德、三界、三漏等。又",
    "T34n1723_007:0783c23": "識生死、示邪正、說通塞。又悟知諸道、能略",
    "T34n1723_007:0783c24": "開、能廣說。如次配之。道有一種，謂一乘一",
    "T34n1723_007:0783c25": "道；有二道，善惡趣、世間出世間。乃至十業",
    "T34n1723_007:0783c26": "道等，皆如理知。",
    "T34n1723_007:0783c27": "經「汝等天人(至)為聽法故」。贊曰：上標唱，此",
    "T34n1723_007:0783c28": "召集。",
    "T34n1723_007:0783c29": "經「爾時無數(至)而聽法」。贊曰：第二他聞普至。",
    "T34n1723_007:0783c30": "經「如來于時(至)快得善利」。贊曰：第三佛應導",
    "T34n1723_007:0784a01": "利。為利說大乘，為鈍說二乘。為利說二",
    "T34n1723_007:0784a02": "草，為鈍說小草。為精進說修行，為懈怠",
    "T34n1723_007:0784a03": "說十念生西方等。",
    "T34n1723_007:0784a04": "經「是諸眾生(至)漸得入道」。贊曰：第四生聞獲",
    "T34n1723_007:0784a05": "益。有二果：一世間果，現世安穩、後生善處，",
    "T34n1723_007:0784a06": "如法以理受於果報，不行非法，名以道受",
    "T34n1723_007:0784a07": "樂。二出世果，離障入道。或無種性令得前",
    "T34n1723_007:0784a08": "果，有種性者令得後果。又菩薩道有二：一",
    "T34n1723_007:0784a09": "增上生道，二決定勝道。隨次應知。斷二障",
    "T34n1723_007:0784a10": "故，任力得道。",
    "T34n1723_007:0784a11": "經「如彼大雲(至)各得生長」。贊曰：此合前法",
    "T34n1723_007:0784a12": "稟潤各異。",
    "T34n1723_007:0784a13": "經「如來說法(至)不自覺知」。贊曰：下第四合。有",
    "T34n1723_007:0784a14": "二：初法、後喻。法中初標、後釋。此標也。初佛",
    "T34n1723_007:0784a15": "說，後生聞。「一相」者，無異相故、無相相故。《大",
    "T34n1723_007:0784a16": "般若》七十三說：「諸法皆同一相，所謂無相」。《無",
    "T34n1723_007:0784a17": "量義經》云：「常說諸法不生不滅、無此無彼、",
    "T34n1723_007:0784a18": "一相無相」。「一味」者，一無漏味。勝資益味，無別",
    "T34n1723_007:0784a19": "體故。《勝鬘經》云：「一相一味，謂明解脫味」。雖",
    "T34n1723_007:0784a20": "說種種諸法不同，究竟皆歸一真如相、一無",
    "T34n1723_007:0784a21": "漏味，歸實性故。何者是一相一味之體？謂",
    "T34n1723_007:0784a22": "解脫惑、業、苦相，離所知障分別之相。不",
    "T34n1723_007:0784a23": "同無漏有為起盡體寂滅相。所說諸法",
    "T34n1723_007:0784a24": "究竟不離涅槃智性，能達此者竟究至",
    "T34n1723_007:0784a25": "於一切種智得菩提故。又佛所說理唯一相，",
    "T34n1723_007:0784a26": "究竟順契中道智故。眾生聞之，隨順受持、",
    "T34n1723_007:0784a27": "讀誦、脩行，得成三草二木差別，不自覺知。",
    "T34n1723_007:0784a28": "經「所以者何(至)種相體性」。贊曰：下釋前標。",
    "T34n1723_007:0784a29": "有三：初明總知，次明別知，後結佛知、眾生",
    "T34n1723_007:0784a30": "不知。此初也。種相有為類別，體性無為理",
    "T34n1723_007:0784b01": "本。又心行作用為種相，心法體性名體性。",
    "T34n1723_007:0784b02": "經「念何事(至)得何法」。贊曰：此明別知。有四：",
    "T34n1723_007:0784b03": "一三慧所緣，二三慧行相，三三慧體，四以何",
    "T34n1723_007:0784b04": "行得何果、以何教得何理。此四類法皆佛",
    "T34n1723_007:0784b05": "所知，但說藥草，故唯說此不說知餘。",
    "T34n1723_007:0784b06": "經「眾生住於(至)明了無礙」。贊曰：此結佛知、",
    "T34n1723_007:0784b07": "眾生不知。「地」謂種子，或是心等行相體性總",
    "T34n1723_007:0784b08": "名為地。不同前地，彼謂一真。彼說佛教，名",
    "T34n1723_007:0784b09": "為一雨。一真法界，名為一地。其中四生，名",
    "T34n1723_007:0784b10": "卉木等。三乘五乘、有性無性，佛悉知之，眾",
    "T34n1723_007:0784b11": "生不知。",
    "T34n1723_007:0784b12": "經「如彼卉木(至)上中下性」。贊曰：舉第四喻，",
    "T34n1723_007:0784b13": "合成前法。",
    "T34n1723_007:0784b14": "經「如來知是(至)一切種智」。贊曰：陳述。有二：",
    "T34n1723_007:0784b15": "上陳說訖，下結成前。有二：初明佛知深、為",
    "T34n1723_007:0784b16": "生淺說，後讚成迦葉能解深義。此初也。「終",
    "T34n1723_007:0784b17": "歸於空」已前明佛知深，空之性故。體即真",
    "T34n1723_007:0784b18": "如，非空不空。「觀眾生心」已後為生淺說能",
    "T34n1723_007:0784b19": "契深理。二障雙圓便成種智，將護彼意不",
    "T34n1723_007:0784b20": "即為說一切種智，且說二乘，故佛與聲聞",
    "T34n1723_007:0784b21": "由此成異。",
    "T34n1723_007:0784b22": "經「汝等迦葉(至)難解難知」。贊曰：此讚成迦",
    "T34n1723_007:0784b23": "葉能解深義。初標、後釋。",
    "T34n1723_007:0784b24": "經「爾時世尊(至)說種種法」。贊曰：下頌合有五",
    "T34n1723_007:0784b25": "十四頌半，其五十二頌半重頌前義，後之",
    "T34n1723_007:0784b26": "二頌入品第三段結成說實為授記之漸。",
    "T34n1723_007:0784b27": "初中分二：初五十一頌頌前陳述，後一頌半",
    "T34n1723_007:0784b28": "頌前結成。陳述之中復分為三：初四頌頌",
    "T34n1723_007:0784b29": "前法述，次十頌半頌前喻述，後三十六頌",
    "T34n1723_007:0784b30": "半頌前合述。初中有二：初三頌頌前第一",
    "T34n1723_007:0784c01": "佛興於世，是諸法之王，所說不虛；後之一頌",
    "T34n1723_007:0784c02": "頌第四不能自達。初中有三：一標法王所",
    "T34n1723_007:0784c03": "說不虛，二明如來說法希有，三重成前說。",
    "T34n1723_007:0784c04": "此初也。「破有」者，能破一有，謂三界，為一業",
    "T34n1723_007:0784c05": "有之所有故。或破二有，本有、中有。或破三",
    "T34n1723_007:0784c06": "有，即是三界。或破四有，謂生有、死有、中有、",
    "T34n1723_007:0784c07": "本有，新翻經論名前時有。或破五有，即是五",
    "T34n1723_007:0784c08": "趣。或破七有，謂五趣、業有、中有。或破九有，",
    "T34n1723_007:0784c09": "謂即九地九有情居。或破二十五有，頌曰：",
    "T34n1723_007:0784c10": "「四域四惡趣，　　梵王六欲天，",
    "T34n1723_007:0784c11": "　無想天淨居，　　四空及四禪。」",
    "T34n1723_007:0784c12": "或破有者，執有三乘無別體心。或此頌中",
    "T34n1723_007:0784c13": "初句法身，次句報身，下半化身。",
    "T34n1723_007:0784c14": "經「如來尊重(至)不務速說」。贊曰：此明如來",
    "T34n1723_007:0784c15": "說法希有。「默」者緘默。「務」者趣疾、怱遽、專好。",
    "T34n1723_007:0784c16": "緘默一三實權之妙，不樂趣疾、怱遽、專好，",
    "T34n1723_007:0784c17": "急即陳述，必待生機方可說故。",
    "T34n1723_007:0784c18": "經「有智若聞(至)則為永失」。贊曰：此成前說。",
    "T34n1723_007:0784c19": "恐有疑悔，為永失故，不好速說。",
    "T34n1723_007:0784c20": "經「是故迦葉(至)令得正見」。贊曰：此頌第四不",
    "T34n1723_007:0784c21": "能自達。由佛明了究盡諸法、知眾生根，",
    "T34n1723_007:0784c22": "隨他欲樂勝解等故，為他說法令得正",
    "T34n1723_007:0784c23": "見，而諸眾生不能自知上中下性。文因",
    "T34n1723_007:0784c24": "前起，稱是故言。",
    "T34n1723_007:0784c25": "經「迦葉當知(至)如可承攬」。贊曰：下第二段",
    "T34n1723_007:0784c26": "有十頌半頌前喻述。分三：初三頌合",
    "T34n1723_007:0784c27": "說初二喻，法王出世喻、說教普滋喻；次",
    "T34n1723_007:0784c28": "六頌半頌第三稟潤各異喻；後之一頌頌",
    "T34n1723_007:0784c29": "不自覺知喻。初中有二：初一頌總頌",
    "T34n1723_007:0784c30": "前二喻，後二頌別釋雲德。猶如大雲",
    "T34n1723_007:0785a01": "起於世間，初喻也。遍覆一切，第二喻也。頌",
    "T34n1723_007:0785a02": "雲有七德：一慧雲含潤，如慈心龍起雲含",
    "T34n1723_007:0785a03": "雨七日住，待農夫作了方始下雨。喻佛",
    "T34n1723_007:0785a04": "慈雲內含萬德，待生機而降跡，應器熟而",
    "T34n1723_007:0785a05": "宣揚。二電光晃耀，喻化導明。身光智光遍",
    "T34n1723_007:0785a06": "照一切。「晃」音胡廣反，光也。「曜」音弋笑反，照也。",
    "T34n1723_007:0785a07": "三雷聲遠振遠驚群生，喻佛出生諸魔恐",
    "T34n1723_007:0785a08": "怖。四令眾悅豫。「豫」喜逸也。眾喜雲興，悅當",
    "T34n1723_007:0785a09": "蔭覆，喻見佛出欣將說法舟航五趣。五",
    "T34n1723_007:0785a10": "日光掩蔽，喻除煩惱。《華嚴經》說掩邪見日",
    "T34n1723_007:0785a11": "故。六地上清涼，喻令有情居生死地得涅",
    "T34n1723_007:0785a12": "槃故。七靉靆垂布，如可承攬。有解靉者昧",
    "T34n1723_007:0785a13": "義，靆者黑色。「愛」「逮」音同，昧闇黑色，故名",
    "T34n1723_007:0785a14": "靉靆。又《廣雅》「靉靆猶翳薈」。「翳薈」，雲興盛貌。",
    "T34n1723_007:0785a15": "《通俗文》「雲覆日為靆靉」。喻佛降靈，慈悲",
    "T34n1723_007:0785a16": "興盛，作大模軌，令生欣樂，當得作佛，故",
    "T34n1723_007:0785a17": "如承攬。承攬乃是可得之狀。「攬」音盧敢反。",
    "T34n1723_007:0785a18": "若手取作「掔」。《說文》作「攬，撮持得也」。菩提雖",
    "T34n1723_007:0785a19": "復不可以身心得，如可似得，非正得也，",
    "T34n1723_007:0785a20": "以智證故。今更加三：一次前文說起於世",
    "T34n1723_007:0785a21": "間，悲四生故。二龍能起之，法報二身現",
    "T34n1723_007:0785a22": "此化故。三能澍甘雨滋潤萌牙，喻能說",
    "T34n1723_007:0785a23": "法益一切故。并經有十。",
    "T34n1723_007:0785a24": "經「其雨普等(至)率土充洽」。贊曰：下第二段有",
    "T34n1723_007:0785a25": "六頌半，稟潤各異。有三：一頌雨功能，次二",
    "T34n1723_007:0785a26": "頌半所滋長體，後三頌所滋長用。此初也。《涅",
    "T34n1723_007:0785a27": "槃經》說：「佛於眾生不觀種性乃至下賤僮",
    "T34n1723_007:0785a28": "僕，唯觀眾生有善心者即便慈念，如師子",
    "T34n1723_007:0785a29": "兒殺於香象，殺兔亦爾」，不生輕心故名",
    "T34n1723_007:0785a30": "普等。「四方俱下」，遍四生故。「充」滿、「洽」霑灑也。",
    "T34n1723_007:0785b01": "經「山川險谷(至)藥木並茂」。贊曰：此明所滋之",
    "T34n1723_007:0785b02": "體。初一頌總，次一頌半別滋種性。「百穀」者，",
    "T34n1723_007:0785b03": "「穀」續也。楊泉《物理論》云：「梁者黍稷之總名，稻",
    "T34n1723_007:0785b04": "者粇糯之總名，薺者眾豆之總名。三穀各",
    "T34n1723_007:0785b05": "二十合為六十，蔬菓之實助穀各二十，凡",
    "T34n1723_007:0785b06": "為百穀。故《詩》曰『播厥百穀』。《周易》『百穀麗",
    "T34n1723_007:0785b07": "于地』是也。」百穀、甘蔗、萄葡三事，以喻中",
    "T34n1723_007:0785b08": "大二草三乘，有種性故。「蔗」音之夜反，「萄」音",
    "T34n1723_007:0785b09": "徒刀反，或作「桃[王*匋]」。張騫西域使還，得安石",
    "T34n1723_007:0785b10": "榴、葡桃、胡桃。《廣志》云「葡桃有白黑黃」。此",
    "T34n1723_007:0785b11": "是小草無種姓人，得生人天。如乾地普洽，",
    "T34n1723_007:0785b12": "無出世種故。總結上云三乘藥草、大小二",
    "T34n1723_007:0785b13": "木有種姓者，因此雨故普得滋茂。此依別",
    "T34n1723_007:0785b14": "義以配其喻。亦有本言山川險谷，其苗稼",
    "T34n1723_007:0785b15": "者即是百穀。《說文》「草生於田曰苗」。《蒼頡》、《玉",
    "T34n1723_007:0785b16": "篇》「禾之未秀曰苗」，苗而不秀是也。禾之秀",
    "T34n1723_007:0785b17": "實曰稼，莖即為禾；又云在野曰稼。前解苗、",
    "T34n1723_007:0785b18": "稼為異，喻因、果別；後解苗即是稼，但喻總",
    "T34n1723_007:0785b19": "穀。",
    "T34n1723_007:0785b20": "經「其雲所出(至)皆得鮮澤」。贊曰：此明所滋長",
    "T34n1723_007:0785b21": "用。有二：初二頌稟閏生長，後一頌稟閏鮮",
    "T34n1723_007:0785b22": "澤。上中下等三品不同唯在樹中，稱其大",
    "T34n1723_007:0785b23": "小者，大小二木並有三故。根莖枝葉四義如",
    "T34n1723_007:0785b24": "前，此等各有華之與菓、皆有光色，外作用",
    "T34n1723_007:0785b25": "故。華總喻因，菓總喻果，餘文可知。",
    "T34n1723_007:0785b26": "經「如其體相(至)而各滋茂」。贊曰：此頌第四",
    "T34n1723_007:0785b27": "不自覺知。所閏是一，稟教同故；而各滋茂，有",
    "T34n1723_007:0785b28": "差別故。三乘眾生竟不自覺所得功德，故知",
    "T34n1723_007:0785b29": "三乘實有差也，智有異故、如三草故、如二",
    "T34n1723_007:0785b30": "木故。",
    "T34n1723_007:0785c01": "經「佛亦如是(至)諸法之實」。贊曰：下第三段有",
    "T34n1723_007:0785c02": "三十六頌半頌前合說。文分為二：初二頌",
    "T34n1723_007:0785c03": "頌初二合，餘三十四頌半頌前第三稟[門@壬]各",
    "T34n1723_007:0785c04": "異合；不頌第四不自覺知合。此初也。",
    "T34n1723_007:0785c05": "經「大聖世尊(至)及涅槃樂」。贊曰：下第二段三",
    "T34n1723_007:0785c06": "十四頌半頌稟閏各異合中長行有四，今",
    "T34n1723_007:0785c07": "此唯三：初四頌半自標召集，次九頌佛應導",
    "T34n1723_007:0785c08": "利，後二十一頌生聞獲益；唯無第二他聞普",
    "T34n1723_007:0785c09": "至。初中有二：初三頌半標，後一頌召。此",
    "T34n1723_007:0785c10": "初也。雖有種性，未曾聞法，乏法名為枯",
    "T34n1723_007:0785c11": "槁。「槁」亦枯也。",
    "T34n1723_007:0785c12": "經「諸天人眾(至)覲無上尊」。贊曰：此召也。",
    "T34n1723_007:0785c13": "經「我為世尊(至)解脫涅槃」。贊曰：下第二段有",
    "T34n1723_007:0785c14": "九頌，佛應導利。中有五：初二頌佛說勝法，",
    "T34n1723_007:0785c15": "次一頌為大乘因，次二頌半平等說法，次一",
    "T34n1723_007:0785c16": "頌半專為利益，後二頌不簡好醜。此初也。",
    "T34n1723_007:0785c17": "正法味甘、能療煩惱之疾，故喻甘露。",
    "T34n1723_007:0785c18": "經「以一妙音(至)而作因緣」。贊曰：二為大乘",
    "T34n1723_007:0785c19": "因。設說二權，皆為大乘一切種智故。",
    "T34n1723_007:0785c20": "經「我觀一切(至)眾多亦然」。贊曰：三平等說",
    "T34n1723_007:0785c21": "法。物我斷故，無有彼此。愛憎斷故，無怨",
    "T34n1723_007:0785c22": "親心。不慳法故，我無貪著。不嫉妬故，亦無",
    "T34n1723_007:0785c23": "限礙。故為一多平等說法。即亦前云「若人",
    "T34n1723_007:0785c24": "信歸佛」，偈意同也。",
    "T34n1723_007:0785c25": "經「常演說法(至)如雨普閏」。贊曰：四專為利",
    "T34n1723_007:0785c26": "益。去來坐立，佛三威儀，略無臥也，利樂時",
    "T34n1723_007:0785c27": "故。或去謂示入涅槃，來謂示成正覺，坐",
    "T34n1723_007:0785c28": "謂說法利生，立謂待生機熟；終不疲勞生",
    "T34n1723_007:0785c29": "於厭怠，慈悲深故。",
    "T34n1723_007:0785c30": "經「貴賤上下(至)而無懈倦」。贊曰：五不簡好",
    "T34n1723_007:0786a01": "醜。不擇種姓貧富貴賤，但觀善根即為說",
    "T34n1723_007:0786a02": "法，如殺兔等。",
    "T34n1723_007:0786a03": "經「一切眾生(至)住於諸地」。贊曰。下第三段有",
    "T34n1723_007:0786a04": "二十一頌，生聞獲益。分三：初九頌半法喻",
    "T34n1723_007:0786a05": "合說稟閏有殊，性異；次三頌半法喻合說稟",
    "T34n1723_007:0786a06": "閏滋茂，因異；後八頌法喻合說稟閏成實，",
    "T34n1723_007:0786a07": "果異。初文有二：初八頌法，後一頌半喻。初文",
    "T34n1723_007:0786a08": "復二：初一頌總標，後七頌別顯。此初也。「住諸",
    "T34n1723_007:0786a09": "地」者，謂三乘十地，謂乾慧地、種性地、八人",
    "T34n1723_007:0786a10": "地、具見地、薄地、離欲地、已辦地、獨覺地、菩",
    "T34n1723_007:0786a11": "薩地、如來地。既下別說三草，故此前說三",
    "T34n1723_007:0786a12": "乘共行十地。或凡夫地、有學地、無學地、菩",
    "T34n1723_007:0786a13": "薩地、如來地。或此所說三乘之地，即是無性、",
    "T34n1723_007:0786a14": "二乘種性、及大乘性，隨彼分位即名為地。",
    "T34n1723_007:0786a15": "經「或處人天(至)是上藥草」。贊曰：下七頌別",
    "T34n1723_007:0786a16": "顯。中分二：初四頌三草，後三頌二木。此初。",
    "T34n1723_007:0786a17": "有三：一頌小草，二頌中草，一頌大草。無種",
    "T34n1723_007:0786a18": "姓人與人天樂，名為小草。《善戒經》云「無種姓",
    "T34n1723_007:0786a19": "人但以人天善根而成熟之」。或七方便亦",
    "T34n1723_007:0786a20": "名小草，二乘名中草，菩薩名上草，亦即《勝",
    "T34n1723_007:0786a21": "鬘》所荷四生。無聞非法眾生即小藥草，中",
    "T34n1723_007:0786a22": "間二乘即中藥草，菩薩即是大藥草，即是《涅",
    "T34n1723_007:0786a23": "槃》三病人也。",
    "T34n1723_007:0786a24": "經「又諸佛子(至)名為大樹」。贊曰：此明二木。",
    "T34n1723_007:0786a25": "初一半小，後一半大。即於大草分為此",
    "T34n1723_007:0786a26": "二：地前為小木，伏疑決定，知作佛故；十地",
    "T34n1723_007:0786a27": "名大木，得二利故、證不退故。非行不退，",
    "T34n1723_007:0786a28": "義准二乘，未成無學亦名中草。三意生身",
    "T34n1723_007:0786a29": "據決定者，唯說無學，迴心已後受變易生，",
    "T34n1723_007:0786b01": "位決定故。不同有學，故此不論。未入聖",
    "T34n1723_007:0786b02": "位及無種姓可名小草，准此地前不名",
    "T34n1723_007:0786b03": "小木。若爾，何攝？故前解善。或七地前名為",
    "T34n1723_007:0786b04": "小木，八地已後名為大木。此言不退，行不",
    "T34n1723_007:0786b05": "退故。一切菩薩名大草者，《智度論》云：「譬如",
    "T34n1723_007:0786b06": "雷震，小鳥聞之悉皆驚怖，孔雀聞之即為",
    "T34n1723_007:0786b07": "舞踏」，故名大草。因釋二木分位不同，諸經",
    "T34n1723_007:0786b08": "論中說得菩提理不一准。《大般若》第七十",
    "T34n1723_007:0786b09": "四說五種菩提。《金剛般若》云：「實無小法",
    "T34n1723_007:0786b10": "得佛菩提。若有小法得菩提者，燃燈佛則",
    "T34n1723_007:0786b11": "不與我授記」。復有教言，初發心時便成正",
    "T34n1723_007:0786b12": "覺。此經下言「八生乃至一生當得菩提」。亦有",
    "T34n1723_007:0786b13": "說言，三大劫脩方登正覺。諸師於此眾義不",
    "T34n1723_007:0786b14": "同。《瑜伽論》說：「劫有二種，一日月歲數」，即此",
    "T34n1723_007:0786b15": "論說晝夜月時年。「二阿僧祇劫。諸能超者唯",
    "T34n1723_007:0786b16": "超前劫。無超後者」。故依此義，若據無為、",
    "T34n1723_007:0786b17": "真如、無相，實無小法可得菩提，《般若經》宗",
    "T34n1723_007:0786b18": "說無為故。初地菩提發心便證，此證發心，非",
    "T34n1723_007:0786b19": "如種性發心。與此經同，八生乃至一生當",
    "T34n1723_007:0786b20": "得。或此經中據證發心，論解證得初地菩",
    "T34n1723_007:0786b21": "提，故其初發心即登正覺者，種性發心菩提",
    "T34n1723_007:0786b22": "因故。三大劫脩得菩提者，無上菩提、果滿",
    "T34n1723_007:0786b23": "菩提，大劫脩故。亦不相違。佛果廣大非小因",
    "T34n1723_007:0786b24": "成，若更異思深乖正道。故《涅槃》言「說佛難",
    "T34n1723_007:0786b25": "成與速授記，說佛易成與遲授記」。",
    "T34n1723_007:0786b26": "經「佛平等說(至)所稟各異」。贊曰：此喻說稟",
    "T34n1723_007:0786b27": "閏有殊，性異。",
    "T34n1723_007:0786b28": "經「佛以此喻(至)漸增茂好」。贊曰：下三頌半法",
    "T34n1723_007:0786b29": "喻合說稟潤滋茂，因異。初一頌半喻所說少",
    "T34n1723_007:0786b30": "如海一滴，後二頌法喻合說滋茂因異。「滴」",
    "T34n1723_007:0786c01": "下歷反，《通俗文》「靈滴謂之凝」。《切韻》作「滴」。有",
    "T34n1723_007:0786c02": "作「渧」，丁計反，水下也，非此義。",
    "T34n1723_007:0786c03": "經「諸佛之法(至)普得具足」。贊曰：下有八頌，",
    "T34n1723_007:0786c04": "法喻合說稟閏成實，果異。有二：初六頌半",
    "T34n1723_007:0786c05": "法說，後一頌半喻說。初文有三：初一頌總頌",
    "T34n1723_007:0786c06": "能令得果滿足，亦是別頌令小草果滿；次",
    "T34n1723_007:0786c07": "二頌中草；後三頌半大草。此初也。「世間充足」",
    "T34n1723_007:0786c08": "謂人天滿。",
    "T34n1723_007:0786c09": "經「漸次脩行(至)各得增長」。贊曰：明中草也。",
    "T34n1723_007:0786c10": "因人天生漸得道果，二乘滿也。",
    "T34n1723_007:0786c11": "經「若諸菩薩(至)而得增長」。贊曰：明大草也，",
    "T34n1723_007:0786c12": "大草即二木。初一頌半小木，後二頌大木。",
    "T34n1723_007:0786c13": "經「如是迦葉(至)各得成實」。贊曰：此喻合前",
    "T34n1723_007:0786c14": "稟[門@壬]成實，果滿。",
    "T34n1723_007:0786c15": "經「迦葉當知(至)諸佛亦然」。贊曰：此第二段頌",
    "T34n1723_007:0786c16": "前結成。我同諸佛初權後實，汝等信受故極",
    "T34n1723_007:0786c17": "希有。",
    "T34n1723_007:0786c18": "經「今為汝等(至)悉當成佛」。贊曰。品第三段",
    "T34n1723_007:0786c19": "結成說實為授記之漸。聲聞所行成佛遠",
    "T34n1723_007:0786c20": "因，故是菩薩所行方便之道。論云「汝等所行",
    "T34n1723_007:0786c21": "是菩薩道者，謂發菩提心。退已還發者，前",
    "T34n1723_007:0786c22": "所修行善根不滅，同後得果。」故二乘脩是",
    "T34n1723_007:0786c23": "大乘之遠方便因，名菩薩道。",
    "T34n1723_007:0786c24": "授記品",
    "T34n1723_007:0786c25": "以三門分別：一來意，二差別，三釋名。來",
    "T34n1723_007:0786c26": "意有二：一鶖子上根，聞法說而悟解，佛即",
    "T34n1723_007:0786c27": "為記；四人中性，聞喻說而方解，故佛與記。",
    "T34n1723_007:0786c28": "二論云：「為三種無煩惱人染慢，說三平等。初",
    "T34n1723_007:0786c29": "說乘平等，故與授記。上來佛說乘體有",
    "T34n1723_007:0787a01": "異，便有無學執乘定異，為此記別，顯",
    "T34n1723_007:0787a02": "乘平等，故此品來。」如〈譬喻品〉已釋。差別",
    "T34n1723_007:0787a03": "者，可記法有三：一體性是有，二勝有",
    "T34n1723_007:0787a04": "當果，三勝人勝理、大因大果。體性有者",
    "T34n1723_007:0787a05": "可記，無者不可記，如十四不可記。理事本",
    "T34n1723_007:0787a06": "無，故不可記。問有體者可為之記。《華嚴",
    "T34n1723_007:0787a07": "經》說，有始無始是無記，佛不為答。有一",
    "T34n1723_007:0787a08": "比丘問十二因緣自作他作？無明自起是無",
    "T34n1723_007:0787a09": "始義，名為自作；更從他起是有始義，名為",
    "T34n1723_007:0787a10": "他作。佛種種訶，如人為毒箭所中，但應",
    "T34n1723_007:0787a11": "請醫拔之，不須問其箭之所以。故有體者",
    "T34n1723_007:0787a12": "可記，無者不可記。勝有當果者可記，無",
    "T34n1723_007:0787a13": "者不可記，如善不善法。《成唯識》云「記謂善",
    "T34n1723_007:0787a14": "惡」，有殊勝自體及當果可記故名為記，無",
    "T34n1723_007:0787a15": "記不然，故不可記。勝人勝理大因大果者",
    "T34n1723_007:0787a16": "可記，非者不可別記，即記別經記弟子生",
    "T34n1723_007:0787a17": "死者，勝人故；記深密義者，勝理故；記當成",
    "T34n1723_007:0787a18": "佛者，大因大果故。其劣人劣理小因小果者",
    "T34n1723_007:0787a19": "名不可記。今此乃是此第三中大因大果，故",
    "T34n1723_007:0787a20": "為之記，非前二全、後一少分。又此授記差別",
    "T34n1723_007:0787a21": "有多，或記一種，謂十二分教中授記經。或",
    "T34n1723_007:0787a22": "說二種，《涅槃經》說「若有聞說，隨順樂入，速",
    "T34n1723_007:0787a23": "得成佛；心生輕賤，授以遲記。若言佛道難",
    "T34n1723_007:0787a24": "得，久受勤苦然後乃成，為此人故授以速",
    "T34n1723_007:0787a25": "記。又善根熟者授以速記，善根未熟授以",
    "T34n1723_007:0787a26": "遲記。厭惡生死、欲早證菩提，智增上者，授",
    "T34n1723_007:0787a27": "以速記；樂處生死化度眾生，悲增上者，授",
    "T34n1723_007:0787a28": "以遲記。」又有二種：一總記，二別記。《智度論》",
    "T34n1723_007:0787a29": "有三：一自知他不知，為利自故不為利",
    "T34n1723_007:0787a30": "他；二他知自不知，為利他故；三自他俱知，",
    "T34n1723_007:0787b01": "行二利故。又有四種，如前已說。或說五",
    "T34n1723_007:0787b02": "種，即此經中如來自記。或說六種，並如",
    "T34n1723_007:0787b03": "前〈譬喻品〉初說。釋名者，「授」音承秀反，為",
    "T34n1723_007:0787b04": "也、與也、付也。「記」者，決也、別也、驗也、識也。",
    "T34n1723_007:0787b05": "為決了當果，為分別其當來果相，與驗",
    "T34n1723_007:0787b06": "其因、記識當果，故名授記。此品明彼事，故",
    "T34n1723_007:0787b07": "名授記品。",
    "T34n1723_007:0787b08": "經「爾時世尊(至)無量大法」。贊曰：此品之中",
    "T34n1723_007:0787b09": "大文分二：初為四人現前記別，後品末有",
    "T34n1723_007:0787b10": "二頌半標當授記，為第三周說法之由。初復",
    "T34n1723_007:0787b11": "有二：初為大迦葉記，後為三大聲聞授記。",
    "T34n1723_007:0787b12": "初文又二：初長行，後偈頌。前長行有二：初",
    "T34n1723_007:0787b13": "因記，後果記。此初也。外遇良緣、內修妙行。",
    "T34n1723_007:0787b14": "「覲」見也。如文可知。然觀上下授記之人，應",
    "T34n1723_007:0787b15": "為四句：一在小無勝劣，在大即有之。如五",
    "T34n1723_007:0787b16": "百弟子同是無學，故小無勝劣；前後成佛",
    "T34n1723_007:0787b17": "轉次授記，故大有勝劣。二在小有勝劣、在",
    "T34n1723_007:0787b18": "大無勝劣，如學、無學人。在小，學與無學勝",
    "T34n1723_007:0787b19": "劣有殊；同時成佛故，在大無勝劣。三小劣",
    "T34n1723_007:0787b20": "而大勝，如阿難在學地得預流果，在羅睺",
    "T34n1723_007:0787b21": "前成佛。四小勝而大劣，如羅睺是無學，在",
    "T34n1723_007:0787b22": "阿難後成佛。今此四人不依根性，論位次",
    "T34n1723_007:0787b23": "者在小無勝劣，同無學故在大有勝劣。迦",
    "T34n1723_007:0787b24": "葉覲三百萬億佛，須菩提覲三百萬億那",
    "T34n1723_007:0787b25": "由他佛，迦旃延初覲八千億佛、後二萬億",
    "T34n1723_007:0787b26": "佛，大目揵連初覲八千諸佛、後值二百萬",
    "T34n1723_007:0787b27": "億佛。供養諸佛多小不同，故知作佛亦",
    "T34n1723_007:0787b28": "有前後。《涅槃經》說：「第四依菩薩供養八恒",
    "T34n1723_007:0787b29": "河沙佛」，今說小者，退心之人非樂廣行，且",
    "T34n1723_007:0787b30": "就一地位遇佛多少而與授記，非但爾",
    "T34n1723_007:0787c01": "所。亦不相違。今以此准《涅槃經》說「須陀洹",
    "T34n1723_007:0787c02": "人八萬劫到，乃至阿羅漢二萬劫到」者，以根",
    "T34n1723_007:0787c03": "性齊、修行遲速相似者說，不約根異行殊",
    "T34n1723_007:0787c04": "者說。今以根、行、利鈍、遲速故成四句，不爾",
    "T34n1723_007:0787c05": "義旨極為相違。",
    "T34n1723_007:0787c06": "經「於最後身(至)佛世尊」。贊曰：果記有七。此",
    "T34n1723_007:0787c07": "記自體。覩豪光而生明慧，聽法義而瑩",
    "T34n1723_007:0787c08": "金光，況久修因金光自飾，故名光明。",
    "T34n1723_007:0787c09": "經「國名光德(至)二十小劫」。贊曰：此有三。一",
    "T34n1723_007:0787c10": "國名，以光為德故；二劫名，眾行莊嚴故；三",
    "T34n1723_007:0787c11": "壽量。",
    "T34n1723_007:0787c12": "經「國界嚴飾(至)周遍清淨」。贊曰：此中有六。",
    "T34n1723_007:0787c13": "一土相，有七：一雜嚴，二無惡，三平正，四寶",
    "T34n1723_007:0787c14": "地，五樹，六繩，七華。准前鶖子，知因識果。",
    "T34n1723_007:0787c15": "「礫」沙也、小石也。「坑」虛也、塹也。或作「硎」，坎陷",
    "T34n1723_007:0787c16": "也、小壘也。「堆」聚土也。「阜」陵也。《玉篇》「高平曰",
    "T34n1723_007:0787c17": "陵，大陵曰阜。土也、肥也、厚也、長也。」",
    "T34n1723_007:0787c18": "經「其國菩薩(至)皆護佛法」。贊曰：此中有二。",
    "T34n1723_007:0787c19": "一眷屬，二無魔。迦葉性、行調順，頭陀學戒，",
    "T34n1723_007:0787c20": "不慢於人、不壞善事，故雖有魔，皆護佛",
    "T34n1723_007:0787c21": "法。",
    "T34n1723_007:0787c22": "經「爾時世尊(至)當得作佛」。贊曰：下十二頌半。",
    "T34n1723_007:0787c23": "分三：一頌半標告，十頌半頌記，半頌結",
    "T34n1723_007:0787c24": "之。此初也。",
    "T34n1723_007:0787c25": "經「而於來世(至)無上之慧」。贊曰：下頌記。十",
    "T34n1723_007:0787c26": "頌半中分二：初二頌半頌因記，後八頌頌",
    "T34n1723_007:0787c27": "果記。此初也。",
    "T34n1723_007:0787c28": "經「於最後身(至)無有丘坑」。贊曰：下果記。中",
    "T34n1723_007:0787c29": "有四：初半頌自體，三頌土相，三頌眷屬，一",
    "T34n1723_007:0787c30": "頌半壽量。此初二也。土相有八：一無惡，二",
    "T34n1723_007:0788a01": "地，三樹，四繩，五香，六華，七莊嚴，八平正。其",
    "T34n1723_007:0788a02": "香一種，長行所無。戒香因具，故果多香。萬行",
    "T34n1723_007:0788a03": "滿脩、莊嚴亦足，然與長行前後不同。",
    "T34n1723_007:0788a04": "經「諸菩薩眾(至)不能數知」。贊曰：此眷屬也。",
    "T34n1723_007:0788a05": "一頌半菩薩，一頌半聲聞。",
    "T34n1723_007:0788a06": "經「其佛當壽(至)其事如是」。贊曰：初一頌半",
    "T34n1723_007:0788a07": "壽量，後半頌結之。",
    "T34n1723_007:0788a08": "經「爾時(至)目不暫捨」。贊曰：下第二段三人授",
    "T34n1723_007:0788a09": "記中初請、後授。請中初長行請儀軌，後頌",
    "T34n1723_007:0788a10": "正請。此初也。「悚」者怖也、懼也。「慄」者戰也、謹",
    "T34n1723_007:0788a11": "也、敬也、戚也。心求記果不敢專輒，既怯",
    "T34n1723_007:0788a12": "威嚴所以戰懼。",
    "T34n1723_007:0788a13": "經「即共同聲(至)除熱得清涼」。贊曰：下七頌",
    "T34n1723_007:0788a14": "分三：初二頌讚請，次四頌喻請，後一頌結",
    "T34n1723_007:0788a15": "請。此初也。初一頌讚，後一頌請。",
    "T34n1723_007:0788a16": "經「如從飢國來(至)然後乃敢食」。贊曰：下喻",
    "T34n1723_007:0788a17": "請。分二：初一頌半喻，後二頌半請。此初也。",
    "T34n1723_007:0788a18": "小乘匱乏大乘之法，名為飢國。佛之一乘，",
    "T34n1723_007:0788a19": "名為王膳。今者得聞，名為忽遇。疑己無",
    "T34n1723_007:0788a20": "分不敢脩行，名未敢食。佛與授記，名得",
    "T34n1723_007:0788a21": "王教。因授記後領納大乘，修行大行欣",
    "T34n1723_007:0788a22": "當作佛，名方敢食。",
    "T34n1723_007:0788a23": "經「我等亦如是(至)爾乃快安樂」。贊曰：此請",
    "T34n1723_007:0788a24": "也。聞佛音聲說一乘理，總言我作佛，如",
    "T34n1723_007:0788a25": "見王食。未蒙別記，受領脩行欣當佛果，",
    "T34n1723_007:0788a26": "名未敢食。蒙別授記，如蒙王教。即望脩行",
    "T34n1723_007:0788a27": "欣當作佛，名之為食。",
    "T34n1723_007:0788a28": "經「大雄猛世尊(至)如飢須教食」。贊曰：此結",
    "T34n1723_007:0788a29": "請也。",
    "T34n1723_007:0788a30": "經「爾時世尊(至)具菩薩道」。贊曰：下別記三",
    "T34n1723_007:0788b01": "人。初文有二：長行及偈。長行有二：初因、",
    "T34n1723_007:0788b02": "後果。此因記也。",
    "T34n1723_007:0788b03": "經「於最後身(至)世尊」。贊曰：下果記。有九，此",
    "T34n1723_007:0788b04": "自體記。解法體相空但有假名，故名名相。",
    "T34n1723_007:0788b05": "或名與相二義俱空，故名名相。名即名假，",
    "T34n1723_007:0788b06": "相即受、法二種相假。",
    "T34n1723_007:0788b07": "經「劫名有寶(至)周遍清淨」。贊曰：此中有三：",
    "T34n1723_007:0788b08": "一劫，空理為寶故；二國；三土相。土相有五：",
    "T34n1723_007:0788b09": "一土平，二地，三樹，四無惡，五華淨。「丘坑」者",
    "T34n1723_007:0788b10": "《玉篇》「地高曰丘，大塚曰丘」。",
    "T34n1723_007:0788b11": "經「其土人民(至)那由他」。贊曰：此中有二：一",
    "T34n1723_007:0788b12": "人居其處，由內達理、外感珍寶；二眷屬。",
    "T34n1723_007:0788b13": "經「佛壽(至)及聲聞眾」。贊曰：此有三：一壽量；",
    "T34n1723_007:0788b14": "二佛，住空，以解空故；三利益。",
    "T34n1723_007:0788b15": "經「爾時世尊(至)聽我所說」。贊曰：下十二頌。",
    "T34n1723_007:0788b16": "分二：初一頌標告，後十一頌正告。此初也。",
    "T34n1723_007:0788b17": "經「我大弟子(至)猶如寶山」。贊曰：下正告。分",
    "T34n1723_007:0788b18": "六：初三頌果、因合記，一頌半土相，三頌",
    "T34n1723_007:0788b19": "眷屬，一頌佛化，一頌聽眾，一頌半壽量。此",
    "T34n1723_007:0788b20": "初也。有三：一頌名，一頌因，一頌形。",
    "T34n1723_007:0788b21": "經「其佛國土(至)度無量眾」。贊曰：此土相也。",
    "T34n1723_007:0788b22": "經「其佛法中(至)有大威德」。贊曰：下三頌眷",
    "T34n1723_007:0788b23": "屬。分二：一頌半菩薩，一頌半聲聞。",
    "T34n1723_007:0788b24": "經「其佛說法(至)聽受佛語」。贊曰：初一頌佛",
    "T34n1723_007:0788b25": "化，後一頌聽眾。",
    "T34n1723_007:0788b26": "經「其佛當壽(至)二十小劫」。贊曰：壽量也。",
    "T34n1723_007:0788b27": "經「爾時世尊(至)恭敬尊重」。贊曰：下迦旃延",
    "T34n1723_007:0788b28": "記。長行分二，准前初因記中有二：初明",
    "T34n1723_007:0788b29": "初時，後明後時。初時有二：初佛在，後滅後。",
    "T34n1723_007:0788b30": "此初也。",
    "T34n1723_007:0788c01": "經「諸佛滅後(至)供養塔廟」。贊曰：滅後有二：",
    "T34n1723_007:0788c02": "「合成」已前造塔眾華，已後供養。「玫瑰」者火",
    "T34n1723_007:0788c03": "齊珠也。「抹香」者，若手[撤-育+言]摩作「抹」，細壤土",
    "T34n1723_007:0788c04": "作「抹」。塗飾作「瀎」。今既別有塗香，故應作",
    "T34n1723_007:0788c05": "「&#;」。《玉篇》「粖者，亡達、亡結二反，粥糜也」。碎",
    "T34n1723_007:0788c06": "香如糜，故作「粖」。碎香如細壞土，應作「&#;」。",
    "T34n1723_007:0788c07": "經「過是已後(至)具菩薩道」。贊曰：此明後時",
    "T34n1723_007:0788c08": "供養於佛。值良緣已，方具菩薩所行之道",
    "T34n1723_007:0788c09": "內自修行。",
    "T34n1723_007:0788c10": "經「當得作佛(至)佛世尊」。贊曰：果記。有六，此",
    "T34n1723_007:0788c11": "自體也。迦延過去曾掃僧地，身常金色容儀",
    "T34n1723_007:0788c12": "閑雅，今復目覩毫光、耳聽法光，故名閻浮",
    "T34n1723_007:0788c13": "金光。廣如《樞要》度鉢代多王事。瞻部那",
    "T34n1723_007:0788c14": "提是樹名，在此洲無，熱池岸側。有經在此洲",
    "T34n1723_007:0788c15": "北岸，近樹下有紫金光映弊日月。",
    "T34n1723_007:0788c16": "經「其土平正(至)見者歡喜」。贊曰：此唯一土",
    "T34n1723_007:0788c17": "相。有五：一平正，二地，三樹，四繩，五華。迦延",
    "T34n1723_007:0788c18": "端正見者歡喜，由掃地因故。外土相，見者",
    "T34n1723_007:0788c19": "歡喜。",
    "T34n1723_007:0788c20": "經「無四惡道(至)二十小劫」。贊曰：此中有四：",
    "T34n1723_007:0788c21": "一無惡趣，二多人天，三眷屬，四壽量。",
    "T34n1723_007:0788c22": "經「爾時世尊(至)真實無異」。贊曰：下七頌為",
    "T34n1723_007:0788c23": "二：一頌標告，六頌正告。此初也。",
    "T34n1723_007:0788c24": "經「是迦旃延(至)供養舍利」。贊曰：下記有二：",
    "T34n1723_007:0788c25": "初二頌因記，後四頌果記。此初也。",
    "T34n1723_007:0788c26": "經「其最後身(至)之所供養」。贊曰：四頌果記。",
    "T34n1723_007:0788c27": "為四，此中有二：初一頌土相，後一頌福田。",
    "T34n1723_007:0788c28": "經「佛之光明(至)莊嚴其國」。贊曰：此中有二：",
    "T34n1723_007:0788c29": "初一頌自體，後一頌眷屬也。",
    "T34n1723_007:0789a01": "經「爾時世尊(至)恭敬尊重」。贊曰：第三目連記",
    "T34n1723_007:0789a02": "中文段同前。因記有二：初初時，後後時。初",
    "T34n1723_007:0789a03": "時有二：初現在，後滅後。此現在也。",
    "T34n1723_007:0789a04": "經「諸佛滅後(至)以用供養」。贊曰：此滅後。有",
    "T34n1723_007:0789a05": "二：初造塔，後供養。",
    "T34n1723_007:0789a06": "經「過是已後(至)亦復如是」。贊曰：此後時因。",
    "T34n1723_007:0789a07": "經「當得作佛(至)世尊」。贊曰：下果記。有七，此",
    "T34n1723_007:0789a08": "自體。「多摩羅跋旃檀香」者，多是性義，阿摩羅",
    "T34n1723_007:0789a09": "者無垢義，聲勢合故遂略去阿字，跋馳羅是",
    "T34n1723_007:0789a10": "賢義，略但云跋，旃檀香是唐音，即是性無",
    "T34n1723_007:0789a11": "垢賢旃檀香佛。由大目連煩惱輕微名性無",
    "T34n1723_007:0789a12": "垢，仁德如香可熏名賢旃檀香佛。",
    "T34n1723_007:0789a13": "經「劫名喜滿(至)見者歡喜」。贊曰：此中有三：",
    "T34n1723_007:0789a14": "一劫名，二國名，三土相。土相有四：一平正，",
    "T34n1723_007:0789a15": "二地，三樹，四珠華。",
    "T34n1723_007:0789a16": "經「多諸天人(至)四十小劫」。贊曰：此中有三：",
    "T34n1723_007:0789a17": "一多善趣，二眷屬，三壽量。",
    "T34n1723_007:0789a18": "經「爾時世尊(至)奉持佛法」。贊曰：下頌記。有",
    "T34n1723_007:0789a19": "十頌，分二：初五頌因記，後五頌果記。因記",
    "T34n1723_007:0789a20": "有二：初三頌佛在，後二頌滅後。此初也。初",
    "T34n1723_007:0789a21": "一半遇良緣，後一半修妙行。",
    "T34n1723_007:0789a22": "經「諸佛滅後(至)菩薩道已」。贊曰：此滅後行。",
    "T34n1723_007:0789a23": "長表金剎以金為剎，梵云掣多羅。彼土更",
    "T34n1723_007:0789a24": "無別幡竿，即於塔覆鉢柱頭懸幡。今云「剎」",
    "T34n1723_007:0789a25": "者聲訛也。有所表故，名為長表。",
    "T34n1723_007:0789a26": "經「於意樂國(至)演說佛道」。贊曰：下五頌果記。",
    "T34n1723_007:0789a27": "有六，此中有四：一國名，二自體，三佛壽，",
    "T34n1723_007:0789a28": "四善趣。",
    "T34n1723_007:0789a29": "經「聲聞無量(至)像法亦爾」。贊曰：此有二：一",
    "T34n1723_007:0789a30": "眷屬，二法住量。",
    "T34n1723_007:0789b01": "經「我諸弟子(至)咸得成佛」。贊曰：下品第二段",
    "T34n1723_007:0789b02": "標當授記，為第三周說法之由。中有二：初",
    "T34n1723_007:0789b03": "一頌半標當記，後一頌許當說。此初也。",
    "T34n1723_007:0789b04": "經「我及汝等(至)汝等善聽」。贊曰：此許說也。",
    "T34n1723_007:0789b05": "警告其心，令聽法故。◎",
    "T34n1723_007:0789b06": "妙法蓮華經玄贊卷第七(本)",
    "T34n1723_007:0789b07": "保安三年十二月八日移點已了，以興福寺",
    "T34n1723_007:0789b08": "圓和房之本，法隆寺僧覺印。",
    "T34n1723_007:0789b09": "為令法久住、往生極樂為之。　本ト者皆點",
    "T34n1723_007:0789b10": "本也，本(ニモ)入(リ)者□付也，異樣也。",
    "T34n1723_007:0789b12": "妙法蓮華經玄贊卷第七(末)",
    "T34n1723_007:0789b14": "沙門基撰",
    "T34n1723_007:0789b15": "化城喻品",
    "T34n1723_007:0789b16": "◎三門分別：一來意，二釋名，三解妨。來",
    "T34n1723_007:0789b17": "意有四：一者上中根類聞法得記，下根之",
    "T34n1723_007:0789b18": "徒猶未明解，故陳過去已結大乘之緣，并",
    "T34n1723_007:0789b19": "說現在小果化城之喻。陳往因令其證實，",
    "T34n1723_007:0789b20": "述今果令其捨權，遣生覺解方可為記，",
    "T34n1723_007:0789b21": "故此品來。二者論解為對治七種具足煩惱",
    "T34n1723_007:0789b22": "性眾生，有七種增上慢中第四有定人，實",
    "T34n1723_007:0789b23": "無而有增上慢，以有世間三昧三摩跋提，實",
    "T34n1723_007:0789b24": "無涅槃而生涅槃想，對治此故說化城喻。",
    "T34n1723_007:0789b25": "又云第四人者，方便令入涅槃城故。涅槃城",
    "T34n1723_007:0789b26": "者，諸禪三昧城。過彼城已，令入大涅槃城。",
    "T34n1723_007:0789b27": "故有定人者，彼已得定諸有學凡夫人，今",
    "T34n1723_007:0789b28": "說往事令憶念故。此所起慢，或欲界分別、",
    "T34n1723_007:0789b29": "或上界煩惱。三昧城者，謂有學凡夫專心所",
    "T34n1723_007:0789c01": "求，在無學身盡無生智後，世間禪定所變",
    "T34n1723_007:0789c02": "解脫離能變無，總名三昧。此定有漏，名為",
    "T34n1723_007:0789c03": "世間。此中意說，佛說三事名大般涅槃，三",
    "T34n1723_007:0789c04": "乘同得擇滅解脫，即是無學解脫道中所證",
    "T34n1723_007:0789c05": "生空理。由此後時惑苦不生，名為解脫。佛",
    "T34n1723_007:0789c06": "說此解脫名為化城。生空智證名為暫入，",
    "T34n1723_007:0789c07": "以息眾苦故言方便入涅槃城，後引至",
    "T34n1723_007:0789c08": "寶所方至大涅槃城。二乘之人加行智求變",
    "T34n1723_007:0789c09": "作此相，至於無學解脫道中正證解脫，都",
    "T34n1723_007:0789c10": "無分別種種之想。出解脫道後，世間定心",
    "T34n1723_007:0789c11": "重緣所得，以心麁故不知真智所證之",
    "T34n1723_007:0789c12": "法，但見加行所求涅槃解脫相狀便謂涅",
    "T34n1723_007:0789c13": "槃，謂有實滅。豈非彼解是世間定，故言以",
    "T34n1723_007:0789c14": "有世間三昧，實無涅槃而生涅槃想。凡",
    "T34n1723_007:0789c15": "夫有學聞此假解，不識知故，謂有實涅槃，",
    "T34n1723_007:0789c16": "起堅執心作意欣趣。故今破之，說彼所證",
    "T34n1723_007:0789c17": "猶如化城，尚為不實、不應趣求，況在無",
    "T34n1723_007:0789c18": "學假所變耶。如二乘人所起四倒正智證",
    "T34n1723_007:0789c19": "生空猶未起執，後時觀前正智行相不親",
    "T34n1723_007:0789c20": "得故，乃見加行所求行相，便謂為真遂起",
    "T34n1723_007:0789c21": "四倒。此亦如是，非無漏心及世間定皆是",
    "T34n1723_007:0789c22": "法執，出彼心後方起執故。此護法義。",
    "T34n1723_007:0789c23": "若安慧師，即無學位解脫道等諸無漏心、",
    "T34n1723_007:0789c24": "世間定心，皆有法執，所證擇滅名為化城。",
    "T34n1723_007:0789c25": "餘人求之，理增上慢。論說具足煩惱性眾",
    "T34n1723_007:0789c26": "生所起，故非無學。又有釋言，此是世間凡",
    "T34n1723_007:0789c27": "夫所執所得世間三摩䟦提；六行所得假非",
    "T34n1723_007:0789c28": "擇滅謂真涅槃。佛說二乘無學所得擇滅",
    "T34n1723_007:0789c29": "涅槃方便令入，猶如化城，中路息苦、擬",
    "T34n1723_007:0789c30": "向寶所，尚非真滅，況汝凡夫所得世間",
    "T34n1723_007:0790a01": "假解三昧，執實滅耶？有學之人不起此執，",
    "T34n1723_007:0790a02": "凡夫有故。下言導師知無疲倦即滅化城，",
    "T34n1723_007:0790a03": "云向者大城是我化作，說化滅化破執二",
    "T34n1723_007:0790a04": "乘涅槃實城，為滅凡夫所執城故。此中應",
    "T34n1723_007:0790a05": "如護法等解。三者十無上中第二示現行",
    "T34n1723_007:0790a06": "無上，故說大通智勝如來本事。大乘菩提難",
    "T34n1723_007:0790a07": "得、行亦難成，非如二乘菩提疾得、行亦易",
    "T34n1723_007:0790a08": "修，故說大通智勝佛十劫坐道場方得菩",
    "T34n1723_007:0790a09": "提事。此為文殘，說古事故。或說大通佛",
    "T34n1723_007:0790a10": "事者，說佛自身彼時修行為十六王子，今",
    "T34n1723_007:0790a11": "始得菩提。又諸聲聞彼時發心，今時方熟。",
    "T34n1723_007:0790a12": "故大因行非卒修成，名行無上，不說大通",
    "T34n1723_007:0790a13": "佛之行也。即將說今，要先說古，雖以今",
    "T34n1723_007:0790a14": "果為品號，其因亦在其中明，故此品來。四",
    "T34n1723_007:0790a15": "者十無上中第三示現增長力無上，故說商",
    "T34n1723_007:0790a16": "主喻。前說化城知非真滅，未說商主能",
    "T34n1723_007:0790a17": "長商人能引至於佛果寶所，今此說之，故",
    "T34n1723_007:0790a18": "此品來。此乃義殘，非文殘也。釋名者，禦",
    "T34n1723_007:0790a19": "寇安神之所曰城，本無而有曰化。禦寇者",
    "T34n1723_007:0790a20": "息生死之疲，安神者證恬寂之樂，故喻於",
    "T34n1723_007:0790a21": "城。佛假權施，名之為化，城即是化，名曰化",
    "T34n1723_007:0790a22": "城。今是喻、法，此品廣明，名化城喻品。解妨",
    "T34n1723_007:0790a23": "難者。問：此品所明乃有二義：一大通往事，",
    "T34n1723_007:0790a24": "即行無上；二說化城今事，即增長力無上。何",
    "T34n1723_007:0790a25": "故唯以化城為名，不以佛事為目？答：正",
    "T34n1723_007:0790a26": "教之說本除生病，生有本無而有增上慢，",
    "T34n1723_007:0790a27": "執非擇滅為真，今說擇滅為化除之，令",
    "T34n1723_007:0790a28": "捨漸進寶所，故以化城為品、不以佛事",
    "T34n1723_007:0790a29": "為品。《正法華》名「往古品」，謂顯過去佛曾教",
    "T34n1723_007:0790a30": "化發大乘種，令其憶念為今熟因，望其",
    "T34n1723_007:0790b01": "意解引入大乘非正破病，故今此經不以",
    "T34n1723_007:0790b02": "往古為品號。又化城果今現得，大通事在",
    "T34n1723_007:0790b03": "往因，以顯果為品名，不以隱因為品稱，",
    "T34n1723_007:0790b04": "亦無失也。",
    "T34n1723_007:0790b05": "經「佛告諸比丘(至)阿僧祇劫」。贊曰：下第三周",
    "T34n1723_007:0790b06": "為下根說。准前二周亦為四段：此品佛",
    "T34n1723_007:0790b07": "以喻正化，第二後品之初滿慈領悟，第三",
    "T34n1723_007:0790b08": "後品之中次領悟後云「爾時佛告諸比丘汝",
    "T34n1723_007:0790b09": "等見是」下佛重述成，第四「諸比丘富樓那亦",
    "T34n1723_007:0790b10": "於七佛」下為之授記。初文有二：初說宿因",
    "T34n1723_007:0790b11": "令念退大以就小，後「諸比丘若如來自知",
    "T34n1723_007:0790b12": "涅槃時到眾又清淨」下，顯今果令知捨",
    "T34n1723_007:0790b13": "權以取實。初是說古因緣，令自了達往修",
    "T34n1723_007:0790b14": "大因退住小果，論名行無上說大通如來",
    "T34n1723_007:0790b15": "本事。後是述今得果，論名為破有定人實",
    "T34n1723_007:0790b16": "無而有增上慢，又為示現增長力無上故",
    "T34n1723_007:0790b17": "說商主喻。說初發大心，令今取大果；次",
    "T34n1723_007:0790b18": "說後果為化，令今捨小果。由此分二，初文",
    "T34n1723_007:0790b19": "有二：初說過去因緣結會佛自身事，後「諸",
    "T34n1723_007:0790b20": "比丘我等為沙彌時各各教化」下，明過去",
    "T34n1723_007:0790b21": "結緣會弟子事。此意總明過去曾化，已結",
    "T34n1723_007:0790b22": "大乘之緣，令生信解。故為此解。初文復二：",
    "T34n1723_007:0790b23": "初一長行、一偈頌明大通佛去今久近，後「佛",
    "T34n1723_007:0790b24": "告諸比丘大通智勝佛壽」下正明彼事。初",
    "T34n1723_007:0790b25": "長行有二：初明彼佛久近，後顯已能見。初",
    "T34n1723_007:0790b26": "中復二：初總告，後問答。初中有四：一時，二",
    "T34n1723_007:0790b27": "名，三國，四劫。此初也。",
    "T34n1723_007:0790b28": "經「爾時有佛(至)劫名大相」。贊曰：此告後三。",
    "T34n1723_007:0790b29": "經「諸比丘(至)盡地種墨」。贊曰：下問答。有三：",
    "T34n1723_007:0790b30": "一問，二答，三明久近。問中有二：初挍量，後",
    "T34n1723_007:0790c01": "問。此初也。「種」音之隴反，「磨」音莫箇反，「若」莫波",
    "T34n1723_007:0790c02": "反。應作「摩」，「摩」研也，鬼作「魔」，尼作「&#;」，病作",
    "T34n1723_007:0790c03": "「[膺-倠+(林/(ㄇ@人))]」，都無「磨」作摩音。",
    "T34n1723_007:0790c04": "經「於汝等意(至)不也世尊」。贊曰：此問及答。",
    "T34n1723_007:0790c05": "經「諸比丘(至)阿僧祇劫」。贊曰：此明久近。下",
    "T34n1723_007:0790c06": "前塵盡，取此著塵、不著塵界總以為墨，",
    "T34n1723_007:0790c07": "一塵一劫，彼佛滅度更多於彼。其「抹」者以手",
    "T34n1723_007:0790c08": "摩也。",
    "T34n1723_007:0790c09": "經「我以如來(至)猶如今日」。贊曰：此顯已能",
    "T34n1723_007:0790c10": "見宿命智知、慧眼見故。問：釋迦修行不越",
    "T34n1723_007:0790c11": "三祇，何故塵劫極多，彼時猶稱王子？答：意",
    "T34n1723_007:0790c12": "趣有四：一平等意趣，謂佛說言我於爾時曾",
    "T34n1723_007:0790c13": "名勝觀，法身平等故。二別時意趣，謂願生",
    "T34n1723_007:0790c14": "極樂皆得往生，暫聞無垢月光佛名定於",
    "T34n1723_007:0790c15": "菩提得不退轉。三別義意趣，謂說諸法皆",
    "T34n1723_007:0790c16": "無自性無生滅等，本來涅槃。四眾生意樂",
    "T34n1723_007:0790c17": "意趣，謂於一善根或讚或毀，令增進故。今",
    "T34n1723_007:0790c18": "此依於平等意趣說餘佛事，即是我身",
    "T34n1723_007:0790c19": "身平等故。若不爾者，云何乃言爾許劫數？",
    "T34n1723_007:0790c20": "又善心相續劫滿三祇，諸心通論，何妨爾劫",
    "T34n1723_007:0790c21": "在彼佛時猶稱王子？又依晝夜月時年，何",
    "T34n1723_007:0790c22": "妨許時釋迦自身三僧祇劫內？",
    "T34n1723_007:0790c23": "經「爾時世尊(至)名大通智勝」。贊曰：七頌，分二：",
    "T34n1723_007:0790c24": "初五頌頌久時，後二頌頌能見。初復分二：",
    "T34n1723_007:0790c25": "初一頌告佛名，後四頌告劫數。此初也。",
    "T34n1723_007:0790c26": "經「如人以力磨(至)如是無量劫」。贊曰：此告",
    "T34n1723_007:0790c27": "劫數。",
    "T34n1723_007:0790c28": "經「如來無礙智(至)通達無量劫」。贊曰：此頌能",
    "T34n1723_007:0790c29": "見也。",
    "T34n1723_007:0790c30": "經「佛告諸比丘(至)那由他劫」。贊曰：下第二",
    "T34n1723_007:0791a01": "段正明彼事。以下諸長行方頌有文，初會",
    "T34n1723_007:0791a02": "自身事。文有四：第一佛壽成道；第二「其佛",
    "T34n1723_007:0791a03": "未出家時有十六子」下轉正法輪；第三「爾時",
    "T34n1723_007:0791a04": "十六王子皆以童子出家」下子繼傳燈；第四",
    "T34n1723_007:0791a05": "「諸比丘我今語汝，彼佛弟子十六沙彌」下",
    "T34n1723_007:0791a06": "會成今佛。初文有三：一明佛壽，二法難",
    "T34n1723_007:0791a07": "得，三說得道。此初也。",
    "T34n1723_007:0791a08": "經「其佛本坐道場(至)猶不在前」。贊曰：下明",
    "T34n1723_007:0791a09": "法難得。有四：一不現前，二諸天敷坐，三",
    "T34n1723_007:0791a10": "散華，四作樂長時。此初也。報身成道理實為",
    "T34n1723_007:0791a11": "難，化身成道何妨化現，今他報身示相起",
    "T34n1723_007:0791a12": "也。論云欲顯菩提難得故。依《華嚴經》有十",
    "T34n1723_007:0791a13": "事故坐於道場，始從震動一切佛剎，乃至",
    "T34n1723_007:0791a14": "自善根力悉能受持一切眾生故坐道場。",
    "T34n1723_007:0791a15": "破諸魔軍亦有十義，始從五濁惡世眾生",
    "T34n1723_007:0791a16": "互相征伐欲顯菩薩功德力故，乃至順五",
    "T34n1723_007:0791a17": "濁世諸眾生故示現降魔。不爾，魔怨有何",
    "T34n1723_007:0791a18": "勝力與大菩薩、如來競力？又釋迦佛破",
    "T34n1723_007:0791a19": "魔軍，諸部不同，有說成道後方破魔軍，",
    "T34n1723_007:0791a20": "依《涅槃經》亦作此說；有說破魔後方成道。",
    "T34n1723_007:0791a21": "經文現有此二說，故此佛破魔後方成道。此",
    "T34n1723_007:0791a22": "事不定，隨示現故。又彌勒佛於出家日即",
    "T34n1723_007:0791a23": "得成道，釋迦苦行先經六年，今此成道十",
    "T34n1723_007:0791a24": "劫空坐，皆是示相不同，不可一其所以。",
    "T34n1723_007:0791a25": "經「爾時忉利(至)三藐三菩提」。贊曰：二敷",
    "T34n1723_007:0791a26": "坐。《勝天王般若》說「諸天各獻一座，佛為受",
    "T34n1723_007:0791a27": "之，坐取菩提。以神力故合為一座，令彼諸",
    "T34n1723_007:0791a28": "天各唯見佛納己之座以取菩提，發心歡",
    "T34n1723_007:0791a29": "喜，不見納受餘座而坐。」故此亦言諸天",
    "T34n1723_007:0791a30": "作座，非共造一。",
    "T34n1723_007:0791b01": "經「適坐此座時(至)常雨此華」。贊曰：三散華。",
    "T34n1723_007:0791b02": "華積如須彌，明知他受用身也。",
    "T34n1723_007:0791b03": "經「四王諸天(至)亦復如是」。贊曰：四作樂。「伎」",
    "T34n1723_007:0791b04": "音渠倚反，藝也，女樂作妓。有作「伎」，立也。經",
    "T34n1723_007:0791b05": "文乘便，故說乃至終恒樂供養。",
    "T34n1723_007:0791b06": "經「諸比丘(至)三菩提」。贊曰：第三說得道。",
    "T34n1723_007:0791b07": "經「其佛未出家時(至)名曰智積」。贊曰：下第",
    "T34n1723_007:0791b08": "二大段轉正法輪。有二：初供養請轉，後",
    "T34n1723_007:0791b09": "「爾時大通智勝如來受十方諸梵天請已」",
    "T34n1723_007:0791b10": "下許可為轉。初文有二：初明十六子供養",
    "T34n1723_007:0791b11": "請轉；後明梵天王供養請轉，親族現前故、",
    "T34n1723_007:0791b12": "非親族不現前故。初文又二：初詣佛供養，",
    "T34n1723_007:0791b13": "後請轉法輪。初文復二：初明詣佛，後明禮",
    "T34n1723_007:0791b14": "讚。詣佛有五：一明佛子，二明往詣，三",
    "T34n1723_007:0791b15": "母送，四祖送，五詣意。此初也。他受用身有",
    "T34n1723_007:0791b16": "父母等，《鼓音王經》說「阿彌陀佛父名月上，母",
    "T34n1723_007:0791b17": "名殊勝妙顏」，有子有魔等。化七地已前有",
    "T34n1723_007:0791b18": "分段死，故有父母等；化八地已上有變",
    "T34n1723_007:0791b19": "易生，理無此事，不死生故、他受用身得",
    "T34n1723_007:0791b20": "與金輪俱出故。此佛祖轉輪聖王。",
    "T34n1723_007:0791b21": "經「諸子各有(至)往詣佛所」。贊曰：二詣佛也。",
    "T34n1723_007:0791b22": "經「諸母涕泣(至)隨至道場」。贊曰：三母送，四祖",
    "T34n1723_007:0791b23": "送。「涕泣」者，他禮反，目出淚曰涕，無聲出淚",
    "T34n1723_007:0791b24": "曰泣。",
    "T34n1723_007:0791b25": "經「咸欲親近(至)尊重讚歎」。贊曰：五詣意也。",
    "T34n1723_007:0791b26": "經「到已頭面(至)善哉吉無上」。贊曰：第二禮",
    "T34n1723_007:0791b27": "讚。有二：一身禮，二語讚。八頌為三：初一頌",
    "T34n1723_007:0791b28": "半讚佛願滿勝德，次二頌讚佛修因勝德，後",
    "T34n1723_007:0791b29": "四頌半申歸禮意。此初也。吉謂吉祥，善事滿",
    "T34n1723_007:0791b30": "故。",
    "T34n1723_007:0791c01": "經「世尊甚希有(至)安住無漏法」。贊曰：二讚",
    "T34n1723_007:0791c02": "修因勝德。「一坐十小劫」者，《華嚴經》說有十種",
    "T34n1723_007:0791c03": "坐：一轉輪王坐，與十善故；二四天王坐，欲",
    "T34n1723_007:0791c04": "於一切世界諸佛正法行自在故；三帝釋坐，",
    "T34n1723_007:0791c05": "於一切眾生行自在故；四梵天王坐，自心",
    "T34n1723_007:0791c06": "他心得自在故；五師子坐，分別演說甚深",
    "T34n1723_007:0791c07": "義故；六正法坐，欲明總持、諸力、辨故；七堅",
    "T34n1723_007:0791c08": "固三昧坐，究竟大菩提故；八大慈坐，令惡",
    "T34n1723_007:0791c09": "心者悉歡喜故；九大悲坐，能忍一切諸苦惱",
    "T34n1723_007:0791c10": "故；十金剛坐，降伏眾魔諸外道故。今此乃是",
    "T34n1723_007:0791c11": "堅固三昧，金剛坐故。「靜然」者，身定也。「心憺怕」",
    "T34n1723_007:0791c12": "者，心定也。「憺」音徒濫反，《說文》「安也靜也，謂",
    "T34n1723_007:0791c13": "憺然安樂」。《切韻》「靜應為憺，無味作淡，恬",
    "T34n1723_007:0791c14": "靜作惔憺」。《玉篇》「憺，音徒敢反，靜也安也」。有",
    "T34n1723_007:0791c15": "作「惔」，《說文》徒甘反，憂也，非此中義。《字書》",
    "T34n1723_007:0791c16": "作「倓」，亦徒濫反。「怕」音疋白反，亦靜也。《玉",
    "T34n1723_007:0791c17": "篇》「無為也」。憺怕則是安靜之義。有作「淡泊」，",
    "T34n1723_007:0791c18": "無味也，非此中義。",
    "T34n1723_007:0791c19": "經「今者見世尊(至)稱慶大歡喜」。贊曰：三有四",
    "T34n1723_007:0791c20": "頌半申歸禮意。有二：初一頌標佛得道我",
    "T34n1723_007:0791c21": "等獲益，後三頌半釋其所由。此初也。",
    "T34n1723_007:0791c22": "經「眾生常苦惱(至)永不聞佛名」。贊曰：下釋",
    "T34n1723_007:0791c23": "所由。有二：初二頌明諸眾生不近善友輪",
    "T34n1723_007:0791c24": "迴受苦，後一頌半遇益故歸禮。此初也。「常苦」",
    "T34n1723_007:0791c25": "苦諦，「盲冥」集諦，「不識苦盡」道諦，「不求解脫」滅",
    "T34n1723_007:0791c26": "諦，於此四諦都不能識，天眾損減、從闇入",
    "T34n1723_007:0791c27": "闇、不聞佛名。「冥」音莫經反，暗也。《玉篇》「莫定",
    "T34n1723_007:0791c28": "反，夜也昧也」。「冥冥」者，蔽人目令無所見。",
    "T34n1723_007:0791c29": "經「今佛得最上(至)歸命無上尊」。贊曰：遇益故",
    "T34n1723_007:0791c30": "歸禮。",
    "T34n1723_007:0792a01": "經「爾時十六王子(至)諸天人民」。贊曰：此下第",
    "T34n1723_007:0792a02": "二請轉法輪。初長行，後偈頌。此初也。安隱與",
    "T34n1723_007:0792a03": "樂，憐愍拔苦。",
    "T34n1723_007:0792a04": "經「重說偈言(至)願為世間說」。贊曰：下四頌半，",
    "T34n1723_007:0792a05": "分三：初一頌佛具內外德故請，次一頌半",
    "T34n1723_007:0792a06": "有大利益故請，後二頌明佛識達故請。此",
    "T34n1723_007:0792a07": "初也。「倫」匹也等也。",
    "T34n1723_007:0792a08": "經「度脫於我等(至)眾生亦復然」。贊曰：二有大",
    "T34n1723_007:0792a09": "利益故請。",
    "T34n1723_007:0792a10": "經「世尊知眾生(至)當轉無上輪」。贊曰：三明佛",
    "T34n1723_007:0792a11": "識達故請。此知五種：一所念，即欲樂、勝解；",
    "T34n1723_007:0792a12": "二所行道，遍趣行；三智慧力，即根勝劣；四宿",
    "T34n1723_007:0792a13": "命，即宿住力；五業，即自業智力。其欲樂即",
    "T34n1723_007:0792a14": "所念，修福即業，故略舉此攝餘五力。",
    "T34n1723_007:0792a15": "經「佛告諸比丘(至)六種震動」。贊曰：下梵天",
    "T34n1723_007:0792a16": "供養請轉法輪。有二：初神光動照，後供養",
    "T34n1723_007:0792a17": "請轉。初文有三：初動十方世界，次光照",
    "T34n1723_007:0792a18": "幽冥，後動照梵宮。此初也。",
    "T34n1723_007:0792a19": "經「其國中間(至)忽生眾生」。贊曰：光照幽冥，",
    "T34n1723_007:0792a20": "即二世界鐵圍山間。",
    "T34n1723_007:0792a21": "經「又其國界(至)勝諸天光」。贊曰：動照梵宮，",
    "T34n1723_007:0792a22": "為供請之漸。",
    "T34n1723_007:0792a23": "經「爾時東方(至)共議此事」。贊曰：下供養請",
    "T34n1723_007:0792a24": "轉。大文分五：一東方，二東南方，三南方，四",
    "T34n1723_007:0792a25": "例六方，五上方。除後二方，餘一一中文皆",
    "T34n1723_007:0792a26": "分四：一覩光驚議，二尋光詣佛，三禮讚請",
    "T34n1723_007:0792a27": "轉，四默然許之。初文有二：初眾梵驚問，後",
    "T34n1723_007:0792a28": "一天請求。此初也。此皆通四禪梵王。或唯初",
    "T34n1723_007:0792a29": "禪請轉法輪，梵福量故。此文有三：一光，二",
    "T34n1723_007:0792a30": "念，三議。",
    "T34n1723_007:0792b01": "經「時彼眾中(至)遍照於十方」。贊曰：此一天",
    "T34n1723_007:0792b02": "請求。諸天之中具威德者，將生之時光明",
    "T34n1723_007:0792b03": "先現，故此疑言為大德天生。",
    "T34n1723_007:0792b04": "經「爾時五百(至)推尋是相」。贊曰：二尋光詣",
    "T34n1723_007:0792b05": "佛。有二：初持宮、華以推覓，後見佛、眾以",
    "T34n1723_007:0792b06": "忻然。此初也。",
    "T34n1723_007:0792b07": "經「見大通智勝(至)請佛轉法輪」。贊曰：見佛",
    "T34n1723_007:0792b08": "眾以忻然也。",
    "T34n1723_007:0792b09": "經「即時諸梵天王(至)高十由旬」。贊曰：下第",
    "T34n1723_007:0792b10": "三段禮讚請轉。有二：初供養，後請轉。初長",
    "T34n1723_007:0792b11": "行有二：初歸禮散華，後獻宮請納。此初也。",
    "T34n1723_007:0792b12": "經「華供養已(至)願垂納受」。贊曰：此請納安處。",
    "T34n1723_007:0792b13": "經「時諸梵天王(至)普皆蒙饒益」。贊曰：四頌，分",
    "T34n1723_007:0792b14": "三：初二頌讚五德，次一頌陳來由，後一頌",
    "T34n1723_007:0792b15": "請納受。此初也。",
    "T34n1723_007:0792b16": "經「我等所從來(至)唯願哀納受」。贊曰：初頌來",
    "T34n1723_007:0792b17": "由，後頌請納。",
    "T34n1723_007:0792b18": "經「爾時諸梵天王(至)度苦惱眾生」。贊曰：此請",
    "T34n1723_007:0792b19": "轉法輪。",
    "T34n1723_007:0792b20": "經「爾時大通(至)默然許之」。贊曰：第四大段佛",
    "T34n1723_007:0792b21": "默然許。問：何故涅槃時默然不受他供，今者",
    "T34n1723_007:0792b22": "默然遂許他說？古解以佛顏有舒歛，請者",
    "T34n1723_007:0792b23": "覺許、不許。又云以佛身光表知受與不受。",
    "T34n1723_007:0792b24": "又云佛初成道時自唱號言「凡時默然受",
    "T34n1723_007:0792b25": "請，涅槃時默然是不受請」。又受食理須呪",
    "T34n1723_007:0792b26": "願，默然知佛不許。許說默已順請，不假",
    "T34n1723_007:0792b27": "出言而許。",
    "T34n1723_007:0792b28": "經「又諸比丘(至)共議此事」。贊曰：第二東南",
    "T34n1723_007:0792b29": "方。大文亦四：初眾梵驚議。",
    "T34n1723_007:0792b30": "經「時彼眾中(至)度脫苦眾生」。贊曰：此一天",
    "T34n1723_007:0792c01": "請求。",
    "T34n1723_007:0792c02": "經「爾時五百(至)請佛轉法輪」。贊曰：第二尋",
    "T34n1723_007:0792c03": "光詣佛。有二：初持宮、華以推覓，後見佛、",
    "T34n1723_007:0792c04": "眾以忻然。",
    "T34n1723_007:0792c05": "經「時諸梵天王(至)願垂納受」。贊曰：下第三",
    "T34n1723_007:0792c06": "段禮讚請轉。有二：初供養，後請轉。此長",
    "T34n1723_007:0792c07": "行供養。",
    "T34n1723_007:0792c08": "經「爾時諸梵天王(至)我等今敬禮」。贊曰：四",
    "T34n1723_007:0792c09": "頌半讚。分四：一頌讚禮，一頌半歎希有，一",
    "T34n1723_007:0792c10": "頌歎為眼目，一頌歎為慈父。此初也。「迦陵",
    "T34n1723_007:0792c11": "頻伽」，妙音鳥也，以聲柔軟清亮哀雅，故以為",
    "T34n1723_007:0792c12": "喻。",
    "T34n1723_007:0792c13": "經「世尊甚希有(至)諸天眾減少」。贊曰：歎希",
    "T34n1723_007:0792c14": "有也。",
    "T34n1723_007:0792c15": "經「今佛出於世(至)今得值世尊」。贊曰：初一歎",
    "T34n1723_007:0792c16": "眼目，後一頌慈父。",
    "T34n1723_007:0792c17": "經「爾時諸梵天王(至)忍善者增益」。贊曰：此",
    "T34n1723_007:0792c18": "請轉也。歎佛生益、忍善者增益，謂入聖道，",
    "T34n1723_007:0792c19": "其義可知。",
    "T34n1723_007:0792c20": "經「爾時大通(至)默然許之」。贊曰：第四大段",
    "T34n1723_007:0792c21": "佛默然許。",
    "T34n1723_007:0792c22": "經「又諸比丘(至)為佛出世間」。贊曰：第三南",
    "T34n1723_007:0792c23": "方。准前有四，此覩光驚議。有二：初眾梵驚",
    "T34n1723_007:0792c24": "議，後一天請求。",
    "T34n1723_007:0792c25": "經「爾時五百(至)轉法輪」。贊曰：第二尋光詣",
    "T34n1723_007:0792c26": "佛。有二：初持宮、華以推覓，後見佛、眾以",
    "T34n1723_007:0792c27": "忻然。",
    "T34n1723_007:0792c28": "經「時諸梵天王(至)唯願垂納受」。贊曰：下第",
    "T34n1723_007:0792c29": "三段供養請轉中初供養，後請轉。此初也。",
    "T34n1723_007:0792c30": "初二頌半歎佛，後一頌請受。",
    "T34n1723_007:0793a01": "經「爾時諸梵天王(至)當演深遠音」。贊曰：請",
    "T34n1723_007:0793a02": "轉中初長行，後偈頌。文意可知。",
    "T34n1723_007:0793a03": "經「爾時(至)默然許之」。贊曰：第四大段，佛默",
    "T34n1723_007:0793a04": "然許。",
    "T34n1723_007:0793a05": "經「西南方(至)亦復如是」。贊曰：第四，例餘六",
    "T34n1723_007:0793a06": "方。事意同前，恐繁故例。",
    "T34n1723_007:0793a07": "經「爾時上方(至)為佛出世間」。贊曰。第五上",
    "T34n1723_007:0793a08": "方。有三，無第四許，此即覩光驚議。有二：",
    "T34n1723_007:0793a09": "初眾梵驚議，後一天請求。",
    "T34n1723_007:0793a10": "經「爾時五百(至)轉法輪」。贊曰：第二尋光詣",
    "T34n1723_007:0793a11": "佛。有二：初持宮、華以推覓，後見佛、眾以",
    "T34n1723_007:0793a12": "忻然。",
    "T34n1723_007:0793a13": "經「時諸梵天王(至)願垂納處」。贊曰：下第三",
    "T34n1723_007:0793a14": "段供養請轉。有二：初供養，後請轉。初中又",
    "T34n1723_007:0793a15": "二，此長行也。",
    "T34n1723_007:0793a16": "經「時諸梵天王(至)廣度於一切」。贊曰：十頌半，",
    "T34n1723_007:0793a17": "分四：初七頌半讚佛德，次一頌見佛生喜，",
    "T34n1723_007:0793a18": "次一頌請納，後一頌迴向。初中有二：初二",
    "T34n1723_007:0793a19": "頌標，後五頌半釋。此初也。初頌歎能拔苦，",
    "T34n1723_007:0793a20": "後頌歎能與樂。「免」音無遠反，引也，作「挽」。有",
    "T34n1723_007:0793a21": "作「勉」，亡辨反，勗勵也。《國語》云「父勉其子，兄",
    "T34n1723_007:0793a22": "勉其弟」，猶勤強也。「萌」音莫耕反，芽也始也，",
    "T34n1723_007:0793a23": "冥昧貌，眾無知也。《漢書》「氓，群黎也」。涅槃",
    "T34n1723_007:0793a24": "名甘露門，謂聖道或理名甘露，教名為門。",
    "T34n1723_007:0793a25": "經「於昔無量劫(至)死多墮惡道」。贊曰：下五",
    "T34n1723_007:0793a26": "頌半釋。中有二：初四頌半生死輪迴，後一頌",
    "T34n1723_007:0793a27": "釋佛能拔。初中又二：初二頌受苦果，後二",
    "T34n1723_007:0793a28": "頌半行惡因。此初也。",
    "T34n1723_007:0793a29": "經「不從佛聞法(至)常墮於惡道」。贊曰：此行惡",
    "T34n1723_007:0793a30": "因，意可知也。文有二：初二頌半在家行惡",
    "T34n1723_007:0793b01": "行，後一頌外道行惡行。「樂」謂人天樂果，「樂",
    "T34n1723_007:0793b02": "想」者謂樂因。又樂者所取樂境，樂想者能",
    "T34n1723_007:0793b03": "取樂之想。又樂謂樂受自體，樂想謂苦對",
    "T34n1723_007:0793b04": "治樂，謂寒熱等暫息滅時假名樂故。",
    "T34n1723_007:0793b05": "經「佛為世間眼(至)故現於世間」。贊曰：此一頌",
    "T34n1723_007:0793b06": "釋佛能拔。",
    "T34n1723_007:0793b07": "經「超出成正覺(至)喜歎未曾有」。贊曰：二明",
    "T34n1723_007:0793b08": "見佛生喜。",
    "T34n1723_007:0793b09": "經「我等諸宮殿(至)皆共成佛道」。贊曰：第三段",
    "T34n1723_007:0793b10": "一頌請納。第四段一頌迴向。",
    "T34n1723_007:0793b11": "經「爾時五百(至)無量劫習法」。贊曰：此讚請",
    "T34n1723_007:0793b12": "轉也。一頌讚，一頌請。",
    "T34n1723_007:0793b13": "經「爾時大通智勝如來(至)十二行法輪」。贊",
    "T34n1723_007:0793b14": "曰：上明供養請轉，下第二段明許可為轉。",
    "T34n1723_007:0793b15": "有四：一標許可為轉，二明餘所不能，三",
    "T34n1723_007:0793b16": "彰所轉之法，四顯生聞獲益。此初也。三轉",
    "T34n1723_007:0793b17": "有二：一自，二他。今為他轉，非佛自轉。此苦",
    "T34n1723_007:0793b18": "聖諦，名示相轉；此應遍知，是勸修轉；此已",
    "T34n1723_007:0793b19": "遍知，是作證轉。此行法輪以移動運，是轉義",
    "T34n1723_007:0793b20": "故。是一一轉，令聞法者發生無漏真聖慧眼。",
    "T34n1723_007:0793b21": "隨其次第，於去、來、今苦諦之中，生智、明、",
    "T34n1723_007:0793b22": "覺。如是一轉總別四行，三轉諦諦皆有十二",
    "T34n1723_007:0793b23": "行相。然數等故，但說三轉十二行相。三轉如",
    "T34n1723_007:0793b24": "次顯示，令入見、修、無學等三。如前第四",
    "T34n1723_007:0793b25": "卷疏中解。",
    "T34n1723_007:0793b26": "經「若沙門(至)所不能轉」。贊曰：二明餘所不能，",
    "T34n1723_007:0793b27": "未正證故。唯佛可為一切師故，知一切故。",
    "T34n1723_007:0793b28": "經「謂是苦(至)是苦滅道」。贊曰：下彰所轉",
    "T34n1723_007:0793b29": "輪之境，於此生智名行法輪。法輪境有",
    "T34n1723_007:0793b30": "二：一四諦，二十二緣。此初也。且舉示相，",
    "T34n1723_007:0793c01": "餘例可知。四諦略以五門分別：一出體，二",
    "T34n1723_007:0793c02": "釋名，三廢立，四釋妨，五諸門。出體者，《對法》",
    "T34n1723_007:0793c03": "等說，有情世間及器世間，諸有漏法性逼迫",
    "T34n1723_007:0793c04": "故，皆是苦諦。集有二義：一招感異熟無記",
    "T34n1723_007:0793c05": "果義。《對法》等說，謂諸煩惱及所起業名為",
    "T34n1723_007:0793c06": "集諦。《唯識》等說，十二支中五亦集諦攝，業",
    "T34n1723_007:0793c07": "煩惱性故，餘無記法皆非集諦。然唯說愛",
    "T34n1723_007:0793c08": "為集諦者，由最勝故。二為因能得有漏",
    "T34n1723_007:0793c09": "果義。即諸有漏在內身中，三性諸法能為",
    "T34n1723_007:0793c10": "依因，有異熟者皆是集諦。《瑜伽》等說十二",
    "T34n1723_007:0793c11": "支中逆觀老死有二種因：一者麁生，謂即",
    "T34n1723_007:0793c12": "生支；二者細生，謂愛、取、有，乃至觀前齊識",
    "T34n1723_007:0793c13": "退還，此等皆名老死之集。故知依因，無記",
    "T34n1723_007:0793c14": "等法亦名為集，不說非支亦名為集。真如、",
    "T34n1723_007:0793c15": "擇滅、不動、想受滅，諸無為名為滅諦。《對法",
    "T34n1723_007:0793c16": "論》說真如、聖道、煩惱不生名為滅諦。此說",
    "T34n1723_007:0793c17": "滅依、能滅、滅性，正智所證真如境上有漏法",
    "T34n1723_007:0793c18": "滅，假實合是滅諦之相。無漏五蘊名為道諦，",
    "T34n1723_007:0793c19": "對法等說，資糧道、加行道、見道、修道、究竟",
    "T34n1723_007:0793c20": "道皆名道諦，依道自性及道眷屬以顯道",
    "T34n1723_007:0793c21": "諦。由此四諦攝諸法盡，故《涅槃經》「迦葉問",
    "T34n1723_007:0793c22": "言：如佛一時入申首林，取小樹葉告諸比",
    "T34n1723_007:0793c23": "丘：『我已所說如手中葉，所未說法如林",
    "T34n1723_007:0793c24": "中葉。』而言四諦攝諸法盡。若攝盡者，則是",
    "T34n1723_007:0793c25": "已說一切法盡，云何言未說如林中葉；若",
    "T34n1723_007:0793c26": "不攝盡者，應有五諦。世尊告言：四諦攝盡，",
    "T34n1723_007:0793c27": "然總說言此是苦諦，二乘不能知分別諸",
    "T34n1723_007:0793c28": "苦有無量相，非諸聲聞、緣覺所知；乃至道",
    "T34n1723_007:0793c29": "諦亦復如是。」此中意說，然雖四諦攝諸法",
    "T34n1723_007:0793c30": "盡，巨細分別二乘等不知，故言未說，非有",
    "T34n1723_007:0794a01": "五諦。依詮顯實，真如亦是滅諦所攝，故《對",
    "T34n1723_007:0794a02": "法》言「滅性正是滅諦所攝」。《涅槃》亦說「四諦所",
    "T34n1723_007:0794a03": "攝」，故言二乘有苦有諦而無有實，菩薩具",
    "T34n1723_007:0794a04": "有；餘三亦然。癈詮談旨即非滅諦，故《瑜伽》中",
    "T34n1723_007:0794a05": "四諦之外說非安立諦。上依種類總說四",
    "T34n1723_007:0794a06": "諦，若依法體有麁有妙，能知之智有上有",
    "T34n1723_007:0794a07": "下。《勝鬘》依此說有八諦，謂有作四聖諦、",
    "T34n1723_007:0794a08": "無作四聖諦。如是八聖諦非二乘所知。即",
    "T34n1723_007:0794a09": "新翻經云「安立諦、非安立諦」。有作四聖諦",
    "T34n1723_007:0794a10": "者，分段生死十二因緣名苦，煩惱及業名",
    "T34n1723_007:0794a11": "集，擇滅名滅，生空智品名道。無作四聖諦",
    "T34n1723_007:0794a12": "者，變易生死五蘊名苦，所知障名集，無住涅",
    "T34n1723_007:0794a13": "槃名滅，法空智品名道。如前已說。今依總",
    "T34n1723_007:0794a14": "相或依分段轉四諦輪，為二乘故。釋名",
    "T34n1723_007:0794a15": "者，「四」者是數，「諦」者實義，唯聖知實，故名四",
    "T34n1723_007:0794a16": "聖諦。苦真是苦，更無異苦等。五十五云：「諦",
    "T34n1723_007:0794a17": "義云何？如所說相不捨離義。由觀此故",
    "T34n1723_007:0794a18": "到清淨究竟義是諦義。」帶數釋也。苦者逼",
    "T34n1723_007:0794a19": "迫，煩惱所生義。集者招感，能生苦諦義。滅",
    "T34n1723_007:0794a20": "者寂靜義，彼俱寂靜義。道者通因，能成三義。",
    "T34n1723_007:0794a21": "三義者，此中苦事、苦理、苦如；乃至道諦有",
    "T34n1723_007:0794a22": "三亦爾。苦事名諦，持業釋。餘二名諦，依主",
    "T34n1723_007:0794a23": "釋。理、如二種，與其苦事雖非一異，然此皆",
    "T34n1723_007:0794a24": "非逼迫等故。廢立者，九十五云：「苦諦如諸",
    "T34n1723_007:0794a25": "病體，集諦如諸病因，滅諦如病生已而得",
    "T34n1723_007:0794a26": "除愈，道諦如病除已令後不生。諸有病者",
    "T34n1723_007:0794a27": "詣良醫所，但應尋求爾所正法；諸有良醫",
    "T34n1723_007:0794a28": "亦但應授爾所正法，是故更無第五聖諦。",
    "T34n1723_007:0794a29": "諸佛如來拔大毒箭無上良醫，亦但宣說爾",
    "T34n1723_007:0794a30": "所正法。又如療病者知病、病因、病除之",
    "T34n1723_007:0794a31": "法；觀生死苦、苦因、苦滅、滅法亦爾，故復說",
    "T34n1723_007:0794b01": "言趣苦滅行。」釋妨難者，五十五說：「何",
    "T34n1723_007:0794b02": "因故說知苦、斷集、證滅、修道四差別耶。",
    "T34n1723_007:0794b03": "答：由彼苦諦是四顛倒所依處故、為除顛",
    "T34n1723_007:0794b04": "倒故，應遍知苦。既遍知已，即遍知集，由",
    "T34n1723_007:0794b05": "彼集諦苦諦攝故。雖遍知苦，仍為集諦之",
    "T34n1723_007:0794b06": "所隨逐，故須更說永斷集諦。言觸證者是",
    "T34n1723_007:0794b07": "現見義，由於滅諦現前見故，不生怖畏、",
    "T34n1723_007:0794b08": "愛樂攝受，是故須說觸證滅諦。若勤修道",
    "T34n1723_007:0794b09": "乃能成辦所說三義，是故次說修習道諦。",
    "T34n1723_007:0794b10": "何故四諦如是次第？由此故苦為初，如此",
    "T34n1723_007:0794b11": "故苦為次，此二攝黑品究竟；由此故樂",
    "T34n1723_007:0794b12": "為第三，如此故樂為第四，此二攝白品究",
    "T34n1723_007:0794b13": "竟。譬如重病、病因、病愈、良藥。又如遭苦次",
    "T34n1723_007:0794b14": "第建立聖諦。如諸世間曾所遭苦，即於此",
    "T34n1723_007:0794b15": "處先發作意。次於遭苦因，次於苦解脫，後",
    "T34n1723_007:0794b16": "於解脫方便發起作意。」諸門分別者，以",
    "T34n1723_007:0794b17": "十門分別：一幾蘊所攝？三諦五蘊更互相",
    "T34n1723_007:0794b18": "攝，滅諦不爾，彼寂靜故。二誰各幾行？答各四",
    "T34n1723_007:0794b19": "如次，謂無常、苦、空、無我。因、集、生、緣，滅、靜、",
    "T34n1723_007:0794b20": "妙、離，道、如、行、出。三何故苦諦為四行、觀為",
    "T34n1723_007:0794b21": "除四倒？無常除常倒，苦除二倒謂樂、淨",
    "T34n1723_007:0794b22": "倒，空無我除我倒，集諦四觀除四愛故。",
    "T34n1723_007:0794b23": "由依常倒起後有愛，次依樂、淨二倒起",
    "T34n1723_007:0794b24": "貪喜俱行愛及彼彼希樂愛，次依我倒起",
    "T34n1723_007:0794b25": "獨愛。滅為四觀，四種愛滅之所顯故。道為",
    "T34n1723_007:0794b26": "四觀，由能證彼四愛滅故。四誰解脫門攝",
    "T34n1723_007:0794b27": "幾行？五入諦現觀有幾種？六三乘觀諦",
    "T34n1723_007:0794b28": "有何差別？七此四諦為世俗為勝義？五十",
    "T34n1723_007:0794b29": "五涅槃唯勝義，六十四對非安立唯世俗",
    "T34n1723_007:0794b30": "攝，實通二種。八諸諦相攝。九苦有幾種，餘",
    "T34n1723_007:0794b31": "三亦爾。十虛空、非擇滅，何諦所攝？並如《瑜",
    "T34n1723_007:0794c01": "伽》、《對法》、《唯識》、《顯揚》等抄說，恐繁故止。",
    "T34n1723_007:0794c02": "經「及廣說(至)憂悲苦惱」。贊曰：下明十二緣",
    "T34n1723_007:0794c03": "起。此有雜染、清淨，雜染、清淨皆有順",
    "T34n1723_007:0794c04": "逆觀。此中有二：舉雜染順觀及清淨順觀，",
    "T34n1723_007:0794c05": "例雜染逆觀及例清淨逆觀。此即染順",
    "T34n1723_007:0794c06": "觀也。生死相生，故例染逆觀。",
    "T34n1723_007:0794c07": "經「無明滅(至)憂悲苦惱滅」。贊曰：此清淨順",
    "T34n1723_007:0794c08": "觀。初斷生死，故例逆觀也。十二緣起以六",
    "T34n1723_007:0794c09": "門分別：一出體，二釋名，三緣相，四依世，五",
    "T34n1723_007:0794c10": "諸緣生攝，六染淨順逆。出體者，無明支體，",
    "T34n1723_007:0794c11": "煩惱障中正取分別及兼任運愚癡為體。《成",
    "T34n1723_007:0794c12": "唯識》云「此中無明唯取能發、正感後世善",
    "T34n1723_007:0794c13": "惡業者」，又云「正發業者唯見所斷，助者不",
    "T34n1723_007:0794c14": "定。能發行者方是此支」。通相應、不共、纏及",
    "T34n1723_007:0794c15": "隨眠。行支體通善及不善身、語、意業。唯感",
    "T34n1723_007:0794c16": "總報及通感總、別，二業為性。唯別報業則",
    "T34n1723_007:0794c17": "非行支，故《唯識》云「即彼所發乃名為行」。由",
    "T34n1723_007:0794c18": "此一切順現受業、別助當業皆非行支。亦",
    "T34n1723_007:0794c19": "通現、種，色、思為體。識支唯取第八異熟識",
    "T34n1723_007:0794c20": "種為體，故《唯識》云「此中識種謂本識因，唯",
    "T34n1723_007:0794c21": "取行支所集異熟第八識種，初結生故；總異",
    "T34n1723_007:0794c22": "熟故，唯在種位不取現行」。有處說通前六",
    "T34n1723_007:0794c23": "識身，汎明一切識身為論，及依當來現起",
    "T34n1723_007:0794c24": "分位說有現行，乃至受支亦復如是。名色",
    "T34n1723_007:0794c25": "支體，《成唯識》云「除後三因，餘因皆是名色種",
    "T34n1723_007:0794c26": "攝」。後之三因，如名次第即後三種。此說五",
    "T34n1723_007:0794c27": "支不相雜亂，於一剎那為行所集緣起支",
    "T34n1723_007:0794c28": "說，謂異熟六根種名六處支。異熟觸受種",
    "T34n1723_007:0794c29": "名觸受支，除本識種及此三種，餘諸異熟",
    "T34n1723_007:0795a01": "蘊種皆名色支。契經又說，名謂非色四蘊，",
    "T34n1723_007:0795a02": "色謂羯剌藍等者。依當起時分位前後，於",
    "T34n1723_007:0795a03": "因中說雜緣起支，不爾如何得通五蘊？",
    "T34n1723_007:0795a04": "或汎通說一切名色，《唯識》又依雜體說云",
    "T34n1723_007:0795a05": "「或名色種總攝五因，於中隨勝立餘四種」。",
    "T34n1723_007:0795a06": "六處與識總別亦然，愛支唯是中下品貪。",
    "T34n1723_007:0795a07": "此雖通緣內外二果，諸論多取緣外境愛",
    "T34n1723_007:0795a08": "增上果生。取支通用一切煩惱以為自體，全",
    "T34n1723_007:0795a09": "界煩惱皆結生故。若能取、若所取、若所為",
    "T34n1723_007:0795a10": "取，所為取中隨順煩惱不取餘法。有處唯",
    "T34n1723_007:0795a11": "說愛增名取。《唯識》會云「雖取支中攝餘",
    "T34n1723_007:0795a12": "煩惱，而愛閏勝，說是愛增。且依初後分愛",
    "T34n1723_007:0795a13": "取二，實攝餘惑。」愛、取二支通現及種，俱",
    "T34n1723_007:0795a14": "能閏故。有支體即行等六支為愛、取閏，轉",
    "T34n1723_007:0795a15": "名為有。有說唯業。《唯識》會云：「此能正感異",
    "T34n1723_007:0795a16": "熟果故」。有說唯五，《唯識》復云：「親生當來生",
    "T34n1723_007:0795a17": "老死位，識等五故。此唯種子，能有果故」。生",
    "T34n1723_007:0795a18": "支體者，《成唯識》云「始從中有至本有中，未",
    "T34n1723_007:0795a19": "衰變來，皆生支攝。諸衰變位總名為老。身",
    "T34n1723_007:0795a20": "壞命終乃名為死。此三支體皆通五蘊，唯",
    "T34n1723_007:0795a21": "是現行異熟果攝。」有處亦說通種子者，如《緣",
    "T34n1723_007:0795a22": "起經》，能所引生一時而有，次第宣說義類無",
    "T34n1723_007:0795a23": "別，非是二支亦通種子。憂悲苦惱因老死",
    "T34n1723_007:0795a24": "起，非是支攝。《十地經》云：「死別離時，意根相對",
    "T34n1723_007:0795a25": "名憂，五根相對名苦，出聲啼哭名悲，愚人",
    "T34n1723_007:0795a26": "心熱名惱。在下二界具色等支，無色不然。",
    "T34n1723_007:0795a27": "隨所應有。」釋名者，《瑜伽》有五釋：一云由",
    "T34n1723_007:0795a28": "煩惱繫縛，往諸趣中數數生起，故名緣起，",
    "T34n1723_007:0795a29": "依緣字起字釋名。二依託眾緣速謝滅",
    "T34n1723_007:0795a30": "已，續和合生故名緣起。此依剎那義釋名。",
    "T34n1723_007:0795a31": "簡大眾部等十二緣起是無為法，亦簡正",
    "T34n1723_007:0795b01": "量部一期四相。三眾緣過去而不捨離，依",
    "T34n1723_007:0795b02": "自相續而得生起，故名緣起。如說此有故",
    "T34n1723_007:0795b03": "彼有，此生故彼生，非餘。今依此義以釋緣",
    "T34n1723_007:0795b04": "起。此有故彼有者，顯無作緣生義。此生故彼",
    "T34n1723_007:0795b05": "生者，顯無常緣生義。非餘者，唯由有緣、果",
    "T34n1723_007:0795b06": "法得有，非緣有實作用能生果法，亦非無",
    "T34n1723_007:0795b07": "生法為因故，少所生法而得成立。四數數謝",
    "T34n1723_007:0795b08": "滅、復相續起，故名緣起。此依數壞數滅義",
    "T34n1723_007:0795b09": "釋。五於過去世覺緣性已，等相續起，故",
    "T34n1723_007:0795b10": "名緣起。如世尊說，我已覺悟等起宣說。即",
    "T34n1723_007:0795b11": "由此名展轉傳說，故名緣起。又云離有情",
    "T34n1723_007:0795b12": "義，無自然我故。乃至自業所作義是緣起",
    "T34n1723_007:0795b13": "義，於餘相續不受果故。又《對法》及《緣起經》",
    "T34n1723_007:0795b14": "各十一釋。《對法》又云「無作緣生故，無常緣生",
    "T34n1723_007:0795b15": "故，勢用緣生故。初二如前。無明緣行等者，",
    "T34n1723_007:0795b16": "顯勢用緣生，雖復諸法無作無常，然不隨",
    "T34n1723_007:0795b17": "一法為緣故一切果生，諸法功能各差別故。」",
    "T34n1723_007:0795b18": "緣相者，無明有二：一真實義，愚通下中",
    "T34n1723_007:0795b19": "品；二異熟，愚唯是上品。此之二愚皆緣內",
    "T34n1723_007:0795b20": "身異熟果起。行有二種：一善，二不善。或",
    "T34n1723_007:0795b21": "分為三：一不動、二福、三非福。此為有分熏",
    "T34n1723_007:0795b22": "習所攝。識等五種名言熏習，此五無記，勢",
    "T34n1723_007:0795b23": "力羸劣，不能自生，處所未定，要待有分熏",
    "T34n1723_007:0795b24": "習方起。由下品愚發不動業，由中品愚",
    "T34n1723_007:0795b25": "發於福業，由上品愚發非福業。隨發業",
    "T34n1723_007:0795b26": "已遂集識等五支種子，攝屬於行，有當生",
    "T34n1723_007:0795b27": "處，即是當來生老死種種位定。無五體前後",
    "T34n1723_007:0795b28": "差別之相，依當起位說因為五。故《唯識》云：",
    "T34n1723_007:0795b29": "「謂緣迷內異熟果愚，發正能招後有諸業",
    "T34n1723_007:0795b30": "為緣，引發親生當來生老死位五果種已，",
    "T34n1723_007:0795b31": "次依迷外增上果愚緣境界受，發起貪",
    "T34n1723_007:0795c01": "愛，緣愛復生欲等四取，愛、取合閏能引業",
    "T34n1723_007:0795c02": "種及所引因，轉名為有。自從中有至本",
    "T34n1723_007:0795c03": "有中未衰變來，生支體起，衰變命終老死",
    "T34n1723_007:0795c04": "支現，憂悲苦惱種種隨生。」此說由迷內身",
    "T34n1723_007:0795c05": "無明，緣異熟受能發諸業，遂集當來生老",
    "T34n1723_007:0795c06": "死位五支種子，有當生處。復由迷外境界",
    "T34n1723_007:0795c07": "無明，緣境界受起愛及取，閏前行等六支",
    "T34n1723_007:0795c08": "種子，近有後果，轉立有名。自後五支現行",
    "T34n1723_007:0795c09": "遂起，名生老死。是名緣起為緣之相。《瑜伽》復",
    "T34n1723_007:0795c10": "有三釋，相生次第如《瑜伽》說。依世者，《成",
    "T34n1723_007:0795c11": "唯識》云「十因二果定不同世，要生後報方名",
    "T34n1723_007:0795c12": "為支，現報非故」。謂過去十支因，現在二支",
    "T34n1723_007:0795c13": "果；現在十支因，未來二支果。因中前七與",
    "T34n1723_007:0795c14": "愛、取、有或異或同。生報定同，後報便異，謂",
    "T34n1723_007:0795c15": "過去七、現在三、未來二故。若二三七各定同",
    "T34n1723_007:0795c16": "世者、生、老死二支，愛、取有三，及前七支各",
    "T34n1723_007:0795c17": "定同世，勢相生故、力相似故。諸緣生攝者，",
    "T34n1723_007:0795c18": "《攝論》第二云「若略說緣起有其二種：一分",
    "T34n1723_007:0795c19": "別自性緣起，謂依阿賴耶識諸法生起；二",
    "T34n1723_007:0795c20": "分別愛非愛緣起，謂十二緣起於善惡趣，",
    "T34n1723_007:0795c21": "能分別愛非愛自體為緣性故。」今此正",
    "T34n1723_007:0795c22": "說後一緣起，義亦攝前不正明之。復說三",
    "T34n1723_007:0795c23": "種，此二之中加受用緣生。《辨中邊》云「一則",
    "T34n1723_007:0795c24": "名緣識，第二名受者，此中能受用、分別、推",
    "T34n1723_007:0795c25": "心所。」受用緣生即六轉識，亦此義攝，非正辨",
    "T34n1723_007:0795c26": "之。《瑜伽》復說四種緣生：一能引，謂無明、行；",
    "T34n1723_007:0795c27": "二所引，謂識等五；三能生，謂愛、取、有；四所生，",
    "T34n1723_007:0795c28": "謂生、老死。《集論》說識亦是能引，識中業種名",
    "T34n1723_007:0795c29": "識支故，異熟識種名色攝故。《緣起經》說識",
    "T34n1723_007:0796a01": "支通能所引，業種、識種俱名識故，識是名",
    "T34n1723_007:0796a02": "色依、非名色攝故。《俱舍》第九復說四種：一",
    "T34n1723_007:0796a03": "者剎那，二者連縛，三者分位，四者遠續。云",
    "T34n1723_007:0796a04": "何剎那？謂剎那頃由貪行殺具十二支。癡",
    "T34n1723_007:0796a05": "謂無明，思即是行，於諸境事了別名識。識",
    "T34n1723_007:0796a06": "俱三蘊，總稱名色。住名色根說為六處。六",
    "T34n1723_007:0796a07": "處對餘和合有觸。領觸名受。貪即是愛。",
    "T34n1723_007:0796a08": "與此相應諸纏名取。所起身語二業名有。",
    "T34n1723_007:0796a09": "如是諸法起即名生。熟變名老，滅壞名死。",
    "T34n1723_007:0796a10": "今者大乘，八識俱起、煩惱齊生，與彼不同。",
    "T34n1723_007:0796a11": "理應思准。復有說者，剎那連縛如品類足，",
    "T34n1723_007:0796a12": "俱遍有為，非同前義。十二支位所有五蘊",
    "T34n1723_007:0796a13": "皆分位攝，即此懸遠相續無始，說名遠續。大",
    "T34n1723_007:0796a14": "乘業同，未爽通理。染淨順逆者，《對法》第",
    "T34n1723_007:0796a15": "四云：「雜染順逆故，清淨順逆故」。雜染順逆者，",
    "T34n1723_007:0796a16": "或依流轉次第說，謂無明緣行乃至生緣",
    "T34n1723_007:0796a17": "老死，順次第說，此說生死次第相生。或依",
    "T34n1723_007:0796a18": "安立諦說，謂老死、老死集、老死滅、老死趣",
    "T34n1723_007:0796a19": "滅行，如是乃至行、行集、行滅、行趣滅行，作",
    "T34n1723_007:0796a20": "四十四智。無明無因，故非四十八，智種闕",
    "T34n1723_007:0796a21": "故。此為後觀。於前加行亦作七十七智，謂",
    "T34n1723_007:0796a22": "緣現在生而有老死，非不緣現在生而",
    "T34n1723_007:0796a23": "有老死。現在自身自已作故便成二智，緣",
    "T34n1723_007:0796a24": "過去生、緣未來生亦各二智，合以成六。",
    "T34n1723_007:0796a25": "觀無始來一切老死皆緣於生，未來雖未",
    "T34n1723_007:0796a26": "起容有雜染還滅義故，今觀雜染，故成二",
    "T34n1723_007:0796a27": "智。此三際中初智觀果有因，顯其所由。第",
    "T34n1723_007:0796a28": "二智觀果有因非不決定，破外妄計無",
    "T34n1723_007:0796a29": "因等生。第七即觀前所不攝諸有漏慧，",
    "T34n1723_007:0796a30": "遍知義故。即法住智遍知三世緣起教法，",
    "T34n1723_007:0796a31": "名支不攝，以為第七。前六真實智，此一",
    "T34n1723_007:0796b01": "法住智，合成七智，異生聖者俱有此智。今",
    "T34n1723_007:0796b02": "是見道已前凡位觀行，此後方入四十四智，",
    "T34n1723_007:0796b03": "四十四智近四諦故，住教等法是聞慧故，",
    "T34n1723_007:0796b04": "名法住智。如實義而知是思、修慧，名真實",
    "T34n1723_007:0796b05": "智。此有漏觀，故名雜染。文唯有順而無逆",
    "T34n1723_007:0796b06": "也。清淨順逆者，謂無明滅故行滅乃至生滅",
    "T34n1723_007:0796b07": "故老死滅，順次第說，此依斷位次第而說。",
    "T34n1723_007:0796b08": "由誰無故老死無，由誰滅故老死滅，乃",
    "T34n1723_007:0796b09": "至由誰無故行無，由誰滅故行滅。此依",
    "T34n1723_007:0796b10": "得果究竟位觀，逆次第說，文唯有順而無",
    "T34n1723_007:0796b11": "逆觀。廣如《幽贊》下卷，恐繁故止。雖無現",
    "T34n1723_007:0796b12": "前成獨覺者，令證聲聞亦說此緣，依之",
    "T34n1723_007:0796b13": "說諦亦成三周十二行相。",
    "T34n1723_007:0796b14": "經「佛於天人(至)具八解脫」。贊曰：第四顯生",
    "T34n1723_007:0796b15": "獲益。有二：初明獲益，後明眾多。初中復",
    "T34n1723_007:0796b16": "二：初明初會，後明第二第三第四會事。此",
    "T34n1723_007:0796b17": "初也。「受」者著也，不貪著一切法，故得心解",
    "T34n1723_007:0796b18": "脫。心解脫者，由無明等煩惱解脫故，成慧",
    "T34n1723_007:0796b19": "解脫相應之心，不復緣境起於煩惱，名心",
    "T34n1723_007:0796b20": "解脫。或禪定名心，能住心故，得俱解脫名",
    "T34n1723_007:0796b21": "心解脫。",
    "T34n1723_007:0796b22": "經「第二(至)得解脫」。贊曰：此明第二第三第四",
    "T34n1723_007:0796b23": "會也。彌勒三會說，釋迦不說會，利益生機",
    "T34n1723_007:0796b24": "各不同故。",
    "T34n1723_007:0796b25": "經「從是已後(至)不可稱數」。贊曰：此明眾多。",
    "T34n1723_007:0796b26": "上明聲聞法輪，故無菩薩。",
    "T34n1723_007:0796b27": "經「爾時十六王子(至)三菩提」。贊曰：下第三大",
    "T34n1723_007:0796b28": "段，子繼傳燈。有五：初出家啟請；二「爾時彼",
    "T34n1723_007:0796b29": "佛受沙彌請」下許可正說；三「說此經已即入",
    "T34n1723_007:0796b30": "靜室」下諸子傳燈；四「大通智勝佛過八萬四",
    "T34n1723_007:0796b31": "千劫」下佛起讚歎；五「佛告諸比丘是十六菩",
    "T34n1723_007:0796c01": "薩」下所化常益。初文有二：初諸子出家啟請，",
    "T34n1723_007:0796c02": "後臣佐隨從出家。初中復三：初明子德，次",
    "T34n1723_007:0796c03": "明啟請，後明請意。此初也。有六德：一已",
    "T34n1723_007:0796c04": "超羈網出家為沙彌，二聞法速悟諸根通",
    "T34n1723_007:0796c05": "利，三性情鑒達智慧明了，四久遇良緣曾",
    "T34n1723_007:0796c06": "供養佛，五堅持勝戒淨修梵行，六志希大",
    "T34n1723_007:0796c07": "果求正等覺。",
    "T34n1723_007:0796c08": "經「俱白佛言(至)佛自證知」。贊曰：初明啟請。",
    "T34n1723_007:0796c09": "昔說小乘法輪利益聲聞乘訖，我意求大，",
    "T34n1723_007:0796c10": "請說大乘法輪。後明請意，我等志願大乘",
    "T34n1723_007:0796c11": "正法如來之知見，佛自證悉、佛自證明，願為",
    "T34n1723_007:0796c12": "我說。問：何故前請，王子在前；今為說法，王",
    "T34n1723_007:0796c13": "子居後？答：前據親疎，後明權實。",
    "T34n1723_007:0796c14": "經「爾時轉輪聖王(至)王即聽許」。贊曰：此明",
    "T34n1723_007:0796c15": "臣佐隨從出家。初請、後許。",
    "T34n1723_007:0796c16": "經「爾時彼佛(至)佛所護念」。贊曰：下第二段",
    "T34n1723_007:0796c17": "許可正說。有五，此中有二：初將說法時",
    "T34n1723_007:0796c18": "待機熟，故過二萬劫；二陳所說法妙法",
    "T34n1723_007:0796c19": "蓮華。妙法蓮華正為聲聞，無量義經正為菩",
    "T34n1723_007:0796c20": "薩。何故此中為諸菩薩說於法華？如前日",
    "T34n1723_007:0796c21": "月燈明因妙光法師、二十億菩薩樂欲聞法",
    "T34n1723_007:0796c22": "中釋。問：何故轉二乘法輪名為三轉十二行",
    "T34n1723_007:0796c23": "相，大乘不爾？答：理應如是。但以聲聞者",
    "T34n1723_007:0796c24": "一坐可有成見及脩無學道義，菩薩不",
    "T34n1723_007:0796c25": "爾，由是不同。此說十二緣，亦依四諦故。",
    "T34n1723_007:0796c26": "經「說是經已(至)諷誦通利」。贊曰：第三沙彌領",
    "T34n1723_007:0796c27": "悟。",
    "T34n1723_007:0796c28": "經「說是經時(至)未曾休廢」。贊曰：此中有二：",
    "T34n1723_007:0796c29": "第四三根領悟，第五說法時節。上根菩薩聞",
    "T34n1723_007:0797a01": "之信受，中根聲聞亦有信解，下根餘類皆生",
    "T34n1723_007:0797a02": "疑惑，是法華經難信解故、下根眾生機未",
    "T34n1723_007:0797a03": "熟故。為今時漸，故說彼時有疑惑者。",
    "T34n1723_007:0797a04": "經「說此經已(至)四千劫」。贊曰：下第三段諸子",
    "T34n1723_007:0797a05": "傳燈。有三：一佛入寂定，二諸子說法，三所",
    "T34n1723_007:0797a06": "度多少。此初也。知子根熟，令子傳燈，故入",
    "T34n1723_007:0797a07": "寂定。",
    "T34n1723_007:0797a08": "經「是時十六菩薩(至)妙法華經」。贊曰：諸子",
    "T34n1723_007:0797a09": "請法利益既眾，說法時長。",
    "T34n1723_007:0797a10": "經「一一皆度(至)三菩提心」。贊曰：所度多少。示",
    "T34n1723_007:0797a11": "教利喜，即新翻經云示現、教導、讚勵、慶喜。",
    "T34n1723_007:0797a12": "《顯揚》第十二更加令離欲，謂訶毀諸行令",
    "T34n1723_007:0797a13": "離愛染，名令離欲。示現四種真實道理",
    "T34n1723_007:0797a14": "名為示現，已得信解令正受行名為教導。",
    "T34n1723_007:0797a15": "若彼退屈策發令進名為讚勵，彼隨法行讚",
    "T34n1723_007:0797a16": "令忻悅名為慶喜。彼更有釋，恐繁且止。",
    "T34n1723_007:0797a17": "今此說四，除初離欲。此與示現俱令脩行，",
    "T34n1723_007:0797a18": "信解別故；譯家疎脫，義必應然。五漸化法",
    "T34n1723_007:0797a19": "故，義准定然。",
    "T34n1723_007:0797a20": "經「大通智勝佛(至)令入其中」。贊曰：下第四段",
    "T34n1723_007:0797a21": "佛起讚歎。有二：初昇座讚歎，後勸人親信。",
    "T34n1723_007:0797a22": "此初也。讚歎有七：一希有，二根利，三智明，",
    "T34n1723_007:0797a23": "四近聖，五脩行，六受持佛智，七開示眾生。",
    "T34n1723_007:0797a24": "經「汝等皆當(至)如來之慧」。贊曰：此勸人親",
    "T34n1723_007:0797a25": "信。初標勸親近，後釋令信受。",
    "T34n1723_007:0797a26": "經「佛告諸比丘(至)悉皆信解」。贊曰：下第五",
    "T34n1723_007:0797a27": "段所化常益。有三，此中有二：初常說法",
    "T34n1723_007:0797a28": "華，二所化常益。常益有二：一與菩薩俱，",
    "T34n1723_007:0797a29": "二聞法信解。",
    "T34n1723_007:0797a30": "經「以此因緣(至)於今不盡」。贊曰：第三釋成常",
    "T34n1723_007:0797b01": "義。顯今法華會上，皆是彼時常益眾生。眾生",
    "T34n1723_007:0797b02": "世世常為友益，益猶未盡，生下結會之由",
    "T34n1723_007:0797b03": "漸也。",
    "T34n1723_007:0797b04": "經「諸比丘(至)以為眷屬」。贊曰：下第四大段",
    "T34n1723_007:0797b05": "會成今佛。有二：初標成佛現利群生，後",
    "T34n1723_007:0797b06": "顯異名成佛處所。此初也。",
    "T34n1723_007:0797b07": "經「其二沙彌(至)二名師子相」。贊曰：此顯異",
    "T34n1723_007:0797b08": "名成佛處所。阿閦者，無動義，故相用煩惱",
    "T34n1723_007:0797b09": "等一切不動故。「閦」音初六反。若齊作「珿」，直貌",
    "T34n1723_007:0797b10": "作「矗」，廉謹狀作「齪」，不知「閦」字所出。「須彌頂」",
    "T34n1723_007:0797b11": "極尊高故。「師子音」示無畏故。「師子相」示降",
    "T34n1723_007:0797b12": "魔怨故。",
    "T34n1723_007:0797b13": "經「南方二佛(至)二名梵相」。贊曰：常證法性",
    "T34n1723_007:0797b14": "名虛空住，恒寂生死名為常滅。得大自在",
    "T34n1723_007:0797b15": "名帝相，能生群聖名梵相。",
    "T34n1723_007:0797b16": "經「西方二佛(至)二名須彌相」。贊曰：阿彌陀",
    "T34n1723_007:0797b17": "云無量壽，慧命長故。度世苦惱，常起悲",
    "T34n1723_007:0797b18": "故。多摩羅跋栴檀香，云性無垢賢香。眾德莊",
    "T34n1723_007:0797b19": "嚴，名須彌相。",
    "T34n1723_007:0797b20": "經「北方二佛(至)三菩提」。贊曰：能施法雨，名",
    "T34n1723_007:0797b21": "雲自在。極廣覆蔭，名雲自在王。能破生死，",
    "T34n1723_007:0797b22": "名懷怖畏。能寂三業生死囂煩、證寂默理，",
    "T34n1723_007:0797b23": "名釋迦牟尼，此云能寂。故娑婆世界，此云",
    "T34n1723_007:0797b24": "堪忍。此土眾生不孝父母、不敬沙門，行",
    "T34n1723_007:0797b25": "十惡業道，日夜增長三塗八難無量辛楚，菩",
    "T34n1723_007:0797b26": "薩於中堪忍苦惱而行利益，名為堪忍。",
    "T34n1723_007:0797b27": "經「諸比丘(至)三菩提。」贊曰：上會佛事，下會",
    "T34n1723_007:0797b28": "弟子事。有二：初正會弟子事，後「我滅度後",
    "T34n1723_007:0797b29": "復有」下釋疑難。初文復二：初明昔化，後「爾",
    "T34n1723_007:0797b30": "時所化」下正結會之。初文復二：初明昔化，",
    "T34n1723_007:0797c01": "後「是諸人等」下明住小所以。此初也。本化",
    "T34n1723_007:0797c02": "大乘，於今有住聲聞地者，然於法華會前",
    "T34n1723_007:0797c03": "常為說《般若》等經，方便密化大乘，然彼不",
    "T34n1723_007:0797c04": "知我之所化事。",
    "T34n1723_007:0797c05": "經「是諸人等(至)難信難解」。贊曰：此明住小",
    "T34n1723_007:0797c06": "所以。是人退性，不定姓攝，宜以權化令漸",
    "T34n1723_007:0797c07": "入道。以佛智慧難信難解故，非卒能學，",
    "T34n1723_007:0797c08": "故我化之初權後實。",
    "T34n1723_007:0797c09": "經「爾時所化(至)弟子是也」。贊曰：正結會之。",
    "T34n1723_007:0797c10": "經「我滅度後(至)當入涅槃」。贊曰：下釋疑難。",
    "T34n1723_007:0797c11": "謂有難言：若諸聲聞皆當作佛，其遇佛",
    "T34n1723_007:0797c12": "者蒙佛教化可當住佛，佛滅度後有求聲",
    "T34n1723_007:0797c13": "聞不聞是經，不覺不知菩薩之行廣大",
    "T34n1723_007:0797c14": "弘遠，於自所證有為、無為二功德中，作有",
    "T34n1723_007:0797c15": "餘涅槃滅度想，求當入無餘涅槃，是人云",
    "T34n1723_007:0797c16": "何當得作佛？故下釋之。文有其三：初牒",
    "T34n1723_007:0797c17": "所疑之人，次釋彼亦作佛，後解所由。此牒",
    "T34n1723_007:0797c18": "所疑聲聞也。",
    "T34n1723_007:0797c19": "經「我於餘國(至)得聞是經」。贊曰：此釋彼亦",
    "T34n1723_007:0797c20": "作佛。「我於餘國作佛，更有異名」者，《菩薩處",
    "T34n1723_007:0797c21": "胎經》說：「從此滅度，於十方面各三十二姟",
    "T34n1723_007:0797c22": "諸佛國土而復成佛教化眾生。」下醫師喻",
    "T34n1723_007:0797c23": "中具顯是義。是人雖生滅度之想，求入無",
    "T34n1723_007:0797c24": "餘涅槃，於我有緣，我以神通接引於彼，遇",
    "T34n1723_007:0797c25": "我得聞是經。或是凡夫、若是有學，求有無",
    "T34n1723_007:0797c26": "餘涅槃，將此涅槃謂實滅度之想，求入",
    "T34n1723_007:0797c27": "證此二種涅槃，脩二乘行；種姓所排、慈悲所",
    "T34n1723_007:0797c28": "引，生彼遇我求佛智慧，或我從此餘國作",
    "T34n1723_007:0797c29": "佛，是人於我生滅度想，謂我入無餘，我",
    "T34n1723_007:0797c30": "引至彼令求佛智。此說於我有遇緣者。",
    "T34n1723_007:0797c31": "或雖於我無此因緣，亦蒙他佛及菩薩等",
    "T34n1723_007:0798a01": "接引教化，聞是經典當得作佛。亦有潛",
    "T34n1723_007:0798a02": "化成就此人，說法化導令向大乘。今說",
    "T34n1723_007:0798a03": "顯化於我有緣，故說於彼求佛智慧。或雖",
    "T34n1723_007:0798a04": "於餘佛有緣往彼，平等意趣故亦說是我。",
    "T34n1723_007:0798a05": "經「唯以佛乘(至)方便說法」。贊曰：此解所由。",
    "T34n1723_007:0798a06": "由一佛乘究竟滅度，無異二乘究竟體故。",
    "T34n1723_007:0798a07": "方便說教可有三乘，或唯一極果體方便",
    "T34n1723_007:0798a08": "說有三因。因言長理。其《涅槃經．高貴德王",
    "T34n1723_007:0798a09": "品》「云何涅槃？云何大涅槃？聲聞、緣覺，八萬",
    "T34n1723_007:0798a10": "劫、六萬劫、四萬劫、二萬劫、一萬劫所住，名",
    "T34n1723_007:0798a11": "為涅槃。無上法王聖主住處，名大涅槃。」古人",
    "T34n1723_007:0798a12": "解云，二乘諸果經爾所時入彼無餘涅槃，",
    "T34n1723_007:0798a13": "後起迴心，便引《楞伽》菩薩佛等化作文，經",
    "T34n1723_007:0798a14": "爾所時耽三昧酒醉，然從彼起迴向大乘。",
    "T34n1723_007:0798a15": "今解不然，彼二乘位經爾所時脩行向大",
    "T34n1723_007:0798a16": "者，彼於先時未迴心前，所應證得有餘",
    "T34n1723_007:0798a17": "涅槃者名為涅槃，法王所得名大涅槃，非",
    "T34n1723_007:0798a18": "二乘者。諸有學位已經八萬劫乃至四萬",
    "T34n1723_007:0798a19": "已入涅槃，亦非無學入無餘依身智並無，",
    "T34n1723_007:0798a20": "入涅槃已便起身智，經二萬劫等脩行",
    "T34n1723_007:0798a21": "大行。〈信解品〉云「我等長夜脩習空法。乃至",
    "T34n1723_007:0798a22": "住最後身有餘涅槃，則為已得報佛之恩。」",
    "T34n1723_007:0798a23": "《莊嚴論》云「餘人善根涅槃時盡，菩薩不爾。」其",
    "T34n1723_007:0798a24": "二乘者入無餘涅槃善根若盡，同《莊嚴論》，",
    "T34n1723_007:0798a25": "云何經一萬劫等脩行始入十信，後經三",
    "T34n1723_007:0798a26": "無數劫方得菩提？本識既無，無識持種其",
    "T34n1723_007:0798a27": "身都盡，將何脩行？誰得菩提？入無餘已若",
    "T34n1723_007:0798a28": "有善根，非但違教亦違正理。身智既在，云",
    "T34n1723_007:0798a29": "何名為無餘涅槃？不同如來無漏依在，名",
    "T34n1723_007:0798a30": "有餘依；有漏依盡，名無餘依。《勝鬘》亦言「二乘",
    "T34n1723_007:0798b01": "得涅槃者是佛方便」。《成唯識》云「不得無住，",
    "T34n1723_007:0798b02": "故名方便；或住有餘迴心向大，不得無餘，",
    "T34n1723_007:0798b03": "名得方便。」《涅槃經．病行品》云「須陀洹人天七",
    "T34n1723_007:0798b04": "返斷結入於涅槃，是人未來過八萬劫當",
    "T34n1723_007:0798b05": "得成阿耨菩提。斯陀含人一往來斷結入",
    "T34n1723_007:0798b06": "於涅槃，未來過六萬劫得阿耨菩提。阿那",
    "T34n1723_007:0798b07": "含人不還，未來過四萬劫當得菩提。阿羅",
    "T34n1723_007:0798b08": "漢人過二萬劫當得菩提。辟支佛人過十",
    "T34n1723_007:0798b09": "千劫當得菩提。」彼經又云「過八萬劫當得",
    "T34n1723_007:0798b10": "阿耨多羅三藐三菩提心，非成正覺，名得",
    "T34n1723_007:0798b11": "菩提。」古師解云：阿羅漢曾經七生者，以須",
    "T34n1723_007:0798b12": "陀洹名說；曾經二生者，以斯陀含名說；曾",
    "T34n1723_007:0798b13": "經上界生者，以阿那含名說；不經生而藉",
    "T34n1723_007:0798b14": "教者，以阿羅漢名說；不經生而得獨覺，",
    "T34n1723_007:0798b15": "以辟支佛名說。此前三人，凡身得果、聖身涅",
    "T34n1723_007:0798b16": "槃；後之二人，凡身得果、凡身涅槃。逕多生",
    "T34n1723_007:0798b17": "者鈍，所以經寂時多；經生少者利，所以逕",
    "T34n1723_007:0798b18": "寂時小。所經八萬劫，引菩提留支解，仍以",
    "T34n1723_007:0798b19": "悲想八萬劫為一日夜，積此歲數成大",
    "T34n1723_007:0798b20": "劫。彼壽無量大劫，過此已後方始發心。驗",
    "T34n1723_007:0798b21": "之釋之未為典據。經釋須陀洹者，七生斷",
    "T34n1723_007:0798b22": "結得入涅槃，是須陀洹經八萬劫始得大",
    "T34n1723_007:0798b23": "菩提心。十信初位，誰言八萬劫住於涅槃？此",
    "T34n1723_007:0798b24": "阿羅漢，名須陀洹。經八萬劫始得發心，甚",
    "T34n1723_007:0798b25": "成可咲。又若入無餘，身依永盡，云何無",
    "T34n1723_007:0798b26": "因而後起耶？不爾無餘說是何義？若如佛",
    "T34n1723_007:0798b27": "入無餘涅槃；有漏永盡更得無漏，無漏既圓",
    "T34n1723_007:0798b28": "何不名佛？若斷縛盡名入無餘，身智不",
    "T34n1723_007:0798b29": "亡，無餘何在？有依身故，無餘、有餘二種何",
    "T34n1723_007:0798b30": "別？種種推徵，義難符信。然《涅槃經》「須陀洹人",
    "T34n1723_007:0798c01": "八萬劫」等，義如前說，實是彼果，非阿羅漢以",
    "T34n1723_007:0798c02": "彼名說，亦非阿羅漢有經生者。若彼經意",
    "T34n1723_007:0798c03": "但總說阿羅漢人，實有學人發心向大，復經",
    "T34n1723_007:0798c04": "幾時，應《涅槃經》無有學中而迴心者。由",
    "T34n1723_007:0798c05": "此應以《涅槃等》經同《瑜伽》等最為善說。",
    "T34n1723_007:0798c06": "法華經玄贊卷第七(末)",
    "T34n1723_007:0798c07": "保安三年五月晦日書了，法隆寺僧覺印之。",
    "T34n1723_007:0798c08": "同年十二月十日移點已了，以興福寺圓如",
    "T34n1723_007:0798c09": "房之本。法隆寺僧覺印，為令法久住、往生極",
    "T34n1723_007:0798c10": "樂為也。　高名點本也。　與□摺本校(〔云云〕)。"
}