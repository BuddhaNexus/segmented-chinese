{
    "T13n0411_004:0739c06": "2大乘大集地藏十輪經卷第四",
    "T13n0411_004:0739c08": "三藏法師玄奘奉　詔譯",
    "T13n0411_004:0739c09": "無依行品第三之二",
    "T13n0411_004:0739c10": "爾時，地藏菩薩摩訶薩復白佛言：「大德世尊！",
    "T13n0411_004:0739c11": "頗有佛土，五濁惡世空無佛時，其中眾生，煩",
    "T13n0411_004:0739c12": "惱熾盛，習諸惡行，愚癡佷戾，難可化不？",
    "T13n0411_004:0739c13": "謂剎帝利旃荼羅、宰官旃荼羅、居士旃荼羅、",
    "T13n0411_004:0739c14": "長者旃荼羅、沙門旃荼羅、婆羅門旃荼羅，",
    "T13n0411_004:0739c15": "如是等人，善根微少，無有信心，諂曲愚癡，",
    "T13n0411_004:0739c16": "懷聰明慢，不見、不畏後世苦果，離善知",
    "T13n0411_004:0739c17": "識，乃至趣向無間地獄。如是等人為財利",
    "T13n0411_004:0739c18": "故，與諸破戒惡行苾芻，相助共為、非法朋",
    "T13n0411_004:0739c19": "黨，皆定趣向無間地獄。若有是處，我當住",
    "T13n0411_004:0739c20": "彼，以佛世尊如來法王利益安樂一切有",
    "T13n0411_004:0739c21": "情無上微妙甘露法味，方便化導，令得受",
    "T13n0411_004:0739c22": "行，拔濟如是剎帝利旃荼羅，乃至婆羅門旃",
    "T13n0411_004:0739c23": "荼羅，令不趣向無間地獄。」",
    "T13n0411_004:0739c24": "爾時，佛告地藏菩薩摩訶薩言：「善男子！於",
    "T13n0411_004:0739c25": "未來世，此佛土中有諸眾生，煩惱熾盛，習諸",
    "T13n0411_004:0739c26": "惡行，愚癡佷戾，難可化導，謂剎帝利旃荼",
    "T13n0411_004:0739c27": "羅、宰官旃荼羅、居士旃荼羅、長者旃荼羅、沙",
    "T13n0411_004:0739c28": "門旃荼羅、婆羅門旃荼羅。如是等人，善根微",
    "T13n0411_004:0739c29": "少，無有信心，諂曲愚癡，懷聰明慢；離善知",
    "T13n0411_004:0740a01": "識、言無真實，不能隨順善知識語；常行誹",
    "T13n0411_004:0740a02": "謗、毀呰、罵詈於諸正法；猶豫倒見，不見、不",
    "T13n0411_004:0740a03": "畏、後世苦果；常樂習近諸惡律儀，好行殺",
    "T13n0411_004:0740a04": "生乃至邪見，欺誑世間，自他俱損。是剎帝利",
    "T13n0411_004:0740a05": "旃荼羅，乃至婆羅門旃荼羅，壞亂我法，於我",
    "T13n0411_004:0740a06": "法中而得出家，毀破禁戒，樂營俗業。彼剎",
    "T13n0411_004:0740a07": "帝利乃至婆羅門等，恭敬供養，貪利求財，有",
    "T13n0411_004:0740a08": "言無行，傳書送印，通信往來，商賈販易，好",
    "T13n0411_004:0740a09": "習外典，種殖營農，藏貯寶物，守護園宅，妻",
    "T13n0411_004:0740a10": "妾男女；習行符印、呪術、使鬼、占相吉凶，合",
    "T13n0411_004:0740a11": "和湯藥療病求財，以自活命；貪著飲食、衣",
    "T13n0411_004:0740a12": "服、寶飾；勤營俗務毀犯尸羅，行諸惡法貝",
    "T13n0411_004:0740a13": "音狗行；實非沙門自稱沙門，實非梵行自",
    "T13n0411_004:0740a14": "稱梵行。彼剎帝利旃荼羅乃至婆羅門旃荼",
    "T13n0411_004:0740a15": "羅，愛樂親近、恭敬、供養、聽受言教。此破戒者，",
    "T13n0411_004:0740a16": "於剎帝利旃荼羅乃至婆羅門旃荼羅，亦樂",
    "T13n0411_004:0740a17": "親近、恭敬、供養、聽受言教。若見有人於我",
    "T13n0411_004:0740a18": "法中，得出家已，具戒、富德、精進修行、學無",
    "T13n0411_004:0740a19": "學行乃至證得最後極果。彼剎帝利旃荼羅",
    "T13n0411_004:0740a20": "乃至婆羅門旃荼羅，反生憎嫉，不樂親近、",
    "T13n0411_004:0740a21": "恭敬、供養、聽受言教。「善男子！譬如有人入",
    "T13n0411_004:0740a22": "寶洲渚，棄捨種種帝青、大青、金銀、真珠、紅蓮",
    "T13n0411_004:0740a23": "華色茷琉璃等大價真寶，取迦遮珠。於未",
    "T13n0411_004:0740a24": "來世此佛土中，有剎帝利旃荼羅乃至婆羅",
    "T13n0411_004:0740a25": "門旃荼羅，亦復如是，入我正法寶洲渚中，",
    "T13n0411_004:0740a26": "棄捨種種具戒、富德、樂勝義諦、具足慚愧",
    "T13n0411_004:0740a27": "學無學人及善異生，精勤修學六到彼岸，具",
    "T13n0411_004:0740a28": "諸功德真聖弟子；取諸破戒、好行眾惡、無",
    "T13n0411_004:0740a29": "慚、無愧、言辭麁獷、身心憍慠、離諸白法、無",
    "T13n0411_004:0740b01": "慈、無悲、惡行苾芻，以為福田，恭敬、供養、聽",
    "T13n0411_004:0740b02": "受言教。如是惡人師及弟子，俱定趣向無",
    "T13n0411_004:0740b03": "間地獄。",
    "T13n0411_004:0740b04": "「善男子！有十惡輪，於未來世此佛土中，有",
    "T13n0411_004:0740b05": "剎帝利旃荼羅、宰官旃荼羅、居士旃荼羅、長",
    "T13n0411_004:0740b06": "者旃荼羅、沙門旃荼羅、婆羅門旃荼羅。如是",
    "T13n0411_004:0740b07": "等人，於十惡輪，或隨成一、或具成就，先所",
    "T13n0411_004:0740b08": "修集一切善根，摧壞燒滅皆為灰燼，不久",
    "T13n0411_004:0740b09": "便當肢體廢缺，於多日夜結舌不言，受諸",
    "T13n0411_004:0740b10": "苦毒痛切難忍，命終定生無間地獄。何等為",
    "T13n0411_004:0740b11": "十？「如是破戒惡行苾芻，有剎帝利、及宰官",
    "T13n0411_004:0740b12": "等，忍受惡見，謗阿練若清淨苾芻言：『諸仁",
    "T13n0411_004:0740b13": "者！如是苾芻，愚癡凡猥，詐現異相誑惑世",
    "T13n0411_004:0740b14": "間，為求飲食、衣服、利養、恭敬、名譽，自讚毀",
    "T13n0411_004:0740b15": "他；嫉妬、鬪亂、貪著名利、無有厭足；應當擯",
    "T13n0411_004:0740b16": "黜勿受其言。如是苾芻，專行妄語，離諦實",
    "T13n0411_004:0740b17": "法；於此皆無得道果者，亦無離欲永盡",
    "T13n0411_004:0740b18": "諸漏，但為利養、恭敬、名譽，住阿練若，自現",
    "T13n0411_004:0740b19": "有德。慎莫供養、恭敬、承事如是諂曲非真",
    "T13n0411_004:0740b20": "福田、非行道者。』時，剎帝利旃荼羅乃至婆羅",
    "T13n0411_004:0740b21": "門旃荼羅，於阿練若清淨苾芻，不能生實",
    "T13n0411_004:0740b22": "信心希有之想，心無恭敬，意懷凌蔑，不",
    "T13n0411_004:0740b23": "樂親近承事供養，所有言說皆不聽受，輕",
    "T13n0411_004:0740b24": "毀如是住阿練若清淨苾芻，即是輕毀一切",
    "T13n0411_004:0740b25": "法眼、三寶種姓。「時，彼國中有諸天、龍、藥叉神",
    "T13n0411_004:0740b26": "等，信敬三寶無動壞者，於剎帝利旃荼羅",
    "T13n0411_004:0740b27": "王，乃至沙門、婆羅門等旃荼羅人，心生瞋忿，",
    "T13n0411_004:0740b28": "互相謂言：『仁等當觀此剎帝利宰官、居士、長",
    "T13n0411_004:0740b29": "者、沙門、婆羅門等旃荼羅人，皆悉輕毀一切",
    "T13n0411_004:0740c01": "法眼、三寶種姓、損減善根，由惡友力，攝",
    "T13n0411_004:0740c02": "諸罪業，當墮惡趣。我等從今，勿復擁護此",
    "T13n0411_004:0740c03": "剎帝利旃荼羅等并其所居國土城邑！』作是",
    "T13n0411_004:0740c04": "語已，一切天、龍、藥叉神等，皆悉棄捨，不復",
    "T13n0411_004:0740c05": "擁護彼剎帝利旃荼羅等并彼所居國土城",
    "T13n0411_004:0740c06": "邑。於彼國土一切法器、真實福田，皆出其國；",
    "T13n0411_004:0740c07": "設有住者，亦生捨心，不復護念。「由諸天、龍、",
    "T13n0411_004:0740c08": "藥叉神等，及諸法器、真實福田，於剎帝利旃",
    "T13n0411_004:0740c09": "荼羅等并彼所居國土城邑，皆捨守護不護",
    "T13n0411_004:0740c10": "念已。時，彼國土自軍、他軍競起侵凌，更相",
    "T13n0411_004:0740c11": "殘害，疾疫、飢饉因此復興。彼剎帝利旃荼羅",
    "T13n0411_004:0740c12": "王，乃至沙門、婆羅門等旃荼羅人，一切國民",
    "T13n0411_004:0740c13": "皆無歡樂，先所愛樂今悉別離；朋友眷屬",
    "T13n0411_004:0740c14": "更相瞋恨，潛謀、猜貳、無慈、無悲、嫉妬、慳貪，",
    "T13n0411_004:0740c15": "眾惡皆起，所謂：殺生乃至邪見、無慚、無愧，食",
    "T13n0411_004:0740c16": "用一切窣堵波物及僧祇物，曾無悔心。彼剎",
    "T13n0411_004:0740c17": "帝利旃荼羅王，憎嫉忠賢，愛樂諂佞，令己",
    "T13n0411_004:0740c18": "官庶互相侵凌、憤恚、結怨，興諸鬪諍。共餘",
    "T13n0411_004:0740c19": "隣國交陣戰時，軍士離心無不退敗。彼剎",
    "T13n0411_004:0740c20": "帝利旃荼羅王、宰官、居士、長者、沙門、婆羅門等",
    "T13n0411_004:0740c21": "旃荼羅人，不久便當支體廢缺，於多日",
    "T13n0411_004:0740c22": "夜結舌不言，受諸苦毒痛切難忍，命終定",
    "T13n0411_004:0740c23": "生無間地獄。",
    "T13n0411_004:0740c24": "「復次，善男子！有剎帝利旃荼羅王、宰官、居士、",
    "T13n0411_004:0740c25": "長者、沙門、婆羅門等旃荼羅人，隨惡友行，善",
    "T13n0411_004:0740c26": "根微少，諂曲愚癡，懷聰明慢，於三寶所無",
    "T13n0411_004:0740c27": "淳淨心，不見、不畏，後世苦果。此有一類，於",
    "T13n0411_004:0740c28": "聲聞乘得微少信，實是愚癡自謂聰敏，於",
    "T13n0411_004:0740c29": "我所說緣覺乘法及大乘法，毀呰誹謗，不聽",
    "T13n0411_004:0741a01": "眾生受持、讀誦下至一頌。復有一類，於緣",
    "T13n0411_004:0741a02": "覺乘得微少信，實是愚癡自謂聰敏，於我",
    "T13n0411_004:0741a03": "所說聲聞乘法及大乘法，毀呰誹謗，不聽眾",
    "T13n0411_004:0741a04": "生受持、讀誦下至一頌。復有一類，於大乘",
    "T13n0411_004:0741a05": "法得微少信，實是愚癡自謂聰敏，於我所",
    "T13n0411_004:0741a06": "說聲聞乘法、緣覺乘法，毀呰誹謗，不聽眾生",
    "T13n0411_004:0741a07": "受持、讀誦下至一頌。如是等人，名為毀謗",
    "T13n0411_004:0741a08": "佛正法者，亦為違逆三世諸佛；破三世佛",
    "T13n0411_004:0741a09": "一切法藏，焚燒斷滅皆為灰燼；斷壞一切八",
    "T13n0411_004:0741a10": "支聖道，挑壞無量眾生法眼。「若剎帝利旃荼",
    "T13n0411_004:0741a11": "羅王，乃至沙門、婆羅門等旃荼羅人，於佛所",
    "T13n0411_004:0741a12": "說聲聞乘法、緣覺乘法及大乘法，障礙覆藏，",
    "T13n0411_004:0741a13": "令其隱沒，乃至一頌；當知是人，名不恭敬",
    "T13n0411_004:0741a14": "一切法眼、三寶種姓。由是因緣，令護國土",
    "T13n0411_004:0741a15": "一切天、龍、藥叉神等，信敬三寶無動壞者，",
    "T13n0411_004:0741a16": "於剎帝利旃荼羅王，乃至沙門、婆羅門等旃",
    "T13n0411_004:0741a17": "荼羅人，心生瞋忿。廣說乃至，彼剎帝利旃荼",
    "T13n0411_004:0741a18": "羅王、宰官、居士、長者、沙門、婆羅門等旃荼羅人，",
    "T13n0411_004:0741a19": "不久便當支體廢缺，於多日夜結舌不言，",
    "T13n0411_004:0741a20": "受諸苦毒痛切難忍，命終定生無間大獄。",
    "T13n0411_004:0741a21": "「復次，善男子！有剎帝利旃荼羅王、宰官、居士、",
    "T13n0411_004:0741a22": "長者、沙門、婆羅門等旃荼羅人，隨逐破戒惡",
    "T13n0411_004:0741a23": "苾芻行。廣說乃至，於彼國中有諸法器、真",
    "T13n0411_004:0741a24": "實福田，於剎帝利旃荼羅等，皆住捨心而",
    "T13n0411_004:0741a25": "不護念；雖居其國而依法住，常不憙樂",
    "T13n0411_004:0741a26": "俗間居止，亦不數數往施主家；設令暫往而",
    "T13n0411_004:0741a27": "護語言，縱有語言曾無虛誑，終不對彼在",
    "T13n0411_004:0741a28": "家人前，譏毀輕弄諸破戒者；於諸破戒惡",
    "T13n0411_004:0741a29": "行苾芻，終不輕然輒相檢問，亦不現相故",
    "T13n0411_004:0741b01": "顯其非，常近福田，遠諸破戒。而彼破戒惡",
    "T13n0411_004:0741b02": "行苾芻，於此持戒真善行者，反生瞋恨、輕毀",
    "T13n0411_004:0741b03": "侵凌。於剎帝利旃荼羅王，乃至沙門、婆羅門",
    "T13n0411_004:0741b04": "等旃荼羅人，在家男女大小等前，種種諂曲、",
    "T13n0411_004:0741b05": "虛妄談論、毀呰誹謗此持戒者。令剎帝利旃",
    "T13n0411_004:0741b06": "荼羅王，乃至沙門、婆羅門等旃荼羅人，於我",
    "T13n0411_004:0741b07": "弟子少欲、知足、持戒、多聞、具妙辯才諸苾芻",
    "T13n0411_004:0741b08": "所，心生瞋恨，種種麁言呵罵逼切，令心憂惱",
    "T13n0411_004:0741b09": "身不安泰，或奪衣鉢諸資身具令其匱乏、",
    "T13n0411_004:0741b10": "或奪所施四方僧物不聽受用、或閉牢獄",
    "T13n0411_004:0741b11": "枷鎖拷楚、或解支節或斬身首。「善男子！當",
    "T13n0411_004:0741b12": "觀如是諸剎帝利旃荼羅王，乃至沙門、婆羅",
    "T13n0411_004:0741b13": "門等旃荼羅人，親近破戒惡行苾芻，造作如",
    "T13n0411_004:0741b14": "是種種大罪，乃至當墮無間地獄。若諸眾",
    "T13n0411_004:0741b15": "生作五無間、或犯重戒、或近無間性罪，遮罪",
    "T13n0411_004:0741b16": "猶輕。如是諸剎帝利旃荼羅王，乃至沙門、婆",
    "T13n0411_004:0741b17": "羅門等旃荼羅人，親近破戒，越法重罪。善男",
    "T13n0411_004:0741b18": "子！如是破戒惡行苾芻，雖作如是越法重",
    "T13n0411_004:0741b19": "罪，而依我法，剃除鬚髮被服袈裟，進止威",
    "T13n0411_004:0741b20": "儀同諸賢聖。我尚不許國王大臣諸在家者，",
    "T13n0411_004:0741b21": "依俗正法，以鞭杖等捶拷其身、或閉牢",
    "T13n0411_004:0741b22": "獄、或復呵罵、或解支節、或斷其命。況依非",
    "T13n0411_004:0741b23": "法？國王大臣諸在家者，若作此事便獲大",
    "T13n0411_004:0741b24": "罪，決定當生無間地獄。於諸破戒惡行苾",
    "T13n0411_004:0741b25": "芻，猶尚不應如是謫罰，何況持戒真善行",
    "T13n0411_004:0741b26": "者！「善男子！若有苾芻，於諸根本性重罪中",
    "T13n0411_004:0741b27": "隨犯一罪，雖名破戒惡行苾芻，而於親教",
    "T13n0411_004:0741b28": "和合僧中所得律儀，猶不斷絕，乃至棄捨所",
    "T13n0411_004:0741b29": "學尸羅，猶有白法香氣隨逐。國王大臣諸在",
    "T13n0411_004:0741c01": "家者，無有律儀，不應輕慢及加讁罰。如是",
    "T13n0411_004:0741c02": "苾芻雖非法器，退失聖法，穢雜清眾，破壞",
    "T13n0411_004:0741c03": "一切沙門法事，不得受用四方僧物，而於",
    "T13n0411_004:0741c04": "親教和合僧中所得律儀不棄捨故，猶勝",
    "T13n0411_004:0741c05": "一切在家白衣。犯性罪者尚應如是，況犯",
    "T13n0411_004:0741c06": "其餘諸小遮罪！是故，不許國王大臣諸在家",
    "T13n0411_004:0741c07": "者，輕慢、讁罰。「所以者何？善男子！乃往過去，有",
    "T13n0411_004:0741c08": "迦奢國王名梵授，勅旃荼羅：『有大象王名",
    "T13n0411_004:0741c09": "青蓮目，六牙具足住雪山邊。汝可往彼，拔",
    "T13n0411_004:0741c10": "取牙來。若不得者，汝等五人定無活義。』時，",
    "T13n0411_004:0741c11": "旃荼羅為護身命，執持弓箭，被赤袈裟，",
    "T13n0411_004:0741c12": "詐現沙門威儀形相，往雪山邊至象王所。",
    "T13n0411_004:0741c13": "時彼母象，遙見人來執持弓箭，驚怖馳走",
    "T13n0411_004:0741c14": "詣象王所，白言：『大天！今見有人張弓捻箭，",
    "T13n0411_004:0741c15": "徐行視覘，來趣我等。將非我等命欲盡耶？』",
    "T13n0411_004:0741c16": "象王聞已，舉目便見剃除鬚髮著袈裟人，",
    "T13n0411_004:0741c17": "即為母象而說頌曰：",
    "T13n0411_004:0741c18": "「『被殑伽沙等，　　諸佛法幢相，",
    "T13n0411_004:0741c19": "觀此離諸惡，　　必不害眾生。』",
    "T13n0411_004:0741c20": "「時，彼母象以頌答曰：",
    "T13n0411_004:0741c21": "「『雖知被法服，　　而執持弓箭，",
    "T13n0411_004:0741c22": "是惡旃荼羅，　　樂惡無悲愍。』",
    "T13n0411_004:0741c23": "「時，大象王復說頌曰：",
    "T13n0411_004:0741c24": "「『見袈裟一相，　　知是慈悲本，",
    "T13n0411_004:0741c25": "此必歸佛者，　　愍念諸眾生。",
    "T13n0411_004:0741c26": "汝勿懷疑慮，　　宜應速攝心，",
    "T13n0411_004:0741c27": "被此法衣人，　　欲渡生死海。』",
    "T13n0411_004:0741c28": "「時，旃荼羅即以毒箭彎弓審射，中象王心。母",
    "T13n0411_004:0741c29": "象見之，舉聲號呴悲哀哽噎，以頌白言：",
    "T13n0411_004:0742a01": "「『被此法衣人，　　宜應定歸佛，",
    "T13n0411_004:0742a02": "威儀雖寂靜，　　而懷毒惡心。",
    "T13n0411_004:0742a03": "應速踏彼身，　　令其命根斷，",
    "T13n0411_004:0742a04": "滅此怨令盡，　　以射天身故。』",
    "T13n0411_004:0742a05": "「時，大象王以頌答曰：",
    "T13n0411_004:0742a06": "「『寧速捨身命，　　不應生惡心，",
    "T13n0411_004:0742a07": "彼雖懷詐心，　　猶似佛弟子。",
    "T13n0411_004:0742a08": "智者非為命，　　而壞清淨心，",
    "T13n0411_004:0742a09": "為度諸有情，　　常習菩提行。』",
    "T13n0411_004:0742a10": "「時，大象王心生悲愍，徐問人曰：『汝何所須？』",
    "T13n0411_004:0742a11": "彼人答曰：『欲須汝牙。』「象王歡喜，即自拔牙",
    "T13n0411_004:0742a12": "施旃荼羅，而說頌曰：",
    "T13n0411_004:0742a13": "「『我以白牙今施汝，　　無忿、無恨、無貪惜；",
    "T13n0411_004:0742a14": "願此施福當成佛，　　滅諸眾生煩惱病。』",
    "T13n0411_004:0742a15": "「善男子！當觀如是過去象王，雖受無睱傍",
    "T13n0411_004:0742a16": "生趣身，為求阿耨多羅三藐三菩提故，而能",
    "T13n0411_004:0742a17": "棄捨身命無悋，恭敬、尊重著袈裟人。雖彼",
    "T13n0411_004:0742a18": "為怨，而不加報。「然未來世，有剎帝利旃荼",
    "T13n0411_004:0742a19": "羅王、宰官、居士、長者、沙門、婆羅門等旃荼羅",
    "T13n0411_004:0742a20": "人，實是愚癡懷聰明慢，諂曲、虛詐、欺誑世",
    "T13n0411_004:0742a21": "間，不見、不畏後世苦果。於歸我法而出",
    "T13n0411_004:0742a22": "家者，若是法器、若非法器諸弟子所，惱亂呵",
    "T13n0411_004:0742a23": "罵、或以鞭杖楚撻其身、或閉牢獄乃至斷",
    "T13n0411_004:0742a24": "命。此於一切過去、未來、現在諸佛，犯諸大",
    "T13n0411_004:0742a25": "罪，決定當趣無間地獄，斷滅善根焚燒相",
    "T13n0411_004:0742a26": "續，一切智者之所遠離。彼既造作如是重",
    "T13n0411_004:0742a27": "罪，復懷傲慢，誑惑世間，自稱：『我等亦求無",
    "T13n0411_004:0742a28": "上正等菩提，我是大乘當得作佛。』譬如有",
    "T13n0411_004:0742a29": "人自挑其目，盲無所見，而欲導他登上大",
    "T13n0411_004:0742b01": "山，終無是處。「於未來世，有剎帝利旃荼羅",
    "T13n0411_004:0742b02": "王、宰官、居士、長者、沙門、婆羅門等旃荼羅人，",
    "T13n0411_004:0742b03": "亦復如是。於歸我法而出家者，若是法器、",
    "T13n0411_004:0742b04": "若非法器諸弟子所，惱亂呵罵、或以鞭杖楚",
    "T13n0411_004:0742b05": "撻其身、或閉牢獄乃至斷命。此於一切過",
    "T13n0411_004:0742b06": "去、未來、現在諸佛，犯諸大罪，斷滅善根焚",
    "T13n0411_004:0742b07": "燒相續，一切智者之所遠離，決定當趣無",
    "T13n0411_004:0742b08": "間地獄。彼既造作如是重罪，復懷傲慢，誑",
    "T13n0411_004:0742b09": "惑世間，自稱：『我等亦求無上正等菩提，我是",
    "T13n0411_004:0742b10": "大乘當得作佛。』彼由惱亂出家人故，下賤",
    "T13n0411_004:0742b11": "人身尚難可得，況當能證二乘菩提？無上",
    "T13n0411_004:0742b12": "大乘於其絕分！「又善男子！過去有國名般",
    "T13n0411_004:0742b13": "遮羅，王號勝軍，統領彼國。時，彼有一大丘",
    "T13n0411_004:0742b14": "壙所，名朅藍婆，甚可怖畏；藥叉、羅剎多住",
    "T13n0411_004:0742b15": "其中，若有入者心驚毛竪。時，國有人罪應",
    "T13n0411_004:0742b16": "合死，王勅典獄縛其五處，送朅藍婆大丘",
    "T13n0411_004:0742b17": "壙所，令諸惡鬼食噉其身。罪人聞已為護",
    "T13n0411_004:0742b18": "命故，即剃鬚髮求覓袈裟，遇得一片自繫",
    "T13n0411_004:0742b19": "其頸。時，典獄者如王所勅，縛其五處送丘",
    "T13n0411_004:0742b20": "壙中。諸人還已至於夜分，有大羅剎母，名",
    "T13n0411_004:0742b21": "刀劍眼，與五千眷屬來入塚間，罪人遙見",
    "T13n0411_004:0742b22": "身心驚悚。時，羅剎母見有此人被縛五處，",
    "T13n0411_004:0742b23": "剃除鬚髮片赤袈裟繫其頸下，即便右遶、尊",
    "T13n0411_004:0742b24": "重、頂禮、合掌恭敬，而說頌言：",
    "T13n0411_004:0742b25": "「『人可自安慰，　　我終不害汝，",
    "T13n0411_004:0742b26": "見剃髮染衣，　　令我憶念佛。』",
    "T13n0411_004:0742b27": "「時，羅剎子白其母曰：",
    "T13n0411_004:0742b28": "「『母我為飢渴，　　甚逼切身心，",
    "T13n0411_004:0742b29": "願聽食此人，　　息苦身心樂。』",
    "T13n0411_004:0742c01": "「時，羅剎母便告子言：",
    "T13n0411_004:0742c02": "「『被殑伽沙佛，　　解脫幢相衣，",
    "T13n0411_004:0742c03": "於此起惡心，　　定墮無間獄。』",
    "T13n0411_004:0742c04": "「時，羅剎子與諸眷屬，右遶此人、尊重、頂禮、合",
    "T13n0411_004:0742c05": "掌恭敬，而說頌曰：",
    "T13n0411_004:0742c06": "「『懺悔染衣人，　　我寧於父母，",
    "T13n0411_004:0742c07": "造身語意惡，　　於汝終無害。』",
    "T13n0411_004:0742c08": "「爾時，復有大羅剎母，名驢騾齒，亦有五千",
    "T13n0411_004:0742c09": "眷屬圍遶來入塚間。時，羅剎母亦見此人",
    "T13n0411_004:0742c10": "被縛五處，剃除鬚髮片赤袈裟繫其頸下，",
    "T13n0411_004:0742c11": "即便右遶、尊重、頂禮、合掌恭敬，而說頌言：",
    "T13n0411_004:0742c12": "「『人於我勿怖，　　汝頸所繫服，",
    "T13n0411_004:0742c13": "是仙幢相衣，　　我頂禮供養。』",
    "T13n0411_004:0742c14": "「時，羅剎子白其母曰：",
    "T13n0411_004:0742c15": "「『人血肉甘美，　　願母聽我食，",
    "T13n0411_004:0742c16": "增長身心力，　　勇猛無所畏。』",
    "T13n0411_004:0742c17": "「時，羅剎母便告子言：",
    "T13n0411_004:0742c18": "「『人天等妙樂，　　由恭敬出家，",
    "T13n0411_004:0742c19": "故供養染衣，　　當獲無量樂。』",
    "T13n0411_004:0742c20": "「時，羅剎子與諸眷屬，右遶此人、尊重、頂禮、合",
    "T13n0411_004:0742c21": "掌恭敬，而說頌曰：",
    "T13n0411_004:0742c22": "「『我今恭敬禮，　　剃髮染衣人，",
    "T13n0411_004:0742c23": "願常於未來，　　見佛深生信。』",
    "T13n0411_004:0742c24": "「爾時，復有大羅剎母，名鬇鬡髮，亦有五千",
    "T13n0411_004:0742c25": "眷屬圍遶來入塚間。時，羅剎母亦見此人",
    "T13n0411_004:0742c26": "被縛五處，剃除鬚髮片赤袈裟繫其頸下，",
    "T13n0411_004:0742c27": "即便右遶、尊重、頂禮、合掌恭敬，而說頌言：",
    "T13n0411_004:0742c28": "「『大仙幢相衣，　　智者應讚奉，",
    "T13n0411_004:0742c29": "若能修供養，　　必斷諸有縛。』",
    "T13n0411_004:0743a01": "「時，羅剎子白其母曰：",
    "T13n0411_004:0743a02": "「『此人身血肉，　　國王之所賴，",
    "T13n0411_004:0743a03": "願聽我飲噉，　　得力承事母。』",
    "T13n0411_004:0743a04": "「時，羅剎母便告子言：",
    "T13n0411_004:0743a05": "「『如是染衣人，　　非汝所應食，",
    "T13n0411_004:0743a06": "於此起惡者，　　當成大苦器。』",
    "T13n0411_004:0743a07": "「時，羅剎子與諸眷屬，右遶此人、尊重、頂禮、合",
    "T13n0411_004:0743a08": "掌恭敬，而說頌曰：",
    "T13n0411_004:0743a09": "「『汝是大仙種，　　堪為良福田，",
    "T13n0411_004:0743a10": "故我修供養，　　願絕諸有縛。』",
    "T13n0411_004:0743a11": "「爾時，復有大羅剎母，名刀劍口，亦有五千",
    "T13n0411_004:0743a12": "眷屬圍遶來入塚間。時，羅剎母亦見此人被",
    "T13n0411_004:0743a13": "縛五處，剃除鬚髮片赤袈裟繫其頸下，",
    "T13n0411_004:0743a14": "即便右遶、尊重、頂禮、合掌恭敬，而說頌言：",
    "T13n0411_004:0743a15": "「『汝今被法衣，　　必趣涅槃樂，",
    "T13n0411_004:0743a16": "故我不害汝，　　恐諸佛所呵。』",
    "T13n0411_004:0743a17": "「時，羅剎子白其母曰：",
    "T13n0411_004:0743a18": "「『我常吸精氣，　　飲噉人血肉，",
    "T13n0411_004:0743a19": "願聽食此人，　　令色力充盛。』",
    "T13n0411_004:0743a20": "「時，羅剎母便告子言：",
    "T13n0411_004:0743a21": "「『若害著袈裟，　　剃除鬚髮者，",
    "T13n0411_004:0743a22": "必墮無間獄，　　久受大苦器。』",
    "T13n0411_004:0743a23": "「時，羅剎子與諸眷屬，右遶此人、尊重、頂禮、合",
    "T13n0411_004:0743a24": "掌恭敬，而說頌曰：",
    "T13n0411_004:0743a25": "「『我等怖地獄，　　故不害汝命，",
    "T13n0411_004:0743a26": "當解放汝身，　　願脫地獄苦。』",
    "T13n0411_004:0743a27": "「時，諸羅剎母、子、眷屬，同起慈心解此人縛，懺",
    "T13n0411_004:0743a28": "謝慰喻，歡喜放還。此人清旦疾至王所，以如",
    "T13n0411_004:0743a29": "上事具白於王。時，勝軍王及諸眷屬，聞之",
    "T13n0411_004:0743b01": "驚躍歎未曾有，即立條制頒告國人：『自今",
    "T13n0411_004:0743b02": "已後於我國中，有佛弟子，若持戒、若破戒、",
    "T13n0411_004:0743b03": "下至無戒，但剃鬚髮被服袈裟，諸有侵凌",
    "T13n0411_004:0743b04": "或加害者，當以死罪而刑罰之。』由此因",
    "T13n0411_004:0743b05": "緣，眾人慕德，漸漸歸化王贍部洲，皆共誠",
    "T13n0411_004:0743b06": "心歸敬三寶。「善男子！當觀如是過去羅剎，",
    "T13n0411_004:0743b07": "雖受無暇餓鬼趣身，吸人精氣，飲噉血肉，",
    "T13n0411_004:0743b08": "惡心熾盛，無有慈悲；而見無戒剃除鬚髮",
    "T13n0411_004:0743b09": "以片袈裟掛其頸者，即便右遶、尊重、頂禮、",
    "T13n0411_004:0743b10": "恭敬、讚頌、無損害心。然未來世，有剎帝利旃",
    "T13n0411_004:0743b11": "荼羅王、宰官、居士、長者、沙門、婆羅門等旃荼羅",
    "T13n0411_004:0743b12": "人，心懷毒惡，無有慈愍，造罪過於藥叉、羅",
    "T13n0411_004:0743b13": "剎，愚癡、傲慢、斷滅善根。於歸我法而出家",
    "T13n0411_004:0743b14": "者，若是法器、若非法器，剃除鬚髮被服袈裟",
    "T13n0411_004:0743b15": "諸弟子所，不生恭敬，惱亂呵罵，或以鞭杖",
    "T13n0411_004:0743b16": "楚撻其身，或閉牢獄乃至斷命。此於一切",
    "T13n0411_004:0743b17": "過去、未來、現在諸佛，犯諸大罪，斷滅善根",
    "T13n0411_004:0743b18": "焚燒相續，一切智者之所遠離，決定當生",
    "T13n0411_004:0743b19": "無間地獄。「又善男子！昔有國王，名超福德。",
    "T13n0411_004:0743b20": "有人犯過罪應合死，王性仁慈不欲斷命。",
    "T13n0411_004:0743b21": "有一大臣多諸智策，前白王曰：『願勿為憂，",
    "T13n0411_004:0743b22": "終不令王得殺生罪，不付魁膾令殺此",
    "T13n0411_004:0743b23": "人。』時，彼大臣以己智力，將犯罪人付惡醉",
    "T13n0411_004:0743b24": "象。時，惡醉象以鼻卷取罪人兩脛舉上空",
    "T13n0411_004:0743b25": "中，盡其勢力欲撲於地，忽見此人裳有",
    "T13n0411_004:0743b26": "赤色，謂是袈裟，心生淨信。便徐置地，懺謝",
    "T13n0411_004:0743b27": "悲號，跪伏於前，以鼻抆足，深心敬重，瞻",
    "T13n0411_004:0743b28": "仰彼人。大臣見已，馳還白王。王聞喜愕歎未",
    "T13n0411_004:0743b29": "曾有，便勅國人加敬三寶，因斯斷殺，王",
    "T13n0411_004:0743c01": "贍部洲。「善男子！當觀如是過去醉象，雖受",
    "T13n0411_004:0743c02": "無睱傍生趣身，而敬袈裟不造惡業。然未",
    "T13n0411_004:0743c03": "來世，有剎帝利旃荼羅王、宰官、居士、長者、沙",
    "T13n0411_004:0743c04": "門、婆羅門等旃荼羅人，心懷毒惡，無有慈",
    "T13n0411_004:0743c05": "愍，造諸罪業過惡醉象，愚癡、傲慢、斷滅善",
    "T13n0411_004:0743c06": "根。於歸我法而出家者，若是法器、若非法器，",
    "T13n0411_004:0743c07": "剃除鬚髮被服袈裟諸弟子所，不生恭敬，",
    "T13n0411_004:0743c08": "惱亂呵罵，或以鞭杖楚撻其身，或閉牢獄",
    "T13n0411_004:0743c09": "乃至斷命。此於一切過去、未來、現在諸佛，",
    "T13n0411_004:0743c10": "犯諸大罪，斷滅善根焚燒相續，一切智",
    "T13n0411_004:0743c11": "者之所遠離，決定當生無間地獄。「若剎帝",
    "T13n0411_004:0743c12": "利旃荼羅王，乃至沙門、婆羅門等旃荼羅人，",
    "T13n0411_004:0743c13": "成就如是第三惡輪。由此因緣，令護國土",
    "T13n0411_004:0743c14": "一切天、龍、藥叉神等，信敬三寶無動壞者，",
    "T13n0411_004:0743c15": "於剎帝利旃荼羅王，乃至沙門、婆羅門等旃",
    "T13n0411_004:0743c16": "荼羅人，心生瞋忿。廣說乃至，彼剎帝利旃荼",
    "T13n0411_004:0743c17": "羅王、宰官、居士、長者、沙門、婆羅門等旃荼羅",
    "T13n0411_004:0743c18": "人，不久便當支體廢缺，於多日夜結舌不",
    "T13n0411_004:0743c19": "言，受諸苦毒痛切難忍，命終定生無間地",
    "T13n0411_004:0743c20": "獄。",
    "T13n0411_004:0743c21": "「復次，善男子！於未來世此佛土中，有剎帝利",
    "T13n0411_004:0743c22": "旃荼羅王、宰官、居士、長者、沙門、婆羅門等旃荼",
    "T13n0411_004:0743c23": "羅人，隨惡友行，善根微少；廣說乃至，不見、",
    "T13n0411_004:0743c24": "不畏後世苦果。見有所施四方僧物，謂：諸",
    "T13n0411_004:0743c25": "寺舍、或寺舍物、或諸園林、或園林物、或諸莊",
    "T13n0411_004:0743c26": "田、或莊田物、或所攝受淨人男女、或所攝",
    "T13n0411_004:0743c27": "受畜生種類、或所攝受衣服飲食、或所攝",
    "T13n0411_004:0743c28": "受床座敷具、或所攝受病緣醫藥、或所攝",
    "T13n0411_004:0743c29": "受種種資身應受用物；如是所施四方僧",
    "T13n0411_004:0744a01": "物，具戒、富德、精進修行、學無學行，乃至證",
    "T13n0411_004:0744a02": "得最後極果清淨苾芻，所應受用。彼剎帝利",
    "T13n0411_004:0744a03": "旃荼羅王，乃至沙門、婆羅門等旃荼羅人，以",
    "T13n0411_004:0744a04": "強勢力侵奪，具戒清淨苾芻不聽受用；迴",
    "T13n0411_004:0744a05": "與破戒惡行苾芻經營在家諸俗業者，令",
    "T13n0411_004:0744a06": "共受用、或獨受用。破戒苾芻既受得已，或共",
    "T13n0411_004:0744a07": "受用、或獨受用、或與俗人同共受用。由是",
    "T13n0411_004:0744a08": "因緣，令護國土一切天、龍、藥叉神等，信敬三",
    "T13n0411_004:0744a09": "寶無動壞者，於剎帝利旃荼羅王，乃至沙",
    "T13n0411_004:0744a10": "門、婆羅門等旃荼羅人，心生瞋忿。廣說乃至，",
    "T13n0411_004:0744a11": "彼剎帝利旃荼羅王、宰官、居士、長者、沙門、婆羅",
    "T13n0411_004:0744a12": "門等旃荼羅人，不久便當支體廢缺，於多",
    "T13n0411_004:0744a13": "日夜結舌不言，受諸苦毒痛切難忍，命終",
    "T13n0411_004:0744a14": "定生無間地獄。",
    "T13n0411_004:0744a15": "「復次，善男子！於未來世此佛土中，有剎帝利",
    "T13n0411_004:0744a16": "旃荼羅王、宰官、居士、長者、沙門、婆羅門等旃荼",
    "T13n0411_004:0744a17": "羅人，隨惡友行，善根微少；廣說乃至，不見、",
    "T13n0411_004:0744a18": "不畏後世苦果。見依我法而出家者，聰叡",
    "T13n0411_004:0744a19": "多聞語甚圓滿，或能傳通聲聞乘法、或能傳",
    "T13n0411_004:0744a20": "通獨覺乘法、或能傳通無上乘法，令廣流",
    "T13n0411_004:0744a21": "布利樂有情。彼於如是說法師所，呵罵、毀",
    "T13n0411_004:0744a22": "辱、誹謗、輕弄、欺誑、逼迫、惱亂法師障礙正法。",
    "T13n0411_004:0744a23": "由是因緣，令護國土一切天、龍、藥叉神等，信",
    "T13n0411_004:0744a24": "敬三寶無動壞者，於剎帝利旃荼羅王，乃至",
    "T13n0411_004:0744a25": "沙門、婆羅門等旃荼羅人，心生瞋忿。廣說乃",
    "T13n0411_004:0744a26": "至，彼剎帝利旃荼羅王、宰官、居士、長者、沙門、",
    "T13n0411_004:0744a27": "婆羅門等旃荼羅人，",
    "T13n0411_004:0744a29": "不久便當支體廢缺，於多日",
    "T13n0411_004:0744b01": "夜結舌不言，受諸苦毒痛切難忍，命終定",
    "T13n0411_004:0744b02": "生無間地獄。",
    "T13n0411_004:0744b03": "「復次，善男子！於未來世此佛土中，有剎帝利",
    "T13n0411_004:0744b04": "旃荼羅王、宰官、居士、長者、沙門、婆羅門等旃荼",
    "T13n0411_004:0744b05": "羅人，隨惡友行，善根微少；廣說乃至，不見、",
    "T13n0411_004:0744b06": "不畏後世苦果。見有所施四方僧物，寺舍、",
    "T13n0411_004:0744b07": "莊田、人畜、財寶、花樹、果樹、染樹、蔭樹、香藥樹等，",
    "T13n0411_004:0744b08": "及餘資身種種雜物。我諸弟子具戒、富德、精",
    "T13n0411_004:0744b09": "進修行、學無學行，乃至證得最後極果清淨",
    "T13n0411_004:0744b10": "苾芻，所應受用。彼剎帝利旃荼羅王，乃至沙",
    "T13n0411_004:0744b11": "門、婆羅門等旃荼羅人，以強勢力，或自逼奪、",
    "T13n0411_004:0744b12": "或教人奪、或為自用、或為他用。由是因",
    "T13n0411_004:0744b13": "緣，令護國土一切天、龍、藥叉神等，信敬三寶",
    "T13n0411_004:0744b14": "無動壞者，於剎帝利旃荼羅王，乃至沙門、婆",
    "T13n0411_004:0744b15": "羅門等旃荼羅人，心生瞋忿。廣說乃至，彼",
    "T13n0411_004:0744b16": "剎帝利旃荼羅王、宰官、居士、長者、沙門、婆羅門",
    "T13n0411_004:0744b17": "等旃荼羅人，不久便當支體廢缺，於多日",
    "T13n0411_004:0744b18": "夜結舌不言，受諸苦毒痛切難忍，命終定",
    "T13n0411_004:0744b19": "生無間地獄。",
    "T13n0411_004:0744b20": "「復次，善男子！於未來世此佛土中，有剎帝",
    "T13n0411_004:0744b21": "利旃荼羅王、宰官、居士、長者、沙門、婆羅門等旃",
    "T13n0411_004:0744b22": "荼羅人，善根微少無有信心，諂曲、愚癡、懷",
    "T13n0411_004:0744b23": "聰明慢，言無真實，遠離善友隨惡友行，",
    "T13n0411_004:0744b24": "於諸聖法心懷猶豫，不見、不畏後世苦",
    "T13n0411_004:0744b25": "果；常樂習近諸惡律儀，好行殺生乃至邪",
    "T13n0411_004:0744b26": "見，而懷傲慢誑惑世間，自稱我是住律儀",
    "T13n0411_004:0744b27": "者。彼剎帝利旃荼羅王，乃至沙門、婆羅門等",
    "T13n0411_004:0744b28": "旃荼羅人，種種方便毀滅我法；於歸我法",
    "T13n0411_004:0744b29": "而出家者，數數瞋忿、呵罵、毀辱、拷楚、禁閉、割",
    "T13n0411_004:0744c01": "截支節乃至斷命，我所說法不肯信受；壞",
    "T13n0411_004:0744c02": "窣堵波及諸寺舍，驅逼苾芻退令還俗，障",
    "T13n0411_004:0744c03": "礙剃髮被服袈裟，種種驅使同諸僕庶。由",
    "T13n0411_004:0744c04": "是因緣，令護國土一切天、龍、藥叉神等，信敬",
    "T13n0411_004:0744c05": "三寶無動壞者，於剎帝利旃荼羅王，乃至沙",
    "T13n0411_004:0744c06": "門、婆羅門等旃荼羅人，心生瞋忿。廣說乃至，",
    "T13n0411_004:0744c07": "彼剎帝利旃荼羅王、宰官、居士、長者、沙門、婆羅",
    "T13n0411_004:0744c08": "門等旃荼羅人，不久便當支體廢缺，於多日",
    "T13n0411_004:0744c09": "夜結舌不言，受諸苦毒痛切難忍，命終定",
    "T13n0411_004:0744c10": "生無間地獄。",
    "T13n0411_004:0744c11": "「善男子！若剎帝利旃荼羅王、宰官、居士、長者、",
    "T13n0411_004:0744c12": "沙門、婆羅門等旃荼羅人，於上所說十種惡",
    "T13n0411_004:0744c13": "輪，或隨成一、或具成就，先所修集一切善",
    "T13n0411_004:0744c14": "根摧壞燒滅皆為灰燼，不久便當支體廢",
    "T13n0411_004:0744c15": "缺，於多日夜結舌不言，受諸苦毒痛切難",
    "T13n0411_004:0744c16": "忍，命終定生無間地獄。此剎帝利旃荼羅王、",
    "T13n0411_004:0744c17": "宰官、居士、長者、沙門、婆羅門等旃荼羅人，於",
    "T13n0411_004:0744c18": "當來世下賤人身尚難可得，況當能證二",
    "T13n0411_004:0744c19": "乘菩提？無上大乘於其絕分！如是惡人，大",
    "T13n0411_004:0744c20": "乘名字尚難得聞，況當能證無上佛果！是",
    "T13n0411_004:0744c21": "人究竟自損損他，一切諸佛所不能救。",
    "T13n0411_004:0744c22": "「善男子！譬如有人壓油為業，一一麻粒皆",
    "T13n0411_004:0744c23": "有蟲生，以輪壓之油便流出。汝當觀此壓",
    "T13n0411_004:0744c24": "麻油人，於日夜中殺幾生命？假使如是壓",
    "T13n0411_004:0744c25": "麻油人，以十具輪相續恒壓，於一日夜，一一",
    "T13n0411_004:0744c26": "輪中所壓麻油數滿千斛，如是相續至滿",
    "T13n0411_004:0744c27": "千年。汝觀此人殺幾生命？所獲罪業寧為",
    "T13n0411_004:0744c28": "多不？」地藏菩薩摩訶薩言：「甚多。世尊！甚多。大",
    "T13n0411_004:0744c29": "德！此人所殺無量無邊，所獲罪業不可稱",
    "T13n0411_004:0745a01": "計，算數譬喻所不能及，唯佛能知餘無知",
    "T13n0411_004:0745a02": "者。」佛言：「善男子！假使有人為財利故，置十",
    "T13n0411_004:0745a03": "婬坊，一一坊中置千婬女，一一婬女種種莊",
    "T13n0411_004:0745a04": "嚴，誑惑多人恒為欲事。如是相續至滿千",
    "T13n0411_004:0745a05": "年，此人獲罪不可稱計，算數譬喻所不能",
    "T13n0411_004:0745a06": "及。如前十輪壓油人罪，等一婬坊所獲罪",
    "T13n0411_004:0745a07": "業。「又善男子！假使有人為財利故，置十酒",
    "T13n0411_004:0745a08": "坊，一一坊中種種嚴飾，方便招誘千耽酒人，",
    "T13n0411_004:0745a09": "飲興歡娛，晝夜無廢。如是相續至滿千年，",
    "T13n0411_004:0745a10": "此人獲罪不可稱計，算數譬喻所不能及。",
    "T13n0411_004:0745a11": "如前所說，十婬坊罪，等一酒坊所獲罪業。",
    "T13n0411_004:0745a12": "「又善男子！假使有人為財利故，置十屠坊，",
    "T13n0411_004:0745a13": "一一坊中於一日夜殺害千生，牛、羊、駝、鹿、雞、",
    "T13n0411_004:0745a14": "猪等命。如是相續至滿千年，此人獲罪不",
    "T13n0411_004:0745a15": "可稱計，算數譬喻所不能及。如前所說，十",
    "T13n0411_004:0745a16": "酒坊罪，等一屠坊所獲罪業。「如前所說十",
    "T13n0411_004:0745a17": "屠坊罪，等剎帝利旃荼羅王，乃至沙門、婆羅",
    "T13n0411_004:0745a18": "門等旃荼羅人，於前十惡，隨成一輪，一日一",
    "T13n0411_004:0745a19": "夜所獲罪業。」爾時世尊而說頌曰：",
    "T13n0411_004:0745a20": "「十壓油輪罪，　　等彼一婬坊，",
    "T13n0411_004:0745a21": "置彼十婬坊，　　等一酒坊罪，",
    "T13n0411_004:0745a22": "置十酒坊罪，　　等彼一屠坊，",
    "T13n0411_004:0745a23": "置彼十屠坊，　　罪等王等一。」",
    "T13n0411_004:0745a24": "大乘大集地藏十輪經卷第四"
}