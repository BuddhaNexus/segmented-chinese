{
    "T15n0599_001:0157b07": "佛為海龍王說法印經",
    "T15n0599_001:0157b09": "大唐三藏法師義淨奉　詔譯",
    "T15n0599_001:0157b10": "如是我聞：一時薄伽梵在海龍王宮，與大",
    "T15n0599_001:0157b11": "苾芻眾千二百五十人俱，并與眾多菩薩摩",
    "T15n0599_001:0157b12": "訶薩俱。爾時娑竭羅龍王即從座起，前禮",
    "T15n0599_001:0157b13": "佛足，白言：「世尊！頗有受持少法，得福多不？」",
    "T15n0599_001:0157b14": "佛告海龍王：「有四殊勝法，若有受持、讀誦、解",
    "T15n0599_001:0157b15": "了其義，用功雖少，獲福甚多，即與讀誦八萬",
    "T15n0599_001:0157b16": "四千法藏功德無異。云何為四？所謂念誦",
    "T15n0599_001:0157b17": "諸行無常、一切皆苦、諸法無我、寂滅為樂。",
    "T15n0599_001:0157b18": "龍王當知！是謂四殊勝法，菩薩摩訶薩無盡",
    "T15n0599_001:0157b19": "法智，早證無生，速至圓寂，是故汝等常應",
    "T15n0599_001:0157b20": "念誦。」爾時世尊說是四句法印經時，彼諸",
    "T15n0599_001:0157b21": "聲聞、大菩薩眾，及天龍八部、阿蘇羅、揵達",
    "T15n0599_001:0157b22": "婆等，聞佛所說，皆大歡喜，信受奉行。",
    "T15n0599_001:0157b23": "佛為海龍王說法印經"
}