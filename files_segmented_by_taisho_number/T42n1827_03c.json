{
    "T42n1827_03c:0301c02": "folio_3c 百論疏卷下之餘",
    "T42n1827_03c:0301c04": "釋吉藏撰",
    "T42n1827_03c:0301c05": "10 破空品(下之下)破空品第十",
    "T42n1827_03c:0301c06": "此品非但是一論之玄宗。亦方等之心髓。言",
    "T42n1827_03c:0301c07": "約而義顯。辭巧而致深。用之通正則正無不",
    "T42n1827_03c:0301c08": "通。假之摧邪則邪無不屈。可以降天魔制外",
    "T42n1827_03c:0301c09": "道折小乘挫大見。依之伐惑即累無不夷。用",
    "T42n1827_03c:0301c10": "之行道即觀無不照。能發曚人之慧生訥者",
    "T42n1827_03c:0301c11": "之辯。實調心之要方亦懺洗之明術。余息慈",
    "T42n1827_03c:0301c12": "之歲翫此希微。將耳順之年秉為心鏡。但疏",
    "T42n1827_03c:0301c13": "記零落今存其大綱。來意不同略明十義。一",
    "T42n1827_03c:0301c14": "者若就三段分之。破神一品明眾生空。破一",
    "T42n1827_03c:0301c15": "已後竟於破常辨諸法空。今此一品明空病",
    "T42n1827_03c:0301c16": "亦空。淨名以此三門為調心之術。故略闡於",
    "T42n1827_03c:0301c17": "前。提婆亦以此三為練神之方。廣敷於後。二",
    "T42n1827_03c:0301c18": "者若二段分之。捨罪福有二。一明捨罪二辨",
    "T42n1827_03c:0301c19": "捨福。破邪亦二。一破有見二破空見。從神訖",
    "T42n1827_03c:0301c20": "常破有見也。今此一品次破空見。有無是眾",
    "T42n1827_03c:0301c21": "見之根障中道之本。故須破之。則諸見根傾",
    "T42n1827_03c:0301c22": "中實便顯也。三者能破所破分之。從論初已",
    "T42n1827_03c:0301c23": "來破於所破。今此一品次破能破。令能所並",
    "T42n1827_03c:0301c24": "夷破立俱泯則儻然靡據。事不失真蕭焉無",
    "T42n1827_03c:0301c25": "寄。理自玄會。四者若就緣觀分之。自上已來",
    "T42n1827_03c:0301c26": "明緣盡於觀。今此一章明觀盡於緣。緣盡於",
    "T42n1827_03c:0301c27": "觀者。謂若罪若福若法若人生死涅槃凡聖解",
    "T42n1827_03c:0301c28": "惑求並無從。盡於觀內故名緣盡於觀。觀盡",
    "T42n1827_03c:0301c29": "於緣者。在緣既盡正觀便息。緣盡於觀是則",
    "T42n1827_03c:0302a01": "不緣。觀盡於緣是則非觀。故非緣非觀。不知",
    "T42n1827_03c:0302a02": "何以目之。強名正觀。亦假號波若佛性法身。",
    "T42n1827_03c:0302a03": "故隨義目之。如云波若。是一法佛說種種名。",
    "T42n1827_03c:0302a04": "隨諸眾生力為之立異字。五者賓主明之。從",
    "T42n1827_03c:0302a05": "破神竟於破常是外道立義提婆論義。此之",
    "T42n1827_03c:0302a06": "一品明提婆明宗外道論義。外道立義提婆論",
    "T42n1827_03c:0302a07": "義。則難無不摧通無不屈。提婆明宗外道論",
    "T42n1827_03c:0302a08": "義。難無不詶詶無不塞。所以然者。外道不依",
    "T42n1827_03c:0302a09": "空問答。故問不成問答不成答。論主依空而",
    "T42n1827_03c:0302a10": "問故難無不摧。依空而答答無不塞。以此示",
    "T42n1827_03c:0302a11": "末代眾生。明世間問答尚須依空。況欲離苦",
    "T42n1827_03c:0302a12": "求寂滅之道而存著有耶。六者自上以來名",
    "T42n1827_03c:0302a13": "為破邪。今此一品稱為破正。然本對外道之",
    "T42n1827_03c:0302a14": "邪故有內之正。邪既不立故正亦不留。如是",
    "T42n1827_03c:0302a15": "生死涅槃真之與妄乃至理外理內有得無得",
    "T42n1827_03c:0302a16": "義並類然。釋迦一期亦爾。從初鹿苑逐諸外",
    "T42n1827_03c:0302a17": "道。窮至雙林六師邪道既亡。釋迦之正亦息。",
    "T42n1827_03c:0302a18": "提婆亦爾。故前除外邪今息內正。如胡公之",
    "T42n1827_03c:0302a19": "藥既隱即胡公亦藏事亦爾也。七者上來別",
    "T42n1827_03c:0302a20": "破諸師。此品總破一切外道。八約人論之。上",
    "T42n1827_03c:0302a21": "破有見外道今破空見外道。上破薩婆多今",
    "T42n1827_03c:0302a22": "破方廣。上破愛多今破見多。故智度論云。愛",
    "T42n1827_03c:0302a23": "多者著有見多者著空。九者上來正破外道。",
    "T42n1827_03c:0302a24": "今此一品名為釋破。釋破者破妄見。止於水",
    "T42n1827_03c:0302a25": "想故名破耳。實無水可破故名釋破。十者上",
    "T42n1827_03c:0302a26": "來正破今此一品名為簡破。所以然者。九十",
    "T42n1827_03c:0302a27": "六種外道亦互相破。小乘五百論師亦互相",
    "T42n1827_03c:0302a28": "破。乃至有所得大乘人亦互相破。而智力強",
    "T42n1827_03c:0302a29": "者則勝智力劣者墮負。今提婆亦破外道異",
    "T42n1827_03c:0302b01": "彼眾師。眾師皆心有所得言有所住。是故破",
    "T42n1827_03c:0302b02": "他。提婆心無所依言無所住。故非破不破。但",
    "T42n1827_03c:0302b03": "為妄謂所存求之無從。是故云破。實無所破",
    "T42n1827_03c:0302b04": "故異彼眾師。大業四年為對長安三種論師。",
    "T42n1827_03c:0302b05": "謂攝論十地地持三種師明二無我理及三無",
    "T42n1827_03c:0302b06": "性為論大宗。今立此一品正為破之。應名破",
    "T42n1827_03c:0302b07": "二無我品及破三無性品。何以知之。破神明",
    "T42n1827_03c:0302b08": "人無我理。破一已下明法無我理竟。今言破",
    "T42n1827_03c:0302b09": "空即是破人法二空。豈非破二無我理耶。此",
    "T42n1827_03c:0302b10": "是提婆自爾。勿咎講人。言破三無性理品者。",
    "T42n1827_03c:0302b11": "汝以生死塵識等為分別依他二性。以涅槃",
    "T42n1827_03c:0302b12": "為真實性。上並破此三性竟。今復破空。豈非",
    "T42n1827_03c:0302b13": "破三無性耶。亦是論主自明。非余橫造也。問",
    "T42n1827_03c:0302b14": "二無我三無性並破欲明何物耶。答道豈是",
    "T42n1827_03c:0302b15": "我無我性無性耶。如是五句自可知也。又序",
    "T42n1827_03c:0302b16": "此品來意者。非但結成提婆一期出世意。亦",
    "T42n1827_03c:0302b17": "是重結釋龍樹出世意。以人講龍樹四論不",
    "T42n1827_03c:0302b18": "識論意。是故提婆破外道竟更撰斯論申明龍",
    "T42n1827_03c:0302b19": "樹出世破申之意。既敘提婆出世及龍樹意。",
    "T42n1827_03c:0302b20": "及釋迦一期并十方三世諸佛大意爾也。又",
    "T42n1827_03c:0302b21": "敘此品來意者。明正論解惑義。一切大小乘",
    "T42n1827_03c:0302b22": "人言。以空解斷惑。惑即是所破解為能破。故",
    "T42n1827_03c:0302b23": "無礙正斷解脫證破。又無礙正破解脫遮破。",
    "T42n1827_03c:0302b24": "乃至言佛智斷障。是故今立此一品明不立",
    "T42n1827_03c:0302b25": "不破。即明無惑可斷。有何解之能破。故說此",
    "T42n1827_03c:0302b26": "一品。又辨諸方等經明懺悔意。世間人皆云。",
    "T42n1827_03c:0302b27": "無始世來所造眾罪今欲懺悔。即謂罪為所",
    "T42n1827_03c:0302b28": "破懺悔為能破。如此懺悔者名為罪過懺悔。",
    "T42n1827_03c:0302b29": "何以知之。有能破所破既是外道。今復云有",
    "T42n1827_03c:0302c01": "懺為能破罪是可破。豈非外道。此言正可為",
    "T42n1827_03c:0302c02": "入理人說耳。昔山中大師云。出講堂不許人",
    "T42n1827_03c:0302c03": "語。意正在此。恐聞之而起疑謗故也。又序此",
    "T42n1827_03c:0302c04": "品來者。欲釋諸大乘經本性清淨不生滅義。",
    "T42n1827_03c:0302c05": "所言不生者。本無人生本無法生。何有立耶。",
    "T42n1827_03c:0302c06": "竟無有滅。何所破耶。故不立不破即不生不",
    "T42n1827_03c:0302c07": "滅義也。又釋諸方等經不斷煩惱亦不與俱。",
    "T42n1827_03c:0302c08": "以不立故不俱。無所破不斷。如是一切義類",
    "T42n1827_03c:0302c09": "可知。吉藏昔在江左陳此品有十七條。老年",
    "T42n1827_03c:0302c10": "多忘故略述一二數耳。所言破空品者凡有",
    "T42n1827_03c:0302c11": "二義。一者諸外道等執萬化為有。上求之無",
    "T42n1827_03c:0302c12": "從。故人法並空便墮空見。今破外人橫謂之",
    "T42n1827_03c:0302c13": "空故名破空。故涅槃云。眾生起見凡有二種。",
    "T42n1827_03c:0302c14": "一斷二常。又云要因斷常。所以然者。要由常",
    "T42n1827_03c:0302c15": "起斷見因斷起常見。二者論主初品明依福",
    "T42n1827_03c:0302c16": "捨罪依空捨福。從破神竟破常求人法無從",
    "T42n1827_03c:0302c17": "釋成空義。空義既成捨福便顯。若利根外道",
    "T42n1827_03c:0302c18": "從此空門便入正道。但鈍根之者更復著空。",
    "T42n1827_03c:0302c19": "則空便非門。今此一品破除此空令得悟入",
    "T42n1827_03c:0302c20": "故云破空。問空是無法。何所破耶。故外道呵",
    "T42n1827_03c:0302c21": "提婆云。譬如愚人欲破虛空有徒勞之弊。今",
    "T42n1827_03c:0302c22": "何因緣言破空耶。答破其執空之病故言破",
    "T42n1827_03c:0302c23": "空。實無空可破。問若爾應云破病品不應云",
    "T42n1827_03c:0302c24": "破空品。答病是能執空是所執。若言破病品",
    "T42n1827_03c:0302c25": "者十品皆是破病。今將所執之空顯其能執",
    "T42n1827_03c:0302c26": "之病故云破空品。問論主上破外之有。外既",
    "T42n1827_03c:0302c27": "受屈。今此一品外道難提婆之空。提婆何故",
    "T42n1827_03c:0302c28": "能通。答外人有有可破。是以受屈。論主無無",
    "T42n1827_03c:0302c29": "可責。是故蕭然。問此品但破於空亦破四句。",
    "T42n1827_03c:0303a01": "答空有四句皆破。但對前八品破有故今明",
    "T42n1827_03c:0303a02": "破空耳。又有空有有有亦空亦有非空非有。",
    "T42n1827_03c:0303a03": "皆名為有。無此四句乃稱為空。作此論之破",
    "T42n1827_03c:0303a04": "空即四句內外皆悉破也。問若四句內外皆",
    "T42n1827_03c:0303a05": "悉破者應無有申。答破此內外諸見便悟諸法",
    "T42n1827_03c:0303a06": "實相。即是申也。問若爾但申實相應不申教",
    "T42n1827_03c:0303a07": "門。答教本詮理。既得見月何須指耶。問若爾",
    "T42n1827_03c:0303a08": "後應不明二諦。答若了悟者亦無須二諦。又",
    "T42n1827_03c:0303a09": "上來破外道四句無遺。壅障始除方得申明",
    "T42n1827_03c:0303a10": "二諦。品開為二。一破外道斷滅空。第二申二",
    "T42n1827_03c:0303a11": "諦中道結論旨歸。所以有此二者。自上已來",
    "T42n1827_03c:0303a12": "破其有病。今此品次破空病。然此想謂空有",
    "T42n1827_03c:0303a13": "障佛二諦。要須前破壅障始得申明二諦也。",
    "T42n1827_03c:0303a14": "又前破空有明非空非有。即是中實義。以非",
    "T42n1827_03c:0303a15": "空非有然後始得假說空有。此假名空有為",
    "T42n1827_03c:0303a16": "欲顯非空非有不二之道故明二諦中道。又",
    "T42n1827_03c:0303a17": "前破空有外人便起斷見。故次說二諦接其",
    "T42n1827_03c:0303a18": "斷心。又前明空有等四句畢竟無所有。即是",
    "T42n1827_03c:0303a19": "第一義諦。次明無所有有名為世諦。故如來",
    "T42n1827_03c:0303a20": "依二諦說法。論主學佛亦依二諦。若離二諦",
    "T42n1827_03c:0303a21": "發言即是虛妄。是故前明第一義後明世諦。",
    "T42n1827_03c:0303a22": "但宜熟觀文勿信人語。然總括一論有五節",
    "T42n1827_03c:0303a23": "意。論初已來破外所立一節意也。品初破",
    "T42n1827_03c:0303a24": "破二節意也。次破他法故汝是破人已下明",
    "T42n1827_03c:0303a25": "不成不破三節意也。次應有諸法相待有故",
    "T42n1827_03c:0303a26": "已下破外謂內終有所存四節意也。次若空",
    "T42n1827_03c:0303a27": "不應有說已下外沒於斷無不識二諦五節意",
    "T42n1827_03c:0303a28": "也。此五節非止是斯論所用。觀一切佛法六",
    "T42n1827_03c:0303a29": "根所對四儀動靜皆須用之。所以有此五節",
    "T42n1827_03c:0303b01": "者。須精密取之能離菩薩微細礙相。裁起一",
    "T42n1827_03c:0303b02": "毫人法生死涅槃等見即心行道外。名為外",
    "T42n1827_03c:0303b03": "道。即是立也。自論初已來破如此立故名破",
    "T42n1827_03c:0303b04": "立。即初節意也。次謂有一無生正觀破上來",
    "T42n1827_03c:0303b05": "所立。言上來所立是所破。無生正觀是能破。",
    "T42n1827_03c:0303b06": "作此想謂則墮能所見中。破立心起。故第二",
    "T42n1827_03c:0303b07": "節明本不曾生死涅槃等為所破。亦未曾有",
    "T42n1827_03c:0303b08": "無生正觀是能破。能破所破並出謂情故有",
    "T42n1827_03c:0303b09": "第二節意。外人復謂。若無生死涅槃是所破。",
    "T42n1827_03c:0303b10": "亦無無生正觀是能破。此則無正無邪無內",
    "T42n1827_03c:0303b11": "無外。破滅一切法是大邪見人也。是故明諸",
    "T42n1827_03c:0303b12": "法本不曾成何所論破。汝橫謂言成橫謂言",
    "T42n1827_03c:0303b13": "破。以過內者則翻是破法之人。故有第三節",
    "T42n1827_03c:0303b14": "不成不破意來也。外人復謂。若言都無成破。",
    "T42n1827_03c:0303b15": "云何能無難不通無通不難。既能無難不通",
    "T42n1827_03c:0303b16": "無通不難。必應有一妙術。則終有所存。故論",
    "T42n1827_03c:0303b17": "主明。若有一法不存可有其存。竟無一法不",
    "T42n1827_03c:0303b18": "存。云何有一法可存。故有第四節來意也。外",
    "T42n1827_03c:0303b19": "又云。若言不得有一毫可存。復不得無一毫",
    "T42n1827_03c:0303b20": "可存。三世諸佛云何說十二部經八萬法藏",
    "T42n1827_03c:0303b21": "教化人耶。是故次明雖未曾有無非有非無",
    "T42n1827_03c:0303b22": "為眾生故隨俗而說。故有第五明於二諦。就",
    "T42n1827_03c:0303b23": "五節意中。初節屬前九品。第五屬此品內第",
    "T42n1827_03c:0303b24": "二段。餘三節在初段中。即為三意。此論本是",
    "T42n1827_03c:0303b25": "長安舊義。昔在江左常云。關河相承晚有所",
    "T42n1827_03c:0303b26": "得人不學斯論。多是相著。今為對此病亦作",
    "T42n1827_03c:0303b27": "四節生起之。初節正破二無我及三無性。第",
    "T42n1827_03c:0303b28": "二節外人便云。空品前破三性。空品破三無",
    "T42n1827_03c:0303b29": "性。若三性三無性二我二無我一切破。則是",
    "T42n1827_03c:0303c01": "破法人及滅佛法人。是故答云。汝見有成法",
    "T42n1827_03c:0303c02": "及破法生法與滅法。汝是破法人耳。我不曾",
    "T42n1827_03c:0303c03": "成法亦不破法。不曾生法亦不滅法故我非",
    "T42n1827_03c:0303c04": "破法人也。第三節云。汝若言我有成破及生",
    "T42n1827_03c:0303c05": "滅我義為非。汝無成破及生滅汝義為是。則",
    "T42n1827_03c:0303c06": "終有所得所依。云何言無依無得。是故答云。",
    "T42n1827_03c:0303c07": "汝自謂我有所依得。我未曾有一毫法可依",
    "T42n1827_03c:0303c08": "得也。第四節云。若無依得不依得。云何經云",
    "T42n1827_03c:0303c09": "從法身流出十二部經八方法藏教化眾生習",
    "T42n1827_03c:0303c10": "因成佛。是故答云。此是佛隨俗言耳。至道未",
    "T42n1827_03c:0303c11": "曾一言。況復八萬法藏。像法決疑經云。從初",
    "T42n1827_03c:0303c12": "成道乃至涅槃。不曾說一句亦不度一人。而",
    "T42n1827_03c:0303c13": "眾生自見說法度人耳。此是用長安舊義答",
    "T42n1827_03c:0303c14": "晚攝論師等人也。就初二問答明破於破即",
    "T42n1827_03c:0303c15": "為二意。第一破外人謂論主用空破有。故破",
    "T42n1827_03c:0303c16": "外空破。次問答破外人謂論主用有破諸法。",
    "T42n1827_03c:0303c17": "明無有此破。又初問答破外謂內用就緣假",
    "T42n1827_03c:0303c18": "破。次問答破外謂內用對緣假破。又初問答",
    "T42n1827_03c:0303c19": "破外謂內用正破邪。次問答破外謂內借邪",
    "T42n1827_03c:0303c20": "破邪。夫一切能破所破不出此之三雙。今明",
    "T42n1827_03c:0303c21": "實未曾有此所破。亦未曾有斯能破。初番",
    "T42n1827_03c:0303c22": "前問次答。問有二意。外曰應有諸法破有故。",
    "T42n1827_03c:0303c23": "此就有門破能破也。凡有五義。一者既有能",
    "T42n1827_03c:0303c24": "破則有所破。故一切法有不應言空。二汝有",
    "T42n1827_03c:0303c25": "能破我有所破。二俱是有我所破既被汝能",
    "T42n1827_03c:0303c26": "破。破汝能破亦被破。若爾則提婆與眾人無",
    "T42n1827_03c:0303c27": "異。云何謂外為所破內為能破。三者能破所",
    "T42n1827_03c:0303c28": "破二俱是有。若以能破所亦應用所破能。則",
    "T42n1827_03c:0303c29": "內為所破外為能破。四者能破所破二俱是",
    "T42n1827_03c:0304a01": "有。俱是所破。則無能破。既無能破則無所破。",
    "T42n1827_03c:0304a02": "若爾則無能無所。何有屈申。五者若能所俱",
    "T42n1827_03c:0304a03": "有則虛設三空。捨福義壞。若捨福壞則一切",
    "T42n1827_03c:0304a04": "不成。若無破餘法有故者。次就無門以破能",
    "T42n1827_03c:0304a05": "破亦有五義。一者若無能破以何破我。既無",
    "T42n1827_03c:0304a06": "能破則我義還成。二者若無能破有無相對。",
    "T42n1827_03c:0304a07": "待於無能則便有所。三者若無能破我有所",
    "T42n1827_03c:0304a08": "破。我有所破我是有見。汝無能破汝是空見。",
    "T42n1827_03c:0304a09": "則我是薩衛汝為方廣。則二俱有過。四者我",
    "T42n1827_03c:0304a10": "有所破則不失因果。汝無能破便無罪福。故",
    "T42n1827_03c:0304a11": "寧起身見不惡取空。不以是見墮惡道中。故",
    "T42n1827_03c:0304a12": "有過義輕無執最重。五者若無能破亦無能",
    "T42n1827_03c:0304a13": "申。汝云何建立三論欲申正教耶。內曰破如",
    "T42n1827_03c:0304a14": "可破答上有無難也。今不作有答無答。若作",
    "T42n1827_03c:0304a15": "有答還著其有難。若作無答還著其無難。亦",
    "T42n1827_03c:0304a16": "不作非有無答。墮愚癡論故。又平鈍故。亦不",
    "T42n1827_03c:0304a17": "默然答。以外見默然謂無答故。今答者反擲",
    "T42n1827_03c:0304a18": "還外人也。汝上來見立今見有破。故擲此破",
    "T42n1827_03c:0304a19": "立還於外人。今言如者有二種如。一計如二",
    "T42n1827_03c:0304a20": "破如。計如者。汝上計可破今計能破。二破如",
    "T42n1827_03c:0304a21": "者。上就汝覓可破無從。今就汝覓能破亦不",
    "T42n1827_03c:0304a22": "可得。又今過甚於上。上計有可破。我就汝覓",
    "T42n1827_03c:0304a23": "無從。汝今計能破。汝自將有無破之。故此能",
    "T42n1827_03c:0304a24": "破自無。不須我破也。又汝將有無乃破立能",
    "T42n1827_03c:0304a25": "破家。不問我也。我立能破可受汝問。我不立",
    "T42n1827_03c:0304a26": "能破故不受汝問。如十二門懸構責中說也。",
    "T42n1827_03c:0304a27": "又汝問為有能破為無能破。今將有無還問於",
    "T42n1827_03c:0304a28": "汝。汝為有所破為無所破。若有所破上求何",
    "T42n1827_03c:0304a29": "故無從。若無所破只汝是所破。所破既無誰",
    "T42n1827_03c:0304b01": "問能破。又能破若有還是汝有。能破若無還",
    "T42n1827_03c:0304b02": "是汝無。汝有所破所破既被破。能破是有還",
    "T42n1827_03c:0304b03": "是所破。汝便無能破亦無所破。何所問耶。又",
    "T42n1827_03c:0304b04": "上來實不成。今何有破。汝本不成。我何曾破。",
    "T42n1827_03c:0304b05": "今忽問能破之有無。如人言汝以兔角刀斷",
    "T42n1827_03c:0304b06": "我馬角。既失兔角。今問覓馬角也。又破如可",
    "T42n1827_03c:0304b07": "破者。能破若有如可破有。能破若無如可破",
    "T42n1827_03c:0304b08": "無。如是五門皆如可破。又破如可破者。汝計",
    "T42n1827_03c:0304b09": "有破可破。皆是汝計。則皆是可破。故云破如",
    "T42n1827_03c:0304b10": "可破。又本有物然後論破可破耳。未曾有物",
    "T42n1827_03c:0304b11": "論何破可破耶。如空中華論何物破可破耶。",
    "T42n1827_03c:0304b12": "問乃無法可破而汝破病則有病可破。乃無",
    "T42n1827_03c:0304b13": "水可破而止水想則應有破。答汝言想水是",
    "T42n1827_03c:0304b14": "無水想是有。故作是問。只汝水想還如想水。",
    "T42n1827_03c:0304b15": "論何破可破耶。注釋為二。一序外情二答外",
    "T42n1827_03c:0304b16": "難。汝著破故者。明外人上來實無可破而著",
    "T42n1827_03c:0304b17": "可破。亦實無能破今著能破。即是罪重鈍根",
    "T42n1827_03c:0304b18": "也。又釋。明外道有四癡。一者是無立謂立是",
    "T42n1827_03c:0304b19": "一癡。二者此品復無破謂有破是二癡。二者",
    "T42n1827_03c:0304b20": "復將有無二破欲破此破是三癡。四者此三",
    "T42n1827_03c:0304b21": "並是外道自謂。而今安置論主上。此是四癡",
    "T42n1827_03c:0304b22": "也。此四癡並各反擲答。次天親還用外道二",
    "T42n1827_03c:0304b23": "難即為論主雙答。此是不動尺兵寸刀而令外",
    "T42n1827_03c:0304b24": "軍土崩瓦解。現在注文。以有無法欲破是破。",
    "T42n1827_03c:0304b25": "明外人自計有破。復自將有無還破外破。是",
    "T42n1827_03c:0304b26": "為失中之失。倒中起倒。竟不關我。汝不知耶",
    "T42n1827_03c:0304b27": "下第二答外難。始終有六轉意。初縱有能破",
    "T42n1827_03c:0304b28": "答。明破義既成則一切皆空。所以然者。既稱",
    "T42n1827_03c:0304b29": "為破則能破所破一切皆破。則一切皆空。以",
    "T42n1827_03c:0304c01": "破是空之異名故也。是破若有者第二句。外",
    "T42n1827_03c:0304c02": "人即云。若破成者便有此破。則著我有難。是",
    "T42n1827_03c:0304c03": "故今明。此破若有則已墮可破中。云何更問",
    "T42n1827_03c:0304c04": "有耶。是破若無者第三意。外人即云。若能破",
    "T42n1827_03c:0304c05": "墮可破中便無能破。則著我無難。是故今明。",
    "T42n1827_03c:0304c06": "能破既無則所破亦無。則無外無內。誰欲難",
    "T42n1827_03c:0304c07": "耶。如說無第二頭者第四意。外云。若言能破",
    "T42n1827_03c:0304c08": "所破皆悉無者。汝上來何故破我神耶。乃至",
    "T42n1827_03c:0304c09": "破我法耶。既破我人法。則知有人法可破。便",
    "T42n1827_03c:0304c10": "有能破。云何言破可破相與俱無。是故今明。",
    "T42n1827_03c:0304c11": "如說無第二頭。不以破故便言有頭。第二頭",
    "T42n1827_03c:0304c12": "本來自無。汝神法亦爾。不以破故便有神法。",
    "T42n1827_03c:0304c13": "神法本來無。既本來無所破何有能破。如人",
    "T42n1827_03c:0304c14": "言無者第五意。外人云。若第二頭本來無者",
    "T42n1827_03c:0304c15": "能破亦本來無。若爾則不應言無。今遂言無",
    "T42n1827_03c:0304c16": "即有能無之無。以無前物。若爾即有諸法可",
    "T42n1827_03c:0304c17": "無復有能無之無。是故有能破可破也。故今",
    "T42n1827_03c:0304c18": "明。如人言無此是實無。以無能無所故名為",
    "T42n1827_03c:0304c19": "無。非是將一無以無前物。破可破亦如是者",
    "T42n1827_03c:0304c20": "第六總答合上義。外曰應有諸法執此彼故。",
    "T42n1827_03c:0304c21": "上來一番破外人謂論主用空破有。今第二",
    "T42n1827_03c:0304c22": "破外人謂論主用有破有。前問次答。問有二。",
    "T42n1827_03c:0304c23": "應有諸法此立所破也。執此彼故立能破也。",
    "T42n1827_03c:0304c24": "我謂汝以空破有。汝遂言無空。是為上來用",
    "T42n1827_03c:0304c25": "有破有。又我言汝用汝義破我。汝遂言無汝",
    "T42n1827_03c:0304c26": "義以破於我。若爾應還用我義破我義。如是",
    "T42n1827_03c:0304c27": "有得無得內外等亦類然。又有二破。一就緣",
    "T42n1827_03c:0304c28": "假。謂就外覓外無從。即初問答也。二對緣假。",
    "T42n1827_03c:0304c29": "即今文是也。問何故不言執一破異執異破",
    "T42n1827_03c:0305a01": "一。而言執此彼耶。答一異語局彼此語該。此",
    "T42n1827_03c:0305a02": "常彼無常此生死彼涅槃。如是一切也。注中",
    "T42n1827_03c:0305a03": "但偏計一異。以一異是彼大宗故。內曰一非",
    "T42n1827_03c:0305a04": "所執異亦爾。上明不以空破有汝自謂空。今",
    "T42n1827_03c:0305a05": "不以有破有亦出汝謂情。上不以正破邪。今",
    "T42n1827_03c:0305a06": "不以邪破邪。又我就汝覓一異不得。何所執",
    "T42n1827_03c:0305a07": "耶。又我若執一則同僧佉。執異便同衛世。執",
    "T42n1827_03c:0305a08": "亦一亦異同勒沙婆。執不一不異同若提子。",
    "T42n1827_03c:0305a09": "非是四師故無所執。又提婆不與四師同故",
    "T42n1827_03c:0305a10": "言不一。不與四師異故言不異。求四師得可",
    "T42n1827_03c:0305a11": "論同異。求竟無從。云何同異。又本無一異。妄",
    "T42n1827_03c:0305a12": "見一異。我上來欲止妄情故借妄破妄。實無",
    "T42n1827_03c:0305a13": "妄可借亦無妄可破。問若言借妄破妄者。誰",
    "T42n1827_03c:0305a14": "借妄耶。若有能借必有所借。答若作此問應",
    "T42n1827_03c:0305a15": "云借如所借。由汝故謂汝義為所借。謂我為",
    "T42n1827_03c:0305a16": "能借。並出汝之謂情。我未曾有能借。問若爾",
    "T42n1827_03c:0305a17": "上何得言借。答心生於有心。像出於有像。借",
    "T42n1827_03c:0305a18": "見於有借。注釋為二。前釋內通。復次下教作",
    "T42n1827_03c:0305a19": "難。若有人言汝無所執者。假設有人明他無",
    "T42n1827_03c:0305a20": "執也。我執一異法者。彼自立一異也。若有此",
    "T42n1827_03c:0305a21": "問應如是破者。應將一異破有執家也。此意",
    "T42n1827_03c:0305a22": "欲明論主不執一異故不應將一異難論主。",
    "T42n1827_03c:0305a23": "若餘人執一異。可用一異以破之耳。又釋。若",
    "T42n1827_03c:0305a24": "有人言汝無所執。我執一異假設。外問內言。",
    "T42n1827_03c:0305a25": "汝無所執耶。內言。我無所執。外言。恐汝執法",
    "T42n1827_03c:0305a26": "破我。汝若無執我自執一異。何懼汝破我耶。",
    "T42n1827_03c:0305a27": "若有是問應如是破者。教內答外也。我雖無",
    "T42n1827_03c:0305a28": "執非不借一異以破於汝。汝寧得無懼。外曰",
    "T42n1827_03c:0305a29": "破他法故汝是破法人。自上已來第一破外",
    "T42n1827_03c:0305b01": "人謂有能破。今第二破外人謂論主是破法",
    "T42n1827_03c:0305b02": "人。問意云。從論初已來破於所破。品初二",
    "T42n1827_03c:0305b03": "番復破能破。是則破能破所。觸法斯無。破",
    "T42n1827_03c:0305b04": "法無道。故是破法人。又爾前破所破明無外",
    "T42n1827_03c:0305b05": "邪義。品初已來破於能破則破內正義。若邪",
    "T42n1827_03c:0305b06": "若正有得無得一切皆破。故名破法罪人。內",
    "T42n1827_03c:0305b07": "曰汝破法人。明如我懷中無破可破故非破",
    "T42n1827_03c:0305b08": "人。汝執法執破故汝是破人。又汝作此執",
    "T42n1827_03c:0305b09": "破於實相。若破實相三寶四諦一切皆破。故",
    "T42n1827_03c:0305b10": "是破人。我無所執與實相相應故不破實相。",
    "T42n1827_03c:0305b11": "則一切不破故非破人。又汝欲自成破他故",
    "T42n1827_03c:0305b12": "是破人。我不自成又不破汝故我非破法人。",
    "T42n1827_03c:0305b13": "汝義本成可言我破名破法人。汝義本不成。",
    "T42n1827_03c:0305b14": "本不成是汝不成故汝是破法人。又諸法非",
    "T42n1827_03c:0305b15": "破不破。汝見破不破故汝是破人。我不見破",
    "T42n1827_03c:0305b16": "不破亦非見不見故非破人。外曰破他法故",
    "T42n1827_03c:0305b17": "自法成。論主上云成己破他名為破人。我無",
    "T42n1827_03c:0305b18": "所成故非破人。外今問內。夫勝必對負屈必",
    "T42n1827_03c:0305b19": "對申。我既墮負汝則應勝。我義既破汝義自",
    "T42n1827_03c:0305b20": "成。汝既破他自成故是破人。我但被破不成",
    "T42n1827_03c:0305b21": "故非破人也。汝破他乃不言汝義成。但他法",
    "T42n1827_03c:0305b22": "若壞汝法道理自成。又汝口破他義而心成",
    "T42n1827_03c:0305b23": "汝義。若心不自成汝義何故口破他耶。又上",
    "T42n1827_03c:0305b24": "來三問答明論主有破論主悉云無破。外今",
    "T42n1827_03c:0305b25": "云。若無破則有成。此是對無明有。問上云內",
    "T42n1827_03c:0305b26": "無破則外有立與今何異。答上是內無破外",
    "T42n1827_03c:0305b27": "有立。今是內若無破內則有立。故與上異。又",
    "T42n1827_03c:0305b28": "並他破自不成應闇破明不成。明不成闇何",
    "T42n1827_03c:0305b29": "猶破。解若不生惑何由滅。又外人迴過還論",
    "T42n1827_03c:0305c01": "主。論主上云汝是破人。汝既詺我為破法人。",
    "T42n1827_03c:0305c02": "我則為非。汝理數是。則自是非他。是非心生",
    "T42n1827_03c:0305c03": "故汝是破法人也。我見汝破他故還述汝所",
    "T42n1827_03c:0305c04": "說。我云何是破法人也。又汝從來明因緣義。",
    "T42n1827_03c:0305c05": "言無則召有言有則召無。汝既言無成則召成",
    "T42n1827_03c:0305c06": "言不破則召破。若言無成不召成。言不破不",
    "T42n1827_03c:0305c07": "召破。復墮自性之失。又汝破為有所申為無",
    "T42n1827_03c:0305c08": "所申。若無所申應無所敬。那敬三寶。若有所",
    "T42n1827_03c:0305c09": "申則有所成。內曰成破不一故。此中始末有",
    "T42n1827_03c:0305c10": "三種答。此第一。汝若言汝義既破我義即成。",
    "T42n1827_03c:0305c11": "成破便一。勝負屈申應是一。而成破不一。何",
    "T42n1827_03c:0305c12": "得言汝義既破我即成。故外人反滯論主成破",
    "T42n1827_03c:0305c13": "一難。而論主復離自執之失。成破若一則有",
    "T42n1827_03c:0305c14": "四過。一俱是破。二俱是成。三成破若一而成",
    "T42n1827_03c:0305c15": "是成破非成者。亦應破是成而成非成。四有",
    "T42n1827_03c:0305c16": "成有破則非一也。又次第答上諸難。汝初云",
    "T42n1827_03c:0305c17": "他義若破自理數成者。則成破是一。汝立成",
    "T42n1827_03c:0305c18": "破一義者。汝破我即破。云何汝破我成。我成",
    "T42n1827_03c:0305c19": "汝即成。云何我成汝破。又現見一物。成時無",
    "T42n1827_03c:0305c20": "破破時無成。云何言破即成。汝言惑壞解即",
    "T42n1827_03c:0305c21": "成。則惑壞是解成。猶著成破一難。若言惑自",
    "T42n1827_03c:0305c22": "壞解即成如闇滅有燈生者。則成壞是異。云",
    "T42n1827_03c:0305c23": "何汝壞我即成耶。又現見闇滅燈成。今未曾",
    "T42n1827_03c:0305c24": "有。汝義壞何時有我義成。又闇滅燈成。上亦",
    "T42n1827_03c:0305c25": "破無。云何更引。汝上云我既無破應當有立",
    "T42n1827_03c:0305c26": "者。在破既無。何有立耶。又破不有則不無立。",
    "T42n1827_03c:0305c27": "不無則不有。何所待耶。汝上難云。若有所申",
    "T42n1827_03c:0305c28": "則有所成。若無所申應無所敬者。正由一無",
    "T42n1827_03c:0305c29": "所成故無能申耳。又亦得例答之。本對邪故",
    "T42n1827_03c:0306a01": "有申正。而未曾有邪可破。何曾有正可申。",
    "T42n1827_03c:0306a02": "餘難並漏上諸答通之。復次成有畏第二重",
    "T42n1827_03c:0306a03": "顯成破不一。成則有畏破則無畏。畏無畏",
    "T42n1827_03c:0306a04": "殊故知成破不一。問此明何義。答斥外道",
    "T42n1827_03c:0306a05": "也。汝上來欲成於法不能成。是故怖畏不",
    "T42n1827_03c:0306a06": "復敢立。於我法不畏故欲破我。故知成破",
    "T42n1827_03c:0306a07": "不一。故用此言以譏外道。非是論主成法",
    "T42n1827_03c:0306a08": "有畏破無畏也。若破他法下第三天親義生",
    "T42n1827_03c:0306a09": "違言破也。外曰說他執過自執成。問此與",
    "T42n1827_03c:0306a10": "上破他法故自法成何異。答前成為成立。今",
    "T42n1827_03c:0306a11": "成為成破。是故異。汝乃言成破不一。故不",
    "T42n1827_03c:0306a12": "自立法而終破他。若爾終應為成此破。若",
    "T42n1827_03c:0306a13": "成此破則是自成法也。又更一義。汝乃言",
    "T42n1827_03c:0306a14": "成破不一不言無有成破。若爾終有成破。若",
    "T42n1827_03c:0306a15": "汝不成法則不破他。既破他。終為成立也。",
    "T42n1827_03c:0306a16": "內曰破他法故自法成一切不成。外謂內為",
    "T42n1827_03c:0306a17": "成於破。內今一往許之。破他法故則破義",
    "T42n1827_03c:0306a18": "成。此破若成則一切不成。所以然者。夫論破",
    "T42n1827_03c:0306a19": "者。自他一切皆破故名為破。此破若成則自",
    "T42n1827_03c:0306a20": "他內外一切不成。既稱一切不成。我義在一",
    "T42n1827_03c:0306a21": "切內。我云何獨成耶。此破即是畢竟空之異",
    "T42n1827_03c:0306a22": "名。故一切無成。又如以我不平破汝不平。令",
    "T42n1827_03c:0306a23": "汝得平則是我平。故一切平也。又一義。夫破",
    "T42n1827_03c:0306a24": "他明他不成者。即是自不成也。我以汝為他。",
    "T42n1827_03c:0306a25": "汝又以我為他。故一切皆他。既云他不成則",
    "T42n1827_03c:0306a26": "一切不成也。此是勢破非正文意。又此就相",
    "T42n1827_03c:0306a27": "待門破。破他法故自法成者。明他立被破則",
    "T42n1827_03c:0306a28": "破義成也。所以須成此破者。正為外道有所",
    "T42n1827_03c:0306a29": "得大小乘人有立病故也。一切不成者。本待",
    "T42n1827_03c:0306b01": "立故有破。立既不成無立可待。故無有破。故",
    "T42n1827_03c:0306b02": "云一切不成。此正當文意也。外曰不然世間",
    "T42n1827_03c:0306b03": "相違故。汝若言成破並空一切不成者。與世",
    "T42n1827_03c:0306b04": "間相違。誰信此法。以內外唯有二義。一成二",
    "T42n1827_03c:0306b05": "破。成者立己義破者破他義。如僧佉成一破",
    "T42n1827_03c:0306b06": "異等。成實成空破毘曇有。大乘成大破小。又",
    "T42n1827_03c:0306b07": "成己正破他邪。汝無成破。則與一切相違。誰",
    "T42n1827_03c:0306b08": "信此法。內曰是法世間信。答此一問多種形",
    "T42n1827_03c:0306b09": "勢。有時云道與俗反。豈為俗信。信俗則不信",
    "T42n1827_03c:0306b10": "道。信道則不信俗。如信波若則不信一切法。",
    "T42n1827_03c:0306b11": "信一切法則不信波若。又答我所以與世間",
    "T42n1827_03c:0306b12": "相違者。世間智淺見於有無見於破立。以如",
    "T42n1827_03c:0306b13": "此見不見聖所見見聖所不見。不行聖所行",
    "T42n1827_03c:0306b14": "行聖所不行。又答我不與世間同。亦無可與",
    "T42n1827_03c:0306b15": "物異。何者是世人何者是我明同異耶。外即",
    "T42n1827_03c:0306b16": "難云。即此不同不異便是反於世人。即答云。",
    "T42n1827_03c:0306b17": "將何物反耶誰反耶反誰耶。而今論主不作",
    "T42n1827_03c:0306b18": "餘答明為世人信者。此是破不信以明信也。",
    "T42n1827_03c:0306b19": "外謂論主此言無道理不可信。是故今明因",
    "T42n1827_03c:0306b20": "緣生法宛然而畢竟空。雖畢竟空因緣宛然",
    "T42n1827_03c:0306b21": "了了可信。故中論云。世間現見故世間眼見",
    "T42n1827_03c:0306b22": "故。是故明世間信也。注釋為四。一明可信之",
    "T42n1827_03c:0306b23": "法。二明不可信法。三結不可信。四結成可信。",
    "T42n1827_03c:0306b24": "初如文。汝謂下第二出不可信法明五家義。",
    "T42n1827_03c:0306b25": "皆不可信。第一明僧佉義。又除梁椽下第",
    "T42n1827_03c:0306b26": "二出衛世義。或言因中有果下第三勒沙婆",
    "T42n1827_03c:0306b27": "義。問何以知此是第三師義。答上已云乳中",
    "T42n1827_03c:0306b28": "有酪出因中有果義竟。今更說者當知是第",
    "T42n1827_03c:0306b29": "三師義。或言離因緣諸法生者第四無因外",
    "T42n1827_03c:0306b30": "道義。其實空不應言說世事者第五邪見外",
    "T42n1827_03c:0306c01": "道義。如邪見人撥無諸法。是人所執誰當信",
    "T42n1827_03c:0306c02": "受第三結所不信。我法不爾第四結所信。外",
    "T42n1827_03c:0306c03": "曰汝無所執是法成。上來百方求覓論主一",
    "T42n1827_03c:0306c04": "毫之義不得。而內遂云我因緣法與世間同。",
    "T42n1827_03c:0306c05": "若爾乃不執於自性遂執於因緣。則知有因",
    "T42n1827_03c:0306c06": "緣義。為外之所捉得。二者汝若言不執於性",
    "T42n1827_03c:0306c07": "亦不執因緣都無所執。若爾汝畏於執遂守",
    "T42n1827_03c:0306c08": "無執。此乃不執於執遂執於無執。則知有執",
    "T42n1827_03c:0306c09": "也。三者汝若言無執者不與世同亦不與世",
    "T42n1827_03c:0306c10": "異。遂不與世異而與世同。世間既執。汝亦應",
    "T42n1827_03c:0306c11": "執。內曰無執不名執如無。答中有二。一法說",
    "T42n1827_03c:0306c12": "二譬說。無執不名執者法說也。我明執無故",
    "T42n1827_03c:0306c13": "云無執。言其無執者明其無有執。非謂有無",
    "T42n1827_03c:0306c14": "執。故不執於執亦不執無執。如無者譬說也。",
    "T42n1827_03c:0306c15": "如人口中言無物。其實無物。今言無執其實",
    "T42n1827_03c:0306c16": "無執。非是口中言無物便有於物。亦非是無",
    "T42n1827_03c:0306c17": "執便是於執。又執既無無執亦無。如對有所",
    "T42n1827_03c:0306c18": "得故有無所得。有所得既無無得亦無。答上",
    "T42n1827_03c:0306c19": "因緣問者有多種形勢。一者即用因緣答。明",
    "T42n1827_03c:0306c20": "因緣生法即寂滅性故無蹤跡處所。有所執",
    "T42n1827_03c:0306c21": "著便非因緣。二者有時答云。本對性故有因",
    "T42n1827_03c:0306c22": "緣。既無性亦無因緣。亦性亦因緣如是五句。",
    "T42n1827_03c:0306c23": "外曰汝說無相法故是滅法人。汝言不執於",
    "T42n1827_03c:0306c24": "執亦不執無執。則執無執一切滅名滅法人。",
    "T42n1827_03c:0306c25": "問與上破法人何異。答上明破立俱破名破",
    "T42n1827_03c:0306c26": "法人。今明不見破立無所執著復無此無執。",
    "T42n1827_03c:0306c27": "深上一階。是故為異。內曰破滅法人是名滅",
    "T42n1827_03c:0306c28": "法人者。當我懷中無滅不滅故非滅法人。我",
    "T42n1827_03c:0306c29": "實非滅不滅無所執著。汝謂我有所滅欲破",
    "T42n1827_03c:0307a01": "我者。汝是滅法人。文正爾也。又我明因緣法。",
    "T42n1827_03c:0307a02": "因緣法即是中道亦是假名。汝今欲滅因緣",
    "T42n1827_03c:0307a03": "法。即破於中假乃至三寶四諦因果罪福。名",
    "T42n1827_03c:0307a04": "滅法人。又云。我今是滅法人。所以然者。我滅",
    "T42n1827_03c:0307a05": "一切戲論諸法名滅法人。又我名斷見人。斷",
    "T42n1827_03c:0307a06": "一切見故。又我名闡提。畢竟不信邪見法故。",
    "T42n1827_03c:0307a07": "又我名無心。盡一切觀故。我名啞人。以滅一",
    "T42n1827_03c:0307a08": "切語故。是故我名滅法人。此並勢破耳。外曰",
    "T42n1827_03c:0307a09": "應有諸法相待有故。此品第三段破外人謂",
    "T42n1827_03c:0307a10": "論主有所存法。此文來意有近有遠。若遠來",
    "T42n1827_03c:0307a11": "者。隨論主所明悉皆有法。若云一切無所依",
    "T42n1827_03c:0307a12": "必有依對之。論主若無言則有言對之。若非",
    "T42n1827_03c:0307a13": "默非語則有語默對之。若有語默則有非語",
    "T42n1827_03c:0307a14": "默對之。若云未曾有如此事則有如此對之。",
    "T42n1827_03c:0307a15": "此問實難答也。次近生者。論主上云外是滅",
    "T42n1827_03c:0307a16": "法人內非滅法人。若爾則有滅法人待非滅",
    "T42n1827_03c:0307a17": "法人。既有所待則便有法。云何言都無所執",
    "T42n1827_03c:0307a18": "耶。若都無所執對誰論滅法耶。既無所對則",
    "T42n1827_03c:0307a19": "無汝不滅無汝滅法。汝上不應謂我是滅法",
    "T42n1827_03c:0307a20": "人汝非滅法人。內曰何有相待一破故。有人",
    "T42n1827_03c:0307a21": "言。有是一邊。上已破竟。何所待耶。今謂非",
    "T42n1827_03c:0307a22": "無此意。今明有一毫法求並無從。將何待耶。",
    "T42n1827_03c:0307a23": "又汝有一毫法論其待者。此一物若在一內",
    "T42n1827_03c:0307a24": "一中已破。若在異內異中已破。又一是數法。",
    "T42n1827_03c:0307a25": "前已破無。既其無一。云何有萬法欲明相待",
    "T42n1827_03c:0307a26": "耶。又一切皆一。如二一名二三一名三。如是",
    "T42n1827_03c:0307a27": "皆悉是一。則便無多無多故亦無一。何一耶。",
    "T42n1827_03c:0307a28": "此答非是論主向前走避。外人但是向後退",
    "T42n1827_03c:0307a29": "覓答。汝言有待者必應有物然後論待。今了",
    "T42n1827_03c:0307b01": "未知何者是一物而作待問。故為失也。外曰",
    "T42n1827_03c:0307b02": "汝無成是成。若依前答有之一邊上已破竟。",
    "T42n1827_03c:0307b03": "汝乃不為成有。應當成無。故云無成是成。",
    "T42n1827_03c:0307b04": "二者汝言一毫法並已破竟。則都不為成一",
    "T42n1827_03c:0307b05": "切法。如此則為成畢竟空。故云無成是成。三",
    "T42n1827_03c:0307b06": "者汝言一切無成。此終有成。如云一切法不",
    "T42n1827_03c:0307b07": "生。則波若之不住一切法則住般若。便有波",
    "T42n1827_03c:0307b08": "若可住。寧得都無所住。四者若言畢竟無所",
    "T42n1827_03c:0307b09": "依者。汝那能難我種種通令我通不通。那能",
    "T42n1827_03c:0307b10": "通我種種難令我難不成難。既有難通之能。",
    "T42n1827_03c:0307b11": "汝必懷一妙術耳。故若有此妙術則是成也。",
    "T42n1827_03c:0307b12": "五者汝既有此妙悟終有所悟之一法。有此",
    "T42n1827_03c:0307b13": "一法可學故有此能耳。又無成是成者。不可",
    "T42n1827_03c:0307b14": "言成不可言不成。則是妙成。故經云。非成非",
    "T42n1827_03c:0307b15": "不成。始是好成。非苦非樂。乃是大樂。又以非",
    "T42n1827_03c:0307b16": "成非不成方能知成不成。又無成是成者。汝",
    "T42n1827_03c:0307b17": "乃無相待。應有絕待成。注釋云。如言屋無馬",
    "T42n1827_03c:0307b18": "者。智度論云。如廟堂上無馬則有無馬法。汝",
    "T42n1827_03c:0307b19": "雖無成則有此無成之成。故欣空者聞空則",
    "T42n1827_03c:0307b20": "喜。惡空者聞空則憂。故知有此空法能生人",
    "T42n1827_03c:0307b21": "心也。又若無此空法。則信之不得福。毀之應",
    "T42n1827_03c:0307b22": "無罪。既能生罪福。必有此空法也。內曰不然",
    "T42n1827_03c:0307b23": "有無一切無故者。若答為成空問有無一切",
    "T42n1827_03c:0307b24": "皆無。既不成有。豈成無耶。答生心問者。既有",
    "T42n1827_03c:0307b25": "無皆無。以何生心。如中論云。有無既已無。知",
    "T42n1827_03c:0307b26": "有無者誰。故有無皆無。緣觀俱寂。答終有所",
    "T42n1827_03c:0307b27": "成問者。既無不成。云何有成。亦成不成非成",
    "T42n1827_03c:0307b28": "不成。既無諸法之不住。寧有波若之可住。答",
    "T42n1827_03c:0307b29": "絕待問者。若有相待可有絕待。竟無相待何",
    "T42n1827_03c:0307c01": "有絕待。答終有妙術問者。竟不見汝之無術。",
    "T42n1827_03c:0307c02": "豈有我之妙術。故云有無一切無。外曰破不",
    "T42n1827_03c:0307c03": "然自空故。此難來有近遠。遠來者。總難論主",
    "T42n1827_03c:0307c04": "三空也。我法空及本性自空則不應破。若破",
    "T42n1827_03c:0307c05": "則非本空。二者若不空而破則違法相。若空",
    "T42n1827_03c:0307c06": "而破便是癡人。又若不空而破雖破終不可",
    "T42n1827_03c:0307c07": "空。如雖空而不可破。若空而破有應不破。近",
    "T42n1827_03c:0307c08": "來意者。從上有無一切無故生。若有無本空",
    "T42n1827_03c:0307c09": "何事破有無耶。若本不空汝云何說有無皆",
    "T42n1827_03c:0307c10": "空。不空而破則有違理之負。若空而破則有",
    "T42n1827_03c:0307c11": "徒勞之弊也。內曰雖自性空取相故縛答進退",
    "T42n1827_03c:0307c12": "難也。雖自性空答其一難。然諸法本性自空",
    "T42n1827_03c:0307c13": "實無所破。但為汝等外道取相故所以須破。",
    "T42n1827_03c:0307c14": "雖破倒想實無所破。故雖破而空雖空而破。",
    "T42n1827_03c:0307c15": "義不相違。注為三。謂法譬合。法說如文。譬說",
    "T42n1827_03c:0307c16": "中舉愚人者。對上外道呵論主若空而破是",
    "T42n1827_03c:0307c17": "為癡人。是故今明。愚人見炎生於水想。外道",
    "T42n1827_03c:0307c18": "顛倒無神見神。無法見法無空見空。今欲止",
    "T42n1827_03c:0307c19": "其水想。實無水可破。此是但除其病而不除",
    "T42n1827_03c:0307c20": "法。謂病故見法。無法可除名不除法。此一問",
    "T42n1827_03c:0307c21": "答大明三義。一者論道。謂一切法本性空寂。",
    "T42n1827_03c:0307c22": "性空是正道之異名眾經之要意。叡師歎釋",
    "T42n1827_03c:0307c23": "道安。鑿荒塗以開轍標玄旨於性空。唯性空",
    "T42n1827_03c:0307c24": "之宗最得其實。此今問答正論性空。外道謂。",
    "T42n1827_03c:0307c25": "性若本空則不應破。破故非本性空。則未解",
    "T42n1827_03c:0307c26": "性空意。論主答雖性空應須破。雖破而是性",
    "T42n1827_03c:0307c27": "空。此釋成性空意也。二者釋六道三乘人起",
    "T42n1827_03c:0307c28": "迷意。謂是性空實無六道亦無三乘。無六謂",
    "T42n1827_03c:0307c29": "六無三謂三。故有九道之異。即是釋起迷意。",
    "T42n1827_03c:0308a01": "次釋十方三世佛菩薩出世破病意。昔破六",
    "T42n1827_03c:0308a02": "道今破三乘者。實無六道三乘可破。但止其",
    "T42n1827_03c:0308a03": "想謂故言破耳。故是釋諸佛菩薩破病意也。",
    "T42n1827_03c:0308a04": "問乃無所謂六道三乘有能謂之性不。答能",
    "T42n1827_03c:0308a05": "謂若有不名為妄及以顛倒。既名為妄則無",
    "T42n1827_03c:0308a06": "一毫。故能謂同所謂也。問能謂所謂是無不。",
    "T42n1827_03c:0308a07": "答本不有。云何有無。如是五句也。外曰無說",
    "T42n1827_03c:0308a08": "法大經無故。自上已來就內難內。此之一番",
    "T42n1827_03c:0308a09": "以外難內。難意有二。初牒內九品破有明非",
    "T42n1827_03c:0308a10": "有。空品破空明非空。非空不可說空。非有",
    "T42n1827_03c:0308a11": "不可說有。名無說。問實相四句不可說。云",
    "T42n1827_03c:0308a12": "何言非有非無不可說。答諸外道等多滯空",
    "T42n1827_03c:0308a13": "有二邊。今欲破其二邊故明非空非有。而",
    "T42n1827_03c:0308a14": "意在捨於二。是不存兩非令悟入實相也。大",
    "T42n1827_03c:0308a15": "經無故者引外難內。三種大經此是舊義。無",
    "T42n1827_03c:0308a16": "有此法。故不可信。內曰有第四。然答外此",
    "T42n1827_03c:0308a17": "問多有形勢。若涅槃經德王品中明聞不聞",
    "T42n1827_03c:0308a18": "義。謂外道大經無有此法。唯方等有之。是",
    "T42n1827_03c:0308a19": "故名為昔所不聞而今得聞。而今此中引彼",
    "T42n1827_03c:0308a20": "經。二有第四者。以諸外道著於有無不信",
    "T42n1827_03c:0308a21": "非有非無。今欲令捨於有無信非有無。故",
    "T42n1827_03c:0308a22": "還引彼經明有此法。汝若不信非有無。非",
    "T42n1827_03c:0308a23": "但不信於內。亦不信外。如中論及大品欲",
    "T42n1827_03c:0308a24": "令小乘人信諸法空故還引小乘中明法空以",
    "T42n1827_03c:0308a25": "化小乘。三者又欲恥諸外道明癡如小兒。非",
    "T42n1827_03c:0308a26": "但不識於內亦自迷於外。內外無識癡無所",
    "T42n1827_03c:0308a27": "知。四者論主欲除第四明非好法是愚癡論",
    "T42n1827_03c:0308a28": "耳。如是麁法汝上有之。云何不信。五者欲",
    "T42n1827_03c:0308a29": "顯外偷得佛法非有非無安置己典。提婆今",
    "T42n1827_03c:0308b01": "還奪取故。彼經有於第四猶是佛說。又外道",
    "T42n1827_03c:0308b02": "設有此法。如虫食木耳。然震旦玄儒但有有",
    "T42n1827_03c:0308b03": "無二句無非有無。天竺外道三外道。三大經",
    "T42n1827_03c:0308b04": "文亦無之。今言有者直有不可說之言。非是",
    "T42n1827_03c:0308b05": "非有無不可說。若有此言便即自見。不應責",
    "T42n1827_03c:0308b06": "論主也。三外道之外六十二見及十四難中",
    "T42n1827_03c:0308b07": "有第四兩非之言。如非常非無常。此與論主",
    "T42n1827_03c:0308b08": "非有無意異也。問涅槃經言外道三種經無。",
    "T42n1827_03c:0308b09": "提婆云何言外道有。答如前釋之。涅槃明無",
    "T42n1827_03c:0308b10": "者無有顯了辨非有非無中道。論言其有者",
    "T42n1827_03c:0308b11": "如聲不名大小等也。又涅槃明無據理實無。",
    "T42n1827_03c:0308b12": "今言有者據盜得耳。又涅槃言無如虫不知",
    "T42n1827_03c:0308b13": "字。今言有者偶得成字。注云聲非大小者。一",
    "T42n1827_03c:0308b14": "解云。聲及大小俱是求那。求那不自相依皆",
    "T42n1827_03c:0308b15": "依陀羅驃。故云聲非大小也。又釋於聽者聲",
    "T42n1827_03c:0308b16": "不名小。重聽人聲不名大。又釋如鐘比雷不",
    "T42n1827_03c:0308b17": "名為大。比磬不名為小。泥團非瓶非非瓶者。",
    "T42n1827_03c:0308b18": "泥形異瓶形故言非瓶。更無別體故非非瓶。",
    "T42n1827_03c:0308b19": "光非明非闇者。月光比日故非明。比星故非",
    "T42n1827_03c:0308b20": "闇。又釋寸炎為光滿室稱明。而光異闇復殊",
    "T42n1827_03c:0308b21": "於明也。外曰若空不應有說。此第二大段明",
    "T42n1827_03c:0308b22": "中道二諦結會旨歸。生起具如品初。今更示",
    "T42n1827_03c:0308b23": "一勢。此文來意有近有遠。遠來者。九品破有",
    "T42n1827_03c:0308b24": "空品破空明非空非有。此是洗顛倒有所得",
    "T42n1827_03c:0308b25": "性有無。今明從非有非無始得假說有無名",
    "T42n1827_03c:0308b26": "依二諦說法。此假有無為欲表非有非無不",
    "T42n1827_03c:0308b27": "二中道。是故有此章也。次近來者。上破有無",
    "T42n1827_03c:0308b28": "明非有無。外人著非有無。今破非有無明假",
    "T42n1827_03c:0308b29": "有無。欲顯正道未曾非有無亦未曾有無。是",
    "T42n1827_03c:0308c01": "故有此章也。外問意云。若言內外二經並以",
    "T42n1827_03c:0308c02": "無說法為至極者。汝師何故說善惡法以化",
    "T42n1827_03c:0308c03": "物耶。若有所說即不應明於無說。若辨無說",
    "T42n1827_03c:0308c04": "即不應說。又若有說即不應明有無皆空。如",
    "T42n1827_03c:0308c05": "其不說則受啞法。內曰隨俗故無過者。外道",
    "T42n1827_03c:0308c06": "不解二諦。我上不說此是第一義諦。今明說",
    "T42n1827_03c:0308c07": "者隨俗故說。即會通前語也。又諸佛體道非",
    "T42n1827_03c:0308c08": "說不說。今隨俗說。何失說耶。雖隨俗說實無",
    "T42n1827_03c:0308c09": "所說。何曾說耶。注云常依二諦說者。凡夫以",
    "T42n1827_03c:0308c10": "有為實故稱為諦。聖人達空為實故稱為諦。",
    "T42n1827_03c:0308c11": "以依二實說故二說皆實。問何須明依二實",
    "T42n1827_03c:0308c12": "說耶。答欲防外難。上既云諸法不可說。今遂",
    "T42n1827_03c:0308c13": "云說。便是妄語。是故今明。依二實說故二語",
    "T42n1827_03c:0308c14": "皆實非妄語也。外曰俗諦無不實故。外道聰",
    "T42n1827_03c:0308c15": "明懸知二諦義有相違。真有三義可得是諦。",
    "T42n1827_03c:0308c16": "一者空是真實故名實相。可得是諦。二者空",
    "T42n1827_03c:0308c17": "於聖人為實。此亦是諦。三既名為真。真故是",
    "T42n1827_03c:0308c18": "諦。俗有三義不應名諦。一者有是虛妄不應名",
    "T42n1827_03c:0308c19": "諦。二於凡為實不足稱實。三名中無真不得",
    "T42n1827_03c:0308c20": "稱諦。故云俗諦無不實故。俗若是諦便入於",
    "T42n1827_03c:0308c21": "真。又若二種俱諦則二俱應真。又開真俗異",
    "T42n1827_03c:0308c22": "應開諦不諦異。又若俗遂諦真則不諦。又直",
    "T42n1827_03c:0308c23": "難云。若諦則不俗若俗則不諦。云何言有於",
    "T42n1827_03c:0308c24": "俗諦。內曰相待故如大小答上俗是諦義也。",
    "T42n1827_03c:0308c25": "可作二義明之。一者真唯是諦無非諦。二者",
    "T42n1827_03c:0308c26": "俗亦得是諦亦得非諦。俗於凡是實故稱諦。",
    "T42n1827_03c:0308c27": "於聖不實故不名諦。是故此俗亦諦不諦。如",
    "T42n1827_03c:0308c28": "大小者。如㮈形於瓜棗大小皆實。問㮈定譬",
    "T42n1827_03c:0308c29": "何物。答異三論師云。㮈譬虛實諦不諦瓜棗",
    "T42n1827_03c:0309a01": "譬凡聖二緣。又云㮈譬一色瓜棗譬兩緣。今",
    "T42n1827_03c:0309a02": "謂文義俱不然。㮈正譬俗也。如㮈望瓜實小。",
    "T42n1827_03c:0309a03": "形棗實大。形棗實大譬俗於凡是諦。望瓜實",
    "T42n1827_03c:0309a04": "小譬俗於聖非諦。文意正爾。不得改易一言。",
    "T42n1827_03c:0309a05": "問㮈譬一色。何故非耶。答外人正難俗應非",
    "T42n1827_03c:0309a06": "諦。今正答俗是諦非諦。故不得譬一色。問若",
    "T42n1827_03c:0309a07": "㮈望瓜棗大小皆實者。本以實名為諦。大小",
    "T42n1827_03c:0309a08": "皆實則皆應是諦。答譬意不爾。如前釋之。正",
    "T42n1827_03c:0309a09": "取俗。於凡實是諦。於聖不實非是諦。取諦不",
    "T42n1827_03c:0309a10": "諦二實不言。二實以譬二諦。是故文云。俗諦",
    "T42n1827_03c:0309a11": "於世人為實。於聖人為不實。故以大小之譬",
    "T42n1827_03c:0309a12": "不得作餘釋也。又於聖不實。不實故空。以空",
    "T42n1827_03c:0309a13": "為聖實者。此亦得云此二皆實即是二諦義",
    "T42n1827_03c:0309a14": "也。問俗於凡是諦於聖非諦。亦得云真於聖",
    "T42n1827_03c:0309a15": "是實為諦。於凡不實故非諦不。答眾師並云。",
    "T42n1827_03c:0309a16": "此是一例義。今謂通可例之。凡實是聖虛。聖",
    "T42n1827_03c:0309a17": "實是凡虛。凡虛是聖實聖虛是凡實。別則不",
    "T42n1827_03c:0309a18": "例。俗有諦不諦義。真唯諦無不諦。以俗是顛",
    "T42n1827_03c:0309a19": "倒不實故非是實。但於俗是諦耳。真是實相",
    "T42n1827_03c:0309a20": "故是諦。又名之為真。復為聖所證知故唯諦",
    "T42n1827_03c:0309a21": "無不諦也。文正爾。不得作餘釋之。問今明二",
    "T42n1827_03c:0309a22": "諦與他云何異。答就二於論者。然一色未曾",
    "T42n1827_03c:0309a23": "真俗。於凡聖二解故成二諦耳。他則道理有",
    "T42n1827_03c:0309a24": "真俗二境。是故為異也。又於二緣成二。色未",
    "T42n1827_03c:0309a25": "曾二不二。如是五句。亦未曾諦不諦。亦如是",
    "T42n1827_03c:0309a26": "五句。問俗於凡稱諦。是何等凡耶。答此文是",
    "T42n1827_03c:0309a27": "總想說。世俗凡夫謂有瓶衣地柱。言實有此",
    "T42n1827_03c:0309a28": "物故名為諦。問大品云。凡夫不知世諦。若知",
    "T42n1827_03c:0309a29": "則是須陀洹。今云何言凡夫有俗諦。答今文",
    "T42n1827_03c:0309b01": "就二於論之。於凡是實故名諦。故涅槃云。世",
    "T42n1827_03c:0309b02": "人知者名為世諦。大品云不知者。不知此有",
    "T42n1827_03c:0309b03": "是空有故不知俗諦。聖人達有無所有即知",
    "T42n1827_03c:0309b04": "無所有有。故聖人知世諦也。又有四種義。一",
    "T42n1827_03c:0309b05": "者二諦義。二依二諦說法義。三說二諦義。四",
    "T42n1827_03c:0309b06": "二諦說義。二諦義者。如前有於凡是實為諦。",
    "T42n1827_03c:0309b07": "空於聖為實是諦。依二諦說者。若說空是實",
    "T42n1827_03c:0309b08": "依真諦說。說有是實依世諦說。說二諦者。依",
    "T42n1827_03c:0309b09": "二諦還說二諦也。二諦說者。一往言於無言",
    "T42n1827_03c:0309b10": "名說真諦。言於言名說世諦。此則世諦說得",
    "T42n1827_03c:0309b11": "說世諦得說真諦。真諦不可說。如中論四諦",
    "T42n1827_03c:0309b12": "品言說是世俗也。然世諦雖言言而常絕。故",
    "T42n1827_03c:0309b13": "世諦雖說即是不說。真諦雖無說而不礙說。",
    "T42n1827_03c:0309b14": "故得真諦說。問此事云何。答非但所詮之真",
    "T42n1827_03c:0309b15": "絕言。即詮真之言常絕。故此言即無言言。既",
    "T42n1827_03c:0309b16": "得即是言無言。無言豈不得即是言。故真諦",
    "T42n1827_03c:0309b17": "得說。若爾具得四句俱說俱不說互說互不",
    "T42n1827_03c:0309b18": "說也。外曰知是過得何利。論有三分。二分前",
    "T42n1827_03c:0309b19": "竟。今是第三迴邪入正請求利益。就文為二。",
    "T42n1827_03c:0309b20": "初番明得益。次番辨益相。今前外問。始捨罪",
    "T42n1827_03c:0309b21": "福終訖破空橫摧萬法竪窮五句。作是知者",
    "T42n1827_03c:0309b22": "有何利耶。內曰如是捨我名得解脫正答利",
    "T42n1827_03c:0309b23": "也。問上來橫窮竪破無一可存。何故偏言捨",
    "T42n1827_03c:0309b24": "我。答外道欲令捨我得解脫故偏言捨我。又",
    "T42n1827_03c:0309b25": "上明三空。一我空二法空三空空。我為其初。",
    "T42n1827_03c:0309b26": "舉初攝後。又諸外道用我為主諦。今舉主例",
    "T42n1827_03c:0309b27": "依。又我見攝六十二見。舉本例末。又我為觀",
    "T42n1827_03c:0309b28": "主。言我能作三空之觀。故偏明捨我。興皇大",
    "T42n1827_03c:0309b29": "師每登高座常云。不畏煩惱唯畏於我。所以",
    "T42n1827_03c:0309c01": "然者。他云。斷除煩惱留眾生置故令眾生作",
    "T42n1827_03c:0309c02": "佛。以此見難除故眾生可畏。興皇大師借李",
    "T42n1827_03c:0309c03": "耳之言。為學者曰增。為道者曰損。損之又損",
    "T42n1827_03c:0309c04": "之。終至於無損。內外並泯緣觀俱寂。乃得道",
    "T42n1827_03c:0309c05": "也。外曰何以言名得解脫第二辨得益相。外",
    "T42n1827_03c:0309c06": "謂實應得道。云何言假名解脫耶。如小乘實",
    "T42n1827_03c:0309c07": "斷見思實得解脫。大乘人實斷五住二障實",
    "T42n1827_03c:0309c08": "得解脫。今外道亦然。內曰畢竟清淨故。此是",
    "T42n1827_03c:0309c09": "偈本。而今無者文脫落故。非脫非縛不所不",
    "T42n1827_03c:0309c10": "能。不知何以目之。強稱為脫故云名得解脫",
    "T42n1827_03c:0309c11": "耳。",
    "T42n1827_03c:0309c12": "百論疏卷下餘終"
}