{
    "T27n1545_186:0930a12": "阿毘達磨大毘婆沙論卷第一百",
    "T27n1545_186:0930a13": "八十六",
    "T27n1545_186:0930a15": "五百大阿羅漢等造",
    "T27n1545_186:0930a16": "三藏法師玄奘奉　詔譯",
    "T27n1545_186:0930a17": "4定蘊第七中一行納息第五之四",
    "T27n1545_186:0930a18": "諸不定彼一切非聰慧無明趣耶乃至廣說。",
    "T27n1545_186:0930a19": "問何故作此論。答為欲分別契經義故。如",
    "T27n1545_186:0930a20": "契經說。諸有情類有定有不定。有聰慧明",
    "T27n1545_186:0930a21": "趣。有非聰慧無明趣。雖作是說而不分別",
    "T27n1545_186:0930a22": "相攝差別。彼經是此論所依根本。彼所不說",
    "T27n1545_186:0930a23": "者今盡應說。故作斯論。問諸不定彼一切非",
    "T27n1545_186:0930a24": "聰慧無明趣耶。答諸不定彼一切非聰慧無",
    "T27n1545_186:0930a25": "明趣。有非聰慧無明趣而非不定。謂邪定。問",
    "T27n1545_186:0930a26": "諸定彼一切聰慧明趣耶。答諸聰慧明趣彼",
    "T27n1545_186:0930a27": "一切定。有定彼非聰慧明趣。謂邪定。此中非",
    "T27n1545_186:0930a28": "聰慧者謂愚夫異生無聖慧故。聰慧者謂諸",
    "T27n1545_186:0930a29": "聖者有聖慧故。云何知然。契經說故。如契",
    "T27n1545_186:0930b01": "經說。佛告苾芻。於汝意云何。諸有於苦聖",
    "T27n1545_186:0930b02": "諦如實知。於苦集聖諦苦滅聖諦。趣苦滅行",
    "T27n1545_186:0930b03": "聖諦如實知。或有於此不如實知。此中說",
    "T27n1545_186:0930b04": "何是聰慧者。苾芻白佛。如我解佛所說義",
    "T27n1545_186:0930b05": "者。諸有於苦聖諦。乃至於趣苦滅行聖諦",
    "T27n1545_186:0930b06": "如實知名聰慧者。非不如實知。由此故知",
    "T27n1545_186:0930b07": "聖是聰慧異生非聰慧。聰慧者是明趣明所",
    "T27n1545_186:0930b08": "依故。非聰慧者是無明趣無明所依故。諸不",
    "T27n1545_186:0930b09": "定彼一切非聰慧。無明趣者謂諸不定必是",
    "T27n1545_186:0930b10": "異生。一切異生皆非聰慧。無明趣攝。有非",
    "T27n1545_186:0930b11": "聰慧無明趣而非不定。謂邪定者謂諸邪定",
    "T27n1545_186:0930b12": "亦必異生。彼於邪性定故不名不定。諸聰",
    "T27n1545_186:0930b13": "慧明趣彼一切定者。謂諸聖者於正性定故",
    "T27n1545_186:0930b14": "說名為定。",
    "T27n1545_186:0930b15": "諸不定彼一切不成就等覺支耶。答諸不定",
    "T27n1545_186:0930b16": "彼一切不成就等覺支。有不成就等覺支",
    "T27n1545_186:0930b17": "而非不定。謂邪定是異生故邪性定故。諸定",
    "T27n1545_186:0930b18": "彼一切成就等覺支耶。答諸成就等覺支",
    "T27n1545_186:0930b19": "彼一切定。有定而不成就等覺支。謂邪定",
    "T27n1545_186:0930b20": "如前釋。有三聚。一邪性定聚。二正性定",
    "T27n1545_186:0930b21": "聚。三不定聚邪性定聚。謂成就五無間業。正",
    "T27n1545_186:0930b22": "性定聚謂成就學無學法。不定聚謂唯成就",
    "T27n1545_186:0930b23": "餘有漏法及無為。是名三聚自性。界者邪性",
    "T27n1545_186:0930b24": "定聚一界少分。謂欲界。正性定聚三界少分。",
    "T27n1545_186:0930b25": "不定聚亦爾。趣者邪性定聚一趣少分。謂人。",
    "T27n1545_186:0930b26": "正性定聚二趣少分。謂人天。不定聚三趣全。",
    "T27n1545_186:0930b27": "謂地獄傍生餓鬼。二趣少分。謂人天。生者邪",
    "T27n1545_186:0930b28": "性定聚一生少分。謂胎生。正性定聚二生少",
    "T27n1545_186:0930b29": "分。謂胎生化生。不定聚二生全。謂卵生濕生。",
    "T27n1545_186:0930c01": "二生少分。謂餘二生。有說。邪性定聚三生少",
    "T27n1545_186:0930c02": "分。除化生。正性定聚四生少分不定聚亦爾。",
    "T27n1545_186:0930c03": "處者有說。邪性定聚三處少分。正性定聚五",
    "T27n1545_186:0930c04": "處全。二十四處少分。不定聚五處全。二十四",
    "T27n1545_186:0930c05": "處少分。如是說者。諸行有四十處。不定聚",
    "T27n1545_186:0930c06": "十一處全。二十四處少分。譬喻者說。從無間",
    "T27n1545_186:0930c07": "地獄乃至有頂皆有三聚。彼說般涅槃法",
    "T27n1545_186:0930c08": "名正性定聚。不般涅槃法名邪性定聚。不決",
    "T27n1545_186:0930c09": "定者名不定聚。評曰。如前說者好。此依集",
    "T27n1545_186:0930c10": "異門說。若依施設論說。邪性定聚謂五無間",
    "T27n1545_186:0930c11": "業。若彼因彼果彼等流彼異熟及成就彼法",
    "T27n1545_186:0930c12": "補特伽羅。正性定聚謂學無學法。若彼因彼",
    "T27n1545_186:0930c13": "果彼等流。及成就彼法補特伽羅。不定聚謂",
    "T27n1545_186:0930c14": "諸餘法。若彼因彼果。彼等流彼異熟。及成就",
    "T27n1545_186:0930c15": "彼法補特伽羅。是名三聚自性。界者如前",
    "T27n1545_186:0930c16": "說。趣者邪性定聚二趣少分。謂地獄及人。正",
    "T27n1545_186:0930c17": "性定聚亦二趣少分。謂人天。不定聚二趣全。",
    "T27n1545_186:0930c18": "謂傍生餓鬼。三趣少分。謂地獄人天。生者邪",
    "T27n1545_186:0930c19": "性定聚二生少分。謂胎生化生。正性定聚四",
    "T27n1545_186:0930c20": "生少分。不定聚亦爾。處所分別如應當知。",
    "T27n1545_186:0930c21": "毘奈耶說。世尊於菩提樹下建立一切有",
    "T27n1545_186:0930c22": "情為三聚。謂齊爾許名邪定聚。齊爾許",
    "T27n1545_186:0930c23": "名正定聚。齊爾許名不定聚。問為依有情",
    "T27n1545_186:0930c24": "分齊建立。為依法分齊耶。若依有情者。",
    "T27n1545_186:0930c25": "云何非是得有情海邊際耶。若依法者。聲",
    "T27n1545_186:0930c26": "聞亦能如是建立。佛與聲聞有何不共。有",
    "T27n1545_186:0930c27": "說。依有情建立。問若爾。云何非是得有情",
    "T27n1545_186:0930c28": "海邊際耶。答佛得有情海邊際亦無有過。",
    "T27n1545_186:0930c29": "然總相得非別相。謂一切有情不出四生。",
    "T27n1545_186:0931a01": "如是而得。有說。依法建立。問若爾。聲聞亦",
    "T27n1545_186:0931a02": "能如是建立。佛與聲聞有何不共。答聲聞",
    "T27n1545_186:0931a03": "因從佛聞。佛無師自能建立。是為不共。有",
    "T27n1545_186:0931a04": "說。若三千世界及千歲以來依有情建立。",
    "T27n1545_186:0931a05": "若餘世界及餘時依法建立。問若佛於菩提",
    "T27n1545_186:0931a06": "樹下已建立有情為三聚者。何故復言晝",
    "T27n1545_186:0931a07": "夜六時以佛眼觀世間耶。答先雖建立三",
    "T27n1545_186:0931a08": "聚。而未觀分位差別。誰於何時從邪定聚",
    "T27n1545_186:0931a09": "入不定聚。誰於何時從不定聚入邪定聚",
    "T27n1545_186:0931a10": "或正定聚。欲知此故復以佛眼晝夜觀察。",
    "T27n1545_186:0931a11": "有說。欲顯佛於一切時分恒樂思惟利他",
    "T27n1545_186:0931a12": "事故。有說。欲顯世尊大悲熏心無懈倦",
    "T27n1545_186:0931a13": "故。尊者世友說曰。有諸有情數數從餘世",
    "T27n1545_186:0931a14": "界來生此土。由先未建立故。今以佛眼觀",
    "T27n1545_186:0931a15": "之重為建立。尊者覺天說曰。佛以法為師。",
    "T27n1545_186:0931a16": "欲恭敬承事法故。晝夜六時以佛眼觀察",
    "T27n1545_186:0931a17": "世間。尊者妙音說曰。佛欲顯己所作審諦",
    "T27n1545_186:0931a18": "故。雖建立而復觀察。",
    "T27n1545_186:0931a19": "諸成就等覺支。彼成就無漏法耶。答諸成",
    "T27n1545_186:0931a20": "就等覺支彼成就無漏法。以等覺支是無",
    "T27n1545_186:0931a21": "漏故。有成就無漏法非等覺支。謂諸異生。",
    "T27n1545_186:0931a22": "以諸異生皆成就非擇滅。隨離何品染亦",
    "T27n1545_186:0931a23": "成就擇滅故。諸不成就等覺支。彼不成就",
    "T27n1545_186:0931a24": "無漏法耶。答無不成就無漏法。以必成就",
    "T27n1545_186:0931a25": "非擇滅故。有不成就等覺支。謂諸異生。以",
    "T27n1545_186:0931a26": "諸異生必不成就有為無漏法故。",
    "T27n1545_186:0931a27": "諸得等覺支彼得無漏法耶。答諸得等覺",
    "T27n1545_186:0931a28": "支彼得無漏法。有得無漏法非等覺支。謂",
    "T27n1545_186:0931a29": "諸異生。問等覺支言得。是事可爾。入正性",
    "T27n1545_186:0931b01": "離生時未曾得而得故。無漏法云何言得。",
    "T27n1545_186:0931b02": "無有本來不成就非擇滅故。有說。此文但",
    "T27n1545_186:0931b03": "應言得等覺支。不應言得無漏法。有說。",
    "T27n1545_186:0931b04": "此中無漏法有二品。一覺支二擇滅。入正性",
    "T27n1545_186:0931b05": "離生時得覺支。隨離何品染時得擇滅。異",
    "T27n1545_186:0931b06": "生於八地見修所斷隨離何品皆得擇滅。",
    "T27n1545_186:0931b07": "故作是說。有說。此中無漏法有三品。一覺",
    "T27n1545_186:0931b08": "支二擇滅三非擇滅。入正性離生時得覺",
    "T27n1545_186:0931b09": "支。隨離何品染時得擇滅。隨於何時得非",
    "T27n1545_186:0931b10": "擇滅。問豈不異生本皆成就非擇滅耶。何",
    "T27n1545_186:0931b11": "故言得。答雖本成就而依勝進位中亦可",
    "T27n1545_186:0931b12": "言得。如或以施。或以戒。或以聞。或以思。",
    "T27n1545_186:0931b13": "或以不淨觀持息念念住。或以煗頂忍世第",
    "T27n1545_186:0931b14": "一法等故。令惡趣等法得非擇滅。復次若",
    "T27n1545_186:0931b15": "以種類言之不應言得。若以事差別言",
    "T27n1545_186:0931b16": "之亦可言得。剎那剎那隨彼彼事各別得",
    "T27n1545_186:0931b17": "故。諸捨等覺支彼捨無漏法耶。答無全捨",
    "T27n1545_186:0931b18": "等覺支。亦無全捨無漏法。必無聖者還為",
    "T27n1545_186:0931b19": "異生故。亦無有情不成就非擇滅故。然非",
    "T27n1545_186:0931b20": "不有隨分捨義故言無全捨。諸退等覺支",
    "T27n1545_186:0931b21": "彼退無漏法耶。答無全退等覺支。亦無全",
    "T27n1545_186:0931b22": "退無漏法。義如前釋。復次為止摩訶僧祇",
    "T27n1545_186:0931b23": "部說預流果有退。及止譬喻者不許有非",
    "T27n1545_186:0931b24": "擇滅法。故作是說。無全捨全退等覺支及無",
    "T27n1545_186:0931b25": "漏法。諸未斷彼未遍知耶。乃至廣說。此中",
    "T27n1545_186:0931b26": "依二種遍知作論。一智遍知。二斷遍知。於",
    "T27n1545_186:0931b27": "智遍知中。有說。唯無漏智。有說。通有漏無",
    "T27n1545_186:0931b28": "漏智。諸說唯無漏智者。彼說苦現觀時於",
    "T27n1545_186:0931b29": "五所斷法由智遍知故名遍知。於見苦所",
    "T27n1545_186:0931c01": "斷法由斷遍知故名斷。集現觀時亦爾。差",
    "T27n1545_186:0931c02": "別者說自諦。滅現觀時於滅諦由智遍知",
    "T27n1545_186:0931c03": "故名遍知。於見滅所斷法由斷遍知故名",
    "T27n1545_186:0931c04": "斷。道現觀時亦爾。差別者說自諦。修道中",
    "T27n1545_186:0931c05": "隨起何智於隨何所緣法。由智遍知故名",
    "T27n1545_186:0931c06": "遍知。於隨何所斷法。由斷遍知故名斷。是",
    "T27n1545_186:0931c07": "謂此處略毘婆沙。諸未斷彼未遍知耶。答諸",
    "T27n1545_186:0931c08": "未遍知彼未斷。要由智知乃能斷故。有未",
    "T27n1545_186:0931c09": "斷非未遍知。謂若智遍知故已遍知。非斷",
    "T27n1545_186:0931c10": "遍知故已斷此謂苦智已生集智未生。於",
    "T27n1545_186:0931c11": "四所斷法由智遍知故已遍知。非斷遍知",
    "T27n1545_186:0931c12": "故已斷。集智已生滅智未生。於三所斷法",
    "T27n1545_186:0931c13": "滅智已生道智未生。於二所斷法道智已",
    "T27n1545_186:0931c14": "生未離修所斷染。於一所斷法由智遍知",
    "T27n1545_186:0931c15": "故已遍知。非斷遍知故已斷。即彼已離欲",
    "T27n1545_186:0931c16": "界染未離上染。於色無色界修所斷法已",
    "T27n1545_186:0931c17": "離色染未離上染。於無色界修所斷法由",
    "T27n1545_186:0931c18": "智遍知故已遍知。非斷遍知故已斷。諸已",
    "T27n1545_186:0931c19": "斷彼已遍知耶。答諸已斷彼已遍知。謂苦智",
    "T27n1545_186:0931c20": "已生集智未生。於一所斷法由智遍知故",
    "T27n1545_186:0931c21": "已遍知。斷遍知故已斷。集智已生滅智未生。",
    "T27n1545_186:0931c22": "於二所斷法滅智已生道智未生。於三所",
    "T27n1545_186:0931c23": "斷法道智已生未離修所斷染。於四所斷",
    "T27n1545_186:0931c24": "法由智遍知故已遍知。斷遍知故已斷。即",
    "T27n1545_186:0931c25": "彼已離欲界染未離上染。於三界見所斷。",
    "T27n1545_186:0931c26": "及欲界修所斷法。已離色界染未離上染。",
    "T27n1545_186:0931c27": "於三界見所斷。及欲色界修所斷法盡智已",
    "T27n1545_186:0931c28": "生。於三界見修所斷法由智遍知故已遍",
    "T27n1545_186:0931c29": "知。斷遍知故已斷。有已遍知非已斷。謂若",
    "T27n1545_186:0932a01": "智遍知故已遍知。非斷遍知故已斷此。謂",
    "T27n1545_186:0932a02": "苦智已生集智未生。於四所斷法等廣說如",
    "T27n1545_186:0932a03": "上。諸說智遍知通有漏無漏智者。彼說順",
    "T27n1545_186:0932a04": "決擇分善根位。於五所斷法由智遍知故",
    "T27n1545_186:0932a05": "名遍知。非斷遍知故名斷。見道修道位如",
    "T27n1545_186:0932a06": "前說。",
    "T27n1545_186:0932a07": "問豈不念住位中於一切法已名遍知耶。",
    "T27n1545_186:0932a08": "答雖亦名遍知而非勝進。此中說勝進者。",
    "T27n1545_186:0932a09": "若行相與聖道同者名勝進。有說。若聞所",
    "T27n1545_186:0932a10": "成思所成修所成慧。若煗頂忍世第一法。於",
    "T27n1545_186:0932a11": "有漏事遍知自相共相故皆名智遍知。是",
    "T27n1545_186:0932a12": "謂此處略毘婆沙。諸未斷彼未遍知耶。答諸",
    "T27n1545_186:0932a13": "未遍知彼未斷。以先於彼得智遍知後方",
    "T27n1545_186:0932a14": "於彼斷遍知故。有未斷非未遍知。謂若智遍",
    "T27n1545_186:0932a15": "知故已遍知。非斷遍知故已斷。此謂順決",
    "T27n1545_186:0932a16": "擇分善根已生見道未生。於五所斷法由智",
    "T27n1545_186:0932a17": "遍知故已遍知。非斷遍知故已斷。餘廣說",
    "T27n1545_186:0932a18": "如上。諸已斷彼已遍知耶。答諸已斷彼已",
    "T27n1545_186:0932a19": "遍知。此如前釋。有已遍知非已斷。謂若智",
    "T27n1545_186:0932a20": "遍知故已遍知。非斷遍知故已斷。此謂順",
    "T27n1545_186:0932a21": "決擇分善根已生等。廣說如上。異生雖有",
    "T27n1545_186:0932a22": "斷而非斷遍知。是故不說。以非智遍知所",
    "T27n1545_186:0932a23": "證故。智遍知者唯聖行相故。",
    "T27n1545_186:0932a24": "諸有此生眼不見色。彼依何法引發天眼",
    "T27n1545_186:0932a25": "耶。乃至廣說。問何故作此論。答欲令疑者",
    "T27n1545_186:0932a26": "得決定故。如施設論說。死生智證通云何",
    "T27n1545_186:0932a27": "加行。云何引發死生智證通。謂初修業者於",
    "T27n1545_186:0932a28": "世俗三摩地。已善修習善得自在令起現前。",
    "T27n1545_186:0932a29": "為欲引發天眼通故。先取淨鏡面相。或日",
    "T27n1545_186:0932b01": "月輪星宮藥草燈燭末尼諸光明相。或大火",
    "T27n1545_186:0932b02": "聚燒諸城邑多踰繕那焰洞然相。取是相已",
    "T27n1545_186:0932b03": "由假想作意力。於不見位能起光明。勝解",
    "T27n1545_186:0932b04": "相續引發天眼。有時即於常眼處所有色界",
    "T27n1545_186:0932b05": "大種所造。淨天眼起能見眾色若好若惡。乃",
    "T27n1545_186:0932b06": "至廣說。或有生如是疑。諸有此生眼不見",
    "T27n1545_186:0932b07": "色。彼便不能引發天眼耶。為令此疑得決",
    "T27n1545_186:0932b08": "定故。顯雖此生眼不見色而彼亦能引發",
    "T27n1545_186:0932b09": "天眼。故作斯論。又施設論說。天耳智證通",
    "T27n1545_186:0932b10": "云何加行。云何引發天耳智證通。謂初修業",
    "T27n1545_186:0932b11": "者於世俗三摩地。已善修習善得自在令起",
    "T27n1545_186:0932b12": "現前。為欲引發天耳通故先取象馬車聲。",
    "T27n1545_186:0932b13": "或鍾鼓𧋠貝簫笛歌詠讚誦等聲。或四大",
    "T27n1545_186:0932b14": "聚互相扣擊所發音聲。善取如是諸聲相",
    "T27n1545_186:0932b15": "已。由假想作意力於離聞時能起諸聲。勝",
    "T27n1545_186:0932b16": "解相續引發天耳。有時即於常耳處。所有色",
    "T27n1545_186:0932b17": "界大種所造淨天耳起。能聞眾聲或人非人。",
    "T27n1545_186:0932b18": "乃至廣說。由此復有生如是疑。諸有此生",
    "T27n1545_186:0932b19": "耳不聞聲。彼應不能引發天耳。欲令此",
    "T27n1545_186:0932b20": "疑得決定故。顯雖此生耳不聞聲。而彼亦",
    "T27n1545_186:0932b21": "能引發天耳。故作斯論。諸有此生眼不見",
    "T27n1545_186:0932b22": "色。彼依何法引發天眼耶。答如有一得",
    "T27n1545_186:0932b23": "自性生念。先餘生中眼曾見色。彼依此故",
    "T27n1545_186:0932b24": "引發天眼。諸有此生耳不聞聲。彼依何法",
    "T27n1545_186:0932b25": "引發天耳耶。答如有一得自性生念。先餘",
    "T27n1545_186:0932b26": "生中耳曾聞聲。彼依此故引發天耳。問諸",
    "T27n1545_186:0932b27": "有獲得宿住隨念智者。亦能引發天眼天耳",
    "T27n1545_186:0932b28": "此中何故不說。答應說而不說者。當知此",
    "T27n1545_186:0932b29": "義有餘。有說。若於生盲者天眼生聾者天",
    "T27n1545_186:0932c01": "耳俱能引發者此中說之。宿住隨念智。唯能",
    "T27n1545_186:0932c02": "引發彼類天眼非天耳。所以者何。諸生聾",
    "T27n1545_186:0932c03": "者無宿住隨念智故。要由他教此智生故。",
    "T27n1545_186:0932c04": "是以不說。",
    "T27n1545_186:0932c05": "問何故天眼唯在四根本靜慮非近分地",
    "T27n1545_186:0932c06": "耶。答非其田非其器。乃至廣說。復次若地",
    "T27n1545_186:0932c07": "有通所依三摩地則有天眼。近分地無通",
    "T27n1545_186:0932c08": "所依三摩地故無天眼。復次若地有支所攝",
    "T27n1545_186:0932c09": "三摩地則有天眼。近分地不爾。有說。若地",
    "T27n1545_186:0932c10": "有樂通行道則有天眼。近分地不爾。如是",
    "T27n1545_186:0932c11": "天眼或說唯一。謂天眼。或說二。謂曾得未",
    "T27n1545_186:0932c12": "曾得。或說三。謂軟中上。或說四。謂四靜慮",
    "T27n1545_186:0932c13": "果。或說六。謂軟中上各有曾得未曾得。或",
    "T27n1545_186:0932c14": "說八。謂四靜慮果各有曾得未曾得。或說",
    "T27n1545_186:0932c15": "九。謂軟軟乃至上上。或說十二。謂四靜慮",
    "T27n1545_186:0932c16": "果各有軟中上。或說十八。謂軟軟乃至上",
    "T27n1545_186:0932c17": "上各有曾得未曾得。或說二十四。謂四靜慮",
    "T27n1545_186:0932c18": "各有前六。或說三十二。謂十六生得。及十",
    "T27n1545_186:0932c19": "六修得。有說。四靜慮果各有軟中上為十",
    "T27n1545_186:0932c20": "二。復各有五品雜修靜慮果為二十。是謂",
    "T27n1545_186:0932c21": "三十二。或說三十六。謂四靜慮果各有軟軟",
    "T27n1545_186:0932c22": "乃至上上。或說七十二。謂四靜慮各有前十",
    "T27n1545_186:0932c23": "八。若以相續及剎那則有無量。今但總說",
    "T27n1545_186:0932c24": "一天眼。如天眼天耳亦爾。問何故有不同",
    "T27n1545_186:0932c25": "分天眼耳現在前。而無不同分天鼻舌身現",
    "T27n1545_186:0932c26": "在前耶。答眼耳二根取不至境。欲遠見遠",
    "T27n1545_186:0932c27": "聞故起不同分天眼耳現前。鼻舌身根唯取",
    "T27n1545_186:0932c28": "至境。於不同分無別用故不起現前。有",
    "T27n1545_186:0932c29": "說。若起不同分鼻舌二根現在前者。則世",
    "T27n1545_186:0933a01": "所嗤誚。云何此人重鼻兩舌。若有不同分身",
    "T27n1545_186:0933a02": "根現在前者。世亦嗤誚。云何此人如雙生者",
    "T27n1545_186:0933a03": "有兩身耶。是故鼻等無不同分。又天眼左",
    "T27n1545_186:0933a04": "右勝劣品類必同。謂非左劣右勝等。又現前",
    "T27n1545_186:0933a05": "時必皆具足。無瞎無闕亦無眩亂及彼同",
    "T27n1545_186:0933a06": "分。餘如根蘊觸納息中廣說。",
    "T27n1545_186:0933a07": "問何故異生退時見修所斷結增益。世尊弟",
    "T27n1545_186:0933a08": "子退時唯修所斷結增益耶。答異生用此道",
    "T27n1545_186:0933a09": "斷見所斷結。即用此道斷修所斷結故。彼",
    "T27n1545_186:0933a10": "退時二結俱增益。世尊弟子用此道斷見所",
    "T27n1545_186:0933a11": "斷結。彼於此道定不退。用餘道斷修所斷",
    "T27n1545_186:0933a12": "結。彼於餘道有退有不退。世尊弟子設用",
    "T27n1545_186:0933a13": "此道斷見所斷結。即用此道斷修所斷結",
    "T27n1545_186:0933a14": "者彼亦無退。何故作此論。答為止撥無退",
    "T27n1545_186:0933a15": "性者意。顯實有退故作斯論。此中諸得以",
    "T27n1545_186:0933a16": "增益名說積集生。故有處說得。名為近生",
    "T27n1545_186:0933a17": "近彼法生故。如施設論說。異生欲貪隨眠",
    "T27n1545_186:0933a18": "起時有五法起。一者欲貪隨眠。二者欲貪隨",
    "T27n1545_186:0933a19": "眠近生。三者無明隨眠。四者無明隨眠近生。",
    "T27n1545_186:0933a20": "五者掉舉。此中異生用此道斷見所斷結。",
    "T27n1545_186:0933a21": "即用此道斷修所斷結者。謂用九品道俱",
    "T27n1545_186:0933a22": "時斷見修所斷結故。彼退時二結得俱起。",
    "T27n1545_186:0933a23": "世尊弟子用此道斷見所斷結者。謂用一",
    "T27n1545_186:0933a24": "品道斷見所斷結。彼於此道定不退。用餘",
    "T27n1545_186:0933a25": "道斷修所斷結者。謂用九品道斷修所斷",
    "T27n1545_186:0933a26": "結。彼於餘道有退有不退。世尊弟子設用",
    "T27n1545_186:0933a27": "此道斷見所斷結。即用此道斷修所斷結",
    "T27n1545_186:0933a28": "者彼亦無退者。謂設用一品道俱時斷見修",
    "T27n1545_186:0933a29": "所斷結者彼亦無退。以世尊。弟子見所斷結",
    "T27n1545_186:0933b01": "必不退故。不可俱斷而別退故。又佛弟子",
    "T27n1545_186:0933b02": "先異生時用九品道俱斷見修所斷結。今亦",
    "T27n1545_186:0933b03": "不退二道所鎮故。復次異生用修道俱時斷",
    "T27n1545_186:0933b04": "見修所斷結故。彼退時二結得俱起。世尊弟",
    "T27n1545_186:0933b05": "子用見道斷見所斷結。彼於此道定不退。",
    "T27n1545_186:0933b06": "用修道斷修所斷結。彼於此道有退有不",
    "T27n1545_186:0933b07": "退。餘准前說。復次異生用智俱時斷見修",
    "T27n1545_186:0933b08": "所斷結故。彼退時二結得俱起。世尊弟子用",
    "T27n1545_186:0933b09": "忍斷見所斷結。彼於此道定不退。用智",
    "T27n1545_186:0933b10": "斷修所斷結。彼於此道有退有不退。餘准",
    "T27n1545_186:0933b11": "前說。復次異生不觀諦俱時斷見修所斷",
    "T27n1545_186:0933b12": "結故。彼退時二結得俱起。世尊弟子觀諦斷",
    "T27n1545_186:0933b13": "見所斷結。彼於此道定不退。或觀諦或不",
    "T27n1545_186:0933b14": "觀諦斷修所斷結。彼於此道有退有不退。",
    "T27n1545_186:0933b15": "餘准前說。復次異生用起不起道俱時斷",
    "T27n1545_186:0933b16": "見修所斷結。故彼退時二結得俱起。世尊弟",
    "T27n1545_186:0933b17": "子用不起道斷見所斷結。彼於此道定不",
    "T27n1545_186:0933b18": "退。用起不起道斷修所斷結。彼於此道有",
    "T27n1545_186:0933b19": "退有不退。餘准前說。復次異生用不猛利",
    "T27n1545_186:0933b20": "道俱時斷見修所斷結。故彼退時二結得俱",
    "T27n1545_186:0933b21": "起。世尊弟子用猛利道斷見所斷結。彼於",
    "T27n1545_186:0933b22": "此道定不退。用不猛利道斷修所斷結。彼",
    "T27n1545_186:0933b23": "於此道有退有不退。餘准前說。有說。異",
    "T27n1545_186:0933b24": "生用有漏道俱時斷見修所斷結。故彼退時",
    "T27n1545_186:0933b25": "二結得俱起。世尊弟子用無漏道斷見所",
    "T27n1545_186:0933b26": "斷結。彼於此道定不退。用有漏無漏道",
    "T27n1545_186:0933b27": "斷修所斷結。彼於此道有退有不退。然",
    "T27n1545_186:0933b28": "彼說用無漏道斷者決定不退。問若爾。應",
    "T27n1545_186:0933b29": "無退阿羅漢果者。以有頂結唯無漏道斷",
    "T27n1545_186:0933c01": "故。答若阿羅漢先以有漏道斷下八地修所",
    "T27n1545_186:0933c02": "斷結者。彼容有退。以根本不堅牢故。若先",
    "T27n1545_186:0933c03": "以無漏道斷下八地修所斷結者。彼必不",
    "T27n1545_186:0933c04": "退。以根本堅牢故。問何故無有退見道",
    "T27n1545_186:0933c05": "者耶。答以根本堅牢故。云何根本。謂求解",
    "T27n1545_186:0933c06": "脫者所有若施若戒若修若營佛法僧事。若",
    "T27n1545_186:0933c07": "給侍老病若讀誦聖言。為他演說如理作",
    "T27n1545_186:0933c08": "意。若修不淨觀持息念念住三義觀七處善",
    "T27n1545_186:0933c09": "煗頂忍世第一法。如是皆名見道根本。有",
    "T27n1545_186:0933c10": "說。見道猛利捷疾能以一品道斷九品結。",
    "T27n1545_186:0933c11": "是故不退。有說。見道唯一剎那忍智現前。",
    "T27n1545_186:0933c12": "是故不退。有說。若見道有退即所修梵行",
    "T27n1545_186:0933c13": "不可保信。以退見道為異生故。問所說聖",
    "T27n1545_186:0933c14": "者用餘道斷修所斷結。彼於餘道有退有",
    "T27n1545_186:0933c15": "不退者。誰退誰不退耶。答時解脫退。不動法",
    "T27n1545_186:0933c16": "不退。復次鈍根者退。利根者不退。復次內因",
    "T27n1545_186:0933c17": "力斷者不退。外緣力斷者退。有說。不淨觀",
    "T27n1545_186:0933c18": "為加行斷者退。持息念為加行斷者不退。",
    "T27n1545_186:0933c19": "有說。若以世俗道斷下八地修所斷結者",
    "T27n1545_186:0933c20": "有退。若以出世道斷者不退。譬如臺觀基",
    "T27n1545_186:0933c21": "危可傾。牢則不爾。",
    "T27n1545_186:0933c22": "問何故上三果有退非預流果耶。答修所斷",
    "T27n1545_186:0933c23": "結依有事起。謂有淨相有不淨相。彼由非",
    "T27n1545_186:0933c24": "理作意觀淨相時。便於不淨想退。見所斷",
    "T27n1545_186:0933c25": "結。依無事起。無有一法是我我所。可令彼",
    "T27n1545_186:0933c26": "觀於無我見退。問何故作此論。答欲止摩",
    "T27n1545_186:0933c27": "訶僧祇部說預流果有退。顯預流果決定無",
    "T27n1545_186:0933c28": "退故作斯論。修所斷結依有事起者。謂所",
    "T27n1545_186:0933c29": "執取髮毛爪等非無世間少分淨相。若非理",
    "T27n1545_186:0934a01": "作意思惟此時便於所修不淨想退。起先所",
    "T27n1545_186:0934a02": "斷修所斷結。見所斷結依無事起者。謂所執",
    "T27n1545_186:0934a03": "取我我所相畢竟無有。故契經說。法無作",
    "T27n1545_186:0934a04": "用亦無有情命者養者。補特伽羅作者受",
    "T27n1545_186:0934a05": "者。唯集諸行中無有我。如以空拳誑諸",
    "T27n1545_186:0934a06": "童稚。智者了達如見舒指。是故見無我已",
    "T27n1545_186:0934a07": "必無有退。故無退失預流果者。",
    "T27n1545_186:0934a08": "退上三果時。諸所得無漏根力覺支道支。乃",
    "T27n1545_186:0934a09": "至廣說。問何故作此論。答為止尊者設摩",
    "T27n1545_186:0934a10": "達多說退阿羅漢果時。唯得未來先所捨",
    "T27n1545_186:0934a11": "學法不得過去。所以者何。以彼畢竟不現",
    "T27n1545_186:0934a12": "前故。今欲顯退阿羅漢果時。得過去未來",
    "T27n1545_186:0934a13": "先所捨學法。過去雖不可現前而可成就。",
    "T27n1545_186:0934a14": "由此因緣故作斯論。退上三果時諸所得",
    "T27n1545_186:0934a15": "無漏根力覺支道支。當言曾得得未曾得得",
    "T27n1545_186:0934a16": "耶。答當言曾得得。謂先得果時捨。今退時",
    "T27n1545_186:0934a17": "還得故。諸未曾得聖道唯勝進時得故。",
    "T27n1545_186:0934a18": "無色界歿生欲界時諸所得蘊界處。乃至",
    "T27n1545_186:0934a19": "廣說。問何故作此論。答亦為遮止設摩達",
    "T27n1545_186:0934a20": "多說無色界歿生欲界時。唯得先所捨未",
    "T27n1545_186:0934a21": "來法不得過去。所以者何。以彼畢竟不現",
    "T27n1545_186:0934a22": "前故。今欲顯無色界歿生欲界時。得過去",
    "T27n1545_186:0934a23": "未來先所捨法故作斯論。若不爾者從無",
    "T27n1545_186:0934a24": "色界歿生欲界初結生時。但應成就二世",
    "T27n1545_186:0934a25": "生死。然無有情但成就二世生死者。決定",
    "T27n1545_186:0934a26": "成就三世有漏法故。無色界歿生欲界時。",
    "T27n1545_186:0934a27": "諸所得蘊界處善不善無記根。結縛隨眠隨煩",
    "T27n1545_186:0934a28": "惱纏。當言曾得得未曾得得耶。答應言善",
    "T27n1545_186:0934a29": "染污法曾得得。異熟法未曾得得。善染污法",
    "T27n1545_186:0934b01": "曾得得者。善謂生得善四蘊。有說。亦得串",
    "T27n1545_186:0934b02": "習聞思所成四蘊。此諸善法先由越界地故",
    "T27n1545_186:0934b03": "捨。今界地來還故得染污。謂不善有覆無記",
    "T27n1545_186:0934b04": "四蘊此染污法。先由離染故捨。今界地來還",
    "T27n1545_186:0934b05": "故得。問威儀路工巧處四蘊串習者亦應得。",
    "T27n1545_186:0934b06": "何故不說。答應說而不說者。當知此義有",
    "T27n1545_186:0934b07": "餘。有說。無覆無記法中多分不得。謂異熟",
    "T27n1545_186:0934b08": "生通果全及餘少分。故雖少得而亦不說。",
    "T27n1545_186:0934b09": "有餘師說。串習者亦不得。以羸劣故。異熟",
    "T27n1545_186:0934b10": "法未曾得得者。謂無始來未曾得唯現在成",
    "T27n1545_186:0934b11": "就故。問長養諸蘊亦未曾得得何故不說",
    "T27n1545_186:0934b12": "耶。答應說而不說者。當知此義有餘。復次",
    "T27n1545_186:0934b13": "若說異熟應知亦已說長養。以長養防護",
    "T27n1545_186:0934b14": "異熟。如人重人。如牆重牆。必相隨故。爾時",
    "T27n1545_186:0934b15": "亦有等流法未曾得得。如異生性等以少",
    "T27n1545_186:0934b16": "故不說。無色界歿生色界時諸所得蘊界",
    "T27n1545_186:0934b17": "處。善無記。根結縛隨眠隨煩惱纏。當言曾",
    "T27n1545_186:0934b18": "得得未曾得得耶。答應言善染污法曾得",
    "T27n1545_186:0934b19": "得。異熟法未曾得得。善染污法曾得得者。善",
    "T27n1545_186:0934b20": "謂生得善四蘊。加行善五蘊。此諸善法先由",
    "T27n1545_186:0934b21": "越界地故捨。今界地來還故得。染污謂有覆",
    "T27n1545_186:0934b22": "無記四蘊。此染污法先由離染故捨。今界地",
    "T27n1545_186:0934b23": "來還故得。無覆無記法中通果四蘊亦曾得",
    "T27n1545_186:0934b24": "得。以少故不說。長養及等流如前釋。色界",
    "T27n1545_186:0934b25": "歿生欲界時諸所得蘊界處等。如無色界歿",
    "T27n1545_186:0934b26": "生欲界說。此中解釋亦如前應知。",
    "T27n1545_186:0934b27": "依初靜慮引發神境通道時。彼極遠至何",
    "T27n1545_186:0934b28": "處耶。答乃至梵世。依初靜慮引發天耳通",
    "T27n1545_186:0934b29": "道時。彼極遠聞何繫聲耶。答乃至梵世。依",
    "T27n1545_186:0934c01": "初靜慮引發他心通道時。彼極遠知何繫",
    "T27n1545_186:0934c02": "心心所法耶。答乃至梵世。依初靜慮引",
    "T27n1545_186:0934c03": "發宿住隨念通道時。彼極遠憶何繫宿住事",
    "T27n1545_186:0934c04": "耶。答乃至梵世。依初靜慮引發天眼通道",
    "T27n1545_186:0934c05": "時。彼極遠見何繫色耶。答乃至梵世。如依",
    "T27n1545_186:0934c06": "初靜慮乃至依第四靜慮。各隨自處廣說",
    "T27n1545_186:0934c07": "亦爾。問何故作此論。答欲令疑者得決定",
    "T27n1545_186:0934c08": "故。如素怛纜毘奈耶說。具神通者乃至梵",
    "T27n1545_186:0934c09": "世身自在轉。或有生如是疑。神通自在但",
    "T27n1545_186:0934c10": "至梵世非至上地。欲令此疑得決定故。",
    "T27n1545_186:0934c11": "說乃至依第四靜慮所起神通。乃至廣果或",
    "T27n1545_186:0934c12": "色究竟身自在轉故作斯論。問若爾。素怛纜",
    "T27n1545_186:0934c13": "毘奈耶說當云何通。答若處有自地身表",
    "T27n1545_186:0934c14": "者。世尊說之。第二靜慮以上無自地身表。",
    "T27n1545_186:0934c15": "是以不說。有說。彼中佛說最初所得上地",
    "T27n1545_186:0934c16": "非初所得。有說。梵世言攝四靜慮以皆有",
    "T27n1545_186:0934c17": "支所攝受清淨三摩地故。問乃至初靜慮",
    "T27n1545_186:0934c18": "有語表故。依初靜慮發天耳聞彼聲上",
    "T27n1545_186:0934c19": "地既無語表。依第二靜慮等引發天耳聞",
    "T27n1545_186:0934c20": "何等聲耶。答如生初靜慮者依初靜慮語",
    "T27n1545_186:0934c21": "表業等起心發語。如是生上三靜慮者亦",
    "T27n1545_186:0934c22": "依初靜慮語表業等起心發語。即是彼地天",
    "T27n1545_186:0934c23": "耳所聞。有說。上地雖無語表聲。而有餘聲",
    "T27n1545_186:0934c24": "是彼所聞。故無有失。問若生欲界依初靜",
    "T27n1545_186:0934c25": "慮發天耳通。能聞上三靜慮諸天語表聲",
    "T27n1545_186:0934c26": "不。有說不聞。以處遠故。或微細故。有說。",
    "T27n1545_186:0934c27": "若極作意者亦能聞。以是同地法故。問隨",
    "T27n1545_186:0934c28": "依何靜慮發神境通能至何處。答依初靜",
    "T27n1545_186:0934c29": "慮發者能至梵世。乃至依第四靜慮發者",
    "T27n1545_186:0935a01": "能至廣果或色究竟聲聞不作意傍極小千",
    "T27n1545_186:0935a02": "世界。作意極中千世界。獨覺不作意極中千",
    "T27n1545_186:0935a03": "世界。作意極大千世界佛不作意極大千世",
    "T27n1545_186:0935a04": "界。作意能極無邊世界。如神境通四通亦",
    "T27n1545_186:0935a05": "爾。廣釋六通如大種蘊。",
    "T27n1545_186:0935a06": "若於苦思惟苦得阿羅漢果。彼思惟何繫",
    "T27n1545_186:0935a07": "苦。答無色界繫苦。此隨界總說。若隨地者",
    "T27n1545_186:0935a08": "應言非想非非想處繫苦即苦類智。若於集",
    "T27n1545_186:0935a09": "思惟集得阿羅漢果彼思惟何繫集。答無",
    "T27n1545_186:0935a10": "色界繫集。此亦隨界總說。若隨地者應言",
    "T27n1545_186:0935a11": "非想非非想處繫集即集類智。若於滅思惟",
    "T27n1545_186:0935a12": "滅得阿羅漢果。彼思惟何繫諸行滅。答或",
    "T27n1545_186:0935a13": "欲界繫。或色無色界繫。諸行滅即滅法智滅",
    "T27n1545_186:0935a14": "類智。若於道思惟道得阿羅漢果。彼思惟",
    "T27n1545_186:0935a15": "何繫諸行能斷道。答或欲界或色無色界繫。",
    "T27n1545_186:0935a16": "諸行能斷道即道法智道類智。如是六智各",
    "T27n1545_186:0935a17": "四行相作無間道。斷非想非非想處下下品",
    "T27n1545_186:0935a18": "煩惱與金剛喻三摩地俱。此能證得阿羅",
    "T27n1545_186:0935a19": "漢果金剛喻三摩地。廣說如雜蘊第三納息。",
    "T27n1545_186:0935a20": "雜色無色修所斷染皆用六智為無間道。",
    "T27n1545_186:0935a21": "謂四類智滅道法智此說無漏道。若有漏道",
    "T27n1545_186:0935a22": "唯世俗智。彼不遍故非此所說。依初靜慮",
    "T27n1545_186:0935a23": "起苦類智無間道時。有唯緣自地苦。有",
    "T27n1545_186:0935a24": "唯緣第二靜慮苦乃至有唯緣非想非非",
    "T27n1545_186:0935a25": "想處苦無合緣二。乃至緣八。麁細異故地別",
    "T27n1545_186:0935a26": "斷故。如苦類智集類智亦爾。起滅類智無間",
    "T27n1545_186:0935a27": "道時。有唯緣自地諸行滅。有唯緣第二靜",
    "T27n1545_186:0935a28": "慮諸行滅。乃至有唯緣非想非非想處諸行",
    "T27n1545_186:0935a29": "滅有合緣二。乃至緣八。等微妙故。皆違染",
    "T27n1545_186:0935b01": "故。起道類智無間道時。皆緣九地類智品",
    "T27n1545_186:0935b02": "道互相因故。種類等故。起滅法智無間道",
    "T27n1545_186:0935b03": "時。唯緣欲界諸行滅。起道法智無間道時。",
    "T27n1545_186:0935b04": "皆緣六地法智品道。如依初靜慮。乃至依",
    "T27n1545_186:0935b05": "無所有處亦爾。差別者依三無色無二法",
    "T27n1545_186:0935b06": "智不緣下滅。此中一切地不緣下苦集。已",
    "T27n1545_186:0935b07": "離下染起無用故。",
    "T27n1545_186:0935b08": "依初靜慮起無間道離初靜慮染時。苦集",
    "T27n1545_186:0935b09": "類智唯緣初靜慮苦集。滅類智有唯緣初靜",
    "T27n1545_186:0935b10": "慮諸行滅。有緣初第二靜慮諸行滅。有緣",
    "T27n1545_186:0935b11": "初第二第三靜慮諸行滅。有緣初第二第三",
    "T27n1545_186:0935b12": "第四靜慮諸行滅。有緣初靜慮乃至空無邊",
    "T27n1545_186:0935b13": "處諸行滅。有緣初靜慮乃至識無邊處諸行",
    "T27n1545_186:0935b14": "滅。有緣初靜慮乃至無所有處諸行滅。有",
    "T27n1545_186:0935b15": "緣初靜慮乃至非想非非想處諸行滅。道類",
    "T27n1545_186:0935b16": "智總緣九地類智品道。滅法智唯緣欲界諸",
    "T27n1545_186:0935b17": "行滅。道法智總緣六地法智品道。依初靜",
    "T27n1545_186:0935b18": "慮起無間道。離第二靜慮染時。苦集類智",
    "T27n1545_186:0935b19": "唯緣第二靜慮苦集。滅類智有唯緣初靜慮",
    "T27n1545_186:0935b20": "諸行滅。有唯緣第二靜慮諸行滅。有緣初",
    "T27n1545_186:0935b21": "第二靜慮諸行滅。有緣第二第三靜慮諸行",
    "T27n1545_186:0935b22": "滅。有緣初第二第三靜慮諸行滅。有緣第",
    "T27n1545_186:0935b23": "二第三第四靜慮諸行滅。有緣初第二第三",
    "T27n1545_186:0935b24": "第四靜慮諸行滅。有緣第二靜慮乃至空無",
    "T27n1545_186:0935b25": "邊處諸行滅。有緣初靜慮乃至空無邊處諸",
    "T27n1545_186:0935b26": "行滅。有緣第二靜慮乃至識無邊處諸行滅。",
    "T27n1545_186:0935b27": "有緣初靜慮乃至識無邊處諸行滅。有緣第",
    "T27n1545_186:0935b28": "二靜慮乃至無所有處諸行滅。有緣初靜慮",
    "T27n1545_186:0935b29": "乃至無所有處諸行滅。有緣第二靜慮乃至",
    "T27n1545_186:0935c01": "非想非非想處諸行滅。有緣初靜慮乃至非",
    "T27n1545_186:0935c02": "想非非想處諸行滅。道類智滅道法智如前",
    "T27n1545_186:0935c03": "說。依初靜慮起無間道離第三靜慮染",
    "T27n1545_186:0935c04": "時。苦集類智唯緣第三靜慮苦集。滅類智",
    "T27n1545_186:0935c05": "有唯緣初靜慮諸行滅。有唯緣第二靜慮",
    "T27n1545_186:0935c06": "諸行滅。有唯緣第三靜慮諸行滅。有緣初",
    "T27n1545_186:0935c07": "第二靜慮諸行滅。有緣第二第三靜慮諸行",
    "T27n1545_186:0935c08": "滅。有緣第三第四靜慮諸行滅。有緣初第",
    "T27n1545_186:0935c09": "二第三靜慮諸行滅。有緣第二第三第四靜",
    "T27n1545_186:0935c10": "慮諸行滅。有緣第三第四靜慮空無邊處諸",
    "T27n1545_186:0935c11": "行滅。有緣初第二第三第四靜慮諸行滅。有",
    "T27n1545_186:0935c12": "緣第二靜慮乃至空無邊處諸行滅。有緣第",
    "T27n1545_186:0935c13": "三靜慮乃至識無邊處諸行滅。有緣初靜慮",
    "T27n1545_186:0935c14": "乃至空無邊處諸行滅。有緣第二靜慮乃至",
    "T27n1545_186:0935c15": "識無邊處諸行滅。有緣第三靜慮乃至無所",
    "T27n1545_186:0935c16": "有處諸行滅。有緣初靜慮乃至識無邊處諸",
    "T27n1545_186:0935c17": "行滅。有緣第二靜慮乃至無所有處諸行滅。",
    "T27n1545_186:0935c18": "有緣第三靜慮乃至非想非非想處諸行滅。",
    "T27n1545_186:0935c19": "有緣初靜慮乃至無所有處諸行滅。有緣",
    "T27n1545_186:0935c20": "第二靜慮乃至非想非非想處諸行滅。有緣",
    "T27n1545_186:0935c21": "初靜慮乃至非想非非想處諸行滅。道類智",
    "T27n1545_186:0935c22": "滅道法智如前說。依初靜慮起無間道離",
    "T27n1545_186:0935c23": "第四靜慮染時。苦集類智唯緣第四靜慮苦",
    "T27n1545_186:0935c24": "集。滅類智有唯緣初靜慮諸行滅。乃至有",
    "T27n1545_186:0935c25": "唯緣第四靜慮諸行滅。有緣初第二靜慮諸",
    "T27n1545_186:0935c26": "行滅。有緣第二第三靜慮諸行滅。有緣第",
    "T27n1545_186:0935c27": "三第四靜慮諸行滅。有緣第四靜慮空無邊",
    "T27n1545_186:0935c28": "處諸行滅。有緣初第二第三靜慮諸行滅。有",
    "T27n1545_186:0935c29": "緣第二第三第四靜慮諸行滅。有緣第三",
    "T27n1545_186:0936a01": "第四靜慮空無邊處諸行滅。有緣第四靜慮",
    "T27n1545_186:0936a02": "空識無邊處諸行滅。有緣初乃至第四靜慮",
    "T27n1545_186:0936a03": "諸行滅。有緣第二靜慮乃至空無邊處諸行",
    "T27n1545_186:0936a04": "滅。有緣第三靜慮乃至識無邊處諸行滅。有",
    "T27n1545_186:0936a05": "緣第四靜慮乃至無所有處諸行滅。五六七",
    "T27n1545_186:0936a06": "八地合緣如前說。道類智滅道法智亦如前",
    "T27n1545_186:0936a07": "說。依初靜慮起無間道離空無邊處染時。",
    "T27n1545_186:0936a08": "苦集類智唯緣空無邊處苦集。滅類智有",
    "T27n1545_186:0936a09": "唯緣初靜慮諸行滅。乃至有唯緣空無邊處",
    "T27n1545_186:0936a10": "諸行滅。有緣初第二靜慮諸行滅。有緣第",
    "T27n1545_186:0936a11": "二第三靜慮諸行滅。有緣第三第四靜慮諸",
    "T27n1545_186:0936a12": "行滅。有緣第四靜慮空無邊處諸行滅。有",
    "T27n1545_186:0936a13": "緣空識無邊處諸行滅。有緣初第二第三",
    "T27n1545_186:0936a14": "靜慮諸行滅。有緣第二第三第四靜慮諸",
    "T27n1545_186:0936a15": "行滅。有緣第三第四靜慮空無邊處諸行",
    "T27n1545_186:0936a16": "滅。有緣第四靜慮空識無邊處諸行滅。有",
    "T27n1545_186:0936a17": "緣空識無邊處無所有處諸行滅。四五六七",
    "T27n1545_186:0936a18": "八地合緣如前說。道類智滅道法智亦如前",
    "T27n1545_186:0936a19": "說。依初靜慮起無間道離識無邊處染時。",
    "T27n1545_186:0936a20": "苦集類智唯緣識無邊處苦集。滅類智有唯",
    "T27n1545_186:0936a21": "緣初靜慮諸行滅。乃至有唯緣識無邊處諸",
    "T27n1545_186:0936a22": "行滅。有緣初第二靜慮諸行滅。有緣第二",
    "T27n1545_186:0936a23": "第三靜慮諸行滅。有緣第三第四靜慮諸行",
    "T27n1545_186:0936a24": "滅。有緣第四靜慮空無邊處諸行滅。有緣",
    "T27n1545_186:0936a25": "空識無邊處諸行滅。有緣識無邊處無所有",
    "T27n1545_186:0936a26": "處諸行滅。有緣初第二第三靜慮諸行滅。有",
    "T27n1545_186:0936a27": "緣第二第三第四靜慮諸行滅。有緣第三",
    "T27n1545_186:0936a28": "第四靜慮空無邊處諸行滅。有緣第四靜慮",
    "T27n1545_186:0936a29": "空識無邊處諸行滅。有緣空識無邊處無所",
    "T27n1545_186:0936b01": "有處諸行滅。有緣識無邊處無所有處非想",
    "T27n1545_186:0936b02": "非非想處諸行滅。四五六七八地合緣如前",
    "T27n1545_186:0936b03": "說。道類智滅道法智亦如前說。依初靜慮",
    "T27n1545_186:0936b04": "起無間道離無所有處染時。苦集類智唯",
    "T27n1545_186:0936b05": "緣無所有處苦集。滅類智有唯緣初靜慮",
    "T27n1545_186:0936b06": "諸行滅。乃至有唯緣無所有處諸行滅。有",
    "T27n1545_186:0936b07": "緣初第二靜慮諸行滅。有緣第二第三靜",
    "T27n1545_186:0936b08": "慮諸行滅。有緣第三第四靜慮諸行滅。有",
    "T27n1545_186:0936b09": "緣第四靜慮空無邊處諸行滅。有緣空識",
    "T27n1545_186:0936b10": "無邊處諸行滅。有緣識無邊處無所有處諸",
    "T27n1545_186:0936b11": "行滅。有緣無所有處非想非非想處諸行滅。",
    "T27n1545_186:0936b12": "三四五六七八地合緣如前說。道類智滅道",
    "T27n1545_186:0936b13": "法智亦如前說。依初靜慮起無間道離非",
    "T27n1545_186:0936b14": "想非非想處染時。苦集類智唯緣非想非非",
    "T27n1545_186:0936b15": "想處苦集。滅類智有唯緣初靜慮諸行滅。乃",
    "T27n1545_186:0936b16": "至有唯緣非想非非想處諸行滅。二三四五",
    "T27n1545_186:0936b17": "六七八地合緣如前說。道類智滅道法智亦",
    "T27n1545_186:0936b18": "如前說。如是依第二靜慮起無間道離第",
    "T27n1545_186:0936b19": "二靜慮乃至非想非非想處染。乃至依無所",
    "T27n1545_186:0936b20": "有處起無間道。離無所有處及非想非非想",
    "T27n1545_186:0936b21": "處染。如其所應皆當廣說。有差別者。三無",
    "T27n1545_186:0936b22": "色地。除二法智。及不能緣下地滅。如是",
    "T27n1545_186:0936b23": "即說生欲界者。若生色無色界一切法智皆",
    "T27n1545_186:0936b24": "不現起。生彼上地不緣下滅。如無間道。",
    "T27n1545_186:0936b25": "解脫道亦爾。唯除離非想非非想處下下",
    "T27n1545_186:0936b26": "品染解脫道。唯容得有苦集類智。",
    "T27n1545_186:0936b27": "說一切有部發智大毘婆沙論卷第一百八",
    "T27n1545_186:0936b28": "十六"
}