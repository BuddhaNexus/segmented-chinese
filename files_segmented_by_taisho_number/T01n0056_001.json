{
    "T01n0056_001:0851a22": "No. 56 [No. 26(106)]",
    "T01n0056_001:0851a23": "佛說樂想經",
    "T01n0056_001:0851a25": "西晉月支國三藏竺法護譯",
    "T01n0056_001:0851a26": "聞如是：一時，婆伽婆在舍衛城祇樹給孤獨",
    "T01n0056_001:0851a27": "園。彼時，世尊告諸比丘：「諸有沙門婆羅門，",
    "T01n0056_001:0851a28": "於地有地想，樂於地、計於地為我，彼言地是",
    "T01n0056_001:0851a29": "我；我說彼未知水、火、風。天神、梵天、阿婆天、阿",
    "T01n0056_001:0851b01": "鞞婆天，淨有淨想，樂於淨、計淨為我，彼言",
    "T01n0056_001:0851b02": "淨是我；我說未知虛空處、識處、無所有處、無",
    "T01n0056_001:0851b03": "想處。或一或若干，或別見聞知識得觀覺行，",
    "T01n0056_001:0851b04": "今世至後世，後世至今世，彼有此想樂，樂",
    "T01n0056_001:0851b05": "是計是我，彼盡計是我；我說彼未知。諸有沙",
    "T01n0056_001:0851b06": "門婆羅門，計地為神通，不樂於地，不樂於地",
    "T01n0056_001:0851b07": "不計地為我，彼不言地是我；我說彼已知水、",
    "T01n0056_001:0851b08": "火、風。天神、梵天、阿婆天、阿鞞婆天，以淨為神",
    "T01n0056_001:0851b09": "通，不樂淨，不樂淨，不以淨是我；我說彼已",
    "T01n0056_001:0851b10": "知虛空處、識處、無所有處、無想處。或一或若",
    "T01n0056_001:0851b11": "干，或別聞聞見識知得觀覺行，從今世至",
    "T01n0056_001:0851b12": "後世，從後世至今世，彼盡以神通示不樂亦",
    "T01n0056_001:0851b13": "不樂，亦不計我，亦不言是我；我說彼以知。",
    "T01n0056_001:0851b14": "復次，我以地為神通，不樂地，不樂地，不以",
    "T01n0056_001:0851b15": "地為我，我不計地，我以知水火風。神天、梵",
    "T01n0056_001:0851b16": "天、阿婆天、阿鞞婆天，彼神通不以為淨，不",
    "T01n0056_001:0851b17": "以為淨，不計淨為我，我以知此虛空處、識處、",
    "T01n0056_001:0851b18": "無所有處、無想處。或一或若干，或別見聞識",
    "T01n0056_001:0851b19": "知得觀覺行，從今世至後世，從後世至今",
    "T01n0056_001:0851b20": "世，盡已神通不樂，不樂，不計為我；我已知此。」",
    "T01n0056_001:0851b21": "佛如是說。彼諸比丘聞世尊所說，歡喜而樂，",
    "T01n0056_001:0851b22": "所因跋渠盡。",
    "T01n0056_001:0851b23": "佛說樂想經"
}