{
    "T19n0930_001:0067b23": "無量壽如來觀行供養儀軌",
    "T19n0930_001:0067b25": "開府儀同三司特進試鴻臚卿肅國",
    "T19n0930_001:0067b26": "公食邑三千戶賜紫贈司空諡大鑒",
    "T19n0930_001:0067b27": "正號大廣智大興善寺三藏沙門",
    "T19n0930_001:0067b28": "不空奉　詔譯",
    "T19n0930_001:0067b29": "爾時金剛手菩薩。在毘盧遮那佛大集會中。",
    "T19n0930_001:0067c01": "從座而起合掌恭敬。白佛言。世尊。我為當來",
    "T19n0930_001:0067c02": "末法雜染世界惡業眾生。說無量壽佛陀",
    "T19n0930_001:0067c03": "羅尼。修三密門證念佛三昧得生淨土入菩",
    "T19n0930_001:0067c04": "薩正位。不以少福無慧方便得生彼剎。是故",
    "T19n0930_001:0067c05": "依此教法正念修行。決定生於極樂世界上品",
    "T19n0930_001:0067c06": "上生。獲得初地。若在家出家願生淨土者。應",
    "T19n0930_001:0067c07": "先入曼茶羅得灌頂已。然後從師受念誦儀",
    "T19n0930_001:0067c08": "軌。或於勝地或隨所居。塗拭清淨建立方",
    "T19n0930_001:0067c09": "壇。上張天蓋周匝懸幡。壇上分布八曼茶",
    "T19n0930_001:0067c10": "羅。磨白檀香用塗聖位。於壇西面安無量",
    "T19n0930_001:0067c11": "壽像。持誦者於壇東坐。面西對像而坐。或",
    "T19n0930_001:0067c12": "敷茅薦或坐卑脚小床。每日三時散種種華",
    "T19n0930_001:0067c13": "燒種種香置二闕伽。或用盆盃及金銀",
    "T19n0930_001:0067c14": "銅石瓷瓦等器未經用者。盛滿香水置於",
    "T19n0930_001:0067c15": "壇上。於壇四角安四賢瓶。燒香燈明塗香飲",
    "T19n0930_001:0067c16": "食隨力所辦。一一加持慇重供養。行人每",
    "T19n0930_001:0067c17": "日澡浴著新淨衣。或用真言加持以為澡浴。",
    "T19n0930_001:0067c18": "即思惟觀察。一切有情本性清淨。為諸客塵",
    "T19n0930_001:0067c19": "之所覆蔽。不悟真理。迷失菩提。淪溺生死。",
    "T19n0930_001:0067c20": "受無量苦。是故說此三密加持。令自他皆得",
    "T19n0930_001:0067c21": "清淨。即以二手蓮花合掌。誦淨三業真言三",
    "T19n0930_001:0067c22": "遍。真言曰。",
    "T19n0930_001:0067c23": "唵(引)娑嚩(二合)婆嚩秫(詩聿反)馱(引一)薩嚩達",
    "T19n0930_001:0067c24": "磨(入引二)娑嚩(二合)婆(去)嚩戍(引准上)度唅",
    "T19n0930_001:0068a01": "由此真言加持故。即成清淨內心澡浴。每入",
    "T19n0930_001:0068a02": "道場時。對本尊前端身正立。蓮花合掌閉目",
    "T19n0930_001:0068a03": "運心。想在極樂世界。對無量壽如來并諸",
    "T19n0930_001:0068a04": "菩薩眷屬。則以身五體投地。想於一一佛菩",
    "T19n0930_001:0068a05": "薩前恭敬作禮。即誦普禮真言曰。",
    "T19n0930_001:0068a06": "唵(引)薩嚩怛他(引)蘖跢(一)播(引)那滿娜曩",
    "T19n0930_001:0068a07": "(上)迦嚕弭(二)",
    "T19n0930_001:0068a08": "即右膝著地合掌當心。虔誠發露懺悔無始",
    "T19n0930_001:0068a09": "已來一切罪障。則隨喜諸佛菩薩聲聞緣覺",
    "T19n0930_001:0068a10": "一切有情所修福業。又觀十方世界所有如",
    "T19n0930_001:0068a11": "來成等正覺者。請轉法輪。所有如來現涅槃",
    "T19n0930_001:0068a12": "者。請久住世不般涅槃。又發願言。我所積",
    "T19n0930_001:0068a13": "集。禮佛懺悔隨喜勸請。無量善根以此福",
    "T19n0930_001:0068a14": "聚迴施一切有情。願皆得生極樂世界。見佛",
    "T19n0930_001:0068a15": "聞法速證無上正等菩提。然後結跏趺坐或半",
    "T19n0930_001:0068a16": "加坐。右押於左。以香塗手。先結佛部三昧",
    "T19n0930_001:0068a17": "耶印。以二手虛心合掌。開二頭指微屈。各",
    "T19n0930_001:0068a18": "附中指上節。又開二大指。各捻二頭指下第",
    "T19n0930_001:0068a19": "一文。結印成已。想無量壽如來三十二相八",
    "T19n0930_001:0068a20": "十種好了了分明。即誦佛部三昧耶真言曰。",
    "T19n0930_001:0068a21": "唵(引)怛他(引)誐覩(引一)納婆(二合)嚩(引)耶裟",
    "T19n0930_001:0068a22": "嚩(二合)賀(引)",
    "T19n0930_001:0068a23": "誦三遍或七遍。安印頂上散。由結此印及誦",
    "T19n0930_001:0068a24": "真言。警覺佛部一切諸佛。皆來集會加持",
    "T19n0930_001:0068a25": "護念修真言者。速令獲得身業清淨。罪障消",
    "T19n0930_001:0068a26": "滅福慧增長。",
    "T19n0930_001:0068a27": "次結蓮花部三昧耶印。二手虛心合掌。二大",
    "T19n0930_001:0068a28": "指二小指各頭相捻。餘六指微屈。如開敷蓮",
    "T19n0930_001:0068a29": "花形。即成。結此印已。想觀自在菩薩相好",
    "T19n0930_001:0068b01": "端嚴。并無量俱胝蓮花族聖眾圍遶。即誦蓮",
    "T19n0930_001:0068b02": "花部三昧耶真言曰。",
    "T19n0930_001:0068b03": "唵(引)跛那謨(二合引一)納婆(二合)嚩(引)耶娑嚩(二",
    "T19n0930_001:0068b04": "合)賀(引二)",
    "T19n0930_001:0068b05": "誦三遍或七遍。加持安印於頂右便散。由結",
    "T19n0930_001:0068b06": "此印及誦真言。警覺觀自在菩薩及蓮花部",
    "T19n0930_001:0068b07": "聖眾。皆來加持行者。獲得語業清淨。言音威",
    "T19n0930_001:0068b08": "肅。令人樂聞得無礙辯才說法自在。",
    "T19n0930_001:0068b09": "次結金剛部三昧耶印。二手左覆右仰。令背",
    "T19n0930_001:0068b10": "相著。以右大指叉左小指。以左大指叉右小",
    "T19n0930_001:0068b11": "指。中間六指縛著手腕。如三股杵形。即成。",
    "T19n0930_001:0068b12": "結印當心。想金剛藏菩薩相好威光。并無量",
    "T19n0930_001:0068b13": "執金剛眷屬圍遶。即誦金剛部三昧耶真言",
    "T19n0930_001:0068b14": "曰。",
    "T19n0930_001:0068b15": "唵(引)嚩日嚧(二合引一)納婆(二合)嚩(引)耶娑嚩(二合)",
    "T19n0930_001:0068b16": "賀(引二)",
    "T19n0930_001:0068b17": "誦三遍或七遍。加持安印於頂左便散。由結",
    "T19n0930_001:0068b18": "此印及誦真言。警覺金剛藏菩薩并金剛部",
    "T19n0930_001:0068b19": "聖眾。皆來加持行者。獲得意業清淨證菩提",
    "T19n0930_001:0068b20": "心。三昧現前速得解脫。",
    "T19n0930_001:0068b21": "次結被甲護身印。二小指二無名指。右壓左",
    "T19n0930_001:0068b22": "內相叉。二中指直竪頭相拄。二頭指屈如鉤",
    "T19n0930_001:0068b23": "形。附中指背勿令相著。二大指並竪捻名",
    "T19n0930_001:0068b24": "指。即成。結印當心誦真言。印身五處各誦一",
    "T19n0930_001:0068b25": "遍。先印額。次右肩。次左肩。印心及喉。是",
    "T19n0930_001:0068b26": "為五處。即起大慈悲心遍緣一切有情。願",
    "T19n0930_001:0068b27": "皆被大慈悲莊嚴甲冑。速令離諸障難。證得",
    "T19n0930_001:0068b28": "世間出世間上上殊勝成就。如是觀已。即成",
    "T19n0930_001:0068b29": "被金剛甲。一切諸魔不敢障難。護身真言曰。",
    "T19n0930_001:0068c01": "唵(引)嚩日囉(二合引)儗儞(二合一)鉢囉(二合)捻(万叶反引)跛",
    "T19n0930_001:0068c02": "跢(二合)野娑嚩(二合)賀(引二)",
    "T19n0930_001:0068c03": "由結此印誦真言。慈心愍念力故。一切天魔",
    "T19n0930_001:0068c04": "及諸障者。悉見行人威光赫奕由如日輪。",
    "T19n0930_001:0068c05": "各起慈心不能障礙。及以惡人無能得便。煩",
    "T19n0930_001:0068c06": "惱業障身不染著。亦護當來諸惡趣苦。疾",
    "T19n0930_001:0068c07": "證無上菩提。次結地界金剛橛印。先以右",
    "T19n0930_001:0068c08": "中指入左頭中指間。右名指入左名小指間。",
    "T19n0930_001:0068c09": "皆頭外出。以左中指繳右中指背。入右頭",
    "T19n0930_001:0068c10": "中指間。以左名指繳右名指背。入右名小指",
    "T19n0930_001:0068c11": "間。二小指二頭指各頭相拄。二大指下相",
    "T19n0930_001:0068c12": "捻。即成。結此印已。想印如金剛杵形。以二大",
    "T19n0930_001:0068c13": "指向地觸之。誦真言一遍一印於地。如是至",
    "T19n0930_001:0068c14": "三。即成堅固金剛之座。下方真言曰。",
    "T19n0930_001:0068c15": "唵(引)抧里抧里(一)嚩日囉(二合)嚩日哩(二合",
    "T19n0930_001:0068c16": "二)步(引)囉滿馱滿馱(三)吽發吒(四)",
    "T19n0930_001:0069a01": "由結此印及誦真言加持力故。下至金剛",
    "T19n0930_001:0069a02": "輪際。成金剛不壞之界。大力諸魔不能搖",
    "T19n0930_001:0069a03": "動。少施功力大獲成就。地中所有其惡穢",
    "T19n0930_001:0069a04": "物。由加持力故悉皆清淨。其界隨心大小",
    "T19n0930_001:0069a05": "即成。",
    "T19n0930_001:0069a06": "次結金剛牆印。准前地界印。開掌搩竪二大",
    "T19n0930_001:0069a07": "指。如牆形即成。想從印流出熾焰。以印右旋",
    "T19n0930_001:0069a08": "遶身三轉。稱前地界。即成金剛堅固之城。牆",
    "T19n0930_001:0069a09": "界真言曰。",
    "T19n0930_001:0069a10": "唵(引)薩囉薩囉(一)嚩日囉(二合)鉢囉(二合二)迦",
    "T19n0930_001:0069a11": "囉吽(引)發吒(半音三)",
    "T19n0930_001:0069a12": "由結此印誦真言及觀行力故。隨心大小。成",
    "T19n0930_001:0069a13": "金剛光焰方隅牆界。諸魔惡人虎狼師子。及",
    "T19n0930_001:0069a14": "諸毒虫不能輔近。",
    "T19n0930_001:0069a15": "次結大虛空藏菩薩印。二手合掌。二中指右",
    "T19n0930_001:0069a16": "押左外相叉。縛著手背。二頭指相蹙如寶",
    "T19n0930_001:0069a17": "形。即成。想從印流出無量諸供養具衣服飲",
    "T19n0930_001:0069a18": "食宮殿樓閣等。如瑜伽廣說。即誦大虛空藏",
    "T19n0930_001:0069a19": "菩薩真言曰。",
    "T19n0930_001:0069a20": "唵(引)誐誐曩三(去)婆嚩(一)嚩日囉(二合)斛",
    "T19n0930_001:0069a21": "(引二)",
    "T19n0930_001:0069a22": "修行者縱使觀念力微。由此印及真言加持",
    "T19n0930_001:0069a23": "力故。諸供養物皆成真實。一如極樂世界",
    "T19n0930_001:0069a24": "中行廣大供養者。次想壇中有紇哩(二合入引)字。",
    "T19n0930_001:0069a25": "放大光明如紅頗梨色。遍照十方世界。其中",
    "T19n0930_001:0069a26": "有情遇斯光者。無不皆得罪障消滅。",
    "T19n0930_001:0069a27": "次結如來拳印。以左手四指握拳。直竪大指。",
    "T19n0930_001:0069a28": "以右手作金剛拳。握左大指甲。即成。以此",
    "T19n0930_001:0069a29": "拳印印地。誦真言加持七遍。變其世界。如",
    "T19n0930_001:0069b01": "來拳真言曰。",
    "T19n0930_001:0069b02": "唵(引)步(引入)欠(一)",
    "T19n0930_001:0069b03": "由結此印及誦真言加持威力故。即變此三",
    "T19n0930_001:0069b04": "千大千世界。成極樂剎土。七寶為地。水鳥",
    "T19n0930_001:0069b05": "樹林皆演法音。無量莊嚴如經所說。即誦伽",
    "T19n0930_001:0069b06": "他曰。",
    "T19n0930_001:0069b07": "　以我功德力　　如來加持力",
    "T19n0930_001:0069b08": "　及以法界力　　願成安樂剎",
    "T19n0930_001:0069b09": "行者由數習此定。現生每於定中。見極樂世",
    "T19n0930_001:0069b10": "界無量壽如來在大菩薩眾會。聞說無量契",
    "T19n0930_001:0069b11": "經。臨命終時心不散亂。三昧現前。剎那迅",
    "T19n0930_001:0069b12": "速則生彼土。蓮花化生證菩薩位。",
    "T19n0930_001:0069b13": "次結寶車輅印。二手仰相叉。右押左。以二",
    "T19n0930_001:0069b14": "頭指側相拄。二大指捻二頭指下第一文。",
    "T19n0930_001:0069b15": "即成。送車輅真言曰。",
    "T19n0930_001:0069b16": "唵(引)覩嚕覩嚕吽(引)",
    "T19n0930_001:0069b17": "由結此印。想成七寶莊嚴車輅。往彼極樂世",
    "T19n0930_001:0069b18": "界。請無量壽如來并諸菩薩眷屬乘此車輅。",
    "T19n0930_001:0069b19": "不散此印。以二大指向身。撥二中指頭。便",
    "T19n0930_001:0069b20": "誦車輅真言曰。",
    "T19n0930_001:0069b21": "曩莫(入)悉底哩耶(四合一)地尾(二合)迦南(引二)",
    "T19n0930_001:0069b22": "怛他(引)蘖跢(引)南(引)(三)唵(引)嚩日朗(二合引)",
    "T19n0930_001:0069b23": "儗(妍以反)孃迦囉灑(二合)耶娑嚩(二合)賀(引)",
    "T19n0930_001:0069b24": "則想車輅來至道場住虛空中。",
    "T19n0930_001:0069b25": "次結迎請聖眾印。二手右押左內相叉。作拳。",
    "T19n0930_001:0069b26": "令掌相著。左大指屈入掌。右大指曲如鉤。",
    "T19n0930_001:0069b27": "向身招之。即誦迎請真言曰。",
    "T19n0930_001:0069b28": "唵(引)阿(去)嚧(引)力迦(半音)[目*壹]醯呬娑嚩(二",
    "T19n0930_001:0069b29": "合)賀(引)",
    "T19n0930_001:0069c01": "由結此印誦真言奉請故。無量壽如來不捨",
    "T19n0930_001:0069c02": "悲願。赴此三摩地所成淨土道場。并無量俱",
    "T19n0930_001:0069c03": "胝大菩薩眾。受修行者供養速令得上上成",
    "T19n0930_001:0069c04": "就。",
    "T19n0930_001:0069c05": "次結馬頭觀自在菩薩印。作辟除結界二手",
    "T19n0930_001:0069c06": "合掌。二頭指二無名指屈入掌。各自相背。",
    "T19n0930_001:0069c07": "並二大指微屈。勿著頭指。即成。誦馬頭明王",
    "T19n0930_001:0069c08": "真言曰。",
    "T19n0930_001:0069c09": "唵(引)阿蜜栗(二合)姤納婆(二合)嚩吽(引)發吒",
    "T19n0930_001:0069c10": "娑嚩(二合)賀(引)",
    "T19n0930_001:0070a01": "誦三遍。即以印左轉三匝。辟除一切諸魔皆",
    "T19n0930_001:0070a02": "自退散。以印右旋三匝。即成堅固大界。",
    "T19n0930_001:0070a03": "次結金剛網印。准前地界印。以二大指。捻二",
    "T19n0930_001:0070a04": "頭指下第一文。即成。誦真言三遍。隨誦以印",
    "T19n0930_001:0070a05": "於頂上右旋便散。網界真言曰。",
    "T19n0930_001:0070a06": "唵(引)尾娑普(二合)囉捺囉(二合)乞灑(二合)嚩日",
    "T19n0930_001:0070a07": "囉(二合)半惹囉吽(引)發吒(半音)",
    "T19n0930_001:0070a08": "由結此印及誦真言加持力故。即於上方。覆",
    "T19n0930_001:0070a09": "以金剛堅固之網。乃至他化自在諸天不能",
    "T19n0930_001:0070a10": "違越而生障難。行者身心安樂。三摩地易得",
    "T19n0930_001:0070a11": "成就。",
    "T19n0930_001:0070a12": "次結金剛火院界印。以左手掌掩右手背。令",
    "T19n0930_001:0070a13": "相著搩竪二大指即成。想從印流出無量光",
    "T19n0930_001:0070a14": "焰。火以印右旋三匝。則於金剛牆外。便有",
    "T19n0930_001:0070a15": "火焰圍遶。即成堅固清淨火院大界。火院",
    "T19n0930_001:0070a16": "真言曰。",
    "T19n0930_001:0070a17": "唵(引)阿三(去)莽儗(妍以反)儞吽(引)發吒(半音)",
    "T19n0930_001:0070a18": "次結獻閼伽香水印。以二手捧閼伽器。當",
    "T19n0930_001:0070a19": "額奉獻。誦真言三遍。想浴聖眾雙足。閼伽真",
    "T19n0930_001:0070a20": "言曰。",
    "T19n0930_001:0070a21": "曩莫(入)三滿多沒馱喃(引一)誐誐曩三",
    "T19n0930_001:0070a22": "摩糝麼娑嚩(二合)賀(引)",
    "T19n0930_001:0070a23": "由獻閼伽香水供養。令修行者三業清淨。洗",
    "T19n0930_001:0070a24": "除一切煩惱罪垢。從勝解行地。至十地及如",
    "T19n0930_001:0070a25": "來地。當證如是地波羅蜜時。得一切如來甘",
    "T19n0930_001:0070a26": "露法水受與灌頂。",
    "T19n0930_001:0070a27": "次結花座印。准前蓮花部三昧耶印。稍屈指",
    "T19n0930_001:0070a28": "令圓滿即是。結此印已。想從印流出無量金",
    "T19n0930_001:0070a29": "剛蓮華。遍此極樂世界中。無量壽如來及諸",
    "T19n0930_001:0070b01": "大菩薩一切聖眾。各皆得此金剛蓮花為座。",
    "T19n0930_001:0070b02": "蓮花座真言曰。",
    "T19n0930_001:0070b03": "唵(引)迦麼攞娑嚩(二合)賀(引)",
    "T19n0930_001:0070b04": "由結蓮花座印誦真言加持。行者獲得十地",
    "T19n0930_001:0070b05": "滿足當得金剛之座。三業堅固猶若金剛。次",
    "T19n0930_001:0070b06": "結廣大不空摩尼供養印。二手金剛合掌。二",
    "T19n0930_001:0070b07": "頭指蹙如寶形。並竪二大指即成。誦廣大",
    "T19n0930_001:0070b08": "不空摩尼供養陀羅尼曰。",
    "T19n0930_001:0070b09": "唵(引)阿謨(引)伽(去)布惹(自攞反一)麼抳鉢",
    "T19n0930_001:0070b10": "納麼(二合)嚩日[口*(隸-木+士)](二合二)怛他(去)蘖哆尾路",
    "T19n0930_001:0070b11": "(引)抧帝(三)三(去)滿多鉢(上)囉(二合)薩囉吽(引四)",
    "T19n0930_001:0070b12": "此廣大不空摩尼供養陀羅尼。纔誦三遍。即",
    "T19n0930_001:0070b13": "成於無量壽如來集會及微塵剎中。雨無",
    "T19n0930_001:0070b14": "量廣大供養。所謂種種塗香雲海。種種華鬘",
    "T19n0930_001:0070b15": "雲海。種種燒香雲海。種種天妙飲食雲海。",
    "T19n0930_001:0070b16": "種種天妙衣服雲海。種種摩尼燈燭光明雲",
    "T19n0930_001:0070b17": "海。種種幢幡寶帳寶蓋雲海。種種天妙音樂",
    "T19n0930_001:0070b18": "雲海。普於諸佛菩薩眾會。成真實廣大供養。",
    "T19n0930_001:0070b19": "皆由結印誦此真言供養故。獲得無量福",
    "T19n0930_001:0070b20": "聚。猶如虛空無有邊際。世世常生一切如來",
    "T19n0930_001:0070b21": "大集會中。蓮花化生得五神通。分身百億。能",
    "T19n0930_001:0070b22": "於雜染世界。拔濟受苦眾生。皆安隱利益。",
    "T19n0930_001:0070b23": "即於現世受無量果報。當來得生淨土。次應",
    "T19n0930_001:0070b24": "澄心定意專注一緣。觀無量壽如來。了了分",
    "T19n0930_001:0070b25": "明如對目前。具諸相好。并無量眷屬及彼剎",
    "T19n0930_001:0070b26": "土。念念忻慕。現前獲得三昧成就。虔誠一",
    "T19n0930_001:0070b27": "心願生彼國。心不異緣念念相續。即誦無量",
    "T19n0930_001:0070b28": "壽如來讚歎三遍。讚曰。",
    "T19n0930_001:0070b29": "曩謨(引)弭跢婆(去引)野(一)曩謨(引)弭跢庾",
    "T19n0930_001:0070c01": "曬(引二)曩謨(引)曩麼(引)進底野(二合)麌",
    "T19n0930_001:0070c02": "拏迦囉答麼(二合)寧(引三)曩謨(引)弭跢婆",
    "T19n0930_001:0070c03": "野爾曩野帝母寧(引)素佉(引去)嚩底",
    "T19n0930_001:0070c04": "婬(二合)夜(引)儞多嚩弩(鼻聲)劍婆野",
    "T19n0930_001:0070c05": "(引)素佉縛底孕(二合引)迦曩迦尾唧怛囉(二",
    "T19n0930_001:0071a01": "合)迦(引)曩喃(引六)麼弩囉[牟*含](引)素蘖多素",
    "T19n0930_001:0071a02": "帶(引)囉稜(去)訖哩(二合)耽(引七)哆嚩室囉",
    "T19n0930_001:0071a03": "(二合)夜(引)答鉢囉(二合)體多麌拏寫地麼",
    "T19n0930_001:0071a04": "(上)多(都各反八)鉢囉(二合)夜(引)弭擔(引)麼護麌拏",
    "T19n0930_001:0071a05": "(上)囉怛曩(二合)散左琰(引九)",
    "T19n0930_001:0071a06": "修行者每日三時。常誦此讚歎佛功德。警",
    "T19n0930_001:0071a07": "覺無量壽如來。不捨悲願。以無量光明照觸",
    "T19n0930_001:0071a08": "行者。業障重罪悉皆消滅。身心安樂澄寂悅",
    "T19n0930_001:0071a09": "意。久坐念誦不生疲惓。心得清淨疾證三昧。",
    "T19n0930_001:0071a10": "即入觀自在菩薩三摩地。閉目澄心。觀自身",
    "T19n0930_001:0071a11": "中圓滿潔白。猶如淨月仰在心中。於淨月上。",
    "T19n0930_001:0071a12": "想日哩(二合)字放大光明。其字變成八葉蓮",
    "T19n0930_001:0071a13": "花。於蓮花上有觀自在菩薩。相好分明。左",
    "T19n0930_001:0071a14": "手持蓮花。右手作開敷葉勢。是菩薩作是",
    "T19n0930_001:0071a15": "思惟。一切有情身中。具有此覺悟蓮花。清淨",
    "T19n0930_001:0071a16": "法界不染煩惱。於其蓮花八葉上。各有如來",
    "T19n0930_001:0071a17": "入定結跏趺坐。面向觀自在菩薩。項佩圓",
    "T19n0930_001:0071a18": "光。身如金色光明晃耀。即想此八葉蓮花。",
    "T19n0930_001:0071a19": "漸舒漸大量等虛空。即作是思惟。以此覺花",
    "T19n0930_001:0071a20": "照觸如來海會。願成廣大供養。若心不移此",
    "T19n0930_001:0071a21": "定。則於無邊有情深起悲愍。以此覺花蒙照",
    "T19n0930_001:0071a22": "觸者。於苦煩惱悉皆解脫。等同觀自在菩薩。",
    "T19n0930_001:0071a23": "即想蓮花漸漸收斂量等己身。即結觀自在",
    "T19n0930_001:0071a24": "菩薩印。加持四處。所謂心額喉頂。其印以",
    "T19n0930_001:0071a25": "二手外相叉。二頭指相柱如蓮花葉。二大",
    "T19n0930_001:0071a26": "指並竪即成。即誦觀自在菩薩真言曰。",
    "T19n0930_001:0071a27": "唵(引)嚩日囉(二合)達磨紇哩(二合入引)",
    "T19n0930_001:0071a28": "由結此印及誦真言加持故。即自身同觀",
    "T19n0930_001:0071a29": "自在菩薩。等無有異。",
    "T19n0930_001:0071b01": "次結無量壽如來根本印。二手外相叉。作拳",
    "T19n0930_001:0071b02": "竪二中指頭相跓。如蓮華葉形。結成印已。",
    "T19n0930_001:0071b03": "誦無量壽如來陀羅尼七遍。以印於頂上散。",
    "T19n0930_001:0071b04": "無量壽如來根本陀羅尼曰。",
    "T19n0930_001:0071b05": "曩謨(引)囉怛曩(二合)怛囉(二合)夜(引)耶(一)曩莫",
    "T19n0930_001:0071b06": "(入)阿(去)哩野(二合)弭跢婆耶(二)怛他(引)蘖",
    "T19n0930_001:0071b07": "跢(引)夜(引)囉賀(引)帝(引)三(去)藐三(去)沒馱",
    "T19n0930_001:0071b08": "(引)耶(三)怛儞也(二合)他(引四)唵(引)阿蜜[口*栗](二合)",
    "T19n0930_001:0071b09": "帝(五)阿蜜[口*栗](二合)妬(引)納婆(二合)吠(微閉反六)阿蜜[口*栗]",
    "T19n0930_001:0071b10": "(二合)多三(去)婆吠(七)阿(上)蜜[口*栗](二合)多蘖陛",
    "T19n0930_001:0071b11": "(八)阿(上)蜜[口*栗](二合)多悉第(九)阿蜜[口*栗](二合)多帝際",
    "T19n0930_001:0071b12": "(自曳反十)阿蜜[口*栗](二合)多尾訖磷(二合)帝(十一)",
    "T19n0930_001:0071b13": "阿蜜[口*栗](二合)多尾訖磷(二合)多誐(引)弭寧(引十二)",
    "T19n0930_001:0071b14": "阿(上)蜜[口*栗](二合)多誐誐曩吉底迦[口*(隸-木+士)](十三)阿",
    "T19n0930_001:0071b15": "蜜[口*栗](二合)多嫰(上)努批娑嚩(二合)[口*(隸-木+士)](十四)薩",
    "T19n0930_001:0071b16": "縛(引)囉他(二合)娑(引)馱寧(十五)薩縛(引)羯",
    "T19n0930_001:0071b17": "磨訖禮(二合引)捨乞灑(二合)孕迦隸娑縛(二合)",
    "T19n0930_001:0071b18": "賀(引)",
    "T19n0930_001:0071b19": "此無量壽如來陀羅尼。纔誦一遍。即滅身中",
    "T19n0930_001:0071b20": "十惡四重五無間罪。一切業障悉皆消滅。若",
    "T19n0930_001:0071b21": "苾芻苾芻尼犯根本罪。誦七遍已。即時還得",
    "T19n0930_001:0071b22": "戒品清淨。誦滿一萬遍。獲得不廢忘菩提心",
    "T19n0930_001:0071b23": "三摩地。菩提心顯現身中。皎潔圓明猶如淨",
    "T19n0930_001:0071b24": "月。臨命終時。見無量壽如來與無量俱胝菩",
    "T19n0930_001:0071b25": "薩眾。圍遶來迎行者。安慰身心即生極樂世",
    "T19n0930_001:0071b26": "界上品上生。證菩薩位。即取蓮子念珠。安於",
    "T19n0930_001:0071b27": "手中。二手捧珠合掌。如未敷蓮華形。以千",
    "T19n0930_001:0071b28": "轉念珠真言加持七遍。真言曰。",
    "T19n0930_001:0071b29": "唵(引)縛日囉(二合)獄呬耶(二合)惹(自攞反引)跛三(去)",
    "T19n0930_001:0071c01": "麼曳(引)吽(引)",
    "T19n0930_001:0071c02": "加持已。即捧珠頂戴心發是願。願一切有情",
    "T19n0930_001:0071c03": "所求世間出世間殊勝大願。速得成就。則以",
    "T19n0930_001:0071c04": "二手當心。各聚五指如未敷蓮華。左手持",
    "T19n0930_001:0071c05": "珠。以右手大指名指移珠。誦陀羅尼一遍。與",
    "T19n0930_001:0071c06": "娑嚩(二合)賀(引)字聲。齊移一珠。念誦聲不緩",
    "T19n0930_001:0072a01": "不急不高不下。不應出聲。稱呼真言字令一",
    "T19n0930_001:0072a02": "一分明。心觀此三摩地所成淨土。及前所請",
    "T19n0930_001:0072a03": "來無量壽佛。相好圓滿在於壇中。如是觀行",
    "T19n0930_001:0072a04": "了了分明。專注念誦不令間斷。遠離散動。一",
    "T19n0930_001:0072a05": "坐念誦或百或千。若不滿一百八遍。則不",
    "T19n0930_001:0072a06": "充析願遍數。無量壽如來加持故。則身心",
    "T19n0930_001:0072a07": "清淨。乃至開目閉目。常見無量壽如來。即",
    "T19n0930_001:0072a08": "於定中聞說甚深妙法。於一一字一一句。悟",
    "T19n0930_001:0072a09": "無量三摩地門無量陀羅尼門無量解脫門。",
    "T19n0930_001:0072a10": "此身等同觀自在菩薩。速能至於彼國。念",
    "T19n0930_001:0072a11": "誦數畢。捧珠頂戴發是願言。願一切有情。",
    "T19n0930_001:0072a12": "得生極樂世界。見佛聞法。速證無上菩提。",
    "T19n0930_001:0072a13": "次結定印。即觀身中菩提心。皎潔圓明猶",
    "T19n0930_001:0072a14": "如滿月。復作是思惟。菩提心體離一切物。",
    "T19n0930_001:0072a15": "無蘊界處及離能取所取。法無我故一相",
    "T19n0930_001:0072a16": "平等。心本不生自性空自性空故。即於圓滿",
    "T19n0930_001:0072a17": "清淨月輪上。想有紇哩(二合)字門。從字流出",
    "T19n0930_001:0072a18": "無量光明。於一一光明道。觀成極樂世界。",
    "T19n0930_001:0072a19": "聖眾圍遶無量壽佛(如觀經所說)。",
    "T19n0930_001:0072a20": "如是念誦修習三摩地已。欲出道場。即結本",
    "T19n0930_001:0072a21": "尊印。誦根本陀羅尼七遍。以印頂上散。即",
    "T19n0930_001:0072a22": "誦讚歎真言。讚歎真言已。次結普供養印。",
    "T19n0930_001:0072a23": "誦廣大不空摩尼供養陀羅尼。又獻閼伽。心",
    "T19n0930_001:0072a24": "中所有祈願啟白聖眾。唯願聖者不越本誓",
    "T19n0930_001:0072a25": "成就我願。如是念誦供養發願已。即結前火",
    "T19n0930_001:0072a26": "院印。左轉一匝解前所結界。復結寶車輅",
    "T19n0930_001:0072a27": "印。以二大指向外。撥二中指頭。誦本真言",
    "T19n0930_001:0072a28": "奉送聖眾。次結三部三昧耶印。各誦真言",
    "T19n0930_001:0072a29": "三遍。然後結被甲護身印。印身五處。即對",
    "T19n0930_001:0072b01": "本尊前。虔誠發願禮佛。任出道場隨意經行。",
    "T19n0930_001:0072b02": "常應讀誦無量壽經。勿懷上慢意樂精懃",
    "T19n0930_001:0072b03": "念誦。印佛印塔樂行壇施。修持禁戒忍辱精",
    "T19n0930_001:0072b04": "進禪定智慧。所修善品皆悉迴向。共諸眾生",
    "T19n0930_001:0072b05": "同生淨土上品上生。證歡喜地獲得無上菩",
    "T19n0930_001:0072b06": "提記莂。",
    "T19n0930_001:0072b07": "無量壽如來心真言。",
    "T19n0930_001:0072b08": "唵(引)路計濕嚩(二合)囉囉惹訖哩(二合入引)",
    "T19n0930_001:0072b09": "此真言誦一遍。敵誦阿彌陀經一遍不可說",
    "T19n0930_001:0072b10": "遍祕故勝故。破重障難(不能具說)。",
    "T19n0930_001:0072b11": "唵阿蜜[口*栗](二合)多帝[目*曳]賀囉吽",
    "T19n0930_001:0072b12": "此法通一切蓮華部　無量壽如來念誦法。",
    "T19n0930_001:0072b13": "誦十萬遍滿。得見阿彌陀如來。命終決定得",
    "T19n0930_001:0072b14": "生極樂世界。",
    "T19n0930_001:0072b15": "無量壽如來發願陀羅尼",
    "T19n0930_001:0072b16": "迦哩迦噌沙迦哩多儞也儞魯計(一)摩以儞針",
    "T19n0930_001:0072b17": "多覩(二)尾母唧旦都魯迦(三)麼麼左素左哩帝",
    "T19n0930_001:0072b18": "曩(四)[日*作]薩縛怛縛(二合)跛囉麼素契曩(五)素佉縛",
    "T19n0930_001:0072b19": "底孕(二合)鉢囉(二合)演覩",
    "T19n0930_001:0072b20": "無量壽如來觀行供養儀軌"
}