{
    "T37n1748_003:0158a12": "無量壽經連義述文贊卷下",
    "T37n1748_003:0158a14": "釋璟興撰",
    "T37n1748_003:0158a15": "經曰「佛告阿難」至「及不定聚」者，述云：第二、辨",
    "T37n1748_003:0158a16": "眾生往生因果。即遂攝眾生願而申往生。往",
    "T37n1748_003:0158a17": "生有四：一、凡小往生；二、大聖往生；三、雙以得失",
    "T37n1748_003:0158a18": "勸凡小生；四、歎彼土勝令大聖求。初又有三：",
    "T37n1748_003:0158a19": "此初、彰正定令物仰求也。有說：有涅槃法名",
    "T37n1748_003:0158a20": "正定聚，無涅槃法名邪定聚，離此二者名不",
    "T37n1748_003:0158a21": "定聚。非也。離有種姓、無種姓外更無眾生聚，",
    "T37n1748_003:0158a22": "應唯二故。有說：善趣已前名為邪定，善趣位",
    "T37n1748_003:0158a23": "中數退數進名為不定，習種已去分位不退",
    "T37n1748_003:0158a24": "名為正定。如其二乘外凡常沒名為邪定，前",
    "T37n1748_003:0158a25": "六方便名為不定，忍法以上名為正定。故生",
    "T37n1748_003:0158a26": "彼國者，勿問三乘皆住正定，更無餘聚故。此",
    "T37n1748_003:0158a27": "亦不然。彼三聚義，違諸教理，應如理思。善趣",
    "T37n1748_003:0158a28": "已前既名邪定，若生彼土即住正定者，應越",
    "T37n1748_003:0158a29": "十信即入習種，必無此義故。若生彼土不即",
    "T37n1748_003:0158b01": "入習種位故無此咎者，還有彼土不定聚故。",
    "T37n1748_003:0158b02": "有說：依《中邊論》正位習起既在初地故，此中",
    "T37n1748_003:0158b03": "菩薩往生者唯是初地已上者。非也。若唯菩",
    "T37n1748_003:0158b04": "薩者，即違經云「皆悉」故、亦應有不定聚故。有",
    "T37n1748_003:0158b05": "說：住正定聚者即同小經中皆是阿鞞跋致，",
    "T37n1748_003:0158b06": "阿鞞跋致即不退故。依《本業》等，十解第七心",
    "T37n1748_003:0158b07": "已去諸位是也。雖有下位，從勝言皆是故。此",
    "T37n1748_003:0158b08": "亦不然。既第七心已上名不退者，即諸下位",
    "T37n1748_003:0158b09": "非不退位，應有不定故。今即餘教所說三乘",
    "T37n1748_003:0158b10": "皆是穢土，有此三乘故。若生淨土，不問凡",
    "T37n1748_003:0158b11": "聖定向涅槃、定趣善行、定生善道、定行六度，定",
    "T37n1748_003:0158b12": "得解脫故，唯有正定聚而無餘二也。",
    "T37n1748_003:0158b13": "經曰「十方恒沙」至「誹謗正法」者，述云：此第二、",
    "T37n1748_003:0158b14": "舉諸佛歎令增物生去心也。諸佛說既共歎，",
    "T37n1748_003:0158b15": "聞名欲生，必得往生故。有說：此經據正定聚",
    "T37n1748_003:0158b16": "故除逆謗法，《觀經》中邪定聚所生故，五逆亦",
    "T37n1748_003:0158b17": "生。非也。若如所言，下下生人生彼淨土，應非",
    "T37n1748_003:0158b18": "正定故。有說：雖作五逆，若修十六觀即得往",
    "T37n1748_003:0158b19": "生，即彼經意也。若不能修十六觀者，雖作餘",
    "T37n1748_003:0158b20": "善必不得生，故此經除之。此亦非也。下品下",
    "T37n1748_003:0158b21": "生亦修十六觀，必違彼經故。今即此文，前已",
    "T37n1748_003:0158b22": "釋故，不須更解。而前十念，此言一念者，最少",
    "T37n1748_003:0158b23": "極多互綺舉，故不相違。",
    "T37n1748_003:0158b24": "經曰「佛告阿難」至「有其三輩」者，述云：此第三、申",
    "T37n1748_003:0158b25": "往生因令人修生。有二：此初、總標也。有說：此",
    "T37n1748_003:0158b26": "中三輩皆生他受用土故，不同《觀經》生變化",
    "T37n1748_003:0158b27": "土之九品也。「假使不能作功德」是假設故，十",
    "T37n1748_003:0158b28": "念亦是《彌勒所問》之所說故。非也。假使之言，",
    "T37n1748_003:0158b29": "縱餘功德令發菩提心故。經言假使，應如餘",
    "T37n1748_003:0158c01": "言，亦是實說故。又若十念，即非凡夫念，如何",
    "T37n1748_003:0158c02": "於上中二輩不說，唯在下輩故。今即合彼九",
    "T37n1748_003:0158c03": "品為此三輩，故其義無異，不應難言彼經中",
    "T37n1748_003:0158c04": "上中中二品皆作沙門，亦見真佛不發大心；",
    "T37n1748_003:0158c05": "中下一生不作沙門，都不見佛不發大心。而",
    "T37n1748_003:0158c06": "此中輩非作沙門，亦見化佛發菩提心，義必",
    "T37n1748_003:0158c07": "相違者。中輩之內自有多類，二經各談，其一",
    "T37n1748_003:0158c08": "無違。而言當發菩提心者，欲顯生彼必發大",
    "T37n1748_003:0158c09": "心，以簡定性不得生故。餘相違文，皆此類也。",
    "T37n1748_003:0158c10": "有說：更有往生而非三輩，謂下文中疑五智",
    "T37n1748_003:0158c11": "人，疑惑心中修諸功德亦信罪福，少修善本願",
    "T37n1748_003:0158c12": "生彼土，以信不定故，非前六少修福故，亦非",
    "T37n1748_003:0158c13": "後三，由此不入九品所攝。此亦不然。帛謙皆",
    "T37n1748_003:0158c14": "云「中輩之人狐疑不信，雖生彼土，在其城中",
    "T37n1748_003:0158c15": "於五百年不見佛、不聞經、不見聖」，必不可言",
    "T37n1748_003:0158c16": "疑智凡夫不在九品故。有說：不決四疑，雖生",
    "T37n1748_003:0158c17": "彼國而在邊地，別是一類非九品攝，是故不",
    "T37n1748_003:0158c18": "應妄生疑惑。此亦不然。二經所說中下之屬，",
    "T37n1748_003:0158c19": "所止寶城既五百，應如此經，疑智凡夫所在",
    "T37n1748_003:0158c20": "寶宮殿亦是邊地故。不爾，便違經云「所居舍",
    "T37n1748_003:0158c21": "宅在地，不能令隨意高大在虛空中，復去阿",
    "T37n1748_003:0158c22": "彌陀佛甚大遠」故。有說疑佛智人，即此中輩",
    "T37n1748_003:0158c23": "《觀經》中品，故帛謙經中輩云「持戒布施、飯食",
    "T37n1748_003:0158c24": "沙門、作寺起塔，後疑不信，其人暫信暫不信，",
    "T37n1748_003:0158c25": "續結其善願得往生。雖生彼國，不得前至無",
    "T37n1748_003:0158c26": "量壽佛所，還道見佛國界邊自然寶城，於五",
    "T37n1748_003:0158c27": "百歲不得見佛聞法」等故。不應非法護經中疑",
    "T37n1748_003:0158c28": "佛智人故。此亦不然。帛謙下輩亦在路城，於",
    "T37n1748_003:0158c29": "五百年不得見佛，如何疑智唯在中輩而非",
    "T37n1748_003:0159a01": "下耶？若言中輩疑智修因相似故，故雖屬中",
    "T37n1748_003:0159a02": "品而非下者，亦可下輩受果似中品故攝疑",
    "T37n1748_003:0159a03": "佛智。果雖相似不攝疑智，因雖復同何容疑",
    "T37n1748_003:0159a04": "智？又彼所言九品之內屬於中上，理必不然。",
    "T37n1748_003:0159a05": "《觀經》中中上、此經疑智，華開見佛聞法獲利皆",
    "T37n1748_003:0159a06": "不同故。若言中上自有多種故無此過者，豈",
    "T37n1748_003:0159a07": "不中下亦有多種故攝疑智？故今即疑佛五",
    "T37n1748_003:0159a08": "智，中下下上二生所攝。由此帛謙後之二輩，皆",
    "T37n1748_003:0159a09": "言在城，於五百年不得見佛聞法見聖故。若",
    "T37n1748_003:0159a10": "三輩若九品，皆無寬狹，攝往生盡。然彼三品",
    "T37n1748_003:0159a11": "集善為上、止惡為中、造惡為下，其間委悉應",
    "T37n1748_003:0159a12": "如理思。此中三輩別有三義：一、身心異。心即",
    "T37n1748_003:0159a13": "俱發菩提之心，專念彌陀，從多同也。身即出",
    "T37n1748_003:0159a14": "家為上、在俗為中下。二、修因異。即具修諸行",
    "T37n1748_003:0159a15": "為上、少分修福為中、稱念彼佛十念一念為",
    "T37n1748_003:0159a16": "下。三、生緣異。即彌陀觀音真身來迎為上、化",
    "T37n1748_003:0159a17": "身迎接為中、夢見佛身為下。帛延三輩別有",
    "T37n1748_003:0159a18": "四義：一、身心異。即出家發菩提心為上、在俗",
    "T37n1748_003:0159a19": "至誠心為中下。二、修行異。即備修眾行夢見",
    "T37n1748_003:0159a20": "諸聖為上、少分修善日夜不絕夢見諸聖為中、",
    "T37n1748_003:0159a21": "唯斷愛怒念佛十日十夜不絕為下。三、見佛",
    "T37n1748_003:0159a22": "異。即同此三種也。四、受果異。即生彼土作阿",
    "T37n1748_003:0159a23": "維越宅舍在空去佛亦近為上、路止寶城舍宅",
    "T37n1748_003:0159a24": "在地去佛大遠為中下。支謙經中從多雖同",
    "T37n1748_003:0159a25": "而有異者，欲生彼國，懸雜繒綵作佛寺起塔、飯",
    "T37n1748_003:0159a26": "食沙門者當斷愛怒，齋戒清淨一心念佛十",
    "T37n1748_003:0159a27": "日不絕為下輩耳。將彼二經對法護本，上輩",
    "T37n1748_003:0159a28": "雖同，中下即異。彼之二品，疑心在懷不發道",
    "T37n1748_003:0159a29": "意；此中二輩，皆發道心決定信故。所以有此",
    "T37n1748_003:0159b01": "參差者，蓋彼梵本雖復備有，帛謙但翻疑信往",
    "T37n1748_003:0159b02": "生之者，法護唯譯淨信修因，其疑智人在後",
    "T37n1748_003:0159b03": "示過故。言雖鉾楯，理必無異，欲釋三輩行位",
    "T37n1748_003:0159b04": "之別，還如前解，故不復論。",
    "T37n1748_003:0159b05": "經曰「其上輩者」至「願生彼國」者，述云：此後、別",
    "T37n1748_003:0159b06": "釋。有三：此初、釋上輩。有二：此初、正釋。有四：此",
    "T37n1748_003:0159b07": "初、本有修因也。",
    "T37n1748_003:0159b08": "經曰「此等眾生」至「現其人前」者，述云：此第二、",
    "T37n1748_003:0159b09": "死有相顯也。",
    "T37n1748_003:0159b10": "經曰「即隨彼佛往生其國」者，述云：此第三、中",
    "T37n1748_003:0159b11": "有逐佛也。",
    "T37n1748_003:0159b12": "經曰「便於七寶」至「神通自在」者，述云：此第四、",
    "T37n1748_003:0159b13": "生有獲益也。有說：此三輩如其次第，即九品",
    "T37n1748_003:0159b14": "中上中中上下下，故彼經云「經一七日得不",
    "T37n1748_003:0159b15": "退轉」。非也。有說：此言住不退轉，即初地已上",
    "T37n1748_003:0159b16": "不退轉位，《觀經》所言悟無生忍、得百法明皆",
    "T37n1748_003:0159b17": "初地故。此亦非也。彼經中生得不退已，經一",
    "T37n1748_003:0159b18": "小劫得無生忍，必不可言不退轉即初地故。",
    "T37n1748_003:0159b19": "今即上品三生雖有遲疾，皆入十信，得無生忍、",
    "T37n1748_003:0159b20": "悟百明門，故云住不退。",
    "T37n1748_003:0159b21": "經曰「是故阿難」至「願生彼國」者，述云：此後、結",
    "T37n1748_003:0159b22": "勸也。",
    "T37n1748_003:0159b23": "經曰「佛告阿難」至「願生彼國」者，述云：此第二、",
    "T37n1748_003:0159b24": "釋中輩。有二：此初、總標也。",
    "T37n1748_003:0159b25": "經曰「雖不能行」至「願生彼國」者，述云：此後、別",
    "T37n1748_003:0159b26": "釋。有四：此初、本有修因也。",
    "T37n1748_003:0159b27": "經曰「其人臨終」至「現其人前」者，述云：此第二、",
    "T37n1748_003:0159b28": "死有相現也。",
    "T37n1748_003:0159b29": "經曰「即隨化佛往生其國」者，述云：此第三、中",
    "T37n1748_003:0159c01": "有往趣也。",
    "T37n1748_003:0159c02": "經曰「住不退轉」至「如上輩者也」者，述云：此第",
    "T37n1748_003:0159c03": "四、生有獲利也。依《觀經》，上中下皆云彌陀自",
    "T37n1748_003:0159c04": "現其前，不言真化，故此文盡理。",
    "T37n1748_003:0159c05": "經曰「佛語阿難」至「欲生彼國」者，述云：第三、釋",
    "T37n1748_003:0159c06": "下輩。有二：此初、總摽也。",
    "T37n1748_003:0159c07": "經曰「假使不能」至「願生彼國」者，述云：此後、別",
    "T37n1748_003:0159c08": "釋。有三：此初、本有修因也。當發菩提心者，即",
    "T37n1748_003:0159c09": "簡定性終不向大，故不違《觀經》之文。",
    "T37n1748_003:0159c10": "經曰「此人臨終夢見彼佛」者，述云：此第二、死有",
    "T37n1748_003:0159c11": "相現也。「亦得往生」至「如中輩者也」，述云：此第",
    "T37n1748_003:0159c12": "三、生有得利也。將彼九品應別配釋，恐言煩",
    "T37n1748_003:0159c13": "故，不須備錄。",
    "T37n1748_003:0159c14": "經曰「佛告阿難」至「稱歎於彼」者，述云：第二、大",
    "T37n1748_003:0159c15": "菩薩往生。有二：初、略標；後、廣頌。初又有二：此",
    "T37n1748_003:0159c16": "初、諸佛共歎也。",
    "T37n1748_003:0159c17": "經曰「東方恒沙」至「亦復如是」者，述云：此後、勝",
    "T37n1748_003:0159c18": "聖共生也。總而言之，欲令凡小增欲生之意，",
    "T37n1748_003:0159c19": "故須顯彼國土之勝。",
    "T37n1748_003:0159c20": "經曰「爾時世尊而說頌曰」者，述云：第二、廣頌。有",
    "T37n1748_003:0159c21": "二：此初、瑣文也。",
    "T37n1748_003:0159c22": "經曰「東方諸佛國」至「往覲無量覺」者，述云：此",
    "T37n1748_003:0159c23": "後、正頌。有二：初、頌勝聖共生。即十五頌也；後、",
    "T37n1748_003:0159c24": "頌諸佛皆歎，即十五頌也。初又有三：初、勝聖",
    "T37n1748_003:0159c25": "皆生。有二：此初、頌東方往生也。覲者見也，諸",
    "T37n1748_003:0159c26": "侯見天子曰覲是也。",
    "T37n1748_003:0159c27": "經曰「南西北四維」至「往覲無量覺」者，述云：此",
    "T37n1748_003:0159c28": "後、餘方往生也。",
    "T37n1748_003:0159c29": "經曰「一切諸菩薩」至「供養無量覺」者，述云：此",
    "T37n1748_003:0160a01": "第二、供敬修福。有三：此初、外事供養也。",
    "T37n1748_003:0160a02": "經曰「究達神通慧」至「稽首無上尊」者，述云：此",
    "T37n1748_003:0160a03": "次、內業供敬也。究者究竟，達者洞達。若通若",
    "T37n1748_003:0160a04": "智究竟洞達，故云神通慧，則神通究竟、智慧",
    "T37n1748_003:0160a05": "洞達義也。傍觀曰遊，窮原稱入。深法者，即智",
    "T37n1748_003:0160a06": "所入，深門者即通所遊，故即通智雙也。福行",
    "T37n1748_003:0160a07": "圓備故具功德藏，慧行殊妙故智無等倫。福",
    "T37n1748_003:0160a08": "是慧資、慧是福道，故即福智雙也。有說：此之",
    "T37n1748_003:0160a09": "二雙皆歎佛自德。非也。通是化物之妙術故。",
    "T37n1748_003:0160a10": "又彼所言智為通本、通是智用。亦非也。通既",
    "T37n1748_003:0160a11": "世俗智，必有體用故。慧日者，即從喻之名。惑",
    "T37n1748_003:0160a12": "業苦三能覆真空及智日月，即同雲覆虛空日",
    "T37n1748_003:0160a13": "月，故云生死雲。佛智達真，能除自他惑業苦",
    "T37n1748_003:0160a14": "障，故云慧日。令生物解，故云照世間。",
    "T37n1748_003:0160a15": "經曰「見彼嚴淨土」至「願我國亦然」者，述云：此",
    "T37n1748_003:0160a16": "第三、見土欣求也。無量心者，即四無量心也。",
    "T37n1748_003:0160a17": "經曰「應時無量尊」至「三匝從頂入」者，述云：此",
    "T37n1748_003:0160a18": "第三、頌聞法生智。有四：此初、現相發起也。遍",
    "T37n1748_003:0160a19": "照者，濟之無二故。遶身者，集德圓滿故。三匝",
    "T37n1748_003:0160a20": "者，必兼二大士故。頂入者，即三尊中為上故。",
    "T37n1748_003:0160a21": "經曰「一切人天眾踊躍皆歡喜」者，述云：第二、",
    "T37n1748_003:0160a22": "眾見生喜也。",
    "T37n1748_003:0160a23": "經曰「大士觀世音」至「唯然願說意」者，述云：此",
    "T37n1748_003:0160a24": "第三、觀音請說也。",
    "T37n1748_003:0160a25": "經曰「梵聲猶雷震」至「今說仁諦聽」者，述云：此",
    "T37n1748_003:0160a26": "第四、如來酬請。有二：此初、略標許勅也。梵聲",
    "T37n1748_003:0160a27": "者總舉，八音者別歎，如《梵摩喻經》中說：一最好",
    "T37n1748_003:0160a28": "聲聲哀妙故、二易了聲言辨了故、三調和聲",
    "T37n1748_003:0160a29": "大小得中故、四柔煗聲聲濡輕故、五不誤聲",
    "T37n1748_003:0160b01": "言無錯失故、六不女聲聲雄朗故、七尊慧聲",
    "T37n1748_003:0160b02": "言有威肅故、八深遠聲聲遠故。以此妙音酬",
    "T37n1748_003:0160b03": "觀音，故云暢妙響。",
    "T37n1748_003:0160b04": "經曰「十方來正士」至「受決當作佛」者，述云：此",
    "T37n1748_003:0160b05": "後、正答所問。有四：此初、逐願記成佛也。",
    "T37n1748_003:0160b06": "經曰「覺了一切法」至「必成如是剎」者，述云：此",
    "T37n1748_003:0160b07": "第二、舉智願記獲土也。",
    "T37n1748_003:0160b08": "經曰「智法如電影」至「受決當作佛」者，述云：此",
    "T37n1748_003:0160b09": "第三、逐智行記成佛也。",
    "T37n1748_003:0160b10": "經曰「通達諸法性」至「必成如是剎」者，述云：此",
    "T37n1748_003:0160b11": "第四、舉智願記成土也。智法如夢電等，即世",
    "T37n1748_003:0160b12": "俗諦智。通達法性空，即勝義諦智。",
    "T37n1748_003:0160b13": "經曰「諸佛告菩薩」至「疾得清淨處」者，述云：第二、",
    "T37n1748_003:0160b14": "頌諸佛歎。有二：初頌餘佛共歎，即五頌也；後",
    "T37n1748_003:0160b15": "頌釋迦自歎，即十頌也。初又有四：此初、聞法",
    "T37n1748_003:0160b16": "得土歎也。",
    "T37n1748_003:0160b17": "經曰「至彼嚴淨國」至「受記成等覺」者，述云：此",
    "T37n1748_003:0160b18": "第二、得通成覺歎。即前當授菩薩記是也。",
    "T37n1748_003:0160b19": "經曰「其佛本願力」至「自致不退轉」者，述云：此",
    "T37n1748_003:0160b20": "第三、聞名不退歎。即前住正定聚也。",
    "T37n1748_003:0160b21": "經曰「菩薩興至願」至「還到安養國」者，述云：此",
    "T37n1748_003:0160b22": "第四、逐願供佛歎也。願所得土如彌陀國，故",
    "T37n1748_003:0160b23": "云國無異。即求淨土願也。願作佛時，德名遠",
    "T37n1748_003:0160b24": "聞，故云名顯十方。即求佛身願也。",
    "T37n1748_003:0160b25": "經曰「若人無善本乃獲聞此經」者，述云：第二、",
    "T37n1748_003:0160b26": "釋迦自歎。有三：初、歎經難信；次、佛智難思；後、",
    "T37n1748_003:0160b27": "勸使發心。初又有二：此初、以有善聞。歎經微",
    "T37n1748_003:0160b28": "妙也。",
    "T37n1748_003:0160b29": "經曰「曾更見世尊」至「樂聽如是教」者，述云：此",
    "T37n1748_003:0160c01": "後、有惡不信聞。以歎經深重也。歎微妙者，令",
    "T37n1748_003:0160c02": "人捨惡以修善故。歎深重者，令去輕謗生信",
    "T37n1748_003:0160c03": "樂故。",
    "T37n1748_003:0160c04": "經曰「聲聞或菩薩」至「唯佛獨明了」者，述云：第二、",
    "T37n1748_003:0160c05": "佛智難思。有二：此初、對二乘智歎佛獨了也。",
    "T37n1748_003:0160c06": "經曰「假使一切人」至「如是致清淨」者，述云：此後、",
    "T37n1748_003:0160c07": "對諸聖智歎智深淨也。得道者行勝，達空者",
    "T37n1748_003:0160c08": "解深，億劫者時久，窮力者說極，無邊者盡十",
    "T37n1748_003:0160c09": "方，無際者窮三際，清淨者障盡，即窮至清",
    "T37n1748_003:0160c10": "淨障盡。道果故歎難思也。",
    "T37n1748_003:0160c11": "經曰「壽命甚難得」至「若聞精勤求」者，述云：第三、",
    "T37n1748_003:0160c12": "勸令求願。有三：此初、勸聞勤求也。既離三難，",
    "T37n1748_003:0160c13": "不容空過故。壽是道依、佛為勝緣、信即行本，",
    "T37n1748_003:0160c14": "故偏說之。",
    "T37n1748_003:0160c15": "經曰「聞法能不忘」至「是故當發意」者，述云：此",
    "T37n1748_003:0160c16": "次、正勸發心也。即不忘彌陀所說，亦見彼佛",
    "T37n1748_003:0160c17": "心生敬重以為大喜。行順釋迦，釋迦所攝，故",
    "T37n1748_003:0160c18": "云我善友。",
    "T37n1748_003:0160c19": "經曰「設滿世界火」至「廣度生死流」者，述云：此",
    "T37n1748_003:0160c20": "後、勸心不退也。",
    "T37n1748_003:0160c21": "經曰「佛告阿難」至「一切眾生」者，述云：第三、褒貶",
    "T37n1748_003:0160c22": "得失以勸凡小。有三：初、歎彼土勝妙令物欣",
    "T37n1748_003:0160c23": "求；次、申此方穢惡使人厭捨；後、雙彰得失令",
    "T37n1748_003:0160c24": "有脩捨。初又有二：初、廣歎勝樂；後、勸令往生。",
    "T37n1748_003:0160c25": "初又有八：此初、壽命長遠也。一生者，即五生",
    "T37n1748_003:0160c26": "之中最後生，權實不定。實即摩醯首羅智處",
    "T37n1748_003:0160c27": "之生。權亦有二別，若在穢土，即閻浮提生，名",
    "T37n1748_003:0160c28": "為一生；若生淨土，即成佛之生，名為一生。今",
    "T37n1748_003:0160c29": "欲簡實，故亦云補處。或有疑言：彼土菩薩若",
    "T37n1748_003:0161a01": "皆補處，不應遊化故，釋除本願皆無中夭。",
    "T37n1748_003:0161a02": "經曰「阿難彼國」至「大千世界」者，述云：此第二、光",
    "T37n1748_003:0161a03": "明殊妙。有二：此初、標光參差也。《玉篇》云「一尋",
    "T37n1748_003:0161a04": "八尺也」。又云七尺，此似非也，應同刃故。",
    "T37n1748_003:0161a05": "經曰「阿難白佛」至「化生彼國」者，述云：此後、逐難",
    "T37n1748_003:0161a06": "更申也。既言於此土修菩薩行，即知無諍王",
    "T37n1748_003:0161a07": "在於此方，寶海亦然。",
    "T37n1748_003:0161a08": "經曰「阿難其有」至「三十二相」者，述云：此第三、身",
    "T37n1748_003:0161a09": "相備足也。隨好不定，故不說之。",
    "T37n1748_003:0161a10": "經曰「智慧成滿」至「無生法忍」者，述云：此第四、智",
    "T37n1748_003:0161a11": "德勝妙也。有說：證會法性，故云深入諸法。窮",
    "T37n1748_003:0161a12": "達妙詮，故云究暢要妙。此必不然。眾生生彼",
    "T37n1748_003:0161a13": "得此二智，應無凡小故。今即入諸法者，悟所",
    "T37n1748_003:0161a14": "詮故。暢要妙者，閑能詮故也。有說：諸根即信",
    "T37n1748_003:0161a15": "等五。非也。信等即鈍根故，今即六根也。有說：",
    "T37n1748_003:0161a16": "二忍者即生法二忍，又五忍中之初二種，無",
    "T37n1748_003:0161a17": "生忍者即第四忍。此恐不然。無生法忍即生",
    "T37n1748_003:0161a18": "法忍故，超於順忍，忽說無生，無別所以故。今",
    "T37n1748_003:0161a19": "即中下之人，唯得音響、柔順二忍。上品之屬，",
    "T37n1748_003:0161a20": "於不可數法得無生忍，故云不可計。既有利",
    "T37n1748_003:0161a21": "鈍，必是凡地故，而非根性利鈍也。",
    "T37n1748_003:0161a22": "經曰「又彼菩薩」至「如我國也」者，述云：此第如",
    "T37n1748_003:0161a23": "是四反，積地四寸也。凞，怡，《說文》「和悅也」，《方言》",
    "T37n1748_003:0161a24": "「怡喜也」。",
    "T37n1748_003:0161a25": "經曰「佛告阿難」至「無違無失」者，述云：此第八、行",
    "T37n1748_003:0161a26": "德圓備。有二：初、別歎；後、總結。初又有七：此初、",
    "T37n1748_003:0161a27": "行修離過。有三：此初、化行離過。即順彌陀佛",
    "T37n1748_003:0161a28": "智慧故也。",
    "T37n1748_003:0161a29": "經曰「於其國土」至「無染著心」者，述曰：此第二、自",
    "T37n1748_003:0161b01": "行無失。有二：此初、修自行。有六：此初、修施行",
    "T37n1748_003:0161b02": "也。離見故無我所，心離愛故無染著心。",
    "T37n1748_003:0161b03": "經曰「去來進止」至「無競無訟」者。述云：此第二、修",
    "T37n1748_003:0161b04": "戒行也。離身過故。「去來進止情無所係，隨意",
    "T37n1748_003:0161b05": "自在，離意過故，無所適莫無彼無我」，位法師",
    "T37n1748_003:0161b06": "云：適者往也，莫者止也。若爾，應同去止離身",
    "T37n1748_003:0161b07": "過。今唯《論語》「於天下無所適莫也」。適親也，莫",
    "T37n1748_003:0161b08": "疎也。離口過故，無競無訟。彼我俱已，故無有",
    "T37n1748_003:0161b09": "競訟。",
    "T37n1748_003:0161b10": "經曰「於諸眾生」至「離蓋清淨」者，述云：此第三、",
    "T37n1748_003:0161b11": "修忍行也。無瞋恚故柔濡，無憍慢故調伏。瞋",
    "T37n1748_003:0161b12": "恚既不起，忿恨斯止。由此亦離五蓋清淨。",
    "T37n1748_003:0161b13": "經曰「無有厭怠」至「勝心深心」者，述云：此第四、修",
    "T37n1748_003:0161b14": "勤行也。求善不息，故無懈怠心。無行不修，故",
    "T37n1748_003:0161b15": "云等心。無下足，故云勝心。無退屈，故云深心。",
    "T37n1748_003:0161b16": "經曰「定心」者，述云：此第五、修定行也。離諸散",
    "T37n1748_003:0161b17": "亂，故云定心。「愛法樂法喜法之心」者，述云：此",
    "T37n1748_003:0161b18": "第六、修慧行也。有說：愛是欲，樂是信，喜是貪。",
    "T37n1748_003:0161b19": "有說：愛是終成，樂是聞時，喜是求時。二俱不",
    "T37n1748_003:0161b20": "然。欲信等即施戒等眷屬行故。以終向始無",
    "T37n1748_003:0161b21": "別所以，如其次第故。今即聞慧愛樂，故云愛",
    "T37n1748_003:0161b22": "法。思慧味著，故云樂法。修慧潤神，故云喜心。",
    "T37n1748_003:0161b23": "經曰「滅諸煩惱離惡趣心」者，述云：此第二、離",
    "T37n1748_003:0161b24": "過。有說：因盡故滅煩惱，果盡故離惡趣心。非",
    "T37n1748_003:0161b25": "也。果非唯心故。今即離惑故離煩惱，業盡故",
    "T37n1748_003:0161b26": "離惡趣心。",
    "T37n1748_003:0161b27": "經曰「究竟一切菩薩所行」者，述云：此第三、總結",
    "T37n1748_003:0161b28": "也。",
    "T37n1748_003:0161b29": "經曰「具足成就無量功德」者，述云：此第二、成德",
    "T37n1748_003:0161c01": "圓備。有二：此初、總歎也。",
    "T37n1748_003:0161c02": "經曰「得深禪定」至「覺了法性」者，述云：此後、別歎。",
    "T37n1748_003:0161c03": "有二：此初、成自德也。禪定、通、明慧、七覺者，既",
    "T37n1748_003:0161c04": "成之德。禪者四禪，定者四空，通者六通，明者",
    "T37n1748_003:0161c05": "三明，慧者三慧，七覺亦在見道位故，進求佛",
    "T37n1748_003:0161c06": "德故。修心佛法所求之德，德雖無量，略舉五",
    "T37n1748_003:0161c07": "眼。肉天二眼皆以淨色為體。彼土肉眼，通見",
    "T37n1748_003:0161c08": "無數世界諸色，故云清徹。所見審實，故無不",
    "T37n1748_003:0161c09": "了。有說：肉眼見障內色。非也。違清徹明了故。",
    "T37n1748_003:0161c10": "今即照矚現在色像名為肉眼，依定所發眼",
    "T37n1748_003:0161c11": "能見眾生死此生彼故名天眼。所見廣多故",
    "T37n1748_003:0161c12": "云無量，亦長遠故云無限。法眼即以有智為",
    "T37n1748_003:0161c13": "體，能見眾生根欲性心及諸佛法，故名法眼。",
    "T37n1748_003:0161c14": "普知三乘道法差別，故云究竟諸道。慧眼即",
    "T37n1748_003:0161c15": "以空智為體，照真空理，故云見真。窮真理之",
    "T37n1748_003:0161c16": "源，故云度彼岸。度者至也。佛眼自有二，所謂",
    "T37n1748_003:0161c17": "總、別。別即一切種智為體，無法不照，故云具",
    "T37n1748_003:0161c18": "足。亦見佛性，故云覺法性。總即前四眼，佛之",
    "T37n1748_003:0161c19": "所得觀境同盡，故云具足了。",
    "T37n1748_003:0161c20": "經曰「以無礙智為人演說」者，述云：此後、成化",
    "T37n1748_003:0161c21": "德。即四無礙辯為物說法也。",
    "T37n1748_003:0161c22": "經曰「等觀三界」至「煩惱之患」者，述云：此第三、",
    "T37n1748_003:0161c23": "行修具足。有二：此初、修行也。觀三界空無者，",
    "T37n1748_003:0161c24": "即捨生死行。欲等三界，無有一界而不空者，故",
    "T37n1748_003:0161c25": "云等觀。志求佛法者，即欣菩提行。具辯才者，",
    "T37n1748_003:0161c26": "即利他之德，所謂四辯等。滅煩惱患者，化他",
    "T37n1748_003:0161c27": "之益。",
    "T37n1748_003:0161c28": "經曰「從如來生」至「二餘俱盡」者，述云：此後、修成。",
    "T37n1748_003:0161c29": "有二：此初、自行成。又有二：此初、解行雙成也。",
    "T37n1748_003:0162a01": "有說：從如來生解法如如者，是其理解。善知",
    "T37n1748_003:0162a02": "習滅方便者，是其教解。解由如來教化而生，",
    "T37n1748_003:0162a03": "解一切法皆即如，故云從如來生解法如如。",
    "T37n1748_003:0162a04": "習善之教名習音聲，滅惡之教名滅音聲。於",
    "T37n1748_003:0162a05": "此善解巧知，故云善知方便。此猶不盡，教解",
    "T37n1748_003:0162a06": "亦從佛化生故。有說：習即集諦，意亦兼苦。滅",
    "T37n1748_003:0162a07": "即滅諦，含道之言。因果相涉，故說四諦之教",
    "T37n1748_003:0162a08": "即音聲方便。此亦不然。集雖必苦，苦有非集。",
    "T37n1748_003:0162a09": "滅之與道，為無為異，不可以集滅而攝苦道",
    "T37n1748_003:0162a10": "故。今即從如來生者，即總顯菩薩獲解之所",
    "T37n1748_003:0162a11": "由。解法如如者，即別申悟非安立真之智。善",
    "T37n1748_003:0162a12": "智習滅者，即別辨悟安立諦之解。習滅者，舉",
    "T37n1748_003:0162a13": "染因淨果不盡之言。真絕眾相而說四諦，唯",
    "T37n1748_003:0162a14": "教施設，故云音聲方便。由於聖教能善解故，",
    "T37n1748_003:0162a15": "不欣世語樂在正論。有說：離口四過故不欣",
    "T37n1748_003:0162a16": "世語，作四聖言故樂在正論。非也。想實聖言",
    "T37n1748_003:0162a17": "必非正論故，即解成是也。崇佛道者，求菩提",
    "T37n1748_003:0162a18": "之心。知法寂滅者，修對治之行。二餘俱盡者，",
    "T37n1748_003:0162a19": "除障苦之行。有說：生身是報餘，煩惱是分段",
    "T37n1748_003:0162a20": "之餘。初地上盡，變易二餘當盡故。有說：煩惱",
    "T37n1748_003:0162a21": "及習，二餘俱盡。二俱不然。前七地中亦受分",
    "T37n1748_003:0162a22": "段煩惱餘氣，名為餘習，必非煩惱故。如其次",
    "T37n1748_003:0162a23": "第，今即生身在報煩惱苦因，因果二餘皆已",
    "T37n1748_003:0162a24": "盡故，即行成是也。",
    "T37n1748_003:0162a25": "經曰「聞甚深法」至「常能修行」者，述云：此後、解",
    "T37n1748_003:0162a26": "行並修也。有說：於深能解故不疑，於深能入",
    "T37n1748_003:0162a27": "故不懼。非也。入亦解故。今即能信深教故不",
    "T37n1748_003:0162a28": "疑，能解深義故不懼，進修解是也。常修行者，",
    "T37n1748_003:0162a29": "即進修行也。聞必修習而無間，故云常修。",
    "T37n1748_003:0162b01": "經曰「其大悲者」至「靡不覆載」者，述云：此後、化",
    "T37n1748_003:0162b02": "行成也。深遠微妙者，歎心深重。靡不覆載者，",
    "T37n1748_003:0162b03": "嘆濟普廣。非唯悲蔭，亦令出死，故云載也。",
    "T37n1748_003:0162b04": "經曰「究竟一乘至于彼岸」者，述云：此第四、成德",
    "T37n1748_003:0162b05": "奇勝。有二：初、成自德；後、成化德。初又有二：此",
    "T37n1748_003:0162b06": "初、集善勝。有三對：此初、智斷對也。一乘者即",
    "T37n1748_003:0162b07": "智，雖有三乘其極無二，故云一乘。有說：於此",
    "T37n1748_003:0162b08": "一乘窮名究竟至涅槃果，故至于彼岸。非也。",
    "T37n1748_003:0162b09": "若窮一乘至涅槃者，應非菩薩故。今即信解",
    "T37n1748_003:0162b10": "斯極，故云究竟。彼岸者即斷，既得斷智障無",
    "T37n1748_003:0162b11": "為，故云至彼岸。",
    "T37n1748_003:0162b12": "經曰「決斷疑網」至「該羅無外」者，述云：此次、理教",
    "T37n1748_003:0162b13": "對也。顯實以除妄，故云斷疑網。真解發中，故",
    "T37n1748_003:0162b14": "慧由心出，心者中實義故，即證理慧也。達之",
    "T37n1748_003:0162b15": "無餘，故該無外，即達教解也。有說：知無我慧",
    "T37n1748_003:0162b16": "不從外來，故慧由心出。知教從心現，故該羅",
    "T37n1748_003:0162b17": "無外。此猶未盡。無我慧從佛化生現心上，教",
    "T37n1748_003:0162b18": "非正教性，故不可言從心出現。即知心者中",
    "T37n1748_003:0162b19": "實，無外者無餘，即教智也。",
    "T37n1748_003:0162b20": "經曰「智慧如大海」至「猶如雪山」者，述云：此後、",
    "T37n1748_003:0162b21": "定慧對也。慧深廣如海，定高勝如山故。慧用",
    "T37n1748_003:0162b22": "明淨超日月，定能滿德如雪山故。",
    "T37n1748_003:0162b23": "經曰「照諸功德等一淨故」者，述云：此後、除障勝。",
    "T37n1748_003:0162b24": "有二：此初、總標也。位法師云「下有二十句皆",
    "T37n1748_003:0162b25": "辨慧能」，然慧必不離定，故說定慧離障者勝。",
    "T37n1748_003:0162b26": "無有一德而不離染，故云等一淨。",
    "T37n1748_003:0162b27": "經曰「猶如大地」至「無染污故」者，述云：此後、別",
    "T37n1748_003:0162b28": "釋。有三對：初、所因所起對。即異心是二障所",
    "T37n1748_003:0162b29": "因非理作意垢染，如次作意所起智惑障故。",
    "T37n1748_003:0162c01": "次、能依所依對。即煩惱障礙如其次第，惑智",
    "T37n1748_003:0162c02": "二障能所依故。後、無著無染對。即於三有著，",
    "T37n1748_003:0162c03": "亦所智障，染污唯惑故。",
    "T37n1748_003:0162c04": "經曰「猶如大乘」至「大慈等故」者，述云：第二、化德",
    "T37n1748_003:0162c05": "成。有十三句，略作六對。一、出凡入聖對，即初三",
    "T37n1748_003:0162c06": "也。乘者車也。群萌者，凡夫二乘。運凡小而出",
    "T37n1748_003:0162c07": "二死，聞權實而潤善芽故。二、却邪就善對，即",
    "T37n1748_003:0162c08": "次二句也。三、普覆希見對，即次二句也。四、摧邪",
    "T37n1748_003:0162c09": "歸正對，即次二句。無所藏積，即聖種故。五、無",
    "T37n1748_003:0162c10": "勝無染對，即次二句。無善能勝，調諸染故。六、",
    "T37n1748_003:0162c11": "無畏有憐對，即後二句。無邪可畏，憐無樂故。",
    "T37n1748_003:0162c12": "經曰「摧滅嫉心」至「修六和敬」者，述云：此第五、行",
    "T37n1748_003:0162c13": "修增進。有二：初、自分行修；後、勝進修行。初又",
    "T37n1748_003:0162c14": "有二：初、行修方便。摧滅嫉心即利他方便，若",
    "T37n1748_003:0162c15": "有嫉忌不能利物故。求法無足即自利方便，",
    "T37n1748_003:0162c16": "有厭足者必不進修故。後、勤修正行。即常正",
    "T37n1748_003:0162c17": "行，常欲廣說等利他行。修心無疲惓，故欲廣",
    "T37n1748_003:0162c18": "說，說心勝也。擊法鼓等，即所說勝也。曜慧日",
    "T37n1748_003:0162c19": "等，所利勝。照三慧日，以除愚癡故。修六和敬",
    "T37n1748_003:0162c20": "者，即自利行。修三業、見戒利皆同，故便相親",
    "T37n1748_003:0162c21": "敬，情無乖異，故云六和敬。",
    "T37n1748_003:0162c22": "經曰「常行法施」至「遊諸神通」者，述云：第二、勝進",
    "T37n1748_003:0162c23": "行修。有三階：初、勝進始。即常行法施利他始，",
    "T37n1748_003:0162c24": "志勇不弱自利始故。次、勝進中。為燈明福田",
    "T37n1748_003:0162c25": "等，利他中也。能生物解，故云世燈明。亦生人",
    "T37n1748_003:0162c26": "善，故云勝福田。以慧開化，故云導師。福利無",
    "T37n1748_003:0162c27": "差，故無增愛。樂道無欣慼，即自利中。修善故",
    "T37n1748_003:0162c28": "云樂道，除過故無餘。後、勝進修成。即拔欲刺",
    "T37n1748_003:0162c29": "等利他行成，化令離過故以安群生，導之從",
    "T37n1748_003:0163a01": "善故德勝尊敬。滅三垢等即自行成，滅貪瞋",
    "T37n1748_003:0163a02": "等故斷行成，遊戲神通故行德成也。有說：三",
    "T37n1748_003:0163a03": "垢即煩惱業苦。非也。業苦未必垢故。",
    "T37n1748_003:0163a04": "經曰「因力緣力」至「諸通明力」者，述云：此第六、",
    "T37n1748_003:0163a05": "諸力備足。有三：此初、自力備。有七雙：一、因緣",
    "T37n1748_003:0163a06": "雙，即因力緣力。宿世善根名因力，親近善友而",
    "T37n1748_003:0163a07": "聞法名緣力故。二、意願雙，即意力願力。有說：",
    "T37n1748_003:0163a08": "求佛之心名意力，起行之願名願力。有說：發",
    "T37n1748_003:0163a09": "菩提心名意力，希求佛果名願力。二俱不然。",
    "T37n1748_003:0163a10": "求願起行言別義一故，發菩提心即希佛果",
    "T37n1748_003:0163a11": "故。如其次第，今即如理作意名意力，求菩提",
    "T37n1748_003:0163a12": "心名為願力。三、總別雙，即方便力者總也，常",
    "T37n1748_003:0163a13": "力善力者別也。無間脩故常力，惡法不間故",
    "T37n1748_003:0163a14": "善力。即此二力加行善巧，故云方便力。四、止",
    "T37n1748_003:0163a15": "觀雙，所止行成故名定力，觀行成故云慧力。",
    "T37n1748_003:0163a16": "五、聞行雙，即多聞力是脩行之解，施等六度是",
    "T37n1748_003:0163a17": "所修行故。六、念定雙，即遣相之念是正念力，",
    "T37n1748_003:0163a18": "除亂證實是正觀力故。或有本云「正定止觀",
    "T37n1748_003:0163a19": "故」，位法師解止是定、觀是慧。「正觀」應是。七、通",
    "T37n1748_003:0163a20": "明雙，即通力者六通，明力者三明故。",
    "T37n1748_003:0163a21": "經曰「如法調伏諸眾生力」者，述云：次、化行成",
    "T37n1748_003:0163a22": "也。",
    "T37n1748_003:0163a23": "經曰「如是等力一切具足」者，述云：此後、總結",
    "T37n1748_003:0163a24": "也。",
    "T37n1748_003:0163a25": "經曰「身色相好」至「無量諸佛」者，述云：此第七、",
    "T37n1748_003:0163a26": "諸德殊勝。有四：此初、自德殊勝也。",
    "T37n1748_003:0163a27": "經曰「常為諸佛所共稱嘆」者，述曰：此第二、行順",
    "T37n1748_003:0163a28": "諸佛也。",
    "T37n1748_003:0163a29": "經曰「究竟菩薩」至「諸三昧門」者，述云：此第三、",
    "T37n1748_003:0163b01": "解行究滿。即六度為行，三昧為解故。有說：見",
    "T37n1748_003:0163b02": "諸法生即知不滅，見諸法滅即知不生，故云不",
    "T37n1748_003:0163b03": "生滅非也。既見法生，必知滅故。生者歸滅，一",
    "T37n1748_003:0163b04": "向記故。今即我法空，空故無相，無相故無願，",
    "T37n1748_003:0163b05": "由此不見有生滅也。",
    "T37n1748_003:0163b06": "經曰「遠離聲聞緣覺之地」者，述云：此第四、行",
    "T37n1748_003:0163b07": "超二乘也。",
    "T37n1748_003:0163b08": "經曰「阿難彼諸菩薩」至「不能窮盡」者，述云：此",
    "T37n1748_003:0163b09": "第二、結歎也。",
    "T37n1748_003:0163b10": "經曰「佛告彌勒」至「不可稱說」者，述云：第二、勸",
    "T37n1748_003:0163b11": "人往生。有二：初、結人土勝；後、正勸往生。初又",
    "T37n1748_003:0163b12": "有二：此初、結人德勝也。",
    "T37n1748_003:0163b13": "經曰「又其國土」至「清淨若此」，述云：此後、結土",
    "T37n1748_003:0163b14": "樂勝也。",
    "T37n1748_003:0163b15": "經曰「何不力為」至「昇道無窮極」者，述云：第二、正",
    "T37n1748_003:0163b16": "勸往生。有二：此初、直勸往生也。何不力為善",
    "T37n1748_003:0163b17": "者，勸脩往生之因。力者盡力。人聖國妙，詎不",
    "T37n1748_003:0163b18": "盡力作善願生故。又力者力勵。道之自然者，",
    "T37n1748_003:0163b19": "脩所得之利。因善既成，不自獲果，故云念自",
    "T37n1748_003:0163b20": "然。唯能念道行德著，不簡貴賤皆得往生，故",
    "T37n1748_003:0163b21": "云著於無上下。念字長讀，流至此故。有說：洞",
    "T37n1748_003:0163b22": "達者，洞解了達。無邊際者，實相。非三際可尋",
    "T37n1748_003:0163b23": "故。實相既是淨土之本，往生者要須窮其原，",
    "T37n1748_003:0163b24": "故須解達。非也。窮實相之原，非凡夫所能，往",
    "T37n1748_003:0163b25": "生淨土唯應聖故。今即得生彼土，神智洞達",
    "T37n1748_003:0163b26": "無有邊際故。去者，棄棄穢土故。有說：五惡道",
    "T37n1748_003:0163b27": "者，三途非天及以女人，女人是惡趣本故。又",
    "T37n1748_003:0163b28": "下文五惡，即名五道。非也。無有處說名女人",
    "T37n1748_003:0163b29": "趣故。五惡是因，不可言趣故。今即人天雖名",
    "T37n1748_003:0163c01": "善趣，對於淨土亦名惡道，云五惡道。在此穢",
    "T37n1748_003:0163c02": "土先斷見惑，離三途因果，後斷修惑，絕人天",
    "T37n1748_003:0163c03": "因果。若生淨土，五道頓捨，故云橫截。截者其",
    "T37n1748_003:0163c04": "果，自閉其因，獲道深廣，故無窮極。",
    "T37n1748_003:0163c05": "經曰「易往而無人」至「壽樂無窮極」者，述云：此後、",
    "T37n1748_003:0163c06": "傷嘆重也。修因即住故易往。無人修因，往生",
    "T37n1748_003:0163c07": "者尠，故無人。修因求生，終不違逆故，國不逆",
    "T37n1748_003:0163c08": "違，即前易往也。久習纏蓋，自然為之牽縛不",
    "T37n1748_003:0163c09": "往，故自然所牽即前無人也。有說：因滿果熟，",
    "T37n1748_003:0163c10": "不假功用，自然招致，故自然所牽。義亦可也。",
    "T37n1748_003:0163c11": "道德者因，壽樂者果。壽者受也。問：修淨土及",
    "T37n1748_003:0163c12": "兜率因，何者為難？答：有說兜率是界、淨土非",
    "T37n1748_003:0163c13": "繫故，生淨土易於兜率。非也。夫言界者是流",
    "T37n1748_003:0163c14": "轉之處，西方淨土是出離之所故。難修流轉",
    "T37n1748_003:0163c15": "業，易行出離之因，必違正理故。有說古來諸",
    "T37n1748_003:0163c16": "德作兜率業者，咸以西方難生，故不敢作。今",
    "T37n1748_003:0163c17": "以七義證西方易生：一、時但少修故。即《觀經》",
    "T37n1748_003:0163c18": "云「下三品臨命終時，一念十念悉得生故」。二、",
    "T37n1748_003:0163c19": "諸佛護念故。即《稱讚經》曰「六方諸佛護念」等是",
    "T37n1748_003:0163c20": "也。三、光明攝受故。即《觀經》云「念佛眾生攝取",
    "T37n1748_003:0163c21": "不捨」也。四、乘佛本願故，即此經云「阿彌陀佛",
    "T37n1748_003:0163c22": "四十八願弘誓」是也。五、彼聖來迎故。即上文",
    "T37n1748_003:0163c23": "云「願生我國，若不來迎者，不取正覺」也。六、凡",
    "T37n1748_003:0163c24": "助念故。謂臨命終時，諸同行者相助念送故。",
    "T37n1748_003:0163c25": "七、聖說易生故。即此文云「易往而無人，其國不",
    "T37n1748_003:0163c26": "逆」也。今觀此解雖復靈異，理必不然，彌勒不",
    "T37n1748_003:0163c27": "應無誓願故。有生彼天，彌勒放光來迎，同彌",
    "T37n1748_003:0163c28": "陀故。一稱德號尚得生天，況亦十念故，同行",
    "T37n1748_003:0163c29": "亦必相助故。而不說言無人，故亦無說處，是",
    "T37n1748_003:0164a01": "別時之意。而為化懈怠故，無一眾生不有彼",
    "T37n1748_003:0164a02": "業故。曾所生故，當亦生故。諸有智者必不可",
    "T37n1748_003:0164a03": "言易生淨土，非兜率也。若易生者，果必非勝",
    "T37n1748_003:0164a04": "故。今即生西方土雖復甚難，專求往生一念",
    "T37n1748_003:0164a05": "十念皆得往生，可謂難生中之易也。傍義且",
    "T37n1748_003:0164a06": "止，應釋本文。",
    "T37n1748_003:0164a07": "經曰「然世人薄俗」至「不急之事」者，述云：第二、申",
    "T37n1748_003:0164a08": "娑婆穢惡令人厭捨。有四：一、顯煩惱過；二、勸",
    "T37n1748_003:0164a09": "令脩捨；三、申罪業過；四、重勸脩捨。初又有三：",
    "T37n1748_003:0164a10": "初、辨貪過；次、示瞋過；後、愚癡過。初又有二：初、",
    "T37n1748_003:0164a11": "總標也。急者𮈮也，又逈也。世俗之人薄於風",
    "T37n1748_003:0164a12": "俗，以貪欲心共諍現世不可急五欲之事故。",
    "T37n1748_003:0164a13": "經曰「於此劇惡極苦之中」至「無有安時」者，述云：",
    "T37n1748_003:0164a14": "此後、別釋。有二：初、總顯貪過；後、別辨貪過。初",
    "T37n1748_003:0164a15": "又有三：此初、推求苦也。勤者苦也，營者護也，",
    "T37n1748_003:0164a16": "給者資也，即為身故求也。無尊卑貧富者能",
    "T37n1748_003:0164a17": "求之人，少長男女者所為之人，即為他故求",
    "T37n1748_003:0164a18": "也。有者恐失，無者欲得，憂之無異，云有無同",
    "T37n1748_003:0164a19": "然。適者乃也，屏者閉塞，營者血氣之名也。若",
    "T37n1748_003:0164a20": "強憂慮者，氣塞難息故，即心苦也。為心走使",
    "T37n1748_003:0164a21": "者，如渴鹿逐於陽炎，翳眼弄於空華，皆為愛水",
    "T37n1748_003:0164a22": "之心不了病華而走馳故，即身苦也。",
    "T37n1748_003:0164a23": "經曰「有田憂田」至「憂念愁怖」者，述云：此次、守護",
    "T37n1748_003:0164a24": "苦也。有說：什者資也。在俗什物，即田宅牛馬",
    "T37n1748_003:0164a25": "錢財衣食六畜奴婢也。出家，即六物也。許供",
    "T37n1748_003:0164a26": "身者，即百一也。雖有二解，皆無據准。今即准",
    "T37n1748_003:0164a27": "淨傳，有云三衣十物者，蓋是譯者之意，離分",
    "T37n1748_003:0164a28": "為二處，不依梵本，別道三衣、折開十物，訓什",
    "T37n1748_003:0164a29": "為雜，未符先旨故。十三杜多唯制上行，十三",
    "T37n1748_003:0164b01": "資具蓋兼中下，供身百一未見律文。經雖有",
    "T37n1748_003:0164b02": "言，應是別時之意。由此西方俗侶官人貴勝",
    "T37n1748_003:0164b03": "所著衣服唯有白疊一雙，貧賤之流祇有一",
    "T37n1748_003:0164b04": "箇，出家法眾但畜三衣六物，樂盈長者方用",
    "T37n1748_003:0164b05": "十三資具。",
    "T37n1748_003:0164b06": "經曰「橫為非常」至「適無縱捨」者，述云：此後、散失",
    "T37n1748_003:0164b07": "苦。有二：此初、失財苦也。忪止容眾從二反，懼心亂動",
    "T37n1748_003:0164b08": "也。",
    "T37n1748_003:0164b09": "經曰「或坐摧碎」至「莫誰隨者」者，述云：此後、失",
    "T37n1748_003:0164b10": "身苦也。莫誰隨者，即無一從物之意也。",
    "T37n1748_003:0164b11": "經曰「尊貴豪富」至「與痛共居」者，述云：此第二、別",
    "T37n1748_003:0164b12": "示貪過。有二：此初、寄富貴以申貪過也。有說：",
    "T37n1748_003:0164b13": "寒謂八寒地獄，熱謂八熱地獄。受寒熱等苦",
    "T37n1748_003:0164b14": "尋常，故與痛共俱。痛者受也。此恐非也。現身",
    "T37n1748_003:0164b15": "與後苦，不可言俱故。今即寒恐熱惱，與痛共",
    "T37n1748_003:0164b16": "俱。或有經本「臨終寒熱」，恐訛也。",
    "T37n1748_003:0164b17": "經曰「貧窮下劣」至「終身夭命」者，述云：此後、據",
    "T37n1748_003:0164b18": "貧窮以示貪過。有二：此初、示現苦也。有一少",
    "T37n1748_003:0164b19": "一者，有田少宅故。有是少是者，雖有田而不",
    "T37n1748_003:0164b20": "足故。思有齊者，思齊富貴故。糜者敗也。",
    "T37n1748_003:0164b21": "經曰「不肯為善」至「莫能知者」，述云：此後、顯後",
    "T37n1748_003:0164b22": "苦也。",
    "T37n1748_003:0164b23": "經曰「世間人民」至「更相報復」者，述云：第二、顯",
    "T37n1748_003:0164b24": "嗔過。有三：此初、結怨相報也。家室者，夫稱於",
    "T37n1748_003:0164b25": "婦曰家，婦稱於夫曰室。雖有此言，良恐非也，",
    "T37n1748_003:0164b26": "下之更解。無者不也，患者惱也。精神者，即種",
    "T37n1748_003:0164b27": "子識。剋者要也，識者記也。由前結恨成怨，",
    "T37n1748_003:0164b28": "種子引果不假功用，故云自然。復者酬也。",
    "T37n1748_003:0164b29": "經曰「人在世間」至「復得相值」者，述云：此次、別易",
    "T37n1748_003:0164c01": "會難也。當者逐也，行者業也。自當者，即自受",
    "T37n1748_003:0164c02": "也。善變化者，即惡趣報。惡變化者，即善趣報。",
    "T37n1748_003:0164c03": "豫者逆也，嚴者脩也。由宿世逆修善惡之業，",
    "T37n1748_003:0164c04": "苦樂報而待故。又嚴者嚴然，即隨宿善惡，地",
    "T37n1748_003:0164c05": "獄天堂嚴然而待也。窈窈者，即中有之時。冥",
    "T37n1748_003:0164c06": "冥者，即生有之時。",
    "T37n1748_003:0164c07": "經曰「何不棄眾事」至「欲何樂乎」者，述云：此後、勸",
    "T37n1748_003:0164c08": "令脩捨也。曼音萬，及也。亦作蔓馬安反，延長貌",
    "T37n1748_003:0164c09": "也。非此中義。待者停也。位法師云「待何事，欲",
    "T37n1748_003:0164c10": "何願樂乎」欲何快樂，義亦可也。",
    "T37n1748_003:0164c11": "經曰「如是世人」至「且自見」者，述云：第三、顯癡",
    "T37n1748_003:0164c12": "過。有三：此初、自無正信也。坐者由也。由不信",
    "T37n1748_003:0164c13": "故，專執自見，即其失也。",
    "T37n1748_003:0164c14": "經曰「更相瞻視」至「無一怪也」者，述云：此次、承習",
    "T37n1748_003:0164c15": "無信也。令亦教也，素者昔也。不為善者無行，",
    "T37n1748_003:0164c16": "不識道德者無解。身者色根，神者性也。心者",
    "T37n1748_003:0164c17": "果也，意者根也。趣者果也，道者因也。即世出",
    "T37n1748_003:0164c18": "善惡因果皆不能知。無一怪者，即無怪行也。",
    "T37n1748_003:0164c19": "經曰「生死常道」至「甚可傷」者，述云：此後、正申癡",
    "T37n1748_003:0164c20": "過。有二：此初、對父子以顯其過也。有說：少者",
    "T37n1748_003:0164c21": "早夭、老者後死，故云顛倒。不報上下，死之同",
    "T37n1748_003:0164c22": "然，故云上下。非也。若如所言，應云顛倒不報",
    "T37n1748_003:0164c23": "上人下人故。今即顛倒者，即相錯之義，上者",
    "T37n1748_003:0164c24": "上昇、下者下墜故。五道相錯，或昇善趣、或墜",
    "T37n1748_003:0164c25": "惡趣，故云上下。無常根本者，即無一常本之",
    "T37n1748_003:0164c26": "業。當者受也。蒙，又作曚皆莫公反，蒙覆不明也。",
    "T37n1748_003:0164c27": "冥鳴央反，暗昧無知也。曚，有眸子而無見也。又",
    "T37n1748_003:0164c28": "曚𭧫下牛對反生聾。又蒙籠盧江反，蒙籠謂不明了",
    "T37n1748_003:0164c29": "也。抵都禮反，拒也摧也。突徒骨反，觸冐也。狼者，",
    "T37n1748_003:0165a01": "貪過也。",
    "T37n1748_003:0165a02": "經曰「或時家室」至「無可奈何」者，述云：此後、對",
    "T37n1748_003:0165a03": "親戚以顯過。有二：此初、戀著不能解也。《禮記》",
    "T37n1748_003:0165a04": "「三十壯有室」，玄公曰「有室，有妻也」。蓋《論語》「由",
    "T37n1748_003:0165a05": "也升堂矣，未入室也」。卒者，終也。便旋者，疾。",
    "T37n1748_003:0165a06": "經曰「總猥憒擾」至「勤苦怱務」者，述云：此後、造惡",
    "T37n1748_003:0165a07": "受苦報。有四：此初、發貪追求也。猥烏罪反，惡也，",
    "T37n1748_003:0165a08": "《字林》「眾也」，《廣雅》「頓也，又雜也」。擾者亂也。怱，又",
    "T37n1748_003:0165a09": "作忪，古文伀之容反，《方言》「征伀，征遑遽」。賴洛代反，《孝",
    "T37n1748_003:0165a10": "經》曰「一人有慶，兆民賴之」，註云：賴，蒙也。聊者，",
    "T37n1748_003:0165a11": "甘也。",
    "T37n1748_003:0165a12": "經曰「各懷殺毒」至「不從人心」者，述云：此第二、",
    "T37n1748_003:0165a13": "起嗔殺害也。",
    "T37n1748_003:0165a14": "經曰「自然非惡」至「無有出期」者，述云：此第三、苦",
    "T37n1748_003:0165a15": "報難出也。作惡之人，宿罪之力自然招集，非",
    "T37n1748_003:0165a16": "法惡緣隨而與之，故云自然非惡先隨與之。",
    "T37n1748_003:0165a17": "恣聽者，即作惡自在無懼之義。待，亦作至。",
    "T37n1748_003:0165a18": "經曰「痛不可言甚可哀愍」者，述云：此第四、傷",
    "T37n1748_003:0165a19": "令生厭也。",
    "T37n1748_003:0165a20": "經曰「佛告彌勒」至「在人後也」者，述云：此第二、勸",
    "T37n1748_003:0165a21": "人脩捨。有四：一、正勸脩捨；二、彌勒領解；三、重",
    "T37n1748_003:0165a22": "勸脩捨；四、重彌勒領解。初又有二：此初、勸令",
    "T37n1748_003:0165a23": "修行也。欲令天人疾從脩捨，故更對彌勒而",
    "T37n1748_003:0165a24": "須勸之。世間事者，即前三毒之事。用者以也，",
    "T37n1748_003:0165a25": "坐者由也。世人以是三毒事不得歸真，去道",
    "T37n1748_003:0165a26": "遠故，云不得道。負者違也。",
    "T37n1748_003:0165a27": "經曰「儻有疑意」至「當為說之」者，述云：此後、勸",
    "T37n1748_003:0165a28": "令請問也。儻，若也設也。",
    "T37n1748_003:0165a29": "經曰「彌勒菩薩」至「如佛所言」者，述云：第二、領解。",
    "T37n1748_003:0165b01": "有五：此初、信順佛語也。貫者通也。通心思之，",
    "T37n1748_003:0165b02": "世人實隨三毒之事，坐不得道，如佛說故。",
    "T37n1748_003:0165b03": "經曰「今佛慈愍」至「解脫憂苦」者，述云：此第二、",
    "T37n1748_003:0165b04": "領佛慈利也。",
    "T37n1748_003:0165b05": "經曰「佛語教誡」至「莫不究暢」者，述云：此第三、",
    "T37n1748_003:0165b06": "歎說深善也。甚深善者，歎教利深。智慧明見",
    "T37n1748_003:0165b07": "者，歎智普達。橫達十方故八方上下，竪通三",
    "T37n1748_003:0165b08": "世故去來今，可謂莫不究暢。",
    "T37n1748_003:0165b09": "經曰「今我眾等」至「皆令得道」者，述云：此第四、重",
    "T37n1748_003:0165b10": "領佛恩也。謙苦者，因也，恩德者，果也。苦，又作",
    "T37n1748_003:0165b11": "恪。古文愙若各反，《字林》「恪，恭敬也」。謙者，退己",
    "T37n1748_003:0165b12": "之言。苦者，苦行。福祿光明者，自福殊勝。達空",
    "T37n1748_003:0165b13": "無極者，自智殊勝。開入泥洹者，化物獲滅。教",
    "T37n1748_003:0165b14": "授典攬者，教令修道。典者，常也，申常道故。《廣",
    "T37n1748_003:0165b15": "雅》「典，主也」。攬者，撿之在手，又取也。常道攬理，",
    "T37n1748_003:0165b16": "故云典攬。此中意言道法開導，故云教授。以",
    "T37n1748_003:0165b17": "此經典要攬眾義，令其習，故云典攬。即智化",
    "T37n1748_003:0165b18": "也。剛強眾生，威德制御，令其消伏歸從聖化，",
    "T37n1748_003:0165b19": "故云威制消化。善軟眾生慈力攝取，故感十",
    "T37n1748_003:0165b20": "方。有緣斯攝，故無窮極。即福化也。",
    "T37n1748_003:0165b21": "經曰「今得值佛」至「心得開明」者，述云：此第五、",
    "T37n1748_003:0165b22": "申自喜慶也。",
    "T37n1748_003:0165b23": "經曰「佛告彌勒汝言是也」者，述曰：第三、重勸",
    "T37n1748_003:0165b24": "脩捨。有三：初、嘆印領解；次、正勸修行；後、勸捨",
    "T37n1748_003:0165b25": "疑惑。初又有三：此初、印前嘆說也。佛說快甚，",
    "T37n1748_003:0165b26": "深甚善言當其理，故曰是也。",
    "T37n1748_003:0165b27": "經曰「若有慈敬」至「乃復有佛」者，述云：此次、嘆領",
    "T37n1748_003:0165b28": "荷恩。有二：此初、正嘆彰佛難值也。有說：申己",
    "T37n1748_003:0165b29": "難值。非也。復言，必是顯當有故。今即標彌勒",
    "T37n1748_003:0165c01": "成佛之時也。",
    "T37n1748_003:0165c02": "經曰「我今於此世」至「涅槃之道」者，述云：此後、申",
    "T37n1748_003:0165c03": "己化益。即樹王成道，捺苑轉法輪也。有說：創",
    "T37n1748_003:0165c04": "斷陳如之疑，故言斷諸疑網者。非也。佛決物",
    "T37n1748_003:0165c05": "疑，非局陳如故。今即斷疑拔欲者，令離煩惱。",
    "T37n1748_003:0165c06": "杜眾惡源者，令離惡業。杜者，塞也。疑愛是利",
    "T37n1748_003:0165c07": "鈍惑之所由，故言本也。惡業為總別苦之所",
    "T37n1748_003:0165c08": "流，故云源也。即口業化是也。天上人間，唯佛",
    "T37n1748_003:0165c09": "獨尊，故遊步三界。化之縱任，故無所拘礙。即",
    "T37n1748_003:0165c10": "身業化也。善閑經典，要攬眾義，故典攬智慧。",
    "T37n1748_003:0165c11": "備解三乘所行之道，故眾道之要。即意業化",
    "T37n1748_003:0165c12": "也。綱維者，猶綱紀之屬。制戒御眾，故云執持。",
    "T37n1748_003:0165c13": "顯正以簡邪，故照然分明。廣化群品，故開示",
    "T37n1748_003:0165c14": "五道。令越苦海，故度未度。決生死而令出，正",
    "T37n1748_003:0165c15": "涅槃而令入，即教之弘化也。",
    "T37n1748_003:0165c16": "經曰「彌勒當知」至「不可稱數」者，述云：此後、慶",
    "T37n1748_003:0165c17": "值佛聞法。有三：此初、申彌勒始終也。",
    "T37n1748_003:0165c18": "經曰「汝及十方」至「不可具言」者，述云：此次、標",
    "T37n1748_003:0165c19": "眾生本末也。永者長也。",
    "T37n1748_003:0165c20": "經曰「乃至今世」至「吾助汝喜」者，述云：此後、如",
    "T37n1748_003:0165c21": "來正慶也。藉久遠因值佛聞法，即可慶喜故。",
    "T37n1748_003:0165c22": "經曰「汝今亦可」至「積累善本」者，述云：第二、勸",
    "T37n1748_003:0165c23": "修行。有二：此初、正勸脩捨也。病者內苦，痛者",
    "T37n1748_003:0165c24": "外苦。",
    "T37n1748_003:0165c25": "經曰「雖一世勤苦」至「涅槃之道」者，述云：此後、",
    "T37n1748_003:0165c26": "舉利令修也。身與福俱，故道德合。心與智俱，",
    "T37n1748_003:0165c27": "故云合明。",
    "T37n1748_003:0165c28": "經曰「汝等宜各」至「受諸厄也」者，述云：此第三、勸",
    "T37n1748_003:0165c29": "捨疑惑也。帛謙本中辨中下輩，皆云「生彼佛",
    "T37n1748_003:0166a01": "國，不能前至彌陀佛所，便見國界邊七寶城，",
    "T37n1748_003:0166a02": "喜止其城。即於七寶池蓮華化生，自然長大，",
    "T37n1748_003:0166a03": "於是間五百歲。其城縱廣各二千里，城中亦",
    "T37n1748_003:0166a04": "有七寶舍宅，宅中皆有七寶浴池，浴池中亦",
    "T37n1748_003:0166a05": "有蓮華故。」此中言七寶宮殿者，蓋彼城內寶",
    "T37n1748_003:0166a06": "舍宅也。彼城受樂，此經曰「如忉利天」。而受諸",
    "T37n1748_003:0166a07": "厄者，不能見聞三寶故。若作此說，彼土亦有",
    "T37n1748_003:0166a08": "憂根者。諸厄即憂受，而出世受，故不名苦苦。",
    "T37n1748_003:0166a09": "諸說淨土身心柔軟無憂受者，唯是厭俱。世",
    "T37n1748_003:0166a10": "出世捨，非憂慼故。若憂非憂，皆障見佛，咎從",
    "T37n1748_003:0166a11": "疑惑。故誡勸言，無得疑惑中悔為過。",
    "T37n1748_003:0166a12": "經曰「彌勒白言」至「不敢有疑」者，述云：此第四、",
    "T37n1748_003:0166a13": "彌勒領解也。奉行者，領前勸脩之言，彰已奉",
    "T37n1748_003:0166a14": "行。不疑者，領勸捨疑，申自不疑。",
    "T37n1748_003:0166a15": "經曰「佛告彌勒」至「易可開化」者，述云：第三、廣",
    "T37n1748_003:0166a16": "舉業苦令人厭捨。有二：初、嘆前解行；後、正申",
    "T37n1748_003:0166a17": "業苦。此初即嘆彌勒領解奉行也。",
    "T37n1748_003:0166a18": "經曰「今我於此」至「令離五燒」者，述云：第二、正申",
    "T37n1748_003:0166a19": "業苦而令厭捨。有三：初、略釋；次、別釋；後、總釋。",
    "T37n1748_003:0166a20": "初又有二：此初、令捨令離也。有說：五惡為因，",
    "T37n1748_003:0166a21": "痛燒為果，即五戒所防。身三非為三，口四為",
    "T37n1748_003:0166a22": "第四，飲酒為第五，酬此五因即受五痛。痛者",
    "T37n1748_003:0166a23": "苦受，燒者苦具。若痛若燒，皆地獄報。故前文",
    "T37n1748_003:0166a24": "云「臨終寒熱與痛苦俱」，遂彈餘家五痛人中",
    "T37n1748_003:0166a25": "受，五燒在地獄，云此太錯判經文，害文傷義，",
    "T37n1748_003:0166a26": "直由不了痛是苦受、燒是苦具，不可人中受",
    "T37n1748_003:0166a27": "痛而無苦具，地獄有苦具而無痛故。又作五",
    "T37n1748_003:0166a28": "惡，先入惡道，後生人中故。地獄受痛燒報已，",
    "T37n1748_003:0166a29": "然後生人，受餘報苦。此恐不然。若言五惡即",
    "T37n1748_003:0166b01": "五戒所防者，不妄語戒唯防妄語，如何口四為",
    "T37n1748_003:0166b02": "第四惡應正理耶？又痛必兼具燒，如何無受？",
    "T37n1748_003:0166b03": "故不可言人中有受而無具，地獄有具而無",
    "T37n1748_003:0166b04": "受。又如闍王殺其父王已，現受眾苦，必不可",
    "T37n1748_003:0166b05": "言先受痛燒後受餘苦，經曰華報應成虛言",
    "T37n1748_003:0166b06": "故。今還存所彈之義，殺盜邪婬妄語飲酒是",
    "T37n1748_003:0166b07": "其五惡，五痛華報。現閉王法身遭厄難名為",
    "T37n1748_003:0166b08": "五痛，三途果報名為五燒。不爾，便違世有常",
    "T37n1748_003:0166b09": "道、王法牢獄等諸文故。",
    "T37n1748_003:0166b10": "經曰「降化其意」至「涅槃之道」者，述云：此後、令",
    "T37n1748_003:0166b11": "持令得也。五善即防五惡之戒，由持五戒現",
    "T37n1748_003:0166b12": "無眾苦，故獲福德，反五痛也。後生西方，終為",
    "T37n1748_003:0166b13": "涅槃，故度世長壽，即反五燒也。",
    "T37n1748_003:0166b14": "經曰「佛言何等」至「何等五燒」者，述云：第二、別釋。",
    "T37n1748_003:0166b15": "有二：初問、後釋。初又有二：此初、問所捨離也。",
    "T37n1748_003:0166b16": "經曰「何等消化」至「涅槃之道」者，述云：此後、問",
    "T37n1748_003:0166b17": "所持得也。",
    "T37n1748_003:0166b18": "經曰「佛言其一惡者」至「積德所致」者，述云：第二、",
    "T37n1748_003:0166b19": "釋。有五：此初、釋殺生。有二：初、釋所捨離；後、釋",
    "T37n1748_003:0166b20": "所持得。初又有三：初、牒釋；次、總結；後、寄喻顯",
    "T37n1748_003:0166b21": "過。初又有三：此初、釋惡也。剋者殺也，賊者害",
    "T37n1748_003:0166b22": "也。有說神明者，即同生同生。同生在右肩，記",
    "T37n1748_003:0166b23": "所作惡，同名在左肩，記所作善，故云記識。此恐",
    "T37n1748_003:0166b24": "非也。業報感起，非神所堪故。今即還同精神",
    "T37n1748_003:0166b25": "剋識，以種子識功能不亡名記識故。孤者無",
    "T37n1748_003:0166b26": "父母，獨者無子女。尫烏皇反，羸也弱也。俗文短",
    "T37n1748_003:0166b27": "小目尫。狂其亡反，變性意也，又亂也。",
    "T37n1748_003:0166b28": "經曰「世有常道」至「難得定出」者，述曰：此次、釋",
    "T37n1748_003:0166b29": "痛也。",
    "T37n1748_003:0166c01": "經曰「世間有此」至「會當歸之」者，述云：此後、釋燒",
    "T37n1748_003:0166c02": "也。貿莫候反，三倉換易。卒暴者，忽也。會當者，必",
    "T37n1748_003:0166c03": "也。歸之者，至也。",
    "T37n1748_003:0166c04": "經曰「是為大惡」至「勤苦如是」者，述云：此第二、",
    "T37n1748_003:0166c05": "結也。",
    "T37n1748_003:0166c06": "經曰「譬如大火焚燒人身」者，述云：此第三、顯",
    "T37n1748_003:0166c07": "過也。",
    "T37n1748_003:0166c08": "經曰「人能於中」至「為一大善也」者，述云：此第",
    "T37n1748_003:0166c09": "二、釋所持得也。",
    "T37n1748_003:0166c10": "經曰「佛言其二」至「事至乃悔」者，述云：此第二、釋",
    "T37n1748_003:0166c11": "盜。有二：初、釋所離。有三：此初、牒釋。有三：此初、",
    "T37n1748_003:0166c12": "釋惡也。度者，量也則也。更相盜竊，故無義理。",
    "T37n1748_003:0166c13": "非理求財，故不順法軌。不勒貪心，故云奢。耽",
    "T37n1748_003:0166c14": "財欲得，故云婬。雖有心欲而言足，故心口異。",
    "T37n1748_003:0166c15": "口出善言心懷惡計，故云佞。覆藏自性，故云",
    "T37n1748_003:0166c16": "諂。為行無信，故云不忠。言諭者意妄，媚者狀",
    "T37n1748_003:0166c17": "妄。枉者橫也。度者法量，機者機關。即巧言令",
    "T37n1748_003:0166c18": "色，曲取君意能行機偽，知君形勢不申正諫是",
    "T37n1748_003:0166c19": "也。鄉者，一萬二千五百家。黨者，五百家。市者，",
    "T37n1748_003:0166c20": "交易所居。五家為隣，隣五為里。野人者，孔子",
    "T37n1748_003:0166c21": "曰「先進於禮樂謂野人，後進於禮樂謂君子」",
    "T37n1748_003:0166c22": "也。包氏曰「謂鄙陋也」。郊外曰野，邑外謂郊。從",
    "T37n1748_003:0166c23": "事者，相稱也。至竟者，死也。善惡者因，禍福者",
    "T37n1748_003:0166c24": "果。追者還取，命者招引。善惡因成，必進今果",
    "T37n1748_003:0166c25": "起也。又追者逐也，命者業也。逐善惡業以所",
    "T37n1748_003:0166c26": "生，故後者是也。",
    "T37n1748_003:0166c27": "經曰「今世現有」至「受其殃罰」者，述云：此次、釋",
    "T37n1748_003:0166c28": "痛也。",
    "T37n1748_003:0166c29": "經曰「因其前世」至「痛不可言」者，述云：此後、釋燒",
    "T37n1748_003:0167a01": "也。",
    "T37n1748_003:0167a02": "經曰「是為二大惡」至「勤苦如是」者，述云：此第",
    "T37n1748_003:0167a03": "二、結也。",
    "T37n1748_003:0167a04": "經曰「譬如大火焚燒人身」者，述云：此第三、顯",
    "T37n1748_003:0167a05": "過也。",
    "T37n1748_003:0167a06": "經曰「人能於中」至「為二大善也」者，述云：此第",
    "T37n1748_003:0167a07": "二、釋所持得也。",
    "T37n1748_003:0167a08": "經曰「佛言其三惡」至「患而苦之」者，云述：此第三、",
    "T37n1748_003:0167a09": "釋邪婬。有二：初、釋所捨。有三：初、牒釋。又有三：",
    "T37n1748_003:0167a10": "此初、釋惡也。處者天，天者性。又妷與一反，樂也。",
    "T37n1748_003:0167a11": "唐者，虛也。眄者眠見反，《說文》「邪視也」。又下戾，五",
    "T37n1748_003:0167a12": "戾反，《說文》「恨視也」。睞力代反，《說文》「瞳子不正也」，",
    "T37n1748_003:0167a13": "《蒼頡篇》「內視也，傍視也」。細色者，好色也。態，古",
    "T37n1748_003:0167a14": "文㑷他代反，意恣也，謂能度人情狀也。結者，期",
    "T37n1748_003:0167a15": "也。師所飢反，四千人為軍，二千五百人為師，師",
    "T37n1748_003:0167a16": "十二匹馬也，五百人為旅也。強奪者，公然劫",
    "T37n1748_003:0167a17": "取。不道者，左道取物。貧無產業，故不自修業。",
    "T37n1748_003:0167a18": "唯外懷攝，故惡心在外。竊者私隱。趣者伺人",
    "T37n1748_003:0167a19": "不覺以求他物。舉之離本曰盜。擊者，司馬彪",
    "T37n1748_003:0167a20": "曰「擊動也」。恐者恐怖，熱者惱熱。苦具逼身曰",
    "T37n1748_003:0167a21": "迫，以威凌物曰愶。",
    "T37n1748_003:0167a22": "經曰「亦復不畏王法禁令」者，述云：此次、釋痛",
    "T37n1748_003:0167a23": "也。",
    "T37n1748_003:0167a24": "經曰「如是之惡」至「痛不可言」者，述云：此後、釋",
    "T37n1748_003:0167a25": "燒也。著者，著同幽明也。",
    "T37n1748_003:0167a26": "經曰「是為三大惡」至「勤苦如是」者，述云：此第",
    "T37n1748_003:0167a27": "二、結也。",
    "T37n1748_003:0167a28": "經曰「譬如大火焚燒人身」者，述云：此第三、顯",
    "T37n1748_003:0167a29": "過也。",
    "T37n1748_003:0167b01": "經曰「人能於中」至「為三大善也」者，述云：此第",
    "T37n1748_003:0167b02": "二、釋所持得也。",
    "T37n1748_003:0167b03": "經曰「佛言其四惡」至「常懷憍」者，述云：此第四、釋",
    "T37n1748_003:0167b04": "妄語。有二：初、釋所離。有三：初、牒釋。有三：此初、釋",
    "T37n1748_003:0167b05": "惡也。傍者夫婦。易，神致反，輕侮也。蹇居免反，《左",
    "T37n1748_003:0167b06": "傳》「偃蹇，驕傲也」，《廣雅》「大嬌也」，謂自高大貌也。",
    "T37n1748_003:0167b07": "《釋名》云「偃，偃息而臥，不執事也」。蹇，跛蹇也，痛",
    "T37n1748_003:0167b08": "不能作事也。",
    "T37n1748_003:0167b09": "經曰「如是眾惡」至「無所復依」者，述云：此次、釋",
    "T37n1748_003:0167b10": "痛也。天神，即護世天，錄其作惡，奏上帝釋，記",
    "T37n1748_003:0167b11": "在惡籍，故云記識。",
    "T37n1748_003:0167b12": "經曰「壽命終盡」至「痛不可言」者，述云：此後、釋燒",
    "T37n1748_003:0167b13": "也。有說：名言種子在賴耶神，業種引生必有",
    "T37n1748_003:0167b14": "趣向，故云名籍在神明，即違自許護世天神",
    "T37n1748_003:0167b15": "奏上帝釋記在惡籍故。今即壽命盡時惡業",
    "T37n1748_003:0167b16": "所引，鬼神促攝將入惡道，逐其名籍往受苦",
    "T37n1748_003:0167b17": "報。頓者至也，從者處也，得者依也。有說：天道",
    "T37n1748_003:0167b18": "者即天下之道。恐非也。苦報未必在天下故。",
    "T37n1748_003:0167b19": "今即天者業也，惡業之道故。《瑜伽》亦云「業天」，",
    "T37n1748_003:0167b20": "蓋同此矣。自然者，明了狀。蹉千阿反跌徒結反，《通",
    "T37n1748_003:0167b21": "俗文》「失躡曰跌」，《廣雅》「差也，亦偃也」。業報運數",
    "T37n1748_003:0167b22": "終不參差故。即不違之義。",
    "T37n1748_003:0167b23": "經曰「是為四大惡」至「勤苦如是」者，述云：此第",
    "T37n1748_003:0167b24": "二、結也。",
    "T37n1748_003:0167b25": "經曰「譬如大火焚燒人身」者，述云：此第三、顯",
    "T37n1748_003:0167b26": "過也。",
    "T37n1748_003:0167b27": "經曰「人能於中」至「為大善也」者，述云：此第二、",
    "T37n1748_003:0167b28": "釋所持得也。",
    "T37n1748_003:0167b29": "經曰「佛言其五惡」至「飲食無度」者，述云：此第五、",
    "T37n1748_003:0167c01": "釋飲酒。有二：初、釋所離。有三：初、牒釋。有三：此",
    "T37n1748_003:0167c02": "初、釋惡。有二：此初、造惡也。徙倚者，猶徘徊也，",
    "T37n1748_003:0167c03": "又失所之狀，宜從初也。倚依音。辜古胡反，《爾雅》",
    "T37n1748_003:0167c04": "「罪也」。較苞學反粗略也。《廣雅》「明也見也」，謂",
    "T37n1748_003:0167c05": "較然易見也。位法師云「辜者罪也，較者直",
    "T37n1748_003:0167c06": "也，奪者盜也。貞罪直突，盜人財物以為快意。」",
    "T37n1748_003:0167c07": "未知較直出於何處？散者行也，振者惠也。損",
    "T37n1748_003:0167c08": "富補貧，賑亦同。慣串同也。",
    "T37n1748_003:0167c09": "經曰「肆心蕩逸」至「願令其死」者，述云：此後、惡過",
    "T37n1748_003:0167c10": "也。肆者申也。有說：魯扈是強直自用之志，抵",
    "T37n1748_003:0167c11": "突是觸誤侵陵之懷。未知從何？魯力古反，孔安",
    "T37n1748_003:0167c12": "國云「鈍也」，《方言》「何也」。扈胡古反，《漢書音義》曰「跋",
    "T37n1748_003:0167c13": "扈，自縱恣也」，薛綜曰「勇健貌」。又作虜扈，謂縱",
    "T37n1748_003:0167c14": "橫行也，虜人獲也，戰而俘獲也。六親者，有說：",
    "T37n1748_003:0167c15": "父親有三、母親有三，合有六親。或有引《世語》以",
    "T37n1748_003:0167c16": "申難定。應劭云「父母兄弟妻子」，王弼云「父母",
    "T37n1748_003:0167c17": "兄弟夫婦」。皆違持頌云「父之六親母之六親」。",
    "T37n1748_003:0167c18": "識當者，認也。有作「職當」。傳謂敢也。良恐訛之。",
    "T37n1748_003:0167c19": "經曰「如是世人」至「意不開解」者，述云：此次、釋痛",
    "T37n1748_003:0167c20": "也。僥五彫古遶二反，徼遇也，謂求親遇也。倖胡耿反，非",
    "T37n1748_003:0167c21": "其所得而謂得也。",
    "T37n1748_003:0167c22": "經曰「大命將終」至「痛不可言」者，述云：此後、釋",
    "T37n1748_003:0167c23": "燒也。命是天地壽三大中之一，故云大。窈窕",
    "T37n1748_003:0167c24": "者，幽冥貌。浩浩者，大水貌。茫茫者，冥昧貌。數",
    "T37n1748_003:0167c25": "者，理數。",
    "T37n1748_003:0167c26": "經曰「是為五大惡」至「勤苦如是」者，述云：此第",
    "T37n1748_003:0167c27": "二、結也。",
    "T37n1748_003:0167c28": "經曰「譬如大火焚燒人身」，述云：此第三、顯過",
    "T37n1748_003:0167c29": "也。",
    "T37n1748_003:0168a01": "經曰「人能於中」至「為大善也」者，述云：此第二、",
    "T37n1748_003:0168a02": "釋所持得也。副者，助也稱也。",
    "T37n1748_003:0168a03": "經曰「佛告彌勒」至「展轉相生」者，述云：第三、總",
    "T37n1748_003:0168a04": "釋。有二：初、總釋所離；後、總釋所得。初又有二：",
    "T37n1748_003:0168a05": "此初、總標也。",
    "T37n1748_003:0168a06": "經曰「但作眾惡」至「示眾見之」者，述云：此後、別",
    "T37n1748_003:0168a07": "釋。有二：此初、從惡生痛燒也。作眾惡者，即五",
    "T37n1748_003:0168a08": "惡。入惡趣者，即五燒。被殃病者，即五痛。",
    "T37n1748_003:0168a09": "經曰「身死隨行」至「自相燋然」者，述云：此後、從",
    "T37n1748_003:0168a10": "燒生惡痛。有三：此初、五燒也。行者，業也。",
    "T37n1748_003:0168a11": "經曰「至其久後」至「隨以磨滅」者，述云：此次、從",
    "T37n1748_003:0168a12": "燒生惡也。省者，察也。",
    "T37n1748_003:0168a13": "經曰「身坐勞苦」至「痛哉可傷」者，述云：此後、從惡",
    "T37n1748_003:0168a14": "生痛也。坐，亦由也受也。苦增不止，故云久大",
    "T37n1748_003:0168a15": "劇。業果之理更無作者，故云天道施張。造惡",
    "T37n1748_003:0168a16": "必彰，故自糺舉。糺，亦糾唐由反，《決疑》云「三合繩",
    "T37n1748_003:0168a17": "也」。非此中意。今約也限也。糺是古體也。身當",
    "T37n1748_003:0168a18": "法網，故云綱紀羅網。貴賤勿不從法，故上下",
    "T37n1748_003:0168a19": "相應。罪者歸之，無人伴送，故云煢。忪忪者，怱",
    "T37n1748_003:0168a20": "也。煢，古文儝𭜿同，臣營反，獨也單也。",
    "T37n1748_003:0168a21": "經曰「佛語彌勒」至「佛皆哀之」者，述云：第二、釋",
    "T37n1748_003:0168a22": "所持。有二：此初、結彰己悲也。",
    "T37n1748_003:0168a23": "經曰「以威神力」至「涅槃之道」者，述云：此後、正",
    "T37n1748_003:0168a24": "申化益也。滅惡就善者，令修世善。棄思受道",
    "T37n1748_003:0168a25": "者，修出世善。",
    "T37n1748_003:0168a26": "經曰「佛言汝今」至「苦痛之道」者，述云：第四、勸人",
    "T37n1748_003:0168a27": "脩捨。有二：初、佛勸脩捨；後、彌勒領解。初又有",
    "T37n1748_003:0168a28": "三：初、以理正勸；次、舉現化勸；後、以化滅勸。初",
    "T37n1748_003:0168a29": "又有二：此初、正勸脩棄也。端守者，匡邪守正",
    "T37n1748_003:0168b01": "故。",
    "T37n1748_003:0168b02": "經曰「汝等於是」至「無髮毛之惡」者，述云：此後、",
    "T37n1748_003:0168b03": "對歎令脩。有二：此初、對彌陀土歎勝令修也。",
    "T37n1748_003:0168b04": "施等六度，即自利得。轉化立善，即利他行。行",
    "T37n1748_003:0168b05": "善是也。正心齋戒，即止善也。此修難成，故於",
    "T37n1748_003:0168b06": "一日勝西方國百年之善。而稱讚云生彼國",
    "T37n1748_003:0168b07": "疾得無上菩提者，彼無時不修故。此修善時",
    "T37n1748_003:0168b08": "少，故不相違也。",
    "T37n1748_003:0168b09": "經曰「於此修善」至「未甞寧息」者，述云：此後、對",
    "T37n1748_003:0168b10": "餘佛土歎勝令修也。即望上位所居勝土，挍",
    "T37n1748_003:0168b11": "量歎勝，令增修意。殆者，危也盡也。今此中意，",
    "T37n1748_003:0168b12": "存其俗語，言欺之也。",
    "T37n1748_003:0168b13": "經曰「吾哀汝等」至「務修禮讓」者，述云：此第二、舉",
    "T37n1748_003:0168b14": "現化益以勸修。有二：此初、修善得益也。邑者，",
    "T37n1748_003:0168b15": "《周禮》「四井為邑，方二里也。九夫為井，方一里",
    "T37n1748_003:0168b16": "也」。《說文》「八家一井也」。聚落者，小鄉曰聚，《廣雅》",
    "T37n1748_003:0168b17": "「落，居也」，謂人所聚居也。厲力制反，疫厲也，人病",
    "T37n1748_003:0168b18": "相注也。《釋名》云「病氣流行中人也」。戈居和反，平",
    "T37n1748_003:0168b19": "頭戟，長十尺六寸，或六尺六寸也。",
    "T37n1748_003:0168b20": "經曰「佛言我哀」至「無為之安」者，述云：此後、滅",
    "T37n1748_003:0168b21": "惡離苦也。滅五惡故獲五德，離痛燒故昇無",
    "T37n1748_003:0168b22": "為之安樂。",
    "T37n1748_003:0168b23": "經曰「吾去世後」至「略言之耳」者，述云：此第三、",
    "T37n1748_003:0168b24": "以滅化損以勸修。有二：此初、彰去聖後損也。",
    "T37n1748_003:0168b25": "悉者，備也。",
    "T37n1748_003:0168b26": "經曰「佛語彌勒」至「無得犯也」者，述云：此後、勸",
    "T37n1748_003:0168b27": "人使修也。",
    "T37n1748_003:0168b28": "經曰「於是彌勒」至「不敢違失」者，述云：此第二、彌",
    "T37n1748_003:0168b29": "勒領解也。甚苦實爾者，領解。不敢違失者，奉",
    "T37n1748_003:0168c01": "行。不敢者，畏也。",
    "T37n1748_003:0168c02": "經曰「佛告阿難」至「無著無礙」者，述云：第三、褒貶",
    "T37n1748_003:0168c03": "得失令物脩棄。有五：此初、佛命阿難禮彌陀",
    "T37n1748_003:0168c04": "佛也。彌勒是影響眾之主，阿難為當機宜之",
    "T37n1748_003:0168c05": "首故。佛唯對此二大聖勸物令修淨土之因。",
    "T37n1748_003:0168c06": "經曰「於是阿難」至「聲聞之眾」者，述云：此第二、阿",
    "T37n1748_003:0168c07": "難承命禮佛以求見也。土是所居，眾是所化，",
    "T37n1748_003:0168c08": "故兼之也。",
    "T37n1748_003:0168c09": "經曰「說是語已」至「唯見佛光」者，述云：此第三、彼",
    "T37n1748_003:0168c10": "佛放光應請令見。滉瀁者，積水貌，猶浩蕩也。",
    "T37n1748_003:0168c11": "汗者，熱氣所蒸液也下旦反。又污烏臥反，泥著物",
    "T37n1748_003:0168c12": "也。《說文》「穢也」，宜從初也。今言浩汗者，布水貌。",
    "T37n1748_003:0168c13": "經曰「爾時阿難」至「亦復如是」者，述云：此第四、",
    "T37n1748_003:0168c14": "尋光備見彼土得失也。此眾見彼土，彼土見",
    "T37n1748_003:0168c15": "娑婆，明昧有異，如前已解。",
    "T37n1748_003:0168c16": "經曰「爾時佛告」至「對曰已見」者，述云：此第五、彰",
    "T37n1748_003:0168c17": "彼失令求令捨。有二：此初、彰德令求。有三問",
    "T37n1748_003:0168c18": "答也。諸說淨土無天地異者，即違此文「從地",
    "T37n1748_003:0168c19": "以上至淨居天」。然帛延經云「即諸佛國中，從",
    "T37n1748_003:0168c20": "第一四天王，上至三十六天上，諸菩薩阿羅漢",
    "T37n1748_003:0168c21": "天人，皆復於虛空中大共作眾音伎樂」，下云",
    "T37n1748_003:0168c22": "則「第一四天王諸天人，第二忉利天上諸天人，",
    "T37n1748_003:0168c23": "第三天上諸天人，第四天上諸天人，第五天上",
    "T37n1748_003:0168c24": "諸天人，第六天上諸天人，第七梵天上諸天人，",
    "T37n1748_003:0168c25": "上至第十六天上諸天人，上至三十六天上諸",
    "T37n1748_003:0168c26": "天人」。支謙經亦云「即諸佛國中，從第一四天",
    "T37n1748_003:0168c27": "上至三十二天上諸天人」，後云「阿彌陀佛為",
    "T37n1748_003:0168c28": "諸菩薩阿羅漢說經。菩薩阿羅漢及諸天人",
    "T37n1748_003:0168c29": "民無央數，皆飛到阿彌陀佛所聞法歡喜。即",
    "T37n1748_003:0169a01": "第一四天王，第二忉利天，上至三十二天上諸",
    "T37n1748_003:0169a02": "天人，各持天上萬種自然之物來下，為阿彌陀",
    "T37n1748_003:0169a03": "佛作禮，供養佛及諸菩薩阿羅漢」。准此二經，",
    "T37n1748_003:0169a04": "諸世界中皆有三十六天及三十三天。雖復",
    "T37n1748_003:0169a05": "一本，譯家異故。依《密嚴經》有二十六天，謂六",
    "T37n1748_003:0169a06": "欲天、梵天有十、淨居有五、無色及有四無想天",
    "T37n1748_003:0169a07": "故。彼頌曰「欲色無色界，無想等天宮，佛超過彼",
    "T37n1748_003:0169a08": "已，而依密嚴住。」依《本業經》有二十八天，即欲",
    "T37n1748_003:0169a09": "界有六、禪各有四、淨居為一，不說無想，加大靜",
    "T37n1748_003:0169a10": "天及無色四也。依《華嚴經》有三十二天，謂六",
    "T37n1748_003:0169a11": "欲天、初禪有五、上三各四、淨居亦五，及四無色，",
    "T37n1748_003:0169a12": "不說無想故。總而言之，支謙本即同《華嚴》，故",
    "T37n1748_003:0169a13": "雖不說無想、大靜，有三十二。而帛延云三十",
    "T37n1748_003:0169a14": "六者，蓋是訛也。將其謙本撿帛延經，延經多",
    "T37n1748_003:0169a15": "訛故。雖有無色天，而依欲色住，更無別處故。",
    "T37n1748_003:0169a16": "今唯問乃至淨居所有莊嚴。雖有淨居天，而",
    "T37n1748_003:0169a17": "定性那含必不生淨土。而《密嚴》云「或生欲自",
    "T37n1748_003:0169a18": "在，及以色界天，乃至無想宮，阿迦尼吒處，空識",
    "T37n1748_003:0169a19": "無所有，非想非非想。如是諸地中，漸次除貪",
    "T37n1748_003:0169a20": "欲，住彼非究竟，尋來生密嚴」者，彼密嚴之土，",
    "T37n1748_003:0169a21": "既十地菩薩所生之處，故不相違。前文自云",
    "T37n1748_003:0169a22": "淨居諸天與阿加尼吒螺髻梵王同會一處，",
    "T37n1748_003:0169a23": "咸於此土佛及菩薩生希有心，故即知彼天",
    "T37n1748_003:0169a24": "生密嚴土，是菩薩也。傍論且止，應釋本文。",
    "T37n1748_003:0169a25": "經曰「彼國人民」至「亦皆自然」者，述云：此後、顯",
    "T37n1748_003:0169a26": "彼土失令厭令捨。有二：初、彰彼胎生之失；後、勸",
    "T37n1748_003:0169a27": "發脩捨之意。初又有四：此初、寄問彰彼胎生",
    "T37n1748_003:0169a28": "之果也。百由旬者，即下輩疑佛所生之宮。五",
    "T37n1748_003:0169a29": "百由旬者，即中輩疑智所止之宮。而帛謙經",
    "T37n1748_003:0169b01": "若中若下皆云二千里城者，蓋是略舉不盡",
    "T37n1748_003:0169b02": "之言。不爾，中下輩應無參差，故此文為勝。量",
    "T37n1748_003:0169b03": "之大小，思之可會。五百歲，即此方年數故。餘",
    "T37n1748_003:0169b04": "本皆云「於是間五百歲」也。",
    "T37n1748_003:0169b05": "經曰「爾時慈氏」至「胎生化生」者，述云：此第二、",
    "T37n1748_003:0169b06": "對因顯果。有二：此初、問。即正問胎生之因兼",
    "T37n1748_003:0169b07": "其化生也。",
    "T37n1748_003:0169b08": "經曰「佛告慈氏」至「謂之胎生」者，唯總別違理，",
    "T37n1748_003:0169b09": "過同前解。良亦次第乖諸論故。有說：佛智即",
    "T37n1748_003:0169b10": "總標，四智區故。大圓鏡智名不思議智，平等",
    "T37n1748_003:0169b11": "性智名不可稱智，妙觀察智名大乘廣智，成所",
    "T37n1748_003:0169b12": "作智名無等無倫最上勝智。此亦不然。後之",
    "T37n1748_003:0169b13": "四智如其次第，鏡等四智隨順聖教，不應四智",
    "T37n1748_003:0169b14": "皆名佛智故。平等、妙觀二智，心品菩薩亦得",
    "T37n1748_003:0169b15": "故。故此五智如其次第，彼《佛地經》中五法是",
    "T37n1748_003:0169b16": "也。清淨法界名為佛智，智處智性皆名智故。",
    "T37n1748_003:0169b17": "有疑彌陀雖有弘誓，眾生萬品，頗能接引十",
    "T37n1748_003:0169b18": "方天人令生彼國？故云不了佛智。彌陀既證一",
    "T37n1748_003:0169b19": "真法界，無德不圓、諸患悉盡。盡當際而不竭，",
    "T37n1748_003:0169b20": "稱本願而迎接，故有緣眾生皆生彼土。不可",
    "T37n1748_003:0169b21": "以疑網經懷也。大圓鏡智名不思議智，有聞",
    "T37n1748_003:0169b22": "經說「善惡罪福重者先引」，便疑稱念彌陀佛名",
    "T37n1748_003:0169b23": "必生彼土，言恒作諸惡惡心深重，不應十念",
    "T37n1748_003:0169b24": "相續微善能滅諸罪，而往生彼，入正定聚畢",
    "T37n1748_003:0169b25": "不退轉。故云不了不思議智。不思議智有大",
    "T37n1748_003:0169b26": "威力，非思量境故。汝不聞乎，一面之鏡無像",
    "T37n1748_003:0169b27": "不現，詎疑一智力消諸罪障？又如毫毛萬斤，",
    "T37n1748_003:0169b28": "少火能焚，故十念稱佛，念別能除八十億劫",
    "T37n1748_003:0169b29": "生死之罪，往生淨土有何可怪也。平等性智",
    "T37n1748_003:0169c01": "名不可稱智。有聞佛智於法懸絕，懷疑而言，",
    "T37n1748_003:0169c02": "名必相待。待不覺而名覺，有何懸絕念獲多",
    "T37n1748_003:0169c03": "福？今釋此疑，顯佛有不可稱智。平等性智證",
    "T37n1748_003:0169c04": "二空理，境智平等玄絕稱說，而以名遣名而詮",
    "T37n1748_003:0169c05": "玄旨，悟旨者亡言。境既不可稱，智可言不可",
    "T37n1748_003:0169c06": "稱，不可稱故念者福多。由此不可疑網在懷。",
    "T37n1748_003:0169c07": "妙觀察智名大乘廣智。有聞念佛皆得往生，",
    "T37n1748_003:0169c08": "而起疑言，過現諸佛雖復無量，濟生不盡。一",
    "T37n1748_003:0169c09": "佛能度眾生盡，不應更有餘佛化生。如何念",
    "T37n1748_003:0169c10": "彌陀佛者皆生彼土？故云不了大乘廣智。妙",
    "T37n1748_003:0169c11": "觀察智常含智悲於諸有緣，無不運載而入涅",
    "T37n1748_003:0169c12": "槃。但諸眾生各有所屬，屬者雖盡，不屬猶在，",
    "T37n1748_003:0169c13": "故更有餘佛出世化益。由此念佛皆生淨土，",
    "T37n1748_003:0169c14": "意在茲也。成所作名無等無倫最上勝智。有",
    "T37n1748_003:0169c15": "聞如來不答十四不可記事，便疑於佛不能",
    "T37n1748_003:0169c16": "遍知一切諸法。既無勝用，念有何福？故云不",
    "T37n1748_003:0169c17": "了無等倫智。成所作智遍緣六塵，不同凡",
    "T37n1748_003:0169c18": "夫故云無等。雖達萬境常在妙定，非如二乘",
    "T37n1748_003:0169c19": "入出不同，故云無倫。二障都盡，發三業化，作",
    "T37n1748_003:0169c20": "四記論，非諸菩薩之所能為，故云最上勝。最",
    "T37n1748_003:0169c21": "上勝者，如其次第簡三祇劫故。如來答難必",
    "T37n1748_003:0169c22": "有利益，答十四事唯有戲論，知而不答，故念",
    "T37n1748_003:0169c23": "之者福定非少。由此疑佛智，雖生彼國而在",
    "T37n1748_003:0169c24": "邊地不被聖化，事若胎生，宜之應捨。",
    "T37n1748_003:0169c25": "經曰「若有眾生」至「具足成就」者，述云：此後、兼",
    "T37n1748_003:0169c26": "答化生因果也。",
    "T37n1748_003:0169c27": "經曰「復次慈氏」至「智慧勝故」者，述云：此第三、",
    "T37n1748_003:0169c28": "挍量顯劣。有二：此初、歎化生之勝也。",
    "T37n1748_003:0169c29": "經曰「其胎生者」至「疑惑所致」者，述云：此次、顯",
    "T37n1748_003:0170a01": "胎生之劣也。惑者，執也。",
    "T37n1748_003:0170a02": "經曰「佛語彌勒」至「樂彼處不」者，述云：此第四、",
    "T37n1748_003:0170a03": "寄喻申過。有三：此初、立喻反問也。",
    "T37n1748_003:0170a04": "經曰「對曰不也」至「欲自免出」者，述云：此次、彌",
    "T37n1748_003:0170a05": "勒順答也。",
    "T37n1748_003:0170a06": "經曰「佛告彌勒」至「不樂彼處」者，述云：此第三、",
    "T37n1748_003:0170a07": "如來申過也。",
    "T37n1748_003:0170a08": "經曰「若此眾生」至「修諸功德」者，述云：第二、勸",
    "T37n1748_003:0170a09": "令脩捨。有二：此初、正勸令修令捨也。識其本",
    "T37n1748_003:0170a10": "罪者，識本疑惑佛五智之罪，深自悔責，即離寶",
    "T37n1748_003:0170a11": "宮之處故。",
    "T37n1748_003:0170a12": "經曰「彌勒當知」至「無上智慧」者，述曰：此後、結",
    "T37n1748_003:0170a13": "勸修學也。",
    "T37n1748_003:0170a14": "經曰「彌勒菩薩」至「彼佛國」者，述云：第四、重申",
    "T37n1748_003:0170a15": "大菩薩往生西方增其往生之意。有二：此初、",
    "T37n1748_003:0170a16": "問也。",
    "T37n1748_003:0170a17": "經曰「佛告彌勒」至「皆當往生」者，述云：後、答。有",
    "T37n1748_003:0170a18": "二：此初、顯娑婆菩薩生彼土也。",
    "T37n1748_003:0170a19": "經曰「佛告彌勒」至「亦復如是」者，述云：此後、乘",
    "T37n1748_003:0170a20": "申餘方往生。有三：此初、總標也。",
    "T37n1748_003:0170a21": "經曰「其第一佛」至「皆當往生」者，述云：此次、別",
    "T37n1748_003:0170a22": "敘也。",
    "T37n1748_003:0170a23": "經曰「佛語彌勒」至「略說之耳」者，述云：此後、類",
    "T37n1748_003:0170a24": "顯往生者多令增欣求之意也。敘十三國而",
    "T37n1748_003:0170a25": "通娑婆，故云十四。從初阿難問佛顏，終乎如",
    "T37n1748_003:0170a26": "來敘諸菩薩往生之屬，顯問答廣說分訖。",
    "T37n1748_003:0170a27": "經曰「佛語彌勒」至「持誦說行」者，述云：第三、聞",
    "T37n1748_003:0170a28": "說喜行分。有四：一、歎經勸學；二、彰說利益；三、",
    "T37n1748_003:0170a29": "示相令信；四、顯眾喜行。初又有五：此初、歎聞",
    "T37n1748_003:0170b01": "勸行也。",
    "T37n1748_003:0170b02": "經曰「佛言吾今為諸眾生」至「復生疑惑」者，述",
    "T37n1748_003:0170b03": "云：此第二、勸物除疑也。",
    "T37n1748_003:0170b04": "經曰「當來之世」至「皆可得度」者，述云：此第三、歎",
    "T37n1748_003:0170b05": "經普濟也。有說：釋迦正法五百年、像法千年、",
    "T37n1748_003:0170b06": "末法萬歲，一切皆過，故云滅盡。法雖滅已，佛以",
    "T37n1748_003:0170b07": "慈悲憐苦眾生，獨留此經百歲濟度。此恐不",
    "T37n1748_003:0170b08": "然。非唯法住違諸聖教，事亦未盡故。今依《法",
    "T37n1748_003:0170b09": "住記》云「佛滅度時，以無上法付囑十六大阿羅",
    "T37n1748_003:0170b10": "漢并諸眷屬，令其護持，使不滅沒。及勅其身",
    "T37n1748_003:0170b11": "與諸施主作真福田，令彼施者得大果報。所",
    "T37n1748_003:0170b12": "謂賓頭盧等如是十六大阿羅漢，護持正法饒",
    "T37n1748_003:0170b13": "益有情。至此南贍部州人壽極長至於十歲，",
    "T37n1748_003:0170b14": "刀兵劫起爭相誅戮，佛法爾時當暫滅沒。刀",
    "T37n1748_003:0170b15": "兵劫後，人壽漸增至百歲位，此洲人等厭前刀",
    "T37n1748_003:0170b16": "兵殘害苦惱，復樂修善。時此十六大阿羅漢",
    "T37n1748_003:0170b17": "與諸眷屬復來人中，稱揚顯說無上正法，度",
    "T37n1748_003:0170b18": "無量眾令其出家，為諸有情作饒益事。如是",
    "T37n1748_003:0170b19": "乃至此洲人壽六萬歲時，無上正法流行世間",
    "T37n1748_003:0170b20": "熾然不息。後至人壽七萬歲時，無上正法方",
    "T37n1748_003:0170b21": "永滅沒。時此十六大阿羅漢與諸眷屬，於此",
    "T37n1748_003:0170b22": "洲地俱來集會，以神通力用諸七寶造窣堵",
    "T37n1748_003:0170b23": "波嚴麗高廣，釋迦如來所有遺身都集其內。",
    "T37n1748_003:0170b24": "爾時十六大阿羅漢與諸眷屬遶窣堵波，以",
    "T37n1748_003:0170b25": "香華持用供養，恭敬讚歎遶百千匝。瞻仰禮",
    "T37n1748_003:0170b26": "已，俱昇虛空，向窣堵波作如是言：『敬禮世尊",
    "T37n1748_003:0170b27": "釋迦如來應正等覺。我受教勅，護持正法及與",
    "T37n1748_003:0170b28": "天人作諸饒益。法藏已沒，有緣已周，今辭滅",
    "T37n1748_003:0170b29": "度。』說是語已，一時俱入無餘涅槃。聖先定願",
    "T37n1748_003:0170c01": "力火起焚身，如燈炎滅，骸骨無遺。時窣堵波",
    "T37n1748_003:0170c02": "便陷入地，至金輪際方乃停住。爾時世尊釋",
    "T37n1748_003:0170c03": "迦牟尼無上正法，於此三千大千世界永滅不",
    "T37n1748_003:0170c04": "現。從此無間，此佛土中有七萬俱胝獨覺一時",
    "T37n1748_003:0170c05": "出現，至人壽量八萬歲時，獨覺聖眾復皆滅",
    "T37n1748_003:0170c06": "沒，次後彌勒如來出世。」以此言之，當人壽七",
    "T37n1748_003:0170c07": "萬歲時，無上正法方永滅沒，故云經道滅盡。十",
    "T37n1748_003:0170c08": "六大聖取滅度時，窣堵波便陷入地。特者，獨",
    "T37n1748_003:0170c09": "也。《大涅槃經》廣顯佛性，聖教中深，逐聖人而",
    "T37n1748_003:0170c10": "先沒。此經唯開淨土，令人求生，濟凡中之要，",
    "T37n1748_003:0170c11": "故獨留百歲。機宜既異，沒滅前後不可致怪。",
    "T37n1748_003:0170c12": "所願皆得者，即留之利益也。法滅盡後，聞尚",
    "T37n1748_003:0170c13": "獲利往生淨土，況亦今聞者矣。",
    "T37n1748_003:0170c14": "經曰是「佛語彌勒」至「無過此難」者，述云：此第",
    "T37n1748_003:0170c15": "四、歎聞而令敬重也。",
    "T37n1748_003:0170c16": "經曰「是故我法」至「如法修行」者，述云：此第五、",
    "T37n1748_003:0170c17": "結勸修學也。我法者，即此經也。如是作者，即",
    "T37n1748_003:0170c18": "此經說彌陀隨願修行成身成智也。如是說",
    "T37n1748_003:0170c19": "者，上為眾生之所說也。如是教者，前教人令",
    "T37n1748_003:0170c20": "往生也。",
    "T37n1748_003:0170c21": "經曰「爾時世尊」至「正覺之心」者，述云：第二、彰",
    "T37n1748_003:0170c22": "說利益。有三：此初、發願益也。",
    "T37n1748_003:0170c23": "經曰「萬二千那由他人」至「漏盡意解」者，述云：",
    "T37n1748_003:0170c24": "此次、聲聞益也。法眼淨者，即預流果也。漏盡",
    "T37n1748_003:0170c25": "者，障盡。意解者，智滿。眾聞此方穢惡可厭，故",
    "T37n1748_003:0170c26": "得聲聞之果。",
    "T37n1748_003:0170c27": "經曰「四十億菩薩」至「當成正覺」者，述云：此後、菩",
    "T37n1748_003:0170c28": "薩利也。聞彌陀佛成德廣大，故得不退轉。聞",
    "T37n1748_003:0170c29": "此土多惡，誓欲濟度，故以弘誓德而自莊嚴。",
    "T37n1748_003:0171a01": "經曰「爾時三千」至「芬芬而降」者，述云：此第三、",
    "T37n1748_003:0171a02": "示相令信也。芬芬者，亂墜之狀也。",
    "T37n1748_003:0171a03": "經曰「佛說經已」至「靡不歡喜」者，述云：此第四、",
    "T37n1748_003:0171a04": "大眾喜行也。",
    "T37n1748_003:0171a05": "無量壽經連義述文贊卷下終",
    "T37n1748_003:0171a06": "嗟乎此經而有幾疏。猶如佛陀而帶妙莊",
    "T37n1748_003:0171a07": "嚴乎。彼異珍妙工綺飾莊嚴。百千錯落張",
    "T37n1748_003:0171a08": "羅于外。則佛陀之德逾可仰。而群萌之信",
    "T37n1748_003:0171a09": "更固其根矣。此經也深妙測知難矣。然疏",
    "T37n1748_003:0171a10": "以翼之。則或裂疑網或洗拘泥。汲索玄旨",
    "T37n1748_003:0171a11": "之源而信根為之屢潤。疏也實是經之莊",
    "T37n1748_003:0171a12": "嚴。而世之一大觀者也。以故淨影作焉嘉",
    "T37n1748_003:0171a13": "祥作焉。義寂法位等諸名流皆作焉而興。",
    "T37n1748_003:0171a14": "大師窮工于茲。可謂殊勤矣。予曾憂此書",
    "T37n1748_003:0171a15": "流行之不遠。今採而校讎繡之于梓以張",
    "T37n1748_003:0171a16": "于世。世之擇法眼乞觀而仰焉。時元祿己",
    "T37n1748_003:0171a17": "卯臘月朔日。",
    "T37n1748_003:0171a18": "　　　　　　　　　　華頂義山謹書"
}