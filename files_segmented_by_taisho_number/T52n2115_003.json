{
    "T52n2115_003:0660a20": "鐔津文集卷第三",
    "T52n2115_003:0660a22": "藤州鐔津東山沙門契嵩撰",
    "T52n2115_003:0660a23": "輔教編下",
    "T52n2115_003:0660a24": "孝論",
    "T52n2115_003:0660a25": "敘曰。夫孝諸教皆尊之。而佛教殊尊也。雖然",
    "T52n2115_003:0660a26": "其說不甚著明於天下。蓋亦吾徒不能張之。",
    "T52n2115_003:0660a27": "而吾嘗慨然甚愧。念七齡之時。吾先子方啟",
    "T52n2115_003:0660a28": "手足。即命之出家。稍長諸兄以孺子可教將",
    "T52n2115_003:0660a29": "奪其志。獨吾母曰。此父命。不可易也。逮攝衣",
    "T52n2115_003:0660b01": "將訪道于四方。族人留之。亦吾母曰。汝已從",
    "T52n2115_003:0660b02": "佛。務其道宜也。豈以愛滯汝。汝其行矣。嗚呼",
    "T52n2115_003:0660b03": "生我父母也。育我父母也。吾母又成我之道",
    "T52n2115_003:0660b04": "也。昊天罔極。何以報其大德。自去故鄉凡二",
    "T52n2115_003:0660b05": "十七載。未始不欲南還墳隴修法為父母之",
    "T52n2115_003:0660b06": "冥贊。猶不果然。辛卯其年。自以弘法嬰難。而",
    "T52n2115_003:0660b07": "明年鄉邑亦嬰於大盜。吾父母之墳廬。得不",
    "T52n2115_003:0660b08": "為其剽暴。望之漣然泣下。又明年會事益有",
    "T52n2115_003:0660b09": "所感。遂著孝論一十二章示其心也。其發明",
    "T52n2115_003:0660b10": "吾聖人大孝之奧理密意。會夫儒者之說。殆",
    "T52n2115_003:0660b11": "亦盡矣。吾徒之後學。亦可以視之也。",
    "T52n2115_003:0660b12": "明孝章第一",
    "T52n2115_003:0660b13": "二三子祝髮方事於吾道。逮其父母命之。以",
    "T52n2115_003:0660b14": "佛子辭而不往。吾嘗語之曰。佛子情可正。而",
    "T52n2115_003:0660b15": "親不可遺也。子亦聞吾先聖人其始振也。為",
    "T52n2115_003:0660b16": "大戒即曰。孝名為戒。蓋以孝而為戒之端也。",
    "T52n2115_003:0660b17": "子與戒而欲亡孝。非戒也。夫孝也者大戒之",
    "T52n2115_003:0660b18": "所先也。戒也者眾善之所以生也。為善微戒",
    "T52n2115_003:0660b19": "善何生邪。為戒微孝戒何自邪。故經曰。使我",
    "T52n2115_003:0660b20": "疾成於無上正真之道者由孝德也。",
    "T52n2115_003:0660b21": "孝本章第二",
    "T52n2115_003:0660b22": "天下之有為者莫盛於生也。吾資父母以生。",
    "T52n2115_003:0660b23": "故先於父母也。天下之明德者莫善於教也。",
    "T52n2115_003:0660b24": "吾資師以教。故先於師也。天下之妙事者莫",
    "T52n2115_003:0660b25": "妙於道也。吾資道以用。故先於道也。夫道也",
    "T52n2115_003:0660b26": "者神用之本也。師也者教誥之本也。父母也",
    "T52n2115_003:0660b27": "者形生之本也。是三本者天下之大本也。白",
    "T52n2115_003:0660b28": "刃可冐也。飲食可無也。此不可忘也。吾之前",
    "T52n2115_003:0660b29": "聖也後聖也。其成道樹教。未始不先此三本",
    "T52n2115_003:0660c01": "者也。大戒曰。孝順父母師僧。孝順至道之法。",
    "T52n2115_003:0660c02": "不其然哉。不其然哉。",
    "T52n2115_003:0660c03": "原孝章第三",
    "T52n2115_003:0660c04": "孝有可見也。有不可見也。不可見者孝之理",
    "T52n2115_003:0660c05": "也。可見者孝之行也。理也者孝之所以出也。",
    "T52n2115_003:0660c06": "行也者孝之所以形容也。修其形容而其中",
    "T52n2115_003:0660c07": "不修。則事父母不篤惠人不誠。修其中而形",
    "T52n2115_003:0660c08": "容亦修。豈惟事父母而惠人。是亦振天地而",
    "T52n2115_003:0660c09": "感鬼神也。天地與孝同理也。鬼神與孝同靈",
    "T52n2115_003:0660c10": "也。故天地之神不可以不孝求不可以詐孝",
    "T52n2115_003:0660c11": "欺。佛曰。孝順至道之法。儒曰。夫孝置之而塞",
    "T52n2115_003:0660c12": "乎天地。溥之而橫乎四海。施之後世而無朝",
    "T52n2115_003:0660c13": "夕。故曰。夫孝天之經也。地之義也。民之行",
    "T52n2115_003:0660c14": "也。至哉大矣孝之為道也夫。是故吾之聖人",
    "T52n2115_003:0660c15": "欲人為善也。必先誠其性而然後發諸其行",
    "T52n2115_003:0660c16": "也。孝行者養親之謂也。行不以誠則其養有",
    "T52n2115_003:0660c17": "時而匱也。夫以誠而孝之。其事親也全。其惠",
    "T52n2115_003:0660c18": "人卹物也均。孝也者効也。誠也者成也。成者",
    "T52n2115_003:0660c19": "成其道也。効者効其孝也。為孝而無効。非孝",
    "T52n2115_003:0660c20": "也。為誠而無成。非誠也。是故聖人之孝。以誠",
    "T52n2115_003:0660c21": "為貴也。儒不曰乎。君子誠之為貴。",
    "T52n2115_003:0660c22": "評孝章第四",
    "T52n2115_003:0660c23": "聖人以精神乘變化而交為人畜。更古今混",
    "T52n2115_003:0660c24": "然茫乎。而世俗未始自覺。故其視今牛羊。唯",
    "T52n2115_003:0660c25": "恐其是昔之父母精神之所來也。故戒於殺",
    "T52n2115_003:0660c26": "不使暴一微物。篤於懷親也。諭今父母則必",
    "T52n2115_003:0660c27": "於其道。唯恐其更生而陷神乎異類也。故其",
    "T52n2115_003:0660c28": "追父母於既往則逮乎七世。為父母慮其未",
    "T52n2115_003:0660c29": "然則逮乎更生。雖譎然骸世而在道然也。天",
    "T52n2115_003:0661a01": "下苟以其不殺勸。則好生惡殺之訓。猶可以",
    "T52n2115_003:0661a02": "移風易俗也。天下苟以其陷神為父母慮。猶",
    "T52n2115_003:0661a03": "可以廣乎。孝子慎終追遠之心也。況其於",
    "T52n2115_003:0661a04": "變化而得其實者也。校夫世之謂孝者。局一",
    "T52n2115_003:0661a05": "世而闇玄覽。求於人而不求於神。是不為遠",
    "T52n2115_003:0661a06": "而孰為遠乎。是不為大而孰為大乎。經曰。應",
    "T52n2115_003:0661a07": "生孝順心愛護一切眾生。斯之謂也。",
    "T52n2115_003:0661a08": "必孝章第五",
    "T52n2115_003:0661a09": "聖人之道以善為用。聖人之善以孝為端。為",
    "T52n2115_003:0661a10": "善而不先其端。無善也。為道而不在其用。無",
    "T52n2115_003:0661a11": "道也。用所以驗道也。端所以行善也。行善而",
    "T52n2115_003:0661a12": "其善未行乎父母。能溥善乎。驗道而不見其",
    "T52n2115_003:0661a13": "道之溥善。能為道乎。是故聖人之為道也無",
    "T52n2115_003:0661a14": "所不善。聖人之為善也。未始遺親。親也者形",
    "T52n2115_003:0661a15": "生之大本也。人道之大恩也。唯大聖人為能",
    "T52n2115_003:0661a16": "重其大本也。報其大恩也。今夫天下之為道",
    "T52n2115_003:0661a17": "者孰與於聖人。夫聖人之道大臻。巍巍乎獨",
    "T52n2115_003:0661a18": "尊於人天。不可得而生也。不可得而死也。及",
    "T52n2115_003:0661a19": "其應物示同乎天人。尚必順乎人道。而不",
    "T52n2115_003:0661a20": "敢忘其母之既死。不敢拒其父之見命故方",
    "T52n2115_003:0661a21": "其成道之初。而登天先以其道諭其母氏。三",
    "T52n2115_003:0661a22": "月復歸乎世。應命還其故國。示父於道而其",
    "T52n2115_003:0661a23": "國皆化。逮其喪父也。而聖人躬與諸釋負其",
    "T52n2115_003:0661a24": "棺以趨葬。聖人可謂與人道而大順也。今夫",
    "T52n2115_003:0661a25": "方為其徒。於聖人則晚路末學耳。乃欲不務",
    "T52n2115_003:0661a26": "為。孝謂我出家專道。則吾豈敢也。是豈見出",
    "T52n2115_003:0661a27": "家之心乎。夫出家者將以道而溥善也。溥善",
    "T52n2115_003:0661a28": "而不善其父母。豈曰道邪。不唯不見其心。抑",
    "T52n2115_003:0661a29": "亦孤於聖人之法也。經謂父母與一生補處",
    "T52n2115_003:0661b01": "菩薩等。故當承事供養。故律教其弟子得減",
    "T52n2115_003:0661b02": "衣鉢之資而養其父母。父母之正信者可恣",
    "T52n2115_003:0661b03": "與之。其無信者可稍與之。有所訓也矣。",
    "T52n2115_003:0661b04": "廣孝章第六",
    "T52n2115_003:0661b05": "天下以儒為孝。而不以佛為孝。曰既孝矣。又",
    "T52n2115_003:0661b06": "何以加焉。嘻是見儒而未見佛也。佛也極焉。",
    "T52n2115_003:0661b07": "以儒守之。以佛廣之。以儒人之。以佛神之。孝",
    "T52n2115_003:0661b08": "其至且大矣。水固趨下也。洫而決之。其所至",
    "T52n2115_003:0661b09": "不亦速乎。火固炎上也。噓而鼓之。其所舉不",
    "T52n2115_003:0661b10": "亦遠乎。元德秀。唐之賢人也。喪其母哀甚。不",
    "T52n2115_003:0661b11": "能自效。刺肌瀝血。繪佛之像。書佛之經。而史",
    "T52n2115_003:0661b12": "氏稱之。李觀唐之聞人也。居父之憂。刺血寫",
    "T52n2115_003:0661b13": "金剛般若。布諸其人。以資其父之冥。遽有奇",
    "T52n2115_003:0661b14": "香發其舍。郁然連日。及之其隣。夫善固有其",
    "T52n2115_003:0661b15": "大者也。固有其小者也。夫道固有其淺者也。",
    "T52n2115_003:0661b16": "固有其奧者也。奧道妙乎死生變化也。大",
    "T52n2115_003:0661b17": "善徹乎天地神明也。佛之善其大善者乎。佛",
    "T52n2115_003:0661b18": "之道其奧道者乎。君子必志其大者奧者焉。",
    "T52n2115_003:0661b19": "語不曰乎。多聞擇其善者而從之。",
    "T52n2115_003:0661b20": "戒孝章第七",
    "T52n2115_003:0661b21": "五戒始一曰不殺。次二曰不盜。次三曰不邪",
    "T52n2115_003:0661b22": "淫。次四曰不妄言。次五曰不飲酒。夫不殺仁",
    "T52n2115_003:0661b23": "也。不盜義也。不邪淫禮也。不飲酒智也。不妄",
    "T52n2115_003:0661b24": "言信也。是五者修則成其人顯其親。不亦孝",
    "T52n2115_003:0661b25": "乎。是五者有一不修則棄其身辱其親。不亦",
    "T52n2115_003:0661b26": "不孝乎。夫五戒有孝之蘊。而世俗不睹忽之。",
    "T52n2115_003:0661b27": "而未始諒也。故天下福不臻而孝不勸也。大",
    "T52n2115_003:0661b28": "戒曰。孝名為戒。蓋存乎此也。今夫天下欲福",
    "T52n2115_003:0661b29": "不若篤孝。篤孝不若修戒。戒也者大聖人之",
    "T52n2115_003:0661c01": "正勝法也。以清淨意守之。其福若取諸左右",
    "T52n2115_003:0661c02": "也。儒者其禮豈不曰。我戰則克。祭則受福。蓋",
    "T52n2115_003:0661c03": "得其道矣。其詩豈不曰。愷悌君子求福不回。",
    "T52n2115_003:0661c04": "是皆言以其正也。夫世之正者猶然。況其出",
    "T52n2115_003:0661c05": "世之正者乎。",
    "T52n2115_003:0661c06": "孝出章第八",
    "T52n2115_003:0661c07": "孝出於善。而人皆有善心。不以佛道廣之。則",
    "T52n2115_003:0661c08": "為善不大而為孝小也。佛之為道也。視人之",
    "T52n2115_003:0661c09": "親猶己之親也。衛物之生猶己之生也。故其",
    "T52n2115_003:0661c10": "為善則昆蟲悉懷。為孝則鬼神皆勸。資其孝",
    "T52n2115_003:0661c11": "而處世。則與世和平而亡忿爭也。資其善而",
    "T52n2115_003:0661c12": "出世。則與世大慈而勸其世也。是故君子之",
    "T52n2115_003:0661c13": "務道不可不辨也。君子之務善不可無品也。",
    "T52n2115_003:0661c14": "中庸曰。苟不至德至道不凝焉。如此之謂也。",
    "T52n2115_003:0661c15": "德報章第九",
    "T52n2115_003:0661c16": "養不足以報父母。而聖人以德報之。德不足",
    "T52n2115_003:0661c17": "以達父母。而聖人以道達之。道也者非世之",
    "T52n2115_003:0661c18": "所謂道也。妙神明出死生。聖人之至道者也。",
    "T52n2115_003:0661c19": "德也者非世之所謂德也。備萬善被幽被明。",
    "T52n2115_003:0661c20": "聖人之至德者也。儒不曰乎。君子之所謂孝",
    "T52n2115_003:0661c21": "者先意承志諭父母於道。參直養者也。安能",
    "T52n2115_003:0661c22": "為孝乎。曰君子之所謂孝也。國人稱願然曰。",
    "T52n2115_003:0661c23": "幸哉有子如此。所謂孝也。已雖然。蓋意同而",
    "T52n2115_003:0661c24": "義異也。夫天下之報恩者。吾聖人可謂至報",
    "T52n2115_003:0661c25": "恩者也。天下之為孝者。吾聖人可謂純孝者",
    "T52n2115_003:0661c26": "也。經曰。不如以三尊之教度其一世二親。書",
    "T52n2115_003:0661c27": "曰。黍稷非馨明德惟馨。不其然哉。不其然哉。",
    "T52n2115_003:0661c28": "吾從聖人之後。而其德不修其道不明。吾徒",
    "T52n2115_003:0661c29": "負父母而媿於聖人也夫。",
    "T52n2115_003:0662a01": "孝略章第十",
    "T52n2115_003:0662a02": "善天下道為大。顯其親德為優。告則不得其",
    "T52n2115_003:0662a03": "道德。不告則得道而成德。是故聖人輒遁于",
    "T52n2115_003:0662a04": "山林。逮其以道而返也。德被乎上下。而天",
    "T52n2115_003:0662a05": "下稱之曰有子若此。尊其父母曰。大聖人之",
    "T52n2115_003:0662a06": "父母也。聖人可謂略始而圖終善行權也。古",
    "T52n2115_003:0662a07": "之君子有所為而如此者。吳泰伯其人也。必",
    "T52n2115_003:0662a08": "大志可以張大義。必大潔可以持大正。聖人",
    "T52n2115_003:0662a09": "推勝德於人天。顯至正於九嚮。故聖人之法",
    "T52n2115_003:0662a10": "不顧乎世嗣。古之君子有所為而如此者。伯",
    "T52n2115_003:0662a11": "夷叔齊其人也。道固尊於人。故道雖在子而",
    "T52n2115_003:0662a12": "父母可以拜之。冠義近之矣禮曰。已冠而字",
    "T52n2115_003:0662a13": "之。成人之道也。見於母。母拜之。俗固本於",
    "T52n2115_003:0662a14": "真。其真已修。則雖僧可以與王侯抗禮也。而",
    "T52n2115_003:0662a15": "武事近之矣。禮曰。介者不拜。為其拜而蓌",
    "T52n2115_003:0662a16": "拜也。不拜重節也。母拜重禮也。禮節而先王",
    "T52n2115_003:0662a17": "猶重之。大道烏可不重乎。俗曰。聖人無父。固",
    "T52n2115_003:0662a18": "哉小人之好毀也。彼[梳-木+目]然而豈見聖人為孝",
    "T52n2115_003:0662a19": "之深渺也哉。",
    "T52n2115_003:0662a20": "孝行章第十一",
    "T52n2115_003:0662a21": "道紀。事其母也。母游必以身荷之。或與之助。",
    "T52n2115_003:0662a22": "而道紀必曰。吾母非君母也。其形骸之累。乃",
    "T52n2115_003:0662a23": "吾事也。烏可以勞君邪。是可謂篤於親也。慧",
    "T52n2115_003:0662a24": "能。好鬻薪以養其母。將從師。患無以為母儲。",
    "T52n2115_003:0662a25": "殆欲為傭以取資。及還而其母已殂。慨不得",
    "T52n2115_003:0662a26": "以道見之。遂寺其家以善之。終亦歸死于是",
    "T52n2115_003:0662a27": "也。故曰葉落歸根。能公至人也。豈測其異",
    "T52n2115_003:0662a28": "德。猶示人而不忘其本也。道丕會其世之亂。",
    "T52n2115_003:0662a29": "乃負母逃於華陰山中。丐食以為養。父死於",
    "T52n2115_003:0662b01": "事。而丕往求其遺骸既至而亂骨不辨。道丕",
    "T52n2115_003:0662b02": "即祝之。遽有髑髏躍至其前。蓋其父之骸也。",
    "T52n2115_003:0662b03": "道丕可謂全孝也。智藏古僧之勁直者也。事",
    "T52n2115_003:0662b04": "師恭於事父。師沒則心喪三年也。常超事師",
    "T52n2115_003:0662b05": "中禮。及其沒也。奉之如存。故燕人美其孝悌",
    "T52n2115_003:0662b06": "焉。故律制佛子必減其衣盂之資以養父母",
    "T52n2115_003:0662b07": "也。然此諸公不遺其親。於聖人之。意得之矣。",
    "T52n2115_003:0662b08": "智藏常超謹於奉師。蓋亦合於其起教之大",
    "T52n2115_003:0662b09": "戒者也。可法也矣。",
    "T52n2115_003:0662b10": "終孝章第十二",
    "T52n2115_003:0662b11": "父母之喪亦哀。縗絰則非其所宜。以僧服大",
    "T52n2115_003:0662b12": "布可也。凡處必與俗之子異位。過斂則以時",
    "T52n2115_003:0662b13": "往其家。送葬或扶或導。三年必心喪。靜居修",
    "T52n2115_003:0662b14": "我法。贊父母之冥。過喪期唯父母忌日孟秋",
    "T52n2115_003:0662b15": "之既望。必營齋講誦如蘭盆法是可謂孝之",
    "T52n2115_003:0662b16": "終也。昔者天竺之古皇先生。居父之喪則肅",
    "T52n2115_003:0662b17": "容立其喪之前。如以心喪而略其哭踊也。大",
    "T52n2115_003:0662b18": "聖人也夫。及其送之。或舁或導。大聖人也夫。",
    "T52n2115_003:0662b19": "目犍連。喪母哭之慟。致饋於鬼神。目犍連亦",
    "T52n2115_003:0662b20": "聖人也。尚不能泯情。吾徒其欲無情邪。故佛",
    "T52n2115_003:0662b21": "子在父母之喪。哀慕可如目犍連也。心喪可",
    "T52n2115_003:0662b22": "酌大聖人也。居師之喪必如喪其父母。而十",
    "T52n2115_003:0662b23": "師之喪期則有隆殺也。唯稟法得戒之師心",
    "T52n2115_003:0662b24": "喪三年可也。法雲在父母之憂哀慕殊甚。飲",
    "T52n2115_003:0662b25": "食不入口累日。法雲古之高僧也。慧約殆至",
    "T52n2115_003:0662b26": "人乎。其父母垂死。與訣皆號泣。若不能自存。",
    "T52n2115_003:0662b27": "然喪制哭泣雖我教略之。蓋欲其泯愛惡而",
    "T52n2115_003:0662b28": "趨清淨也。苟愛惡未忘遊心於物。臨喪而弗",
    "T52n2115_003:0662b29": "哀。亦人之安忍也。故泥洹之時。其眾撫膺大",
    "T52n2115_003:0662c01": "叫而血現若波羅奢華。蓋其不忍也。律宗曰。",
    "T52n2115_003:0662c02": "不展哀苦者亦道俗之同恥也。吾徒臨喪可",
    "T52n2115_003:0662c03": "不哀乎。",
    "T52n2115_003:0662c04": "壇經贊(稱經者。自後人尊其法。而非六祖之意也。今從其舊不敢改易。亦可謂經則論",
    "T52n2115_003:0662c05": "在其本經下卷之末)",
    "T52n2115_003:0662c06": "贊者告也。發經而溥告也。壇經者。至人之所",
    "T52n2115_003:0662c07": "以宣其心也。何心邪佛所傳之妙心也。大哉",
    "T52n2115_003:0662c08": "心乎。資始變化而清淨常若。凡然聖然幽然",
    "T52n2115_003:0662c09": "顯然。無所處而不自得之。聖言乎明凡言乎",
    "T52n2115_003:0662c10": "昧。昧也者變也。明也者復也。變復雖殊而妙",
    "T52n2115_003:0662c11": "心一也。始釋迦文佛以是而傳之大龜氏。大",
    "T52n2115_003:0662c12": "龜氏相傳之三十三世者。傳諸大鑒(六祖諡號大鑒禪師)",
    "T52n2115_003:0662c13": "大鑒傳之而益傳也。說之者抑亦多端。固有",
    "T52n2115_003:0662c14": "名同而實異者也。固有義多而心一者也。曰",
    "T52n2115_003:0662c15": "血肉心者。曰緣慮心者。曰集起心者。曰堅實",
    "T52n2115_003:0662c16": "心者。若心所之心益多也。是所謂名同而實",
    "T52n2115_003:0662c17": "異者也。曰真如心者。曰生滅心者。曰煩惱心",
    "T52n2115_003:0662c18": "者。曰菩提心者。修多羅其類此者。殆不可勝",
    "T52n2115_003:0662c19": "數。是所謂義多而心一者也。義有覺義有不",
    "T52n2115_003:0662c20": "覺義。心有真心有妄心。皆所以別其正心也。",
    "T52n2115_003:0662c21": "方壇經之所謂心者。亦義之覺義。心之實心",
    "T52n2115_003:0662c22": "也。昔者聖人之將隱也。乃命乎龜氏教外以",
    "T52n2115_003:0662c23": "傳法之要。意其人滯迹而忘返。固欲後世者",
    "T52n2115_003:0662c24": "提本而正末也。故涅槃曰。我有無上正法。悉",
    "T52n2115_003:0662c25": "已付囑摩訶迦葉矣。天之道存乎易。地之道",
    "T52n2115_003:0662c26": "存乎簡。聖人之道存乎要。要也者至妙之謂",
    "T52n2115_003:0662c27": "也。聖人之道以要則為法界門之樞機。為無",
    "T52n2115_003:0662c28": "量義之所會。為大乘之椎輪。法華豈不曰。當",
    "T52n2115_003:0662c29": "知是妙法諸佛之祕要。華嚴豈不曰。以少方",
    "T52n2115_003:0663a01": "便疾成菩提。要乎其於聖人之道利而大矣",
    "T52n2115_003:0663a02": "哉。是故壇經之宗尊其心要也。心乎若明若",
    "T52n2115_003:0663a03": "冥若空若靈若寂若惺。有物乎無物乎。謂之",
    "T52n2115_003:0663a04": "一物固彌於萬物。謂之萬物固統於一物。一物",
    "T52n2115_003:0663a05": "猶萬物也。萬物猶一物也。此謂可思議也。及",
    "T52n2115_003:0663a06": "其不可思也不可議也。天下謂之玄解。謂之",
    "T52n2115_003:0663a07": "神會。謂之絕待。謂之默體。謂之冥通。一皆離",
    "T52n2115_003:0663a08": "之遣之。遣之又遣。亦烏能至之。微其果然獨",
    "T52n2115_003:0663a09": "得與夫至人之相似者。孰能諒乎。推而廣之",
    "T52n2115_003:0663a10": "則無往不可也。探而裁之則無所不當也。施",
    "T52n2115_003:0663a11": "於證性則所見至親。施於修心則所詣至正。",
    "T52n2115_003:0663a12": "施於崇德辯惑則真妄易顯。施於出世則佛",
    "T52n2115_003:0663a13": "道速成。施於救世則塵勞易歇。此壇經之宗",
    "T52n2115_003:0663a14": "所以旁行天下而不厭。彼謂即心即佛淺者。",
    "T52n2115_003:0663a15": "何其不知量也。以折錐探地而淺地。以屋漏",
    "T52n2115_003:0663a16": "窺天而小天。豈天地之然邪。然百家者雖苟",
    "T52n2115_003:0663a17": "勝之弗如也。而至人通而貫之。合乎群經斷",
    "T52n2115_003:0663a18": "可見矣。至人變而通之。非預名字不可測也。",
    "T52n2115_003:0663a19": "故其顯說之。有倫有義。密說之。無首無尾。天",
    "T52n2115_003:0663a20": "機利者得其深。天機鈍者得其淺。可擬乎可",
    "T52n2115_003:0663a21": "議乎。不得已況之則圓頓教也。最上乘也。如",
    "T52n2115_003:0663a22": "來之清淨禪也。菩薩藏之正宗也。論者謂之",
    "T52n2115_003:0663a23": "玄學。不亦詳乎。天下謂之宗門。不亦宜乎。壇",
    "T52n2115_003:0663a24": "經曰。定慧為本者。趨道之始也。定也者靜也。",
    "T52n2115_003:0663a25": "慧也者明也。明以觀之靜以安之。安其心可",
    "T52n2115_003:0663a26": "以體心也。觀其道可以語道也。一行三昧者。",
    "T52n2115_003:0663a27": "法界一相之謂也。謂萬善雖殊皆正於一行",
    "T52n2115_003:0663a28": "者也。無相為體者尊大戒也。無念為宗者尊",
    "T52n2115_003:0663a29": "大定也。無住為本者尊大慧也。夫戒定慧者",
    "T52n2115_003:0663b01": "三乘之達道也。夫妙心者戒定慧之大資也。",
    "T52n2115_003:0663b02": "以一妙心而統乎三法。故曰大也。無相戒者",
    "T52n2115_003:0663b03": "戒其必正覺也。四弘願者願度度苦也。願斷",
    "T52n2115_003:0663b04": "斷集也。願學學道也願成成寂滅也。滅無所",
    "T52n2115_003:0663b05": "滅。故無所不斷也。道無所道。故無所不度也。",
    "T52n2115_003:0663b06": "無相懺者懺非所懺也。三歸戒者歸其一也。",
    "T52n2115_003:0663b07": "一也者三寶之所以出也。說摩訶般若者謂",
    "T52n2115_003:0663b08": "其心之至中也。般若也者聖人之方便也。聖",
    "T52n2115_003:0663b09": "人之大智也。固能寂之明之權之實之。天下",
    "T52n2115_003:0663b10": "以其寂。可以泯眾惡也。天下以其明。可以",
    "T52n2115_003:0663b11": "集眾善也。天下以其權。可以大有為也。天下",
    "T52n2115_003:0663b12": "以其實。可以大無為也。至矣哉般若也。聖",
    "T52n2115_003:0663b13": "人之道非夫般若不明也不成也。天下之務",
    "T52n2115_003:0663b14": "非夫般若不宜也不當也。至人之為以般若",
    "T52n2115_003:0663b15": "振。不亦遠乎。我法為上上根人說者宜之也。",
    "T52n2115_003:0663b16": "輕物重用則不勝。大方小授則過也。從來默",
    "T52n2115_003:0663b17": "傳分付者密說之謂也。密也者非不言而闇",
    "T52n2115_003:0663b18": "證也。真而密之也。不解此法而輒謗毀。謂百",
    "T52n2115_003:0663b19": "劫千生斷佛種性者。防天下亡其心也。偉乎",
    "T52n2115_003:0663b20": "壇經之作也。其本正其迹効。其因真其果不",
    "T52n2115_003:0663b21": "謬。前聖也後聖也。如此起之如此示之如此",
    "T52n2115_003:0663b22": "復之。浩然沛乎若大川之注也。若虛空之通",
    "T52n2115_003:0663b23": "也。若日月之明也。若形影之無礙也。若鴻漸",
    "T52n2115_003:0663b24": "之有序也。妙而得之之謂本。推而用之之謂",
    "T52n2115_003:0663b25": "迹。以其非始者始之之謂因。以其非成者成",
    "T52n2115_003:0663b26": "之之謂果。果不異乎因謂之正果也。因不異",
    "T52n2115_003:0663b27": "乎果謂之正因也。迹必顧乎本謂之大用也。",
    "T52n2115_003:0663b28": "本必顧乎迹謂之大乘也。乘也者聖人之喻",
    "T52n2115_003:0663b29": "道也。用也者聖人之起教也。夫聖人之道莫",
    "T52n2115_003:0663c01": "至乎心。聖人之教莫至乎修。調神入道莫至",
    "T52n2115_003:0663c02": "乎一相止觀。軌善成德莫至乎一行三昧。資",
    "T52n2115_003:0663c03": "一切戒莫至乎無相。正一切定莫至乎無念。",
    "T52n2115_003:0663c04": "通一切智莫至乎無住。生善滅惡莫至乎無",
    "T52n2115_003:0663c05": "相戒。篤道推德莫至乎四弘願。善觀過莫至",
    "T52n2115_003:0663c06": "乎無相懺。正所趣莫至乎三歸戒。正大體裁",
    "T52n2115_003:0663c07": "大用莫至乎大般若。發大信務大道莫至乎",
    "T52n2115_003:0663c08": "大志。天下之窮理盡性莫至乎默傳。欲心無",
    "T52n2115_003:0663c09": "過莫善乎不謗。定慧為始道之基也。一行三",
    "T52n2115_003:0663c10": "昧德之端也。無念之宗解脫之謂也。無住之",
    "T52n2115_003:0663c11": "本般若之謂也。無相之體法身之謂也。無相",
    "T52n2115_003:0663c12": "戒戒之最也。四弘願願之極也。無相懺懺之",
    "T52n2115_003:0663c13": "至也。三歸戒真所歸也。摩訶智慧聖凡之大",
    "T52n2115_003:0663c14": "範也。為上上根人說直說也。默傳傳之至也。",
    "T52n2115_003:0663c15": "戒謗戒之當也。夫妙心者非修所成也。非證",
    "T52n2115_003:0663c16": "所明也。本成也本明也。以迷明者復明所以",
    "T52n2115_003:0663c17": "證也。以背成者復成所以修也。以非修而修",
    "T52n2115_003:0663c18": "之。故曰正修也。以非明而明之。故曰正證",
    "T52n2115_003:0663c19": "也。至人暗然不見其威儀。而成德為行藹如",
    "T52n2115_003:0663c20": "也。至人頹然若無所持。而道顯於天下也。蓋",
    "T52n2115_003:0663c21": "以正修而修之也。以正證而證之也。于此乃",
    "T52n2115_003:0663c22": "曰罔修罔證罔因罔果。穿鑿叢脞競為其說",
    "T52n2115_003:0663c23": "繆乎至人之意焉。噫放戒定慧而必趨乎混",
    "T52n2115_003:0663c24": "茫之空。則吾末如之何也。甚乎含識溺心而",
    "T52n2115_003:0663c25": "浮識。識與業相乘循諸嚮而未始息也。象之",
    "T52n2115_003:0663c26": "形之人與物偕生。紛然乎天地之間。可勝數",
    "T52n2115_003:0663c27": "邪。得其形於人者。固萬萬之一耳。人而能覺。",
    "T52n2115_003:0663c28": "幾其鮮矣。聖人懷此雖以多義發之。而天下",
    "T52n2115_003:0663c29": "猶有所不明者也。聖人救此雖以多方治之。",
    "T52n2115_003:0664a01": "而天下猶有所不醒者也。賢者以智亂。不肖",
    "T52n2115_003:0664a02": "者以愚壅。苹平之人以無記惛。及其感物而",
    "T52n2115_003:0664a03": "發喜之怒之哀之樂之。益蔽者萬端。曖然若",
    "T52n2115_003:0664a04": "夜行而不知所至。其承於聖人之言則計之",
    "T52n2115_003:0664a05": "博之。若蒙霧而望遠。謂有也謂無也。謂非有",
    "T52n2115_003:0664a06": "也謂非無也。謂亦有也謂亦無也。以不見而",
    "T52n2115_003:0664a07": "却蔽。固終身而不得其審焉。海所以在水也。",
    "T52n2115_003:0664a08": "魚龍死生在海而不見乎水。道所以在心也。",
    "T52n2115_003:0664a09": "其人終日說道而不見乎心悲夫。心固微妙",
    "T52n2115_003:0664a10": "幽遠難明難湊。其如此也矣。聖人既隱。天",
    "T52n2115_003:0664a11": "下百世雖以書傳而莫得其明驗。故壇經之",
    "T52n2115_003:0664a12": "宗舉乃直示其心。而天下方知即正乎性命",
    "T52n2115_003:0664a13": "也。若排雲霧而頓見太清。若登泰山而所視",
    "T52n2115_003:0664a14": "廓如也。王氏以方乎世書曰。齊一變至於魯。",
    "T52n2115_003:0664a15": "魯一變至於道。斯言近之矣。涅槃曰。始從鹿",
    "T52n2115_003:0664a16": "野苑終至跋提河。中間五十年。未曾說一字",
    "T52n2115_003:0664a17": "者。示法非文字也。防以文字而求其所謂也。",
    "T52n2115_003:0664a18": "曰依法不依人者。以法真而人假也。曰依義",
    "T52n2115_003:0664a19": "不依語者。以義實而語假也。曰依智而不依",
    "T52n2115_003:0664a20": "識者。以智至而識妄也。曰依了義經不依不",
    "T52n2115_003:0664a21": "了義經者。以了義經盡理也。而菩薩所謂即",
    "T52n2115_003:0664a22": "是宣說大涅槃者。謂自說與經同也。聖人所",
    "T52n2115_003:0664a23": "謂四人出世(即四依也)護持正法應當證知者。應",
    "T52n2115_003:0664a24": "當證知。故至人推本以正其末也。自說與經",
    "T52n2115_003:0664a25": "同。故至人說經如經也。依義依了義經故。至",
    "T52n2115_003:0664a26": "人顯說而合義也合經也。依法依智故。至人",
    "T52n2115_003:0664a27": "密說變之通之而不苟滯也。示法非文字故。",
    "T52n2115_003:0664a28": "至人之宗尚乎默傳也。聖人如春淘。淘而發",
    "T52n2115_003:0664a29": "之也。至人如秋濯。濯而成之也。聖人命之而",
    "T52n2115_003:0664b01": "至人効之也。至人固聖人之門之奇德殊勳",
    "T52n2115_003:0664b02": "大也。夫至人者始起於微。自謂不識世俗文",
    "T52n2115_003:0664b03": "字。及其成至也。方一席之說而顯道救世。與",
    "T52n2115_003:0664b04": "乎大聖人之云為者。若合符契也。固其玄德",
    "T52n2115_003:0664b05": "上智生而知之。將自表其法而示其不識乎。",
    "T52n2115_003:0664b06": "死殆四百年。法流四海而不息。帝王者聖賢",
    "T52n2115_003:0664b07": "者。更三十世求其道而益敬。非至乎大聖人",
    "T52n2115_003:0664b08": "之所至。天且厭之久矣。烏能若此也。予固豈",
    "T52n2115_003:0664b09": "盡其道。幸蚊虻飲海亦預其味。敢稽首布之",
    "T52n2115_003:0664b10": "以遺後學者也。",
    "T52n2115_003:0664b11": "真諦無聖論",
    "T52n2115_003:0664b12": "真諦者何。極妙絕待之謂也。聖人者何。神",
    "T52n2115_003:0664b13": "智有為之謂也。有為則以言乎權。絕待則以",
    "T52n2115_003:0664b14": "詣乎實。實之所以全心而泯迹。權之所以攝",
    "T52n2115_003:0664b15": "末而趨本。然則真諦也者。豈容擬議於其間",
    "T52n2115_003:0664b16": "哉。聊試寓言以明其蘊耳。夫真諦者群心之",
    "T52n2115_003:0664b17": "元心也。眾聖之實際也。如也非如也非非如",
    "T52n2115_003:0664b18": "也。隱群心而不昧。現聖智而不曜。神明不",
    "T52n2115_003:0664b19": "能測。巧歷不能窮。故般若曰。第一真諦無成",
    "T52n2115_003:0664b20": "無得。言其體而存之。則清淨空廓聖凡泯然。",
    "T52n2115_003:0664b21": "言其照而用之。則彌綸萬有鼓舞群動。然則",
    "T52n2115_003:0664b22": "體而存之。若其本乎。照而用之。似其末乎。當",
    "T52n2115_003:0664b23": "其心冥於至本也。默乎清淨而絕聖棄智。是",
    "T52n2115_003:0664b24": "亦宜爾。所謂第一義諦廓然空寂。無有聖人",
    "T52n2115_003:0664b25": "孰為繆乎。而秦人以為太甚逕庭不近人情。",
    "T52n2115_003:0664b26": "若無聖人而知無者誰歟。是亦未諭其微旨",
    "T52n2115_003:0664b27": "也。若夫凡聖知覺者。真諦之影響妄心之攀",
    "T52n2115_003:0664b28": "緣耳。存乎影響即凝滯於名數。以乎攀緣則",
    "T52n2115_003:0664b29": "眩惑於分別。是則非聖而聖而聖人。所以大",
    "T52n2115_003:0664c01": "聖。無知而知其真知。所以遍知。昔人有問於",
    "T52n2115_003:0664c02": "昔人曰。云何是第一義諦。應曰。廓然無聖。問",
    "T52n2115_003:0664c03": "者或曰。對朕者誰。應曰。不識。然斯人也非",
    "T52n2115_003:0664c04": "昧聖而固不識也。蓋不欲人以形言而求乎",
    "T52n2115_003:0664c05": "真諦者也。而問人不悟。乃復云云。刻舟求劍。",
    "T52n2115_003:0664c06": "遠亦遠矣。以指標月其指所以在月。以言諭",
    "T52n2115_003:0664c07": "道。其言所以在道。顧言而不顧其道。非知道",
    "T52n2115_003:0664c08": "也。視指而不視其月。非識月也。所以至人常",
    "T52n2115_003:0664c09": "妙悟於言象之表。而獨得于形骸之外。淨名",
    "T52n2115_003:0664c10": "默爾而文殊稱善。空生以無說而說。天帝以",
    "T52n2115_003:0664c11": "無聞而聞。其不然乎。",
    "T52n2115_003:0664c12": "鐔津文集卷第三"
}