{
    "T39n1786_002:0096b09": "金光明經文句記卷第二(上)",
    "T39n1786_002:0096b11": "宋四明沙門釋知禮述",
    "T39n1786_002:0096b12": "二復次下明五戒事理復簡偏圓。上雖通六。",
    "T39n1786_002:0096b13": "五戒之義該攝淺深。若不委論事理偏圓。何",
    "T39n1786_002:0096b14": "能精識持犯之相。此自分五。初不殺戒二。",
    "T39n1786_002:0096b15": "初委示二。初總示事理持犯。欲令行者用理",
    "T39n1786_002:0096b16": "不殺持事不殺。方名初心持具足戒。今明體",
    "T39n1786_002:0096b17": "法須別空中體法即空。乃屬偏觀望圓是殺。",
    "T39n1786_002:0096b18": "須體諸法無非中道世相皆常。是今所論理",
    "T39n1786_002:0096b19": "不殺戒。欲顯此意故從人天辨至圓極。故云",
    "T39n1786_002:0096b20": "因果種種不同。二若作下別明偏圓得失二。",
    "T39n1786_002:0096b21": "初偏二。初人天但事二。初人持戒功淺須加",
    "T39n1786_002:0096b22": "防護心。如牛馬若非轡勒則見奔逸。若無",
    "T39n1786_002:0096b23": "杖策則犯苗稼。喻不作意則於境成犯。報百",
    "T39n1786_002:0096b24": "二十年是上方壽。人道諸根但明肉眼。餘根",
    "T39n1786_002:0096b25": "可例。二若任下天持戒功成任運成性。心如",
    "T39n1786_002:0096b26": "河水自然注入淨戒海中。未論定共唯報六",
    "T39n1786_002:0096b27": "天。以人歲數較第六天當爾許歲。唯得肉天",
    "T39n1786_002:0096b28": "無慧法佛。餘根可知。若加下三乘加理二。",
    "T39n1786_002:0096b29": "初二乘義攝藏通。涅槃經以外道先出喻以",
    "T39n1786_002:0096c01": "舊醫。如來後現喻以客醫。佛所制戒名客戒",
    "T39n1786_002:0096c02": "也。事戒之外加修隨道及無著戒。此戒位極",
    "T39n1786_002:0096c03": "當教灰斷不說有報。今據大乘生方便土受",
    "T39n1786_002:0096c04": "變易壽。諸文不說此土壽限。但因移果易耳。",
    "T39n1786_002:0096c05": "今云七百阿僧祇者。必取爾許劫數之後方",
    "T39n1786_002:0096c06": "入實報也。若在此土破塵沙惑亦得法眼。今",
    "T39n1786_002:0096c07": "論二乘初生之者但得慧眼。二若下菩薩二。",
    "T39n1786_002:0096c08": "初正示。義當別教次第修於三諦道共等。常",
    "T39n1786_002:0096c09": "即假觀。是智所讚及自在戒。無常即空慧。即",
    "T39n1786_002:0096c10": "是隨道及無著戒。前空次假今從語便空慧",
    "T39n1786_002:0096c11": "居次。言等慧者。即中慧也。乃是隨定及具足",
    "T39n1786_002:0096c12": "戒分。得此二當於初地。生實報土名華藏海。",
    "T39n1786_002:0096c13": "佛眼分顯四眼乃融。是故名為分得五眼。諸",
    "T39n1786_002:0096c14": "根亦然。壽是慧命。已屬意根。經云。諸根復云",
    "T39n1786_002:0096c15": "壽命。故須並說。二比下結況。此教比佛有於",
    "T39n1786_002:0096c16": "二意。若當教者以因比果分滿不同。二比圓",
    "T39n1786_002:0096c17": "教別教始終是菩薩法。望圓始終皆是佛法。",
    "T39n1786_002:0096c18": "故稱不具及損減也。二若下圓二。初示相",
    "T39n1786_002:0096c19": "二。初明得意持二。初略示。事持即不傷殺",
    "T39n1786_002:0096c20": "眾生身命。此同偏小輪王之戒。但不殺所以",
    "T39n1786_002:0096c21": "與之永異。次文所明理觀是也。二又持下廣",
    "T39n1786_002:0096c22": "明理持三。初約體明持。此理不殺若其不解",
    "T39n1786_002:0096c23": "性具九界。但云體達諸法即理。全波是水。",
    "T39n1786_002:0096c24": "猶濫通別未顯圓修。故荊谿云。若不談具乃",
    "T39n1786_002:0096c25": "屬別教。故須體達假合之身三惑癡愛。三科",
    "T39n1786_002:0096c26": "實法皆性本具性無差別。故名一相。性非暗",
    "T39n1786_002:0096c27": "縛稱為明脫。既即性具何可毀傷。癡愛是",
    "T39n1786_002:0096c28": "子假實是果。全體即性。性豈生滅。如斯妙",
    "T39n1786_002:0096c29": "觀即障是德。不待轉除方是持於理不殺戒。",
    "T39n1786_002:0097a01": "二成下稱性得報。初住已上至于妙覺。皆得",
    "T39n1786_002:0097a02": "名為成就智慧居常寂光。此乃分滿依正二",
    "T39n1786_002:0097a03": "報也。無生後報但現報。故名常壽湛然無損",
    "T39n1786_002:0097a04": "減也。五眼具足。諸根亦然。離不具也。若論外",
    "T39n1786_002:0097a05": "用六根互通。略舉眼耳根自在也。現十界壽",
    "T39n1786_002:0097a06": "或脩或短壽自在也。三是下結示因果二。又",
    "T39n1786_002:0097a07": "圓下明得意犯二。初總示二犯。此事理犯若",
    "T39n1786_002:0097a08": "其不解性具違用及殺法門。但以慈愍能現",
    "T39n1786_002:0097a09": "逆相而解釋。此豈前三教菩薩之行不能作",
    "T39n1786_002:0097a10": "耶。故普門疏明嗔法門為成就。故常念觀音。",
    "T39n1786_002:0097a11": "是知須得性殺之意。慈方無緣。故云唯殺唯",
    "T39n1786_002:0097a12": "慈。名得意犯。二如仙下別示二相二。初引人",
    "T39n1786_002:0097a13": "明事殺。大經聖行品。佛說本生。曾為國王。名",
    "T39n1786_002:0097a14": "曰仙豫。愛念大乘。時世無佛。十二年事婆羅",
    "T39n1786_002:0097a15": "門為師。後遂勸彼發菩提心。而婆羅門不信",
    "T39n1786_002:0097a16": "謗法。王乃殺之。而王不墮獄以無殺罪故。至",
    "T39n1786_002:0097a17": "梵行品佛說慈心之果住一子地。迦葉難言。",
    "T39n1786_002:0097a18": "若菩薩住一子地。云何佛昔為王斷婆羅門",
    "T39n1786_002:0097a19": "命耶。佛言。我以愛念故斷非惡心也。諸婆",
    "T39n1786_002:0097a20": "羅門命終生阿鼻獄。即有三念。一自知從人",
    "T39n1786_002:0097a21": "道來。二知是地獄。三自知謗法為王所殺。念",
    "T39n1786_002:0097a22": "是事已即信大乘。尋時命終生甘露鼓王世",
    "T39n1786_002:0097a23": "界。於彼壽命十劫。我於住昔乃與是十劫",
    "T39n1786_002:0097a24": "壽命。云何名殺。然須明於得殺法門。令其愛",
    "T39n1786_002:0097a25": "念成無緣慈。方合疏文唯殺唯慈也。二又作",
    "T39n1786_002:0097a26": "下據經明理殺二。初正釋。前就不斷名持不",
    "T39n1786_002:0097a27": "殺。今明有斷故云犯殺。圓教自論斷與不斷",
    "T39n1786_002:0097a28": "二義同時。既明六即。六故有斷。即故不斷。",
    "T39n1786_002:0097a29": "亦可秖就即之一字明於二義。障體即德。無",
    "T39n1786_002:0097b01": "障可論。斯為斷義。障既即德。障何甞斷。斯不",
    "T39n1786_002:0097b02": "斷義。故煩惱即菩提。生死即涅槃。斷與不斷",
    "T39n1786_002:0097b03": "妙在其中。諸大乘經說圓頓觀有此兩門。今",
    "T39n1786_002:0097b04": "就有斷名為理殺。故云析蕩累著。是業及諸",
    "T39n1786_002:0097b05": "煩惱以為所斷。樹神諭於修觀之人。劫火諭",
    "T39n1786_002:0097b06": "於能斷之智。故大論三十云。譬如空澤大樹",
    "T39n1786_002:0097b07": "眾鳥集宿。一鴿後至住一枝上。其枝即折。",
    "T39n1786_002:0097b08": "澤神問其故。樹神答曰。此鳥從我怨家樹來。",
    "T39n1786_002:0097b09": "食彼尼俱類子。或當放糞子墮地者。惡樹",
    "T39n1786_002:0097b10": "復生為害必大。是故寧捨一枝所全者大。菩",
    "T39n1786_002:0097b11": "薩亦爾。於魔外惑業無如是畏。而畏二乘。二",
    "T39n1786_002:0097b12": "乘於菩薩邊亦如彼鳥。壞彼大乘心永滅佛",
    "T39n1786_002:0097b13": "乘心。今文但以怨鳥通累著等也。劫火等者。",
    "T39n1786_002:0097b14": "亦大論文。論第二云。二乘雖破三毒氣分不",
    "T39n1786_002:0097b15": "盡。如草木薪火燒煙出炭灰不盡火力薄故。",
    "T39n1786_002:0097b16": "佛三毒永盡無餘。譬如劫火燒須彌山一切",
    "T39n1786_002:0097b17": "地都盡無煙無灰。今謂佛智即圓智也。斷陰",
    "T39n1786_002:0097b18": "入界生死即涅槃也。約即論斷名得意犯。理",
    "T39n1786_002:0097b19": "觀斷破名不持戒。此為誠證。下諸理犯其義",
    "T39n1786_002:0097b20": "皆成。一切塵勞是如來種。此是性種亦敵對",
    "T39n1786_002:0097b21": "種。惑非性染安名佛種。以知即性修染本虛。",
    "T39n1786_002:0097b22": "本虛名滅。即理殺也。二成下得報。事理二",
    "T39n1786_002:0097b23": "犯既順性德殺害法門。故殺法成就乃得法",
    "T39n1786_002:0097b24": "身。垂應九界示命長短現根缺具。此自在",
    "T39n1786_002:0097b25": "用真因分得極果究竟。二前下結勝。先且斥",
    "T39n1786_002:0097b26": "劣。人天近事藏通淺理別教次第是故隘塞。",
    "T39n1786_002:0097b27": "此等皆非修性不二通達之途。唯圓實戒一",
    "T39n1786_002:0097b28": "攝一切宏廣無邊。即事而中深遠莫測。凡",
    "T39n1786_002:0097b29": "小之徑必會逆順之異。能同十戒之中名畢",
    "T39n1786_002:0097c01": "竟戒。二不下結責。先結該收後責局小。二",
    "T39n1786_002:0097c02": "復次下明不盜戒二。初總明事理持。犯事盜",
    "T39n1786_002:0097c03": "可見。就理論盜。據阿含經。演小成大。人天取",
    "T39n1786_002:0097c04": "有。藏通取空。別取但中。皆他物也。非盜是",
    "T39n1786_002:0097c05": "何。淨名云。無取是菩提捨攀緣故。二若下別",
    "T39n1786_002:0097c06": "明偏圓得失二。初偏三。初人天二。初斥事持",
    "T39n1786_002:0097c07": "成犯。人天妄樂為可意也。欲成理持乃斥事",
    "T39n1786_002:0097c08": "戒。故就所求果報而責有漏之樂。猶如糞中",
    "T39n1786_002:0097c09": "有菴羅果有智童子不應求食。樂雜見思如",
    "T39n1786_002:0097c10": "世美食。雜以毒藥食則害命。有觀智人所不",
    "T39n1786_002:0097c11": "應求。設得華報心不甘嗜而生歡樂。云何",
    "T39n1786_002:0097c12": "凡夫為欲持戒。二貧下約經文明報。四姓者。",
    "T39n1786_002:0097c13": "毘舍首陀婆羅門剎利。人中雖謂二賤二貴。",
    "T39n1786_002:0097c14": "既乏聖財。四姓三界俱屬貧窮。洄轉水也。澓",
    "T39n1786_002:0097c15": "深水也。漏心持戒求可意果正為有流洄澓",
    "T39n1786_002:0097c16": "所困三有流轉。故曰有流。非四流中一有漏",
    "T39n1786_002:0097c17": "因果具足三障能障見佛天中天也。亦是障",
    "T39n1786_002:0097c18": "於第一義天。以障隔故義言捨離。此乃事持",
    "T39n1786_002:0097c19": "成於理犯。據經招報貧窮困苦諸天捨離也。",
    "T39n1786_002:0097c20": "二又二下二乘二。初斥理持成犯二。初約",
    "T39n1786_002:0097c21": "有求斥。智舉四諦。境唯在苦。於身等四觀苦",
    "T39n1786_002:0097c22": "等四。流厭生死苦忻涅槃樂。在小名持。",
    "T39n1786_002:0097c23": "於大名盜。為於涅槃生忻求心。介爾者微",
    "T39n1786_002:0097c24": "弱也。微有心生即墮四性。既有性過乃屬生",
    "T39n1786_002:0097c25": "死。無所得中而生得想成不與取。豈非盜",
    "T39n1786_002:0097c26": "耶。二即非下引諸經斥。煩惱為薪智慧為",
    "T39n1786_002:0097c27": "火成涅槃食。不非時證。此斥二乘怱怱取證",
    "T39n1786_002:0097c28": "是非時證。不待法華說於所因。於小涅槃思",
    "T39n1786_002:0097c29": "惟取證。大根不發如焦敗種。以見苦果故斷",
    "T39n1786_002:0098a01": "除集因。以修道品故造趣滅盡。則非大乘即",
    "T39n1786_002:0098a02": "惑成智無斷無修。即生成滅無苦無盡。故",
    "T39n1786_002:0098a03": "云非求法也。中論云。諸佛說空法。為度著",
    "T39n1786_002:0098a04": "有者。若有著空者。諸佛所不度。身長三百下",
    "T39n1786_002:0098a05": "引金翅鳥雛以為喻也。二乘但念空無相無",
    "T39n1786_002:0098a06": "願三種三昧。如身長三百。無中假二智如無",
    "T39n1786_002:0098a07": "兩翅。墮三無為坑如鳥墮地。若死等苦成羅",
    "T39n1786_002:0098a08": "漢果也。若死苦成辟支果也。苦等於死名死",
    "T39n1786_002:0098a09": "等苦而實未死也。或云。二乘方便是死等苦",
    "T39n1786_002:0098a10": "聖位是死苦。又學人是死等苦無學是死苦。",
    "T39n1786_002:0098a11": "三無為者。一擇滅。二非擇滅。三虛空。通舉言",
    "T39n1786_002:0098a12": "三。二乘所證。蓋擇滅也。然此諭本出大品而",
    "T39n1786_002:0098a13": "大論釋之。謂金翅身長三百由旬。能從一須",
    "T39n1786_002:0098a14": "彌至一須彌。是鳥初出兩翅未成。意欲飛去",
    "T39n1786_002:0098a15": "墮閻浮提。受若死若死等苦。中道生悔我欲",
    "T39n1786_002:0098a16": "還天不能自舉。本諭菩薩墮二乘地。今借諭",
    "T39n1786_002:0098a17": "二乘耳。二法下引經明盜報。不得大乘法食",
    "T39n1786_002:0098a18": "為飢餓。無大力用為羸。無太功德為瘦",
    "T39n1786_002:0098a19": "有無善上起見思如瘡癬。不見三身一體之",
    "T39n1786_002:0098a20": "佛。不聞圓頓之法。不入三賢十聖眾數。三若",
    "T39n1786_002:0098a21": "下菩薩二。初斥次第成犯。行學道三對戒定",
    "T39n1786_002:0098a22": "慧。言次第者。此三皆隨空假中轉。三諦縱故",
    "T39n1786_002:0098a23": "從淺至深。是故逐一而論取捨。生死為來。空",
    "T39n1786_002:0098a24": "中為去。本淪生死已名為來。去已載來建立",
    "T39n1786_002:0098a25": "生死。故成兩來。破有出界已名為去。捨邊趣",
    "T39n1786_002:0098a26": "中名為更去。故成兩去。如此來去豈非屈辱。",
    "T39n1786_002:0098a27": "諦觀不殊離二取相。今既別修以觀緣諦。名",
    "T39n1786_002:0098a28": "不與取。二取已下據經明盜報。取捨既數即",
    "T39n1786_002:0098a29": "此名為貧窮困苦盜業之報。以別圓教詮變",
    "T39n1786_002:0098b01": "易報不就改生。念動是業。遷變是苦。故起信",
    "T39n1786_002:0098b02": "論云。動即有苦果不離因。不能初心頓絕思",
    "T39n1786_002:0098b03": "議。故使義天雖近而遠即捨離也。二圓二。",
    "T39n1786_002:0098b04": "初示相二。初明得意持二。初讚理持相。唯",
    "T39n1786_002:0098b05": "有圓觀乃能究竟離不與取。絕取之觀謂五",
    "T39n1786_002:0098b06": "不受。即不受四邊及不受不受。此五不受",
    "T39n1786_002:0098b07": "若其不以妙理甄之。恐濫偏教。是故先云",
    "T39n1786_002:0098b08": "圓人觀諸法實相。諸法不出佛及眾生依報",
    "T39n1786_002:0098b09": "正報。此乃逆順二修之法。全修即性一一",
    "T39n1786_002:0098b10": "無非中道實相。中實之相非待對相。圓人觀",
    "T39n1786_002:0098b11": "此故無四受。不獨境絕四句之待。亦絕境",
    "T39n1786_002:0098b12": "觀能所之待。故不受之觀亦不受也。既於",
    "T39n1786_002:0098b13": "初心即依中實修五不受。則唯屬圓也。五",
    "T39n1786_002:0098b14": "不受故名為不取。是大菩提。能障一切有",
    "T39n1786_002:0098b15": "緣之願。法法皆中。高外無下下外無高。何",
    "T39n1786_002:0098b16": "法可取何法可捨。二如是下約經明報。即以",
    "T39n1786_002:0098b17": "理富顯不貧窮。富故不取寧有困苦。以不取",
    "T39n1786_002:0098b18": "故思議即絕。第一義天不相違背。乃應經文",
    "T39n1786_002:0098b19": "諸天不離。二圓人下明得意犯。盜法門者。",
    "T39n1786_002:0098b20": "所謂性惡。佛所師故名之為法。智由茲入故",
    "T39n1786_002:0098b21": "名為門。圓人得門逆順自在。能作理盜亦作",
    "T39n1786_002:0098b22": "事盜。今文略事。例殺例淫合有其相。若理盜",
    "T39n1786_002:0098b23": "義文出鴦掘。彼經偈云。不與者菩提。無有授",
    "T39n1786_002:0098b24": "與者。不與而自取。故我不與取。此意乃明",
    "T39n1786_002:0098b25": "究竟不取。是究竟取此取得名如海吞流。四",
    "T39n1786_002:0098b26": "重擔者。鴦掘經云。譬如大地荷負重擔。一者",
    "T39n1786_002:0098b27": "大水。二者大山。三者草木。四者眾生。菩薩亦",
    "T39n1786_002:0098b28": "爾。正法住世餘八十年。為一切眾生說如來",
    "T39n1786_002:0098b29": "藏是名初擔。重於大山。惡人毀罵聞悉能忍。",
    "T39n1786_002:0098c01": "是第二擔。重於大水。無緣得為國王大臣說",
    "T39n1786_002:0098c02": "如來藏。唯為下劣堪忍演說。是第三擔。重於",
    "T39n1786_002:0098c03": "眾生窮守邊地惡處豐樂之處不得止住。是",
    "T39n1786_002:0098c04": "第四擔。重於草木。彼經四擔諭於四事。觀今",
    "T39n1786_002:0098c05": "文意似喻四弘。二前下結勝。淺而且塞者且",
    "T39n1786_002:0098c06": "兼也。三不淫戒二。初示事理持犯。示事理",
    "T39n1786_002:0098c07": "者。意在兼持。以事扶理以理導事。既居末代",
    "T39n1786_002:0098c08": "功在事持。乃是涅槃扶律之意。理持論於染",
    "T39n1786_002:0098c09": "不染者。心觀他境名為染法。既境為觀方名",
    "T39n1786_002:0098c10": "不染。言種種者。事隨理觀小大偏圓具如下",
    "T39n1786_002:0098c11": "辨。二若關下明偏圓得失二。初偏三。初人天",
    "T39n1786_002:0098c12": "二。初人持心未淳如猴著鎖。擎一油鉢者。大",
    "T39n1786_002:0098c13": "經譬如大眾滿二十五里。王勅一臣擎一油",
    "T39n1786_002:0098c14": "鉢經由中過勿令傾覆。若棄一滴當斷汝命。",
    "T39n1786_002:0098c15": "復遣一人拔刀隨之。臣受王勅盡心持行。雖",
    "T39n1786_002:0098c16": "見五欲心不貪著。彼經以二十五諭二十五",
    "T39n1786_002:0098c17": "有。拔刀諭無常。今文諭凡夫持戒。拔刀",
    "T39n1786_002:0098c18": "可諭三塗罪也。割捨現麁求未來細。如以",
    "T39n1786_002:0098c19": "賤易貴也。二若為下天二。初六欲。文舉帝釋",
    "T39n1786_002:0098c20": "意遍六天。二若斷下八地。以數息法攝五欲",
    "T39n1786_002:0098c21": "心。意生四禪受枝林樂。極至有頂如氷魚等。",
    "T39n1786_002:0098c22": "豈知長壽八難中一。攝在味禪非不染欲。",
    "T39n1786_002:0098c23": "二若憎下二乘二。初於小名持。知苦斷集如",
    "T39n1786_002:0098c24": "怨如蛇。修道證滅如親如寶。但自調故直去。",
    "T39n1786_002:0098c25": "無悲濟故不迴。四方四維謂八方風。諭於",
    "T39n1786_002:0098c26": "人天四違四順。謂利衰毀譽稱譏苦樂也。須",
    "T39n1786_002:0098c27": "彌諭二乘心也。二若聞下於大名犯。隨嵐此",
    "T39n1786_002:0098c28": "云迅猛。壞劫中此風起時能破須彌。以界外",
    "T39n1786_002:0098c29": "二土五塵能動二乘也。大論中迦葉聞甄迦羅",
    "T39n1786_002:0099a01": "琴不能自安。即云。八方風不能動須彌。隨嵐",
    "T39n1786_002:0099a02": "風至破如腐草。三界五欲我已斷竟。不能動",
    "T39n1786_002:0099a03": "心。此是菩薩淨妙五欲。吾於此事不能自安。",
    "T39n1786_002:0099a04": "三菩薩。此別菩薩望圓成犯。緣但中道而生",
    "T39n1786_002:0099a05": "順愛。若入十行退不取小不進求圓。如墮山",
    "T39n1786_002:0099a06": "頂故名頂墮。旃陀羅者。此云嚴幟。乃是西",
    "T39n1786_002:0099a07": "土屠殺之輩。以惡業自嚴。行時搖鉿持竹",
    "T39n1786_002:0099a08": "以為標幟。故以為名。今斥但中解者。於圓菩",
    "T39n1786_002:0099a09": "薩。猶如人中屠膾惡類也。既無即中二觀方",
    "T39n1786_002:0099a10": "便。乃被教道中慧所縛。既與無明怨讎其",
    "T39n1786_002:0099a11": "住。何能勝之。別修之慧無無作利。望畢竟淨",
    "T39n1786_002:0099a12": "是染欲法。凡斥別教多是住行及十信人。以",
    "T39n1786_002:0099a13": "迴向位能圓修故。二圓二。初示相二。初明得",
    "T39n1786_002:0099a14": "意持二。初約義示三。初示能淨諦觀。一心者。",
    "T39n1786_002:0099a15": "見思心也。觀此染心即是淨性。性非淺狹極",
    "T39n1786_002:0099a16": "三諦源。全諦發觀即空假中。即空故不染於",
    "T39n1786_002:0099a17": "染。即假故不染於淨。即雙遮故不染二邊。即",
    "T39n1786_002:0099a18": "雙照故不染中道。三諦三觀秖一剎那。能所",
    "T39n1786_002:0099a19": "不殊中邊俱淨。二即空故下示所淨愛見上",
    "T39n1786_002:0099a20": "之諦觀俱為能淨。今明見愛方是所淨。須",
    "T39n1786_002:0099a21": "知所淨該於通別。佛菩提等是順道愛。深觀",
    "T39n1786_002:0099a22": "即中其愛自泯。三三下示三諦名淨。淨是空",
    "T39n1786_002:0099a23": "義。畢竟空者。須空三諦。以驗能空不少三觀。",
    "T39n1786_002:0099a24": "能空亦空故是淨亦淨。於通不塞也。二經下",
    "T39n1786_002:0099a25": "引經證二。初引經文。二圓下會經意經就位",
    "T39n1786_002:0099a26": "論持唯在果。今約圓觀初心即能頓持佛戒。",
    "T39n1786_002:0099a27": "以觀實相因果無殊。若不爾者。云何能以如",
    "T39n1786_002:0099a28": "來莊嚴而自莊嚴。二圓下明得意犯二。初引",
    "T39n1786_002:0099a29": "諸經事。既得本性染愛法門。故能行於事染",
    "T39n1786_002:0099b01": "之行。亦能示於理染之觀。染觀可例取菩提",
    "T39n1786_002:0099b02": "義。故今略之。但依華嚴出事染相。行不污戒",
    "T39n1786_002:0099b03": "者。菩薩名也。先以欲鉤牽者。愛欲如鉤能牽",
    "T39n1786_002:0099b04": "於人。然後令彼達欲法界。名入佛道。二斯乃",
    "T39n1786_002:0099b05": "下明用犯意。指上三人久住性染無染法門",
    "T39n1786_002:0099b06": "能現修染。故得名為非欲之欲。而令眾生即",
    "T39n1786_002:0099b07": "欲悟性。故得名為以欲止欲。諭以屑者。字",
    "T39n1786_002:0099b08": "應作榍。又作楔同。說文云。楔櫼也。櫼子林",
    "T39n1786_002:0099b09": "切。出前櫼者。必假後櫼。故云以楔出楔也。將",
    "T39n1786_002:0099b10": "聲止聲者。大論第七云。譬如執事比丘舉手",
    "T39n1786_002:0099b11": "唱言眾皆寂靜。是為以聲遮聲非求聲也。二",
    "T39n1786_002:0099b12": "前下結勝。四復次下明不妄語戒二。初示事",
    "T39n1786_002:0099b13": "理。問事中妄語重者。乃是未得聖法言知言",
    "T39n1786_002:0099b14": "見。今法門解於未證得謂已證得。與事何別。",
    "T39n1786_002:0099b15": "答蓋第四戒自知未得上人之法。誑他言得。",
    "T39n1786_002:0099b16": "故此妄語除增上慢。若理妄語內心實謂已",
    "T39n1786_002:0099b17": "得已證。此心增上而慢於他。是增上慢。故法",
    "T39n1786_002:0099b18": "華云。比丘比丘尼自謂究竟。便不志求無上",
    "T39n1786_002:0099b19": "菩提。當知此是增上慢人。今未解圓理於人",
    "T39n1786_002:0099b20": "天三教各自謂實。名為妄語亦是上慢。二諸",
    "T39n1786_002:0099b21": "下明偏圓二。初偏三。初人天二。初人二。初",
    "T39n1786_002:0099b22": "妄語相二。初愛。下苦者。輕苦也。三塗苦重",
    "T39n1786_002:0099b23": "人間苦輕。凡夫不覺計之為樂。以苦為樂故",
    "T39n1786_002:0099b24": "曰橫生樂想也。猶如世人罪合當死。而以千",
    "T39n1786_002:0099b25": "罰放命。罰實是苦。以得全命罰罰之下皆生",
    "T39n1786_002:0099b26": "樂想。又如病者恐死加之針灸。針灸實苦。",
    "T39n1786_002:0099b27": "言除病故皆生樂想。八苦交煎妄謂為樂。事",
    "T39n1786_002:0099b28": "亦如是。二豎下見。廣如大經。凡夫外道慢心",
    "T39n1786_002:0099b29": "自高。諭之豎幢。口宣慢言。諭之打鼓。於五",
    "T39n1786_002:0099c01": "陰上各起四見。文中略示色陰。餘之四陰可",
    "T39n1786_002:0099c02": "以例作。次句應云離色是我。今云我即是色",
    "T39n1786_002:0099c03": "者。文之誤也。色中。有我即色大我小也。我中",
    "T39n1786_002:0099c04": "有色即我大色小也。起六十二者。五陰各起",
    "T39n1786_002:0099c05": "四見共成二十。歷三世成六十。而其所計不",
    "T39n1786_002:0099c06": "出斷常二見。故有六十二也。所說無實其猶",
    "T39n1786_002:0099c07": "諧謔。故云戲論。由斯戲論不見真空故破慧",
    "T39n1786_002:0099c08": "眼。二備口下。結示口過。見是妄情須生轉計",
    "T39n1786_002:0099c09": "即兩舌也。宣邪惡理即惡口也。巧飾邪言即",
    "T39n1786_002:0099c10": "綺語也。諸見本邪。以邪為正而誑於人。故",
    "T39n1786_002:0099c11": "標妄語。其實備四。二三十下天。大經嬰兒行",
    "T39n1786_002:0099c12": "品云。如彼嬰兒啼哭之時。父母即以楊樹黃",
    "T39n1786_002:0099c13": "葉而語之言。莫啼莫啼。我與汝金。嬰兒見已",
    "T39n1786_002:0099c14": "生真金想。便止不啼。然此楊葉實非金也。木",
    "T39n1786_002:0099c15": "牛木馬木男木女。嬰兒見已亦復生於男女",
    "T39n1786_002:0099c16": "等想。即止不啼。如來亦爾。眾生造惡為說三",
    "T39n1786_002:0099c17": "十三天常樂我淨端正自恣。於妙宮殿受五",
    "T39n1786_002:0099c18": "欲樂。眾生聞已心生貪樂。止不作惡勤作善",
    "T39n1786_002:0099c19": "業。三十三天實是生死無常樂我淨。為度眾",
    "T39n1786_002:0099c20": "生方便說有。章安釋云。此合天上四德。楊葉",
    "T39n1786_002:0099c21": "諭妄。淨色鮮明故。楊樹諭妄。常體柔軟故。",
    "T39n1786_002:0099c22": "木牛木馬諭妄。樂可戲故。木男木女諭妄。",
    "T39n1786_002:0099c23": "我似人故。非想細煩惱者。彼有十種細心數",
    "T39n1786_002:0099c24": "法。一受。謂識受。二想謂識想三行。謂法行。",
    "T39n1786_002:0099c25": "四觸。謂意觸。五思。謂法思。六欲。謂欲入出",
    "T39n1786_002:0099c26": "定。七解脫。謂行法解。八念。謂念於三昧。九",
    "T39n1786_002:0099c27": "定。謂心如法住。十慧。謂慧根慧力。二二乘",
    "T39n1786_002:0099c28": "二。初出行相。競執瓦礫者。用大經春池失",
    "T39n1786_002:0099c29": "珠諭也。春池譬眾生塵欲耽湎之境。失珠",
    "T39n1786_002:0100a01": "譬圓解潛昏。信小乘教如入水。修觀如求珠。",
    "T39n1786_002:0100a02": "但見偏真謂為究竟。如得瓦礫便謂真珠。生",
    "T39n1786_002:0100a03": "滅度安隱之想。猶如歡喜持出也。生實未盡",
    "T39n1786_002:0100a04": "者。猶受變易故。所作未辦者。佛道未修故。離",
    "T39n1786_002:0100a05": "毒說脫乃一小脫。即毒明脫名一切脫大涅",
    "T39n1786_002:0100a06": "槃也。佛為上慢執著三毒便為解脫。是故說",
    "T39n1786_002:0100a07": "離。聲聞住此謂究竟脫。其實未得一切解脫。",
    "T39n1786_002:0100a08": "此以淨名對法華文出妄語相也。二未得下",
    "T39n1786_002:0100a09": "結成妄語。三佛下菩薩二。初示其行相。佛說",
    "T39n1786_002:0100a10": "四門意詮一實。別人根鈍各執一門彼此隔",
    "T39n1786_002:0100a11": "礙。二夫下結為妄語。諸法實相離言說相離",
    "T39n1786_002:0100a12": "心緣相。以法法體遍多少性融。豈可定以空",
    "T39n1786_002:0100a13": "有等言一二等數。此教言思既乖實理非妄是",
    "T39n1786_002:0100a14": "何。二圓二。初示相二。初明得意持二。初總標",
    "T39n1786_002:0100a15": "心口。圓人根利聞空有等皆知性具。性具四",
    "T39n1786_002:0100a16": "門豈有隔礙。一門具三。三門皆爾。稱性而觀。",
    "T39n1786_002:0100a17": "稱性而說。既皆稱性。性絕言思。故觀即無觀",
    "T39n1786_002:0100a18": "說即無說。是故觀說皆云如實。二如下別釋",
    "T39n1786_002:0100a19": "心口二。初明心離諸相而觀。所非內外。或約",
    "T39n1786_002:0100a20": "自他或約根塵。或約心法或約法性對於無",
    "T39n1786_002:0100a21": "明。此等內外雙亦雙非皆成四相。妙觀得脫",
    "T39n1786_002:0100a22": "皆離此四。亦不以無四相觀而得解脫。性空",
    "T39n1786_002:0100a23": "非四相空非無。此之二空名濫通教。須就圓",
    "T39n1786_002:0100a24": "理揀彼徧空。圓理者何。謂諸四相不出本",
    "T39n1786_002:0100a25": "覺。全本為始即境是觀。豈更偏著四種之性",
    "T39n1786_002:0100a26": "及無四之相。非此二空下名解脫。二如實下",
    "T39n1786_002:0100a27": "口稱四實而說二。初約法示。實等四句亦乃",
    "T39n1786_002:0100a28": "不出本覺之性。以此覺性真空畢竟故名為",
    "T39n1786_002:0100a29": "實。具足緣起故名不實。二不相礙故成雙亦。",
    "T39n1786_002:0100b01": "二無二相故即雙非。覺性無偏四皆全分。實",
    "T39n1786_002:0100b02": "攝三句乃一實一切實。不實攝三。餘二亦爾。",
    "T39n1786_002:0100b03": "是故四句皆云一切。其圓解者雖談一句一",
    "T39n1786_002:0100b04": "外無餘。何有一言不稱本覺真實之性。是故",
    "T39n1786_002:0100b05": "四句皆得名為如實說也。二經下引經證初",
    "T39n1786_002:0100b06": "心圓說與果無殊。故引法華本佛。作證。佛施",
    "T39n1786_002:0100b07": "權迹及開實本。皆稱真如。有何一句而非實",
    "T39n1786_002:0100b08": "耶。似位妙音髣髴同佛口密之相。開小成",
    "T39n1786_002:0100b09": "大能以佛聲如實而說。令諸眾生聞皆入實。",
    "T39n1786_002:0100b10": "二圓下明得意犯二。初約果人示。雖就果",
    "T39n1786_002:0100b11": "示意顯始行故云圓人。妄語法門者。乃是性",
    "T39n1786_002:0100b12": "德權巧妙門也。稱妄語者。無而說有也。謂十",
    "T39n1786_002:0100b13": "界冥合本是一乘。無有三乘差別之相。佛為",
    "T39n1786_002:0100b14": "機故分別說三。令諸眾生各為究竟。自求趣",
    "T39n1786_002:0100b15": "證速出生死。如無三車說有三車。令諸樂著",
    "T39n1786_002:0100b16": "嬉戲之子爭出火宅。天無常樂說有常樂。如",
    "T39n1786_002:0100b17": "以黃葉止彼啼兒。此皆巧用妄語法門而為",
    "T39n1786_002:0100b18": "利益也。二經下引經證。諸法無行經中。文殊",
    "T39n1786_002:0100b19": "說不動相法門已。空中萬天子讚言。世尊。",
    "T39n1786_002:0100b20": "文殊名為無礙尸利不二尸利等。文殊語天",
    "T39n1786_002:0100b21": "子言。止止。天子。汝等勿取相分別。我不見",
    "T39n1786_002:0100b22": "諸法是上中下。我是貪欲尸利等。具如今疏。",
    "T39n1786_002:0100b23": "天子唯以性善法門而讚文殊。且別教但中",
    "T39n1786_002:0100b24": "豈非性善。須斷九界然後證得。斯乃於法見",
    "T39n1786_002:0100b25": "上中下。文殊欲顯圓頓之理。具足善惡無非",
    "T39n1786_002:0100b26": "法界。特以三毒而自立稱。然三毒等雖俱性",
    "T39n1786_002:0100b27": "具不異而異。是即實之權。皆是祕妙方便之",
    "T39n1786_002:0100b28": "法。故一一句望實言非成妄語義。雖是妄語",
    "T39n1786_002:0100b29": "而皆是性本具法門。今宗講者纔聞權假便",
    "T39n1786_002:0100c01": "謂非性。吾知其人未生圓解。二將下明犯",
    "T39n1786_002:0100c02": "意。同於前文以楔出楔也。二前下結勝。五復",
    "T39n1786_002:0100c03": "次下明不飲酒戒二。初示事理。二夫下明偏",
    "T39n1786_002:0100c04": "圓二。初偏三。初人天二。初人中事酒二。初據",
    "T39n1786_002:0100c05": "教明過。三十六失出沙彌戒經。大論唯三十",
    "T39n1786_002:0100c06": "五失。結為頌曰。",
    "T39n1786_002:0100c07": "　財虛招病諍(三)　　裸露醜名彰(二)",
    "T39n1786_002:0100c08": "　無智得者失(二)　　說匿廢事業(二)",
    "T39n1786_002:0100c09": "　醒愁身少力(二)　　色壞慢父母(二)",
    "T39n1786_002:0100c10": "　沙門婆羅門(二)　　及伯叔尊長(二)",
    "T39n1786_002:0100c11": "　不敬佛法僧(三)　　黨惡遠賢善(二)",
    "T39n1786_002:0100c12": "　破戒無慚愧(二)　　不守情縱色(二)",
    "T39n1786_002:0100c13": "　人憎親屬棄(二)　　行惡捨善法(二)",
    "T39n1786_002:0100c14": "　智人所不信(一)　　遠涅槃狂癡(二)",
    "T39n1786_002:0100c15": "　命終墮惡道(一)　　若得人常騃(一)",
    "T39n1786_002:0100c16": "　酒失三十五　　大論之所明",
    "T39n1786_002:0100c17": "五百世無手者。梵網經云。若佛子若自身手",
    "T39n1786_002:0100c18": "過酒器與人飲酒者。五百世無手。何況自飲。",
    "T39n1786_002:0100c19": "伏匿皆隱也。自說私隱故云發出也。二過下",
    "T39n1786_002:0100c20": "斥人好尚。引滿者。晉左思蜀都賦云。合樽促",
    "T39n1786_002:0100c21": "席。引滿相罰。樂飲今夕。一醉累月。注云。酒",
    "T39n1786_002:0100c22": "將闌故合併其樽促近其席。引持也。持滿以",
    "T39n1786_002:0100c23": "相罰。酒厚樂極故醉累月。三國志。魏尚書郎",
    "T39n1786_002:0100c24": "徐邈私飲至沈醉。時科禁酒。校尉趙達問以",
    "T39n1786_002:0100c25": "曹事。邈曰。中聖人。達白之太祖。太祖甚怒",
    "T39n1786_002:0100c26": "度遼將軍鮮于輔進曰。醉客謂酒。清者為聖",
    "T39n1786_002:0100c27": "人。濁者為賢人。邈性修慎偶醉言耳。竟免刑。",
    "T39n1786_002:0100c28": "晉畢卓為吏部郎。比舍釀酒熟卓醉後夜而",
    "T39n1786_002:0100c29": "甕下盜飲之。掌酒者縛之。明旦乃畢吏部也。",
    "T39n1786_002:0101a01": "自署為酒徒者。以酒徒自號也。如唐元結自",
    "T39n1786_002:0101a02": "號酒徒。皮日休自號醉士之類也。三國志。吳",
    "T39n1786_002:0101a03": "太中大夫鄭泉字文淵。陳郡人。博學有奇志。",
    "T39n1786_002:0101a04": "性嗜酒。臨卒謂同類曰。必葬我於陶家側。庶",
    "T39n1786_002:0101a05": "百年後化成土。卒見取為酒壺。竹帛載之者。",
    "T39n1786_002:0101a06": "謂史志皆書其事也。古皆記言事於竹簡繒",
    "T39n1786_002:0101a07": "帛。以未有紙也。後代稱其故實。故謂史籍為",
    "T39n1786_002:0101a08": "竹帛也。古今歌之者。古今之人不斥其失。往",
    "T39n1786_002:0101a09": "往為歌詩以稱美之也。不應作而作者。引滿",
    "T39n1786_002:0101a10": "中聖。酒徒酒壺之事。皆耽湎荒恣其失大矣。",
    "T39n1786_002:0101a11": "尚書酒誥誡之甚明。而四賢反為之。是君子",
    "T39n1786_002:0101a12": "所不應作之事而作之也。不應歌而歌者。古",
    "T39n1786_002:0101a13": "今之賢當貶其失。而反作歌詩以美之也。若",
    "T39n1786_002:0101a14": "作若歌非酒之過失而是何耶。二釋下三界",
    "T39n1786_002:0101a15": "惑酒二。初別示二。初引論明見醉。釋論第",
    "T39n1786_002:0101a16": "八文也。王即南天竺王也。侜張。爾雅云。侜張",
    "T39n1786_002:0101a17": "狂也。侜字張由切。二又下約諭明愛醉。",
    "T39n1786_002:0101a18": "二三下總結。二二乘二。初斷通從別以明能",
    "T39n1786_002:0101a19": "醉。九十八使者。見惑有八十八。思惑有十",
    "T39n1786_002:0101a20": "也。四住者。三界見合為見住地。三界思分為",
    "T39n1786_002:0101a21": "三住地。無明未吐者。以酒諭惑也。半瘧人",
    "T39n1786_002:0101a22": "者。四住已除無明尚在。半安半病其猶瘧",
    "T39n1786_002:0101a23": "疾。此亦大經中諭。二兼凡斥小以明所迷。",
    "T39n1786_002:0101a24": "引醉歸之者。謂佛引醉諭歸還二乘也。按",
    "T39n1786_002:0101a25": "哀歎品中。諸比丘說醉諭以諭凡夫流轉",
    "T39n1786_002:0101a26": "無常見常如醉。小乘修無常想故如醒。佛即",
    "T39n1786_002:0101a27": "引醉諭於二乘。謂於真常而見無常是醉義",
    "T39n1786_002:0101a28": "也。故云。引醉歸之文。人合作文。世間下文辭",
    "T39n1786_002:0101a29": "從省。四倒四德各舉其二。影互相顯三菩薩",
    "T39n1786_002:0101b01": "二。初約教道觀中皆名不了三。初法。別教至",
    "T39n1786_002:0101b02": "極但破無明一十二品。故於佛性見不了了。",
    "T39n1786_002:0101b03": "又從初心不知五住即是法界不名佛法。是",
    "T39n1786_002:0101b04": "菩薩行。故於佛性見不了了。二如下諭。凡",
    "T39n1786_002:0101b05": "舉五事悉諭見性不得了了。舶者大船也。",
    "T39n1786_002:0101b06": "諭出大經。然彼十諭並諭於圓。以分揀極",
    "T39n1786_002:0101b07": "故云見不了了。今諭別者有二意。一者別教",
    "T39n1786_002:0101b08": "極果秪齊圓教第二行。故見不了了。二者二",
    "T39n1786_002:0101b09": "教理同得意其德失意但中。今就失意故以",
    "T39n1786_002:0101b10": "諭別。如來藏經十諭亦爾。止觀在別十六",
    "T39n1786_002:0101b11": "觀疏而顯於圓。三如下合。二故下明自圓",
    "T39n1786_002:0101b12": "解外皆名邪見。未得圓中正見故也。二圓二。",
    "T39n1786_002:0101b13": "初示相二。初明示行相二。初得意持二。初",
    "T39n1786_002:0101b14": "稱性觀故得名醒悟此段文意乃將果德頓為",
    "T39n1786_002:0101b15": "始行。苟不了知第六識心是性惡者。何能初",
    "T39n1786_002:0101b16": "心修如來行即觀祕藏。肉眼即佛永不改觀。",
    "T39n1786_002:0101b17": "而見牟尼與妙德等。荊谿的示須聞性惡方",
    "T39n1786_002:0101b18": "修性行。不可欺也。二是下以圓伏故名除酒",
    "T39n1786_002:0101b19": "法。五住正習同居一念。即惑為觀觀外無境。",
    "T39n1786_002:0101b20": "如翻大地草木寧存。亦如日光不與暗共。有",
    "T39n1786_002:0101b21": "何酒法而不除耶。此人事戒輕重等持。與",
    "T39n1786_002:0101b22": "上理戒念念兼行。方名究竟。二圓下得意犯",
    "T39n1786_002:0101b23": "二。初明具大智故能理醉。何名大智。謂了",
    "T39n1786_002:0101b24": "性具九界因果。是故名為飲酒法門。真空實",
    "T39n1786_002:0101b25": "相如起信論。一真如性有二種德。一如實空",
    "T39n1786_002:0101b26": "與過河沙煩惱不相應故。二如實不空體具",
    "T39n1786_002:0101b27": "河沙功德無有所少故。護一切失故空如瓶。",
    "T39n1786_002:0101b28": "德用無礙故不空如酒。然河沙性德即十法",
    "T39n1786_002:0101b29": "界圓融法門。九界即佛成前持相。佛界即九",
    "T39n1786_002:0101c01": "成今犯相。故犯相云。變化五道宣揚哮吼。",
    "T39n1786_002:0101c02": "其猶酗酒之用也。二波下明具大悲故能事",
    "T39n1786_002:0101c03": "醉。波斯匿此云和悅。若飲酒後應死判生故",
    "T39n1786_002:0101c04": "曰多恩。末利即匿王正后也。王甞嗔怒欲殺",
    "T39n1786_002:0101c05": "厨人。諸臣共議國中唯有此人。殺已無人知",
    "T39n1786_002:0101c06": "厨稱王意者。時末利后即辦好酒美肉。沐浴",
    "T39n1786_002:0101c07": "名香莊嚴身體。將諸妓女來至王所。王見后",
    "T39n1786_002:0101c08": "已嗔心乃息。后即遣人詐傳王勅勿殺厨人。",
    "T39n1786_002:0101c09": "匿王後以此事問佛。后持五戒月行六齋。",
    "T39n1786_002:0101c10": "一日之中犯酒妄二戒。八戒之中則犯其五。",
    "T39n1786_002:0101c11": "謂過中食服香花作倡妓高廣床飲酒妄語",
    "T39n1786_002:0101c12": "也。破戒之罪輕耶重耶。佛言如是犯者得",
    "T39n1786_002:0101c13": "大功德。何以故。為利益故。出未曾有經下",
    "T39n1786_002:0101c14": "卷。入于酒肆。即淨名居士。此上三人皆是高",
    "T39n1786_002:0101c15": "位。皆住性惡權巧法門。故於持犯得大自在。",
    "T39n1786_002:0101c16": "不可秪將慈念而解。若無性染慈豈無緣。二",
    "T39n1786_002:0101c17": "夫下結得斥失。若得性具善惡之門則逆順",
    "T39n1786_002:0101c18": "俱當。失茲要柄則持犯俱非。如把刃自害。得",
    "T39n1786_002:0101c19": "失之要不可不窮。二前下結勝。若善惡分岐",
    "T39n1786_002:0101c20": "豈醉醒不二。諸佛究盡寧有所偏。二上觀",
    "T39n1786_002:0101c21": "下觀心釋。圓論理戒豈不觀心。但為前文是",
    "T39n1786_002:0101c22": "約教釋正為開解。今撮五戒人一念心成於",
    "T39n1786_002:0101c23": "圓觀。正為立行即聞而修。修發之門說者應",
    "T39n1786_002:0101c24": "授。若不爾者。數寶何為。分二。初附上諦智",
    "T39n1786_002:0101c25": "問。上觀四諦各發覺智。乃言四佛。今明五戒",
    "T39n1786_002:0101c26": "亦可觀之成五佛不。問意如此。二觀五下",
    "T39n1786_002:0101c27": "據今戒體答。若觀五戒是實相者。所發覺智",
    "T39n1786_002:0101c28": "豈非五佛。然五實相是所觀境。五境發智名",
    "T39n1786_002:0101c29": "為五佛。實相無相尚叵言一。豈定五耶。由附",
    "T39n1786_002:0102a01": "五戒各見實。理故似分五。實理者何。所謂本",
    "T39n1786_002:0102a02": "覺。此之覺體是無緣慈故名不殺。無取故不",
    "T39n1786_002:0102a03": "盜。無染故不婬。真實故不妄。明了故不飲。",
    "T39n1786_002:0102a04": "今圓行人以妙三觀順性修慈。乃至三觀順",
    "T39n1786_002:0102a05": "性修智。說之如此修乃同時。故得名為觀五",
    "T39n1786_002:0102a06": "實相。觀之不已。本覺全體發成始覺。名為五",
    "T39n1786_002:0102a07": "佛。名字觀五觀行已去皆得稱發。二次下",
    "T39n1786_002:0102a08": "釋煩惱障。三初節示經文。二上下對上下",
    "T39n1786_002:0102a09": "辨二。初對上下定體二。初對上報論義便。報",
    "T39n1786_002:0102a10": "多約色。惑唯在心。故云義便。二報下與下業",
    "T39n1786_002:0102a11": "論體別二。初問起。以十惡中貪嗔癡業名同",
    "T39n1786_002:0102a12": "煩惱。如何分別。二數下釋通二。初引數人釋。",
    "T39n1786_002:0102a13": "二俱數起但以輕重分於惑業。二今師釋二。",
    "T39n1786_002:0102a14": "初約心剋示。貪等決定發動身口招報名業。",
    "T39n1786_002:0102a15": "以異煩惱非決定故。二若下因示生疑二。初",
    "T39n1786_002:0102a16": "疑。若決定心發動身口名為業者。下惡星等",
    "T39n1786_002:0102a17": "自是外境。何名業障。二此下釋。星等乃是",
    "T39n1786_002:0102a18": "業之前相。表於責報故屬業障。今示作業體。",
    "T39n1786_002:0102a19": "下明宿業相。若論作起時豈非心色。二若下",
    "T39n1786_002:0102a20": "對上下論轉。二障在因是故易轉。報障已",
    "T39n1786_002:0102a21": "受是故難傳。難者若轉易者必去。三通下約",
    "T39n1786_002:0102a22": "文示相二。初通別。通論可見。若別論者。見惑",
    "T39n1786_002:0102a23": "執我愛但著事。此之二惑皆具三毒。執我三",
    "T39n1786_002:0102a24": "毒若其不遂則多愁憂。著事三毒既不執我。",
    "T39n1786_002:0102a25": "但恐不遂必無愁憂。二今下指廣。章安記錄",
    "T39n1786_002:0102a26": "不能廣陳見思之相。令後說者委而示之。故",
    "T39n1786_002:0102a27": "註云云。三三破下釋業障。二初節經。二釋",
    "T39n1786_002:0102a28": "義三。初定文是業。已作之業將感惡報。故",
    "T39n1786_002:0102a29": "有異相表發其事。驗知此句明於業障。二惡",
    "T39n1786_002:0102b01": "下略釋經文。別有客星者。以五星二十八宿",
    "T39n1786_002:0102b02": "常現則非惡星。亦是下約常星。失其行度躔",
    "T39n1786_002:0102b03": "次。亦名惡星。一方有七者。角亢氐房心尾箕",
    "T39n1786_002:0102b04": "東方蒼龍七宿。南斗牽牛須女虛危營室壁",
    "T39n1786_002:0102b05": "北方玄武七星。奎婁胃昴畢嘴參西方白虎",
    "T39n1786_002:0102b06": "七宿。東井鬼柳七星。張翼軫南方朱鳥七宿。",
    "T39n1786_002:0102b07": "凡四方之宿皆逆數。宿音秀。失其分野者。",
    "T39n1786_002:0102b08": "周官云。天星皆有州國分野。角亢氐兗州。",
    "T39n1786_002:0102b09": "房心豫州。尾箕幽州。斗牽牛婺女楊州。虛",
    "T39n1786_002:0102b10": "危青州。營室。東壁并州。奎婁胃徐州。昴畢冀",
    "T39n1786_002:0102b11": "州。嘴觽參益州。東井與鬼。雍州柳七星張。",
    "T39n1786_002:0102b12": "三河翼軫荊州。榮惑火星也漢書音義云。妖",
    "T39n1786_002:0102b13": "星曰孛星彗星長星。亦曰攙搶。釋名云。星光",
    "T39n1786_002:0102b14": "稍稍似彗。言其孛孛然似掃彗也。又類散麻。",
    "T39n1786_002:0102b15": "故云麻彗。左傳。凡人火白火。天水曰災。今",
    "T39n1786_002:0102b16": "但取風雨雪霜乖候者。皆名災。法邪謂外道",
    "T39n1786_002:0102b17": "經書。蠱道者。事釋乃是仙鬼毒害於人。蠱",
    "T39n1786_002:0102b18": "工戶切。聲類作弋者切。蠱物害人也。說文",
    "T39n1786_002:0102b19": "蠱腹中蠱也。楞嚴云。貪恨為罪。是人罪畢",
    "T39n1786_002:0102b20": "遇蟲戒形名蠱毒鬼。理解乃是自心三毒名",
    "T39n1786_002:0102b21": "之為蠱。此蠱能害百千萬身。法身慧命永為",
    "T39n1786_002:0102b22": "所害。比夫毒鬼為害至微矣。醜惡形聲見聞",
    "T39n1786_002:0102b23": "為怪。不適意者適悅也。三夫下勸令正信二。",
    "T39n1786_002:0102b24": "初明相見表五罪二。初約現文表示。親離即",
    "T39n1786_002:0102b25": "親厚鬪訟。幽厄即王法所加。幽謂幽境。二",
    "T39n1786_002:0102b26": "其下例餘相亦然。二行下誡行者問邪師。",
    "T39n1786_002:0102b27": "禮記曰。龜謂之卜。蓍謂之筮。卜筮者所以",
    "T39n1786_002:0102b28": "決嫌疑定猶豫也。今云折篾。篾謂竹篾。謂揲",
    "T39n1786_002:0102b29": "蓍取卦折竹篾為文也。管公明者槐人也。",
    "T39n1786_002:0102c01": "名輅字公明。善卜筮。所向皆驗。應知惡報由",
    "T39n1786_002:0102c02": "罪結罪由心。苟正于心罪報自蕩。不修內德",
    "T39n1786_002:0102c03": "卜筮何為。吳氏春秋云。宋景公時熒惑在心。",
    "T39n1786_002:0102c04": "公召子韋問焉。子韋曰。禍當君。雖然可移於",
    "T39n1786_002:0102c05": "宰相。公曰。宰相所以與理國家。可移於民。",
    "T39n1786_002:0102c06": "公曰。民死寡人將誰言君。可移於歲。公曰。歲",
    "T39n1786_002:0102c07": "飢民餓死。為民后而殺其民。誰以我為君乎。",
    "T39n1786_002:0102c08": "子韋曰。君有至德之言三。天必祐君。熒惑必",
    "T39n1786_002:0102c09": "三徙舍。舍行七里。一里當一年。君延年二十",
    "T39n1786_002:0102c10": "一矣。熒惑果徙三舍。況能內觀法性達罪本",
    "T39n1786_002:0102c11": "空。均生佛於自心。起慈悲於法界。惡星之變",
    "T39n1786_002:0102c12": "何慮乎不滅耶。故於次文明其方法。二從下",
    "T39n1786_002:0102c13": "舉方法。若依初開章為四。此當第三能破方",
    "T39n1786_002:0102c14": "法。今依重科。◎",
    "T39n1786_002:0102c15": "金光明經文句記卷第二(上)",
    "T39n1786_002:0102c18": "金光明經文句記卷第二(下)",
    "T39n1786_002:0102c20": "宋四明沙門釋知禮述",
    "T39n1786_002:0102c21": "◎從諸根不具下敘空品文為二。初三行半",
    "T39n1786_002:0102c22": "明所破之惡。即三障文也。次二行半明能破",
    "T39n1786_002:0102c23": "之方。即今文也。而釋一行半訖。復依初開章",
    "T39n1786_002:0102c24": "以後一行為四結成。然取義成分章從便分",
    "T39n1786_002:0102c25": "三。初節經立意。以順重科云能空也。二前下",
    "T39n1786_002:0102c26": "據意釋經三。初立意。禳謝也。又除殃祭也。",
    "T39n1786_002:0102c27": "二洗下釋經二。初釋前三句。欲知智在說。",
    "T39n1786_002:0102c28": "故以聽經而為般若。又聽經發智慧故。心有",
    "T39n1786_002:0102c29": "染故用不自在。今既清淨能成解脫。二前",
    "T39n1786_002:0103a01": "令下釋後三句。至心之境即甚深行處。不念",
    "T39n1786_002:0103a02": "此處安名至心。三夫下勸信二。初約身陳類。",
    "T39n1786_002:0103a03": "今之三業表法之身。本是血肉不淨之物。次",
    "T39n1786_002:0103a04": "舉二喻。栴檀香木。伊蘭臭樹。大經明。闍王造",
    "T39n1786_002:0103a05": "逆。後既見佛罪除。乃自敘云。我見世間從伊",
    "T39n1786_002:0103a06": "蘭子生伊蘭樹。不見伊蘭生栴檀樹。我今始",
    "T39n1786_002:0103a07": "見從伊蘭子生栴檀樹。伊蘭子者我身是也。",
    "T39n1786_002:0103a08": "栴檀樹者即是我心無根信也。二今下約行",
    "T39n1786_002:0103a09": "可期。三業雖近三德雖遠。修得規矩即近成",
    "T39n1786_002:0103a10": "遠。規圓矩方。孟子曰。大匠訓人必以規矩。三",
    "T39n1786_002:0103a11": "洗下行成破障。若於浴等無三德觀。如何能",
    "T39n1786_002:0103a12": "禳三障惡罪。四從是下結成。三初節示經",
    "T39n1786_002:0103a13": "文。二能下正釋經義。三寂下深明經意四。初",
    "T39n1786_002:0103a14": "據今文示法。寂滅華音。涅槃梵語。涅槃之名",
    "T39n1786_002:0103a15": "召三德體。故知寂滅是三德成。二前下約行",
    "T39n1786_002:0103a16": "成德顯。三業既修金光明行。成則契於三德",
    "T39n1786_002:0103a17": "之理。修在名字觀行相似。至分真位皆得。",
    "T39n1786_002:0103a18": "名為轉障成德。不爾。豈曰行方等經。三報下",
    "T39n1786_002:0103a19": "明轉障成德。四前寄下明經巧難知。五敘",
    "T39n1786_002:0103a20": "流通明教相。疏略指上。三明疑念序二。初",
    "T39n1786_002:0103a21": "釋壽量品題。二初正釋二。初約三佛難思以",
    "T39n1786_002:0103a22": "釋二。初佛本無三。不唯法佛無身壽量。報應",
    "T39n1786_002:0103a23": "亦乃不可說三。以一切法離於名字言說相",
    "T39n1786_002:0103a24": "故。二隨順下隨世俱立。眾生若有得益因緣。",
    "T39n1786_002:0103a25": "即須隨世立諸名相。非唯應佛立身壽量。法",
    "T39n1786_002:0103a26": "報亦乃可論此三。須知無三不減一法。雖立",
    "T39n1786_002:0103a27": "三三不增一法。良以有無皆法界故。故真無",
    "T39n1786_002:0103a28": "俗有真有俗無皆是悉檀。令於三身得四益",
    "T39n1786_002:0103a29": "也。此文分二。初列三身各三。二釋三佛三義",
    "T39n1786_002:0103b01": "二。初約義分別二。據理融即。分別且從修二",
    "T39n1786_002:0103b02": "性一令義易明。法是本覺。報是始覺。始本一",
    "T39n1786_002:0103b03": "合方有應用。一往似縱。說者應以次融即文",
    "T39n1786_002:0103b04": "非縱非橫。妙會此義。令其聞者識圓三身。",
    "T39n1786_002:0103b05": "文分三。初法身下法佛二。初別釋三。初身。",
    "T39n1786_002:0103b06": "始覺報智依本覺成。故以法性而為師軌。究",
    "T39n1786_002:0103b07": "論始本唯是一覺。故云還以法性為身。是",
    "T39n1786_002:0103b08": "故馬鳴歸命三寶。即以佛身及體相等而為",
    "T39n1786_002:0103b09": "法寶。此身等者。非分段變易色質心智三",
    "T39n1786_002:0103b10": "科所攝。乃是常住五陰等法聚以為身。此法",
    "T39n1786_002:0103b11": "無相不可說示。為眾生故彊名法身。二法性",
    "T39n1786_002:0103b12": "下明壽。色心。和合乃有報得連持壽命。身既",
    "T39n1786_002:0103b13": "非陰豈有命根。為物彊指不遷為壽。三此壽下",
    "T39n1786_002:0103b14": "明量。量依身壽故同彊指。二此即下總釋。身",
    "T39n1786_002:0103b15": "壽量上言非無不者。若據次文義當雙非。以",
    "T39n1786_002:0103b16": "其法體離於二邊及超報應。彊於此理立身",
    "T39n1786_002:0103b17": "壽量三種名字。令物忘情也。二報身下明報",
    "T39n1786_002:0103b18": "佛二。初稱法有報二。初引經。此從順修稱理",
    "T39n1786_002:0103b19": "事說。修行所感釋報義也。法華文證智德之",
    "T39n1786_002:0103b20": "報。以彼經云。慧光照無量。故涅槃文證斷德",
    "T39n1786_002:0103b21": "之報。以云大般涅槃故。二如如下釋義。修行",
    "T39n1786_002:0103b22": "所感二種之報。乃是始覺與本覺合。即以始",
    "T39n1786_002:0103b23": "本而為境智。此二不異故名曰如。各二如者。",
    "T39n1786_002:0103b24": "智如如境境如如智故也。復以菩提名如如",
    "T39n1786_002:0103b25": "智為能應冥。法性名於如如之境為所應冥。",
    "T39n1786_002:0103b26": "以函蓋合先喻應義。函蓋雖合猶存際畔。復",
    "T39n1786_002:0103b27": "以水乳喻其相冥。此乃泯然而成一相。始",
    "T39n1786_002:0103b28": "覺本覺義二體一正同於此。二法身下明就",
    "T39n1786_002:0103b29": "報立三。即身壽量也。三中一一言法身者。",
    "T39n1786_002:0103c01": "報智所冥離法無報故初身。言非身者。非應",
    "T39n1786_002:0103c02": "佛有分齊身。非不身者。非報佛無分齊身。",
    "T39n1786_002:0103c03": "又非身則非有。非不身則非空。中道法身乃",
    "T39n1786_002:0103c04": "本覺體。始覺冥此能冥亦忘。為成觀故彊名",
    "T39n1786_002:0103c05": "報智。二壽。三量。稱本雙非為物彊指。義皆同",
    "T39n1786_002:0103c06": "身三應身下明應佛三。初明應物有三。初",
    "T39n1786_002:0103c07": "身。二壽。三量。皆如谷響大小隨聲。是故此",
    "T39n1786_002:0103c08": "三悉云應同。二智與下明依二有應三。初法。",
    "T39n1786_002:0103c09": "不覺忘處始本一如。故云智與體冥。覺體自",
    "T39n1786_002:0103c10": "在。故云能起大用。二如水下喻真金上色。",
    "T39n1786_002:0103c11": "須水銀和方能塗(去聲)物。闕此一緣金無塗用。",
    "T39n1786_002:0103c12": "三功德下合報智功德以合水銀。法身合金。",
    "T39n1786_002:0103c13": "處處應現合塗色像。三能為下明應遍三土",
    "T39n1786_002:0103c14": "二。初雙明報應。二有量下單示應身。初義",
    "T39n1786_002:0103c15": "者上所說報但論冥法。即自受用也。金明垂",
    "T39n1786_002:0103c16": "應以他受用常住之應。對於生身無常之應。",
    "T39n1786_002:0103c17": "示二迹用。是故雙明身非身等。身即生身。",
    "T39n1786_002:0103c18": "有分齊相。故名為身。非身是報。無分齊相。故",
    "T39n1786_002:0103c19": "曰非身。小般若云。佛說非身是名大身。大身",
    "T39n1786_002:0103c20": "者。乃他受用身也。無分齊身其壽則常故無",
    "T39n1786_002:0103c21": "量也。有分齊身壽則無常故有量也。此二應",
    "T39n1786_002:0103c22": "用乃依真中二理而住。機依事業二識而見。",
    "T39n1786_002:0103c23": "住理廣如序品疏文辨之。二識委在起信論",
    "T39n1786_002:0103c24": "明。論意要在事識見則取色分齊。故名應佛。",
    "T39n1786_002:0103c25": "業識見則離分齊相。故是報身。行者應知常",
    "T39n1786_002:0103c26": "身無量通應三土。無常有量但應同居。所",
    "T39n1786_002:0103c27": "以者何。蓋實報機分證論見他受用身。方",
    "T39n1786_002:0103c28": "便土人唯稟別圓。所見佛相雖小優降。然匪",
    "T39n1786_002:0103c29": "生身悉是報佛。若同居土具四教機。稟別圓",
    "T39n1786_002:0104a01": "者能覩報佛。故法華明常在靈山。華嚴說法",
    "T39n1786_002:0104a02": "盡未來際。及諸大乘即於應相見是法性尊",
    "T39n1786_002:0104a03": "特之身。故知常身遍應三土。若無常身唯應",
    "T39n1786_002:0104a04": "同居。逗藏通機及凡夫眾也。次義分二。初",
    "T39n1786_002:0104a05": "明有量二義。上之所說自受用外垂三土身。",
    "T39n1786_002:0104a06": "皆名為應。其他受用雖就對機名之為應。而",
    "T39n1786_002:0104a07": "是實因之所感剋復名為報。非是差別逗機",
    "T39n1786_002:0104a08": "之用。若論逐物隨緣參差長短身壽量者。須",
    "T39n1786_002:0104a09": "就同居無常用說。故今別示應身之相。但於",
    "T39n1786_002:0104a10": "有量開出兩量。而此兩量依於事識但空見",
    "T39n1786_002:0104a11": "故。唯屬無常。若依業識不空見者。即此無常",
    "T39n1786_002:0104a12": "全體是常。則常無常二用相即二鳥雙遊也。",
    "T39n1786_002:0104a13": "若上二土機息應轉。亦是無常。以非八相故",
    "T39n1786_002:0104a14": "且言常。七百等者。首楞嚴三昧經云。堅首菩",
    "T39n1786_002:0104a15": "薩問佛壽幾何。佛令往東方過三萬二千佛",
    "T39n1786_002:0104a16": "土。於莊嚴國問照明莊嚴自在王佛。彼佛答",
    "T39n1786_002:0104a17": "云。如釋迦壽我亦如是。汝欲知者。我壽七",
    "T39n1786_002:0104a18": "百阿僧祇劫。堅首迴此白佛。阿難云。彼佛乃",
    "T39n1786_002:0104a19": "是釋迦異名。雖機勝見長。而七百猶可數。",
    "T39n1786_002:0104a20": "故亦是有量之量。若阿彌陀人天莫數。故是",
    "T39n1786_002:0104a21": "有量之無量也。二應佛下結應佛皆然。佛佛",
    "T39n1786_002:0104a22": "既皆三身圓證。應身彼物物壽長短。豈不隨",
    "T39n1786_002:0104a23": "順各示兩量。故彌陀現長亦能現短。釋迦現",
    "T39n1786_002:0104a24": "短亦能現長。故大論第三十六云。當知釋迦",
    "T39n1786_002:0104a25": "文佛更有清淨國土。如阿彌陀佛國。阿彌陀",
    "T39n1786_002:0104a26": "佛亦有不嚴淨國。如釋迦文佛國。又三十八",
    "T39n1786_002:0104a27": "云。此間閻浮惡故釋迦壽應短。餘處好故佛",
    "T39n1786_002:0104a28": "壽應長。故涅槃二十二云。西方去此三十二",
    "T39n1786_002:0104a29": "河沙有無勝國。所有莊嚴如安樂世界。我於",
    "T39n1786_002:0104b01": "彼土出現於世。斯皆隨逐物機也。二然此下",
    "T39n1786_002:0104b02": "據理融即二。初約理融。上之三身三皆在性",
    "T39n1786_002:0104b03": "則並。二從修有則別。不分修性即一。三不互",
    "T39n1786_002:0104b04": "融則異。別異故縱。並一故橫。是則乖於所詮",
    "T39n1786_002:0104b05": "法體若能妙達秪一法性。而能成就一性二",
    "T39n1786_002:0104b06": "修。名即一而三也。修性而成而其三身一",
    "T39n1786_002:0104b07": "性本具。名即三而一也。此乃得云全性成修",
    "T39n1786_002:0104b08": "全修在性。性無所移修常宛爾。方合能詮玄",
    "T39n1786_002:0104b09": "妙之文矣。二故下下引文證。經文具云若入",
    "T39n1786_002:0104b10": "是經即入法性。如深法性即於是典金光明",
    "T39n1786_002:0104b11": "中。而得見我釋迦牟尼。此乃以理而為經也。",
    "T39n1786_002:0104b12": "金等三字即法報應三身異名。與一法性即",
    "T39n1786_002:0104b13": "一而三即三而一。若知此理即是三身。三不",
    "T39n1786_002:0104b14": "縱橫名為得見釋迦牟尼。故大經中明於三",
    "T39n1786_002:0104b15": "德不縱不橫。名大涅槃。我今安住如是三法。",
    "T39n1786_002:0104b16": "為眾生故言入涅槃。故知不達三身三一融",
    "T39n1786_002:0104b17": "妙。不名見佛。今解三佛既此融即。方會此典",
    "T39n1786_002:0104b18": "玄妙文也。二但信下明二字標題之巧二。初",
    "T39n1786_002:0104b19": "委明其意二。初從應佛融三釋二。初明因偏",
    "T39n1786_002:0104b20": "疑見圓體。偏疑八十是應有量。四佛舉喻明",
    "T39n1786_002:0104b21": "應無量。無量既破有量之疑。即達法報非量",
    "T39n1786_002:0104b22": "非無量。此因偏疑見於圓體。二若從下明從",
    "T39n1786_002:0104b23": "圓體不偏題二。初指偏題相。二而今下示圓",
    "T39n1786_002:0104b24": "論意。以不偏題故三壽量二字能詮。二取意",
    "T39n1786_002:0104b25": "下就報佛融三釋三。初明報佛體圓。上約品",
    "T39n1786_002:0104b26": "題壽量二字不偏有無。則收二應能顯法報。",
    "T39n1786_002:0104b27": "就文便也。若義便者。今經既以果德為宗。",
    "T39n1786_002:0104b28": "合以報身釋於品目。以報身上冥下應。則三",
    "T39n1786_002:0104b29": "身義任運成就。是故二字正在報身。二量疑",
    "T39n1786_002:0104c01": "下明因疑達圓。報身義顯。良由四佛以長壽",
    "T39n1786_002:0104c02": "應釋短壽疑。故使信相達於報智圓具三身。",
    "T39n1786_002:0104c03": "三經家下明從圓題品。題稱壽量正在報身。",
    "T39n1786_002:0104c04": "此從信相圓解所見。蔽猶當也。舉報身一當",
    "T39n1786_002:0104c05": "三身諸也。二從此下結示立題。二又一下明",
    "T39n1786_002:0104c06": "重解三。初示異解時。大師非止一迴講說。故",
    "T39n1786_002:0104c07": "於一時別立名義。章安既聞是故兼錄。二",
    "T39n1786_002:0104c08": "亦作下明異解相二。初標列章門。玄義者。文",
    "T39n1786_002:0104c09": "選云。睿哲玄覽。注云。玄通也。謂離文通示其",
    "T39n1786_002:0104c10": "義故曰玄義。引證者。義雖妙悟而與經曾。",
    "T39n1786_002:0104c11": "故引文證令人生信。還源者。品題是派經目",
    "T39n1786_002:0104c12": "為源。所約三身明於壽量。不離法性金光明",
    "T39n1786_002:0104c13": "源。攝還此源令義究竟。二玄義下依章解釋",
    "T39n1786_002:0104c14": "三。初玄義二。初直示三身壽量三。初應身三。",
    "T39n1786_002:0104c15": "初壽。二延促下量。三此釋下結。因緣者。感應",
    "T39n1786_002:0104c16": "更互而為因緣。二又壽下報身三。初壽。智外",
    "T39n1786_002:0104c17": "無境境外無智。名相盛受。既絕能所故無分",
    "T39n1786_002:0104c18": "別函蓋絕待當體名大。二量者下釋量。境智",
    "T39n1786_002:0104c19": "俱遍名為相應。此之相應實無際畔。義言於",
    "T39n1786_002:0104c20": "量。三此釋下結。三又壽下法身三。初壽。法",
    "T39n1786_002:0104c21": "性不變無去來今。是真久義。約此久義釋法",
    "T39n1786_002:0104c22": "身壽。二量者下量。銓猶度也。常叉之壽實叵",
    "T39n1786_002:0104c23": "度量。彊以雙非而度量也。非多等者。出度量",
    "T39n1786_002:0104c24": "相。初非多少數。次非知不知。三非說不說。此",
    "T39n1786_002:0104c25": "顯法壽是不思議境。故大論云。不思議者。不",
    "T39n1786_002:0104c26": "決定也。若離可說而謂法壽定不可說。是名",
    "T39n1786_002:0104c27": "決定非不思議。上二雙非其意亦爾。如此銓",
    "T39n1786_002:0104c28": "量是常久量。又多少數銓量法壽。非長短用。",
    "T39n1786_002:0104c29": "盡知不盡知銓量法壽。非分滿報。可說不可說",
    "T39n1786_002:0105a01": "銓量法壽體非說默。三此釋下結。二初番下",
    "T39n1786_002:0105a02": "更作三雙顯示。蓋前直以延促境智及雙非",
    "T39n1786_002:0105a03": "義。示三壽量。恐猶難解。故今各以二義銓",
    "T39n1786_002:0105a04": "量。欲令行人識三佛相。文分為三。初番應佛",
    "T39n1786_002:0105a05": "二義。第二番報佛二義。境無分別。非謂頑境",
    "T39n1786_002:0105a06": "全無覺知。乃指心體本來離念。名境無分別。",
    "T39n1786_002:0105a07": "此離念心全體覺悟。名智有分別。此之境智",
    "T39n1786_002:0105a08": "究竟相稱。智外無境境有分別。境外無智智",
    "T39n1786_002:0105a09": "無分別。是則境照於境智寂於智。以此二義",
    "T39n1786_002:0105a10": "顯報身相。第三番法佛二義。體本無相故不",
    "T39n1786_002:0105a11": "可說。依言顯德是故可說。二引證二。初引今",
    "T39n1786_002:0105a12": "文三。初引二文證應身二義。二引三文證報",
    "T39n1786_002:0105a13": "身二義。虛空喻通前取不壞喻無量應。今取",
    "T39n1786_002:0105a14": "無相證境無念。三引三文證法身二義。問前",
    "T39n1786_002:0105a15": "云四喻皆喻應壽能為無量。今何引之證報",
    "T39n1786_002:0105a16": "證法。答非全法報為應身者。應必斷滅安能",
    "T39n1786_002:0105a17": "延促不曾休廢。今欲顯示三身融妙。故即以",
    "T39n1786_002:0105a18": "應而證法報。若昧此意諸大乘對機之身莫",
    "T39n1786_002:0105a19": "能深識。二引新本二。初別證應身二義彼憍",
    "T39n1786_002:0105a20": "陳。如婆羅門欲得如來舍利如芥粟許。此乃",
    "T39n1786_002:0105a21": "知佛九旬當滅。故願求之。可證應為八十有",
    "T39n1786_002:0105a22": "量也。王子下即栗毘王子答婆羅門也。雖即",
    "T39n1786_002:0105a23": "法報且從福報以證勝應。二總證法報四義。",
    "T39n1786_002:0105a24": "智即報身境即法身。具知不知說不說四。但",
    "T39n1786_002:0105a25": "略舉一以等餘三。四皆絕慮故可總用難思",
    "T39n1786_002:0105a26": "難解而證之也。令述此意故注云云。三還源",
    "T39n1786_002:0105a27": "三。初總明意。然法報應與金光明皆是法性",
    "T39n1786_002:0105a28": "當體之名。本無優劣。以此經正用金等顯於",
    "T39n1786_002:0105a29": "法性。故佛首唱而為經目。故金光明得為宗",
    "T39n1786_002:0105b01": "源。一切三法便成流派。金解壽量須約三身。",
    "T39n1786_002:0105b02": "恐作別解故示復宗。二初番下示還相三。初",
    "T39n1786_002:0105b03": "應還明。勝劣二應全是法性能多利益也。二第",
    "T39n1786_002:0105b04": "二下報還光。報必冥法。故於句句法報雙陳。",
    "T39n1786_002:0105b05": "此舉所冥智。全是法性。寂而常照也。三第三",
    "T39n1786_002:0105b06": "下法還金。說時常默默時常說。圓妙四德有",
    "T39n1786_002:0105b07": "何損益。全是法性可尊可重也。合論融即例",
    "T39n1786_002:0105b08": "前故略。三夫解下例一切。若解體金光明",
    "T39n1786_002:0105b09": "義豈止三身義歸三字。一切法相皆還此源。",
    "T39n1786_002:0105b10": "故竟千從不即萬惑。三既是下明兼錄意。",
    "T39n1786_002:0105b11": "二時之說俱彰妙理。後之學人隨何聞悟。",
    "T39n1786_002:0105b12": "欲示此意故注云云。二此品下正明疑念二。",
    "T39n1786_002:0105b13": "初序入正品指上說。二從王下還從序意。釋",
    "T39n1786_002:0105b14": "此文二。初節經文。二隨文釋二。初出人四。初",
    "T39n1786_002:0105b15": "出處。事釋如通序觀解見出名。二菩薩下明",
    "T39n1786_002:0105b16": "位。翻名道心。復能化人故道心大。此行雖",
    "T39n1786_002:0105b17": "該前之三教。今位在圓。三信相下出名。二",
    "T39n1786_002:0105b18": "初約教釋名三。初直就相似釋二。初約名釋。",
    "T39n1786_002:0105b19": "信通真似。既言信相信則非真。以其似信是",
    "T39n1786_002:0105b20": "其真證前相故也。別教三賢是似信位。初地",
    "T39n1786_002:0105b21": "已上方得真信。圓教登住便得真信。即以十",
    "T39n1786_002:0105b22": "信名為似信。言鐵輪者。本業瓔珞經。以六種",
    "T39n1786_002:0105b23": "輪譬六因位。鐵輪十信。銅輪十住。銀輪十行。",
    "T39n1786_002:0105b24": "金輪十向。瑠璃輪十地。摩尼輪等覺。信斷見",
    "T39n1786_002:0105b25": "思得是鐵輪。二下文下以相驗。枹鼓杖也。或",
    "T39n1786_002:0105b26": "作桴。二又真下明似通上位二。初明位位有",
    "T39n1786_002:0105b27": "似。已證名真未證名似。普賢等覺望極名似。",
    "T39n1786_002:0105b28": "故立賢名。二信相下明高下難測。三難者下",
    "T39n1786_002:0105b29": "設難覈實二。初高位無疑難二。初難二。此亦",
    "T39n1786_002:0105c01": "下釋二。初約權實釋。為他發起是權示疑。未",
    "T39n1786_002:0105c02": "了佛地是實行疑。二法華下引二經證。法華本",
    "T39n1786_002:0105c03": "迹皆是彌勒懷疑起問。大集菩薩菩提未極。",
    "T39n1786_002:0105c04": "故云未了。本性菩提熏心起疑。疑故求了。故",
    "T39n1786_002:0105c05": "云菩提為我作名。二難者下斷見無疑難二。初",
    "T39n1786_002:0105c06": "難二答通疑障真。別疑障中。中道未極安得不",
    "T39n1786_002:0105c07": "疑。二觀解下就處辨觀。今出人名觀那就處。",
    "T39n1786_002:0105c08": "良由觀法皆從陰起。以王舍城約陰便故。故",
    "T39n1786_002:0105c09": "就處明。以善惡王觀無記舍。能所不二人法俱",
    "T39n1786_002:0105c10": "空。二空所顯即大涅槃。防五住非禦二死敵。",
    "T39n1786_002:0105c11": "城豈過此。名字初心觀陰涅槃。妙覺後心涅",
    "T39n1786_002:0105c12": "槃究竟。今意正辨初心住處。明後心者示此",
    "T39n1786_002:0105c13": "妙觀同果智也四歎德二。初科判二。初正科",
    "T39n1786_002:0105c14": "經。二重判位。植種也。愧慚也。云云者令準歎",
    "T39n1786_002:0105c15": "德判同普賢。二供養下隨釋二。初外供養",
    "T39n1786_002:0105c16": "佛二。初約財法釋。大經云。諸供養中法供",
    "T39n1786_002:0105c17": "養最為第一。財供養則有窮盡。法供養者則",
    "T39n1786_002:0105c18": "無窮盡。二約觀行釋。無明一念全體覺了。此",
    "T39n1786_002:0105c19": "之覺心名之為佛。緣因資了是供佛義。三喻",
    "T39n1786_002:0105c20": "可見。二種善下內種善根。四初直明種善義。",
    "T39n1786_002:0105c21": "體本覺心名法性地。觀性始覺名為種子。下",
    "T39n1786_002:0105c22": "種種久其義可知。五善根者。於本法性生不",
    "T39n1786_002:0105c23": "動信進念定慧。五皆不動名為五根。此根生",
    "T39n1786_002:0105c24": "者相似位高故名增長。二增長下以。值佛釋",
    "T39n1786_002:0105c25": "成二。初舉三事譬。二風譬下以三輪合。身輪",
    "T39n1786_002:0105c26": "現通駭動其心。意輪鑑機智光照也。口輪演",
    "T39n1786_002:0105c27": "教法水潤也。三楞嚴下明三因增長。楞嚴",
    "T39n1786_002:0105c28": "是定緣因也。般若是慧了因也。法性是理正",
    "T39n1786_002:0105c29": "因也。二修一性照發互資。由修照性由性",
    "T39n1786_002:0106a01": "發修。此三增長轉似入真於真增道。並得名",
    "T39n1786_002:0106a02": "為倍明轉顯四植種下結二成德。三從是下",
    "T39n1786_002:0106a03": "正明疑念序二。初節經。二由有下隨釋二。初",
    "T39n1786_002:0106a04": "生疑之由三。初正出疑由。遠則由於九十日",
    "T39n1786_002:0106a05": "前告魔期滅也。此經乃是方等後分也。近則",
    "T39n1786_002:0106a06": "由在靈山聞佛定中唱序。既起思。惟故生疑",
    "T39n1786_002:0106a07": "念。雖有二由無本誓擊此疑不生。二何因下",
    "T39n1786_002:0106a08": "釋何因緣二。初約三性分因緣。通論三種即",
    "T39n1786_002:0106a09": "正緣了。名為三因。同在理性以修緣了各三",
    "T39n1786_002:0106a10": "為緣。今文略云何因。何緣。須合性三但名為",
    "T39n1786_002:0106a11": "正以當於因。修中緣了合六為二。以對因故",
    "T39n1786_002:0106a12": "合二為緣以當於緣。就此因緣而生疑念。二",
    "T39n1786_002:0106a13": "正因下約因緣疑壽命。正因常久為所顯理。",
    "T39n1786_002:0106a14": "理境既常全境發智以為能顯。豈可無常。能",
    "T39n1786_002:0106a15": "顯兼福而智為正。故但云智。此境此智俱感",
    "T39n1786_002:0106a16": "常壽。故疑八十是何因緣。三方八下釋方八",
    "T39n1786_002:0106a17": "十三。初通示世壽三。方二。下方下特示中方",
    "T39n1786_002:0106a18": "為表。應化之事皆依理現。是故外事悉內表",
    "T39n1786_002:0106a19": "理豈中方壽不表四德。佛意雖密。今智者師",
    "T39n1786_002:0106a20": "據後四佛約應顯常。故以所顯驗其能表。則",
    "T39n1786_002:0106a21": "知佛意。三信相下不知表意故疑。信相若達",
    "T39n1786_002:0106a22": "上之表意。即見三身是圓四德豈疑應迹定",
    "T39n1786_002:0106a23": "是短促。而反疑云何因何緣耶。二正生疑",
    "T39n1786_002:0106a24": "二。初約理教互疑二。初執教疑理。二執理",
    "T39n1786_002:0106a25": "惑教。佛之所說是能詮教。長壽因果是所詮",
    "T39n1786_002:0106a26": "理。即道理也。互執成疑文義可見。二有二下",
    "T39n1786_002:0106a27": "約經文廣示二。初釋有二因緣二。初對前辦",
    "T39n1786_002:0106a28": "異。前即經云。何因何緣也。前釋既以正性",
    "T39n1786_002:0106a29": "為因。乃以修中緣了為緣。今云長壽有二因",
    "T39n1786_002:0106b01": "緣。既是佛修止行二善各具緣了。即是前文",
    "T39n1786_002:0106b02": "能顯之緣。今於前緣自作因緣。是故與前因",
    "T39n1786_002:0106b03": "緣異也。二十善下就今解釋二。初約十善略",
    "T39n1786_002:0106b04": "釋二。初正示因緣三。初於十善各論止行二。",
    "T39n1786_002:0106b05": "初標示。二不殺下釋相二。初約殺盜釋二。初",
    "T39n1786_002:0106b06": "約行相合具。二今經下明今經互舉。二若備",
    "T39n1786_002:0106b07": "下例八各論。止行二善有三差別。謂自他共。",
    "T39n1786_002:0106b08": "一自行者。如文云。不殺是止放生是行。不盜",
    "T39n1786_002:0106b09": "是止施食是行。二化他止行。如文云。若不",
    "T39n1786_002:0106b10": "遮奪名止。方便勸修名行。若備論十種止行",
    "T39n1786_002:0106b11": "者。不殺不盜如疏已明。其八種即不婬梵行。",
    "T39n1786_002:0106b12": "不妄言誠實語。不綺語質直語。不兩舌和合",
    "T39n1786_002:0106b13": "諍訟。不惡口常行軟語。不貪不淨觀。不嗔慈",
    "T39n1786_002:0106b14": "心觀。不癡因緣觀。皆自修止行也。自他共明",
    "T39n1786_002:0106b15": "者。自不作十惡名止。勸他不作十惡名行。二",
    "T39n1786_002:0106b16": "今就下於止行各論因緣二。初標。二夫命下",
    "T39n1786_002:0106b17": "釋二。初就不殺示四二。初止善因緣。因是善",
    "T39n1786_002:0106b18": "本緣是資助。為成慈心故除殺具。二夫食下",
    "T39n1786_002:0106b19": "行善因緣。準止可知。二不殺下例九善皆爾。",
    "T39n1786_002:0106b20": "三總有下結示止行因緣數。二此等下結成",
    "T39n1786_002:0106b21": "疑念。二此約下就五乘廣釋二。初結上起今。",
    "T39n1786_002:0106b22": "若其但說十善因果。斯乃淺近一塗之說。於",
    "T39n1786_002:0106b23": "方等經未為允愜。此結上也。今當更約世出",
    "T39n1786_002:0106b24": "世間漸頓止行。方是佛因。此起今也。二人天",
    "T39n1786_002:0106b25": "下明今廣示二。初明教義二。初不殺二。初明",
    "T39n1786_002:0106b26": "行相二。初示相二。初正示二。初總示五乘",
    "T39n1786_002:0106b27": "命殺。若但不殺報得命根。斯善甚淺。今辨",
    "T39n1786_002:0106b28": "五乘修因之命。義乃該深。梵云魔羅。此",
    "T39n1786_002:0106b29": "云殺者。以能害人世出世善故。斷下諸命皆",
    "T39n1786_002:0106c01": "是魔業也。二若遮下別明修者止行七。初人",
    "T39n1786_002:0106c02": "天。此事即戒善也二三藏二乘。三事度菩薩。",
    "T39n1786_002:0106c03": "以不能達三輪體空。故行六度皆名事也。四",
    "T39n1786_002:0106c04": "通教二乘。五通教菩薩。說法之過名非。廢令",
    "T39n1786_002:0106c05": "勿學曰撥。體空字下應云六度。方異二乘。或",
    "T39n1786_002:0106c06": "脫或略。六別教菩薩。七圓教菩薩二。初順",
    "T39n1786_002:0106c07": "行。亦斷佛命者。此教初心即佛界故。二圓人",
    "T39n1786_002:0106c08": "下逆行二。初明二逆。了順逆修即逆順性。性",
    "T39n1786_002:0106c09": "非差別故名一相。故仙豫事殺果佛理殺。以",
    "T39n1786_002:0106c10": "即性故皆長壽因。仙豫緣如前釋五戒中。二",
    "T39n1786_002:0106c11": "此皆下明順理。前三教人皆小行者。以別初",
    "T39n1786_002:0106c12": "心行亦同小。故皆不能即逆而順。二如上下",
    "T39n1786_002:0106c13": "結廣。始從人天終至圓教。所有止行若無因",
    "T39n1786_002:0106c14": "緣善不成就。然且約不殺須歷餘九及一切",
    "T39n1786_002:0106c15": "法。皆須論於止行因緣。故云若海。二故大下",
    "T39n1786_002:0106c16": "引證。不作上說。豈一一度能施眾生無量壽",
    "T39n1786_002:0106c17": "命邪。二而我下成疑念。二明施食二。初明行",
    "T39n1786_002:0106c18": "相二。初明事法權實二。二明事法食體二。初",
    "T39n1786_002:0106c19": "明事食輕重。依報食輕正報食重。二經言下",
    "T39n1786_002:0106c20": "明法食權實。經是此經。流水品云。未來當",
    "T39n1786_002:0106c21": "施法食也。世間人天也。出世三教也。上上圓",
    "T39n1786_002:0106c22": "融也。二菩薩下明菩薩施相三。初總明。迴邪",
    "T39n1786_002:0106c23": "入正者。令正信因果也。萌始也。種子之始剖",
    "T39n1786_002:0106c24": "也。卉草之都名也。鞠養也。大論二十二云。",
    "T39n1786_002:0106c25": "如國王子在高危處立。不可救護欲自投地。",
    "T39n1786_002:0106c26": "王乃使人敷厚繒褥。墮地不死。二授以下別",
    "T39n1786_002:0106c27": "示四。初授人天食。二已持下授三藏食。三已",
    "T39n1786_002:0106c28": "入下施通別食。四設飢下施圓教食。無大乘",
    "T39n1786_002:0106c29": "法食故名飢國。圓頓之法如王者之膳非眾",
    "T39n1786_002:0107a01": "人之食也。膳善也。謂美食也。煩惱下觀惑",
    "T39n1786_002:0107a02": "即智如薪助火。智因惑緣故能成於四德之",
    "T39n1786_002:0107a03": "食。令四十一位弟子皆悉分得甘嗜。三如是",
    "T39n1786_002:0107a04": "下結示。二一一法下結止行因緣。二此諸下",
    "T39n1786_002:0107a05": "成疑念。二示觀行。的明己心無明貪愛能生",
    "T39n1786_002:0107a06": "一切煩惱子孫。故名父母。若不能體二是性",
    "T39n1786_002:0107a07": "惡。則須斷破乃名教逆。若觀即性則不離癡",
    "T39n1786_002:0107a08": "愛全體明淨。能觀所觀皆不可得。既如虛空",
    "T39n1786_002:0107a09": "癡愛則寂故名止善。以即寂觀歷諸心數。皆",
    "T39n1786_002:0107a10": "令明淨復名行善。此乃觀心見一切法常。豈",
    "T39n1786_002:0107a11": "得不感三身常果。二己身下釋己身骨髓二。",
    "T39n1786_002:0107a12": "初明行根二。初簡事從法二。初所簡事身。",
    "T39n1786_002:0107a13": "事論己身人誰不解。故今簡之。智推九界皆",
    "T39n1786_002:0107a14": "非己身。況人報質。二己身下所取法身。所取",
    "T39n1786_002:0107a15": "既深。驗前所簡非獨人報。然若能解色心法",
    "T39n1786_002:0107a16": "界而捨事身。乃今所取也。今簡不能解法界",
    "T39n1786_002:0107a17": "捨名非己身。須知實相為己身者。且是總說。",
    "T39n1786_002:0107a18": "若依釋論。於實相身論戒定慧及妙善心。為",
    "T39n1786_002:0107a19": "皮血骨髓。雖分戒等一一皆是實相全分。二",
    "T39n1786_002:0107a20": "為他下就法明施二。初施實身五初施皮。為",
    "T39n1786_002:0107a21": "他宣說實相之戒。遮二邊罪修中道福。此戒",
    "T39n1786_002:0107a22": "無相持尚叵得。豈存於犯。體既雙忘名尸彼",
    "T39n1786_002:0107a23": "岸。如此說戒方名布施法身之皮。血等例爾。",
    "T39n1786_002:0107a24": "二說諸下施血。諸禪定者。九種禪也。亦是有",
    "T39n1786_002:0107a25": "漏無漏一切禪定皆達實相。皆成無記化化",
    "T39n1786_002:0107a26": "神通。故於滅定現十界身。名諸威儀。例前合",
    "T39n1786_002:0107a27": "云非定非亂。三說無下施骨。能照功忘故云",
    "T39n1786_002:0107a28": "非智。全惑成智故曰非愚。此智起說無說可",
    "T39n1786_002:0107a29": "得。能說既妙。故使所說皆到智地。智地者。智",
    "T39n1786_002:0107b01": "即是地本覺智也。智所依地始覺智也。修",
    "T39n1786_002:0107b02": "性合一二義俱成。四檀忍下例應施肉。論但",
    "T39n1786_002:0107b03": "三學及所顯理。大師義加檀忍進三。成六度",
    "T39n1786_002:0107b04": "義。以消今經骨髓血肉。義方整足。說者應例",
    "T39n1786_002:0107b05": "前之三學明雙非相。五說甚下施髓。前說戒",
    "T39n1786_002:0107b06": "等既皆雙非。豈不斷於言思之道。然是談行",
    "T39n1786_002:0107b07": "今是說理。雖皆實相而須分別能契所契。六",
    "T39n1786_002:0107b08": "度乃是全濕之波。微妙善心是波中濕也。二",
    "T39n1786_002:0107b09": "將此下明施權身三。初結實標權。以圓法食",
    "T39n1786_002:0107b10": "充七方便飢餓眾生。圓頓之外所有法門皆",
    "T39n1786_002:0107b11": "悉名為餘飲食。以勝況劣也。二即是下正明",
    "T39n1786_002:0107b12": "施相。文略不語。三教菩薩別教六度可為餘",
    "T39n1786_002:0107b13": "食。髓是中道必在己身。是故餘髓但在真諦。",
    "T39n1786_002:0107b14": "三引法華正示教利喜者。大論五十九云。示",
    "T39n1786_002:0107b15": "者。示人生死涅槃三乘六度教者。教言汝應",
    "T39n1786_002:0107b16": "捨惡行善。利者。未得善法味故心則退沒。為",
    "T39n1786_002:0107b17": "說法利引導令出。喜者。隨其所行而讚歎之。",
    "T39n1786_002:0107b18": "令其心喜。以此四事莊嚴說法。二如來下成",
    "T39n1786_002:0107b19": "疑念。隨他意語施權飲食。隨自施實。二從",
    "T39n1786_002:0107b20": "大下明現瑞序二。初結前開後二。初節經。",
    "T39n1786_002:0107b21": "二至心下釋意二。初結前二。初明至心。至猶",
    "T39n1786_002:0107b22": "極也。心佛同源。今欲念佛故須徹至己心實",
    "T39n1786_002:0107b23": "際。二觀心下明念佛。觀心既極。故能盡念佛",
    "T39n1786_002:0107b24": "不殺等種種功德。皆等虛空。以深觀故乃成",
    "T39n1786_002:0107b25": "疑念。二明開後。妙機關應瑞相乃興。二正明",
    "T39n1786_002:0107b26": "現瑞二。初敘意分文三。初敘意二。初正敘。為",
    "T39n1786_002:0107b27": "爾者。爾汝也。表發信相增分真因感究竟果。",
    "T39n1786_002:0107b28": "二問下料簡作者二。初問。二答。二揀感者",
    "T39n1786_002:0107b29": "二。初問。二答二。初簡通從別。二雖然下益本",
    "T39n1786_002:0107c01": "在他。信相既為發起之人。乃同諸佛而為。",
    "T39n1786_002:0107c02": "能應故知能感本在眾機。故應一人是應眾",
    "T39n1786_002:0107c03": "多也。二分文。三別相下判相二。初正判二。初",
    "T39n1786_002:0107c04": "約十因一果判。二又別下約十地一地判。二",
    "T39n1786_002:0107c05": "問下料簡二。初約經宗簡二。初問。二答。二約",
    "T39n1786_002:0107c06": "似位簡二。初問。前判似位有二種意。一約十",
    "T39n1786_002:0107c07": "信似於分真。二例普賢似於妙覺。若今瑞相",
    "T39n1786_002:0107c08": "定表十地。豈令十信便登法雲。豈使普賢倒",
    "T39n1786_002:0107c09": "入初地。二答。須知二往一一地中具諸地功",
    "T39n1786_002:0107c10": "德。十信發真獲十功德。等覺亦進後心十德。",
    "T39n1786_002:0107c11": "此則前後皆霑十益。故約橫竪從容而判。二",
    "T39n1786_002:0107c12": "別相下隨文釋相二。初節文示十相。二約表",
    "T39n1786_002:0107c13": "發釋相二。初牒示誡勸。斖尾音。斐斖者。文",
    "T39n1786_002:0107c14": "藐。意謂止可以經十段文彩。準擬評議倣似",
    "T39n1786_002:0107c15": "之耳。不可備具論其行相。故云不可責其備",
    "T39n1786_002:0107c16": "悉。二其室下約相表德二。初竪表十地功德。",
    "T39n1786_002:0107c17": "十初此地初開者。大凡小聖無明所覆境界",
    "T39n1786_002:0107c18": "局狹。今破此惑故以廣博表之。二此對戒者。",
    "T39n1786_002:0107c19": "準於華嚴十度對地。則初地當檀。文略不言。",
    "T39n1786_002:0107c20": "既諸地互具則十度皆融。三唯辱而忍增者。",
    "T39n1786_002:0107c21": "不逢屈辱寧彰忍力。四督出眾行者。督率也。",
    "T39n1786_002:0107c22": "眾行諸度也。率諸行至于極果。故以高座表",
    "T39n1786_002:0107c23": "精進也。五六七八九皆可見。十隨階而圓者。",
    "T39n1786_002:0107c24": "行以智導故隨階位。諸行分圓其猶根具。注",
    "T39n1786_002:0107c25": "云云者。應明六度十度開合之相。然六通大",
    "T39n1786_002:0107c26": "小十唯在大。十度者。於禪中有願智力。故開",
    "T39n1786_002:0107c27": "願度。有禪通力開出力度。根本定禪守本禪",
    "T39n1786_002:0107c28": "度。般若有道種智開出方便度。有一切種智",
    "T39n1786_002:0107c29": "開出智度。一切智守本受般若名。二復次下",
    "T39n1786_002:0108a01": "橫表一地功德二。初總表一地功德二。初約",
    "T39n1786_002:0108a02": "初地三。初通示。二其下別表十。初室淨表智",
    "T39n1786_002:0108a03": "二。初明了陰功能。室能覆蓋故表五陰。欲彰",
    "T39n1786_002:0108a04": "智相須明了陰。於陰達中故雙非二邊。不為",
    "T39n1786_002:0108a05": "下釋自然。中智不被二邊所作。良由此智不",
    "T39n1786_002:0108a06": "作二邊。故本來覺性任運現前。不得下釋廣",
    "T39n1786_002:0108a07": "博。微有所得即當局狹。非直下釋嚴事。小智",
    "T39n1786_002:0108a08": "無常離過而已終歸灰滅。大覺本有過河沙",
    "T39n1786_002:0108a09": "德自然莊嚴。二嚴事即下明三智體相。其室",
    "T39n1786_002:0108a10": "表一心。自然廣博嚴事六字表三智。始行圓",
    "T39n1786_002:0108a11": "修今日頓發。二天紺下寶間表境二。初直表",
    "T39n1786_002:0108a12": "三諦。二一地下兼表融即。室中一地有此三",
    "T39n1786_002:0108a13": "相。可表妙境三一相即。行者應知。諦智名別",
    "T39n1786_002:0108a14": "其體不殊。欲彰修證彊立能所。三有妙下妙",
    "T39n1786_002:0108a15": "香表慈悲。一心境智普能與拔即名慈悲。境",
    "T39n1786_002:0108a16": "智高廣與拔稱之。故使慈悲竪高橫闊。三無",
    "T39n1786_002:0108a17": "差別。故能遍滿一切眾生三科之內。四其室",
    "T39n1786_002:0108a18": "下高座表四德。常我是法身。樂即解脫。淨即",
    "T39n1786_002:0108a19": "般若。三德互具故一一具四不可思議。名祕",
    "T39n1786_002:0108a20": "密藏。是佛究竟棲依之處故以座表。五有四",
    "T39n1786_002:0108a21": "下佛坐。表覺智。本有四德即是三諦以為所",
    "T39n1786_002:0108a22": "坐。修得四德即是三智以為能坐。故用佛表。",
    "T39n1786_002:0108a23": "六放大下放光表自他。以照此土光即能照",
    "T39n1786_002:0108a24": "他土。可表以自行而化諸眾生。七雨諸下雨",
    "T39n1786_002:0108a25": "華表四辯。解一切眾生語言陀羅尼。用法義",
    "T39n1786_002:0108a26": "辭及樂說辯。一多融談慈注無盡聞無不喜。",
    "T39n1786_002:0108a27": "以華表之。文字性離故雨於空。此辯方能詮",
    "T39n1786_002:0108a28": "示妙理。八作天下天樂表四攝。布施愛語利",
    "T39n1786_002:0108a29": "行同事。此四攝物其猶雅樂悅樂於人。九受",
    "T39n1786_002:0108b01": "天下受樂表法喜。一心三智即寂而照無法",
    "T39n1786_002:0108b02": "不知。此曰澄神受義天樂。十根缺下根具表",
    "T39n1786_002:0108b03": "互具用。業轉現識已分破故。見聞覺知根根",
    "T39n1786_002:0108b04": "皆具。三初地下總歎。法性功德不可窮盡。此",
    "T39n1786_002:0108b05": "地能稱法性顯德。故使諸佛不能盡說。止十",
    "T39n1786_002:0108b06": "相者。經家略舉也。梗介者。介應作概。聲之誤",
    "T39n1786_002:0108b07": "也。云梗概粗略也。二初地下例餘地。此去九",
    "T39n1786_002:0108b08": "地地地皆然。將橫入竪無竪不橫。二復次下",
    "T39n1786_002:0108b09": "別表一地自他二。初約初地二。初略示。自行",
    "T39n1786_002:0108b10": "功德即自行因果。化他功德即。化他能所。此",
    "T39n1786_002:0108b11": "與法華十妙意同。二其室下正表二。初前五",
    "T39n1786_002:0108b12": "表自行。若以此文配十妙者。法身境妙。般",
    "T39n1786_002:0108b13": "若智妙。解脫行妙。因成位妙成佛三法妙。此",
    "T39n1786_002:0108b14": "自行因果也。若境智行對理性等住前三即。",
    "T39n1786_002:0108b15": "此乃從彊約修別對。若論法體真位無缺。二",
    "T39n1786_002:0108b16": "後五表化他。意輪鑒機即感應妙。口輪說法",
    "T39n1786_002:0108b17": "妙身輪神通妙。又表下以受天樂根缺具足。",
    "T39n1786_002:0108b18": "既皆轉障可通對於眷屬利益二種妙也。此",
    "T39n1786_002:0108b19": "即化他能所。二初地下例餘地。二從一下總",
    "T39n1786_002:0108b20": "現相二。初迷意總表。言意略者。止在十義",
    "T39n1786_002:0108b21": "故。意廣者。以一切之言無所不該故。二一切",
    "T39n1786_002:0108b22": "下依文別表。該包也。十法界者。心佛眾生三",
    "T39n1786_002:0108b23": "人皆具。具雖不異迷悟且殊。佛已證悟心生",
    "T39n1786_002:0108b24": "在迷。全迷則曰理性十界。信說則曰名字十",
    "T39n1786_002:0108b25": "界。念念體達名觀行十。六根遍照名相似十。",
    "T39n1786_002:0108b26": "證十起應名非真十。今表極果乃究竟十。己",
    "T39n1786_002:0108b27": "心合佛十界體用。亦見眾生十界同佛。是今",
    "T39n1786_002:0108b28": "表果十界之義。不作此解徒云一切該十法",
    "T39n1786_002:0108b29": "界。三世間者。假實依報也。攬實成假名字不",
    "T39n1786_002:0108c01": "同即眾生世間。所攬實法色心間隔即五陰",
    "T39n1786_002:0108c02": "世間。正報所依依報差別即國土世間。未曾",
    "T39n1786_002:0108c03": "有者。分證十本分垂十迹。雖得圓融若望極",
    "T39n1786_002:0108c04": "果明昧尤別。如華嚴說灌頂菩薩所得功德",
    "T39n1786_002:0108c05": "如一塊土。妙覺功德如四洲土。故因圓理顯。",
    "T39n1786_002:0108c06": "若自若他三十世間一一究竟清淨自在未曾",
    "T39n1786_002:0108c07": "有也。國土下以三世間配三德。且從義便",
    "T39n1786_002:0108c08": "也。國土等者。迷時假實既依國土。果上智斷",
    "T39n1786_002:0108c09": "全依法身。故於國土明實相滿。眾生等者。",
    "T39n1786_002:0108c10": "釋論云。眾生無上者佛是。佛翻為覺。始覺",
    "T39n1786_002:0108c11": "人空終覺法空。故於眾生世間明般若滿。五",
    "T39n1786_002:0108c12": "陰等者。釋論云。法無上者涅槃是。因滅是色",
    "T39n1786_002:0108c13": "獲得常色。受想行識亦復如是。二執既盡五",
    "T39n1786_002:0108c14": "陰自在。故於五陰世間明解脫滿。以三對三",
    "T39n1786_002:0108c15": "須知其意。良以三德舉一即三。顯三世間一",
    "T39n1786_002:0108c16": "一圓遍互融互攝。新伊天目類之可知。實相",
    "T39n1786_002:0108c17": "是要者。實相無相極果俱是究竟忘相。故稱",
    "T39n1786_002:0108c18": "實相自他圓滿也。◎五從信下默念騰疑序",
    "T39n1786_002:0108c19": "二。初分文。二歡喜下隨釋二。初見相歡喜。",
    "T39n1786_002:0108c20": "二從至下默念陳疑三。初明騰疑意。積疑",
    "T39n1786_002:0108c21": "不騰恐成疑蓋。二念釋下正騰所疑。一切功",
    "T39n1786_002:0108c22": "德依壽得住。其壽既促眾德奚為。故皆不疑",
    "T39n1786_002:0108c23": "但念壽短。此覆不騰莫能決了。三而不下明",
    "T39n1786_002:0108c24": "默念意。威尊故默。求決故念。承前可見。六從",
    "T39n1786_002:0108c25": "爾下止疑序二。初分文。二疑蓋下隨釋二。",
    "T39n1786_002:0108c26": "初正止疑三。初止疑意。疑蓋覆心者。五蓋",
    "T39n1786_002:0108c27": "中疑能覆禪慧。須預止者何哉。若未解理心",
    "T39n1786_002:0108c28": "合致疑。既覩威尊是決疑地。儻堅執疑念則",
    "T39n1786_002:0108c29": "觀慧莫開。故須止之令諦心受法。例如等者。",
    "T39n1786_002:0109a01": "疑是見惑能障真諦。斷疑見道方進真修。信",
    "T39n1786_002:0109a02": "相騰疑或權或實。佛止則令自他獲益。二從",
    "T39n1786_002:0109a03": "汝下正止疑三。初大用不應。八十之壽是法",
    "T39n1786_002:0109a04": "界全體起應物大用。故不應以定短致疑。二",
    "T39n1786_002:0109a05": "法性不應。釋尊所證性海淵深。豈以長短心",
    "T39n1786_002:0109a06": "慮測度。三智度不應。真信真智二皆具足能",
    "T39n1786_002:0109a07": "知能證。汝今未具不應度量。此三不應是約",
    "T39n1786_002:0109a08": "三身而成止意。亦可前二約所思止。後一約",
    "T39n1786_002:0109a09": "能思止。三釋論下引證結。佛所有法皆悉無",
    "T39n1786_002:0109a10": "量。若以有量心慮量之。必當覆溺於疑惑海。",
    "T39n1786_002:0109a11": "是故四佛以三不應止其疑念。二何以下釋",
    "T39n1786_002:0109a12": "止疑三。初釋法性不應二。初明八眾攝菩",
    "T39n1786_002:0109a13": "薩。經列八眾雖已分明。但闕菩薩故約生法",
    "T39n1786_002:0109a14": "權實示之。法性土者。方便實報也。既不居此",
    "T39n1786_002:0109a15": "故不在言。二若凡下明皆不應測性。如來所",
    "T39n1786_002:0109a16": "遊深廣法性。尚過菩薩所行清淨。況復凡小",
    "T39n1786_002:0109a17": "而能思算。二唯除下釋智度不應二。初正釋",
    "T39n1786_002:0109a18": "降佛難測。唯佛與佛乃能究盡因智那知。二",
    "T39n1786_002:0109a19": "舊用下兼示佛所知法二。初古釋可知故無",
    "T39n1786_002:0109a20": "常。言此語者。唯除如來句也。壽量既為智之",
    "T39n1786_002:0109a21": "所知是可思法。驗是無常。二天台下明今釋",
    "T39n1786_002:0109a22": "常智知常。無量常智者。究竟無知方具足知。",
    "T39n1786_002:0109a23": "此知稱性。以全本智成佛智故。既知本性性",
    "T39n1786_002:0109a24": "豈無常。古師不解故以有知而為佛智。乃以",
    "T39n1786_002:0109a25": "所知是無常法。三智性下令比知大用。無知",
    "T39n1786_002:0109a26": "之智既冥法性。法性本用具足發現。現長現",
    "T39n1786_002:0109a27": "短皆名常壽。以全性故。經釋智性。略大用者。",
    "T39n1786_002:0109a28": "以可解故。七從時下集眾序二。初正釋經",
    "T39n1786_002:0109a29": "文二。初對他經前後。二時者下約今經解釋",
    "T39n1786_002:0109b01": "三。初正明此室眾二。初略釋時眾。二信相下",
    "T39n1786_002:0109b02": "明集眾意。即八十壽顯三身常。豈益信相一",
    "T39n1786_002:0109b03": "人而已。故以神力攝諸有緣。令聞圓常得四",
    "T39n1786_002:0109b04": "悉益。言益處多者。豈止一室。此眾聞後在處",
    "T39n1786_002:0109b05": "宣布耳。二眾有下兼明一經眾。正明此室具",
    "T39n1786_002:0109b06": "四種眾。傍兼諸品皆有四眾。句三。初明此經",
    "T39n1786_002:0109b07": "具四眾。影響眾者。古往諸佛法身大士。隱其",
    "T39n1786_002:0109b08": "圓極助佛揚化。為伴奉主。如影隨質似響答",
    "T39n1786_002:0109b09": "聲。四眾名義具法華疏。二此經下明眾與諸",
    "T39n1786_002:0109b10": "經同。此中集天龍與華嚴何異。此品新本既",
    "T39n1786_002:0109b11": "云無量婆羅門眾。又懺悔品信相出城。與無",
    "T39n1786_002:0109b12": "量無邊百千眾生俱往靈鷲。豈皆鬼神。驗知",
    "T39n1786_002:0109b13": "集眾與諸經同。三相承下止常情偏局解。豈",
    "T39n1786_002:0109b14": "以此品舊譯文略。便云止集天龍眾耶。三總",
    "T39n1786_002:0109b15": "瑞下明經部法益二初異法華屬方等。一切",
    "T39n1786_002:0109b16": "世間合該十界。未曾有事悉具出現。合於十",
    "T39n1786_002:0109b17": "界皆顯三德。而且未授二乘佛記。驗知未可",
    "T39n1786_002:0109b18": "同法華部。但就通教對利根者。明三身常辨",
    "T39n1786_002:0109b19": "圓法性。與其二酥談圓不異。既其首題不標",
    "T39n1786_002:0109b20": "般若。部內二處稱方等名。故今判教屬於方",
    "T39n1786_002:0109b21": "等。而此部中得圓益者。自於十界妙證新伊。",
    "T39n1786_002:0109b22": "亦得稱為未曾有事。悉具出現。二此中下須",
    "T39n1786_002:0109b23": "乘戒顯眾益乘戒四句者。一乘戒俱急。二乘",
    "T39n1786_002:0109b24": "戒俱緩。三乘急戒緩。四乘緩戒急。先須了",
    "T39n1786_002:0109b25": "知乘戒體相。且戒論十種。唯取不缺不破不",
    "T39n1786_002:0109b26": "穿不雜。此之四戒雖分定散皆人天因。是今",
    "T39n1786_002:0109b27": "戒也。不取隨道無著智所讚自在隨定具足。",
    "T39n1786_002:0109b28": "以此六種雖名為戒體是三觀。自屬乘耳。乘",
    "T39n1786_002:0109b29": "論五乘不取人天。以其二種雖名為乘不動",
    "T39n1786_002:0109c01": "不出體是漏善事戒所攝。唯取三乘。以此三",
    "T39n1786_002:0109c02": "乘。該於四教。是入理智雖分深淺。皆動煩惱",
    "T39n1786_002:0109c03": "出生死故得名乘也。今以四戒而對三乘。",
    "T39n1786_002:0109c04": "論於緩急以成四句。乘戒俱急者。今之人天",
    "T39n1786_002:0109c05": "來聞法者是。其俱緩者。惡道苦縛莫預此會。",
    "T39n1786_002:0109c06": "乘急戒緩者。今諸龍鬼同集者是。乘緩戒急。",
    "T39n1786_002:0109c07": "著樂諸天嗜欲人等。不預此者皆是其類。",
    "T39n1786_002:0109c08": "復須了知。集今會者雖云乘急。乘有權實。",
    "T39n1786_002:0109c09": "宿世修習藏通急者。今在室中覩於四佛佛",
    "T39n1786_002:0109c10": "身不同。但見應化。縱聞長壽須歸灰滅。滅已",
    "T39n1786_002:0109c11": "不生。若其宿修別圓急者。今覩四佛同尊特",
    "T39n1786_002:0109c12": "身一身一智。聞山斤等雖是應壽知即法報。",
    "T39n1786_002:0109c13": "三一難思名見常身。權實等者。此四緩急眾",
    "T39n1786_002:0109c14": "生之中。有實行者。有權示者。權能引實作",
    "T39n1786_002:0109c15": "種熟脫久近因緣。故云等事。別記者。即法華",
    "T39n1786_002:0109c16": "淨名疏及止觀也。今依彼說故注云云。三齊",
    "T39n1786_002:0109c17": "此下判屬序段。◎",
    "T39n1786_002:0109c18": "金光明經文句記卷第二(下)"
}