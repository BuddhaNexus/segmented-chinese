{
    "T25n1509_018:0190a09": "大智度論釋初品中般若波羅蜜",
    "T25n1509_018:0190a10": "第二十九卷第十八",
    "T25n1509_018:0190a12": "龍樹菩薩造",
    "T25n1509_018:0190a13": "後秦龜茲國三藏鳩摩羅什",
    "T25n1509_018:0190a14": "奉　詔譯",
    "T25n1509_018:0190a15": "29 般若波羅蜜【經】「於一切法不著故，應具足般若波羅蜜。」",
    "T25n1509_018:0190a16": "【論】問曰：云何名般若波羅蜜？答曰：諸菩薩",
    "T25n1509_018:0190a17": "從初發心求一切種智，於其中間，知諸法",
    "T25n1509_018:0190a18": "實相慧，是般若波羅蜜。問曰：若爾者，不應",
    "T25n1509_018:0190a19": "名為波羅蜜。何以故？未到智慧邊故。答曰：",
    "T25n1509_018:0190a20": "佛所得智慧是實波羅蜜，因是波羅蜜故，菩",
    "T25n1509_018:0190a21": "薩所行亦名波羅蜜，因中說果故。是般若波",
    "T25n1509_018:0190a22": "羅蜜，在佛心中變名為一切種智。菩薩行",
    "T25n1509_018:0190a23": "智慧，求度彼岸，故名波羅蜜；佛已度彼",
    "T25n1509_018:0190a24": "岸，故名一切種智。問曰：佛一切諸煩惱及",
    "T25n1509_018:0190a25": "習已斷，智慧眼淨，應如實得諸法實相；諸法",
    "T25n1509_018:0190a26": "實相即是般若波羅蜜。菩薩未盡諸漏，慧眼",
    "T25n1509_018:0190a27": "未淨，云何能得諸法實相？答曰：此義後品",
    "T25n1509_018:0190a28": "中當廣說，今但略說。如人入海，有始入者，",
    "T25n1509_018:0190a29": "有盡其源底者，深淺雖異，俱名為入。佛、菩",
    "T25n1509_018:0190b01": "薩亦如是，佛則窮盡其底；菩薩未斷諸煩",
    "T25n1509_018:0190b02": "惱習，勢力少故，不能深入。如後品中說譬",
    "T25n1509_018:0190b03": "喻：如人於闇室然燈，照諸器物，皆悉分了；",
    "T25n1509_018:0190b04": "更有大燈，益復明審。則知後燈所破之闇，",
    "T25n1509_018:0190b05": "與前燈合住；前燈雖與闇共住，而亦能照",
    "T25n1509_018:0190b06": "物。若前燈無闇，則後燈無所增益。諸佛菩",
    "T25n1509_018:0190b07": "薩智慧亦如是；菩薩智慧雖與煩惱習合，",
    "T25n1509_018:0190b08": "而能得諸法實相，亦如前燈亦能照物；佛",
    "T25n1509_018:0190b09": "智慧盡諸煩惱習，亦得諸法實相，如後燈",
    "T25n1509_018:0190b10": "倍復明了。問曰：云何是諸法實相？答曰：眾人",
    "T25n1509_018:0190b11": "各各說諸法實相，自以為實。此中實相者，",
    "T25n1509_018:0190b12": "不可破壞，常住不異，無能作者。如後品中",
    "T25n1509_018:0190b13": "佛語須菩提：「若菩薩觀一切法，非常非無",
    "T25n1509_018:0190b14": "常，非苦非樂，非我非無我，非有非無等，",
    "T25n1509_018:0190b15": "亦不作是觀，是名菩薩行般若波羅蜜。」是",
    "T25n1509_018:0190b16": "義，捨一切觀，滅一切言語，離諸心行，從本",
    "T25n1509_018:0190b17": "已來不生不滅，如涅槃相；一切諸法相亦如",
    "T25n1509_018:0190b18": "是，是名諸法實相。如〈讚般若波羅蜜偈〉",
    "T25n1509_018:0190b19": "說：",
    "T25n1509_018:0190b20": "「般若波羅蜜，　　實法不顛倒，",
    "T25n1509_018:0190b21": "念想觀已除，　　言語法亦滅。",
    "T25n1509_018:0190b22": "無量眾罪除，　　清淨心常一，",
    "T25n1509_018:0190b23": "如是尊妙人，　　則能見般若。",
    "T25n1509_018:0190b24": "如虛空無染，　　無戲無文字；",
    "T25n1509_018:0190b25": "若能如是觀，　　是即為見佛。",
    "T25n1509_018:0190b26": "若如法觀佛，　　般若及涅槃，",
    "T25n1509_018:0190b27": "是三則一相，　　其實無有異。",
    "T25n1509_018:0190b28": "諸佛及菩薩，　　能利益一切；",
    "T25n1509_018:0190b29": "般若為之母，　　能出生養育。",
    "T25n1509_018:0190c01": "佛為眾生父，　　般若能生佛，",
    "T25n1509_018:0190c02": "是則為一切，　　眾生之祖母。",
    "T25n1509_018:0190c03": "般若是一法，　　佛說種種名，",
    "T25n1509_018:0190c04": "隨諸眾生力，　　為之立異字。",
    "T25n1509_018:0190c05": "若人得般若，　　議論心皆滅；",
    "T25n1509_018:0190c06": "譬如日出時，　　朝露一時失。",
    "T25n1509_018:0190c07": "般若之威德，　　能動二種人：",
    "T25n1509_018:0190c08": "無智者恐怖，　　有智者歡喜。",
    "T25n1509_018:0190c09": "若人得般若，　　則為般若主；",
    "T25n1509_018:0190c10": "般若中不著，　　何況於餘法！",
    "T25n1509_018:0190c11": "般若無所來，　　亦復無所去，",
    "T25n1509_018:0190c12": "智者一切處，　　求之不能得。",
    "T25n1509_018:0190c13": "若不見般若，　　是則為被縛；",
    "T25n1509_018:0190c14": "若人見般若，　　是亦名被縛。",
    "T25n1509_018:0190c15": "若人見般若，　　是則得解脫；",
    "T25n1509_018:0190c16": "若不見般若，　　是亦得解脫。",
    "T25n1509_018:0190c17": "是事為希有，　　甚深有大名；",
    "T25n1509_018:0190c18": "譬如幻化物，　　見而不可見。",
    "T25n1509_018:0190c19": "諸佛及菩薩，　　聲聞辟支佛，",
    "T25n1509_018:0190c20": "解脫涅槃道，　　皆從般若得。",
    "T25n1509_018:0190c21": "言說為世俗，　　憐愍一切故，",
    "T25n1509_018:0190c22": "假名說諸法，　　雖說而不說。",
    "T25n1509_018:0190c23": "般若波羅蜜，　　譬如大火焰，",
    "T25n1509_018:0190c24": "四邊不可取，　　無取亦不取。",
    "T25n1509_018:0190c25": "一切取已捨，　　是名不可取；",
    "T25n1509_018:0190c26": "不可取而取，　　是即名為取。",
    "T25n1509_018:0190c27": "般若無壞相，　　過一切言語，",
    "T25n1509_018:0190c28": "適無所依止，　　誰能讚其德？",
    "T25n1509_018:0190c29": "般若雖叵讚，　　我今能得讚，",
    "T25n1509_018:0191a01": "雖未脫死地，　　則為已得出！」",
    "T25n1509_018:0191a02": "30 般若相義大智度論釋般若相義第三十",
    "T25n1509_018:0191a03": "問曰：何以獨稱般若波羅蜜為「摩訶」，而不",
    "T25n1509_018:0191a04": "稱五波羅蜜？答曰：「摩訶」，秦言大；「般若」言",
    "T25n1509_018:0191a05": "慧；「波羅蜜」言到彼岸；以其能到智慧大海",
    "T25n1509_018:0191a06": "彼岸，到諸一切智慧邊，窮盡其極故，名",
    "T25n1509_018:0191a07": "到彼岸。一切世間中十方、三世，諸佛第一大，",
    "T25n1509_018:0191a08": "次有菩薩、辟支佛、聲聞；是四大人皆從般若",
    "T25n1509_018:0191a09": "波羅蜜中生，是故名為大。復次，能與眾生",
    "T25n1509_018:0191a10": "大果報，無量無盡，常不變異，所謂涅槃；餘五",
    "T25n1509_018:0191a11": "波羅蜜不能爾。布施等離般若波羅蜜，但",
    "T25n1509_018:0191a12": "能與世間果報，是故不得名大。問曰：何者",
    "T25n1509_018:0191a13": "是智慧？答曰：般若波羅蜜攝一切智慧。所",
    "T25n1509_018:0191a14": "以者何？菩薩求佛道，應當學一切法，得一",
    "T25n1509_018:0191a15": "切智慧，所謂聲聞、辟支佛、佛智慧。是智慧有",
    "T25n1509_018:0191a16": "三種：學、無學、非學非無學。非學非無學智者，",
    "T25n1509_018:0191a17": "如乾慧地、不淨、安那般那、欲界繫四念處，煖",
    "T25n1509_018:0191a18": "法、頂法、忍法、世間第一法等。學智者，苦法智",
    "T25n1509_018:0191a19": "忍慧，乃至向阿羅漢第九無礙道中金剛三",
    "T25n1509_018:0191a20": "昧慧。無學智者，阿羅漢第九解脫智；從是",
    "T25n1509_018:0191a21": "已後，一切無學智，如盡智、無生智等，是為",
    "T25n1509_018:0191a22": "無學智。求辟支佛道智慧亦如是。問曰：若",
    "T25n1509_018:0191a23": "辟支佛道亦如是者，云何分別聲聞、辟支佛？",
    "T25n1509_018:0191a24": "答曰：道雖一種，而用智有異。若諸佛不出、",
    "T25n1509_018:0191a25": "佛法已滅，是人先世因緣故，獨出智慧，不",
    "T25n1509_018:0191a26": "從他聞，自以智慧得道。如一國王，出在",
    "T25n1509_018:0191a27": "園中遊戲。清朝見林樹華菓蔚茂，甚可愛",
    "T25n1509_018:0191a28": "樂。王食已而臥，王諸夫人婇女皆共取華，",
    "T25n1509_018:0191a29": "毀折林樹。王覺已，見林毀壞，而自覺悟：一",
    "T25n1509_018:0191b01": "切世間無常變壞皆亦如是。思惟是已，無漏",
    "T25n1509_018:0191b02": "道心生，斷諸結使，得辟支佛道，具六神通，",
    "T25n1509_018:0191b03": "即飛到閑靜林間。如是等因緣，先世福德、願",
    "T25n1509_018:0191b04": "行、果報，今世見少因緣，成辟支佛道，如是",
    "T25n1509_018:0191b05": "為異。復次，辟支佛有二種：一名獨覺，二名",
    "T25n1509_018:0191b06": "因緣覺。因緣覺如上說。獨覺者，是人今世成",
    "T25n1509_018:0191b07": "道，自覺不從他聞，是名獨覺辟支迦佛。獨",
    "T25n1509_018:0191b08": "覺辟支迦佛有二種：一、本是學人，在人中",
    "T25n1509_018:0191b09": "生；是時無佛，佛法滅。是須陀洹已滿七生，",
    "T25n1509_018:0191b10": "不應第八生，自得成道。是人不名佛，不",
    "T25n1509_018:0191b11": "名阿羅漢，名為小辟支迦佛，與阿羅漢無",
    "T25n1509_018:0191b12": "異；或有不如舍利弗等大阿羅漢者。大",
    "T25n1509_018:0191b13": "辟支佛，亦於一百劫中作功德，增長智",
    "T25n1509_018:0191b14": "慧，得三十二相分：或有三十一相，或三",
    "T25n1509_018:0191b15": "十、二十九相，乃至一相。於九種阿羅漢中，",
    "T25n1509_018:0191b16": "智慧利勝，於諸深法中總相、別相能入；久修",
    "T25n1509_018:0191b17": "習定，常樂獨處。如是相，名為大辟支迦佛，",
    "T25n1509_018:0191b18": "以是為異。求佛道者，從初發心作願：「願",
    "T25n1509_018:0191b19": "我作佛度脫眾生，得一切佛法，行六波羅",
    "T25n1509_018:0191b20": "蜜，破魔軍眾及諸煩惱，得一切智，成佛道，",
    "T25n1509_018:0191b21": "乃至入無餘涅槃。」隨本願行，從是中間所",
    "T25n1509_018:0191b22": "有智慧，總相、別相一切盡知，是名佛道智慧。",
    "T25n1509_018:0191b23": "是三種智慧盡能知，盡到其邊，以是故言「到",
    "T25n1509_018:0191b24": "智慧邊」。問曰：若如所說一切智慧盡應入，",
    "T25n1509_018:0191b25": "若世間、若出世間，何以但言「三乘智慧盡到",
    "T25n1509_018:0191b26": "其邊」，不說餘智？答曰：三乘是實智慧，餘者",
    "T25n1509_018:0191b27": "皆是虛妄，菩薩雖知而不專行。如除摩梨",
    "T25n1509_018:0191b28": "山，一切無出栴檀木；若餘處或有好語，皆",
    "T25n1509_018:0191b29": "從佛法中得。自非佛法，初聞似好，久則不",
    "T25n1509_018:0191c01": "妙。譬如牛乳、驢乳，其色雖同；牛乳攢則成",
    "T25n1509_018:0191c02": "酥，驢乳攢則成尿。佛法語及外道語，不",
    "T25n1509_018:0191c03": "殺、不盜、慈愍眾生、攝心、離欲、觀空雖同；然外",
    "T25n1509_018:0191c04": "道語初雖似妙，窮盡所歸，則為虛誑。一切",
    "T25n1509_018:0191c05": "外道皆著我見；若實有我，應墮二種：若壞",
    "T25n1509_018:0191c06": "相，若不壞相。若壞相，應如牛皮；若不壞相，應",
    "T25n1509_018:0191c07": "如虛空。此二處無殺罪，無不殺福。若如虛",
    "T25n1509_018:0191c08": "空，雨露不能潤，風熱不能乾，是則墮常",
    "T25n1509_018:0191c09": "相。若常者，苦不能惱，樂不能悅；若不受苦、",
    "T25n1509_018:0191c10": "樂，不應避禍就福。若如牛皮，則為風雨",
    "T25n1509_018:0191c11": "所壞，若壞則墮無常，若無常則無罪、福。外",
    "T25n1509_018:0191c12": "道語若實如是，何有不殺為福、殺生為罪？",
    "T25n1509_018:0191c13": "問曰：外道戒福，所失如是，其禪定、智慧復云",
    "T25n1509_018:0191c14": "何？答曰：外道以我心逐禪故，多愛、見、慢故，",
    "T25n1509_018:0191c15": "不捨一切法故，無有實智慧。問曰：汝言外",
    "T25n1509_018:0191c16": "道觀空，觀空則捨一切法，云何言「不捨一",
    "T25n1509_018:0191c17": "切法故，無有實智慧」？答曰：外道雖觀空",
    "T25n1509_018:0191c18": "而取空相，雖知諸法空而不自知我空，",
    "T25n1509_018:0191c19": "愛著觀空智慧故。問曰：外道有無想定，心",
    "T25n1509_018:0191c20": "心數法都滅；都滅故，無有取相愛著智慧",
    "T25n1509_018:0191c21": "咎！答曰：無想定力，強令心滅，非實智慧力。",
    "T25n1509_018:0191c22": "又於此中生涅槃想，不知是和合作法，",
    "T25n1509_018:0191c23": "以是故墮顛倒中！是中心雖暫滅，得因緣",
    "T25n1509_018:0191c24": "還生。譬如人無夢睡時，心想不行，悟則還",
    "T25n1509_018:0191c25": "有。問曰：無想定其失如是，更有非有想非無",
    "T25n1509_018:0191c26": "想定，是中無一切妄想，亦不如強作無想",
    "T25n1509_018:0191c27": "定滅想，是中以智慧力故無想！答曰：是中",
    "T25n1509_018:0191c28": "有想，細微故不覺。若無想，佛弟子復何緣更",
    "T25n1509_018:0191c29": "求實智慧？佛法中，是非有想非無想中識，依",
    "T25n1509_018:0192a01": "四眾住；是四眾屬因緣故無常，無常故苦，",
    "T25n1509_018:0192a02": "無常苦故空，空故無我，空無我故可捨。汝等",
    "T25n1509_018:0192a03": "愛著智慧故，不得涅槃。譬如尺蠖，屈安後",
    "T25n1509_018:0192a04": "足，然後進前足；所緣盡，無復進處而還。外道",
    "T25n1509_018:0192a05": "依止初禪，捨下地欲，乃至依非有想非無",
    "T25n1509_018:0192a06": "想處，捨無所有處；上無所復依，故不能",
    "T25n1509_018:0192a07": "捨非有想非無想處。以更無依處，恐懼失",
    "T25n1509_018:0192a08": "我，畏墮無所得中故。復次，外道經中有聽",
    "T25n1509_018:0192a09": "殺、盜、婬、妄語、飲酒。言為天祠，呪殺無罪；為",
    "T25n1509_018:0192a10": "行道故，若遭急難，欲自全身而殺小人",
    "T25n1509_018:0192a11": "無罪。又有急難，為行道故，除金，餘者得",
    "T25n1509_018:0192a12": "盜取以自全濟，後當除此殃罪。除師婦、國",
    "T25n1509_018:0192a13": "王夫人、善知識妻、童女，餘者逼迫急難，得邪",
    "T25n1509_018:0192a14": "婬。為師及父母，為身、為牛、為媒故，聽妄",
    "T25n1509_018:0192a15": "語。寒鄉，聽飲石蜜酒；天祠中，或聽嘗一",
    "T25n1509_018:0192a16": "渧、二渧酒。佛法中則不然。於一切眾生",
    "T25n1509_018:0192a17": "慈心等視，乃至蟻子亦不奪命，何況殺人！",
    "T25n1509_018:0192a18": "一針一縷不取，何況多物！無主婬女不以",
    "T25n1509_018:0192a19": "指觸，何況人之婦女！戲笑不得妄語，何況",
    "T25n1509_018:0192a20": "故作妄語！一切酒，一切時常不得飲，何況",
    "T25n1509_018:0192a21": "寒鄉、天祠！汝等外道與佛法懸殊，有若天",
    "T25n1509_018:0192a22": "地！汝等外道法，是生諸煩惱處；佛法則是",
    "T25n1509_018:0192a23": "滅諸煩惱處，是為大異。諸佛法無量，有若",
    "T25n1509_018:0192a24": "大海，隨眾生意故，種種說法：或說有，或說",
    "T25n1509_018:0192a25": "無；或說常，或說無常；或說苦，或說樂；或說",
    "T25n1509_018:0192a26": "我，或說無我；或說懃行三業、攝諸善法，或",
    "T25n1509_018:0192a27": "說一切諸法無作相。如是等種種異說，無",
    "T25n1509_018:0192a28": "智聞之，謂為乖錯；智者入三種法門，觀一",
    "T25n1509_018:0192a29": "切佛語皆是實法，不相違背。何等是三門？一",
    "T25n1509_018:0192b01": "者、蜫勒門，二者、阿毘曇門，三者、空門。問曰：云",
    "T25n1509_018:0192b02": "何名蜫勒？云何名阿毘曇？云何名空門？答",
    "T25n1509_018:0192b03": "曰：蜫勒有三百二十萬言，佛在世時，大迦",
    "T25n1509_018:0192b04": "栴延之所造；佛滅度後人壽轉減，憶識力",
    "T25n1509_018:0192b05": "少，不能廣誦，諸得道人撰為三十八萬四千",
    "T25n1509_018:0192b06": "言。若人入蜫勒門，論議則無窮；其中有隨",
    "T25n1509_018:0192b07": "相門、對治門等種種諸門。隨相門者，如佛說",
    "T25n1509_018:0192b08": "偈：",
    "T25n1509_018:0192b09": "「諸惡莫作，　　諸善奉行，　　自淨其意，",
    "T25n1509_018:0192b10": "是諸佛教。」",
    "T25n1509_018:0192b11": "是中心數法盡應說，今但說「自淨其意」，則",
    "T25n1509_018:0192b12": "知諸心數法已說。何以故？同相、同緣故。如",
    "T25n1509_018:0192b13": "佛說四念處，是中不離四正懃、四如意足、五",
    "T25n1509_018:0192b14": "根、五力。何以故？四念處中：四種精進，則是四",
    "T25n1509_018:0192b15": "正懃；四種定，是為四如意足；五種善法，是為",
    "T25n1509_018:0192b16": "五根、五力。佛雖不說餘門，但說四念處，當",
    "T25n1509_018:0192b17": "知已說餘門。如佛於四諦中，或說一諦，或",
    "T25n1509_018:0192b18": "二、或三。如馬星比丘為舍利弗說偈：",
    "T25n1509_018:0192b19": "「諸法從緣生，　　是法緣及盡；",
    "T25n1509_018:0192b20": "我師大聖王，　　是義如是說。」",
    "T25n1509_018:0192b21": "此偈但說三諦，當知道諦已在中，不相離",
    "T25n1509_018:0192b22": "故；譬如一人犯事，舉家受罪。如是等，名為",
    "T25n1509_018:0192b23": "隨相門。對治門者，如佛但說四顛倒：常顛",
    "T25n1509_018:0192b24": "倒、樂顛倒、我顛倒、淨顛倒。是中雖不說四",
    "T25n1509_018:0192b25": "念處，當知已有四念處義。譬如說藥，已",
    "T25n1509_018:0192b26": "知其病，說病則知其藥。若說四念處，則",
    "T25n1509_018:0192b27": "知已說四倒；四倒則是邪相。若說四倒，則",
    "T25n1509_018:0192b28": "已說諸結。所以者何？說其根本，則知枝條",
    "T25n1509_018:0192b29": "皆得。如佛說一切世間有三毒；說三毒，當",
    "T25n1509_018:0192c01": "知已說三分、八正道。若說三毒，當知已",
    "T25n1509_018:0192c02": "說一切諸煩惱毒。十五種愛是貪欲毒，十",
    "T25n1509_018:0192c03": "五種瞋是瞋恚毒，十五種無明是愚癡毒，諸",
    "T25n1509_018:0192c04": "邪見、憍慢、疑屬無明。如是一切結使，皆入",
    "T25n1509_018:0192c05": "三毒。以何滅之？三分、八正道。若說三分、八",
    "T25n1509_018:0192c06": "正道，當知已說一切三十七品。如是等種",
    "T25n1509_018:0192c07": "種相，名為對治門。如是等諸法，名為蜫勒",
    "T25n1509_018:0192c08": "門。云何名阿毘曇門？或佛自說諸法義，或",
    "T25n1509_018:0192c09": "佛自說諸法名，諸弟子種種集述解其義。",
    "T25n1509_018:0192c10": "如佛說：「若有比丘於諸有為法，不能正",
    "T25n1509_018:0192c11": "憶念，欲得世間第一法，無有是處。若不",
    "T25n1509_018:0192c12": "得世間第一法，欲入正位中，無有是處。",
    "T25n1509_018:0192c13": "若不入正位，欲得須陀洹、斯陀含、阿那含、",
    "T25n1509_018:0192c14": "阿羅漢，無有是處。有比丘於諸有為法正",
    "T25n1509_018:0192c15": "憶念，得世間第一法，斯有是處。若得世間",
    "T25n1509_018:0192c16": "第一法，入正位；入正位，得須陀洹、斯陀含、",
    "T25n1509_018:0192c17": "阿那含、阿羅漢，必有是處。」如佛直說世間",
    "T25n1509_018:0192c18": "第一法，不說相義、何界繫、何因、何緣、何果",
    "T25n1509_018:0192c19": "報。從世間第一法，種種聲聞所行法，乃至無",
    "T25n1509_018:0192c20": "餘涅槃，一一分別相義，如是等是名阿毘",
    "T25n1509_018:0192c21": "曇門。空門者，生空、法空。如《頻婆娑羅王迎經》",
    "T25n1509_018:0192c22": "中，佛告大王：「色生時但空生，色滅時但空",
    "T25n1509_018:0192c23": "滅。諸行生時但空生，滅時但空滅。是中無吾",
    "T25n1509_018:0192c24": "我、無人、無神，無人從今世至後世，除因",
    "T25n1509_018:0192c25": "緣和合名字等眾生，凡夫愚人逐名求實。」如",
    "T25n1509_018:0192c26": "是等經中，佛說生空。法空者，如佛說《大空",
    "T25n1509_018:0192c27": "經》中，十二因緣，無明乃至老死：若有人言「是",
    "T25n1509_018:0192c28": "老死」，若言「誰老死」，皆是邪見。生、有、取、愛、受、觸、",
    "T25n1509_018:0192c29": "六入、名色、識、行、無明，亦如是。若有人言「身即",
    "T25n1509_018:0193a01": "是神」，若言「身異於神」，是二雖異，同為邪見。",
    "T25n1509_018:0193a02": "佛言：「身即是神，如是邪見，非我弟子；身異",
    "T25n1509_018:0193a03": "於神，亦是邪見，非我弟子。」是經中佛說法",
    "T25n1509_018:0193a04": "空。若說「誰老死」，當知是虛妄，是名生空；若",
    "T25n1509_018:0193a05": "說「是老死」，當知是虛妄，是名法空。乃至無",
    "T25n1509_018:0193a06": "明亦如是。復次，佛說《梵網經》中，六十二見：若",
    "T25n1509_018:0193a07": "有人言「神常，世間亦常」，是為邪見；若言「神",
    "T25n1509_018:0193a08": "無常，世間無常」，是亦邪見；「神及世間常亦無",
    "T25n1509_018:0193a09": "常」、「神及世間非常亦非非常」，皆是邪見。以是",
    "T25n1509_018:0193a10": "故，知諸法皆空，是為實。問曰：若言「神常」，應",
    "T25n1509_018:0193a11": "是邪見。何以故？神性無故。若言「世間常」，亦",
    "T25n1509_018:0193a12": "應是邪見。何以故？世間實皆無常，顛倒故",
    "T25n1509_018:0193a13": "言「有常」。若言「神無常」，亦應是邪見。何以故？",
    "T25n1509_018:0193a14": "神性無故，不應言「無常」。若言「世間無常」，不",
    "T25n1509_018:0193a15": "應是邪見。何以故？一切有為法性，實皆無",
    "T25n1509_018:0193a16": "常。答曰：若一切法實皆無常，佛云何說「世間",
    "T25n1509_018:0193a17": "無常是名邪見」？是故可知非實是無常。問",
    "T25n1509_018:0193a18": "曰：佛處處說觀有為法無常、苦、空、無我，令",
    "T25n1509_018:0193a19": "人得道，云何言「無常墮邪見」？答曰：佛處處",
    "T25n1509_018:0193a20": "說無常，處處說不滅。如摩訶男釋王來至",
    "T25n1509_018:0193a21": "佛所，白佛言：「是迦毘羅人眾殷多，我或值",
    "T25n1509_018:0193a22": "奔車、逸馬、狂象、鬪人時，便失念佛心；是時",
    "T25n1509_018:0193a23": "自念：『我今若死當生何處？』」佛告摩訶男：「汝",
    "T25n1509_018:0193a24": "勿怖勿畏！汝是時不生惡趣，必至善處。譬",
    "T25n1509_018:0193a25": "如樹常東向曲，若有斫者，必當東倒；善人",
    "T25n1509_018:0193a26": "亦如是，若身壞死時，善心意識長夜以信、",
    "T25n1509_018:0193a27": "戒、聞、施、慧熏心故，必得利益，上生天上。」若",
    "T25n1509_018:0193a28": "一切法念念生滅無常，佛云何言「諸功德熏",
    "T25n1509_018:0193a29": "心故必得上生」？以是故，知非無常性。問",
    "T25n1509_018:0193b01": "曰：若無常不實，佛何以說無常？答曰：佛隨",
    "T25n1509_018:0193b02": "眾生所應而說法，破常顛倒故，說無常；",
    "T25n1509_018:0193b03": "以人不知不信後世故，說「心去後世，上",
    "T25n1509_018:0193b04": "生天上，罪福業因緣，百千萬劫不失。」是對治",
    "T25n1509_018:0193b05": "悉檀，非第一義悉檀。諸法實相，非常非無常。",
    "T25n1509_018:0193b06": "佛亦處處說諸法空，諸法空中亦無無常。以",
    "T25n1509_018:0193b07": "是故說「世間無常是邪見」。是故名為法空。",
    "T25n1509_018:0193b08": "復次，毘耶離梵志，名論力，諸梨昌等大雇",
    "T25n1509_018:0193b09": "其寶物，令與佛論。取其雇已，即以其夜",
    "T25n1509_018:0193b10": "思撰五百難，明旦與諸梨昌至佛所，問",
    "T25n1509_018:0193b11": "佛言：「一究竟道？為眾多究竟道？」佛言：「一究",
    "T25n1509_018:0193b12": "竟道，無眾多也。」梵志言：「佛說一道，諸外道",
    "T25n1509_018:0193b13": "師各各有究竟道，是為眾多非一！」佛言：「是",
    "T25n1509_018:0193b14": "雖各有眾多，皆非實道。何以故？一切皆",
    "T25n1509_018:0193b15": "以邪見著故，不名究竟道。」佛問梵志：「鹿頭",
    "T25n1509_018:0193b16": "梵志得道不？」答言：「一切得道中，是為第一。」",
    "T25n1509_018:0193b17": "是時，長老鹿頭梵志比丘在佛後扇佛。佛",
    "T25n1509_018:0193b18": "問梵志：「汝識是比丘不？」梵志識之，慚愧低",
    "T25n1509_018:0193b19": "頭。是時，佛說《義品》偈：",
    "T25n1509_018:0193b20": "「各各謂究竟，　　而各自愛著，",
    "T25n1509_018:0193b21": "各自是非彼，　　是皆非究竟！",
    "T25n1509_018:0193b22": "是人入論眾，　　辯明義理時，",
    "T25n1509_018:0193b23": "各各相是非，　　勝負懷憂喜。",
    "T25n1509_018:0193b24": "勝者墮憍坑，　　負者墮憂獄；",
    "T25n1509_018:0193b25": "是故有智者，　　不隨此二法。",
    "T25n1509_018:0193b26": "論力汝當知，　　我諸弟子法，",
    "T25n1509_018:0193b27": "無虛亦無實，　　汝欲何所求？",
    "T25n1509_018:0193b28": "汝欲壞我論，　　終已無此處，",
    "T25n1509_018:0193b29": "一切智難勝，　　適足自毀壞！」",
    "T25n1509_018:0193c01": "如是等處處聲聞經中，說諸法空。摩訶衍空",
    "T25n1509_018:0193c02": "門者，一切諸法性常自空，不以智慧方便",
    "T25n1509_018:0193c03": "觀故空。如佛為須菩提說：「色，色自空，受、想、",
    "T25n1509_018:0193c04": "行、識，識自空；十二入、十八界、十二因緣、三十",
    "T25n1509_018:0193c05": "七品、十力、四無所畏、十八不共法、大慈大悲、薩",
    "T25n1509_018:0193c06": "婆若，乃至阿耨多羅三藐三菩提，皆自空。」問",
    "T25n1509_018:0193c07": "曰：若一切諸法性常自空、真空、無所有者，",
    "T25n1509_018:0193c08": "云何不墮邪見？邪見名無罪無福，無今世",
    "T25n1509_018:0193c09": "後世，與此無異！答曰：無罪無福人，不言",
    "T25n1509_018:0193c10": "無今世，但言無後世；如草木之類，自生自",
    "T25n1509_018:0193c11": "滅。或人生、或人殺，止於現在，更無後世生；",
    "T25n1509_018:0193c12": "而不知觀身內外所有自相皆空，以是為",
    "T25n1509_018:0193c13": "異。復次，邪見人多行眾惡，斷諸善事；觀空",
    "T25n1509_018:0193c14": "人善法尚不欲作，何況作惡！問曰：邪見有",
    "T25n1509_018:0193c15": "二種：有破因破果，有破果不破因。如汝",
    "T25n1509_018:0193c16": "所說，破果不破因。破果破因者，言無因",
    "T25n1509_018:0193c17": "無緣，無罪無福，則是破因；無今世、後世、罪福",
    "T25n1509_018:0193c18": "報，是則破果。觀空人言皆空，則罪福、因果",
    "T25n1509_018:0193c19": "皆無，與此有何等異？答曰：邪見人於諸法",
    "T25n1509_018:0193c20": "斷滅令空；摩訶衍人知諸法真空，不破不壞。",
    "T25n1509_018:0193c21": "問曰：是邪見三種：一者、破罪福報，不破罪",
    "T25n1509_018:0193c22": "福；破因緣果報，不破因緣；破後世，不破",
    "T25n1509_018:0193c23": "今世。二者、破罪福報，亦破罪福；破因緣果",
    "T25n1509_018:0193c24": "報，亦破因緣；破後世，亦破今世，不破一",
    "T25n1509_018:0193c25": "切法。三者、破一切法，皆令無所有。觀空人",
    "T25n1509_018:0193c26": "亦言真空無所有，與第三邪見有何等",
    "T25n1509_018:0193c27": "異？答曰：邪見破諸法令空；觀空人知諸法",
    "T25n1509_018:0193c28": "真空，不破不壞。復次，邪見人言諸法皆空無",
    "T25n1509_018:0193c29": "所有，取諸法空相戲論；觀空人知諸法空，",
    "T25n1509_018:0194a01": "不取相、不戲論。復次，邪見人雖口說一切",
    "T25n1509_018:0194a02": "空，然於愛處生愛，瞋處生瞋，慢處生慢，",
    "T25n1509_018:0194a03": "癡處生癡，自誑其身；如佛弟子實知空，心",
    "T25n1509_018:0194a04": "不動，一切結使生處不復生。譬如虛空，烟",
    "T25n1509_018:0194a05": "火不能染，大雨不能濕；如是觀空，種種煩",
    "T25n1509_018:0194a06": "惱不復著其心。復次，邪見人言無所有，不",
    "T25n1509_018:0194a07": "從愛因緣出；真空名從愛因緣生，是為",
    "T25n1509_018:0194a08": "異。四無量心諸清淨法，以所緣不實故，猶",
    "T25n1509_018:0194a09": "尚不與真空智慧等，何況此邪見？復次，是",
    "T25n1509_018:0194a10": "見名為邪見，真空見名為正見。行邪見人，",
    "T25n1509_018:0194a11": "今世為弊惡人，後世當入地獄；行真空",
    "T25n1509_018:0194a12": "智慧人，今世致譽，後世得作佛。譬如水、火",
    "T25n1509_018:0194a13": "之異，亦如甘露、毒藥，天食須陀以比臭糞！復",
    "T25n1509_018:0194a14": "次，真空中有空空三昧；邪見空雖有空，而",
    "T25n1509_018:0194a15": "無空空三昧。復次，觀真空人，先有無量布",
    "T25n1509_018:0194a16": "施、持戒、禪定，其心柔軟，諸結使薄，然後得真",
    "T25n1509_018:0194a17": "空；邪見中無此事，但欲以憶想分別，邪心",
    "T25n1509_018:0194a18": "取空。譬如田舍人初不識鹽，見貴人以",
    "T25n1509_018:0194a19": "鹽著種種肉菜中而食，問言：「何以故爾？」語",
    "T25n1509_018:0194a20": "言：「此鹽能令諸物味美故。」此人便念此鹽能",
    "T25n1509_018:0194a21": "令諸物美，自味必多，便空抄鹽，滿口食之，",
    "T25n1509_018:0194a22": "醎苦傷口，而問言：「汝何以言鹽能作美？」貴",
    "T25n1509_018:0194a23": "人言：「癡人！此當籌量多少，和之令美，云何",
    "T25n1509_018:0194a24": "純食鹽？」無智人聞空解脫門，不行諸功德，",
    "T25n1509_018:0194a25": "但欲得空，是為邪見，斷諸善根。如是等義，",
    "T25n1509_018:0194a26": "名為空門。若人入此三門，則知佛法義不",
    "T25n1509_018:0194a27": "相違背。能知是事，即是般若波羅蜜力，於",
    "T25n1509_018:0194a28": "一切法無所罣礙。若不得般若波羅蜜法，",
    "T25n1509_018:0194a29": "入阿毘曇門則墮有中，若入空門則墮無",
    "T25n1509_018:0194b01": "中，若入蜫勒門則墮有無中。復次，菩薩摩",
    "T25n1509_018:0194b02": "訶薩行般若波羅蜜，雖知諸法一相，亦能",
    "T25n1509_018:0194b03": "知一切法種種相；雖知諸法種種相，亦能",
    "T25n1509_018:0194b04": "知一切法一相。菩薩如是智慧，名為般若波",
    "T25n1509_018:0194b05": "羅蜜。問曰：菩薩摩訶薩云何知一切法種種",
    "T25n1509_018:0194b06": "相？云何知一切法一相？答曰：菩薩觀諸法",
    "T25n1509_018:0194b07": "相，所謂有相。因是有，諸法中有心生，如",
    "T25n1509_018:0194b08": "是等一切有。問曰：無法中云何有心生？答",
    "T25n1509_018:0194b09": "曰：若言無，是事即是有法。復次，菩薩觀一",
    "T25n1509_018:0194b10": "切法一相，所謂無相。如牛中無羊相，羊中",
    "T25n1509_018:0194b11": "無牛相；如是等諸法中，各各無他相。如先",
    "T25n1509_018:0194b12": "言因有故有心生，是法異於有，異故應無。",
    "T25n1509_018:0194b13": "若有法是牛，羊亦應是牛。何以故？有法不異",
    "T25n1509_018:0194b14": "故。若異則無，如是等一切皆無。復次，菩薩",
    "T25n1509_018:0194b15": "觀一切法一，因是一法，諸法中一心生。諸法",
    "T25n1509_018:0194b16": "各各有一相，合眾一故名為二、名為三；一",
    "T25n1509_018:0194b17": "為實，二、三為虛。復次，菩薩觀諸法有所因",
    "T25n1509_018:0194b18": "故有，如人身無常。何以故？生滅相故。一切法",
    "T25n1509_018:0194b19": "皆如是，有所因故有。復次，一切諸法無所",
    "T25n1509_018:0194b20": "因故有，如人身無常，生滅故；因生滅故知",
    "T25n1509_018:0194b21": "無常。此因復應有因，如是則無窮，若無窮",
    "T25n1509_018:0194b22": "則無因；若是因更無因，是無常因亦非因，如",
    "T25n1509_018:0194b23": "是等一切無因。復次，菩薩觀一切法有相，無",
    "T25n1509_018:0194b24": "有法無相者，如：地，堅、重相；水，冷、濕相；火，熱、照",
    "T25n1509_018:0194b25": "相；風，輕、動相；虛空，容受相；分別覺知，是為識",
    "T25n1509_018:0194b26": "相。有此有彼，是為方相；有久有近，是為時",
    "T25n1509_018:0194b27": "相。濁惡心惱眾生，是為罪相；淨善心愍眾",
    "T25n1509_018:0194b28": "生，是為福相。著諸法，是為縛相；不著諸",
    "T25n1509_018:0194b29": "法，是為解脫相。現前知一切法無礙，是為",
    "T25n1509_018:0194c01": "佛相。如是等一切各有相。復次，菩薩觀一",
    "T25n1509_018:0194c02": "切法皆無相，是諸相從因緣和合生，無自",
    "T25n1509_018:0194c03": "性故無。如地，色、香、味、觸四法和合故名地，",
    "T25n1509_018:0194c04": "不但色故名地，亦不但香、但味、但觸故名為",
    "T25n1509_018:0194c05": "地。何以故？若但色是地，餘三則不應是地，",
    "T25n1509_018:0194c06": "地則無香、味、觸；香、味、觸亦如是。復次，是四法",
    "T25n1509_018:0194c07": "云何為一法？一法云何為四法？以是故，不",
    "T25n1509_018:0194c08": "得以四為地，亦不得離四為地。問曰：我",
    "T25n1509_018:0194c09": "不以四為地，但因四法故地法生，此地在",
    "T25n1509_018:0194c10": "四法中住！答曰：若從四法生地，地與四",
    "T25n1509_018:0194c11": "法異。如父母生子，子則異父母。若爾者，今",
    "T25n1509_018:0194c12": "眼見色、鼻知香、舌知味、身知觸，地若異此",
    "T25n1509_018:0194c13": "四法者，應更有異根、異識知；若更無異根、",
    "T25n1509_018:0194c14": "異識知，則無有地。問曰：若上說地相有失，",
    "T25n1509_018:0194c15": "應如阿毘曇說地相。地名四大造色，但地",
    "T25n1509_018:0194c16": "種是堅相，地是可見色！答曰：若地但是色，先",
    "T25n1509_018:0194c17": "已說失。又地為堅相，但眼見色，如水中月，",
    "T25n1509_018:0194c18": "鏡中像，草木影，則無堅相，堅則身根觸知",
    "T25n1509_018:0194c19": "故。復次，若眼見色是地，堅相是地種；眼見色",
    "T25n1509_018:0194c20": "亦是水、火，濕、熱相是水、火種。若爾者，風、風種",
    "T25n1509_018:0194c21": "亦應分別，而不分別！如說：「何等是風？風種；",
    "T25n1509_018:0194c22": "何等風種？風。」若是一物，不應作二種答；若",
    "T25n1509_018:0194c23": "是不異者，地及地種不應異。問曰：是四大",
    "T25n1509_018:0194c24": "各各不相離，地中有四種，水、火、風各有四",
    "T25n1509_018:0194c25": "種。但地中地多故，以地為名；水、火、風亦爾。",
    "T25n1509_018:0194c26": "答曰：不然！何以故？若火中有四大，應都是",
    "T25n1509_018:0194c27": "熱，無不熱火故。若三大在火中，不熱，則不",
    "T25n1509_018:0194c28": "名為火；若熱，則捨自性，皆名為火。若謂細",
    "T25n1509_018:0194c29": "故不可知，則與無無異。若有麁可得，則知",
    "T25n1509_018:0195a01": "有細；若無麁，亦無細。如是種種因緣，地相",
    "T25n1509_018:0195a02": "不可得；若地相不可得，一切法相亦不可得。",
    "T25n1509_018:0195a03": "是故一切法皆一相。問曰：不應言無相。何",
    "T25n1509_018:0195a04": "以故？於諸法無相即是相。若無無相，則不",
    "T25n1509_018:0195a05": "可破一切法相。何以故？無無相故。若有",
    "T25n1509_018:0195a06": "是無相，則不應言「一切法無相」！答曰：以無",
    "T25n1509_018:0195a07": "相破諸法相。若有無相相，則墮諸法相中；",
    "T25n1509_018:0195a08": "若不入諸法相中，則不應難！無相皆破",
    "T25n1509_018:0195a09": "諸法相，亦自滅相；譬如前火木，然諸薪已，",
    "T25n1509_018:0195a10": "亦復自然。是故聖人行無相無相三昧，破無",
    "T25n1509_018:0195a11": "相故。復次，菩薩觀一切法不合、不散，無色、",
    "T25n1509_018:0195a12": "無形，無對、無示、無說，一相所謂無相。如是等",
    "T25n1509_018:0195a13": "諸法一相。云何觀種種相？一切法攝入二",
    "T25n1509_018:0195a14": "法中，所謂名、色，色、無色，可見、不可見，有對、無",
    "T25n1509_018:0195a15": "對，有漏、無漏，有為、無為等二。百二法門，如〈千",
    "T25n1509_018:0195a16": "難品〉中說。復次，有二法：忍辱、柔和。又二法：親",
    "T25n1509_018:0195a17": "敬、供養。二施：財施、法施。二力：慧分別力、修道",
    "T25n1509_018:0195a18": "力。二具足：戒具足、正見具足。二相：質直相、柔",
    "T25n1509_018:0195a19": "軟相。二法：定、智。二法：明、解脫。二法：世間法、",
    "T25n1509_018:0195a20": "第一義法。二法：念、巧慧。二諦：世諦、第一義",
    "T25n1509_018:0195a21": "諦。二解脫：待時解脫、不壞心解脫。二種涅槃：",
    "T25n1509_018:0195a22": "有餘涅槃、無餘涅槃。二究竟：事究竟、願究竟。",
    "T25n1509_018:0195a23": "二見：知見、斷見。二具足：義具足、語具足。二法：",
    "T25n1509_018:0195a24": "少欲、知足。二法：易養、易滿。二法：法、隨法行。二",
    "T25n1509_018:0195a25": "智：盡智、無生智。如是等分別無量二法門。",
    "T25n1509_018:0195a26": "復次，知三道：見道、修道、無學道。三性：斷性、",
    "T25n1509_018:0195a27": "離性、滅性。三修：戒修、定修、慧修。三菩提：佛菩",
    "T25n1509_018:0195a28": "提、辟支迦佛菩提、聲聞菩提更不復學，智滿足之名也。三乘：",
    "T25n1509_018:0195a29": "佛乘、辟支迦佛乘、聲聞乘。三歸依：佛、法、僧。三",
    "T25n1509_018:0195b01": "住：梵住、天住、聖住。三增上：自增上、他增上、法",
    "T25n1509_018:0195b02": "增上。諸佛三不護：身業不護、口業不護、意業",
    "T25n1509_018:0195b03": "不護。三福處：布施、持戒、善心。三器杖：聞器杖、",
    "T25n1509_018:0195b04": "離欲器杖、慧器杖。三輪：變化輪、示他心輪、教",
    "T25n1509_018:0195b05": "化輪。三解脫門：空解脫門、無相解脫門、無作",
    "T25n1509_018:0195b06": "解脫門。如是等無量三法門。復知四法：四",
    "T25n1509_018:0195b07": "念處、四正懃、四如意足、四聖諦、四聖種、四沙門",
    "T25n1509_018:0195b08": "果、四知、四信、四道、四攝法、四依、四通達善根、",
    "T25n1509_018:0195b09": "四道、四天人輪、四堅法、四無所畏、四無量心——",
    "T25n1509_018:0195b10": "如是等無量四法門。復知五無學眾、五出性、",
    "T25n1509_018:0195b11": "五解脫處、五根、五力、五大施、五智、五阿那含、五",
    "T25n1509_018:0195b12": "淨居天處、五治道、五智三昧、五聖分支三昧、",
    "T25n1509_018:0195b13": "五如法語道——如是等無量五法門。復知六捨",
    "T25n1509_018:0195b14": "法、六愛敬法、六神通、六種阿羅漢、六地見諦道、",
    "T25n1509_018:0195b15": "六隨順念、六三昧、六定、六波羅蜜——如是等無",
    "T25n1509_018:0195b16": "量六法門。復知七覺意、七財、七依止、七想定、",
    "T25n1509_018:0195b17": "七妙法、七知、七善人去處、七淨、七財福、七非財",
    "T25n1509_018:0195b18": "福、七助定法——如是等無量七法門。復知八聖",
    "T25n1509_018:0195b19": "道分、八背捨、八勝處、八大人念、八種精進、八丈",
    "T25n1509_018:0195b20": "夫、八阿羅漢力——如是等無量八法門。復知九",
    "T25n1509_018:0195b21": "次第定，九名色等減從名色至生死為九，九無漏",
    "T25n1509_018:0195b22": "智得盡智故除等智也，九無漏地六禪、三",
    "T25n1509_018:0195b23": "無色，九地思惟道——",
    "T25n1509_018:0195b24": "如是等無量九法門。復知十無學法、十想、十",
    "T25n1509_018:0195b25": "智、十一切入、十善大地、佛十力——如是等無量",
    "T25n1509_018:0195b26": "十法門。復知十一助聖道法，復知十二因緣",
    "T25n1509_018:0195b27": "法，復知十三出法、十四變化心、十五心見諦",
    "T25n1509_018:0195b28": "道、十六安那般那行、十七聖行、十八不共",
    "T25n1509_018:0195b29": "法、十九離地，思惟道中一百六十二道能",
    "T25n1509_018:0195c01": "破煩惱賊，一百七十八沙門果——八十九有為",
    "T25n1509_018:0195c02": "果、八十九無為果。如是等種種無量異相法，",
    "T25n1509_018:0195c03": "生、滅、增、減，得、失、垢、淨，悉能知之。菩薩摩訶薩",
    "T25n1509_018:0195c04": "知是諸法已，能令諸法入自性空，而於諸",
    "T25n1509_018:0195c05": "法無所著，過聲聞、辟支佛地，入菩薩位中；",
    "T25n1509_018:0195c06": "入菩薩位中已，以大悲憐愍故，以方便力",
    "T25n1509_018:0195c07": "分別諸法種種名字，度眾生令得三乘。譬",
    "T25n1509_018:0195c08": "如工巧之人，以藥力故，能令銀變為金，金",
    "T25n1509_018:0195c09": "變為銀。問曰：若諸法性真空，云何分別諸",
    "T25n1509_018:0195c10": "法種種名字？何以不但說真空性？答曰：菩",
    "T25n1509_018:0195c11": "薩摩訶薩不說空是可得可著；若可得可",
    "T25n1509_018:0195c12": "著，不應說諸法種種異相。不可得空者，無",
    "T25n1509_018:0195c13": "所罣礙；若有罣礙，是為可得，非不可得",
    "T25n1509_018:0195c14": "空。若菩薩摩訶薩知不可得空，還能分別",
    "T25n1509_018:0195c15": "諸法，憐愍度脫眾生，是為般若波羅蜜力。",
    "T25n1509_018:0195c16": "取要言之，諸法實相是般若波羅蜜。問曰：",
    "T25n1509_018:0195c17": "一切世俗經書，及九十六種出家經中，皆說",
    "T25n1509_018:0195c18": "有諸法實相；又聲聞法三藏中，亦有諸法",
    "T25n1509_018:0195c19": "實相，何以不名為般若波羅蜜？而此經中諸",
    "T25n1509_018:0195c20": "法實相，獨名般若波羅蜜？答曰：世俗經書",
    "T25n1509_018:0195c21": "中，為安國全家、身命壽樂故非實。外道出",
    "T25n1509_018:0195c22": "家墮邪見法中，心愛著故，是亦非實。聲聞法",
    "T25n1509_018:0195c23": "中雖有四諦，以無常、苦、空、無我觀諸法實",
    "T25n1509_018:0195c24": "相，以智慧不具足不利，不能為一切眾",
    "T25n1509_018:0195c25": "生、不為得佛法故，雖有實智慧，不名般",
    "T25n1509_018:0195c26": "若波羅蜜。如說：「佛入出諸三昧，舍利弗等乃",
    "T25n1509_018:0195c27": "至不聞其名，何況能知！」何以故？諸阿羅",
    "T25n1509_018:0195c28": "漢、辟支佛初發心時，無大願，無大慈大悲，",
    "T25n1509_018:0195c29": "不求一切諸功德，不供養一切三世十方",
    "T25n1509_018:0196a01": "佛，不審諦求知諸法實相；但欲求脫老、病、",
    "T25n1509_018:0196a02": "死苦故。諸菩薩從初發心，弘大誓願，有大",
    "T25n1509_018:0196a03": "慈悲，求一切諸功德，供養一切三世十方諸",
    "T25n1509_018:0196a04": "佛，有大利智，求諸法實相。除種種諸觀，所",
    "T25n1509_018:0196a05": "謂淨觀、不淨觀，常觀、無常觀，樂觀、苦觀，空觀、實",
    "T25n1509_018:0196a06": "觀，我觀、無我觀。捨如是等妄見心力諸觀，但",
    "T25n1509_018:0196a07": "觀外緣中實相，非淨、非不淨，非常、非非常，非",
    "T25n1509_018:0196a08": "樂、非苦，非空、非實，非我、非無我。如是等諸觀，",
    "T25n1509_018:0196a09": "不著不得；世俗法故，非第一義。周遍清淨，不",
    "T25n1509_018:0196a10": "破不壞，諸聖人行處，是名般若波羅蜜。問",
    "T25n1509_018:0196a11": "曰：已知般若體相是無相無得法，行者云何",
    "T25n1509_018:0196a12": "能得是法？答曰：佛以方便說法，行者如所",
    "T25n1509_018:0196a13": "說行則得。譬如絕崖嶮道，假梯能上；又如深",
    "T25n1509_018:0196a14": "水，因船得渡。初發心菩薩，若從佛聞、若從",
    "T25n1509_018:0196a15": "弟子聞、若於經中聞，一切法畢竟空，無有",
    "T25n1509_018:0196a16": "決定性可取可著，第一實法，滅諸戲論。涅槃",
    "T25n1509_018:0196a17": "相是最安隱，我欲度脫一切眾生，云何獨",
    "T25n1509_018:0196a18": "取涅槃？我今福德、智慧、神通力未具足故，",
    "T25n1509_018:0196a19": "不能引導眾生，當具足是諸因緣，行布施",
    "T25n1509_018:0196a20": "等五波羅蜜：財施因緣故得大富，法施因緣",
    "T25n1509_018:0196a21": "故得大智慧；能以此二施，引導貧窮眾生，",
    "T25n1509_018:0196a22": "令入三乘道。以持戒因緣故，生人天尊",
    "T25n1509_018:0196a23": "貴，自脫三惡道，亦令眾生免三惡道。以忍",
    "T25n1509_018:0196a24": "辱因緣故，障瞋恚毒，得身色端政，威德第",
    "T25n1509_018:0196a25": "一，見者歡喜，敬信心伏，況復說法！以精進",
    "T25n1509_018:0196a26": "因緣故，能破今世後世福德、道法懈怠，得",
    "T25n1509_018:0196a27": "金剛身、不動心；以是身、心，破凡夫憍慢，令",
    "T25n1509_018:0196a28": "得涅槃。以禪定因緣故，破散亂心，離五",
    "T25n1509_018:0196a29": "欲罪樂，能為眾生說離欲法。禪是般若波",
    "T25n1509_018:0196b01": "羅蜜依止處，依是禪，般若波羅蜜自然而生。",
    "T25n1509_018:0196b02": "如經中說：「比丘一心專定，能觀諸法實相。」復",
    "T25n1509_018:0196b03": "次，知欲界中多以慳、貪罪業，閉諸善門；行",
    "T25n1509_018:0196b04": "檀波羅蜜時，破是二事，開諸善門。欲令常",
    "T25n1509_018:0196b05": "開故，行十善道尸羅波羅蜜。未得禪定、智",
    "T25n1509_018:0196b06": "慧，未離欲故，破尸羅波羅蜜，以是故行忍",
    "T25n1509_018:0196b07": "辱。知上三事能開福門。又知是福德果報",
    "T25n1509_018:0196b08": "無常，天人中受樂，還復墮苦；厭是無常福",
    "T25n1509_018:0196b09": "德故，求實相般若波羅蜜。是云何當得？",
    "T25n1509_018:0196b10": "必以一心，乃當可得。如貫龍王寶珠，一",
    "T25n1509_018:0196b11": "心觀察，能不觸龍，則得價直閻浮提。一",
    "T25n1509_018:0196b12": "心禪定，除却五欲、五蓋，欲得心樂，大用精",
    "T25n1509_018:0196b13": "進，是故次忍辱說精進波羅蜜。如經中說：",
    "T25n1509_018:0196b14": "「行者端身直坐，繫念在前，專精求定；正使肌",
    "T25n1509_018:0196b15": "骨枯朽，終不懈退。」是故精進修禪。若有財",
    "T25n1509_018:0196b16": "而施，不足為難；畏墮惡道，恐失好名，持",
    "T25n1509_018:0196b17": "戒、忍辱亦不為難。以是故，上三度中不說",
    "T25n1509_018:0196b18": "精進。今為般若波羅蜜實相，從心求定，是",
    "T25n1509_018:0196b19": "事難故，應須精進。如是行，能得般若波羅",
    "T25n1509_018:0196b20": "蜜。問曰：要行五波羅蜜，然後得般若波羅",
    "T25n1509_018:0196b21": "蜜？亦有行一、二波羅蜜，得般若波羅蜜",
    "T25n1509_018:0196b22": "耶？答曰：諸波羅蜜有二種：一者、一波羅蜜中",
    "T25n1509_018:0196b23": "相應隨行，具諸波羅蜜；二者、隨時別行波羅",
    "T25n1509_018:0196b24": "蜜。多者受名。譬如四大共合，雖不相離，以",
    "T25n1509_018:0196b25": "多者為名。相應隨行者，一波羅蜜中具五",
    "T25n1509_018:0196b26": "波羅蜜，是不離五波羅蜜，得般若波羅蜜。",
    "T25n1509_018:0196b27": "隨時得名者，或因一、因二得般若波羅蜜。",
    "T25n1509_018:0196b28": "若人發阿耨多羅三藐三菩提心布施，是時",
    "T25n1509_018:0196b29": "求布施相，不一不異，非常非無常，非有非",
    "T25n1509_018:0196c01": "無等，如破布施中說。因布施實相，解一",
    "T25n1509_018:0196c02": "切法亦如是——是名因布施得般若波羅蜜。",
    "T25n1509_018:0196c03": "或有持戒，不惱眾生，心無有悔；若取相",
    "T25n1509_018:0196c04": "生著，則起諍競。是人雖先不瞋眾生，於",
    "T25n1509_018:0196c05": "法有憎愛心故而瞋眾生。是故若欲不惱",
    "T25n1509_018:0196c06": "眾生，當行諸法平等；若分別是罪是無罪，",
    "T25n1509_018:0196c07": "則非行尸羅波羅蜜。何以故？憎罪、愛不罪，",
    "T25n1509_018:0196c08": "心則自高，還墮惱眾生道中。是故菩薩觀",
    "T25n1509_018:0196c09": "罪者、不罪者，心無憎愛。如是觀者，是為但",
    "T25n1509_018:0196c10": "行尸羅波羅蜜得般若波羅蜜。菩薩作是念：",
    "T25n1509_018:0196c11": "「若不得法忍，則不能常忍。一切眾生未有",
    "T25n1509_018:0196c12": "逼迫能忍，苦來切已則不能忍。譬如囚畏",
    "T25n1509_018:0196c13": "杖楚而就死苦。以是因緣故，當生法忍：",
    "T25n1509_018:0196c14": "無有打者、罵者，亦無受者，但從先世顛倒",
    "T25n1509_018:0196c15": "果報因緣故名為受。」是時不分別是忍事、",
    "T25n1509_018:0196c16": "忍法者，深入畢竟空故，是名法忍。得是",
    "T25n1509_018:0196c17": "法忍，常不復瞋惱眾生。法忍相應慧，是般",
    "T25n1509_018:0196c18": "若波羅蜜。精進常在一切善法中，能成就一",
    "T25n1509_018:0196c19": "切善法。若智慧籌量分別諸法，通達法性，",
    "T25n1509_018:0196c20": "是時精進助成智慧。又知精進實相，離身",
    "T25n1509_018:0196c21": "心，如實不動，如是精進能生般若波羅蜜。",
    "T25n1509_018:0196c22": "餘精進如幻、如夢，虛誑非實，是故不說。若",
    "T25n1509_018:0196c23": "深心攝念，能如實見諸法實相。諸法實相",
    "T25n1509_018:0196c24": "者，不可以見聞念知能得。何以故？六情、",
    "T25n1509_018:0196c25": "六塵，皆是虛誑因緣果報；是中所知所見，皆",
    "T25n1509_018:0196c26": "亦虛誑。是虛誑知，都不可信；所可信者，",
    "T25n1509_018:0196c27": "唯有諸佛於阿僧祇劫所得實相智慧。以",
    "T25n1509_018:0196c28": "是智慧，依禪定一心觀諸法實相，是名禪",
    "T25n1509_018:0196c29": "定中生般若波羅蜜。或有離五波羅蜜，但",
    "T25n1509_018:0197a01": "聞、讀誦、思惟、籌量通達諸法實相，是方便",
    "T25n1509_018:0197a02": "智中生般若波羅蜜。或從二，或三、四波羅",
    "T25n1509_018:0197a03": "蜜生般若波羅蜜。如聞說一諦而成道果，",
    "T25n1509_018:0197a04": "或聞二、三、四諦而得道果。有人於苦諦多",
    "T25n1509_018:0197a05": "惑故，為說苦諦而得道；餘三諦亦如是。或",
    "T25n1509_018:0197a06": "有都惑四諦故，為說四諦而得道。如佛",
    "T25n1509_018:0197a07": "語比丘：「汝若能斷貪欲，我保汝得阿那含",
    "T25n1509_018:0197a08": "道。」若斷貪欲，當知恚、癡亦斷。六波羅蜜中",
    "T25n1509_018:0197a09": "亦如是，為破多慳貪故，說布施法，當知",
    "T25n1509_018:0197a10": "餘惡亦破。為破雜惡故，具為說六。是故或",
    "T25n1509_018:0197a11": "一一行、或合行，普為一切人故說六波羅",
    "T25n1509_018:0197a12": "蜜，非為一人。復次，若菩薩不行一切法、不",
    "T25n1509_018:0197a13": "得一切法故，得般若波羅蜜。所以者何？諸",
    "T25n1509_018:0197a14": "行皆虛妄不實，或近有過，或遠有過：如不",
    "T25n1509_018:0197a15": "善法近有過罪；善法久後變異時，著者能",
    "T25n1509_018:0197a16": "生憂苦，是遠有過罪。譬如美食、惡食，俱有",
    "T25n1509_018:0197a17": "雜毒。食惡食即時不悅，食美食即時甘悅，",
    "T25n1509_018:0197a18": "久後俱奪命故，二不應食！善、惡諸行亦復",
    "T25n1509_018:0197a19": "如是。問曰：若爾者，佛何以說三行：梵行、天行、",
    "T25n1509_018:0197a20": "聖行？答曰：行無行故，名為聖行。何以故？一",
    "T25n1509_018:0197a21": "切聖行中，不離三解脫門故。梵行、天行中，",
    "T25n1509_018:0197a22": "因取眾生相故生，雖行時無過，後皆有失。",
    "T25n1509_018:0197a23": "又即今求實，皆是虛妄；若賢聖以無著心",
    "T25n1509_018:0197a24": "行此二行，則無咎。若能如是行無行法皆",
    "T25n1509_018:0197a25": "無所得，顛倒虛妄煩惱畢竟不生。如虛空清",
    "T25n1509_018:0197a26": "淨故，得諸法實相。以無所得為得，如無",
    "T25n1509_018:0197a27": "所得般若中說：「色等法非以空故空，從本",
    "T25n1509_018:0197a28": "已來常自空。色等法不以智慧不及故無",
    "T25n1509_018:0197a29": "所得，從本已來常自無所得。」是故不應問",
    "T25n1509_018:0197b01": "「行幾波羅蜜得般若波羅蜜」！諸佛憐愍眾",
    "T25n1509_018:0197b02": "生，隨俗故說行，非第一義。問曰：若無所得、",
    "T25n1509_018:0197b03": "無所行，行者何以求之？答曰：無所得有二",
    "T25n1509_018:0197b04": "種：一者、世間欲有所求，不如意，是無所得。",
    "T25n1509_018:0197b05": "二者、諸法實相中，受決定相不可得故名",
    "T25n1509_018:0197b06": "無所得，非無有福德智慧增益善根。如凡",
    "T25n1509_018:0197b07": "夫人，分別世間法故有所得；諸善功德亦",
    "T25n1509_018:0197b08": "如是，隨世間心故說有所得，諸佛心中則",
    "T25n1509_018:0197b09": "無所得。是略說般若波羅蜜義，後當廣說。",
    "T25n1509_018:0197b10": "大智度論卷第十八"
}