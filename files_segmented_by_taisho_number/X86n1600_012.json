{
    "X86n1600_012:0153b09": "宗統編年卷之十二",
    "X86n1600_012:0153b11": "第九世祖",
    "X86n1600_012:0153b12": "諱懷海。福州長樂王氏子。參馬祖嗣法。住百丈。",
    "X86n1600_012:0153b13": "德宗己巳貞元五年。",
    "X86n1600_012:0153b14": "第九世百丈祖嗣宗統(二十六年)。",
    "X86n1600_012:0153b15": "庚午六年。",
    "X86n1600_012:0153b16": "禪師智常開法歸宗。",
    "X86n1600_012:0153b17": "常嗣馬祖。住盧山歸宗。江州刺史李渤問常曰。教",
    "X86n1600_012:0153b18": "中謂須彌納芥子。渤即不疑。芥子納須彌。莫是妄",
    "X86n1600_012:0153b19": "談否。常曰。人傳使君讀萬卷書。是否。曰是。常曰。摩",
    "X86n1600_012:0153b20": "頂至踵。如椰子大。萬卷書向何處著。渤俛首而已。",
    "X86n1600_012:0153b21": "異日渤又問。一大藏教。明得箇甚麼邊事。常舉拳",
    "X86n1600_012:0153b22": "示之曰。還會麼。曰不會。曰這箇措大拳頭也不識。",
    "X86n1600_012:0153b23": "青原下第二世石頭無際祖示寂塔曰見相。",
    "X86n1600_012:0153b24": "祖著參同契曰。竺土大仙心。東西密相付。人根有",
    "X86n1600_012:0153c01": "利鈍。道無南北祖。靈源明皎潔。枝派暗流注。執事",
    "X86n1600_012:0153c02": "原是迷。契理亦非悟。門門一切境。回互不回互。回",
    "X86n1600_012:0153c03": "而更相涉。不爾依位住。色本殊質象。聲元異樂苦。",
    "X86n1600_012:0153c04": "暗合上中言。明明清濁句。四大性自復。如子得其",
    "X86n1600_012:0153c05": "母。火熱風動搖。水濕地堅固。眼色耳音聲。鼻香舌",
    "X86n1600_012:0153c06": "醎醋。然依一一法。依根葉分布。本末須歸宗。尊卑",
    "X86n1600_012:0153c07": "用其語。當明中有暗。勿以暗相遇。當暗中有明。勿",
    "X86n1600_012:0153c08": "以明相覩。明暗各相對。比如前後步。萬物自有功。",
    "X86n1600_012:0153c09": "當言及用處。事存函葢合。理應箭鋒拄。承言須會",
    "X86n1600_012:0153c10": "宗。勿自立規矩。觸目不會道。運足焉知路。進步非",
    "X86n1600_012:0153c11": "近遠。迷隔山河固。謹白參玄人。光陰莫虗度。十二",
    "X86n1600_012:0153c12": "月二十五日示寂。壽九十一。",
    "X86n1600_012:0153c13": "祥符蔭曰。南嶽青原。分江西石頭兩宗。石頭參同",
    "X86n1600_012:0153c14": "契。全提明暗回互。事理相涉之旨。寶鏡三昧五位",
    "X86n1600_012:0153c15": "君臣盡從這裏去。其言曰。進步非近遠。迷隔山河",
    "X86n1600_012:0153c16": "固。石頭路滑。豈虗語哉。",
    "X86n1600_012:0153c17": "青原第三世祖",
    "X86n1600_012:0153c18": "諱惟儼。絳州韓氏子。首造石頭。令往江西馬大",
    "X86n1600_012:0153c19": "師處。言下契悟。歸嗣石頭。",
    "X86n1600_012:0153c20": "辛未七年。",
    "X86n1600_012:0153c21": "青原下第三世藥山祖嗣石頭宗統(四十四年)　發明(馬祖",
    "X86n1600_012:0153c22": "石頭之後。應書道悟祖分嗣宗統。以雲門法眼兩宗所自來也。因有闕疑。以俟後補)。",
    "X86n1600_012:0153c23": "壬申八年。",
    "X86n1600_012:0153c24": "祖立禪林清規。",
    "X86n1600_012:0154a01": "祖以禪宗傳持大法。化儀未備。乃博約折中。設立",
    "X86n1600_012:0154a02": "制範。首立方丈。以尊主法。不立佛殿。唯樹法堂。以",
    "X86n1600_012:0154a03": "親承法印。當代為尊也。來參學眾。盡列僧堂。朝夕",
    "X86n1600_012:0154a04": "參請。以道為務。主法者稱和尚。上堂陞座說法。大",
    "X86n1600_012:0154a05": "眾雁立側聆。示依法而住也。齋粥隨宜。二時均徧。",
    "X86n1600_012:0154a06": "行務普請。上下均力。示同眾無私也。立兩序。分列",
    "X86n1600_012:0154a07": "東西。助揚法化也。立列職。各司其事。專領庶務也。",
    "X86n1600_012:0154a08": "有過舉罰。公擯出院。示清眾無染也。其諸軌度。高",
    "X86n1600_012:0154a09": "簡詳序。號曰百丈清規。天下禪林。遵而行之。",
    "X86n1600_012:0154a10": "祥符蔭曰。今日之清規。非祖當日所立之清規也。",
    "X86n1600_012:0154a11": "祖尊主法。尚不立佛殿。何得有如今之繁文等事。",
    "X86n1600_012:0154a12": "一增改於宋僧贊甯。再修飾於元僧德煇。而從上",
    "X86n1600_012:0154a13": "之宗風法式。掃土盡矣。靈隱禮和尚甞切歎。欲釐",
    "X86n1600_012:0154a14": "正之。南嶽儲和尚欲成宗門典禮一書。以告方來。",
    "X86n1600_012:0154a15": "俱有志未就。後有志於敦祖復古者。其幸加之意",
    "X86n1600_012:0154a16": "焉。",
    "X86n1600_012:0154a17": "禪師希運來參。",
    "X86n1600_012:0154a18": "運幼於閩縣黃檗山出家。身長七尺。額有圓珠。後",
    "X86n1600_012:0154a19": "遊天台。路逢一僧。與之談笑。如舊相識。熟視之。目",
    "X86n1600_012:0154a20": "光射人。頗有異相。乃偕行。屬溪水瀑漲。捐笠植杖",
    "X86n1600_012:0154a21": "而止。其僧率運同渡。運曰。兄要渡自渡。彼即褰衣",
    "X86n1600_012:0154a22": "躡波。若履平地。回顧曰。渡來渡來。運曰。咄。這自了",
    "X86n1600_012:0154a23": "漢。吾蚤知揑怪。當斫汝脛。其僧歎曰。真大乘法器。",
    "X86n1600_012:0154a24": "吾所不及。言訖不見。至洛京行乞。吟添鉢聲。有一",
    "X86n1600_012:0154b01": "嫗出扉間曰。太無厭生。運曰。汝猶未施。責我無厭",
    "X86n1600_012:0154b02": "何耶。嫗笑而掩扉。運異之。進與語。多所發藥。須臾",
    "X86n1600_012:0154b03": "辭去。嫗告曰。可往南昌見馬大師。至南昌。馬祖已",
    "X86n1600_012:0154b04": "示滅。遂往石門謁塔。時祖結廬於塔旁。乃往參祖。",
    "X86n1600_012:0154b05": "祖問。巍巍堂堂。從何方來。曰巍巍堂堂。從巔南來。",
    "X86n1600_012:0154b06": "祖曰。巍巍堂堂。當為何事。曰巍巍堂堂。不為別事。",
    "X86n1600_012:0154b07": "祖深器之。曰某甲特來禮拜。福緣淺薄。不及一見。",
    "X86n1600_012:0154b08": "未審平日有何言句。願聞開示。祖遂舉再參馬祖",
    "X86n1600_012:0154b09": "因緣。運聞之。不覺吐舌。祖曰。子已後莫承嗣馬大",
    "X86n1600_012:0154b10": "師麼。曰不然。今日因師舉。得見馬祖大機大用。然",
    "X86n1600_012:0154b11": "且不識馬祖。若嗣馬祖。他日已後喪我兒孫。祖曰。",
    "X86n1600_012:0154b12": "如是如是。見與師齊。減師半德。見過於師。方堪傳",
    "X86n1600_012:0154b13": "授。子今甚有超師之見。運便禮拜。一日運問從上",
    "X86n1600_012:0154b14": "宗乘如何指示。祖良久。運曰。不可教後人斷絕去",
    "X86n1600_012:0154b15": "也。祖曰。將謂汝是個人。乃起入方丈。運隨後入曰。",
    "X86n1600_012:0154b16": "某甲特來。祖曰。若爾則他後不得孤負吾。",
    "X86n1600_012:0154b17": "禪師曇晟參。",
    "X86n1600_012:0154b18": "經二十年因緣不契。後造藥山。",
    "X86n1600_012:0154b19": "禪師雙峯支下第七世徑山國一大覺國師道欽寂。",
    "X86n1600_012:0154b20": "欽鶴林素嗣。崔趙公問。弟子出家得否。欽曰。出家",
    "X86n1600_012:0154b21": "乃大丈夫事。非將相之所能為。崔有省。十二月寂。",
    "X86n1600_012:0154b22": "壽七十九。臘五十。塔於龍興禪院。刺史王顏撰碑。",
    "X86n1600_012:0154b23": "癸酉九年。",
    "X86n1600_012:0154b24": "禪師靈祐參。",
    "X86n1600_012:0154c01": "祐長溪趙氏子。年十五剃染受具。究大小乘教。甞",
    "X86n1600_012:0154c02": "遊方至國清寺。與寒山拾得往松門夾道。寒作虎",
    "X86n1600_012:0154c03": "吼三聲。祐無對。寒曰。自從靈山一別。迄至於今。還",
    "X86n1600_012:0154c04": "相記麼。祐又無對。拾拈杖曰。老兄喚這箇作什麼。",
    "X86n1600_012:0154c05": "祐又無對。寒曰。休休。不用問他。自從別後。已三生",
    "X86n1600_012:0154c06": "作國王來。總忘却也。是年祐年二十三。遊江西參",
    "X86n1600_012:0154c07": "祖。祖一見許之入室。遂居參學之首。一日侍立次。",
    "X86n1600_012:0154c08": "祖問誰。對曰靈祐。祖曰。汝撥爐中有火否。祐撥之",
    "X86n1600_012:0154c09": "曰。無火。祖躬起深撥得少火。舉示曰。汝道無。這箇",
    "X86n1600_012:0154c10": "聻。祐自是發悟。禮謝陳其所解。祖曰。此乃暫時岐",
    "X86n1600_012:0154c11": "路耳。經云。欲識佛性義。當觀時節因緣。時節既至。",
    "X86n1600_012:0154c12": "如迷忽悟。如忘忽憶。方省己物。不從他得。故祖師",
    "X86n1600_012:0154c13": "云。悟了同未悟。無心亦無法。只是無虗妄凡聖等",
    "X86n1600_012:0154c14": "心。本來心法原自備足。汝今既爾。善自護持。",
    "X86n1600_012:0154c15": "甲戌十年。",
    "X86n1600_012:0154c16": "乙亥十一年。",
    "X86n1600_012:0154c17": "禪師普願至池陽。",
    "X86n1600_012:0154c18": "願新鄭王氏子。受業於大隗山大慧禪師。受戒於",
    "X86n1600_012:0154c19": "嵩山暠律師。歷遊講席。教海淹通。後入大寂之室。",
    "X86n1600_012:0154c20": "頓然忘筌。得遊戲三昧。掛錫池陽南泉。堙谷刊木。",
    "X86n1600_012:0154c21": "以搆禪棲。簑笠飯牛。躬耕足食。不下南泉山三十",
    "X86n1600_012:0154c22": "餘年。諸方目為郢匠。",
    "X86n1600_012:0154c23": "從諗至南泉。",
    "X86n1600_012:0154c24": "諗曹州郝鄉郝氏子。童稚披剃。未納戒。便隨本師",
    "X86n1600_012:0155a01": "行脚。抵池陽參普願。本師先入事了。諗方入事。願",
    "X86n1600_012:0155a02": "在方丈內外。見諗來參。便問。近離甚處。諗曰。近離",
    "X86n1600_012:0155a03": "瑞像。願曰。還見立瑞像麼。諗曰。不見立瑞像。只見",
    "X86n1600_012:0155a04": "臥如來。願乃起坐曰。汝是有主沙彌。無主沙彌。諗",
    "X86n1600_012:0155a05": "曰。有主沙彌。願曰。那箇是你主。諗近前躬身曰。孟",
    "X86n1600_012:0155a06": "春猶寒。伏惟和尚尊體萬福。願乃喚維那曰。此沙",
    "X86n1600_012:0155a07": "彌別處安排。本師先歸。諗遂留參。一日問願如何",
    "X86n1600_012:0155a08": "是道。願曰。平常心是道。諗曰。還可趣向也無。願曰。",
    "X86n1600_012:0155a09": "擬向即乖。諗曰。不擬爭知是道。願曰。道不屬知。不",
    "X86n1600_012:0155a10": "屬不知。知是妄覺。不知是無記。若真達不疑之道。",
    "X86n1600_012:0155a11": "猶如太虗。廓然蕩豁。豈可強是非耶。諗於言下大",
    "X86n1600_012:0155a12": "悟。",
    "X86n1600_012:0155a13": "丙子十二年。",
    "X86n1600_012:0155a14": "法師澄觀應詔入京。",
    "X86n1600_012:0155a15": "詔河東節度使禮部尚書李詵。迎法師澄觀入京。",
    "X86n1600_012:0155a16": "觀至。詔同罽賓國三藏般若。同譯華嚴。後分梵冊。",
    "X86n1600_012:0155a17": "帝親預譯場。一日不至。即差僧寂光依僧欲云。皇",
    "X86n1600_012:0155a18": "帝國事因緣。如法僧事。與欲清淨。觀承睿旨。翻宣",
    "X86n1600_012:0155a19": "既就。進之。詔令開示華嚴宗旨。帝大悅。賜紫方袍。",
    "X86n1600_012:0155a20": "號教授和尚。相國齊抗。鄭餘慶。高郢。請撰華嚴綱",
    "X86n1600_012:0155a21": "要。相國李吉甫。侍郎歸登。駙馬杜琮。請述正要。又",
    "X86n1600_012:0155a22": "為南康王韋臯。相因武元衡。著法界觀玄鏡。僕射",
    "X86n1600_012:0155a23": "高崇文請著鏡燈說文。司徒嚴綬。司空鄭元。刺史",
    "X86n1600_012:0155a24": "陸長源。請撰三聖圓融觀。節度使薛華。觀察使孟",
    "X86n1600_012:0155b01": "簡。中書錢徽。拾遺白居易。給事杜羔等。請製七處",
    "X86n1600_012:0155b02": "九會華嚴界圖。心鏡說文。又與僧錄靈邃等。製華",
    "X86n1600_012:0155b03": "嚴圓覺。四分中觀等經律論關脉。三十餘部。",
    "X86n1600_012:0155b04": "丁丑十三年。戊寅十四年。己卯十五年。",
    "X86n1600_012:0155b05": "庚辰十六年。",
    "X86n1600_012:0155b06": "辛巳十七年。",
    "X86n1600_012:0155b07": "藥山祖登山長嘯。",
    "X86n1600_012:0155b08": "祖一夜登山經行。忽雲開見月。大嘯一聲。應澧陽",
    "X86n1600_012:0155b09": "東九十里許。刺史李翱嚮祖風。屢請不赴。乃躬謁",
    "X86n1600_012:0155b10": "祖。祖不顧。翱性褊急。乃曰。見面不如聞名。拂袖便",
    "X86n1600_012:0155b11": "出。祖曰。太守何得貴耳賤目。翱回拱謝。問曰。如何",
    "X86n1600_012:0155b12": "是道。祖以手指上下曰。會麼。曰不會。祖曰。雲在青",
    "X86n1600_012:0155b13": "天水在瓶。翱欣然作禮。述偈曰。鍊得身形似鶴形。",
    "X86n1600_012:0155b14": "千株松下兩函經。我來問道無餘話。雲在青天水",
    "X86n1600_012:0155b15": "在瓶。選得幽居愜野情。終年無送亦無迎。有時直",
    "X86n1600_012:0155b16": "上孤峯頂。月下披雲嘯一聲。翱又問。如何是戒定",
    "X86n1600_012:0155b17": "慧。祖曰。這裏無此閑家具。翱罔測。祖曰。太守欲保",
    "X86n1600_012:0155b18": "任此事。須向高高山頂立。深深海裏行。閨閣中物",
    "X86n1600_012:0155b19": "捨不得。便為滲漏。翱作復性書。約三千言(翱韓愈門人)。",
    "X86n1600_012:0155b20": "律師南嶽雲峯法證寂。",
    "X86n1600_012:0155b21": "壬午十八年。癸未十九年。甲申二十年。",
    "X86n1600_012:0155b22": "順宗(名誦在位一年)。",
    "X86n1600_012:0155b23": "順宗乙酉永貞元年。",
    "X86n1600_012:0155b24": "憲宗(名純在位十五年)。",
    "X86n1600_012:0155c01": "憲宗丙戌元和元年。",
    "X86n1600_012:0155c02": "丁亥二年。",
    "X86n1600_012:0155c03": "禪師靈祐往溈山。",
    "X86n1600_012:0155c04": "司馬頭陀自湖南來百丈。白祖曰。潭州大溈。山水",
    "X86n1600_012:0155c05": "奇絕。可成一大道場。聚千五百眾。乞和尚分一枝",
    "X86n1600_012:0155c06": "佛法。王化此山。祖令集眾曰。若能對眾。一語。出格",
    "X86n1600_012:0155c07": "者。即令溈山闡化。即指淨瓶問曰。不得喚作淨瓶。",
    "X86n1600_012:0155c08": "喚作什麼。華林覺為第一座。曰不可喚作木[木*突]也。",
    "X86n1600_012:0155c09": "祖不肯。祐時充典座。出眾踢倒淨瓶。祖笑曰。第一",
    "X86n1600_012:0155c10": "座輸却山子也。遂遣祐往。是山峭絕。敻無人烟。祐",
    "X86n1600_012:0155c11": "牽蘿而登。拾橡為食。與猿猱為伍。山下居民。稍稍",
    "X86n1600_012:0155c12": "知之。",
    "X86n1600_012:0155c13": "祥符蔭曰。此選擇住持之始也。當時溈山一荒絕",
    "X86n1600_012:0155c14": "無人之境。而祖必珍重對眾擇遣。豈非人傑地靈。",
    "X86n1600_012:0155c15": "而地以人重耶。祐單丁食[木*栗]。不五年。於蛇虎叢中",
    "X86n1600_012:0155c16": "成象龍法席。迄今大溈。名垂霄壤。可謂不負祖之",
    "X86n1600_012:0155c17": "慎[田/廾]矣。",
    "X86n1600_012:0155c18": "禪師大鑑下第三世荊州天皇道悟寂。",
    "X86n1600_012:0155c19": "悟婺州東陽張氏子。神儀挺異。幼而生知。年十四。",
    "X86n1600_012:0155c20": "懇求出家。父母不許。遂減食飲。父母不得已許之。",
    "X86n1600_012:0155c21": "及出家。精修梵行。風雨昏夜。宴坐邱塚。離諸怖畏。",
    "X86n1600_012:0155c22": "謁徑山國一。受心法。服勤五載。復謁馬祖。重印前",
    "X86n1600_012:0155c23": "解。依止二夏。後謁石頭問曰。離却定慧。以何法示",
    "X86n1600_012:0155c24": "人。頭曰。我這裏無奴婢。離個甚麼。曰如何明得。頭",
    "X86n1600_012:0156a01": "曰。汝還撮得虗空麼。曰恁麼則不從今日去也。頭",
    "X86n1600_012:0156a02": "曰。未審汝蚤晚從那邊來。曰道悟不是那邊人。頭",
    "X86n1600_012:0156a03": "曰。我蚤知汝來處也。曰師何以贓誣於人。頭曰。汝",
    "X86n1600_012:0156a04": "身見在。曰雖然如是。畢竟如何示於後人。頭曰。汝",
    "X86n1600_012:0156a05": "道誰是後人。從此頓悟。罄殫前二哲匠。言下有所",
    "X86n1600_012:0156a06": "得心。後居天皇。客無貴賤。皆坐而揖。江陵尹右僕",
    "X86n1600_012:0156a07": "射裴公。稽首問法。接之無加禮。裴愈歸向。元和丁",
    "X86n1600_012:0156a08": "亥四月示疾。命弟子先期告終。至晦日。大眾問疾。",
    "X86n1600_012:0156a09": "悟驀召典座。座近前。悟曰。會麼。曰不會。悟拈枕子",
    "X86n1600_012:0156a10": "拋於地上。即便告寂。壽六十。臘三十五。",
    "X86n1600_012:0156a11": "戌子三年。",
    "X86n1600_012:0156a12": "禪師大鑑下第三世荊州天王寺道悟寂。",
    "X86n1600_012:0156a13": "悟渚宮崔氏子。漢子玉之裔。十五出家。二十三受",
    "X86n1600_012:0156a14": "戒。三十謁石頭。頻沐指示而不契。次謁忠國師。三",
    "X86n1600_012:0156a15": "十四與國師侍者應直南還。謁馬祖。祖曰。識取自",
    "X86n1600_012:0156a16": "心本來是佛。不屬漸次。不假修持。體自如如。萬德",
    "X86n1600_012:0156a17": "圓滿。悟於言下大悟。祖囑曰。汝若住持。莫離舊處。",
    "X86n1600_012:0156a18": "悟蒙旨已。便返荊門。去郭不遠。結草為廬。節使來",
    "X86n1600_012:0156a19": "訪。不為加禮。使怒。擒悟擲江中。及歸。見徧衙火發。",
    "X86n1600_012:0156a20": "且聞空中天王神嗔責聲。遂哀悔設拜。烟燄頓息。",
    "X86n1600_012:0156a21": "宛然如初。乃躬往江邊迎悟。見悟在水。都不濕衣。",
    "X86n1600_012:0156a22": "益自敬重。於府西造天王寺供之。龍潭信問。從上",
    "X86n1600_012:0156a23": "相承底事如何。悟曰。不是明汝來處不得。信曰。這",
    "X86n1600_012:0156a24": "個眼目。幾人具得。悟曰。淺草易為長蘆。僧問。如何",
    "X86n1600_012:0156b01": "是玄妙之說。悟曰。莫道我解佛法好。曰爭奈學人",
    "X86n1600_012:0156b02": "疑滯何。悟曰。何不問老僧。曰即今問了也。悟曰。去",
    "X86n1600_012:0156b03": "不是汝存泊處。悟常云。快活快活。及臨終時。呌苦",
    "X86n1600_012:0156b04": "苦。又云。閻羅王來取我也。院主問曰。和尚當時被",
    "X86n1600_012:0156b05": "節使拋向水中。神色不動。如今何得恁麼地。悟舉",
    "X86n1600_012:0156b06": "枕子云。汝道當時是。如今是。院無對。便入滅。時十",
    "X86n1600_012:0156b07": "月十三日。年八十二。坐六十二夏。",
    "X86n1600_012:0156b08": "闕疑(景德傳燈錄。馬祖法嗣共一百三十八人。七十五人見錄。餘無機緣語句不錄。其一百",
    "X86n1600_012:0156b09": "三十八人中。無天王道悟禪師名。敘石頭法嗣二十一人。首天皇道悟禪師。列龍潭崇信禪師于其後。宋",
    "X86n1600_012:0156b10": "高僧傳亦然。此疑之可闕者。一也。五燈會元曰。按景德傳燈錄稱青原下出石頭遷。遷下出天皇悟。悟下",
    "X86n1600_012:0156b11": "出龍潭信。信下出德山鑒。鑒下出雪峯存。存下出雲門偃。玄沙備。再傳為法眼益。皆謂雲門法眼二宗。來",
    "X86n1600_012:0156b12": "自青原石頭。雖二家兒孫。亦自謂青原石頭所自出。不知其差誤。所從來久矣。道悟同時有二人。一住荊",
    "X86n1600_012:0156b13": "南城西天王寺。嗣馬祖。一住荊南城東天皇寺。嗣石頭。其下出龍潭信者。乃馬祖下天王道悟。非石頭下",
    "X86n1600_012:0156b14": "天皇道悟也。此疑之可闕者。二也。指月錄。載南岳青原宗派法嗣未定二人曰。荊州天皇道悟禪師。嗣石",
    "X86n1600_012:0156b15": "頭。住城東。弟子三人。慧真。文賷幽閑。恊律朗符載撰碑。傳燈所錄。悉同符碑。而誤以龍潭信列師法嗣。天",
    "X86n1600_012:0156b16": "王道悟嗣馬祖。住城西。弟子一人。龍潭祟信。荊南節度使邱玄素撰碑。又唐聞人歸登南岳碑。圭峰答裴",
    "X86n1600_012:0156b17": "相國宗趣狀。權德與馬祖塔銘。皆以天王為馬祖嗣。佛國白。達觀頴。呂夏卿張無盡。皆著辨證。傳燈之誤。",
    "X86n1600_012:0156b18": "獨其時同。其地同。其參謁石頭馬祖同。故猶不能不闕疑。此疑之可闕者。三也)。",
    "X86n1600_012:0156b19": "祥符蔭曰。大凡古今疑信之間。有疑而難信者。有",
    "X86n1600_012:0156b20": "信而無可疑者。其疑其信。可以決也。惟可疑。而實",
    "X86n1600_012:0156b21": "可信。既可信。而猶不能無疑。其信其疑。須平其心。",
    "X86n1600_012:0156b22": "公其見。毋執一時一己之私。此古之所以有闕文",
    "X86n1600_012:0156b23": "也。天皇天王。景德傳燈。及五燈會元。諸家文獻。皆",
    "X86n1600_012:0156b24": "非無徵。徵則皆可信。信則疑不必闕。然佛祖出世。",
    "X86n1600_012:0156c01": "無非為一大事因緣。雲興電拂。甯爭剩迹。千釋迦",
    "X86n1600_012:0156c02": "萬彌勒。彼此何分。況同為大鑑之後。均闡達摩之",
    "X86n1600_012:0156c03": "道。謂其出自石頭。固迦文之後裔也。謂其出自馬",
    "X86n1600_012:0156c04": "祖。亦迦文之後裔也。必欲定其信史。兩家之執一",
    "X86n1600_012:0156c05": "紛然。何妨闕為疑文。千古之大同自在。故兩存天",
    "X86n1600_012:0156c06": "皇。天王。而書其系曰。大鑑下第三世。以俟後之詳",
    "X86n1600_012:0156c07": "定焉。",
    "X86n1600_012:0156c08": "己丑四年。",
    "X86n1600_012:0156c09": "禪師曇晟造藥山。",
    "X86n1600_012:0156c10": "曇參百丈二十年。因緣不契。遂造藥山。祖問甚處",
    "X86n1600_012:0156c11": "來。曰百丈來。祖曰。百丈有何言句。曰尋常道我有",
    "X86n1600_012:0156c12": "一句子。百味具足。祖曰。醎則醎味。淡則淡味。不醎",
    "X86n1600_012:0156c13": "不淡是常味。作麼生是百味具足的句。晟無對。祖",
    "X86n1600_012:0156c14": "曰。爭奈目前生死何。曰目前無生死。祖曰。在百丈",
    "X86n1600_012:0156c15": "多少時。曰二十年。祖曰。二十年在百丈。俗氣也不",
    "X86n1600_012:0156c16": "除。他日侍立次。祖又問。百丈更說甚麼法。曰有時",
    "X86n1600_012:0156c17": "道三句外省去。六句內會取。祖曰。三千里外且喜",
    "X86n1600_012:0156c18": "沒交涉。祖又問更說甚麼法。曰有時上堂。大眾立",
    "X86n1600_012:0156c19": "定。以拄杖一時趂散。復召大眾。眾回首。丈曰。是甚",
    "X86n1600_012:0156c20": "麼。祖曰。何不蚤恁麼道。今日因子。得見海兄。晟於",
    "X86n1600_012:0156c21": "言下頓悟。便禮拜。",
    "X86n1600_012:0156c22": "庚寅五年。辛卯六年。",
    "X86n1600_012:0156c23": "壬辰七年。",
    "X86n1600_012:0156c24": "詔諡曹溪六祖大鑑禪師塔曰靈照(從南海經略馬總請也。〔可〕東柳",
    "X86n1600_012:0157a01": "宗元撰碑)。",
    "X86n1600_012:0157a02": "癸巳八年。",
    "X86n1600_012:0157a03": "溈山道場成。",
    "X86n1600_012:0157a04": "祐單丁五年。一日念道在接物利生。獨居非是。乃",
    "X86n1600_012:0157a05": "出至山口。語蛇虎曰。我若於此山有緣。汝等各自",
    "X86n1600_012:0157a06": "散去。若其無緣。我充爾腹。言訖。蟲虎四散。祐乃回",
    "X86n1600_012:0157a07": "山。未幾懶安上座至。禪學稍集。眾營梵宇。連帥李",
    "X86n1600_012:0157a08": "景讓。奏號同慶寺。風動天下。四方輻輳歸之。",
    "X86n1600_012:0157a09": "慧寂至溈山悟旨。",
    "X86n1600_012:0157a10": "寂韶州懷化葉氏子。年九歲於廣州和安寺。投通",
    "X86n1600_012:0157a11": "禪師出家。十四歲父母取歸。欲與婚媾。寂不從。遂",
    "X86n1600_012:0157a12": "斷手二指。跪致父母前。誓求正法。以報劬勞。父母",
    "X86n1600_012:0157a13": "乃許再詣通處。而得披剃。未登具。即遊方。初謁躭",
    "X86n1600_012:0157a14": "源。已悟玄旨。後參溈山。問汝是有主沙彌。無主沙",
    "X86n1600_012:0157a15": "彌。寂曰。有主。曰主在甚麼處。寂從西過東立。溈異",
    "X86n1600_012:0157a16": "之。寂問如何是真佛住處。溈曰。以思無思之妙。反",
    "X86n1600_012:0157a17": "思靈燄之無窮。思盡還源。性相常住。事理不二。真",
    "X86n1600_012:0157a18": "佛如如。寂於言下頓悟。自此執侍。前後盤桓十五",
    "X86n1600_012:0157a19": "載。一日又問。子既稱善知識。爭辨得諸方來者。知",
    "X86n1600_012:0157a20": "有。不知有。有師承。無師承。是義學。是玄學。子試說",
    "X86n1600_012:0157a21": "看。寂曰。慧寂有驗處。但見僧來。便竪起拂子。問伊",
    "X86n1600_012:0157a22": "諸方還說這個不說。又曰這個且置。諸方老宿意",
    "X86n1600_012:0157a23": "作麼生。溈歎曰。此是從上宗門中牙爪。又問大地",
    "X86n1600_012:0157a24": "眾生。業識茫茫。無本可據。子作麼生知他有之與",
    "X86n1600_012:0157b01": "無。曰慧寂有驗處。時有一僧從面前過。寂召曰。闍",
    "X86n1600_012:0157b02": "黎。僧回首。寂曰。和尚。這個便是業識茫茫。無本可",
    "X86n1600_012:0157b03": "據。溈曰。此是師子一滴乳。迸散六斛驢乳。",
    "X86n1600_012:0157b04": "甲午九年。",
    "X86n1600_012:0157b05": "第九世洪州百丈大智祖示寂塔曰大寶勝輪。",
    "X86n1600_012:0157b06": "祖上堂曰。靈光獨耀。逈脫根塵。體露真常。不拘文",
    "X86n1600_012:0157b07": "字。心性無染。本自圓成。但離妄緣。即如如佛。僧問。",
    "X86n1600_012:0157b08": "對一切境。如何得心如木石去。祖曰。一切諸法。本",
    "X86n1600_012:0157b09": "不自言空。不自言色。亦不言是非垢淨。亦無心繫",
    "X86n1600_012:0157b10": "縛人。但人自虗妄計著。作若干種解會。起若干種",
    "X86n1600_012:0157b11": "知見。生若干種愛畏。但了知法不自生。皆從自己",
    "X86n1600_012:0157b12": "一念妄想顛倒取相而有。知心與境本不相到。當",
    "X86n1600_012:0157b13": "處解脫。一一諸法。當處寂滅。當處道場。又本有之",
    "X86n1600_012:0157b14": "性。不可名目。本來不是凡。不是聖。不是垢淨。亦非",
    "X86n1600_012:0157b15": "空有。亦非善惡。與諸染法相應。名人天二乘界。若",
    "X86n1600_012:0157b16": "垢淨心盡。不住繫縛。不住解脫。無一切有為無為。",
    "X86n1600_012:0157b17": "縛脫心量。處於生死。其心自在。畢竟不與諸妄虗",
    "X86n1600_012:0157b18": "幻塵勞蘊界生死諸入和合。逈然無寄。一切不拘。",
    "X86n1600_012:0157b19": "去留無礙。往來生死。如門開相似。夫學道人。若遇",
    "X86n1600_012:0157b20": "種種苦樂稱意。不稱意事。心無退屈。不念名聞利",
    "X86n1600_012:0157b21": "養衣食。不貪功德利益。不為世間諸法之所滯礙。",
    "X86n1600_012:0157b22": "無親無愛。苦樂平懷。麤衣遮寒。糲食活命。兀兀如",
    "X86n1600_012:0157b23": "愚如聾。稍有相應分。若於心中廣學知解。求福求",
    "X86n1600_012:0157b24": "智。皆是生死。於理無益。却被知解境風之所漂溺。",
    "X86n1600_012:0157c01": "還歸生死海裏。佛是無求人。求之即乖。理是無求",
    "X86n1600_012:0157c02": "理。求之即失。若著無求。復同於有求。若著無為。復",
    "X86n1600_012:0157c03": "同於有為。故經云。不取於法。不取非法。不取非非",
    "X86n1600_012:0157c04": "法。又云。如來所得法。此法無實無虗。若能一生心",
    "X86n1600_012:0157c05": "如木石相似。不被陰界五欲八風之所漂溺。即生",
    "X86n1600_012:0157c06": "死因斷。去住自繇。不為一切有為因果所縛。不被",
    "X86n1600_012:0157c07": "有漏所拘。他時還以無因縛為因。同事利益。以無",
    "X86n1600_012:0157c08": "著心。應一切物。以無礙慧。解一切縛。亦云應病與",
    "X86n1600_012:0157c09": "藥。祖凡作務執勞。必先於眾。正月十七日寂。世壽",
    "X86n1600_012:0157c10": "九十有五。",
    "X86n1600_012:0157c11": "寂音洪題祖廣錄曰。佛語心宗。法門旨趣。至江西",
    "X86n1600_012:0157c12": "為大備。大智精妙。頴悟之力。能到其所安。此中雖",
    "X86n1600_012:0157c13": "無地可以棲言語。然要不可以終去語言也。故其",
    "X86n1600_012:0157c14": "廣演之語。大剔禪者法執。而今之五家宗趣。皆此",
    "X86n1600_012:0157c15": "錄森列。如井之在海。其清凉甘滑。泄苦濁毒所不",
    "X86n1600_012:0157c16": "同。而本則無異質也。",
    "X86n1600_012:0157c17": "安隱忍曰。先聖教人。悟後還來舊處行。又曰。但一",
    "X86n1600_012:0157c18": "切仍舊。今之錯認此言者不少。夫君臣父子。僧俗",
    "X86n1600_012:0157c19": "長幼。乃至百工貴賤。各有常儀。即悟後。亦當安分。",
    "X86n1600_012:0157c20": "設見己同聖人。而輕放肆志。惡得謂之仍舊歟。今",
    "X86n1600_012:0157c21": "學者纔涉參尋。便將禪師二字貼在面上。東奔西",
    "X86n1600_012:0157c22": "走。為求出世。可謂不仍舊之甚矣。況乃猖狂妄作。",
    "X86n1600_012:0157c23": "不避譏嫌。使高視之士。疑慢宗乘。中下之流展轉",
    "X86n1600_012:0157c24": "造業。痛哉。觀百丈所說所行。而不悛革。真土木無",
    "X86n1600_012:0158a01": "心矣。",
    "X86n1600_012:0158a02": "禪師馬祖支下虔州西堂大覺智藏寂。",
    "X86n1600_012:0158a03": "藏骨表殊眾。入大寂之室。大寂嘗令藏詣長安。通",
    "X86n1600_012:0158a04": "書於忠國師。忠問汝師說甚麼法。藏從東過西立。",
    "X86n1600_012:0158a05": "忠曰。只這個更別有。藏從西過東立。忠曰。這個是",
    "X86n1600_012:0158a06": "馬師的。仁者作麼生。藏曰。蚤已呈似和尚了。尋又",
    "X86n1600_012:0158a07": "令送書與徑山國一禪師。書中作一圓相。徑山發",
    "X86n1600_012:0158a08": "緘。於圓相中著一點。却封回。後受記莂。貞元七年",
    "X86n1600_012:0158a09": "開堂。李尚書翱問。馬大師有甚麼言教。藏呼李翱。",
    "X86n1600_012:0158a10": "翱應諾。藏曰。鼓角動也。住西堂時。有一俗士問。有",
    "X86n1600_012:0158a11": "天堂地獄否。藏曰有。曰。有佛法僧寶否。藏曰有。曰。",
    "X86n1600_012:0158a12": "和尚莫錯否。藏曰。汝曾見尊宿來耶。曰會參徑山",
    "X86n1600_012:0158a13": "和尚。藏曰。徑山向汝道什麼。曰他道一切總無。藏",
    "X86n1600_012:0158a14": "曰。汝有妻否。曰有。藏曰。徑山和尚有妻否。曰無。藏",
    "X86n1600_012:0158a15": "曰。徑山和尚道無即得。士禮謝而去。僧問。有問有",
    "X86n1600_012:0158a16": "答。賓主歷然。無問無答時如何。藏曰。怕爛却那。壽",
    "X86n1600_012:0158a17": "八十。臘五十五。四月八日寂。憲宗諡大宣教禪師",
    "X86n1600_012:0158a18": "塔曰元和證真。至穆宗。重諡大覺禪師。",
    "X86n1600_012:0158a19": "第十世祖",
    "X86n1600_012:0158a20": "諱希運。閩人也。額間隆起如珠。往南昌參馬祖。",
    "X86n1600_012:0158a21": "值已寂。乃見百丈嗣法。",
    "X86n1600_012:0158a22": "乙未十年。",
    "X86n1600_012:0158a23": "第十世黃檗祖嗣宗統(三十四年)。",
    "X86n1600_012:0158a24": "溈仰宗首建第一世祖",
    "X86n1600_012:0158b01": "諱靈祐。福州長溪趙氏子。參百丈嗣法。開溈山",
    "X86n1600_012:0158b02": "道場。",
    "X86n1600_012:0158b03": "嗣溈山法同建宗旨袁州仰山祖。",
    "X86n1600_012:0158b04": "諱慧寂。韶州懷化葉氏子。年十四。斷二指跪致",
    "X86n1600_012:0158b05": "父母前。誓求正法。以報劬勞。依南華寺通禪師",
    "X86n1600_012:0158b06": "得度。初謁耽源。後參溈山。嗣法共建宗旨。天下",
    "X86n1600_012:0158b07": "稱曰溈仰宗。",
    "X86n1600_012:0158b08": "溈仰祖首建宗統　發明(何以不書嗣宗統。曰以溈仰首建也。禮曰。別子為祖。",
    "X86n1600_012:0158b09": "繼別子為宗。百世不遷者。別子之後也。圓覺六傳至曹溪。分為南岳青原。南岳青原後。分五宗。五宗既定。",
    "X86n1600_012:0158b10": "各宗始別之祖以定宗統。不書嗣者。尊首建也。然則臨濟奚以書曰。以承嗣來源。單傳世系有在也)。",
    "X86n1600_012:0158b11": "或問祥符曰。帝王歷世。獨尊一統之經。佛祖開宗。",
    "X86n1600_012:0158b12": "何列諸家之紀。祥符曰。治統與道統不同。治統以",
    "X86n1600_012:0158b13": "天下為家。帝王誕膺天命。君臨萬邦。大統集焉。春",
    "X86n1600_012:0158b14": "秋首書王正於魯史之元年者。大一統也。五霸之",
    "X86n1600_012:0158b15": "強。必黜之。不使奸此統也。吳楚之竊。必外之。不使",
    "X86n1600_012:0158b16": "僭此統也。又治統必天命人歸。而大統始集。故周",
    "X86n1600_012:0158b17": "文王在侯服五十年。三分天下有其二。以撫方夏。",
    "X86n1600_012:0158b18": "商命未革。而周統不膺。至武王代商。大統始集焉。",
    "X86n1600_012:0158b19": "綱目書始皇二十六年。乃繼周統。高祖功成五年。",
    "X86n1600_012:0158b20": "方接秦亡。晉始於平吳。而不始於泰和。唐始於滅",
    "X86n1600_012:0158b21": "盜。而不始於武德。正統之歸。間不容髮。治統必世",
    "X86n1600_012:0158b22": "次相承。天下不可一日無君。道統則今古可紹。百",
    "X86n1600_012:0158b23": "世以俟聖人而不惑。然幾微之間。千差萬別。所以",
    "X86n1600_012:0158b24": "佛祖垂統。不許無師自悟。千佛列祖。必躬承記莂。",
    "X86n1600_012:0158c01": "乃稱法王。法王治統。則以法界為家。以立法開宗",
    "X86n1600_012:0158c02": "為統。立法因時。所以救知見之不一。開宗設教。所",
    "X86n1600_012:0158c03": "以示綱要之大同。其間父子投機。君臣合妙。此溈",
    "X86n1600_012:0158c04": "仰曹洞。所以並垂宗統也。法王治統。即集於道統。",
    "X86n1600_012:0158c05": "故建統開宗。而年歷紀焉。昭法化相宣也。法界之",
    "X86n1600_012:0158c06": "在人心。不一不異。人人悟證此心。人人自成宗統。",
    "X86n1600_012:0158c07": "五家樞要密嚴。於以善承。拈花微笑。上下獨尊之",
    "X86n1600_012:0158c08": "旨。可以五宗。而統百千萬億無盡藏宗。可以百千",
    "X86n1600_012:0158c09": "萬億無盡藏宗而統於五宗。以統於拈花微笑上",
    "X86n1600_012:0158c10": "下獨尊之大宗。非如八百國之閏位分封。實如一",
    "X86n1600_012:0158c11": "太虗之圓容普攝也。溈仰。雲門。法眼。三宗。不數傳",
    "X86n1600_012:0158c12": "而中斷。相承世數。湮沒無徵。故闕而不書。溈仰開",
    "X86n1600_012:0158c13": "宗。而溈仰之後統焉。雲門法眼開宗。而雲門法眼",
    "X86n1600_012:0158c14": "之後統焉。道統非如治統之隔礙也。心承千古者。",
    "X86n1600_012:0158c15": "自融會貫通焉耳矣。",
    "X86n1600_012:0158c16": "丙申十一年。",
    "X86n1600_012:0158c17": "溈山祖送鏡與東平。",
    "X86n1600_012:0158c18": "寂祖住東平。溈山祖令僧送書。并鏡一面。寂祖上",
    "X86n1600_012:0158c19": "堂提起示眾曰。且道是溈山鏡。東平鏡。若道是東",
    "X86n1600_012:0158c20": "平鏡。又是溈山送來。若道是溈山鏡。又在東平手",
    "X86n1600_012:0158c21": "裏。道得則留取。道不得則撲破去也。眾無語。祖撲",
    "X86n1600_012:0158c22": "破。便下座。",
    "X86n1600_012:0158c23": "禪師馬祖支下隱峯寂。",
    "X86n1600_012:0158c24": "峯邵武鄧氏子。屢參馬祖石頭。後於馬祖言下相",
    "X86n1600_012:0159a01": "契。元和中登五臺。路出淮西。屬吳元濟阻兵。兩軍",
    "X86n1600_012:0159a02": "交鋒。未決勝負。峯曰。吾當少解其患。乃擲錫空中。",
    "X86n1600_012:0159a03": "飛身而過。兩軍將士仰觀。鬬心頓息。峯既顯異。慮",
    "X86n1600_012:0159a04": "成惑眾。遂入五臺。於金剛窟前將示滅。問眾曰。諸",
    "X86n1600_012:0159a05": "方遷化。坐去臥去。吾嘗見之。還有立化也無。曰有。",
    "X86n1600_012:0159a06": "曰。還有倒立者否。曰未嘗見有。峯乃倒立而化。亭",
    "X86n1600_012:0159a07": "亭然其衣順體。時眾議舁就茶毗。屹然不動。遠近",
    "X86n1600_012:0159a08": "瞻覩。驚歎無已。峯有妹為尼。時亦在彼。乃拊而咄",
    "X86n1600_012:0159a09": "曰。老兄疇昔不循法律。死更熒惑於人。於是以手",
    "X86n1600_012:0159a10": "推之。僨然而踣。遂就闍維。收舍利建塔。",
    "X86n1600_012:0159a11": "丁酉十二年。",
    "X86n1600_012:0159a12": "戊戌十三年。",
    "X86n1600_012:0159a13": "禪師馬祖支下信州鵞湖慧覺大義寂。",
    "X86n1600_012:0159a14": "義衢州須江徐氏子。嗣法馬祖。李翱問。大悲菩薩。",
    "X86n1600_012:0159a15": "用千手眼作麼。義曰。今上用公作麼。憲宗詔入麟",
    "X86n1600_012:0159a16": "德殿論道。有一法師問。如何是四諦義。曰聖上一",
    "X86n1600_012:0159a17": "帝。三帝何在。又問欲界無禪。禪居色界。此土憑何",
    "X86n1600_012:0159a18": "而立禪。義曰。法師只知欲界無禪。不知禪界無欲。",
    "X86n1600_012:0159a19": "法師曰。如何是禪。義以手點空。法師無對。帝曰。法",
    "X86n1600_012:0159a20": "師講無窮經論。只這一點。尚不奈何。帝問。何者是",
    "X86n1600_012:0159a21": "佛性。義對曰。不離陛下所問。帝默契。益加欽重。正",
    "X86n1600_012:0159a22": "月七日寂。壽七十四。勅諡慧覺禪師。見性之塔。",
    "X86n1600_012:0159a23": "禪師馬祖支下京兆章敬寺大覺懷惲寂。",
    "X86n1600_012:0159a24": "惲泉州同安謝氏子。受大寂心印。初住定州柏巖。",
    "X86n1600_012:0159b01": "次止中條山。元和初。詔居上寺。有僧來參。繞座三",
    "X86n1600_012:0159b02": "匝。振錫而立。惲曰。是是。其僧復到南泉。亦繞座三",
    "X86n1600_012:0159b03": "匝。振錫而立。泉曰。不是不是。僧曰。章敬道是。和尚",
    "X86n1600_012:0159b04": "為什麼道不是。泉曰。章敬即是。是汝不是。十二月",
    "X86n1600_012:0159b05": "二十二日寂。塔於灞水。曰大寶相。",
    "X86n1600_012:0159b06": "禪師馬祖支下婺州五洩山靈默寂。",
    "X86n1600_012:0159b07": "默毗陵宣氏子。參馬祖密契玄機。入天台居白沙。",
    "X86n1600_012:0159b08": "猛虎馴擾。後居五洩。頗著異蹟。三月二十三日。沐",
    "X86n1600_012:0159b09": "浴焚香。端坐告眾曰。法身圓寂。示有去來。千聖同",
    "X86n1600_012:0159b10": "源。萬靈歸一。吾今漚散。奚假興哀。倘固違言。非吾",
    "X86n1600_012:0159b11": "弟子。時有僧問和尚向甚麼處去。默曰無處去。曰",
    "X86n1600_012:0159b12": "某何不見。默曰。非眼所覩。言畢。奄然而化。壽七十",
    "X86n1600_012:0159b13": "二。臘四十一。高僧志閑撰行錄。",
    "X86n1600_012:0159b14": "己亥十四年。",
    "X86n1600_012:0159b15": "帝遣中使迎佛骨至京師貶韓愈為潮州刺史。",
    "X86n1600_012:0159b16": "正月中使自鳳翔法門寺塔。迎佛指骨入內供養。",
    "X86n1600_012:0159b17": "二月具威儀歷送諸寺俱養。王公士民。瞻奉唯恐",
    "X86n1600_012:0159b18": "弗及。刑部侍郎韓愈上表切諫。上大怒。將加愈極",
    "X86n1600_012:0159b19": "刑。裴度崔羣為言。愈雖狂。發於忠悃。宜寬容以開",
    "X86n1600_012:0159b20": "言路。乃貶潮州刺史。",
    "X86n1600_012:0159b21": "祥符蔭曰。唐昌黎與宋之歐陽司馬諸公。雖以文",
    "X86n1600_012:0159b22": "名世。然實未聞大道。毋怪乎其不知佛法也。昌黎",
    "X86n1600_012:0159b23": "到郡。以表哀謝。勸東封泰山。冀召己以述作。則其",
    "X86n1600_012:0159b24": "當時諫佛骨也。特狥名使氣之所為耳。豈忠臣事",
    "X86n1600_012:0159c01": "君不顧其身之謂乎。及祀神海上。謁見大顛。憤鬱",
    "X86n1600_012:0159c02": "悲躁之情。不覺逡巡自失。史稱退之性愎訐。當時",
    "X86n1600_012:0159c03": "皆薄其為人。與李紳同列。恥居其下。數上疏訟其",
    "X86n1600_012:0159c04": "短。今觀退之上閣下諸公書。求哀乞憐之態。出自",
    "X86n1600_012:0159c05": "至情。使愈而果聞道。豈若是乎。即此可以知佛法",
    "X86n1600_012:0159c06": "之當學矣。其文章不過波瀾流動。能洗從前衰靡",
    "X86n1600_012:0159c07": "耳。黃山谷謂愈見大顛後。文章理勝。而排佛之詞",
    "X86n1600_012:0159c08": "亦少沮。誠道其實也。嘉祐中有西蜀龍某者。摘退",
    "X86n1600_012:0159c09": "之言行。悖戾先聖者。條攻之。凡二十篇。退之生平。",
    "X86n1600_012:0159c10": "蹈偽疎脫。盡露底裏。歐陽文忠見之歎曰。退之復",
    "X86n1600_012:0159c11": "生。不能自解免矣。王荊國嘗曰。人有樂孟子距楊",
    "X86n1600_012:0159c12": "墨也。而以排佛老為己功。嗚呼。莊子所謂夏蟲者。",
    "X86n1600_012:0159c13": "其斯人之謂乎。道。歲也。聖人。時也。執一時。而疑歲",
    "X86n1600_012:0159c14": "者。終不聞道。夫春起於冬。而以冬為終。終天下之",
    "X86n1600_012:0159c15": "大道者。其釋氏乎。不至於是者。皆所謂夏蟲也。司",
    "X86n1600_012:0159c16": "馬景文新史。極詆佛。至謂佛不過一槁人耳。又謂",
    "X86n1600_012:0159c17": "其精微不出於吾書。其誕吾不信。嗚呼。景文。活人",
    "X86n1600_012:0159c18": "也。於天下後世。為何如。而一槁人。乃能感化如此。",
    "X86n1600_012:0159c19": "則其為槁人也。亦不可得而知之神聖矣。景文非",
    "X86n1600_012:0159c20": "神聖。又何足以知夫神之所以為神。聖之所以為",
    "X86n1600_012:0159c21": "聖哉。不知而極詆之。景文亦何心乎。東坡謂其為",
    "X86n1600_012:0159c22": "聰明之所障。駮其精微。不出吾書。誕而不信之語。",
    "X86n1600_012:0159c23": "可謂詳至。(文載別傳)圓通秀居法雲時。神宗遣中使降",
    "X86n1600_012:0159c24": "香。并磨衲。仍傳聖語表朕親至之禮。皇弟荊王俱",
    "X86n1600_012:0160a01": "日夕問道座下。景文方登庸。以佛法太盛。將經營",
    "X86n1600_012:0160a02": "之。秀曰。公聰明人。類英傑。非因佛法不能爾。遽忘",
    "X86n1600_012:0160a03": "願力乎。景文意憬然。從此不敢復言佛法之非。歐",
    "X86n1600_012:0160a04": "陽文忠修唐書。撰五代史。凡所載釋氏之事。並皆",
    "X86n1600_012:0160a05": "削去。後官洛中。一日遊嵩山。却去僕吏。放意而往。",
    "X86n1600_012:0160a06": "至一山寺。入門修竹滿軒。公休於殿陛旁。有老僧",
    "X86n1600_012:0160a07": "閱經自若。與語。不甚顧答。公心異之。曰道人住山",
    "X86n1600_012:0160a08": "久如。曰甚久也。又問誦何經。曰法華經。公曰。古之",
    "X86n1600_012:0160a09": "高僧。臨生死之際。類皆談笑脫去。何道致之耶。對",
    "X86n1600_012:0160a10": "曰。定慧力耳。又問今乃寂寥無有。何哉。老僧笑曰。",
    "X86n1600_012:0160a11": "古人念念定慧。臨終安得散亂。今人念念散亂。臨",
    "X86n1600_012:0160a12": "終安得定慧。文忠大驚。不自知膝之屈也。(謝希深嘗作文",
    "X86n1600_012:0160a13": "記其事)觀此則知昌黎司馬歐陽等諸公。其始所為。",
    "X86n1600_012:0160a14": "皆為虗名所劫持。而障於聰明者也。然究皆晚而",
    "X86n1600_012:0160a15": "自悔。有所得於佛法而止。今之聰明文章。不及三",
    "X86n1600_012:0160a16": "公者萬一。又不知三公晚年之造詣。纔事呫嗶。學",
    "X86n1600_012:0160a17": "操觚。讀原道本論等書。而乃以新史退之排佛老",
    "X86n1600_012:0160a18": "之功。比於孟子。欲效尤之。噫。其亦自墮夏蟲之見",
    "X86n1600_012:0160a19": "而不覺。後來嚴冬栗冽時。屈蠖重壤。瞻天日以無",
    "X86n1600_012:0160a20": "從。始悔從前之謬妄也。詎不悲夫。凡此之言。非為",
    "X86n1600_012:0160a21": "佛法饒舌。實為自外於佛法者。不惜婆心也。幸慎",
    "X86n1600_012:0160a22": "思之。",
    "X86n1600_012:0160a23": "庚子十五年。",
    "X86n1600_012:0160a24": "穆宗(名恒在位四年)。",
    "X86n1600_012:0160b01": "穆宗辛丑長慶元年。",
    "X86n1600_012:0160b02": "禪師馬祖支下汾州大達國師無業寂。",
    "X86n1600_012:0160b03": "業商州上洛杜氏子。得旨於馬祖。尋詣曹溪。徧歷",
    "X86n1600_012:0160b04": "廬嶽天台。舉充兩街大德。笑而不受。曰非吾志也。",
    "X86n1600_012:0160b05": "後遊上黨。為節度使李抱真所重。旦夕瞻奉。業有",
    "X86n1600_012:0160b06": "倦色。乃之緜上。復南下至西河。刺史董叔纏。請住",
    "X86n1600_012:0160b07": "開元。業曰。吾緣在茲。不可却也。雨大法雨。垂二十",
    "X86n1600_012:0160b08": "年。并汾緇白。無不向化。凡有致問。皆答之曰。莫妄",
    "X86n1600_012:0160b09": "想。憲宗屢遣使徵召。皆辭疾不赴。暨穆宗即位。思",
    "X86n1600_012:0160b10": "一瞻禮。乃命兩街僧錄靈阜等。齎詔迎請曰。皇上",
    "X86n1600_012:0160b11": "此度思旨。不同常時。願和尚且順天心。不可言疾",
    "X86n1600_012:0160b12": "也。業微笑曰。有何德。累煩聖上。且請前行。吾從別",
    "X86n1600_012:0160b13": "道去矣。乃沐浴剃髮。至中夜告弟子惠愔等曰。汝",
    "X86n1600_012:0160b14": "等見聞覺知之性。與太虗同壽。不生不滅。一切境",
    "X86n1600_012:0160b15": "界。本自空寂。無一法可得。迷者不了。即為境惑。一",
    "X86n1600_012:0160b16": "為境惑。流轉不窮。汝等當知心性。本自有之。非因",
    "X86n1600_012:0160b17": "造作。猶如金剛不可破壞。一切諸法。如影同響。無",
    "X86n1600_012:0160b18": "有實者。故經云。唯此一事實。餘二則非真。常了一",
    "X86n1600_012:0160b19": "切空。無一物當情。是諸佛用心處。汝等勤而行之。",
    "X86n1600_012:0160b20": "言訖跏趺而逝。茶毗日。祥雲五色。異香四徹。所獲",
    "X86n1600_012:0160b21": "舍利。璨若玉珠。弟子等贮以金棺。藏於石塔。塔曰",
    "X86n1600_012:0160b22": "澄源。",
    "X86n1600_012:0160b23": "梅屋常曰。荊國王文公嘗問張文定公曰。去孔子",
    "X86n1600_012:0160b24": "百年而有孟軻。此後迨孔孟者為誰。何吾道之寥",
    "X86n1600_012:0160c01": "寥乎。文定沉吟久之。曰有人。第恐過之耳。曰誰耶。",
    "X86n1600_012:0160c02": "文定曰。南嶽讓。嵩山珪。馬祖。石頭。丹霞。無業。若此",
    "X86n1600_012:0160c03": "類。孔孟之教轡勒不住。故歸釋氏矣。文公深肯之。",
    "X86n1600_012:0160c04": "其後張無盡聞之歎曰。達人之論也。然嵩山汾州。",
    "X86n1600_012:0160c05": "葢祖庭之旁出者。其感應超絕。說法沛然如此。則",
    "X86n1600_012:0160c06": "南嶽而下。的傳正續宗師。世教轡勒不住。端可見",
    "X86n1600_012:0160c07": "矣。二三公之讜論。渠不信夫。",
    "X86n1600_012:0160c09": "宗統編年卷之十二"
}