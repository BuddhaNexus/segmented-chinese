{
    "T18n0897_003:0769a20": "蕤呬耶經卷下",
    "T18n0897_003:0769a22": "大唐大興善寺開府儀同三司",
    "T18n0897_003:0769a23": "試鴻臚卿三藏和尚奉　詔譯",
    "T18n0897_003:0769a24": "分別相品第九",
    "T18n0897_003:0769a25": "亦名三部三摩耶印。於一切曼荼羅。通用之",
    "T18n0897_003:0769a26": "印。其護身印及結方印。驚覺奉迎之印及灌",
    "T18n0897_003:0769a27": "頂印。辟除障難印奉獻香華等印。息災難印",
    "T18n0897_003:0769a28": "碎伏難印。繫縛難印解放難印。如是等印。於",
    "T18n0897_003:0769a29": "手印品皆悉廣說。如前所說。淨治及護身法。",
    "T18n0897_003:0769b01": "其皆用手印相應而作。若欲碎伏難伏者。",
    "T18n0897_003:0769b02": "當用金剛母跢迦(二合)羅印。及於祕密曼荼羅",
    "T18n0897_003:0769b03": "羅中所說。十八大印皆應用之。若作呼召",
    "T18n0897_003:0769b04": "之法。當用金剛鉤印。若作結縛難法者。當用",
    "T18n0897_003:0769b05": "金剛鎖印。若作調伏法者。當用金剛棒印。若",
    "T18n0897_003:0769b06": "作怖魔法者。當用喫金剛印。若有越三摩耶",
    "T18n0897_003:0769b07": "者。當用受三摩耶忿怒印而作調伏。或用大",
    "T18n0897_003:0769b08": "力金剛棒印。若欲碎滅諸障難者。當用遜",
    "T18n0897_003:0769b09": "婆明王真言手印。作此法已。其諸難等皆被",
    "T18n0897_003:0769b10": "火燒。是故當用如上尊等諸印等法繞用。即",
    "T18n0897_003:0769b11": "知有大威力。是故應當於一切事。皆順用之。",
    "T18n0897_003:0769b12": "或隨彼說於彼而用。復次應當作護摩之法。",
    "T18n0897_003:0769b13": "面向東方。茅草端坐。燃火著已。灑淨其火。",
    "T18n0897_003:0769b14": "又用茅草。初應滿杓蘇護摩。最後亦然。次",
    "T18n0897_003:0769b15": "應以蘇及與柴等諸物。如法護摩。如念誦法",
    "T18n0897_003:0769b16": "護摩亦然。以寂靜真言。為一一尊七遍護",
    "T18n0897_003:0769b17": "摩。心念彼尊。為其一尊護摩畢已。即須灑",
    "T18n0897_003:0769b18": "淨其火。方為餘尊護摩。護摩畢已。都請諸",
    "T18n0897_003:0769b19": "尊。更作護摩。滿百八遍。於諸尊所而乞歡喜。",
    "T18n0897_003:0769b20": "即懺悔一切罪障。隨喜功德廣大發願。數",
    "T18n0897_003:0769b21": "歸三寶。及歸不退大菩薩眾一切真言并與",
    "T18n0897_003:0769b22": "明尊。數數增發大菩提心。次應讚嘆三部尊",
    "T18n0897_003:0769b23": "及餘諸尊。次應誦經。然後志誠之心。啟請諸",
    "T18n0897_003:0769b24": "尊深生珍重。所燒之香勿令斷絕。數奉閼伽。",
    "T18n0897_003:0769b25": "作如是次第作法畢已。復以誠心頂禮諸尊。",
    "T18n0897_003:0769b26": "然後如法。將其弟子一一令入。當喚一一弟",
    "T18n0897_003:0769b27": "子。如前香水灑淨。以塗香等供養。用香塗手",
    "T18n0897_003:0769b28": "按其心上。誦其真言。次以辨事真言。持誦新",
    "T18n0897_003:0769b29": "帛繫其面門。復作三摩耶印。置其頂上誦彼",
    "T18n0897_003:0769c01": "真言三遍。次作曼荼羅主手印置於頂上。誦",
    "T18n0897_003:0769c02": "彼真言三遍。引將曼荼羅門前。其阿闍梨",
    "T18n0897_003:0769c03": "應如是言。我等某甲如法作此曼荼羅。將",
    "T18n0897_003:0769c04": "弟子入。隨其福德及與種姓并以成就。隨堪",
    "T18n0897_003:0769c05": "法器。於此曼荼羅中。願視其相。次應散華。",
    "T18n0897_003:0769c06": "隨所墮處。即屬彼部族姓及尊。次應開面視",
    "T18n0897_003:0769c07": "曼荼羅。其阿闍梨以歡喜心。為彼弟子作",
    "T18n0897_003:0769c08": "如是言。汝今觀此妙曼荼羅。深生敬信。汝",
    "T18n0897_003:0769c09": "今乃至生諸佛家中。諸明真言已加被汝一",
    "T18n0897_003:0769c10": "切吉祥及與成就皆悉現前。是故堅持三摩",
    "T18n0897_003:0769c11": "耶戒。於真言法。勤加念誦次令弟子以香華",
    "T18n0897_003:0769c12": "等。普供養三部。及以讚嘆。其阿闍梨於曼",
    "T18n0897_003:0769c13": "荼羅所。授與弟子。隨其所得於本真言。或令",
    "T18n0897_003:0769c14": "弟子坐第二院。持誦所得心真言。具看其",
    "T18n0897_003:0769c15": "散華。隨所墮處准知上中下成就。謂隨諸尊",
    "T18n0897_003:0769c16": "上下差別。及以坐位次第。准知上下。花若墮",
    "T18n0897_003:0769c17": "於佛頭上者。當知成就佛頂真言及佛毫相",
    "T18n0897_003:0769c18": "等諸尊真言。花若墮於佛面上者。應知成就",
    "T18n0897_003:0769c19": "佛眼等尊諸明真言。花若墮於佛中身分。當",
    "T18n0897_003:0769c20": "知成就諸心真言。花若墮於佛下身分。當知",
    "T18n0897_003:0769c21": "成就使者真言。隨花所墮。於身上中下分。當",
    "T18n0897_003:0769c22": "知成就上中下品。其執蓮華及執金剛。隨花",
    "T18n0897_003:0769c23": "墮處准上應知。自餘諸尊但知上中下品成",
    "T18n0897_003:0769c24": "就。若花墮處去彼尊遠。當知久遠方可成就。",
    "T18n0897_003:0769c25": "花若墮於食院之上。隨所屬尊得彼真言。花",
    "T18n0897_003:0769c26": "若墮於兩尊中間。隨所近處得彼真言。花若",
    "T18n0897_003:0769c27": "先墮於內院中。即却超出於其外院中。當知",
    "T18n0897_003:0769c28": "彼人信心不具。若強持誦得下成就。花若墮",
    "T18n0897_003:0769c29": "於諸界道上及行道院。當知彼人無決定心",
    "T18n0897_003:0770a01": "不獲成就。花若墮於二尊中間。非近非遠及",
    "T18n0897_003:0770a02": "墮界道并行道院。若欲復擲。應為彼人作護",
    "T18n0897_003:0770a03": "摩法然後擲花。花若墮於內院。但隨其院皆",
    "T18n0897_003:0770a04": "屬彼尊。凡作曼荼羅。皆置三部諸尊。復於",
    "T18n0897_003:0770a05": "本方更置一座。運心以表一部諸尊。其內院",
    "T18n0897_003:0770a06": "中。要復須安置般若經甲於內院門必須安",
    "T18n0897_003:0770a07": "置守中門龍王。花若墮於飲食院上。當知成",
    "T18n0897_003:0770a08": "就增益等事。花若墮於部主尊上。當知成就",
    "T18n0897_003:0770a09": "作曼荼羅。花若墮於七佛世尊身上。決定",
    "T18n0897_003:0770a10": "成就三部真言。花若墮於執蓮華上。當知成",
    "T18n0897_003:0770a11": "就兩部真言。花若墮於執金剛上。當知成就",
    "T18n0897_003:0770a12": "本部真言。花若先墮於第三院內。却超出",
    "T18n0897_003:0770a13": "向行道院上。應棄彼人。後時將入餘曼荼",
    "T18n0897_003:0770a14": "羅。若欲強將入者。當作護摩更與擲花。還",
    "T18n0897_003:0770a15": "若不著更作護摩。如是三迴若不著者。則須",
    "T18n0897_003:0770a16": "擯出。其阿闍梨以如是法。將諸弟子一一令",
    "T18n0897_003:0770a17": "入。散華畢已。復獻閼伽及香華等。其弟子等",
    "T18n0897_003:0770a18": "各各應與布施。阿闍梨次將一一弟子。於護",
    "T18n0897_003:0770a19": "摩處。於阿闍梨左邊坐其阿闍梨。應以左手",
    "T18n0897_003:0770a20": "執其弟子右手大指。用曼荼羅主真言。用牛",
    "T18n0897_003:0770a21": "蘇護摩七遍。復以寂靜真言。護摩牛蘇七遍。",
    "T18n0897_003:0770a22": "復以牛蘇於其弟子頭上。右轉三遍而作護",
    "T18n0897_003:0770a23": "摩。復以神袋繫於右膊。復以香塗手按其胸",
    "T18n0897_003:0770a24": "上。隨意持誦而發遣了。自餘弟子皆如是作",
    "T18n0897_003:0770a25": "應護摩。用蘇嚧婆杓而作護摩蘇。復以右手",
    "T18n0897_003:0770a26": "護摩諸穀。坐於茅座。其淨水中亦置茅草。先",
    "T18n0897_003:0770a27": "備茅環。於爐四面復布茅草。作護摩時皆應",
    "T18n0897_003:0770a28": "如是。先取乳汁乾柴。置於爐中以蘇灑上而",
    "T18n0897_003:0770a29": "生其火。後取乳汁柴濕而作護摩。如護摩蘇",
    "T18n0897_003:0770b01": "遍數多少。胡麻數量亦復如是。其餘穀等隨",
    "T18n0897_003:0770b02": "意護摩。最後以滿蘇護摩。其請火神及與發",
    "T18n0897_003:0770b03": "遣用彼。真言其灑淨等用前真言。或隨餘說。",
    "T18n0897_003:0770b04": "如有真言之於護摩用者。隨意而用。",
    "T18n0897_003:0770b05": "瞿醯壇怛囉(二合)經分別護摩品第十",
    "T18n0897_003:0770b06": "次說息災增益及降伏事。三種護摩差別之",
    "T18n0897_003:0770b07": "法。依作彼曼荼羅。隨事而作護摩。若作息",
    "T18n0897_003:0770b08": "災護摩。面向北坐。若作增益護摩。面向東坐。",
    "T18n0897_003:0770b09": "若作降伏護摩。面向南坐。若作息災曼荼",
    "T18n0897_003:0770b10": "羅及與護摩。其爐圓作。若增益方。若作降",
    "T18n0897_003:0770b11": "伏三角。若作息災曼荼羅及護摩。應用白",
    "T18n0897_003:0770b12": "色。增益黃色。降伏黑色。若作息災事者。坐蓮",
    "T18n0897_003:0770b13": "華座。作增益事坐草座。作降伏事。以右脚",
    "T18n0897_003:0770b14": "押左脚。蹲踞勿著地坐。以寂靜心作息災事。",
    "T18n0897_003:0770b15": "以歡喜心作增益事。以忿怒心作降伏事。或",
    "T18n0897_003:0770b16": "隨本法所說依彼而作。若作息災事者。用樹",
    "T18n0897_003:0770b17": "最上枝而作護摩。若作增益事者。用樹中枝",
    "T18n0897_003:0770b18": "而作護摩。若作降伏事者。應以樹根而作護",
    "T18n0897_003:0770b19": "摩。若作息災事者。應著茅草之衣。若作增",
    "T18n0897_003:0770b20": "益事者。應著芻麻之衣。若作降伏事者。應著",
    "T18n0897_003:0770b21": "青色衣及血濕衣。或破穢衣或復裸形。若作",
    "T18n0897_003:0770b22": "息災事者。應以蘇乳稻穀花大麥蜜。及乳粥",
    "T18n0897_003:0770b23": "茅草之牙。并桾那花注多樹葉。及白檀香烏",
    "T18n0897_003:0770b24": "曇末羅樹木及菓。阿輸他木苦練木苫彌",
    "T18n0897_003:0770b25": "木果。波羅闍木及諸餘物。而作護摩。若作",
    "T18n0897_003:0770b26": "增益事者。應以乳粥酪飯蜜乳。及飯酪粥",
    "T18n0897_003:0770b27": "胡麻及三白食。天木茴香及天門冬龍華",
    "T18n0897_003:0770b28": "尾盧婆果諸穀及柴自餘物等。而作護摩。若",
    "T18n0897_003:0770b29": "作降伏事者。應以赤白芥子血及芥子油。毒",
    "T18n0897_003:0770c01": "藥骨灰髮荊棘仇毘多羅木。句吒木迦多羅",
    "T18n0897_003:0770c02": "木有刺之樹。而作護摩。如是三種護摩之",
    "T18n0897_003:0770c03": "事。於其本法縱不說者應依此法。次阿闍梨",
    "T18n0897_003:0770c04": "觀其弟子。堪授法器應灌頂者。即當如法與",
    "T18n0897_003:0770c05": "彼灌頂。其弟子先應灌頂請阿闍梨及與布",
    "T18n0897_003:0770c06": "施。先辨新淨座。以辨事真言持誦其座。置於",
    "T18n0897_003:0770c07": "灌頂曼荼羅中。又辨新淨白傘。於上懸花",
    "T18n0897_003:0770c08": "鬘。復懸白色綵帛。以曼荼羅主真言。持誦",
    "T18n0897_003:0770c09": "其華等。又於曼荼羅內。置諸吉祥之具。其",
    "T18n0897_003:0770c10": "阿闍梨與其弟子。如法護身令坐其中央。其",
    "T18n0897_003:0770c11": "阿闍梨當以牛蘇與香相和。用軍荼利真言",
    "T18n0897_003:0770c12": "持誦其香。薰其弟子。即將其傘當蓋於上。",
    "T18n0897_003:0770c13": "復令餘人。執淨犛牛拂及扇香爐。箱中置衣。",
    "T18n0897_003:0770c14": "并盛商佉及筋諸吉祥物。令執其箱。復執酪",
    "T18n0897_003:0770c15": "椀。如是等物皆令人執。若得辨者應作音",
    "T18n0897_003:0770c16": "聲。又執四瓶令住傍邊。其阿闍梨與誦吉祥",
    "T18n0897_003:0770c17": "諸妙伽陀。如是次第今且略說。若欲廣作當",
    "T18n0897_003:0770c18": "依本法。其阿闍梨普應頂禮曼荼羅中一切",
    "T18n0897_003:0770c19": "諸尊。為灌頂故至誠啟請。即應奉持前所持",
    "T18n0897_003:0770c20": "誦百遍之瓶。徐徐當繞於曼荼羅。遶三匝",
    "T18n0897_003:0770c21": "已。復以三種真言。持誦其瓶。於其頂上而作",
    "T18n0897_003:0770c22": "手印。并誦根本真言。還誦此真言與彼灌",
    "T18n0897_003:0770c23": "頂若作傳法灌頂。應面向西坐。若作息災灌",
    "T18n0897_003:0770c24": "頂。面向北坐。若作增益灌頂。面向東坐。若作",
    "T18n0897_003:0770c25": "降伏灌頂。面向南坐。灌頂畢已。次其阿闍梨",
    "T18n0897_003:0770c26": "自手執其衣與彼令著及以塗香塗彼身上。",
    "T18n0897_003:0770c27": "并與華等供養。亦以華鬘交絡兩肩。復與臂",
    "T18n0897_003:0770c28": "釧令著其腕。阿闍梨自手執其傘。令彼弟",
    "T18n0897_003:0770c29": "子遶曼荼羅。遶三匝已。亦至西門前即數禮",
    "T18n0897_003:0771a01": "拜。其傘隨身來去蓋頭。其阿闍梨啟請諸尊。",
    "T18n0897_003:0771a02": "作如是言。我某甲與某甲灌頂畢已。今付屬",
    "T18n0897_003:0771a03": "諸尊令持明藏。作是語已應放其傘。令彼起",
    "T18n0897_003:0771a04": "立對曼荼羅前。為說三摩耶戒汝今已成曼",
    "T18n0897_003:0771a05": "荼羅阿闍梨持明藏者。諸佛菩薩及真言主",
    "T18n0897_003:0771a06": "一切天神。已共知汝。若見有人堪作法器。怜",
    "T18n0897_003:0771a07": "愍彼故。與作曼荼羅教使持誦。其阿闍梨次",
    "T18n0897_003:0771a08": "應為彼。依如前法而作護摩。燃火著已。用",
    "T18n0897_003:0771a09": "曼荼羅主真言。護摩牛蘇百遍。復以寂靜真",
    "T18n0897_003:0771a10": "言。蘇蜜及酪與飯相和。護摩百遍。復用胡麻",
    "T18n0897_003:0771a11": "護摩百遍。如是作已。用其淨水灌彼頂上。次",
    "T18n0897_003:0771a12": "當廣視其曼荼羅。解說諸尊。教視本手印",
    "T18n0897_003:0771a13": "相。復教明王真言。次教今坐一處。持誦所",
    "T18n0897_003:0771a14": "得真言。次教以諸香華。供養本尊及與餘諸",
    "T18n0897_003:0771a15": "尊。次其弟子於護摩處。以至誠心禮拜阿闍",
    "T18n0897_003:0771a16": "梨。隨所須用應當布施。或隨所有物悉皆施",
    "T18n0897_003:0771a17": "與。所謂自助眷屬妻子錢財等物。或隨阿闍",
    "T18n0897_003:0771a18": "梨所歡喜者。當施其物。或自愛樂者應當施",
    "T18n0897_003:0771a19": "與。若貧窮者以力奉事。令尊歡喜。然於諸",
    "T18n0897_003:0771a20": "施中承事為最。凡欲布施。先奉兩疋衣服。",
    "T18n0897_003:0771a21": "然後捨施餘物。求成就應如是施。若求三摩",
    "T18n0897_003:0771a22": "耶。即應布施衣服及金牸牛并犢。及隨身有",
    "T18n0897_003:0771a23": "皆應布施。乃至自身。求三摩耶者應如是施",
    "T18n0897_003:0771a24": "其阿闍梨次教諸弟子等次第令坐。自讀般",
    "T18n0897_003:0771a25": "若經令彼等聽。次為彼等都說三摩耶戒。汝",
    "T18n0897_003:0771a26": "等從今。常於三寶及諸菩薩諸真言尊。恭",
    "T18n0897_003:0771a27": "敬供養。於大乘經恒生勝解。凡見一切三寶。",
    "T18n0897_003:0771a28": "亦見受三摩耶戒者。當生愛樂。於尊者所恒",
    "T18n0897_003:0771a29": "生恭敬。於諸天神不得嗔嫌。應須供養。於其",
    "T18n0897_003:0771b01": "外教不得信學。凡來求者隨有施與。於諸有",
    "T18n0897_003:0771b02": "情恒起慈悲。於諸功德勤求修習。常樂大乘",
    "T18n0897_003:0771b03": "於明藏行。恒勤精進持誦真言。於經明藏所",
    "T18n0897_003:0771b04": "有祕密之法。無三摩耶者。皆不應為說真言",
    "T18n0897_003:0771b05": "及印。具學明藏祕密護持。如是說三摩耶已。",
    "T18n0897_003:0771b06": "各各視彼所得本印及與真言。所屬之部并與",
    "T18n0897_003:0771b07": "說彼本曼荼羅。次阿闍梨當灑自身。更奉",
    "T18n0897_003:0771b08": "諸尊閼伽。次第供養一一諸尊。次以曼荼羅",
    "T18n0897_003:0771b09": "主真言。護摩百八遍。復以寂靜真言。護摩百",
    "T18n0897_003:0771b10": "八遍。次以部心真言。護摩二十一遍。次以",
    "T18n0897_003:0771b11": "一一諸尊真言。用牛蘇各護摩七遍。然後以",
    "T18n0897_003:0771b12": "其本所持真言。隨意護摩。次更如法護身祭",
    "T18n0897_003:0771b13": "祀諸方。祭祀畢已。先洗手灑淨自及弟子。以",
    "T18n0897_003:0771b14": "香華等。次第供養一切諸尊及與頂禮。所置",
    "T18n0897_003:0771b15": "供養以至誠心。奉施然後應用凡隨所作曼",
    "T18n0897_003:0771b16": "荼羅法。要須先成熟明了解已。然後方作曼",
    "T18n0897_003:0771b17": "荼羅。法猶傍置經數數檢本。恐有失錯何",
    "T18n0897_003:0771b18": "以不熟凡作曼荼羅時。當令助成就者外護其",
    "T18n0897_003:0771b19": "處。每出外時。先其助人入於其所。令作守護",
    "T18n0897_003:0771b20": "必勿令空。若無如是弟子堪執繩者。即先釘",
    "T18n0897_003:0771b21": "[檎离+土]一頭。自捉而作界道。若無助成就者。一切",
    "T18n0897_003:0771b22": "諸事皆須自作。其助成者。若有病患及與無",
    "T18n0897_003:0771b23": "戒。亦不清淨不明諸事。縱解明藏亦不應取。",
    "T18n0897_003:0771b24": "若作曼荼羅畢已。忽有外道族姓家生。心行",
    "T18n0897_003:0771b25": "耎善有力。正直深信愛慕。自來欣求入曼荼",
    "T18n0897_003:0771b26": "羅者。其阿闍梨知彼有信。假使作曼荼羅畢",
    "T18n0897_003:0771b27": "已。令彼人入正法故。于時與彼作召。請法令",
    "T18n0897_003:0771b28": "入曼荼羅。其弟子等。或若不具其本善相及",
    "T18n0897_003:0771b29": "與法闕。當作息災護摩。若作曼荼羅先應啟",
    "T18n0897_003:0771c01": "彼國王令許於其王所詣取壯士皆有威勢。",
    "T18n0897_003:0771c02": "各執器杖以無畏心遶曼荼羅立。或有如是",
    "T18n0897_003:0771c03": "弟子。堪為法器受持。召請弟子之時。若不在",
    "T18n0897_003:0771c04": "者。應作彼形而作召請等法。或有弟子擬欲",
    "T18n0897_003:0771c05": "灌頂。若不在者。當與別弟子充數灌頂。或有",
    "T18n0897_003:0771c06": "弟子。欲求其事作受持。若不在者。不得為",
    "T18n0897_003:0771c07": "彼弟子充與別人。若為弟子受持時。忽若不",
    "T18n0897_003:0771c08": "到。應知其阿闍梨。着大重病乃至致死。若",
    "T18n0897_003:0771c09": "作召請法已。或有如是因緣。第二之日辨",
    "T18n0897_003:0771c10": "作曼荼羅。其日應作息災護摩。至於暮間更",
    "T18n0897_003:0771c11": "復召請。至第三日作曼荼羅。若正起作曼荼",
    "T18n0897_003:0771c12": "羅時。忽若闕少小小之具。不須相待。或若",
    "T18n0897_003:0771c13": "過時即諸難起。若作曼荼羅時有難事起。當",
    "T18n0897_003:0771c14": "以真言避除。或以方便令息災。若不能除。所",
    "T18n0897_003:0771c15": "有供具以水灑淨。一時供養及奉閼伽發遣",
    "T18n0897_003:0771c16": "諸尊。別日當作息災護摩。後作亦得。如七明",
    "T18n0897_003:0771c17": "妃曼荼羅者。應作七院。依彼本法而作安置。",
    "T18n0897_003:0771c18": "勿疑彼法此法相違。其藥叉曼荼羅法。亦復",
    "T18n0897_003:0771c19": "如是。或有曼荼羅。本法有闕。應依此法而作",
    "T18n0897_003:0771c20": "曼荼羅。或有如是曼荼羅別指餘法。還依彼",
    "T18n0897_003:0771c21": "法而作曼荼羅。或有本法雖云曼荼羅不說",
    "T18n0897_003:0771c22": "次第。總依此法次第應作。如於持明藏廣說",
    "T18n0897_003:0771c23": "曼荼羅法。或依本法說曼荼羅。或如阿闍梨",
    "T18n0897_003:0771c24": "指授說曼荼羅如是等所說次第。乃依依彼",
    "T18n0897_003:0771c25": "法而作曼荼羅。勿生疑惑若有本法說。瓶分",
    "T18n0897_003:0771c26": "量或大或小。但依此法而作分量。縱違本法",
    "T18n0897_003:0771c27": "亦無過患。或若自餘諸尊之所欲加供養。亦",
    "T18n0897_003:0771c28": "無所妨。凡隨所說一切法事。非遮增過。若闕",
    "T18n0897_003:0771c29": "不成。或有如是曼荼羅。說令諸弟子。各執",
    "T18n0897_003:0772a01": "香爐及與燈明遶曼荼羅者。如是殊異之法",
    "T18n0897_003:0772a02": "必不應違。但依彼作。或有如是曼荼羅法。說",
    "T18n0897_003:0772a03": "是三摩耶時作如是言。汝等今者得載法船",
    "T18n0897_003:0772a04": "出離生死。或誠心散華者必依彼說不得違",
    "T18n0897_003:0772a05": "彼。如是等殊異之法。各依本法而作。若不說",
    "T18n0897_003:0772a06": "者必不應作。凡入曼荼羅。必有四種灌頂。一",
    "T18n0897_003:0772a07": "者除難。二者成就。三者增益己身。四者得阿",
    "T18n0897_003:0772a08": "闍梨位。如是灌頂之法前已廣說。次今當成",
    "T18n0897_003:0772a09": "受明灌頂。入曼荼羅隨所得明欲成就者。以",
    "T18n0897_003:0772a10": "彼真言持誦其瓶三百遍已。與彼灌頂。還用",
    "T18n0897_003:0772a11": "彼真言。所護摩物持誦七遍。然後一遍護摩。",
    "T18n0897_003:0772a12": "如是乃至三遍護摩。此名第二受明灌頂。若",
    "T18n0897_003:0772a13": "有被難所著為除難故作灌頂者。此名除難",
    "T18n0897_003:0772a14": "灌頂。為求安樂及與富貴。并求男女除不祥",
    "T18n0897_003:0772a15": "故作灌頂者。此名增益灌頂。凡蒙灌頂。諸佛",
    "T18n0897_003:0772a16": "菩薩及與諸尊。并持真言行菩薩等。皆悉",
    "T18n0897_003:0772a17": "證明加被護念。聖觀自在及執金剛所有真",
    "T18n0897_003:0772a18": "言。悉皆成就。一切天神不能損害。皆悉恭敬。",
    "T18n0897_003:0772a19": "在生死中不墮惡趣。不生貧窮家及不具足",
    "T18n0897_003:0772a20": "之人所惡嫌。恒憶宿命多饒資財具戒端",
    "T18n0897_003:0772a21": "正。當生天人恒遇佛世。於其菩提心曾不退",
    "T18n0897_003:0772a22": "轉。施諸尊并乞歡喜。復執閼伽。各各以本",
    "T18n0897_003:0772a23": "真言如法發遣。或依本法而作發遣所有資",
    "T18n0897_003:0772a24": "具當泮大河。飲食施與貧兒。不應與狗及",
    "T18n0897_003:0772a25": "烏等下鳥。於曼荼羅所有財物。其阿闍梨",
    "T18n0897_003:0772a26": "並應收取隨意受用。勿更與弟子。其弟子",
    "T18n0897_003:0772a27": "等若用其物墮三摩耶。是故其物阿闍梨用。",
    "T18n0897_003:0772a28": "若阿闍梨不用其物當施三寶。其傘犛拂等",
    "T18n0897_003:0772b01": "物應施於佛。其座塗香燒香等物應施與法。",
    "T18n0897_003:0772b02": "其衣瓶器等物應施僧伽。若無僧伽。應施",
    "T18n0897_003:0772b03": "苾芻苾芻尼及優婆塞優婆夷。其弟子乃至",
    "T18n0897_003:0772b04": "少分不得用之。其第二日為滿所闕之法并",
    "T18n0897_003:0772b05": "息災故護摩百八遍。",
    "T18n0897_003:0772b06": "補闕品第十一",
    "T18n0897_003:0772b07": "次復更說如前不說闕少之法。於諸曼荼羅",
    "T18n0897_003:0772b08": "法所未說者。其阿闍梨善解明藏及與真言。",
    "T18n0897_003:0772b09": "具戒清淨及有慈悲。妙解畫曼荼羅。直心清",
    "T18n0897_003:0772b10": "淨者。應作曼荼羅。或於舍上。廣淨其處",
    "T18n0897_003:0772b11": "及令平正。以白土塗亦應得作。或於神廟亦",
    "T18n0897_003:0772b12": "應得作。或於水上密布淨板如法埿治。於上",
    "T18n0897_003:0772b13": "而作。如水中行尊及鼓音尊曼荼羅者。應于",
    "T18n0897_003:0772b14": "水上作也。其婆羅門祭祀之地。及棄穢之",
    "T18n0897_003:0772b15": "地。前經所作曼荼羅地。並應棄之。或說",
    "T18n0897_003:0772b16": "但以一道真言作曼荼羅者。則依彼法而作。",
    "T18n0897_003:0772b17": "即彼多羅尊曼荼羅是也。或若有如是曼荼",
    "T18n0897_003:0772b18": "羅。具足自有眷屬真言者。還依彼法而作。即",
    "T18n0897_003:0772b19": "忿怒火尊曼荼羅是也。或若有如是曼荼羅。",
    "T18n0897_003:0772b20": "於其本法真言不具足者。當取都法通用",
    "T18n0897_003:0772b21": "真言作曼荼羅。夫其真言曼荼羅所應用者。",
    "T18n0897_003:0772b22": "先須各誦數滿千遍。具大福德。不久出離",
    "T18n0897_003:0772b23": "生死苦海。當得無上菩提之果。及其灌頂",
    "T18n0897_003:0772b24": "者。具如是等無量功德。具真言族行菩佛",
    "T18n0897_003:0772b25": "行。是故阿闍梨。應解都法及得灌頂許為傳",
    "T18n0897_003:0772b26": "法。然後方作曼荼羅法。若違此法作曼荼",
    "T18n0897_003:0772b27": "羅。即不成就死墮地獄。其入彼者無利益。非",
    "T18n0897_003:0772b28": "但無益諸障難起。所謂飢饉疫病亢旱。諸賊",
    "T18n0897_003:0772b29": "盜起國王相諍。其諸弟子被魔所損。其阿闍",
    "T18n0897_003:0772c01": "梨必定致死。若不依法作曼荼羅。有如是等",
    "T18n0897_003:0772c02": "種種難起。若於佛部曼荼羅中得灌頂者。即",
    "T18n0897_003:0772c03": "應三部曼荼羅中得阿闍梨。若於觀自在曼",
    "T18n0897_003:0772c04": "荼羅中得灌頂者。即於二部曼荼羅中得阿",
    "T18n0897_003:0772c05": "闍梨。若於執金剛曼荼羅部中得灌頂者。即",
    "T18n0897_003:0772c06": "於一部及摩跢利迦神諸曼荼羅中得阿闍梨",
    "T18n0897_003:0772c07": "大作曼荼羅時。唯與一人受阿闍梨灌頂。自",
    "T18n0897_003:0772c08": "餘灌頂或三或五必不應雙。皆以各別供具",
    "T18n0897_003:0772c09": "而為灌頂。其得受明灌頂之人。應教成就曼",
    "T18n0897_003:0772c10": "荼羅法。其得自餘灌頂者。應教所得真言本",
    "T18n0897_003:0772c11": "法及手印法。若有愚人不入曼荼羅持誦真",
    "T18n0897_003:0772c12": "言。雖滿遍數終不成就。復起邪見。彼人命",
    "T18n0897_003:0772c13": "終墮於地獄。若有人與彼真言法者。彼亦墮",
    "T18n0897_003:0772c14": "三摩耶戒。命終之後墮於嚕羅婆地獄。若以",
    "T18n0897_003:0772c15": "失念及放逸故。墮三摩耶即應持誦部心真",
    "T18n0897_003:0772c16": "言一洛叉遍。或誦阿那羅暮阿尼陀羅尼一",
    "T18n0897_003:0772c17": "千遍。或息災護摩。或復更入大曼荼羅。若有",
    "T18n0897_003:0772c18": "愚人不解教法。作曼荼羅。如犯五無間重",
    "T18n0897_003:0772c19": "罪。所墮之處彼亦如是。若有如法以求功德",
    "T18n0897_003:0772c20": "作曼荼羅。彼大菩薩生於淨土。其有入彼曼",
    "T18n0897_003:0772c21": "荼羅者。不被鬼魅所著。及諸蠱毒。毘舍遮。摩",
    "T18n0897_003:0772c22": "呼羅伽。羅剎。種種揭羅訶。并諸魔難悉不能",
    "T18n0897_003:0772c23": "傷。一切罪障悉皆消滅不墮惡趣。所持誦真",
    "T18n0897_003:0772c24": "言皆得成就。不久即得成菩提果。其阿闍梨",
    "T18n0897_003:0772c25": "以慈悲故。應當慇懃教一弟子。通解都法令",
    "T18n0897_003:0772c26": "持我明藏。我今已說一切曼荼羅都法。若作",
    "T18n0897_003:0772c27": "曼荼羅者。皆依此法而作。若以此法與弟子",
    "T18n0897_003:0772c28": "者。先教明王真言手印及大手印諸曼荼羅。",
    "T18n0897_003:0772c29": "然後方與此祕密法。",
    "T18n0897_003:0773a01": "蕤呬耶經卷下終"
}