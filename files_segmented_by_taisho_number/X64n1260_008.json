{
    "X64n1260_008:0052c19": "列祖提綱錄卷第八",
    "X64n1260_008:0052c21": "武林十八澗理安禪寺住持婁東行悅集",
    "X64n1260_008:0052c22": "　　五參提綱",
    "X64n1260_008:0052c23": "大愚芝禪師上堂。大愚相接大雄孫。五湖雲水競頭",
    "X64n1260_008:0052c24": "奔。競頭奔。有何門。擊箭寧知枯木存。枯木存。一年還",
    "X64n1260_008:0053a01": "曾兩度春。兩度春。帳裏珍珠撒與人。撒與人。思量也",
    "X64n1260_008:0053a02": "是慕西秦。",
    "X64n1260_008:0053a03": "上堂。一擊響玲瓏。喧轟宇宙通。知音纔側耳。項羽過",
    "X64n1260_008:0053a04": "江東。與麼會。恰認得驢鞍橋作阿爺下頷。",
    "X64n1260_008:0053a05": "上堂。竪窮三際橫遍十方。拈起也帝釋心驚。放下也",
    "X64n1260_008:0053a06": "地神膽戰。不拈不放喚作甚麼。自云蝦蟆。",
    "X64n1260_008:0053a07": "上堂。三世諸佛不知有。狸奴白牯却知有。乃拈起拂",
    "X64n1260_008:0053a08": "子云。狸奴白牯總在者裡放光動地。何謂如此。兩段",
    "X64n1260_008:0053a09": "不同。",
    "X64n1260_008:0053a10": "上堂。大洋海底排班立。從頭第二鬢毛斑。為甚麼不",
    "X64n1260_008:0053a11": "道第一鬢毛斑。要會麼。金蘂銀絲成玉露。高僧不坐",
    "X64n1260_008:0053a12": "鳳凰臺。",
    "X64n1260_008:0053a13": "上堂。眾集乃曰。為眾竭力禍出私門。便下座。",
    "X64n1260_008:0053a14": "示眾。擎起香合云。明頭合。暗頭合。道得天下橫行。若",
    "X64n1260_008:0053a15": "道不得。且合却下座。",
    "X64n1260_008:0053a16": "上堂。沙裏無油事可哀。翠巖嚼飯餧嬰孩。他時好惡",
    "X64n1260_008:0053a17": "知端的。始覺從前滿面埃。擊禪床下座。",
    "X64n1260_008:0053a18": "法華舉禪師上堂。釋迦不出世。達磨不西來。佛法偏",
    "X64n1260_008:0053a19": "天下。談玄口不開。",
    "X64n1260_008:0053a20": "上堂。鐘鳴皷響。鵲噪鴉鳴。為你諸人說般若講涅槃",
    "X64n1260_008:0053a21": "了也。諸人還信得及麼。觀音菩薩向諸人面前作大",
    "X64n1260_008:0053a22": "神通。若信不及。却往他方救苦利生去也。",
    "X64n1260_008:0053a23": "上堂。開口又成增語。不開口又成剩語。乃曰。金輪天",
    "X64n1260_008:0053a24": "子勅。草店家風別。",
    "X64n1260_008:0053b01": "上堂。三世諸佛口挂壁上。天下老和尚作麼生措手。",
    "X64n1260_008:0053b02": "你諸人到諸方作麼生舉。山僧恁麼道也是久日樺",
    "X64n1260_008:0053b03": "來唇。喝一喝。",
    "X64n1260_008:0053b04": "上堂。古者道。我若一向舉揚宗教。法堂裏草深一丈。",
    "X64n1260_008:0053b05": "不可為闍黎鎻却僧堂門去也。雖然如是。也是烏龜",
    "X64n1260_008:0053b06": "陸地弄塵行。",
    "X64n1260_008:0053b07": "上堂。語漸也返常合道。論頓也不留朕迹。直饒論其",
    "X64n1260_008:0053b08": "頓返其常。也是抑而為之。",
    "X64n1260_008:0053b09": "浮山遠禪師上堂。諸佛出世建立化門不離三身智",
    "X64n1260_008:0053b10": "眼。亦如摩醯首羅三目。何故。一隻水泄不通緇素難",
    "X64n1260_008:0053b11": "辨。一隻大地全開十方通暢。一隻高低一顧萬類齊",
    "X64n1260_008:0053b12": "瞻。雖然。若是本分衲僧。陌路相逢別具通天正眼始",
    "X64n1260_008:0053b13": "得。所以道三世諸佛不知有。狸奴白牯却知有。且道",
    "X64n1260_008:0053b14": "狸奴白牯知有箇甚麼事。要會麼。深秋簾幙千家雨。",
    "X64n1260_008:0053b15": "落日樓臺一笛風。",
    "X64n1260_008:0053b16": "寶應昭禪師上堂。十二時中許你一時絕學即是學",
    "X64n1260_008:0053b17": "佛法。不見阿難多聞第一。却被迦葉擯出不得結集。",
    "X64n1260_008:0053b18": "方知聰明博學記持憶想向外馳求。與靈覺心轉沒",
    "X64n1260_008:0053b19": "交涉。五蘊殻中透脫不過。順情生喜違情生怒。葢覆",
    "X64n1260_008:0053b20": "深厚自纏自縛。無有解脫流浪生死。六根為患眾苦",
    "X64n1260_008:0053b21": "所逼無自由分。而被妄心於中主宰。大丈夫兒早搆",
    "X64n1260_008:0053b22": "取好。喝一喝曰參。",
    "X64n1260_008:0053b23": "上堂。寶應門風險。入者喪全身。作麼生是出身一句。",
    "X64n1260_008:0053b24": "若道不得。三十年後。",
    "X64n1260_008:0053c01": "達觀潁禪師示眾曰。纔涉唇吻便落意思。盡是死門",
    "X64n1260_008:0053c02": "俱非活路。直饒透脫猶在沉淪。莫教孤負平生虗度",
    "X64n1260_008:0053c03": "此世。要得不孤負平生麼。拈拄杖卓一下曰。須是莫",
    "X64n1260_008:0053c04": "被拄杖瞞始得。看看。拄杖子穿過你諸人髑髏。[跳-兆+孛]跳",
    "X64n1260_008:0053c05": "入你鼻孔裏去也。又卓一下。",
    "X64n1260_008:0053c06": "上堂。山僧門庭別。已改諸方轍。為文殊拔出眼裏楔。",
    "X64n1260_008:0053c07": "教普賢休嚼口中鐵。勸人放開髂蛇手。與汝斫却繫",
    "X64n1260_008:0053c08": "驢橛。駐意擬思量。喝曰揑揑。參。",
    "X64n1260_008:0053c09": "上堂。山僧平生意好相撲。祇是無人搭對。今日且共",
    "X64n1260_008:0053c10": "首座搭對。捲起袈裟下座。索首座相撲。座纔出。師曰",
    "X64n1260_008:0053c11": "平地上喫交。便歸方丈。",
    "X64n1260_008:0053c12": "上堂。三世諸佛是奴婢。一大藏教是涕唾。良久曰。且",
    "X64n1260_008:0053c13": "道三世諸佛是誰奴婢。乃將拂子畫一畫曰。三世諸",
    "X64n1260_008:0053c14": "佛過者邊。且道一大藏教是誰涕唾。師乃自唾一唾。",
    "X64n1260_008:0053c15": "上堂。秤錘井底忽然浮。老鼠多年變作牛。慧空見了",
    "X64n1260_008:0053c16": "拍手笑。三脚猢猻差異猴。",
    "X64n1260_008:0053c17": "上堂。五千教典諸佛常談。八萬塵勞眾生妙用。猶未",
    "X64n1260_008:0053c18": "是金剛眼睛在。如何是金剛眼睛。良久曰瞎。",
    "X64n1260_008:0053c19": "上堂。大眾集定。有僧纔出禮拜。師曰。欲識佛性義。當",
    "X64n1260_008:0053c20": "觀時節因緣。僧便問如何是時節因緣。師便下座。",
    "X64n1260_008:0053c21": "上堂。諸方鈎又曲餌又香。奔凑猶如蜂抱王。因聖者",
    "X64n1260_008:0053c22": "裏鈎又直餌又無。猶如水底捺葫蘆。舉拄杖作釣魚",
    "X64n1260_008:0053c23": "勢曰。深水取魚長信命。不曾將酒祭江神。擲拄杖下",
    "X64n1260_008:0053c24": "座。",
    "X64n1260_008:0054a01": "大寧寬禪師上堂。少林妙訣。古佛家風。應用隨機卷",
    "X64n1260_008:0054a02": "舒自在。如拳作掌開合有時。似水成漚起滅無定。動",
    "X64n1260_008:0054a03": "靜俱顯語嘿全彰。萬用自然不勞心力。到者裏喚作",
    "X64n1260_008:0054a04": "順水放船。且道逆風舉棹誰是好手。良久曰。弄潮須",
    "X64n1260_008:0054a05": "是弄潮人。喝一喝曰珍重。",
    "X64n1260_008:0054a06": "上堂。無念為宗。無住為本。真空為體。妙有為用。所以",
    "X64n1260_008:0054a07": "道盡大地是真空。徧法界是妙有。且道是甚麼人用",
    "X64n1260_008:0054a08": "得。四時運用日月長明。法本不遷道無方所。隨緣自",
    "X64n1260_008:0054a09": "在逐物昇沉。此土他方入凡入聖。雖然如是。且道入",
    "X64n1260_008:0054a10": "鄉隨俗一句作麼生道。良久曰。西天梵語。此土唐言。",
    "X64n1260_008:0054a11": "雲峰悅禪師上堂。竿木隨身逢場作戲。然雖如是。一",
    "X64n1260_008:0054a12": "手不獨拍。眾中莫有作家禪客本分衲僧。出來共相",
    "X64n1260_008:0054a13": "唱和。有麼。時有僧出禮拜。師曰。依稀似曲纔堪聽。又",
    "X64n1260_008:0054a14": "被風吹別調中。便下座。",
    "X64n1260_008:0054a15": "上堂。普賢行。文殊智。補陀巖上清風起。瞎驢趂隊遇",
    "X64n1260_008:0054a16": "新羅。吉獠舌頭三千里。",
    "X64n1260_008:0054a17": "上堂。拈起拄杖曰。掌鉢盂向香積世界。為甚麼出身",
    "X64n1260_008:0054a18": "無路。挑日月於拄杖頭上。為甚麼有眼如盲。直得風",
    "X64n1260_008:0054a19": "行草偃響順聲和無纖芥可留。猶是交爭底法。作麼",
    "X64n1260_008:0054a20": "生是不交爭底法。卓拄杖下座。",
    "X64n1260_008:0054a21": "上堂。教中道種種取捨皆是輪回。未出輪回而辨圓",
    "X64n1260_008:0054a22": "覺。彼圓覺性即同流轉。若免輪回無有是處。你等諸",
    "X64n1260_008:0054a23": "人到者裏且作麼生辨圓覺。良久曰。荷葉團團團似",
    "X64n1260_008:0054a24": "鏡。菱角尖尖尖似錐。以拂擊禪床。",
    "X64n1260_008:0054b01": "大乘遵禪師上堂。上來又不問。下去又不疑。不知是",
    "X64n1260_008:0054b02": "不是。是即也大奇。便下座。",
    "X64n1260_008:0054b03": "仁壽珍禪師上堂。明明無悟。有法即迷。日上無雲麗",
    "X64n1260_008:0054b04": "天普照。眼中無翳空本無花。無智人前不得錯舉。參。",
    "X64n1260_008:0054b05": "翠巖真禪師上堂。先德道此事如爆龜文。爆即成兆。",
    "X64n1260_008:0054b06": "不爆成鈍。爆與不爆直下便揑。上藍即不然。無固無",
    "X64n1260_008:0054b07": "必。虗空走馬旱地行船。南山起雲北山下雨。遂拈拄",
    "X64n1260_008:0054b08": "杖曰。拄杖子變作天大將軍巡歷四天下。有守節不",
    "X64n1260_008:0054b09": "守節。有戒行無戒行。一時奏與天帝釋。乃喝一喝曰。",
    "X64n1260_008:0054b10": "丈夫自有衝天志。莫向如來行處行。卓一下。",
    "X64n1260_008:0054b11": "上堂。舉龍牙頌曰。學道如鑽火。逢煙未可休。直待金",
    "X64n1260_008:0054b12": "星現。歸家始到頭。神鼎曰。學道如鑽火。逢煙即便休。",
    "X64n1260_008:0054b13": "莫待金星現。燒脚又燒頭。師曰。若論頓也龍牙正在",
    "X64n1260_008:0054b14": "半途。若論漸也神鼎猶少悟在。於此且復如何。諸仁",
    "X64n1260_008:0054b15": "者。今年多落葉。幾處掃歸家。",
    "X64n1260_008:0054b16": "上堂。臨陣抗敵不懼生死者將軍之勇也。入山不懼",
    "X64n1260_008:0054b17": "虎兕者獵人之勇也。入水不懼蛟龍者漁人之勇也。",
    "X64n1260_008:0054b18": "作麼生是衲子之勇。拈拄杖曰。者箇是拄杖子。拈得",
    "X64n1260_008:0054b19": "把得動得。三千大千世界一時搖動。若拈不得把不",
    "X64n1260_008:0054b20": "得動不得。文殊自文殊。解脫自解脫。參。",
    "X64n1260_008:0054b21": "上堂。舉僧問巴陵如何是道。陵曰明眼人落井。又問",
    "X64n1260_008:0054b22": "寶應如何是道。應曰五鳳樓前。又問首山如何是道。",
    "X64n1260_008:0054b23": "山曰脚下深三尺。此三轉語。一句壁立千仞。一句陸",
    "X64n1260_008:0054b24": "地行船。一句賓主交參。諸人莫有揀得者麼。出來道",
    "X64n1260_008:0054c01": "看。如無。且行羅漢慈。破結賊故。行菩薩慈。安眾生故。",
    "X64n1260_008:0054c02": "行如來慈。得如相故。",
    "X64n1260_008:0054c03": "武泉政禪師上堂。黃梅席上海眾千人。付法傳衣碓",
    "X64n1260_008:0054c04": "坊行者。是則紅日西昇。非則月輪東上。參。",
    "X64n1260_008:0054c05": "雙峰回禪師上堂。南番人汎船。塞北人搖擄。波斯入",
    "X64n1260_008:0054c06": "大唐。須彌山作舞。是甚麼說話。",
    "X64n1260_008:0054c07": "道吾真禪師上堂。古今日月依舊山河。若明得去。十",
    "X64n1260_008:0054c08": "方薄伽梵一路涅槃門。若明不得。謗斯經故獲罪如",
    "X64n1260_008:0054c09": "是。",
    "X64n1260_008:0054c10": "上堂。獅子兒哮吼。龍馬駒[跳-兆+孛]跳。古佛鏡中明。三山孤",
    "X64n1260_008:0054c11": "月皎。遂作舞下座。",
    "X64n1260_008:0054c12": "上堂。舉洞山道五臺山上雲蒸飯。佛殿堦前狗尿天。",
    "X64n1260_008:0054c13": "剎竿頭上煎鎚子。三箇猢猻夜簸錢。老僧即不然。三",
    "X64n1260_008:0054c14": "面狸奴脚踏月。兩頭白牯手拏煙。戴冠碧兔立庭栢。",
    "X64n1260_008:0054c15": "脫殻烏龜飛上天。老僧葛藤盡被汝諸人覷破了也。",
    "X64n1260_008:0054c16": "洞山老人甚是奇特。雖然如是。祇行得三步四步。且",
    "X64n1260_008:0054c17": "不過七跳八跳。且道誵訛在甚麼處。老僧今日不惜",
    "X64n1260_008:0054c18": "眉毛一時布施。良久曰。叮嚀損君德。無言真有功。任",
    "X64n1260_008:0054c19": "從滄海變。終不為君通。",
    "X64n1260_008:0054c20": "上堂。古人道認著依前還不是。實難會。土宿頷下髭",
    "X64n1260_008:0054c21": "鬚多。波斯眼深鼻孔大。甚奇怪。歘然透過新羅界。",
    "X64n1260_008:0054c22": "上堂。山前麥熟。廬陵米價。鎮州蘿蔔。更有一般。良久",
    "X64n1260_008:0054c23": "曰。時挑野菜和根煑。旋斫生柴帶葉燒。",
    "X64n1260_008:0054c24": "上堂。普化明打暗打。布袋橫撒竪撒。石室行者踏碓。",
    "X64n1260_008:0055a01": "因甚忘却下脚。",
    "X64n1260_008:0055a02": "上堂。舉僧問首山如何是佛。山曰新婦騎驢阿家牽。",
    "X64n1260_008:0055a03": "師曰手提巴鼻脚踏尾。仰面看天聽流水。天明送出",
    "X64n1260_008:0055a04": "路傍邊。夜靜還歸茅屋裏。",
    "X64n1260_008:0055a05": "百丈政禪師上堂。巖頭和尚用三文錢索得箇妻。祇",
    "X64n1260_008:0055a06": "解撈鰕摝蜆。要且不解生男育女。直至如今門風斷",
    "X64n1260_008:0055a07": "絕。大眾要識奯公妻麼。百丈今日不惜唇吻與你諸",
    "X64n1260_008:0055a08": "人注破。蓬鬢荊釵世所稀。布裙猶是嫁時衣。",
    "X64n1260_008:0055a09": "大溈乾禪師上堂。山花似錦。文殊撞著眼睛。幽鳥綿",
    "X64n1260_008:0055a10": "蠻。觀音塞却耳際。諸仁者。更思量箇甚麼。昨夜三更",
    "X64n1260_008:0055a11": "睡不著。翻身捉得普賢貶向無生國裏。一覺直至天",
    "X64n1260_008:0055a12": "明。今朝又得與諸人相見說夢。噫是甚麼說話。卓拄",
    "X64n1260_008:0055a13": "杖下座。",
    "X64n1260_008:0055a14": "廣法源禪師上堂。若論此事切莫道著。道著即頭角",
    "X64n1260_008:0055a15": "生。有僧出曰頭角生也。師曰禍事。曰某甲罪過。師曰",
    "X64n1260_008:0055a16": "龍頭蛇尾。伏惟珍重。",
    "X64n1260_008:0055a17": "定慧信禪師上堂。若識般若即被般若縛。若不識般",
    "X64n1260_008:0055a18": "若亦被般若縛。識與不識拈放一邊。却問諸人。如何",
    "X64n1260_008:0055a19": "是般若體。參堂去。",
    "X64n1260_008:0055a20": "上堂。泥蛇咬石鼈。露柱啾啾叫。須彌打一棒。閻老呵",
    "X64n1260_008:0055a21": "呵笑。參。",
    "X64n1260_008:0055a22": "上堂。鶯聲闌。蟬聲急。入水烏龜頭不濕。鷺鷥飛入蘆",
    "X64n1260_008:0055a23": "花叢。雪月交輝俱不及。吽。",
    "X64n1260_008:0055a24": "姜山方禪師上堂。穿雲不渡水。渡水不穿雲。乾坤把",
    "X64n1260_008:0055b01": "定不把定。虗空放行不放行。橫三竪四乍離乍合。將",
    "X64n1260_008:0055b02": "長補短即不問汝諸人。飯是米做一句要且難道。良",
    "X64n1260_008:0055b03": "久曰。私事不得官酬。",
    "X64n1260_008:0055b04": "上堂。不是道得道不得。諸方盡把為奇特。寒山燒火",
    "X64n1260_008:0055b05": "滿頭灰。笑罵豐干者老賊。",
    "X64n1260_008:0055b06": "白鹿端禪師上堂。摩騰入漢肉上剜瘡。僧會來吳眼",
    "X64n1260_008:0055b07": "中添屑。達磨九年面壁鬼魅之由。二祖立雪求心翻",
    "X64n1260_008:0055b08": "成不肖。汝等諸人到者裏如何吐露。若也道得。海上",
    "X64n1260_008:0055b09": "橫行。若道不得。林間獨臥。以拄杖擊禪床一下。",
    "X64n1260_008:0055b10": "福嚴宗禪師上堂。世尊周行七步舉足全乖。目顧四",
    "X64n1260_008:0055b11": "方觸途成滯。金襴授去殃及兒孫。玉偈傳來挂人唇",
    "X64n1260_008:0055b12": "吻。風幡悟性未離色塵。鉢水投針全成管見。祖師九",
    "X64n1260_008:0055b13": "年面壁不見纖毫。盧公六代傳衣圖他小利。江西一",
    "X64n1260_008:0055b14": "喝不解慎初。德嶠全施未知護末。南山鼈鼻謾指蹤",
    "X64n1260_008:0055b15": "由。北院枯松徒彰風彩。雲門顧鑒落二落三。臨濟全",
    "X64n1260_008:0055b16": "提錯七錯八。若說君臣五位直如紙馬過江。更推賓",
    "X64n1260_008:0055b17": "主交參恰似泥人澡洗。獨超象外且非捉兔走鷹。混",
    "X64n1260_008:0055b18": "迹塵中未是齩猪之狗。何異逃坑墮壍正是避溺投",
    "X64n1260_008:0055b19": "罝。如斯之解正在常途。出格道人如何話會。豈不見",
    "X64n1260_008:0055b20": "陶潛俗子尚自覩事見機。而今祖室子孫不可皮下",
    "X64n1260_008:0055b21": "無血。喝一喝。",
    "X64n1260_008:0055b22": "淨因臻禪師上堂。拈拄杖曰。楖栗木杖子。善能談佛",
    "X64n1260_008:0055b23": "祖。聾人既得聞。瘂人亦解語。指白石為玉。點黃金為",
    "X64n1260_008:0055b24": "土。便恁麼會去他家未相許。不相許。莫莽鹵。南街打",
    "X64n1260_008:0055c01": "鼓北街舞。",
    "X64n1260_008:0055c02": "衡嶽能禪師上堂。宗風纔舉萬里雲收。法令若行千",
    "X64n1260_008:0055c03": "峰寒色。須彌頂上白浪滔天。大海波中紅塵滿地。應",
    "X64n1260_008:0055c04": "思黃梅昔日少室當年。不能退己讓人。遂使舂糠答",
    "X64n1260_008:0055c05": "志斷臂酬心。何似衡嶽者裏山畬粟米飯。一桶沒鹽",
    "X64n1260_008:0055c06": "羮。苦樂共住隨高就低。且不是南頭買貴北頭賣賤。",
    "X64n1260_008:0055c07": "直教文殊稽首迦葉攢眉。龍樹馬鳴吞聲飲氣。目連",
    "X64n1260_008:0055c08": "鶖子且不能為。為甚如此。諦觀法王法。法王法如是。",
    "X64n1260_008:0055c09": "石佛忠禪師上堂。點時不到皂白未分。到時不點和",
    "X64n1260_008:0055c10": "泥合水。露柱[跳-兆+孛]跳入燈籠裡即且從他。汝眉毛因甚",
    "X64n1260_008:0055c11": "麼却拖在脚跟下。直饒於此明得。也是猢猻戴席帽。",
    "X64n1260_008:0055c12": "於此未明。何異曲膳穿靴。然雖如此。笑我者多哂我",
    "X64n1260_008:0055c13": "者少。",
    "X64n1260_008:0055c14": "大溈喆禪師上堂。古佛道昔於波羅柰轉四諦法輪。",
    "X64n1260_008:0055c15": "墮坑落壍。今復轉最妙無上大法輪。土上加泥。如今",
    "X64n1260_008:0055c16": "還有不歷階梯獨超物外者麼。良久曰。出頭天外看。",
    "X64n1260_008:0055c17": "誰是箇中人。",
    "X64n1260_008:0055c18": "上堂。阿剌剌。是甚麼。翻思當年破竈墮。杖子忽擊著。",
    "X64n1260_008:0055c19": "方知孤負我。以拄杖擊香臺一下曰。墮墮。",
    "X64n1260_008:0055c20": "上堂。捫空追響勞汝精神。夢覺覺非復有何事。德山",
    "X64n1260_008:0055c21": "老人在汝諸人眉毛眼睫上。諸人還覺麼。若也覺去。",
    "X64n1260_008:0055c22": "夢覺覺非。若也未覺。捫空追響終無了期。直饒向者",
    "X64n1260_008:0055c23": "裏倜儻分明。猶是梯山入貢。還有獨超物外者麼。良",
    "X64n1260_008:0055c24": "久曰。且莫詐明頭。",
    "X64n1260_008:0056a01": "上堂。白雲澹泞水注滄溟。萬法本閒復有何事。所以",
    "X64n1260_008:0056a02": "道也有權也有實也有照也有用。諸人到者裏如何",
    "X64n1260_008:0056a03": "履踐。良久曰。但有路可上。更高人也行。",
    "X64n1260_008:0056a04": "上堂。山僧本無積畜。且得粥足飯足。困來即便打眠。",
    "X64n1260_008:0056a05": "一任東卜西卜。",
    "X64n1260_008:0056a06": "上堂。古德道。一釋迦。二元和。三佛陀。自餘是甚麼椀",
    "X64n1260_008:0056a07": "脫丘。慧光即不然。一釋迦。二元和。三佛陀。總是椀脫",
    "X64n1260_008:0056a08": "丘。諸人還知慧光落處麼。若也知去。許你具鐵眼銅",
    "X64n1260_008:0056a09": "睛。若也不知。莫謂幾經風浪險。扁舟曾向五湖遊。",
    "X64n1260_008:0056a10": "上堂。拈起拄杖曰。一塵纔起大地全收。卓一下曰。妙",
    "X64n1260_008:0056a11": "喜世界百雜碎。且道不動如來即今在甚麼處。若人",
    "X64n1260_008:0056a12": "識得。可謂不動步而登妙覺。若也未識。向諸人眉毛",
    "X64n1260_008:0056a13": "眼睫裏涅槃去也。又卓一下。",
    "X64n1260_008:0056a15": "上堂。拈起拄杖曰。智海拄杖。或作金剛王寶劍。或作",
    "X64n1260_008:0056a16": "踞地獅子。或作探竿影草。或不作拄杖用。諸人還相",
    "X64n1260_008:0056a17": "委悉麼。若也委悉去。如龍得水似虎靠山。出沒卷舒",
    "X64n1260_008:0056a18": "縱橫應用。如未相委。大似日中逃影。",
    "X64n1260_008:0056a19": "普融平禪師上堂。山僧不會佛法。為人總沒來由。或",
    "X64n1260_008:0056a20": "時半開半合。或時全放全收。還如萬人叢裏。冷地掉",
    "X64n1260_008:0056a21": "箇石頭。忽然打著一箇。方知觸處周流。",
    "X64n1260_008:0056a22": "上堂。舉盤山示眾曰。似地擎山不知山之孤峻。如石",
    "X64n1260_008:0056a23": "含玉不知玉之無瑕。古人恁麼說話。大似抱贓叫屈。",
    "X64n1260_008:0056a24": "智海門下人人慷慨。生擒虎兕活捉獰龍。眼裏著得",
    "X64n1260_008:0056b01": "須彌山。耳裏著得大海水。遂拈拄杖曰。不是向人誇",
    "X64n1260_008:0056b02": "伎倆。丈夫標致合如斯。卓拄杖下座。",
    "X64n1260_008:0056b03": "慶善隆禪師上堂。花簇簇。錦簇簇。鹽醬年來事事足。",
    "X64n1260_008:0056b04": "留得南泉打破鍋。分付沙彌煑晨粥。晨粥一任諸人",
    "X64n1260_008:0056b05": "喫。洗鉢盂一句作麼生會。多少人疑著。",
    "X64n1260_008:0056b06": "香山淵禪師上堂。酒市魚行頭頭寶所。鵶鳴鵲噪一",
    "X64n1260_008:0056b07": "一妙音。卓拄杖曰。且道者箇是何佛事。狼籍不少。",
    "X64n1260_008:0056b08": "上堂。香山有箇話頭。彌滿四大神洲。若以佛法批判。",
    "X64n1260_008:0056b09": "還如認馬作牛。諸人既不作佛法批判。畢竟是甚麼",
    "X64n1260_008:0056b10": "道理。擊拂子。無鑐鏁子不厭動搖。半夜枕頭要須摸",
    "X64n1260_008:0056b11": "著。下座。",
    "X64n1260_008:0056b12": "無相真禪師上堂。欲明向上事。須具頂門眼。若具頂",
    "X64n1260_008:0056b13": "門眼。始契出家心。既契出家心。常具頂門眼。要會頂",
    "X64n1260_008:0056b14": "門眼麼。四京人著衣喫飯。兩浙人飽暖自如。通玄峰",
    "X64n1260_008:0056b15": "頂香風清。花發蟠桃三四株。",
    "X64n1260_008:0056b16": "黃龍南禪師上堂。橫吞巨海倒卓須彌。衲僧面前也",
    "X64n1260_008:0056b17": "是尋常茶飯。行脚人須是荊棘林內坐大道場。向和",
    "X64n1260_008:0056b18": "泥合水處認取本來面目。且作麼生見得。遂拈拄杖",
    "X64n1260_008:0056b19": "曰。直饒見得。未免山僧拄杖。",
    "X64n1260_008:0056b20": "上堂。說妙談玄乃太平之姦賊。行棒行喝為亂世之",
    "X64n1260_008:0056b21": "英雄。英雄姦賊棒喝玄妙皆為長物。黃蘗門下總不",
    "X64n1260_008:0056b22": "用著。且道黃蘗門下尋常用箇甚麼。喝一喝。",
    "X64n1260_008:0056b23": "上堂。撞鐘鐘鳴。擊鼓鼓響。大眾慇懃問訊。同安端然",
    "X64n1260_008:0056b24": "合掌。者箇是世法。那箇是佛法。咄。",
    "X64n1260_008:0056c01": "上堂。有一人朝看華嚴暮觀般若。晝夜精勤無有暫",
    "X64n1260_008:0056c02": "暇。有一人不參禪不論義。把箇破蓆日裏睡。於是二",
    "X64n1260_008:0056c03": "人同到黃龍。一人有為一人無為。安下那一箇即是。",
    "X64n1260_008:0056c04": "良久曰。功德天。黑暗女。有智主人。二俱不受。",
    "X64n1260_008:0056c05": "上堂。心王不妄動。六國一時通。罷拈三尺劍。休弄一",
    "X64n1260_008:0056c06": "張弓。擊禪床下座。",
    "X64n1260_008:0056c07": "上堂。道遠乎哉觸事而真。聖遠乎哉體之即神。乃拈",
    "X64n1260_008:0056c08": "拄杖曰。道之與聖總在歸宗拄杖頭上。汝等諸人何",
    "X64n1260_008:0056c09": "不識取。若也識得。十方剎土不行而至。百千三昧無",
    "X64n1260_008:0056c10": "作而成。若也未識。有寒暑兮促君壽。有鬼神兮妬君",
    "X64n1260_008:0056c11": "福。",
    "X64n1260_008:0056c12": "上堂。半夜捉烏鷄。驚起梵王睡。毗嵐風忽起。吹倒須",
    "X64n1260_008:0056c13": "彌山。官路無人行。私酒多人喫。當此之時。臨濟德山",
    "X64n1260_008:0056c14": "開得口張得眼。有棒有喝用不得。汝等諸人各自尋",
    "X64n1260_008:0056c15": "取祖業契書。莫認驢鞍橋作阿爺下頷。",
    "X64n1260_008:0056c16": "上堂。舉大珠和尚道身口意清淨是名佛出世。身口",
    "X64n1260_008:0056c17": "意不淨是名佛滅度也。好箇消息。古人一期方便與",
    "X64n1260_008:0056c18": "你諸人計箇入路。既得箇入路又須得箇出路。登山",
    "X64n1260_008:0056c19": "須到頂。入海須到底。登山不到頂。不知宇宙之寬廣。",
    "X64n1260_008:0056c20": "入海不到底。不知滄溟之淺深。既知寬廣又知淺深。",
    "X64n1260_008:0056c21": "一踏踏翻四大海。一摑摑到須彌山。撒手到家人不",
    "X64n1260_008:0056c22": "識。鵲噪鴉鳴栢樹間。",
    "X64n1260_008:0056c23": "上堂。千般說。萬般喻。祇要教君早回去。去何處。良久",
    "X64n1260_008:0056c24": "云。夜來風起滿庭香。吹落桃花三五樹。",
    "X64n1260_008:0057a01": "上堂。拈拄杖曰。橫拈倒用撥開彌勒眼睛。明去暗來",
    "X64n1260_008:0057a02": "敲落祖師鼻孔。當是時也。目連鶖子飲氣吞聲。臨濟",
    "X64n1260_008:0057a03": "德山呵呵大笑。且道笑箇甚麼。咄。",
    "X64n1260_008:0057a04": "黃龍心禪師上堂。大凡窮生死根源。直須明取自家",
    "X64n1260_008:0057a05": "一片田地。教伊去處分明。然後臨機應用不失其宜。",
    "X64n1260_008:0057a06": "祇如鋒芒未兆已前都無是箇非箇。瞥爾爆動便有",
    "X64n1260_008:0057a07": "五行金土相生相尅。胡來漢現四姓雜居。各任方隅",
    "X64n1260_008:0057a08": "是非鋒起。致使玄黃不辨水乳不分。疾在膏肓難為",
    "X64n1260_008:0057a09": "救療。若不當陽曉示。窮子無以知歸。欲得大用現前。",
    "X64n1260_008:0057a10": "便可頓忘諸見。諸見既盡昏霧不生。大智洞然更非",
    "X64n1260_008:0057a11": "他物。珍重。",
    "X64n1260_008:0057a12": "上堂。擊禪床曰。一塵纔舉大地全收。諸人耳在一聲",
    "X64n1260_008:0057a13": "中。一聲徧在諸人耳。若是摩霄俊鶻便合乘時。止濼",
    "X64n1260_008:0057a14": "困魚徒勞激浪。",
    "X64n1260_008:0057a15": "上堂。不與萬法為侶即是無諍三昧。便恁麼去。爭奈",
    "X64n1260_008:0057a16": "絃急則聲促。若能向紫羅帳裏撒珍珠。未必善因而",
    "X64n1260_008:0057a17": "招惡果。",
    "X64n1260_008:0057a18": "上堂。有句無句如藤倚樹。且任諸人點頭。及乎樹倒",
    "X64n1260_008:0057a19": "藤枯。上無衝天之計。下無入地之謀。靈利漢者裏著",
    "X64n1260_008:0057a20": "得一隻眼便見七縱八橫。舉拂子曰。看太陽溢目萬",
    "X64n1260_008:0057a21": "里不挂片雲。若是覆盆之下。又爭怪得老僧。",
    "X64n1260_008:0057a22": "上堂。若也單明自己不悟目前。此人有眼無足。若悟",
    "X64n1260_008:0057a23": "目前不明自己。此人有足無眼。據此二人。十二時中",
    "X64n1260_008:0057a24": "常有一物蘊在胷中。物既在胷。不安之相常在目前。",
    "X64n1260_008:0057b01": "既在目前觸途成滯。作麼生得平穩去。祖不言乎執",
    "X64n1260_008:0057b02": "之失度必入邪路。放之自然體無去住。",
    "X64n1260_008:0057b03": "上堂。良工未出玉石不分。巧冶無人金沙混雜。還言",
    "X64n1260_008:0057b04": "無師自悟底麼。出來辦別看。乃舉拂子曰。且道是金",
    "X64n1260_008:0057b05": "是沙。良久曰。見之不取。思之千里。",
    "X64n1260_008:0057b06": "上堂。有時開門待知識。知識不來過。有時把手上高",
    "X64n1260_008:0057b07": "山。高山人不顧。或作敗軍之將。向闍黎手裡拱手歸",
    "X64n1260_008:0057b08": "降。或為忿怒那吒敲骨打髓。正當恁麼時。還有同聲",
    "X64n1260_008:0057b09": "相應同氣相求底麼。有則向百尺竿頭進取一步。如",
    "X64n1260_008:0057b10": "無。少室峰前一場笑具。",
    "X64n1260_008:0057b11": "上堂。心同虗空界。示等虗空法。證得虗空時。無是無",
    "X64n1260_008:0057b12": "非法。便恁麼休去。停橈把䌫且向灣裏泊船。若據衲",
    "X64n1260_008:0057b13": "僧門下。天地懸隔。且道衲僧門下有甚長處。楖栗橫",
    "X64n1260_008:0057b14": "擔不顧人。直入千峰萬峰去。",
    "X64n1260_008:0057b15": "上堂。一不向。二不開。翻思南嶽與天台。堪笑白雲無",
    "X64n1260_008:0057b16": "定止。被風吹去又吹來。",
    "X64n1260_008:0057b17": "上堂。過去諸佛已滅。未來諸佛未生。正當現在佛法",
    "X64n1260_008:0057b18": "委付黃龍。放行則恍恍惚惚其中有物。把住則杳杳",
    "X64n1260_008:0057b19": "冥冥其中有精。且道放行即是把住即是。竿頭絲線",
    "X64n1260_008:0057b20": "從君弄。不犯清波意自殊。",
    "X64n1260_008:0057b21": "上堂。虎頭生角人難措。石火電光須密布。假饒烈士",
    "X64n1260_008:0057b22": "也應難。懵底那能善回互。手擎日月背負須彌擲向",
    "X64n1260_008:0057b23": "他方。其中眾生不覺不知。其中眾生騎驢入諸人眼",
    "X64n1260_008:0057b24": "裏。諸人亦不覺不知。會麼。將此身心奉塵剎。是則名",
    "X64n1260_008:0057c01": "為報佛恩。",
    "X64n1260_008:0057c02": "上堂。一漚未發古帆未征。風信不來無人舉櫂。正當",
    "X64n1260_008:0057c03": "恁麼時。水脈如何辨的。君不見。雲門老垂手處。落落",
    "X64n1260_008:0057c04": "清波無透路。又不見華亭叟泄天機。夜深空載月明",
    "X64n1260_008:0057c05": "歸。莫怪相逢不相識。從教萬古漫漫黑。",
    "X64n1260_008:0057c06": "上堂。馬祖陞堂百丈卷席。後人不善來風。盡道不留",
    "X64n1260_008:0057c07": "朕迹。殊不知桃華浪裏正好張帆。七里灘頭更堪垂",
    "X64n1260_008:0057c08": "釣。如今必有辯浮沉識深淺底漢。試出來定當水脉",
    "X64n1260_008:0057c09": "看。如無。且將漁父笛。閒向海邊吹。",
    "X64n1260_008:0057c10": "上堂。風瀟瀟兮木葉飛。鴻鴈不來音信稀。還鄉一曲",
    "X64n1260_008:0057c11": "無人吹。令余拍手空遲疑。",
    "X64n1260_008:0057c12": "上堂。鏡像或謂有。攬之不盈手。鏡像或謂無。分明如",
    "X64n1260_008:0057c13": "儼圖。所以取不得舍不得。不可得中祇麼得。還會麼。",
    "X64n1260_008:0057c14": "不作維摩詰。又似傅大士。",
    "X64n1260_008:0057c15": "上堂。夫玄道者不可以設功得。聖智者不可以有心",
    "X64n1260_008:0057c16": "知。真諦者不可以存我會。至功者不可以營事為。古",
    "X64n1260_008:0057c17": "人一期應病與藥則不可。若是丈夫漢。出則經濟天",
    "X64n1260_008:0057c18": "下。不出則卷而懷之。爾若一向聲和響順。我則排斥",
    "X64n1260_008:0057c19": "諸方。爾若示現酒肆婬坊。我則孤峰獨宿。且道甚處",
    "X64n1260_008:0057c20": "是黃龍為人眼。",
    "X64n1260_008:0057c21": "雲居祐禪師上堂。過去諸如來更不再勘。現在諸菩",
    "X64n1260_008:0057c22": "薩放過即不可。未來修學人謾他一點不得。所以教",
    "X64n1260_008:0057c23": "中道。若人欲了知。三世一切佛。應觀法界性。一切惟",
    "X64n1260_008:0057c24": "心造。雖然如是。雲居門下正是金屑落眼。",
    "X64n1260_008:0058a01": "上堂。凡見聖見春雲掣電。真說妄說空花水月。飜憶",
    "X64n1260_008:0058a02": "長髭見石頭。解道紅爐一點雪。擊禪床下座。",
    "X64n1260_008:0058a03": "上堂。龜毛為箭兔用為弓。那吒忿怒射破虗空。虗空",
    "X64n1260_008:0058a04": "撲落傾湫倒嶽。牆壁瓦礫放光明。歸依如來大圓覺。",
    "X64n1260_008:0058a05": "擊禪床下座。",
    "X64n1260_008:0058a06": "上堂。月色和雲白。松聲帶露寒。好箇真消息。憑君子",
    "X64n1260_008:0058a07": "細看。黃龍先師和身放倒。還有人扶得起麼。祖禰不",
    "X64n1260_008:0058a08": "了。殃及兒孫。擊禪床下座。",
    "X64n1260_008:0058a09": "上堂。一切聲是佛聲。以拂子擊禪床曰。梵音深遠令",
    "X64n1260_008:0058a10": "人樂聞。又曰一切色是佛色。乃拈起拂子曰。今佛放",
    "X64n1260_008:0058a11": "光明。助發實相義。已到之者頂戴奉行。未到之者應",
    "X64n1260_008:0058a12": "如是知應如是信。擊禪床下座。",
    "X64n1260_008:0058a13": "黃檗勝禪師上堂。臨濟喝。德山棒。留與禪人作模範。",
    "X64n1260_008:0058a14": "歸宗磨。雪峰毬。此箇門庭接上流。若是黃檗即不然。",
    "X64n1260_008:0058a15": "也無喝。也無棒。亦不推磨。亦不輥毬。前面是案山。背",
    "X64n1260_008:0058a16": "後是主山。塞却你眼睛。拶破你面門。於此見得。得不",
    "X64n1260_008:0058a17": "退轉地。盡未來際不向他求。若見不得。醍醐上味飜",
    "X64n1260_008:0058a18": "成毒藥。",
    "X64n1260_008:0058a19": "上堂。寂兮寥兮。蟾蜍皎皎下空谷。寬兮廓兮曦光赫",
    "X64n1260_008:0058a20": "赫流四海。曹谿路上勦絕人行。多子塔前駢闐如市。",
    "X64n1260_008:0058a21": "直饒者裏薦得倜儻分明。未是衲僧活計。大丈夫漢",
    "X64n1260_008:0058a22": "須是向黑暗獄中敲枷打鎻。餓鬼隊裏放火奪漿。推",
    "X64n1260_008:0058a23": "倒慈氏樓。折却空王殿。靈苗瑞草和根拔。滿地從教",
    "X64n1260_008:0058a24": "荊棘生。",
    "X64n1260_008:0058b01": "開元琦禪師上堂。虗空無內外。事理有短長。順則成",
    "X64n1260_008:0058b02": "菩提。逆則成煩惱。燈籠常瞌睡。露柱亦懊惱。大道在",
    "X64n1260_008:0058b03": "目前。更於何處討。以拂子擊禪床。",
    "X64n1260_008:0058b04": "上堂。四面亦無門。十方無壁落。頭鬔鬆。耳卓朔。箇箇",
    "X64n1260_008:0058b05": "男兒大丈夫。何得無繩而自縛。且道透脫一句作麼",
    "X64n1260_008:0058b06": "生道。良久曰。踏破草鞋赤脚走。",
    "X64n1260_008:0058b07": "福嚴感禪師上堂。古佛心。祇如今。若不會。苦沉吟。秋",
    "X64n1260_008:0058b08": "雨微微。秋風颯颯。乍此乍彼。若為酬答。沙岸蘆華。青",
    "X64n1260_008:0058b09": "黃交雜。禪者何依。良久曰劄。",
    "X64n1260_008:0058b10": "雲葢智禪師上堂。緊峭離水靴。踏破湖湘月。手把鐵",
    "X64n1260_008:0058b11": "蒺蔾。打破龍虎穴。翻身倒上樹。始見無生滅。却笑老",
    "X64n1260_008:0058b12": "瞿曇。彈指超彌勒。",
    "X64n1260_008:0058b13": "上堂。昨日高山看釣魚。步行騎馬失却驢。有人拾得",
    "X64n1260_008:0058b14": "駱駝去。重賞千金一也無。若向者裏薦得不著。還草",
    "X64n1260_008:0058b15": "鞋錢。",
    "X64n1260_008:0058b16": "上堂。舉趙州問僧向甚麼處去。曰摘茶去。州曰閒。師",
    "X64n1260_008:0058b17": "曰。道著不著。何處摸索。背後龍鱗。面前驢脚。翻身筋",
    "X64n1260_008:0058b18": "斗。孤雲野鶴。阿呵呵。",
    "X64n1260_008:0058b19": "報慈英禪師上堂。師擲下拄杖却召大眾曰。拄杖吞",
    "X64n1260_008:0058b20": "却祖師了也。教甚麼人說禪。還有人救得也無。喝一",
    "X64n1260_008:0058b21": "喝。",
    "X64n1260_008:0058b22": "保寧璣禪師上堂。春雨微微百事皆宜。禾苗發秀蔬",
    "X64n1260_008:0058b23": "菜得時。阿難如合掌。迦葉亦攢眉。直饒靈山會上拈",
    "X64n1260_008:0058b24": "華微笑。筭來猶涉離微。爭似三家村裏老翁。深耕淺",
    "X64n1260_008:0058c01": "種各知其時。有事當面便說。誰管瞬目揚眉。更有一",
    "X64n1260_008:0058c02": "般奇特事。末後一著更須知。擊拂子下座。",
    "X64n1260_008:0058c03": "四祖演禪師上堂。主山吞却案山。尋常言論。拄杖子",
    "X64n1260_008:0058c04": "普該塵剎。未足為奇。光境兩忘復是何物。良久曰。劫",
    "X64n1260_008:0058c05": "火洞然毫末盡。青山依舊白雲中。",
    "X64n1260_008:0058c06": "清隱源禪師上堂。先師初事棲賢諟泐潭澄歷二十",
    "X64n1260_008:0058c07": "年。宗門奇奧經論玄要莫不貫穿。及因雲峰指見慈",
    "X64n1260_008:0058c08": "明則一字無用。遂設三關語以驗學者。而學者如葉",
    "X64n1260_008:0058c09": "公畫龍。龍現即怖。",
    "X64n1260_008:0058c10": "積翠永庵主示眾。山僧住庵來。無禪可說無法可傳。",
    "X64n1260_008:0058c11": "亦無羞珍異寶。祇收得續火柴頭一箇留與後人。令",
    "X64n1260_008:0058c12": "他煙燄不絕火光長明。遂擲下拂子。時有僧就地拈",
    "X64n1260_008:0058c13": "起吹一吹。師便喝曰。誰知續火柴頭從者漢邊煙消",
    "X64n1260_008:0058c14": "火滅去。乃拂袖歸庵。僧吐舌而去。",
    "X64n1260_008:0058c15": "黃龍新禪師上堂。深固幽遠無人能到。釋迦老子到",
    "X64n1260_008:0058c16": "不到。若到因甚麼無人。若不到誰道幽遠。",
    "X64n1260_008:0058c17": "上堂。祖師心印狀似鐵牛之機。去即印住。住即印破。",
    "X64n1260_008:0058c18": "祇如不去不住。印即是不印即是。金果早朝猿摘去。",
    "X64n1260_008:0058c19": "玉華晚後鳳銜歸。",
    "X64n1260_008:0058c20": "上堂。行脚高人解開布袋。放下鉢囊去却藥忌。一人",
    "X64n1260_008:0058c21": "所在須到。半人所在須到。無人所在也須親到。",
    "X64n1260_008:0058c22": "上堂。拗折拄杖將甚麼登山渡水。拈却鉢盂匙箸將",
    "X64n1260_008:0058c23": "甚麼喫粥喫飯。不如向十字街頭東卜西卜。忽然卜",
    "X64n1260_008:0058c24": "著。是你諸人有彩。若卜不著。也怪雲巖不得。",
    "X64n1260_008:0059a01": "上堂。文殊騎獅子。普賢騎象王。釋迦老子足躡紅蓮。",
    "X64n1260_008:0059a02": "且道黃龍騎箇甚麼。良久曰。近來年老。一步是一步。",
    "X64n1260_008:0059a03": "上堂。清珠下於濁水。濁水不得不清。念佛投於亂心。",
    "X64n1260_008:0059a04": "亂心不得不佛。佛既不亂。濁水自清。濁水既清。功歸",
    "X64n1260_008:0059a05": "何所。良久曰。幾度黑風翻大海。未曾聞道釣舟傾。",
    "X64n1260_008:0059a06": "上堂。有時破二作三。有時會三歸一。有時三一混同。",
    "X64n1260_008:0059a07": "有時不落數量。且道甚麼處是黃龍為人處。良久曰",
    "X64n1260_008:0059a08": "珍重。",
    "X64n1260_008:0059a09": "泐潭清禪師上堂。舉浮山遠和尚云。欲得英俊麼。仍",
    "X64n1260_008:0059a10": "須四事俱備方顯宗師蹊徑。何謂也。一者祖師巴鼻。",
    "X64n1260_008:0059a11": "二具金剛眼睛。三有獅子爪牙。四得衲僧殺活拄杖。",
    "X64n1260_008:0059a12": "得此四事。方可縱橫變態任運卷舒。高聳人天壁立",
    "X64n1260_008:0059a13": "千仞。儻不如是。守死善道者敗軍之兆。何故。棒打石",
    "X64n1260_008:0059a14": "人貴論實事。是以到者裏。得不修江耿耿大野雲凝。",
    "X64n1260_008:0059a15": "綠竹含煙青山鎻翠。風雲一致水月齊觀。一句該通",
    "X64n1260_008:0059a16": "已彰殘朽。師曰。黃龍今日出世。時當末季佛法澆漓。",
    "X64n1260_008:0059a17": "不用祖師巴鼻。不用金剛眼睛。不用獅子爪牙。不用",
    "X64n1260_008:0059a18": "殺活拄杖。祇有一枝拂子以為蹊徑。亦能縱橫變態",
    "X64n1260_008:0059a19": "任運卷舒。亦能高聳人天壁立千仞。有時逢強即弱",
    "X64n1260_008:0059a20": "有時遇貴即賤。拈起則群魔屏迹佛祖潛蹤。放下則",
    "X64n1260_008:0059a21": "合水和泥聖凡同轍。且道拈起好放下好。竿頭絲線",
    "X64n1260_008:0059a22": "從君弄。不犯清波意自殊。",
    "X64n1260_008:0059a23": "雙峰齊禪師上堂。拈拄杖曰。橫拈倒用諸方虎步龍",
    "X64n1260_008:0059a24": "行。打狗撑門雙峰掉在無事甲裏。因風吹火別是一",
    "X64n1260_008:0059b01": "家。以拄杖靠肩顧視大眾。喚作無事得麼。良久曰。刀",
    "X64n1260_008:0059b02": "尺高懸著眼看。誌公不是閒和尚。卓拄杖一下。",
    "X64n1260_008:0059b03": "開先瑛禪師上堂。談玄說妙譬如畫餅充饑。入聖超",
    "X64n1260_008:0059b04": "凡大似飛蛾赴火。一向無事敗種焦芽。更若馳求水",
    "X64n1260_008:0059b05": "中捉月。以拂子一拂云。適來許多見解拂却了也。作",
    "X64n1260_008:0059b06": "麼生是諸人透脫一句。良久曰。鐵牛不喫欄邊草。直",
    "X64n1260_008:0059b07": "向須彌頂上眠。以拂子擊禪床。",
    "X64n1260_008:0059b08": "上堂。彎石鞏弓。架興化箭。運那羅延力。定爍迦羅眼。",
    "X64n1260_008:0059b09": "不射大雄虎。不射藥山鹿。不射雲巖獅子。不射象骨",
    "X64n1260_008:0059b10": "獼猴。且道射箇甚麼。良久曰。放過一著。",
    "X64n1260_008:0059b11": "法雲杲禪師上堂。西來祖意。教外別傳。非大根器不",
    "X64n1260_008:0059b12": "能證入。其證入者不被文字語言所轉聲色是非所",
    "X64n1260_008:0059b13": "迷。亦無雲門臨濟之殊趙州德山之異。所以唱道須",
    "X64n1260_008:0059b14": "明有語中無語無語中有語。若向者裏薦得。可謂終",
    "X64n1260_008:0059b15": "日著衣未甞挂一縷絲。終日喫飯未甞齩一粒米。直",
    "X64n1260_008:0059b16": "是呵佛罵祖有甚麼過。雖然如是。欲得不招無間業。",
    "X64n1260_008:0059b17": "莫謗如來正法輪。下座。",
    "X64n1260_008:0059b18": "上堂。拈拄杖曰。歸宗會斬蛇。禾山解打皷。萬象與森",
    "X64n1260_008:0059b19": "羅。皆從者裏去。擲下拄杖曰。歸堂喫茶。",
    "X64n1260_008:0059b20": "湛堂準禪師上堂。太陽門下日日三秋。明月堂前時",
    "X64n1260_008:0059b21": "時九夏。洞山和尚祇解夜半捉烏鷄。殊不知驚起隣",
    "X64n1260_008:0059b22": "家睡。寶峰相席打令告諸禪德。也好冷處著把火。咄。",
    "X64n1260_008:0059b23": "上堂。古人道不看經不念佛。看經念佛是何物。自從",
    "X64n1260_008:0059b24": "識得轉經人。舉拂子曰。龍藏聖賢都一拂。以拂子拂",
    "X64n1260_008:0059c01": "一拂曰。諸禪德。正當恁麼時。且道雲巖土地向甚麼",
    "X64n1260_008:0059c02": "處安身立命。擲下拂子。以兩手握拳叩齒曰。萬靈千",
    "X64n1260_008:0059c03": "聖。千聖萬靈。",
    "X64n1260_008:0059c04": "上堂。混元未判一氣岑寂。不聞有天地玄黃宇宙洪",
    "X64n1260_008:0059c05": "荒日月盈昃秋收冬藏。正當恁麼時也好箇時節。尀",
    "X64n1260_008:0059c06": "耐雪峰老漢却向虗空裏打橛。輥三箇木毬。直至後",
    "X64n1260_008:0059c07": "人搆占不上。便見溈山水牯牛一向膽大心麤。長沙",
    "X64n1260_008:0059c08": "大蟲到處齩人家猪狗。雖然無禮難容。而今放過一",
    "X64n1260_008:0059c09": "著。孝經序云。朕聞上古其風樸略。山前華堯民解元",
    "X64n1260_008:0059c10": "且喜尊候安樂。參。",
    "X64n1260_008:0059c11": "上堂。僧問。教中道若有一人發真歸源。十方虗空悉",
    "X64n1260_008:0059c12": "皆消殞。未審此理如何。師遂展掌點指曰。子丑寅卯",
    "X64n1260_008:0059c13": "辰巳午未。一羅二土三水四金五太陽六太陰七計",
    "X64n1260_008:0059c14": "都。今日計都星入巨蟹宮。寶峰不打者皷笛。便下座。",
    "X64n1260_008:0059c15": "上堂。大道縱橫觸事現成。雲開日出水綠山青。拈拄",
    "X64n1260_008:0059c16": "杖卓一下曰。雲門大師來也。說道觀音菩薩將錢買",
    "X64n1260_008:0059c17": "胡餅放下手元來却是饅頭。大眾。雲門祇見錐頭利。",
    "X64n1260_008:0059c18": "不見鑿頭方。寶峰即不然。擲下拄杖曰。勿於中路事",
    "X64n1260_008:0059c19": "空王。策杖須還達本鄉。昨日有人從淮南來。不得福",
    "X64n1260_008:0059c20": "建信。却道嘉州大象吞却陝府鐵牛。喝一喝曰。是甚",
    "X64n1260_008:0059c21": "說話。笑倒雲居土地。",
    "X64n1260_008:0059c22": "上堂。祖師關捩子。幽隱少人知。不是悟心者。如何舉",
    "X64n1260_008:0059c23": "似伊。喝一喝曰。是何言歟。若一向恁麼。達磨一宗掃",
    "X64n1260_008:0059c24": "土而盡。所以大覺世尊初悟此事。便開方便門示真",
    "X64n1260_008:0060a01": "實相。普令南北東西四維上下郭大李二鄧四張三",
    "X64n1260_008:0060a02": "同明斯事。雲巖今日不免傚古去也。擊拂子曰。方便",
    "X64n1260_008:0060a03": "門開也。作麼生是真實相。良久云。十八十九。痴人夜",
    "X64n1260_008:0060a04": "走。",
    "X64n1260_008:0060a05": "示眾拈拄杖曰。衲僧家竿木隨身逢場作戲。倒把橫",
    "X64n1260_008:0060a06": "拈自有意思。所以昔日藥山和尚問雲巖曰聞汝解",
    "X64n1260_008:0060a07": "弄獅子是否。巖曰是。山曰弄得幾出。巖曰弄得六出。",
    "X64n1260_008:0060a08": "山曰老僧亦解弄。巖曰和尚弄得幾出。山曰老僧祇",
    "X64n1260_008:0060a09": "弄得一出。巖曰一即六六即一。山便休。大眾。藥山雲",
    "X64n1260_008:0060a10": "巖鈍置殺人。兩子父弄一箇獅子也弄不出。若是準",
    "X64n1260_008:0060a11": "上座祇消得自弄。拽得來拈頭作尾拈尾作頭。轉兩",
    "X64n1260_008:0060a12": "箇金睛。攫幾鈎鐵爪。吼一聲直令百里內猛獸潛蹤。",
    "X64n1260_008:0060a13": "滿空裏飛禽亂墜。準上座未弄獅子。請大眾高著眼。",
    "X64n1260_008:0060a14": "先做箇定場。擲下拄杖曰。箇中消息子。能有幾人知。",
    "X64n1260_008:0060a15": "壽寧資禪師上堂。諸方五日一參。壽寧日日陞座。莫",
    "X64n1260_008:0060a16": "怪重說偈言。過在西來達磨。上士處處逢渠。後學時",
    "X64n1260_008:0060a17": "時蹉過。且道蹉過一著落在甚麼處。舉起拂子曰。一",
    "X64n1260_008:0060a18": "片月生海。幾家人上樓。",
    "X64n1260_008:0060a19": "寶華鑑禪師上堂。月圓伏惟三世諸佛狸奴白牯各",
    "X64n1260_008:0060a20": "各起居萬福。時中淡薄無可相延切希寬抱。老水牯",
    "X64n1260_008:0060a21": "牛近日亦自多病多惱不甘水草。遇著暖日和風。當",
    "X64n1260_008:0060a22": "下和身便倒。教渠拽耙牽犂。直是搖頭擺腦。可憐萬",
    "X64n1260_008:0060a23": "頃良田。一時變作荒草。",
    "X64n1260_008:0060a24": "三祖宗禪師上堂。架梯可以攀高。雖升而不達河漢。",
    "X64n1260_008:0060b01": "鑄鍬可以掘鑿。雖利而不能到風輪。其器者費功。其",
    "X64n1260_008:0060b02": "謀者益妄。不如歸家坐。免使走塵壤。大眾。那箇是塵",
    "X64n1260_008:0060b03": "壤。祖佛禪道。",
    "X64n1260_008:0060b04": "黃龍清禪師上堂。三世諸佛不知有恩無重報。狸奴",
    "X64n1260_008:0060b05": "白牯却知有功不浪施。明大用曉全機。絕踪跡不思",
    "X64n1260_008:0060b06": "議。歸去好無人知。衝開碧落松千尺。截斷紅塵水一",
    "X64n1260_008:0060b07": "溪。",
    "X64n1260_008:0060b08": "洞山言禪師上堂。吾心似秋月。碧潭清皎潔。無物堪",
    "X64n1260_008:0060b09": "比倫。教我如何說。寒山子勞而無功。更有箇拾得道",
    "X64n1260_008:0060b10": "不識者箇意。修行徒苦辛。恁麼說話自救不了。尋常",
    "X64n1260_008:0060b11": "拈糞箕把箒帚掣風掣顛猶較些子。直饒是文殊普",
    "X64n1260_008:0060b12": "賢再出。若到洞山門下一時分付與直歲。燒火底燒",
    "X64n1260_008:0060b13": "火掃地底掃地。前廊後架切忌攙匙亂筯。豐干老人",
    "X64n1260_008:0060b14": "更不饒舌。參退喫茶。",
    "X64n1260_008:0060b15": "上堂。一生二。二生三。遏捺不住廓周沙界。德雲直上",
    "X64n1260_008:0060b16": "妙峰。善財却入樓閣。新婦騎驢阿家牽。山青水綠桃",
    "X64n1260_008:0060b17": "華紅李花白。一塵一佛土一葉一釋迦。乃合掌曰。不",
    "X64n1260_008:0060b18": "審諸佛子今晨改旦季春極暄。起居輕利安樂行否。",
    "X64n1260_008:0060b19": "少間專到上寮問訊。不勞久立。",
    "X64n1260_008:0060b20": "上堂。臘月二十日。一年將欲盡。萬里未歸人。大眾。總",
    "X64n1260_008:0060b21": "是他鄉之客。還有返本還源者麼。擊拂子曰。門前殘",
    "X64n1260_008:0060b22": "雪日輪消。室內紅塵遣誰掃。",
    "X64n1260_008:0060b23": "太平安禪師上堂。有利無利莫離行市。鎮州蘿蔔極",
    "X64n1260_008:0060b24": "貴。廬陵米甚賤。爭似太平者裏時豐道泰商賈駢闐。",
    "X64n1260_008:0060c01": "白米四文一升。蘿蔔一文一束。不用北頭買賤西頭",
    "X64n1260_008:0060c02": "賣貴。自然物及四生。自然利資王化。又爭生說箇佛",
    "X64n1260_008:0060c03": "法道理。良久云。勸君不用鐫頑石。路上行人口似碑。",
    "X64n1260_008:0060c04": "褒親瑞禪師上堂。有佛世界以一塵一毛而作佛事。",
    "X64n1260_008:0060c05": "令見一法者具足一切法。故權為架閣。有佛化內以",
    "X64n1260_008:0060c06": "忘言寂嘿為大佛事。使其學者離一切相即名諸佛。",
    "X64n1260_008:0060c07": "故好與三下火抄。有佛土中以黃花翠竹而為佛事。",
    "X64n1260_008:0060c08": "令覩相者見色即空。故且付與彌勒。有佛寶剎以法",
    "X64n1260_008:0060c09": "空為座而示佛事。禆其行者不著佛求。故勘破了勾",
    "X64n1260_008:0060c10": "下。有佛道場以四事供養而成佛事。使知足者斷異",
    "X64n1260_008:0060c11": "念。故可與下載。有佛妙域以一切語言三昧作其佛",
    "X64n1260_008:0060c12": "事。令隨機入者不捨動靜。故為渠裝載。大眾。且道於",
    "X64n1260_008:0060c13": "中還有優劣也無。良久曰。到者須知是作家。參。",
    "X64n1260_008:0060c14": "褒親諭禪師上堂。新羅打皷。大宋上堂。庭前栢子問",
    "X64n1260_008:0060c15": "話。燈籠露柱著忙。香臺拄杖起作舞。臥病維摩猶在",
    "X64n1260_008:0060c16": "床。者老漢我也識得你病。休訝郎當。咄。",
    "X64n1260_008:0060c17": "兜率恩禪師上堂。落落魄魄是有居郭。莽莽鹵鹵何",
    "X64n1260_008:0060c18": "今何古。不重己靈休話佛祖。扭定釋迦鼻孔。揭却觀",
    "X64n1260_008:0060c19": "音耳朵。任他雪嶺輥毬。休管禾山打皷。若是本色衲",
    "X64n1260_008:0060c20": "僧。終不守株待兔。參。",
    "X64n1260_008:0060c21": "建隆慶禪師上堂。始見新歲倐忽。早是二月初一。天",
    "X64n1260_008:0060c22": "氣和融。擬舉箇時節因緣與諸人商量。却被帝釋梵",
    "X64n1260_008:0060c23": "王在門外柳眼中努出頭來先說偈言。裊裊颺輕絮。",
    "X64n1260_008:0060c24": "且逐風來去。相次走綿毬。休言道我絮。當時撞著阿",
    "X64n1260_008:0061a01": "修羅把住云。任你絮忽逢。西風吹渭水。落葉滿長安。",
    "X64n1260_008:0061a02": "一句作麼生道。於是帝釋縮頭入柳眼中。良久曰參。",
    "X64n1260_008:0061a03": "兜率悅禪師上堂。始見新春又逢初夏。四時若箭兩",
    "X64n1260_008:0061a04": "曜如梭。不覺紅顏翻成白首。直須努力別著精神。耕",
    "X64n1260_008:0061a05": "取自己田園。莫犯他人苗稼。既然如是。牽犁拽耙須",
    "X64n1260_008:0061a06": "是雪山白牛始得。且道鼻孔在甚麼處。良久曰叱叱。",
    "X64n1260_008:0061a07": "上堂。常居物外度清時。牛上橫將竹笛吹。一曲自幽",
    "X64n1260_008:0061a08": "山自綠。此情不與白雲知。慶快諸禪德翻思范蠡謾",
    "X64n1260_008:0061a09": "泛滄波。因念陳摶空眠太華。何曾夢見。浪得高名。實",
    "X64n1260_008:0061a10": "未神遊。閒漂野跡。既然如此。具眼衲僧莫道龍安非",
    "X64n1260_008:0061a11": "他是己好。",
    "X64n1260_008:0061a12": "上堂。無法亦無心。無心復何捨。要真盡屬真。要假全",
    "X64n1260_008:0061a13": "歸假。平地上行船。虗空裏走馬。九年面壁人。有口還",
    "X64n1260_008:0061a14": "如啞。參。",
    "X64n1260_008:0061a15": "上堂。夜夜抱佛眠。朝朝還共起。起坐鎮相隨。語嘿同",
    "X64n1260_008:0061a16": "居止。欲識佛去處。祇是語聲是。諸禪德。大小傅大士",
    "X64n1260_008:0061a17": "祇會抱橋柱澡洗。把纜放船。印板上打將來。模子裏",
    "X64n1260_008:0061a18": "脫將去。豈知道本色衲僧塞除佛祖窟。打破玄妙門。",
    "X64n1260_008:0061a19": "跳出斷常坑。不依清淨界。都無一物獨奮雙拳。海上",
    "X64n1260_008:0061a20": "橫行建家立國。有一般漢也要向百尺竿頭凝然端",
    "X64n1260_008:0061a21": "坐。洎乎翻身之際捨命不得。豈不見雲門大師道。知",
    "X64n1260_008:0061a22": "是般事拈放一邊。直須擺動精神著些筋骨。向混沌",
    "X64n1260_008:0061a23": "未剖已前薦得猶是鈍漢。那堪更於他人舌頭上咂",
    "X64n1260_008:0061a24": "澹滋味終無了日。諸禪客。要會麼。剔起眉毛有甚難。",
    "X64n1260_008:0061b01": "分明不見一毫端。風吹碧落浮雲盡。月上青山玉一",
    "X64n1260_008:0061b02": "團。喝一喝下座。",
    "X64n1260_008:0061b03": "崇覺空禪師上堂。十方無壁落。四面亦無門。淨躶躶。",
    "X64n1260_008:0061b04": "赤灑灑。沒可把。遂舉拂子曰。灌溪老漢向十字街頭",
    "X64n1260_008:0061b05": "逞風流賣惺惺。道我解穿珍珠解玉版。濄亂絲卷筒",
    "X64n1260_008:0061b06": "絹。婬坊酒肆瓦合輿臺。虎穴魔宮。那吒忿怒。遇文王",
    "X64n1260_008:0061b07": "興禮樂。逢桀紂逞干戈。今日被崇覺覷見一場懡[怡-台+羅]。",
    "X64n1260_008:0061b08": "長靈卓禪師上堂曰。三千劍客獨許莊周。為甚麼跳",
    "X64n1260_008:0061b09": "不出。良醫之門多病人。因甚麼不消一劄。已透關者",
    "X64n1260_008:0061b10": "更請辯看。",
    "X64n1260_008:0061b11": "光孝清禪師上堂。殺父殺母佛前懺悔。殺佛殺祖不",
    "X64n1260_008:0061b12": "消懺悔。為甚麼不消懺悔。且得冤家解脫。",
    "X64n1260_008:0061b13": "雪峰空禪師上堂。一拳拳倒黃鶴樓。一趯趯飜鸚鵡",
    "X64n1260_008:0061b14": "洲。有意氣時添意氣。不風流處也風流。俊哉俊哉。快",
    "X64n1260_008:0061b15": "活快活。一似十七八歲狀元相似。誰管你天誰管你",
    "X64n1260_008:0061b16": "地。心王不妄動。六國一時通。罷拈三尺劍。休弄一張",
    "X64n1260_008:0061b17": "弓。自在自在快活快活。恰似七八十老人作宰相相",
    "X64n1260_008:0061b18": "似。風以時。雨以時。五穀植。萬民安。豎起拄杖曰。大眾。",
    "X64n1260_008:0061b19": "者兩箇并山僧拄杖子共作得一箇衲僧。到雪峰門",
    "X64n1260_008:0061b20": "下。但知隨例餐[飢-几+追]子。也得三文買草鞋。喝一喝卓拄",
    "X64n1260_008:0061b21": "杖下座。",
    "X64n1260_008:0061b22": "兜率照禪師上堂。兜率都無伎倆。也斆諸方榜樣。五",
    "X64n1260_008:0061b23": "日一度陞堂。起動許多龍象。禪道佛法又無。到此將",
    "X64n1260_008:0061b24": "何供養。須知達磨西來。分付一條拄杖。乃拈起曰。所",
    "X64n1260_008:0061c01": "以道你有拄杖子我與你拄杖子。你無拄杖子我奪",
    "X64n1260_008:0061c02": "你拄杖子。且道那箇是賓句。那箇是主句。若斷得去",
    "X64n1260_008:0061c03": "即途中受用。若斷不得且世諦流布。乃拋下拄杖。",
    "X64n1260_008:0061c04": "雲巖遊禪師上堂。馬祖一喝百丈蹉過。臨濟小廝兒",
    "X64n1260_008:0061c05": "向糞掃堆頭拾得一隻破草鞋胡喝亂喝。師震聲喝",
    "X64n1260_008:0061c06": "曰。喚作胡喝亂喝得麼。",
    "X64n1260_008:0061c07": "上堂。象骨輥毬能已盡。玄沙斫牌伎亦窮。還知麼。火",
    "X64n1260_008:0061c08": "星入袴口。事出急家門。",
    "X64n1260_008:0061c09": "上堂。舉梁山曰。南來者與你三十棒。北來者與你三",
    "X64n1260_008:0061c10": "十棒。然雖與麼未當宗乘。後來琅瑘和尚道。梁山好",
    "X64n1260_008:0061c11": "一片真金。將作頑鐵賣却。琅瑘則不然。南來者與你",
    "X64n1260_008:0061c12": "三十棒。北來者與你三十棒。從教天下貶剝。師拈曰。",
    "X64n1260_008:0061c13": "一人能舒不能卷。一人能卷不能舒。雲巖門下一任",
    "X64n1260_008:0061c14": "南來北來且恁麼過。驀然洗面摸著鼻頭。却來與你",
    "X64n1260_008:0061c15": "三十。",
    "X64n1260_008:0061c16": "上堂。日可冷。月可熱。眾魔不能壞真說。作麼生是真",
    "X64n1260_008:0061c17": "說。初三十一中九下七。若信不及。雲巖與你道破。萬",
    "X64n1260_008:0061c18": "人齊指處。一鴈落寒空。",
    "X64n1260_008:0061c19": "普賢素禪師上堂。兵隨印轉。三千里外絕煙塵。將逐",
    "X64n1260_008:0061c20": "符行。二六時中淨躶躶。不用鐵旗鐵皷。自然草偃風",
    "X64n1260_008:0061c21": "行。何須七縱七擒。直得無思不服。所謂大丈夫。秉慧",
    "X64n1260_008:0061c22": "劍。般若鋒兮金剛燄。非但能摧外道心。早曾落却天",
    "X64n1260_008:0061c23": "魔膽。正恁麼時。且道主將是甚麼人。喝一喝。",
    "X64n1260_008:0061c24": "育王諶禪師上堂。文殊智普賢行多年曆日。德山棒",
    "X64n1260_008:0062a01": "臨濟喝亂世英雄。汝等諸人穿僧堂入佛殿。還知險",
    "X64n1260_008:0062a02": "過鐵圍關麼。忽然踏著釋迦頂[寧*頁]。磕著聖僧額頭。不",
    "X64n1260_008:0062a03": "免一場禍事。",
    "X64n1260_008:0062a04": "上堂。我若說有。你為有礙。我若說無。你為無礙。我若",
    "X64n1260_008:0062a05": "橫說。你又跨不過。我若竪說。你又跳不出。若欲叢林",
    "X64n1260_008:0062a06": "平怗大家無事。不如推倒育王。且道育王如何推得",
    "X64n1260_008:0062a07": "倒去。召大眾曰。著力著力。復曰。苦哉苦哉。育王被人",
    "X64n1260_008:0062a08": "推倒了也。還有路見不平㧞劍相為底麼。若無。山僧",
    "X64n1260_008:0062a09": "不免自倒自起。擊拂子下座。",
    "X64n1260_008:0062a10": "道場林禪師上堂。有漏笟籬。無漏木杓。庭白牡丹。檻",
    "X64n1260_008:0062a11": "紅芍藥。因思九年面壁人。到頭不識者一著。且道作",
    "X64n1260_008:0062a12": "麼生是者一著。以拄杖擊禪床下座。",
    "X64n1260_008:0062a13": "道場慧禪師上堂。鍾馗醉裏唱涼州。小妹門前祇點",
    "X64n1260_008:0062a14": "頭。巡海夜叉相見後。大家拍手上高樓。大眾若會得",
    "X64n1260_008:0062a15": "去。鎻却天下人舌頭。若會不得。將謂老僧別有奇特。",
    "X64n1260_008:0062a16": "天童樸禪師上堂。觀音巖玲玲瓏瓏。太白石丁丁東",
    "X64n1260_008:0062a17": "東。西園菜蟥似不堪食。東谷花發却無賴紅。且道是",
    "X64n1260_008:0062a18": "祖意教意。途中受用世諦流布。若辨不出。雪峰覆却",
    "X64n1260_008:0062a19": "飯桶。若辨得出。甘贄禮拜蒸籠。參。",
    "X64n1260_008:0062a20": "上堂。德山入門便棒。臨濟入門便喝。臨濟喝處德山",
    "X64n1260_008:0062a21": "棒頭耳聾。德山棒時臨濟喝下眼瞎。雖然一搦一擡。",
    "X64n1260_008:0062a22": "就中全生全殺。遂喝一喝。卓拄杖一下云。敢問諸人",
    "X64n1260_008:0062a23": "是生是殺。良久云。君子可入。",
    "X64n1260_008:0062a24": "龍華高禪師上堂。象王行。獅子住。赤脚崑崙眉卓豎。",
    "X64n1260_008:0062b01": "寒山拾得笑呵呵。指點門前老松樹。且道他指點箇",
    "X64n1260_008:0062b02": "甚麼。忽然風吹倒。時好一堆柴。",
    "X64n1260_008:0062b04": "列祖提綱錄卷第八"
}