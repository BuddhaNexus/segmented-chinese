{
    "T01n0026_040:0679b01": "中阿含經卷第四十",
    "T01n0026_040:0679b03": "東晉罽賓三藏瞿曇僧伽提婆譯",
    "T01n0026_040:0679b04": "157 黃蘆園經（一五七）梵志品黃蘆園經第六第四分別",
    "T01n0026_040:0679b05": "誦",
    "T01n0026_040:0679b06": "我聞如是：一時，佛遊鞞蘭若，在黃蘆園",
    "T01n0026_040:0679b07": "中。爾時，鞞蘭若梵志年耆宿老，壽將欲過，命",
    "T01n0026_040:0679b08": "埀至盡，年百二十，拄杖而行。中後彷徉，往",
    "T01n0026_040:0679b09": "詣佛所，共相問訊，當在佛前倚杖而立，白",
    "T01n0026_040:0679b10": "曰：「瞿曇！我聞沙門瞿曇年幼極少，新出家學。",
    "T01n0026_040:0679b11": "若有名德沙門梵志親自來詣，而不禮敬，",
    "T01n0026_040:0679b12": "亦不尊重，不從坐起，不請令坐。瞿曇！此",
    "T01n0026_040:0679b13": "事大為不可。」世尊告曰：「梵志！我初不見天",
    "T01n0026_040:0679b14": "及魔、梵、沙門、梵志，從人至天，謂自來詣，能令",
    "T01n0026_040:0679b15": "如來禮敬尊重，而從坐起，請令坐者。梵志！",
    "T01n0026_040:0679b16": "若有來詣，欲令如來禮敬尊重，而從坐起，",
    "T01n0026_040:0679b17": "請令坐者，彼人必當頭破七分。」梵志復白：",
    "T01n0026_040:0679b18": "「瞿曇無味。」世尊告曰：「梵志！有事令我無味，",
    "T01n0026_040:0679b19": "然不如汝言。若有色味、聲味、香味、觸味者，",
    "T01n0026_040:0679b20": "彼如來斷智絕滅拔根終不復生，是謂有事",
    "T01n0026_040:0679b21": "令我無味，然不如汝言。」梵志復白：「瞿曇",
    "T01n0026_040:0679b22": "無恐怖。」世尊告曰：「梵志！有事令我無恐怖，",
    "T01n0026_040:0679b23": "然不如汝言。若有色恐怖，聲、香、味、觸恐怖",
    "T01n0026_040:0679b24": "者，彼如來斷智絕滅拔根終不復生，是謂",
    "T01n0026_040:0679b25": "有事令我無恐怖，然不如汝言。」梵志復白：",
    "T01n0026_040:0679b26": "「瞿曇不入胎。」世尊告曰：「梵志！有事令我不",
    "T01n0026_040:0679b27": "入胎，然不如汝言。若有沙門、梵志當來胎",
    "T01n0026_040:0679b28": "床，斷智絕滅拔根終不復生者，我說彼不",
    "T01n0026_040:0679b29": "入胎，如來當來胎床，斷智絕滅拔根終不",
    "T01n0026_040:0679c01": "復生，是故令我不入胎。是謂有事令我不",
    "T01n0026_040:0679c02": "入胎，然不如汝言。「梵志！我於此眾生無明",
    "T01n0026_040:0679c03": "來，無明樂，無明覆，無明卵之所裹，我先觀",
    "T01n0026_040:0679c04": "法，我於眾生為最第一。猶鷄生卵，或十或",
    "T01n0026_040:0679c05": "十二，隨時念，隨時覆，隨時暖，隨時擁護。",
    "T01n0026_040:0679c06": "彼於其後，鷄設放逸，於中有鷄子，或以口",
    "T01n0026_040:0679c07": "嘴，或以足爪，啄破其卵，安隱自出，彼於",
    "T01n0026_040:0679c08": "鷄子為最第一。我亦如是，於此眾生無明",
    "T01n0026_040:0679c09": "來，無明樂、無明覆，無明卵之所裹，我先觀",
    "T01n0026_040:0679c10": "法，我於眾生為最第一。「梵志！我持蒿草",
    "T01n0026_040:0679c11": "往詣覺樹，布草樹下，敷尼師檀，結加趺",
    "T01n0026_040:0679c12": "坐，不破正坐，要至漏盡，我不破正坐，要",
    "T01n0026_040:0679c13": "至漏盡。我正坐已，離欲、離惡不善之法，有",
    "T01n0026_040:0679c14": "覺、有觀，離生喜、樂，逮初禪成就遊，是謂",
    "T01n0026_040:0679c15": "我爾時獲第一增上心，即於現法得安樂",
    "T01n0026_040:0679c16": "居，易不難得，樂住無怖，安隱快樂，令昇",
    "T01n0026_040:0679c17": "涅槃。「復次，梵志！我覺、觀已息，內靜、一心，無",
    "T01n0026_040:0679c18": "覺、無觀，定生喜、樂，逮第二禪成就遊，是謂",
    "T01n0026_040:0679c19": "我爾時獲第二增上心，即於現法得安樂",
    "T01n0026_040:0679c20": "居，易不難得，樂住無怖，安隱快樂，令昇",
    "T01n0026_040:0679c21": "涅槃。「復次，梵志！我離於喜欲捨無求遊，正",
    "T01n0026_040:0679c22": "念正智而身覺樂，謂聖所說聖所捨、念、樂住",
    "T01n0026_040:0679c23": "室，逮第三禪成就遊，是謂我爾時獲第三",
    "T01n0026_040:0679c24": "增上心，即於現法得安樂居，易不難得，",
    "T01n0026_040:0679c25": "樂住無怖，安隱快樂，令昇涅槃。復次，梵志！",
    "T01n0026_040:0679c26": "我樂滅、苦滅，喜、憂本已滅，不苦不樂、捨、念、清",
    "T01n0026_040:0679c27": "淨，逮第四禪成就遊，是謂我爾時獲第四增",
    "T01n0026_040:0679c28": "上心，即於現法得安樂居，易不難得，樂",
    "T01n0026_040:0679c29": "住無怖，安隱快樂，令昇涅槃。「復次，梵志！我",
    "T01n0026_040:0680a01": "已得如是定心清淨，無穢無煩，柔軟善住，得",
    "T01n0026_040:0680a02": "不動心，覺憶宿命智通作證。我有行有",
    "T01n0026_040:0680a03": "相貌，憶本無量昔所經歷，謂一生、二生、百",
    "T01n0026_040:0680a04": "生、千生、成劫、敗劫、無量成敗劫，彼眾生名某，",
    "T01n0026_040:0680a05": "彼昔更歷，我曾生彼，如是姓、如是字、如是",
    "T01n0026_040:0680a06": "生、如是飲食、如是受苦樂、如是長壽、如",
    "T01n0026_040:0680a07": "是久住、如是壽訖，此死生彼，彼死生此，我",
    "T01n0026_040:0680a08": "生在此，如是姓、如是字、如是生、如是飲",
    "T01n0026_040:0680a09": "食、如是受苦樂、如是長壽、如是久住、如是",
    "T01n0026_040:0680a10": "壽訖，是謂我爾時初夜得此第一明達。以",
    "T01n0026_040:0680a11": "本無放逸，樂住遠離，修行精懃，謂無智滅而",
    "T01n0026_040:0680a12": "智生，闇壞而明成，無明滅而明生，謂憶宿命",
    "T01n0026_040:0680a13": "智作證明達。「復次，梵志！我已得如是定心清",
    "T01n0026_040:0680a14": "淨，無穢無煩，柔軟善住，得不動心，學於生",
    "T01n0026_040:0680a15": "死智通作證，我以清淨天眼出過於人，見",
    "T01n0026_040:0680a16": "此眾生死時生時，好色惡色，妙與不妙，往來",
    "T01n0026_040:0680a17": "善處及不善處，隨此眾生之所作業，見其",
    "T01n0026_040:0680a18": "如真。若此眾生成就身惡行，口、意惡行，誹謗聖",
    "T01n0026_040:0680a19": "人，邪見，成就邪見業，彼因緣此，身壞命終，",
    "T01n0026_040:0680a20": "必至惡處，生地獄中。若此眾生成就身妙",
    "T01n0026_040:0680a21": "行，口、意妙行，不誹謗聖人，正見，成就正見",
    "T01n0026_040:0680a22": "業，彼因緣此，身壞命終，必昇善處，上生天",
    "T01n0026_040:0680a23": "中。是謂我爾時中夜得此第二明達。以本",
    "T01n0026_040:0680a24": "無放逸，樂住遠離，修行精勤，謂無智滅而",
    "T01n0026_040:0680a25": "智生，闇壞而明成，無明滅而明生，謂生死智",
    "T01n0026_040:0680a26": "作證明達。「復次，梵志！我已得如是定心清淨，",
    "T01n0026_040:0680a27": "無穢無煩，柔軟善住，得不動心，學於漏盡智",
    "T01n0026_040:0680a28": "通作證，我知此苦如真，知此苦習、知此苦",
    "T01n0026_040:0680a29": "滅，知此苦滅道如真。知此漏如真，知此漏",
    "T01n0026_040:0680b01": "習、知此漏滅，知此漏滅道如真。我如是知、",
    "T01n0026_040:0680b02": "如是見，欲漏心解脫，有漏、無明漏心解脫，解",
    "T01n0026_040:0680b03": "脫已，便知解脫，生已盡，梵行已立，所作已辦，",
    "T01n0026_040:0680b04": "不更受有，知如真。是謂我爾時後夜得此",
    "T01n0026_040:0680b05": "第三明達。以本無放逸，樂住遠離，修行精",
    "T01n0026_040:0680b06": "勤，謂無智滅而智生，闇壞而明成，無明滅而",
    "T01n0026_040:0680b07": "明生，謂漏盡智作證明達。「復次，梵志！若有正",
    "T01n0026_040:0680b08": "說而說不癡法，眾生生世，一切眾生最勝，",
    "T01n0026_040:0680b09": "不為苦樂所覆，當知正說者即是我也。所",
    "T01n0026_040:0680b10": "以者何？我說不癡法，眾生生世，一切眾生",
    "T01n0026_040:0680b11": "最勝，不為苦樂所覆。」於是，鞞蘭若梵志即",
    "T01n0026_040:0680b12": "便捨杖，稽首佛足，白世尊曰：「世尊為第",
    "T01n0026_040:0680b13": "一，世尊為大，世尊為最，世尊為勝，世尊為",
    "T01n0026_040:0680b14": "等，世尊為不等，世尊無與等等，世尊無障，",
    "T01n0026_040:0680b15": "世尊無障人。世尊！我今自歸於佛、法及比丘",
    "T01n0026_040:0680b16": "眾，唯願世尊受我為優婆塞，從今日始，終",
    "T01n0026_040:0680b17": "身自歸，乃至命盡。」佛說如是。鞞蘭若梵志及",
    "T01n0026_040:0680b18": "諸比丘，聞佛所說，歡喜奉行。",
    "T01n0026_040:0680b19": "黃蘆園經第六竟千六百二字",
    "T01n0026_040:0680b20": "158 頭那經（一五八）中阿含梵志品頭那經第七第四",
    "T01n0026_040:0680b21": "分別誦",
    "T01n0026_040:0680b22": "我聞如是：一時，佛遊舍衛國，在勝林給孤",
    "T01n0026_040:0680b23": "獨園。爾時，頭那梵志中後彷徉，往詣佛所，共",
    "T01n0026_040:0680b24": "相問訊，却坐一面，世尊問曰：「頭那！若有問",
    "T01n0026_040:0680b25": "汝是梵志耶？汝梵志汝自稱說。」梵志頭那答",
    "T01n0026_040:0680b26": "曰：「瞿曇！若有正稱說梵志者，為父母所舉，",
    "T01n0026_040:0680b27": "受生清淨，乃至七世父母不絕種族，生生無",
    "T01n0026_040:0680b28": "惡，博聞總持，誦過四典經，深達因、緣、正、文、",
    "T01n0026_040:0680b29": "戲五句說。瞿曇！正稱說梵志者，即是我也。",
    "T01n0026_040:0680c01": "所以者何？我為父母所舉，受生清淨，乃至七",
    "T01n0026_040:0680c02": "世父母不絕種族，生生無惡，博聞總持，誦",
    "T01n0026_040:0680c03": "過四典經，深達因、緣、正、文、戲五句說。」世尊告",
    "T01n0026_040:0680c04": "曰：「頭那！我今問汝，隨所解答。頭那！於意云",
    "T01n0026_040:0680c05": "何？若昔有梵志壽終命過，誦持經書，流布",
    "T01n0026_040:0680c06": "經書，誦習典經，所謂夜吒、婆摩、婆摩提",
    "T01n0026_040:0680c07": "婆、毗奢蜜哆邏、夜陀揵尼、應疑羅娑、婆私",
    "T01n0026_040:0680c08": "吒、迦葉、婆羅婆、婆和，謂此施設五種梵",
    "T01n0026_040:0680c09": "志，有梵志猶如梵，有梵志似如天，有梵",
    "T01n0026_040:0680c10": "志不越界，有梵志越界，有梵志旃茶",
    "T01n0026_040:0680c11": "羅第五。頭那！此五種梵志，汝為似誰？」頭那",
    "T01n0026_040:0680c12": "白曰：「瞿曇略說此義，不廣分別，我不能",
    "T01n0026_040:0680c13": "知。唯願沙門瞿曇善說，令我知義。」世尊告",
    "T01n0026_040:0680c14": "曰：「頭那！諦聽，善思念之，我當為汝廣分別",
    "T01n0026_040:0680c15": "說。」頭那白曰：「唯然。瞿曇！」頭那梵志受教而",
    "T01n0026_040:0680c16": "聽。佛言：「頭那！云何梵志猶如梵耶？若有",
    "T01n0026_040:0680c17": "梵志為父母所舉，受生清淨，乃至七世父母",
    "T01n0026_040:0680c18": "不絕種族，生生無惡，彼四十八年行童子",
    "T01n0026_040:0680c19": "梵行，欲得經書，誦習典經。彼得經書，誦",
    "T01n0026_040:0680c20": "習典經已，為供養師求乞財物，如法，非不",
    "T01n0026_040:0680c21": "如法。云何不如法？非田作，非治生，非書，非",
    "T01n0026_040:0680c22": "算，非數，非印，非手筆，非文章，非經，非詩，",
    "T01n0026_040:0680c23": "非以刀杖，非王從事。如法求乞，求乞財物",
    "T01n0026_040:0680c24": "供養於師，布施財物已，心與慈俱，遍滿一",
    "T01n0026_040:0680c25": "方成就遊。如是二三四方、四維上下，普周一",
    "T01n0026_040:0680c26": "切，心與慈俱，無結無怨，無恚無諍，極廣甚大，",
    "T01n0026_040:0680c27": "無量善修，遍滿一切世間成就遊。如是悲、",
    "T01n0026_040:0680c28": "喜心與捨俱，無結無怨，無恚無諍，極廣甚大，",
    "T01n0026_040:0680c29": "無量善修，遍滿一切世間成就遊。頭那！如",
    "T01n0026_040:0681a01": "是梵志猶如梵也。「頭那！云何梵志似如天",
    "T01n0026_040:0681a02": "耶？若有梵志為父母所舉，受生清淨，乃至",
    "T01n0026_040:0681a03": "七世父母不絕種族，生生無惡。彼四十八年",
    "T01n0026_040:0681a04": "行童子梵行，欲得經書，誦習典經，彼得經",
    "T01n0026_040:0681a05": "書，誦習典經已，為供養師求乞財物，如",
    "T01n0026_040:0681a06": "法，非不如法。云何不如法？非田作，非治生，",
    "T01n0026_040:0681a07": "非書，非算，非數，非印，非手筆，非文章，非",
    "T01n0026_040:0681a08": "經，非詩，非以刀杖，非王從事。如法求乞，",
    "T01n0026_040:0681a09": "求乞財物供養於師，布施財物已，行身妙",
    "T01n0026_040:0681a10": "行，口、意妙行，行身妙行，口、意妙行已，彼因",
    "T01n0026_040:0681a11": "緣此，身壞命終，必昇善處，上生天中。頭那！",
    "T01n0026_040:0681a12": "如是梵志似如天也。「頭那！云何梵志不越",
    "T01n0026_040:0681a13": "界耶？若有梵志為父母所舉，受生清淨，乃",
    "T01n0026_040:0681a14": "至七世父母不絕種族，生生無惡，彼四十八",
    "T01n0026_040:0681a15": "年行童子梵行，欲得經書，誦習典經。彼",
    "T01n0026_040:0681a16": "得經書，誦習典經已，為供養師求乞財",
    "T01n0026_040:0681a17": "物，如法，非不如法。云何不如法？非田作，非",
    "T01n0026_040:0681a18": "治生，非書，非算，非數，非印，非手筆，非文",
    "T01n0026_040:0681a19": "章，非經，非詩，非以刀杖，非王從事。如法",
    "T01n0026_040:0681a20": "求乞，求乞財物供養於師，布施財物已，為",
    "T01n0026_040:0681a21": "自求妻，如法，非不如法。云何不如法？梵志",
    "T01n0026_040:0681a22": "不如是，意向梵志女，令更相愛，相攝合會，",
    "T01n0026_040:0681a23": "彼趣梵志女，非不梵志女，亦非剎利女，不",
    "T01n0026_040:0681a24": "懷姙，不產生。頭那！以何等故梵志非趣",
    "T01n0026_040:0681a25": "懷姙？莫令彼男及以女人名不淨婬，是",
    "T01n0026_040:0681a26": "故梵志非趣懷姙。頭那！以何等故梵志非",
    "T01n0026_040:0681a27": "趣產生？莫令彼男及以女人名不淨恚，是",
    "T01n0026_040:0681a28": "故梵志不趣產生。頭那！彼所趣向，不為財",
    "T01n0026_040:0681a29": "物，不為憍慠，不為莊嚴，不為珓餝，但為",
    "T01n0026_040:0681b01": "子故。彼生子已，若有故梵志要誓處所界",
    "T01n0026_040:0681b02": "障，住彼、持彼，不越於彼。頭那！如是梵志",
    "T01n0026_040:0681b03": "不越界也。「頭那！云何梵志為越界耶？若有",
    "T01n0026_040:0681b04": "梵志為父母所舉，受生清淨，乃至七世父母",
    "T01n0026_040:0681b05": "不絕種族，生生無惡，彼四十八年行童子",
    "T01n0026_040:0681b06": "梵行，欲得經書，誦習典經。彼得經書，誦",
    "T01n0026_040:0681b07": "習典經已，為供養師求乞財物，如法，非不",
    "T01n0026_040:0681b08": "如法。云何不如法？非田作，非治生，非書，非",
    "T01n0026_040:0681b09": "算，非數，非印，非手筆，非文章，非經，非詩，",
    "T01n0026_040:0681b10": "非以刀杖，非王從事。如法求乞，求乞財物",
    "T01n0026_040:0681b11": "供養於師，布施財物已，為自求妻，如法，非",
    "T01n0026_040:0681b12": "不如法。云何不如法？梵志不如是，意向梵",
    "T01n0026_040:0681b13": "志女，令更相愛，相攝合會，彼趣梵志女，非",
    "T01n0026_040:0681b14": "不梵志女，亦非剎利女，不懷姙，不產生。",
    "T01n0026_040:0681b15": "頭那！以何等故梵志不趣懷姙？莫令彼",
    "T01n0026_040:0681b16": "男及以女人名不淨婬，是故梵志不趣懷",
    "T01n0026_040:0681b17": "姙。頭那！以何等故梵志不趣產生？莫令",
    "T01n0026_040:0681b18": "彼男及以女人名不淨恚，是故梵志不趣產",
    "T01n0026_040:0681b19": "生。頭那！彼所趣向，不為財物，不為憍慠，",
    "T01n0026_040:0681b20": "不為莊嚴，不為珓餝，但為子故。彼生子",
    "T01n0026_040:0681b21": "已，若有故梵志要誓處所界障，不住止彼，",
    "T01n0026_040:0681b22": "不受持彼，便越於彼。頭那！如是梵志名越",
    "T01n0026_040:0681b23": "界也。「頭那！云何梵志梵志旃茶羅？若有",
    "T01n0026_040:0681b24": "梵志為父母所舉，受生清淨，乃至七世父母",
    "T01n0026_040:0681b25": "不絕種族，生生無惡，彼四十八年行童子",
    "T01n0026_040:0681b26": "梵行，欲得經書，誦習典經。彼得經書，誦",
    "T01n0026_040:0681b27": "習典經已，為供養師求乞財物，如法，非不",
    "T01n0026_040:0681b28": "如法。云何不如法？非田作，非治生，非書，非",
    "T01n0026_040:0681b29": "算，非數，非印，非手筆，非文章，非經，非詩，",
    "T01n0026_040:0681c01": "非以刀杖，非王從事。如法求乞，求乞財物",
    "T01n0026_040:0681c02": "供養於師，布施財物已，為自求妻，如法，非",
    "T01n0026_040:0681c03": "不如法。云何不如法？梵志不如是，意向梵",
    "T01n0026_040:0681c04": "志女，令更相愛，相攝合會，趣彼梵志女，非不",
    "T01n0026_040:0681c05": "梵志女，亦不剎利女，不懷姙，不產生。頭",
    "T01n0026_040:0681c06": "那！以何等故梵志不趣懷姙？莫令彼",
    "T01n0026_040:0681c07": "男及以女人名不淨婬，是故梵志不趣懷",
    "T01n0026_040:0681c08": "姙。頭那！以何等故梵志不趣產生？莫令",
    "T01n0026_040:0681c09": "彼男及以女人名不淨恚，是故梵志不趣產",
    "T01n0026_040:0681c10": "生。頭那！彼所趣向，不為財物，不為憍慠，",
    "T01n0026_040:0681c11": "不為莊嚴，不為珓飾，但為子故。彼生子",
    "T01n0026_040:0681c12": "已，作王相應事、賊相應事、邪道相應事，作",
    "T01n0026_040:0681c13": "如是說：『梵志應作一切事，梵志不以此染",
    "T01n0026_040:0681c14": "著，亦不穢污，猶若如火，淨亦燒，不淨亦燒。",
    "T01n0026_040:0681c15": "梵志不應作一切事，梵志不以此染著，亦",
    "T01n0026_040:0681c16": "不穢污。』頭那！如是梵志梵志旃茶羅。頭",
    "T01n0026_040:0681c17": "那！此五種梵志，汝為似誰？」頭那白曰：「瞿",
    "T01n0026_040:0681c18": "曇！說此最後梵志旃茶羅者，我尚不及，",
    "T01n0026_040:0681c19": "況復餘耶？世尊！我已知。善逝！我已解。世尊！",
    "T01n0026_040:0681c20": "我今自歸於佛、法及比丘眾，唯願世尊受我",
    "T01n0026_040:0681c21": "為優婆塞，從今日始，終身自歸，乃至命",
    "T01n0026_040:0681c22": "盡。」佛說如是。頭那梵志聞佛所說，歡喜",
    "T01n0026_040:0681c23": "奉行。",
    "T01n0026_040:0681c24": "頭那經第七竟千八百五十字",
    "T01n0026_040:0681c25": "159 阿伽羅訶那經（一五九）中阿含梵志品阿伽羅訶那經第八",
    "T01n0026_040:0681c26": "第四分別誦",
    "T01n0026_040:0681c27": "我聞如是：一時，佛遊舍衛國，在勝林給孤獨",
    "T01n0026_040:0681c28": "園。爾時，阿伽羅訶那梵志中後彷徉，往詣佛",
    "T01n0026_040:0681c29": "所，共相問訊，却坐一面，白曰：「瞿曇！欲有所",
    "T01n0026_040:0682a01": "問，聽乃敢陳？」世尊告曰：「恣汝所問。」梵志即",
    "T01n0026_040:0682a02": "便問曰：「瞿曇！梵志經典何所依住？」世尊答",
    "T01n0026_040:0682a03": "曰：「梵志經典依於人住。」梵志即復問曰：「瞿",
    "T01n0026_040:0682a04": "曇！人何所依住？」世尊答曰：「人依稻麥住。」梵",
    "T01n0026_040:0682a05": "志即復問曰：「瞿曇！稻麥何所依住？」世尊答曰：",
    "T01n0026_040:0682a06": "「稻麥依地住。」梵志即復問曰：「瞿曇！地何所",
    "T01n0026_040:0682a07": "依住？」世尊答曰：「地依水住。」梵志即復問曰：",
    "T01n0026_040:0682a08": "「瞿曇！水何所依住？」世尊答曰：「水依風住。」梵",
    "T01n0026_040:0682a09": "志即復問曰：「瞿曇！風何所依住？」世尊答曰：",
    "T01n0026_040:0682a10": "「風依空住。」梵志即復問曰：「瞿曇！空何所依",
    "T01n0026_040:0682a11": "住？」世尊答曰：「空無所依，但因日月，故有虛",
    "T01n0026_040:0682a12": "空。」梵志即復問曰：「瞿曇！日月何所依住？」世",
    "T01n0026_040:0682a13": "尊答曰：「日月依於四王天住。」梵志即復問",
    "T01n0026_040:0682a14": "曰：「瞿曇！四王天何所依住？」世尊答曰：「四王",
    "T01n0026_040:0682a15": "天依三十三天住。」梵志即復問曰：「瞿曇！三",
    "T01n0026_040:0682a16": "十三天何所依住？」世尊答曰：「三十三天依㷿",
    "T01n0026_040:0682a17": "摩天住。」梵志即復問曰：「瞿曇！㷿摩天何所",
    "T01n0026_040:0682a18": "依住？」世尊答曰：「㷿摩天依兜瑟哆天住。」梵",
    "T01n0026_040:0682a19": "志即復問曰：「瞿曇！兜瑟哆天何所依住？」世尊",
    "T01n0026_040:0682a20": "答曰：「兜瑟哆天依化樂天住。」梵志即復問曰：",
    "T01n0026_040:0682a21": "「瞿曇！化樂天何所依住？」世尊答曰：「化樂天",
    "T01n0026_040:0682a22": "依他化樂天住。」梵志即復問曰：「瞿曇！他",
    "T01n0026_040:0682a23": "化樂天何所依住？」世尊答曰：「他化樂天依梵",
    "T01n0026_040:0682a24": "世住。」梵志即復問曰：「瞿曇！梵世何所依住？」",
    "T01n0026_040:0682a25": "世尊答曰：「梵世依於大梵住。」梵志即復問",
    "T01n0026_040:0682a26": "曰：「瞿曇！大梵何所依住？」世尊答曰：「大梵依",
    "T01n0026_040:0682a27": "於忍辱溫良住。」梵志即復問曰：「瞿曇！忍辱溫",
    "T01n0026_040:0682a28": "良何所依住？」世尊答曰：「忍辱溫良依涅槃",
    "T01n0026_040:0682a29": "住。」梵志即復問曰：「瞿曇！涅槃何所依住？」世",
    "T01n0026_040:0682b01": "尊告曰：「梵志意欲依無窮事，汝今從我受",
    "T01n0026_040:0682b02": "問無邊，然涅槃者無所依住，但涅槃滅訖，涅",
    "T01n0026_040:0682b03": "槃為最。梵志！以此義故，從我行梵行。」梵志",
    "T01n0026_040:0682b04": "白曰：「世尊！我已知。善逝！我已解。世尊！我今",
    "T01n0026_040:0682b05": "自歸於佛、法及比丘眾，唯願世尊受我為",
    "T01n0026_040:0682b06": "優婆塞，從今日始，終身自歸，乃至命盡。」佛",
    "T01n0026_040:0682b07": "說如是。阿伽羅訶那梵志聞佛所說，歡喜",
    "T01n0026_040:0682b08": "奉行。",
    "T01n0026_040:0682b09": "阿伽羅訶那經第八竟六百三十四字",
    "T01n0026_040:0682b10": "160 阿蘭那經（一六〇）中阿含梵志品阿蘭那經第九",
    "T01n0026_040:0682b11": "第四分別誦",
    "T01n0026_040:0682b12": "我聞如是：一時，佛遊舍衛國，在勝林給孤",
    "T01n0026_040:0682b13": "獨園。爾時，諸比丘於中食後集坐講堂，論",
    "T01n0026_040:0682b14": "如是事：「諸賢！甚奇！甚奇！人命極少，要至後",
    "T01n0026_040:0682b15": "世，應作善事，應行梵行，生無不死。然今",
    "T01n0026_040:0682b16": "世人於法行、於義行、於善行、於妙行，無為",
    "T01n0026_040:0682b17": "無求。」彼時，世尊在晝行處，以淨天耳出過",
    "T01n0026_040:0682b18": "於人，聞諸比丘於中食後集坐講堂，論如",
    "T01n0026_040:0682b19": "是事：「諸賢！甚奇！甚奇！人命極少，要至後世，",
    "T01n0026_040:0682b20": "應作善事，應行梵行，生無不死。然今世",
    "T01n0026_040:0682b21": "人於法行、於義行、於善行、於妙行，無為無",
    "T01n0026_040:0682b22": "求。」世尊聞已，則於晡時從燕坐起，往詣講",
    "T01n0026_040:0682b23": "堂，在比丘眾前敷座而坐，問諸比丘：「汝論",
    "T01n0026_040:0682b24": "何事？以何等故集坐講堂？」時，諸比丘白曰：",
    "T01n0026_040:0682b25": "「世尊！我等眾比丘於中食後集坐講堂，論",
    "T01n0026_040:0682b26": "如是事。『諸賢！甚奇！甚奇！人命極少，要至後世，",
    "T01n0026_040:0682b27": "應作善事，應行梵行，生無不死。然今世",
    "T01n0026_040:0682b28": "人於法行、於義行、於善行、於妙行，無為無",
    "T01n0026_040:0682b29": "求。』世尊！我等共論此事，以此事故集坐講",
    "T01n0026_040:0682c01": "堂。」世尊歎曰：「善哉！善哉！比丘！謂汝作是說：",
    "T01n0026_040:0682c02": "『諸賢！甚奇！甚奇！人命極少，要至後世，應作",
    "T01n0026_040:0682c03": "善事，應行梵行，生無不死。然今世人於法",
    "T01n0026_040:0682c04": "行、於義行、於善行、於妙行，無為無求。』所以",
    "T01n0026_040:0682c05": "者何？我亦如是說：『甚奇！甚奇！人命極少，要",
    "T01n0026_040:0682c06": "至後世，應作善事，應行梵行，生無不死。",
    "T01n0026_040:0682c07": "然今世人於法行、於義行、於善行、於妙行，",
    "T01n0026_040:0682c08": "無為無求。』所以者何？乃過去世時，有眾生壽",
    "T01n0026_040:0682c09": "八萬歲，比丘！人壽八萬歲時，此閻浮洲極大",
    "T01n0026_040:0682c10": "豐樂，饒財珍寶，村邑相近，如鷄一飛。比丘！人",
    "T01n0026_040:0682c11": "壽八萬歲時，女年五百乃當出嫁。比丘！人壽",
    "T01n0026_040:0682c12": "八萬歲時，唯有如是病，謂寒、熱、大小便、欲、不",
    "T01n0026_040:0682c13": "食、老，更無餘患。「比丘！人壽八萬歲時，有王",
    "T01n0026_040:0682c14": "名拘牢婆，為轉輪王，聰明智慧，有四種軍，",
    "T01n0026_040:0682c15": "整御天下，由己自在，如法法王成就七寶。",
    "T01n0026_040:0682c16": "彼七寶者，輪寶、象寶、馬寶、珠寶、女寶、居士寶、",
    "T01n0026_040:0682c17": "主兵臣寶，是謂為七。千子具足，顏貌端正，",
    "T01n0026_040:0682c18": "勇猛無畏，能伏他眾，必當統領此一切地，乃",
    "T01n0026_040:0682c19": "至大海，不以刀杖，以法教令，令得安隱。「比",
    "T01n0026_040:0682c20": "丘！拘牢婆王有梵志，名阿蘭那大長者，",
    "T01n0026_040:0682c21": "為父母所舉，受生清淨，乃至七世父母不",
    "T01n0026_040:0682c22": "絕種族，生生無惡博聞總持，誦過四典經，",
    "T01n0026_040:0682c23": "深達因、緣、正、文、戲五句說。比丘！梵志阿蘭",
    "T01n0026_040:0682c24": "那有無量百千摩納磨，梵志阿蘭那為無量",
    "T01n0026_040:0682c25": "百千摩納磨住一無事處，教學經書。「爾時，",
    "T01n0026_040:0682c26": "梵志阿蘭那獨住靜處，燕坐思惟，心作是",
    "T01n0026_040:0682c27": "念：『甚奇！甚奇！人命極少，要至後世，應作善",
    "T01n0026_040:0682c28": "事，應行梵行，生無不死。然今世人於法",
    "T01n0026_040:0682c29": "行、於義行、於善行、於妙行，無為無求。我寧",
    "T01n0026_040:0683a01": "可剃除鬚髮，著袈裟衣，至信、捨家、無家、學",
    "T01n0026_040:0683a02": "道。』於是，梵志阿蘭那往至若干國眾多摩納",
    "T01n0026_040:0683a03": "磨所，而語彼曰：『諸摩納磨！我獨住靜處，",
    "T01n0026_040:0683a04": "燕坐思惟，心作是念：「甚奇！甚奇！人命極少，",
    "T01n0026_040:0683a05": "要至後世，應作善事，應行梵行，生無不",
    "T01n0026_040:0683a06": "死；然今世人於法行、於義行、於善行、於妙",
    "T01n0026_040:0683a07": "行，無為無求。我今寧可剃除鬚髮，著袈裟",
    "T01n0026_040:0683a08": "衣，至信、捨家、無家、學道。諸摩納磨！我今欲",
    "T01n0026_040:0683a09": "剃除鬚髮，著袈裟衣，至信、捨家、無家、學道。」",
    "T01n0026_040:0683a10": "汝等當作何等？』「彼若干國眾多摩納磨白",
    "T01n0026_040:0683a11": "曰：『尊師！我等所知，皆蒙師恩。若尊師剃除",
    "T01n0026_040:0683a12": "鬚髮，著袈裟衣，至信、捨家、無家、學道者，我等",
    "T01n0026_040:0683a13": "亦當剃除鬚髮，著袈裟衣，至信、捨家、無家，",
    "T01n0026_040:0683a14": "從彼尊師出家學道。』於是，梵志阿蘭那則",
    "T01n0026_040:0683a15": "於後時剃除鬚髮，著袈裟衣，至信、捨家、無",
    "T01n0026_040:0683a16": "家、學道；彼若干國眾多摩納磨亦剃除鬚",
    "T01n0026_040:0683a17": "髮，著袈裟衣，至信、捨家、無家，從彼尊師梵志",
    "T01n0026_040:0683a18": "阿蘭那出家學道。是為尊師阿蘭那，是為",
    "T01n0026_040:0683a19": "尊師阿蘭那弟子名號生也。「爾時，尊師阿蘭",
    "T01n0026_040:0683a20": "那為弟子說法：『諸摩納磨！甚奇！甚奇！人命",
    "T01n0026_040:0683a21": "極少，要至後世，應作善事，應行梵行，生",
    "T01n0026_040:0683a22": "無不死。然今世人於法行、於義行、於善",
    "T01n0026_040:0683a23": "行、於妙行，無為無求。』爾時，尊師阿蘭那為",
    "T01n0026_040:0683a24": "弟子說法：『諸摩納磨！甚奇！甚奇！人命極少，",
    "T01n0026_040:0683a25": "要至後世，應作善事，應行梵行，生無不",
    "T01n0026_040:0683a26": "死。然今世人於法行、於義行、於善行、於妙",
    "T01n0026_040:0683a27": "行，無為無求。』如是尊師阿蘭那為弟子說",
    "T01n0026_040:0683a28": "法。「復次，尊師阿蘭那為弟子說法：『摩納磨！",
    "T01n0026_040:0683a29": "猶如朝露渧在草上，日出則消，暫有不久。",
    "T01n0026_040:0683b01": "如是，摩納磨！人命如朝露，甚為難得，至",
    "T01n0026_040:0683b02": "少少味，大苦災患，災患甚多。』如是尊師阿蘭",
    "T01n0026_040:0683b03": "那為弟子說法。復次，尊師阿蘭那為弟子",
    "T01n0026_040:0683b04": "說法：『摩納磨！猶大雨時，渧水成泡，或生或",
    "T01n0026_040:0683b05": "滅。如是，摩納磨！人命如泡，甚為難得，至",
    "T01n0026_040:0683b06": "少少味，大苦災患，災患甚多。』如是尊師阿蘭",
    "T01n0026_040:0683b07": "那為弟子說法。復次，尊師阿蘭那為弟子",
    "T01n0026_040:0683b08": "說法：『摩納磨！猶如以杖投著水中，還出至",
    "T01n0026_040:0683b09": "速。如是，摩納磨！人命如杖，投水出速，甚",
    "T01n0026_040:0683b10": "為難得，至少少味，大苦災患，災患甚多。』如",
    "T01n0026_040:0683b11": "是尊師阿蘭那為弟子說法。「復次，尊師阿蘭",
    "T01n0026_040:0683b12": "那為弟子說法：『摩納磨！猶新瓦杅，投水即",
    "T01n0026_040:0683b13": "出，著風熱中，乾燥至速。如是，摩納磨！人命",
    "T01n0026_040:0683b14": "如新瓦杅，水漬速燥，甚為難得，至少少味，",
    "T01n0026_040:0683b15": "大苦災患，災患甚多。』如是尊師阿蘭那為",
    "T01n0026_040:0683b16": "弟子說法。復次，尊師阿蘭那為弟子說法：",
    "T01n0026_040:0683b17": "『摩納磨！猶如小段肉著大釜水中，下熾然火，",
    "T01n0026_040:0683b18": "速得消盡。如是，摩納磨！人命如肉消，甚",
    "T01n0026_040:0683b19": "為難得，至少少味，大苦災患，災患甚多。』如",
    "T01n0026_040:0683b20": "是尊師阿蘭那為弟子說法。復次，尊師阿蘭",
    "T01n0026_040:0683b21": "那為弟子說法：『摩納磨！猶縛賊送至標",
    "T01n0026_040:0683b22": "下殺，隨其舉足，步步趣死，步步趣命盡。",
    "T01n0026_040:0683b23": "如是，摩納磨！人命如賊，縛送標下殺，甚",
    "T01n0026_040:0683b24": "為難得，至少少味，大苦災患，災患甚多。』如",
    "T01n0026_040:0683b25": "是尊師阿蘭那為弟子說法。「復次，尊師阿蘭",
    "T01n0026_040:0683b26": "那為弟子說法：『摩納磨！猶如屠兒牽牛殺",
    "T01n0026_040:0683b27": "之，隨其舉足，步步趣死，步步趣命盡。如",
    "T01n0026_040:0683b28": "是，摩納磨！人命如牽牛殺，甚為難得，至",
    "T01n0026_040:0683b29": "少少味，大苦災患，災患甚多。』如是尊師阿蘭",
    "T01n0026_040:0683c01": "那為弟子說法。復次，尊師阿蘭那為弟子",
    "T01n0026_040:0683c02": "說法：『摩納摩！猶如機織，隨其行緯，近成近",
    "T01n0026_040:0683c03": "訖。如是，摩納磨！人命如機織訖，甚為難",
    "T01n0026_040:0683c04": "得，至少少味，大苦災患，災患甚多。』如是尊",
    "T01n0026_040:0683c05": "師阿蘭那為弟子說法。復次，尊師阿蘭那為",
    "T01n0026_040:0683c06": "弟子說法：『摩納磨！猶如山水，瀑涱流疾，多",
    "T01n0026_040:0683c07": "有所漂，水流速駃，無須臾停。如是，摩納磨！",
    "T01n0026_040:0683c08": "人壽行速，去無一時住。如是，摩納磨！人命",
    "T01n0026_040:0683c09": "如駃水流，甚為難得，至少少味，大苦災",
    "T01n0026_040:0683c10": "患，災患甚多。』如是尊師阿蘭那為弟子說",
    "T01n0026_040:0683c11": "法。「復次，尊師阿蘭那為弟子說法：『摩納磨！",
    "T01n0026_040:0683c12": "猶如夜闇以杖投地，或下頭墮地，或上頭",
    "T01n0026_040:0683c13": "墮地，或復臥墮，或墮淨處，或墮不淨處。如",
    "T01n0026_040:0683c14": "是，摩納磨！眾生為無明所覆，為愛所繫，",
    "T01n0026_040:0683c15": "或生泥犁，或生畜生，或生餓鬼，或生天",
    "T01n0026_040:0683c16": "上，或生人間。如是，摩納磨！人命如闇杖",
    "T01n0026_040:0683c17": "投地，甚為難得，至少少味，大苦災患，災患",
    "T01n0026_040:0683c18": "甚多。』如是尊師阿蘭那為弟子說法。「復次，",
    "T01n0026_040:0683c19": "尊師阿蘭那為弟子說法：『摩納磨！我於世",
    "T01n0026_040:0683c20": "斷除貪伺，心無有諍，見他財物諸生活具，",
    "T01n0026_040:0683c21": "不起貪伺，欲令我得，我於貪伺淨除其",
    "T01n0026_040:0683c22": "心。如是瞋恚、睡眠、調悔，我於世斷疑度",
    "T01n0026_040:0683c23": "惑。於諸善法無有猶豫，我於疑惑淨除",
    "T01n0026_040:0683c24": "其心。摩納磨！汝等於世亦當斷除貪伺，心",
    "T01n0026_040:0683c25": "無有諍，見他財物諸生活具，不起貪伺，",
    "T01n0026_040:0683c26": "欲令我得，汝於貪伺淨除其心。如是瞋恚、",
    "T01n0026_040:0683c27": "睡眠、調悔，汝於世斷疑度惑，於諸善法",
    "T01n0026_040:0683c28": "無有猶豫。』如是尊師阿蘭那為弟子說法。",
    "T01n0026_040:0683c29": "「復次，尊師阿蘭那為弟子說法：『摩納磨！我",
    "T01n0026_040:0684a01": "心與慈俱，遍滿一方成就遊。如是二三四方、",
    "T01n0026_040:0684a02": "四維上下，普周一切，心與慈俱，無結無怨，無",
    "T01n0026_040:0684a03": "恚無諍，極廣甚大，無量善修，遍滿一切世間",
    "T01n0026_040:0684a04": "成就遊。如是悲、喜心與捨俱，無結無怨，無恚",
    "T01n0026_040:0684a05": "無諍，極廣甚大，無量善修，遍滿一切世間成",
    "T01n0026_040:0684a06": "就遊。摩納磨！汝等亦當心與慈俱，遍滿一",
    "T01n0026_040:0684a07": "方成就遊。如是二三四方、四維上下，普周",
    "T01n0026_040:0684a08": "一切，心與慈俱，無結無怨，無恚無諍，極廣甚",
    "T01n0026_040:0684a09": "大，無量善修，遍滿一切世間成就遊。如是悲、",
    "T01n0026_040:0684a10": "喜心與捨俱，無結無怨，無恚無諍，極廣甚大，",
    "T01n0026_040:0684a11": "無量善修，遍滿一切世間成就遊。』如是尊師",
    "T01n0026_040:0684a12": "阿蘭那為弟子說法。「復次，尊師阿蘭那為弟",
    "T01n0026_040:0684a13": "子說梵世法：『若尊師阿蘭那為說梵世法",
    "T01n0026_040:0684a14": "時，諸弟子等有不具足奉行法者，彼命終已，",
    "T01n0026_040:0684a15": "或生四王天，或生三十三天，或生㷿摩天，",
    "T01n0026_040:0684a16": "或生兜瑟哆天，或生化樂天，或生他化",
    "T01n0026_040:0684a17": "樂天。若尊師阿蘭那為說梵世法時，諸弟",
    "T01n0026_040:0684a18": "子等設有具足奉行法者，修四梵室，捨離",
    "T01n0026_040:0684a19": "於欲，彼命終已，得生梵天。』爾時，尊師阿蘭那",
    "T01n0026_040:0684a20": "而作是念：『我不應與弟子等同，俱至後世",
    "T01n0026_040:0684a21": "共生一處，我今寧可更修增上慈，修增上",
    "T01n0026_040:0684a22": "慈已，命終得生晃昱天中。』尊師阿蘭那則",
    "T01n0026_040:0684a23": "於後時更修增上慈，修增上慈已，命終得",
    "T01n0026_040:0684a24": "生晃昱天中。尊師阿蘭那及諸弟子學道不",
    "T01n0026_040:0684a25": "虛，得大果報。「比丘！於意云何？昔時尊師",
    "T01n0026_040:0684a26": "阿蘭那者謂異人耶？莫作斯念。所以者何？",
    "T01n0026_040:0684a27": "比丘，當知即是我也。我於爾時名尊師",
    "T01n0026_040:0684a28": "阿蘭那，我於爾時有無量百千弟子，我於",
    "T01n0026_040:0684a29": "爾時為諸弟子說梵世法。「我說梵世法時，",
    "T01n0026_040:0684b01": "諸弟子等有不具足奉行法者，彼命終已，或",
    "T01n0026_040:0684b02": "生四王天，或生三十三天，或生㷿摩天，或",
    "T01n0026_040:0684b03": "生兜瑟哆天，或生化樂天，或生他化樂天。",
    "T01n0026_040:0684b04": "我說梵世法時，諸弟子等設有具足奉行法",
    "T01n0026_040:0684b05": "者，修四梵室，捨離於欲，彼命終已，得生梵",
    "T01n0026_040:0684b06": "天。我於爾時而作是念：『我不應與弟子",
    "T01n0026_040:0684b07": "等同，俱至後世共生一處，我今寧可更修",
    "T01n0026_040:0684b08": "增上慈。』修增上慈已，命終得生晃昱天中。",
    "T01n0026_040:0684b09": "我於後時更修增上慈，修增上慈已，命終",
    "T01n0026_040:0684b10": "得生晃昱天中，我於爾時及諸弟子學道",
    "T01n0026_040:0684b11": "不虛，得大果報。「我於爾時自饒益，亦饒益",
    "T01n0026_040:0684b12": "他，饒益多人，愍傷世間，為天為人求義",
    "T01n0026_040:0684b13": "及饒益，求安隱快樂。我於爾時說法不至",
    "T01n0026_040:0684b14": "究竟，不究竟白淨、不究竟梵行、不究竟梵",
    "T01n0026_040:0684b15": "行訖。我於爾時不離生老病死、啼哭憂慼，",
    "T01n0026_040:0684b16": "亦未能得脫一切苦。比丘！我今出世，如來、",
    "T01n0026_040:0684b17": "無所著、等正覺、明行成為、善逝、世間解、無上士、",
    "T01n0026_040:0684b18": "道法御、天人師，號佛、眾祐。我今自饒益，亦饒",
    "T01n0026_040:0684b19": "益他，饒益多人，愍傷世間，為天為人求義",
    "T01n0026_040:0684b20": "及饒益，求安隱快樂。我今說法得至究竟，",
    "T01n0026_040:0684b21": "究竟白淨、究竟梵行、究竟梵行訖。我今已",
    "T01n0026_040:0684b22": "離生老病死、啼哭憂慼，我今已得脫一切",
    "T01n0026_040:0684b23": "苦。「比丘！若有正說者：『人命極少，要至後世，",
    "T01n0026_040:0684b24": "應行善事，應行梵行，生無不死。』比丘，今",
    "T01n0026_040:0684b25": "是正說。所以者何？今若有長壽，遠至百歲，",
    "T01n0026_040:0684b26": "或復小過者。若有長壽者，命存三百時，春",
    "T01n0026_040:0684b27": "時百、夏時百、冬時百，是命存千二百月，春四",
    "T01n0026_040:0684b28": "百、夏四百、冬四百，命存千二百月者，命",
    "T01n0026_040:0684b29": "存二千四百半月，春八百、夏八百、冬八百，命",
    "T01n0026_040:0684c01": "存二千四百半月者，三萬六千晝夜，春萬",
    "T01n0026_040:0684c02": "二千、夏萬二千、冬萬二千，命存三萬六",
    "T01n0026_040:0684c03": "千晝夜者，七萬二千食，及障礙及母乳。於有",
    "T01n0026_040:0684c04": "障礙，苦不食，瞋不食，病不食，有事不食，",
    "T01n0026_040:0684c05": "行來不食，至王間不食，齋日不食，不得者",
    "T01n0026_040:0684c06": "不食，是謂比丘一百歲命存百歲數、時數、",
    "T01n0026_040:0684c07": "歲時數、月數、半月數、月半月數、晝數、夜數、晝",
    "T01n0026_040:0684c08": "夜數、食數、障礙數、食障礙數。「比丘！若有尊師",
    "T01n0026_040:0684c09": "所為弟子起大慈哀，憐念愍傷，求義及饒",
    "T01n0026_040:0684c10": "益，求安隱快樂者，我今已作。汝亦當復作，",
    "T01n0026_040:0684c11": "至無事處、山林樹下、空安靜處，燕坐思惟，",
    "T01n0026_040:0684c12": "勿得放逸，懃加精進，莫令後悔。此是我之",
    "T01n0026_040:0684c13": "教勅，是我訓誨。」佛說如是。彼諸比丘聞佛",
    "T01n0026_040:0684c14": "所說，歡喜奉行。",
    "T01n0026_040:0684c15": "阿蘭那經第九竟三千二百九十一字",
    "T01n0026_040:0684c16": "中阿含經卷第四十七千三百七十三字第四分別",
    "T01n0026_040:0684c17": "誦"
}