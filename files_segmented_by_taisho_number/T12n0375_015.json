{
    "T12n0375_015:0701a16": "大般涅槃經卷第十五",
    "T12n0375_015:0701a18": "宋代沙門慧嚴等依泥洹經加之",
    "T12n0375_015:0701a19": "梵行品之二",
    "T12n0375_015:0701a20": "「復次，善男子！菩薩摩訶薩修慈、悲、喜已，得",
    "T12n0375_015:0701a21": "住極愛一子之地。善男子！云何是地名曰",
    "T12n0375_015:0701a22": "極愛，復名一子？善男子！譬如父母見子安",
    "T12n0375_015:0701a23": "隱，心大歡喜。菩薩摩訶薩住是地中亦復如",
    "T12n0375_015:0701a24": "是，視諸眾生同於一子，見修善者生大",
    "T12n0375_015:0701a25": "歡喜。是故，此地名曰極愛。「善男子！譬如父",
    "T12n0375_015:0701a26": "母見子遇患，心生苦惱，愍之愁毒，初無捨",
    "T12n0375_015:0701a27": "離。菩薩摩訶薩住是地中亦復如是，見諸",
    "T12n0375_015:0701a28": "眾生為煩惱病之所纏切，心生愁惱，憂念",
    "T12n0375_015:0701a29": "如子，身諸毛孔血皆流出。是故，此地名為一",
    "T12n0375_015:0701b01": "子。「善男子！如人小時拾取土塊、糞穢、瓦石、",
    "T12n0375_015:0701b02": "枯骨、木枝置於口中。父母見已，恐為其患，",
    "T12n0375_015:0701b03": "左手捉頭、右手挑出。菩薩摩訶薩住是地中",
    "T12n0375_015:0701b04": "亦復如是，見諸眾生法身未增，或行身、口、",
    "T12n0375_015:0701b05": "意業不善，菩薩見已則以智手拔之令出，",
    "T12n0375_015:0701b06": "不欲令彼流轉生死、受諸苦惱。是故，此地",
    "T12n0375_015:0701b07": "復名一子。「善男子！譬如父母所愛之子捨而",
    "T12n0375_015:0701b08": "終亡，父母愁惱，願與併命。菩薩亦爾，見一",
    "T12n0375_015:0701b09": "闡提墮於地獄，亦願與俱生地獄中。何以",
    "T12n0375_015:0701b10": "故？是一闡提若受苦時，或生一念改悔之",
    "T12n0375_015:0701b11": "心，我即當為說種種法，令彼得生一念善",
    "T12n0375_015:0701b12": "根。是故，此地復名一子。「善男子！譬如父母",
    "T12n0375_015:0701b13": "唯有一子，其子睡、寤、行、住、坐、臥，心常念之。若",
    "T12n0375_015:0701b14": "有罪咎，善言誘諭，不加其惡。菩薩摩訶薩",
    "T12n0375_015:0701b15": "亦復如是，見諸眾生若墮地獄、畜生、餓鬼、",
    "T12n0375_015:0701b16": "或人天中造作善惡，心常念之，初不放捨。",
    "T12n0375_015:0701b17": "若行諸惡，終不生瞋、以惡加之。是故，此地",
    "T12n0375_015:0701b18": "復名一子。」",
    "T12n0375_015:0701b19": "迦葉菩薩白佛言：「世尊！如佛所說其言祕",
    "T12n0375_015:0701b20": "密，我今智淺，云何能解？若諸菩薩住一子地",
    "T12n0375_015:0701b21": "能如是者，云何如來昔為國王行菩薩道",
    "T12n0375_015:0701b22": "時，斷絕爾所婆羅門命？若得此地則應護",
    "T12n0375_015:0701b23": "念；若不得者，復何因緣不墮地獄？若使等",
    "T12n0375_015:0701b24": "視一切眾生同於子想，如羅睺羅，何故復",
    "T12n0375_015:0701b25": "向提婆達多說如是言：『癡人無羞，食人",
    "T12n0375_015:0701b26": "涕唾。』令彼聞已生於瞋恨，起不善心，出佛",
    "T12n0375_015:0701b27": "身血。提婆達多造是惡已，如來復記當墮",
    "T12n0375_015:0701b28": "地獄一劫受罪。世尊！如是之言云何於義",
    "T12n0375_015:0701b29": "不相違背？世尊！須菩提者住虛空地，凡欲",
    "T12n0375_015:0701c01": "入城求乞飲食要先觀人。若有於己生嫌",
    "T12n0375_015:0701c02": "嫉心則止不行，乃至極飢猶不行乞。何以",
    "T12n0375_015:0701c03": "故？是須菩提常作是念：『我憶往昔於福田",
    "T12n0375_015:0701c04": "所生一惡念，由是因緣墮大地獄受種種",
    "T12n0375_015:0701c05": "苦。我今寧飢終日不食，終不令彼於我起",
    "T12n0375_015:0701c06": "嫌，墮於地獄受苦惱也。』復作是念：『若有",
    "T12n0375_015:0701c07": "眾生嫌我立者，我當終日端坐不起；若有",
    "T12n0375_015:0701c08": "眾生嫌我坐者，我當終日立不移處；行、臥",
    "T12n0375_015:0701c09": "亦爾。』是須菩提護眾生故尚起是心，何況",
    "T12n0375_015:0701c10": "菩薩？菩薩若得一子地者，何緣如來出是",
    "T12n0375_015:0701c11": "麁言使諸眾生起重惡心？」「善男子！汝今不",
    "T12n0375_015:0701c12": "應作如是難，言：『佛如來為諸眾生作煩",
    "T12n0375_015:0701c13": "惱因緣。』善男子！假使蚊嘴能盡海底，如來",
    "T12n0375_015:0701c14": "終不為諸眾生作煩惱因緣。「善男子！假令",
    "T12n0375_015:0701c15": "大地悉為非色、水為乾相、火為冷相、風",
    "T12n0375_015:0701c16": "為住相、三寶佛性及以虛空作無常相，如來",
    "T12n0375_015:0701c17": "終不為諸眾生作煩惱因緣。「善男子！假使",
    "T12n0375_015:0701c18": "毀犯四重禁罪及一闡提謗正法者，現身",
    "T12n0375_015:0701c19": "得成十力、無畏、三十二相、八十種好，如來終",
    "T12n0375_015:0701c20": "不為諸眾生作煩惱因緣。「善男子！假使聲",
    "T12n0375_015:0701c21": "聞、辟支佛等常住不變，如來終不為諸眾生",
    "T12n0375_015:0701c22": "作煩惱因緣。「善男子！假使十住諸菩薩等犯",
    "T12n0375_015:0701c23": "四重禁、作一闡提誹謗正法，如來終不為",
    "T12n0375_015:0701c24": "諸眾生作煩惱因緣。「善男子！假使一切無量",
    "T12n0375_015:0701c25": "眾生喪滅佛性、如來究竟入般涅槃，如來",
    "T12n0375_015:0701c26": "終不為諸眾生作煩惱因緣。「善男子！假使",
    "T12n0375_015:0701c27": "擲羂能繫縛風、齒能破鐵、爪壞須彌，如來",
    "T12n0375_015:0701c28": "終不為諸眾生作煩惱因緣。「寧與毒蛇同",
    "T12n0375_015:0701c29": "共一處、內其兩手餓師子口、佉陀羅炭用",
    "T12n0375_015:0702a01": "洗浴身，不應發言：『如來世尊為諸眾生作",
    "T12n0375_015:0702a02": "煩惱因緣。』「善男子！如來真實，能為眾生斷",
    "T12n0375_015:0702a03": "除煩惱，終不為作煩惱因也。",
    "T12n0375_015:0702a04": "「善男子！如汝所言：『如來往昔殺婆羅門。』者，",
    "T12n0375_015:0702a05": "善男子！菩薩摩訶薩乃至蟻子尚不故殺，況",
    "T12n0375_015:0702a06": "婆羅門？菩薩常作種種方便，惠施眾生無量",
    "T12n0375_015:0702a07": "壽命。「善男子！夫施食者則為施命。菩薩摩",
    "T12n0375_015:0702a08": "訶薩行檀波羅蜜時，常施眾生無量壽命。",
    "T12n0375_015:0702a09": "「善男子！修不殺戒得壽命長。菩薩摩訶薩",
    "T12n0375_015:0702a10": "行尸波羅蜜時，則為施與一切眾生無量",
    "T12n0375_015:0702a11": "壽命。善男子！慎口無過，得壽命長。菩薩摩",
    "T12n0375_015:0702a12": "訶薩行羼提波羅蜜時，常勸眾生莫生怨",
    "T12n0375_015:0702a13": "想，推直於人，引曲向己，無所諍訟，得壽",
    "T12n0375_015:0702a14": "命長。是故，菩薩行羼提波羅蜜時，已施眾",
    "T12n0375_015:0702a15": "生無量壽命。「善男子！精勤修善得壽命長。",
    "T12n0375_015:0702a16": "菩薩摩訶薩行毘梨耶波羅蜜時，常勸眾",
    "T12n0375_015:0702a17": "生勤修善法；眾生行已，得無量壽命。是故，",
    "T12n0375_015:0702a18": "菩薩行毘梨耶波羅蜜時，已施眾生無量壽",
    "T12n0375_015:0702a19": "命。「善男子！修攝心者得壽命長。菩薩摩訶",
    "T12n0375_015:0702a20": "薩行禪波羅蜜時，勸諸眾生修平等心；眾",
    "T12n0375_015:0702a21": "生行已，得壽命長。是故，菩薩行禪波羅蜜",
    "T12n0375_015:0702a22": "時，已施眾生無量壽命。「善男子！於諸善法",
    "T12n0375_015:0702a23": "不放逸者得壽命長。菩薩摩訶薩行般若",
    "T12n0375_015:0702a24": "波羅蜜時，勸諸眾生於諸善法不生放",
    "T12n0375_015:0702a25": "逸；眾生行已，以是因緣得壽命長。是故，菩",
    "T12n0375_015:0702a26": "薩行般若波羅蜜時，已施眾生無量壽命。",
    "T12n0375_015:0702a27": "善男子！以是義故，菩薩摩訶薩於諸眾生",
    "T12n0375_015:0702a28": "終無奪命。「善男子！汝向所問：『殺婆羅門時",
    "T12n0375_015:0702a29": "得是地不？』善男子！時我已得；以愛念故",
    "T12n0375_015:0702b01": "斷其命根，非惡心也。善男子！譬如父母唯",
    "T12n0375_015:0702b02": "有一子，愛之甚重，犯官憲制。是時父母以",
    "T12n0375_015:0702b03": "怖畏故，若擯，若殺。雖有擯殺，無有惡心。菩",
    "T12n0375_015:0702b04": "薩摩訶薩為護正法亦復如是，若有眾生",
    "T12n0375_015:0702b05": "謗大乘者，即以鞭撻苦加治之、或奪其",
    "T12n0375_015:0702b06": "命，欲令改往遵修善法。菩薩常當作是思",
    "T12n0375_015:0702b07": "惟：『以何因緣能令眾生發起信心？隨其方",
    "T12n0375_015:0702b08": "便，要當為之。』「諸婆羅門命終之後生阿鼻",
    "T12n0375_015:0702b09": "地獄，則有三念：一者、自念：『我從何處而來",
    "T12n0375_015:0702b10": "生此？』即自知從人道中來；二者、自念：『我今",
    "T12n0375_015:0702b11": "所生為是何處？』即便自知是阿鼻獄；三者、",
    "T12n0375_015:0702b12": "自念：『乘何業緣而來生此？』即便自知乘謗",
    "T12n0375_015:0702b13": "方等大乘經典、不信因緣，為國主所殺而",
    "T12n0375_015:0702b14": "來生此。念是事已，即於大乘方等經典生",
    "T12n0375_015:0702b15": "信敬心。尋時命終，生甘露鼓如來世界，於彼",
    "T12n0375_015:0702b16": "壽命具足十劫。善男子！以是義故，我於往",
    "T12n0375_015:0702b17": "昔乃與是人十劫壽命。「云何名殺？善男子！",
    "T12n0375_015:0702b18": "有人掘地、刈草、斫樹、斬截死屍、罵詈、鞭",
    "T12n0375_015:0702b19": "撻，以是業緣墮地獄不？」迦葉菩薩白佛言：",
    "T12n0375_015:0702b20": "「世尊！如我解佛所說義者，應墮地獄。何以",
    "T12n0375_015:0702b21": "故？如佛昔為聲聞說法：『汝諸比丘於諸草",
    "T12n0375_015:0702b22": "木莫生惡心。何以故？一切眾生因惡心故",
    "T12n0375_015:0702b23": "墮于地獄。』」爾時，佛讚迦葉菩薩：「善哉，善哉。",
    "T12n0375_015:0702b24": "如汝所說，應善受持。善男子！若因惡心墮",
    "T12n0375_015:0702b25": "地獄者，菩薩爾時實無惡心。何以故？菩薩",
    "T12n0375_015:0702b26": "摩訶薩於一切眾生乃至蟲、蟻，悉生憐愍",
    "T12n0375_015:0702b27": "利益心故。所以者何？善知因緣諸方便故，",
    "T12n0375_015:0702b28": "以方便力欲令眾生種諸善根。善男子！以",
    "T12n0375_015:0702b29": "是義故，我於爾時以善方便雖奪其命",
    "T12n0375_015:0702c01": "而非惡心。「善男子！婆羅門法，若殺蟻子滿",
    "T12n0375_015:0702c02": "足十車，無有罪報；蚊、虻、蚤、虱、猫、狸、師子、虎、",
    "T12n0375_015:0702c03": "狼、熊、羆、諸惡蟲獸，及餘能為眾生害者，殺",
    "T12n0375_015:0702c04": "滿十車；鬼、神、羅剎、拘槃茶、迦羅富單那、顛狂、",
    "T12n0375_015:0702c05": "乾枯諸鬼神等，能為眾生作嬈害者，有",
    "T12n0375_015:0702c06": "奪其命悉無罪報。若殺惡人則有罪報，殺",
    "T12n0375_015:0702c07": "已不悔則墮餓鬼；若能懺悔，三日斷食，其罪",
    "T12n0375_015:0702c08": "消滅，無有遺餘。若殺和上、害其父母、女人",
    "T12n0375_015:0702c09": "及牛，無數千年在地獄中。「善男子！佛及菩薩",
    "T12n0375_015:0702c10": "知殺有三，謂下、中、上。下者，蟻子乃至一切畜",
    "T12n0375_015:0702c11": "生，唯除菩薩示現生者。善男子！菩薩摩訶",
    "T12n0375_015:0702c12": "薩以願因緣示受畜生，是名下殺。以下殺",
    "T12n0375_015:0702c13": "因緣墮於地獄、畜生、餓鬼，具受下苦。何以",
    "T12n0375_015:0702c14": "故？是諸畜生有微善根。是故，殺者具受罪",
    "T12n0375_015:0702c15": "報，是名下殺。「中殺者，從凡夫人至阿那含，",
    "T12n0375_015:0702c16": "是名為中。以是業因，墮於地獄、畜生、餓鬼，",
    "T12n0375_015:0702c17": "具受中苦，是名中殺。「上殺者，父母乃至阿羅",
    "T12n0375_015:0702c18": "漢、辟支佛、畢定菩薩，是名為上。以是業因",
    "T12n0375_015:0702c19": "緣故，墮於阿鼻大地獄中，具受上苦，是名",
    "T12n0375_015:0702c20": "上殺。「善男子！若有能殺一闡提者，則不墮",
    "T12n0375_015:0702c21": "此三種殺中。善男子！彼諸婆羅門等一切皆",
    "T12n0375_015:0702c22": "是一闡提也。譬如掘地、刈草、斫樹、斬截死",
    "T12n0375_015:0702c23": "屍、罵詈、鞭撻，無有罪報；殺一闡提亦復如",
    "T12n0375_015:0702c24": "是，無有罪報。何以故？諸婆羅門乃至無有",
    "T12n0375_015:0702c25": "信等五法，是故，雖殺不墮地獄。",
    "T12n0375_015:0702c26": "「善男子！汝先所言：『如來何故罵提婆達多",
    "T12n0375_015:0702c27": "癡人食唾？』汝亦不應作如是問。何以故？",
    "T12n0375_015:0702c28": "諸佛世尊凡所發言不可思議。善男子！或",
    "T12n0375_015:0702c29": "有實語為世所愛，非時、非法、不為利益，",
    "T12n0375_015:0703a01": "如是之言我終不說。善男子！或復有言麁",
    "T12n0375_015:0703a02": "獷、虛妄、非時、非法、聞者不愛，不能利益，我",
    "T12n0375_015:0703a03": "亦不說。善男子！若有語言雖復麁獷、真",
    "T12n0375_015:0703a04": "實不虛，是時是法能為一切眾生利益，聞",
    "T12n0375_015:0703a05": "雖不悅，我要說之。何以故？諸佛世尊、應、正",
    "T12n0375_015:0703a06": "遍知知方便故。「善男子！如我一時遊彼",
    "T12n0375_015:0703a07": "壙野聚落叢樹。在其林下有一鬼神即名",
    "T12n0375_015:0703a08": "壙野，純食肉血，多殺眾生，復於其聚日",
    "T12n0375_015:0703a09": "食一人。善男子！我於爾時為彼鬼神廣說",
    "T12n0375_015:0703a10": "法要。然彼暴惡愚癡無智，不受教法。我即",
    "T12n0375_015:0703a11": "化身為大力鬼，動其宮殿，令不安所。彼",
    "T12n0375_015:0703a12": "鬼于時將其眷屬出其宮殿，欲來拒逆。鬼",
    "T12n0375_015:0703a13": "見我時即失心念，惶怖躄地，迷悶斷絕，猶",
    "T12n0375_015:0703a14": "如死人。我以慈愍手摩其身，即還起坐，",
    "T12n0375_015:0703a15": "作如是言：『快哉，今日還得身命。是大神王",
    "T12n0375_015:0703a16": "具大威德、有慈愍心，赦我愆咎。』即於我",
    "T12n0375_015:0703a17": "所生善信心。我即還復如來之身，復更為",
    "T12n0375_015:0703a18": "說種種法要，令彼鬼神受不殺戒。「即於是",
    "T12n0375_015:0703a19": "日，壙野村中有一長者次應當死。村人",
    "T12n0375_015:0703a20": "已送付彼鬼神。鬼神得已，即以施我。我既受",
    "T12n0375_015:0703a21": "已，便為長者更立名字，名手長者。爾時，彼",
    "T12n0375_015:0703a22": "鬼即白我言：『世尊！我及眷屬唯仰血肉以",
    "T12n0375_015:0703a23": "自存活。今以戒故，當云何活？』我即答言：『從",
    "T12n0375_015:0703a24": "今當勅聲聞弟子，隨有修行佛法之處，悉",
    "T12n0375_015:0703a25": "當令其施汝飲食。』「善男子！以是因緣，為諸",
    "T12n0375_015:0703a26": "比丘制如是戒：『汝等從今常當施彼壙",
    "T12n0375_015:0703a27": "野鬼食。若有住處不能施者，當知是輩非",
    "T12n0375_015:0703a28": "我弟子，即是天魔徒黨眷屬。』「善男子！如來為",
    "T12n0375_015:0703a29": "欲調伏眾生故，示如是種種方便，非故令",
    "T12n0375_015:0703b01": "彼生怖畏也。「善男子！我亦以木打護法鬼。",
    "T12n0375_015:0703b02": "又於一時在一山上，推羊頭鬼令墮山下。",
    "T12n0375_015:0703b03": "復於樹頭撲護獼猴鬼，令護財象見五師",
    "T12n0375_015:0703b04": "子，使金剛神怖薩遮尼犍。亦以針刺箭",
    "T12n0375_015:0703b05": "毛鬼身。雖作如是，亦不令彼諸鬼神等有",
    "T12n0375_015:0703b06": "滅沒者，直欲令彼安住正法故，示如是",
    "T12n0375_015:0703b07": "種種方便。「善男子！我於爾時實不罵辱提",
    "T12n0375_015:0703b08": "婆達多。提婆達多亦不愚癡、食人涕唾，亦",
    "T12n0375_015:0703b09": "不生於惡趣之中、阿鼻地獄受罪一劫，亦",
    "T12n0375_015:0703b10": "不壞僧、出佛身血，亦不違犯四重之罪、誹",
    "T12n0375_015:0703b11": "謗正法、大乘經典、非一闡提，亦非聲聞、辟支",
    "T12n0375_015:0703b12": "佛也。善男子！提婆達多者實非聲聞、緣覺",
    "T12n0375_015:0703b13": "境界，唯是諸佛之所知見。善男子！是故，汝",
    "T12n0375_015:0703b14": "今不應難言：『如來何緣呵嘖罵辱提婆達",
    "T12n0375_015:0703b15": "多？』汝於諸佛所有境界，不應如是生於",
    "T12n0375_015:0703b16": "疑網。」",
    "T12n0375_015:0703b17": "迦葉菩薩白佛言：「世尊！譬如甘蔗，數數煎煮",
    "T12n0375_015:0703b18": "得種種味。我亦如是，從佛數聞，多得法味，",
    "T12n0375_015:0703b19": "所謂出家味、離欲味、寂滅味、道味。世尊！譬如",
    "T12n0375_015:0703b20": "真金，數數燒打、融消、鍊冶，轉更明淨、調和、",
    "T12n0375_015:0703b21": "柔軟，光色微妙，其價難量，然後乃為人天寶",
    "T12n0375_015:0703b22": "重。世尊！如來亦爾，鄭重諮問則得聞見甚",
    "T12n0375_015:0703b23": "深之義，令深行者受持奉修、無量眾生發",
    "T12n0375_015:0703b24": "阿耨多羅三藐三菩提心，然後為諸人天所",
    "T12n0375_015:0703b25": "宗恭敬供養。」",
    "T12n0375_015:0703b26": "爾時，佛讚迦葉菩薩：「善哉，善哉。菩薩摩訶薩",
    "T12n0375_015:0703b27": "為欲利益諸眾生故，諮啟如來如是深義。",
    "T12n0375_015:0703b28": "善男子！以是義故，我隨汝意說於大乘方",
    "T12n0375_015:0703b29": "等甚深祕密之法，所謂極愛如一子地。」",
    "T12n0375_015:0703c01": "迦葉菩薩白佛言：「世尊！若諸菩薩修慈、悲、喜",
    "T12n0375_015:0703c02": "得一子地者，修捨心時復得何地？」佛言：「善",
    "T12n0375_015:0703c03": "哉，善哉。善男子！汝善知時，知我欲說，汝則",
    "T12n0375_015:0703c04": "諮問。菩薩摩訶薩修捨心時，則得住於空",
    "T12n0375_015:0703c05": "平等地，如須菩提。善男子！菩薩摩訶薩住",
    "T12n0375_015:0703c06": "空平等地，則不見有父母、兄弟、姊妹、兒息、",
    "T12n0375_015:0703c07": "親族、知識、怨憎、中人，乃至不見陰界諸入、",
    "T12n0375_015:0703c08": "眾生、壽命。「善男子！譬如虛空，無有父母、兄",
    "T12n0375_015:0703c09": "弟、妻子，乃至無有眾生、壽命。一切諸法亦復",
    "T12n0375_015:0703c10": "如是，無有父母乃至壽命。菩薩摩訶薩見",
    "T12n0375_015:0703c11": "一切法亦復如是，其心平等，如彼虛空。何",
    "T12n0375_015:0703c12": "以故？善能修習諸空法故。」迦葉菩薩白佛",
    "T12n0375_015:0703c13": "言：「世尊！云何名空？」「善男子！空者，所謂內空、",
    "T12n0375_015:0703c14": "外空、內外空、有為空、無為空、無始空、性空、無所",
    "T12n0375_015:0703c15": "有空、第一義空、空空、大空。「菩薩摩訶薩云何",
    "T12n0375_015:0703c16": "觀於內空？是菩薩摩訶薩觀內法空。是內",
    "T12n0375_015:0703c17": "法空，謂無父母、怨親、中人、眾生、壽命、常、樂、我、",
    "T12n0375_015:0703c18": "淨、如來、法、僧、所有財物。是內法中雖有佛性，",
    "T12n0375_015:0703c19": "而是佛性非內、非外。所以者何？佛性常住，",
    "T12n0375_015:0703c20": "無變易故。是名菩薩摩訶薩觀於內空。「外",
    "T12n0375_015:0703c21": "空者亦復如是，無有內法。內外空者亦復如",
    "T12n0375_015:0703c22": "是。「善男子！唯有如來、法、僧、佛性不在二空。",
    "T12n0375_015:0703c23": "何以故？如是四法常、樂、我、淨。是故，四法不名",
    "T12n0375_015:0703c24": "為空。是名內外俱空。「善男子！有為空者，有",
    "T12n0375_015:0703c25": "為之法悉皆是空，所謂內空、外空、內外空、常",
    "T12n0375_015:0703c26": "樂我淨空、眾生、壽命、如來、法、僧、第一義空。是",
    "T12n0375_015:0703c27": "中，佛性非有為法。是故，佛性非有為法空。是",
    "T12n0375_015:0703c28": "名有為空。「善男子！云何菩薩摩訶薩觀無為",
    "T12n0375_015:0703c29": "空？是無為法悉皆是空，所謂無無常、苦、不淨、",
    "T12n0375_015:0704a01": "無我、陰界、入、眾生、壽命相、有為、有漏、內法、外",
    "T12n0375_015:0704a02": "法。無為法中，佛等四法非有為、非無為。性",
    "T12n0375_015:0704a03": "是善故，非無為；性常住故，非有為。是名菩",
    "T12n0375_015:0704a04": "薩觀無為空。「云何菩薩摩訶薩觀無始空？是",
    "T12n0375_015:0704a05": "菩薩摩訶薩見生死無始，皆悉空寂。所謂空",
    "T12n0375_015:0704a06": "者，常、樂、我、淨——皆悉空寂，無有變易——眾生、壽命、",
    "T12n0375_015:0704a07": "三寶佛性及無為法。是名菩薩觀無始空。「云",
    "T12n0375_015:0704a08": "何菩薩觀於性空？是菩薩摩訶薩觀一切法",
    "T12n0375_015:0704a09": "本性皆空，謂陰界入，常、無常，苦、樂，淨、不淨，我、",
    "T12n0375_015:0704a10": "無我。觀如是等一切諸法不見本性，是名",
    "T12n0375_015:0704a11": "菩薩摩訶薩觀於性空。「云何菩薩摩訶薩觀",
    "T12n0375_015:0704a12": "無所有空？如人無子，言舍宅空。畢竟觀空",
    "T12n0375_015:0704a13": "無有親愛。愚癡之人言諸方空、貧窮之人",
    "T12n0375_015:0704a14": "言一切空，如是所計或空、或非空，菩薩觀時",
    "T12n0375_015:0704a15": "如貧窮人一切皆空。是名菩薩摩訶薩觀無",
    "T12n0375_015:0704a16": "所有空。「云何菩薩摩訶薩觀第一義空？善男",
    "T12n0375_015:0704a17": "子！菩薩摩訶薩觀第一義時，是眼生時無",
    "T12n0375_015:0704a18": "所從來，及其滅時去無所至，本無今有、已",
    "T12n0375_015:0704a19": "有還無，推其實性無眼、無主；如眼，一切諸",
    "T12n0375_015:0704a20": "法亦復如是。何等名為第一義空？有業、有",
    "T12n0375_015:0704a21": "報、不見作者，如是空法名第一義空。是名",
    "T12n0375_015:0704a22": "菩薩摩訶薩觀第一義空。「云何菩薩摩訶薩",
    "T12n0375_015:0704a23": "觀於空空？是空空中乃是聲聞、辟支佛等所",
    "T12n0375_015:0704a24": "迷沒處。善男子！是有、是無，是名空空；是是、",
    "T12n0375_015:0704a25": "非是，是名空空。善男子！十住菩薩尚於是中",
    "T12n0375_015:0704a26": "通達少分，猶如微塵，況復餘人？善男子！如",
    "T12n0375_015:0704a27": "是空空亦不同於聲聞所得空空三昧，是",
    "T12n0375_015:0704a28": "名菩薩觀於空空。「善男子！云何菩薩摩訶薩",
    "T12n0375_015:0704a29": "觀於大空？善男子！言大空者，謂般若波羅",
    "T12n0375_015:0704b01": "蜜，是名大空。「善男子！菩薩摩訶薩得如是",
    "T12n0375_015:0704b02": "空門，則得住於虛空等地。善男子！我今於",
    "T12n0375_015:0704b03": "是大眾之中說如是等諸空義時，有十恒",
    "T12n0375_015:0704b04": "河沙等菩薩摩訶薩即得住於虛空等地。",
    "T12n0375_015:0704b05": "善男子！菩薩摩訶薩住是地已，於一切法",
    "T12n0375_015:0704b06": "中無有滯礙、繫縛、拘執，心無迷悶。以是",
    "T12n0375_015:0704b07": "義故，名虛空等地。「善男子！譬如虛空，於可",
    "T12n0375_015:0704b08": "愛色不生貪著、不愛色中不生瞋恚。菩薩",
    "T12n0375_015:0704b09": "摩訶薩住是地中亦復如是，於好、惡色，心",
    "T12n0375_015:0704b10": "無貪、恚。善男子！譬如虛空廣大無對，悉能",
    "T12n0375_015:0704b11": "容受一切諸法。菩薩摩訶薩住是地中亦",
    "T12n0375_015:0704b12": "復如是，廣大無對，悉能容受一切諸法。以",
    "T12n0375_015:0704b13": "是義故，復得名為虛空等地。",
    "T12n0375_015:0704b14": "「善男子！菩薩摩訶薩住是地中，於一切法",
    "T12n0375_015:0704b15": "亦見、亦知。若行、若緣、若性、若相、若因、若緣、若",
    "T12n0375_015:0704b16": "眾生心、若根、若禪定、若乘、若善知識、若持禁戒、",
    "T12n0375_015:0704b17": "若所施，如是等法一切知見。「復次，善男子！菩",
    "T12n0375_015:0704b18": "薩摩訶薩住是地中，知而不見。云何為知？",
    "T12n0375_015:0704b19": "知自餓法、投淵赴火、自墜高巖、常翹一脚、",
    "T12n0375_015:0704b20": "五熱炙身；常臥灰土、棘刺編椽、樹葉、惡草、",
    "T12n0375_015:0704b21": "牛糞之上；衣麁麻衣、塚間所棄、糞掃氀褐、",
    "T12n0375_015:0704b22": "欽婆羅衣、麞鹿皮革、芻草衣裳；茹菜、噉食",
    "T12n0375_015:0704b23": "藕根、油滓、牛糞、根果；若行乞食限從一家，",
    "T12n0375_015:0704b24": "主若言無即便捨去，設復還喚終不迴顧；不",
    "T12n0375_015:0704b25": "食鹽肉、五種牛味，常所飲服糠汁、沸湯；受",
    "T12n0375_015:0704b26": "持牛戒、狗、雞、雉戒，以灰塗身、長髮為相；以",
    "T12n0375_015:0704b27": "羊祠時，先呪後殺；四月事火，七日服風；百",
    "T12n0375_015:0704b28": "千億花供養諸天，諸所欲願因此成就。如",
    "T12n0375_015:0704b29": "是等法能為無上解脫因者，無有是處。是",
    "T12n0375_015:0704c01": "名為知。云何不見？菩薩摩訶薩不見一人",
    "T12n0375_015:0704c02": "行如是法得正解脫，是名不見。「復次，善男",
    "T12n0375_015:0704c03": "子！菩薩摩訶薩亦見、亦知。何等為見？見諸",
    "T12n0375_015:0704c04": "眾生行是邪法必墮地獄，是名為見。云何",
    "T12n0375_015:0704c05": "為知？知諸眾生從地獄出生於人中，若能",
    "T12n0375_015:0704c06": "修行檀波羅蜜，乃至具足諸波羅蜜，是人",
    "T12n0375_015:0704c07": "必得入正解脫，是名為知。「復次，善男子！菩",
    "T12n0375_015:0704c08": "薩摩訶薩復有亦見、亦知。云何為見？見常、",
    "T12n0375_015:0704c09": "無常，苦、樂，淨、不淨，我、無我，是名為見。云何為",
    "T12n0375_015:0704c10": "知？知諸如來定不畢竟入於涅槃，知如來",
    "T12n0375_015:0704c11": "身金剛無壞，非是煩惱所成就身、又非臭穢",
    "T12n0375_015:0704c12": "腐敗之身，亦復能知一切眾生悉有佛性，是",
    "T12n0375_015:0704c13": "名為知。「復次，善男子！菩薩摩訶薩復有亦知、",
    "T12n0375_015:0704c14": "亦見。云何為知？知是眾生信心成就、知是",
    "T12n0375_015:0704c15": "眾生求於大乘、是人順流、是人逆流、是人正",
    "T12n0375_015:0704c16": "住、知是眾生已到彼岸。順流者，謂凡夫人；",
    "T12n0375_015:0704c17": "逆流者，從須陀洹乃至緣覺；正住者，謂菩",
    "T12n0375_015:0704c18": "薩等；到彼岸者，所謂如來、應、正遍知。是名為",
    "T12n0375_015:0704c19": "知。云何為見？菩薩摩訶薩住於大乘大涅",
    "T12n0375_015:0704c20": "槃典，修梵行心，以淨天眼見諸眾生造身、",
    "T12n0375_015:0704c21": "口、意三業不善，墮於地獄、畜生、餓鬼；見諸眾",
    "T12n0375_015:0704c22": "生修善業者命終當生天上人中。見諸眾",
    "T12n0375_015:0704c23": "生從闇入闇、有諸眾生從闇入明、有諸眾",
    "T12n0375_015:0704c24": "生從明入闇、有諸眾生從明入明，是名為",
    "T12n0375_015:0704c25": "見。「復次，善男子！菩薩摩訶薩復有亦知、亦",
    "T12n0375_015:0704c26": "見。菩薩摩訶薩知諸眾生修身、修戒、修心、",
    "T12n0375_015:0704c27": "修慧，是人今世惡業成就，或因貪欲、瞋恚、愚",
    "T12n0375_015:0704c28": "癡，是業必應地獄受報；是人直以修身、修",
    "T12n0375_015:0704c29": "戒、修心、修慧，現世輕受，不墮地獄。云何是",
    "T12n0375_015:0705a01": "業能得現報？懺悔發露所有諸惡，既悔之",
    "T12n0375_015:0705a02": "後更不敢作。慚愧成就故、供養三寶故、常",
    "T12n0375_015:0705a03": "自呵責故，是人以是善業因緣不墮地獄；",
    "T12n0375_015:0705a04": "現世受報，所謂頭痛、目痛、腹痛、背痛、橫羅死",
    "T12n0375_015:0705a05": "殃、呵責、罵辱、鞭杖、閉繫、飢餓、困苦，受如是等",
    "T12n0375_015:0705a06": "現世輕報。是名為知。云何為見？菩薩摩訶",
    "T12n0375_015:0705a07": "薩見如是人不能修習身、戒、心、慧，造少惡",
    "T12n0375_015:0705a08": "業，此業因緣應現受報。是人少惡不能懺",
    "T12n0375_015:0705a09": "悔、不自呵責、不生慚愧、無有怖懼，是業",
    "T12n0375_015:0705a10": "增長，地獄受報，是名為見。「復有知而不見。",
    "T12n0375_015:0705a11": "云何知而不見？知諸眾生皆有佛性，為諸",
    "T12n0375_015:0705a12": "煩惱之所覆蔽不能得見，是名知而不",
    "T12n0375_015:0705a13": "見。「復有知而少見。十住菩薩摩訶薩等知",
    "T12n0375_015:0705a14": "諸眾生皆有佛性，見不明了，猶如闇夜所",
    "T12n0375_015:0705a15": "見不了。「復有亦見亦知，所謂諸佛如來亦見",
    "T12n0375_015:0705a16": "亦知。「復有亦見亦知、不見不知。亦見亦知者，",
    "T12n0375_015:0705a17": "所謂世間文字、言語、男女、車乘、瓶瓫、舍宅、城",
    "T12n0375_015:0705a18": "邑、衣裳、飲食、山河、園林、眾生、壽命，是名亦",
    "T12n0375_015:0705a19": "知亦見。「云何不見不知？聖人所有微密之",
    "T12n0375_015:0705a20": "語，無有男女乃至園林，是名不見不知。「復",
    "T12n0375_015:0705a21": "有知而不見。知所惠施、知所供處、知於受",
    "T12n0375_015:0705a22": "者、知因果報，是名為知。云何不見？不見所",
    "T12n0375_015:0705a23": "施、供處、受者及以果報，是名不見。「菩薩摩訶",
    "T12n0375_015:0705a24": "薩知有八種，即是如來五眼所知。」",
    "T12n0375_015:0705a25": "迦葉菩薩白佛言：「世尊！菩薩摩訶薩能如是",
    "T12n0375_015:0705a26": "知，得何等利？」佛言：「善男子！菩薩摩訶薩能如",
    "T12n0375_015:0705a27": "是知得四無礙：法無礙、義無礙、辭無礙、樂",
    "T12n0375_015:0705a28": "說無礙。法無礙者，知一切法及法名字。義無",
    "T12n0375_015:0705a29": "礙者，知一切法所有諸義，能隨諸法所立名",
    "T12n0375_015:0705b01": "字而為作義。辭無礙者，隨字論正音、論闡陀、",
    "T12n0375_015:0705b02": "論世辯論。樂說無礙者，所謂菩薩摩訶薩",
    "T12n0375_015:0705b03": "凡所演說無有障礙、不可動轉、無所畏",
    "T12n0375_015:0705b04": "省、難可摧伏。善男子！是名菩薩能如是",
    "T12n0375_015:0705b05": "見知即得如是四無礙智。「復次，善男子！法無",
    "T12n0375_015:0705b06": "礙者，菩薩摩訶薩遍知聲聞、緣覺、菩薩、諸佛",
    "T12n0375_015:0705b07": "之法。義無礙者，乘雖有三，知其歸一，終不",
    "T12n0375_015:0705b08": "謂有差別之相。辭無礙者，菩薩摩訶薩於",
    "T12n0375_015:0705b09": "一法中作種種名，經無量劫說不可盡。聲",
    "T12n0375_015:0705b10": "聞、緣覺能作是說，無有是處。樂說無礙者，",
    "T12n0375_015:0705b11": "菩薩摩訶薩於無量劫為諸眾生演說諸",
    "T12n0375_015:0705b12": "法——若名、若義——種種異說不可窮盡。「復次，善男",
    "T12n0375_015:0705b13": "子！法無礙者，菩薩摩訶薩雖知諸法而不",
    "T12n0375_015:0705b14": "取著。義無礙者，菩薩摩訶薩雖知諸義而",
    "T12n0375_015:0705b15": "亦不著。辭無礙者，菩薩摩訶薩雖知名",
    "T12n0375_015:0705b16": "字亦不取著。樂說無礙者，菩薩摩訶薩雖",
    "T12n0375_015:0705b17": "知樂說如是最上而亦不著。何以故？善男",
    "T12n0375_015:0705b18": "子！若取著者，不名菩薩。」",
    "T12n0375_015:0705b19": "迦葉菩薩復白佛言：「世尊！若不取著則不",
    "T12n0375_015:0705b20": "知法、若知法者則是取著、若知不著則無",
    "T12n0375_015:0705b21": "所知，云何如來說言知法而不取著？」佛言：",
    "T12n0375_015:0705b22": "「善男子！夫取著者，不名無礙；無所取著乃",
    "T12n0375_015:0705b23": "名無礙。善男子！是故，一切諸菩薩等有取",
    "T12n0375_015:0705b24": "著者則無無礙。若無無礙，不名菩薩，當",
    "T12n0375_015:0705b25": "知是人名為凡夫。何故取著名為凡夫？一切",
    "T12n0375_015:0705b26": "凡夫取著於色乃至著識。以著色故則生",
    "T12n0375_015:0705b27": "貪心，生貪心故為色繫縛；乃至為識之所",
    "T12n0375_015:0705b28": "繫縛。以繫縛故，則不得免生、老、病、死、憂、悲、",
    "T12n0375_015:0705b29": "大苦、一切煩惱。是故，取著名為凡夫。以是",
    "T12n0375_015:0705c01": "義故，一切凡夫無四無礙。「善男子！菩薩摩",
    "T12n0375_015:0705c02": "訶薩已於無量阿僧祇劫知見法相，以知",
    "T12n0375_015:0705c03": "見故則知其義。以見法相及知義故，而",
    "T12n0375_015:0705c04": "於色中不生繫著；乃至識中亦復如是。以",
    "T12n0375_015:0705c05": "不著故，菩薩於色不生貪心，乃至識中亦",
    "T12n0375_015:0705c06": "不生貪；以無貪故，則不為色之所繫縛，",
    "T12n0375_015:0705c07": "乃至不為識之所縛。以不縛故，則得脫",
    "T12n0375_015:0705c08": "於生、老、病、死、憂、悲、大苦、一切煩惱。以是義故，",
    "T12n0375_015:0705c09": "一切菩薩得四無礙。「善男子！以是因緣，我",
    "T12n0375_015:0705c10": "為弟子十二部中說繫著者名為魔縛，若",
    "T12n0375_015:0705c11": "不著者則脫魔縛。譬如世間有罪之人為",
    "T12n0375_015:0705c12": "王所縛，無罪之人王不能縛。菩薩摩訶薩",
    "T12n0375_015:0705c13": "亦復如是，有繫著者為魔所縛，無繫著",
    "T12n0375_015:0705c14": "者魔不能縛。以是義故，菩薩摩訶薩而無",
    "T12n0375_015:0705c15": "所著。",
    "T12n0375_015:0705c16": "「復次，善男子！法無礙者，菩薩摩訶薩善知字",
    "T12n0375_015:0705c17": "持而不忘失。所謂持者，如地、如山、如眼、如",
    "T12n0375_015:0705c18": "雲、如人、如母。一切諸法亦復如是。義無礙",
    "T12n0375_015:0705c19": "者，菩薩雖知諸法名字而不知義，得義",
    "T12n0375_015:0705c20": "無礙則知於義。云何知義？謂地持者，如",
    "T12n0375_015:0705c21": "地普持一切眾生及非眾生。以是義故，名地",
    "T12n0375_015:0705c22": "為持。善男子！謂山持者，菩薩摩訶薩作是",
    "T12n0375_015:0705c23": "思惟：『何故名山而為持耶？山能持地，令",
    "T12n0375_015:0705c24": "無傾動，是故名持。何故復名眼為持耶？",
    "T12n0375_015:0705c25": "眼能持光，故名為持。何故復名雲為持",
    "T12n0375_015:0705c26": "耶？雲名龍氣，龍氣持水，故名雲持。何故",
    "T12n0375_015:0705c27": "復名人為持耶？人能持法及以非法，故",
    "T12n0375_015:0705c28": "名人持。何故復名母為持耶？母能持",
    "T12n0375_015:0705c29": "子，故名母持。』菩薩摩訶薩知一切法名字",
    "T12n0375_015:0706a01": "句義亦復如是。辭無礙者，菩薩摩訶薩以",
    "T12n0375_015:0706a02": "種種辭演說一義，亦無有義，猶如男女、舍",
    "T12n0375_015:0706a03": "宅、車乘、眾生等名。何故無義？善男子！夫義者，",
    "T12n0375_015:0706a04": "乃是菩薩、諸佛境界；辭者，凡夫境界。以知義",
    "T12n0375_015:0706a05": "故，得辭無礙。樂說無礙者，菩薩摩訶薩知辭",
    "T12n0375_015:0706a06": "知義，故於無量阿僧祇劫說辭、說義而不",
    "T12n0375_015:0706a07": "可盡，是名樂說無礙。「善男子！菩薩摩訶薩",
    "T12n0375_015:0706a08": "於無量無邊阿僧祇劫修行世諦，以修行",
    "T12n0375_015:0706a09": "故，知法無礙。復於無量阿僧祇劫修第一",
    "T12n0375_015:0706a10": "義諦故，得義無礙。亦於無量阿僧祇劫習",
    "T12n0375_015:0706a11": "毘伽羅那論故，得辭無礙。亦於無量阿僧",
    "T12n0375_015:0706a12": "祇劫修習說世諦論故，得樂說無礙。「善男",
    "T12n0375_015:0706a13": "子！聲聞、緣覺若有得是四無礙者，無有是",
    "T12n0375_015:0706a14": "處。善男子！九部經中，我說聲聞、緣覺之人有",
    "T12n0375_015:0706a15": "四無礙；聲聞、緣覺真實無有。何以故？菩薩",
    "T12n0375_015:0706a16": "摩訶薩為度眾生故修如是四無礙智。緣",
    "T12n0375_015:0706a17": "覺之人修寂滅法，志樂獨處。若化眾生，但",
    "T12n0375_015:0706a18": "現神通。終日默然，無所宣說。云何當有四",
    "T12n0375_015:0706a19": "無礙智？何故默然而無所說？緣覺不能說",
    "T12n0375_015:0706a20": "法度人，使得煖法、頂法、忍法、世第一法、須",
    "T12n0375_015:0706a21": "陀洹、斯陀含、阿那含、阿羅漢、辟支佛、菩薩摩訶",
    "T12n0375_015:0706a22": "薩，不能令人發阿耨多羅三藐三菩提心。",
    "T12n0375_015:0706a23": "何以故？善男子！緣覺出世，世間無有九部經",
    "T12n0375_015:0706a24": "典。是故，緣覺無辭無礙、樂說無礙。「善男子！緣",
    "T12n0375_015:0706a25": "覺之人雖知諸法，無法、無礙。何以故？法無",
    "T12n0375_015:0706a26": "礙者，名為知字。緣覺之人雖知文字，無字",
    "T12n0375_015:0706a27": "無礙。何以故？不知常住二字法故。是故，緣",
    "T12n0375_015:0706a28": "覺不得法無礙。雖知於義，無義、無礙。真知",
    "T12n0375_015:0706a29": "義者，知諸眾生悉有佛性。佛性義者，名為",
    "T12n0375_015:0706b01": "阿耨多羅三藐三菩提。以是義故，緣覺之人",
    "T12n0375_015:0706b02": "不得義無礙。是故，緣覺一切無有四無礙",
    "T12n0375_015:0706b03": "智。「云何聲聞無四無礙？聲聞之人無有三",
    "T12n0375_015:0706b04": "種善巧方便。何等為三？一者、必須軟語然",
    "T12n0375_015:0706b05": "後受法，二者、必須麁語然後受化，三者、不",
    "T12n0375_015:0706b06": "軟不麁然後受化。聲聞之人無此三故，無",
    "T12n0375_015:0706b07": "四無礙。「復次，聲聞、緣覺不能畢竟知辭、知",
    "T12n0375_015:0706b08": "義，無自在智知於境界，無有十力、四無所",
    "T12n0375_015:0706b09": "畏，不能畢竟渡於十二因緣大河，不能",
    "T12n0375_015:0706b10": "善知眾生諸根利鈍差別，未能永斷二諦",
    "T12n0375_015:0706b11": "疑心，不知眾生種種諸心所緣境界，不能",
    "T12n0375_015:0706b12": "善說第一義空。是故，二乘無四無礙。」迦葉菩",
    "T12n0375_015:0706b13": "薩白佛言：「世尊！若諸聲聞、緣覺之人一切無",
    "T12n0375_015:0706b14": "有四無礙者，云何世尊說舍利弗智慧第",
    "T12n0375_015:0706b15": "一、大目犍連神通第一、摩訶拘絺羅四無礙",
    "T12n0375_015:0706b16": "第一？如其無者，如來何故作如是說？」爾時，",
    "T12n0375_015:0706b17": "世尊讚迦葉言：「善哉，善哉。善男子！譬如恒",
    "T12n0375_015:0706b18": "河有無量水、辛頭大河水亦無量、博叉大河",
    "T12n0375_015:0706b19": "水亦無量、悉陀大河水亦無量、阿耨達池水",
    "T12n0375_015:0706b20": "亦無量、大海之中水亦無量，如是諸水雖同",
    "T12n0375_015:0706b21": "無量，然其多少其實不等。聲聞、緣覺及諸菩",
    "T12n0375_015:0706b22": "薩四無礙智亦復如是。善男子！若說等者，無",
    "T12n0375_015:0706b23": "有是處。善男子！我為凡夫說摩訶拘絺羅",
    "T12n0375_015:0706b24": "四無礙智為最第一。汝所問者，其義如是。",
    "T12n0375_015:0706b25": "善男子！聲聞之人或有得一、或有得二，若",
    "T12n0375_015:0706b26": "具足四，無有是處。」",
    "T12n0375_015:0706b27": "迦葉菩薩白佛言：「世尊！如佛先說〈梵行",
    "T12n0375_015:0706b28": "品〉中菩薩知見得四無礙者，菩薩知見則無",
    "T12n0375_015:0706b29": "所得、亦無有心言無所得。世尊！是菩薩摩",
    "T12n0375_015:0706c01": "訶薩實無所得。若使菩薩心有得者，則非",
    "T12n0375_015:0706c02": "菩薩，名為凡夫。云何如來說言菩薩而有",
    "T12n0375_015:0706c03": "所得？」佛言：「善男子！善哉，善哉。我將欲說而",
    "T12n0375_015:0706c04": "汝復問。善男子！菩薩摩訶薩實無所得。無",
    "T12n0375_015:0706c05": "所得者，名四無礙。善男子！以何義故，無所",
    "T12n0375_015:0706c06": "得者名為無礙？若有得者則名為礙；有障",
    "T12n0375_015:0706c07": "礙者，名四顛倒。善男子！菩薩摩訶薩無四",
    "T12n0375_015:0706c08": "倒故，故得無礙。是故，菩薩名無所得。「復次，",
    "T12n0375_015:0706c09": "善男子！無所得者則名為慧。菩薩摩訶薩得",
    "T12n0375_015:0706c10": "是慧，故名無所得。有所得者，名為無明。菩",
    "T12n0375_015:0706c11": "薩永斷無明闇故，故無所得。是故，菩薩名",
    "T12n0375_015:0706c12": "無所得。「復次，善男子！無所得者，名大涅槃。菩",
    "T12n0375_015:0706c13": "薩摩訶薩安住如是大涅槃中，不見一切",
    "T12n0375_015:0706c14": "諸法性相。是故，菩薩名無所得。有所得者，",
    "T12n0375_015:0706c15": "名二十五有。菩薩永斷二十五有，得大涅",
    "T12n0375_015:0706c16": "槃。是故，菩薩名無所得。「復次，善男子！無所得",
    "T12n0375_015:0706c17": "者，名為大乘。菩薩摩訶薩不住諸法，故得",
    "T12n0375_015:0706c18": "大乘。是故，菩薩名無所得。有所得者，名為",
    "T12n0375_015:0706c19": "聲聞、辟支佛道。菩薩永斷二乘道故，得於",
    "T12n0375_015:0706c20": "佛道。是故，菩薩名無所得。「復次，善男子！無所",
    "T12n0375_015:0706c21": "得者，名方等經。菩薩讀誦如是經故，得大",
    "T12n0375_015:0706c22": "涅槃。是故，菩薩名無所得。有所得者，名十",
    "T12n0375_015:0706c23": "一部經。菩薩所修純說方等大乘經典，是",
    "T12n0375_015:0706c24": "故，菩薩名無所得。「復次，善男子！無所有者，名",
    "T12n0375_015:0706c25": "為虛空。世間無物，名為虛空。菩薩得是虛",
    "T12n0375_015:0706c26": "空三昧無所見故，是故，菩薩名無所得。有",
    "T12n0375_015:0706c27": "所得者，名生死輪。一切凡夫輪迴生死，故",
    "T12n0375_015:0706c28": "有所見。菩薩永斷一切生死，是故，菩薩名",
    "T12n0375_015:0706c29": "無所得。「復次，善男子！菩薩摩訶薩無所得者，",
    "T12n0375_015:0707a01": "名常、樂、我、淨。菩薩摩訶薩見佛性故，得常、",
    "T12n0375_015:0707a02": "樂、我、淨。是故，菩薩名無所得。有所得者，名",
    "T12n0375_015:0707a03": "無常、無樂、無我、無淨。菩薩摩訶薩斷是無常、",
    "T12n0375_015:0707a04": "無樂、無我、無淨，是故菩薩名無所得。「復次，善",
    "T12n0375_015:0707a05": "男子！無所得者，名第一義空。菩薩摩訶薩觀",
    "T12n0375_015:0707a06": "第一義空悉無所見，是故，菩薩名無所得。",
    "T12n0375_015:0707a07": "有所得者，名為五見。菩薩永斷是五見故，",
    "T12n0375_015:0707a08": "得第一義空。是故，菩薩名無所得。「復次，善男",
    "T12n0375_015:0707a09": "子！無所得者，名為阿耨多羅三藐三菩提。菩",
    "T12n0375_015:0707a10": "薩摩訶薩得阿耨多羅三藐三菩提時悉無",
    "T12n0375_015:0707a11": "所見，是故，菩薩名無所得。有所得者，名為",
    "T12n0375_015:0707a12": "聲聞、緣覺菩提。菩薩永斷二乘菩提，是故，菩",
    "T12n0375_015:0707a13": "薩名無所得。「善男子！汝之所問亦無所得，",
    "T12n0375_015:0707a14": "我之所說亦無所得。若說有得，是魔眷屬，",
    "T12n0375_015:0707a15": "非我弟子。」迦葉菩薩白佛言：「世尊！為我",
    "T12n0375_015:0707a16": "說是菩薩無所得時，無量眾生斷有相心。",
    "T12n0375_015:0707a17": "以是事故，我敢諮啟無所得義，令如是等",
    "T12n0375_015:0707a18": "無量眾生離魔眷屬，為佛弟子。」",
    "T12n0375_015:0707a19": "迦葉菩薩白佛言：「世尊！如來先於娑羅雙",
    "T12n0375_015:0707a20": "樹間為純陀說偈：",
    "T12n0375_015:0707a21": "「『本有今無、　　本無今有，　　三世有法，",
    "T12n0375_015:0707a22": "　　無有是處。』",
    "T12n0375_015:0707a23": "「世尊！是義云何？」佛言：「善男子！我為化度諸",
    "T12n0375_015:0707a24": "眾生故而作是說，亦為聲聞、辟支佛故而",
    "T12n0375_015:0707a25": "作是說，亦為文殊師利法王子故而作是",
    "T12n0375_015:0707a26": "說，不但正為純陀一人說是偈也。時文殊",
    "T12n0375_015:0707a27": "師利將欲問我，我知其心而為說之。我既",
    "T12n0375_015:0707a28": "說已，文殊師利即得解了。」迦葉菩薩言：「世",
    "T12n0375_015:0707a29": "尊！如文殊等，詎有幾人能了是義？惟願如",
    "T12n0375_015:0707b01": "來更為大眾廣分別說。」「善男子！諦聽諦聽，今",
    "T12n0375_015:0707b02": "當為汝重敷演之。言本有者，我昔本有無",
    "T12n0375_015:0707b03": "量煩惱；以煩惱故，現在無有大般涅槃。言",
    "T12n0375_015:0707b04": "本無者，本無般若波羅蜜；以無般若波羅",
    "T12n0375_015:0707b05": "蜜故，現在具有諸煩惱結。若有沙門、若婆",
    "T12n0375_015:0707b06": "羅門、若天、若魔、若梵、若人說言：『如來去、來、現",
    "T12n0375_015:0707b07": "在有煩惱。』者，無有是處。「復次，善男子！言本",
    "T12n0375_015:0707b08": "有者，我本有父母和合之身，是故，現在無",
    "T12n0375_015:0707b09": "有金剛微妙法身。言本無者，我身本無",
    "T12n0375_015:0707b10": "三十二相、八十種好；以本無有三十二相、八",
    "T12n0375_015:0707b11": "十種好故，現在具有四百四病。若有沙門、",
    "T12n0375_015:0707b12": "若婆羅門、若天、若魔、若梵、若人說言：『如來去、",
    "T12n0375_015:0707b13": "來、現在有病苦。』者，無有是處。「復次，善男子！",
    "T12n0375_015:0707b14": "言本有者，我昔本有無常、無我、無樂、無淨；",
    "T12n0375_015:0707b15": "以有無常、無我、無樂、無淨故，現在無有阿",
    "T12n0375_015:0707b16": "耨多羅三藐三菩提。言本無者，本不見佛",
    "T12n0375_015:0707b17": "性；以不見故，無常、樂、我、淨。若有沙門、若婆",
    "T12n0375_015:0707b18": "羅門、若天、若魔、若梵、若人說言：『如來去、來、現",
    "T12n0375_015:0707b19": "在無常、樂、我、淨。』者，無有是處。「復次，善男子！",
    "T12n0375_015:0707b20": "言本有者，本有凡夫修苦行心，謂得阿",
    "T12n0375_015:0707b21": "耨多羅三藐三菩提，以是事故，現在不能",
    "T12n0375_015:0707b22": "破壞四魔。言本無者，我本無有六波羅",
    "T12n0375_015:0707b23": "蜜；以本無有六波羅蜜故，修行凡夫苦",
    "T12n0375_015:0707b24": "行之心，謂得阿耨多羅三藐三菩提。若有",
    "T12n0375_015:0707b25": "沙門、若婆羅門、若天、若魔、若梵、若人說言：『如",
    "T12n0375_015:0707b26": "來去、來、現在有苦行。』者，無有是處。「復次，善",
    "T12n0375_015:0707b27": "男子！言本有者，我昔本有雜食之身；以",
    "T12n0375_015:0707b28": "食身故，現在無有無邊之身。言本無者，本",
    "T12n0375_015:0707b29": "無三十七助道法；以無三十七助道法故，",
    "T12n0375_015:0707c01": "現在具有雜食之身。若有沙門、若婆羅門、若",
    "T12n0375_015:0707c02": "天、若魔、若梵、若人說言：『如來去、來、現在有",
    "T12n0375_015:0707c03": "雜食身。』者，無有是處。「復次，善男子！言本",
    "T12n0375_015:0707c04": "有者，我昔本有一切法中取著之心；以是",
    "T12n0375_015:0707c05": "事故，現在無有畢竟空定。言本無者，我本",
    "T12n0375_015:0707c06": "無有中道實義；以無中道真實義故，於一",
    "T12n0375_015:0707c07": "切法則有著心。若有沙門、若婆羅門、若天、若",
    "T12n0375_015:0707c08": "魔、若梵、若人說言：『如來去、來、現在說一切法",
    "T12n0375_015:0707c09": "是有相。』者，無有是處。「復次，善男子！言本有",
    "T12n0375_015:0707c10": "者，我初得阿耨多羅三藐三菩提時有諸",
    "T12n0375_015:0707c11": "鈍根聲聞弟子；以有鈍根聲聞弟子故，不",
    "T12n0375_015:0707c12": "得演說一乘之實。言本無者，本無利根人",
    "T12n0375_015:0707c13": "中象王迦葉菩薩等；以無利根迦葉等故，",
    "T12n0375_015:0707c14": "隨宜方便開示三乘。若有沙門、若婆羅門、若",
    "T12n0375_015:0707c15": "天、若魔、若梵、若人說言：『如來去、來、現在畢竟",
    "T12n0375_015:0707c16": "演說三乘法。』者，無有是處。「復次，善男子！言",
    "T12n0375_015:0707c17": "本有者，我本說言却後三月於娑羅雙樹",
    "T12n0375_015:0707c18": "當般涅槃，是故現在不得演說大方等典",
    "T12n0375_015:0707c19": "《大般涅槃》。言本無者，本昔無有文殊師利",
    "T12n0375_015:0707c20": "大菩薩等；以無有故，現在說言如來無常。",
    "T12n0375_015:0707c21": "若有沙門、若婆羅門、若天、若魔、若梵、若人說",
    "T12n0375_015:0707c22": "言：『如來去、來、現在是無常。』者，無有是處。",
    "T12n0375_015:0707c23": "「善男子！如來普為諸眾生故，雖知諸法說",
    "T12n0375_015:0707c24": "言不知，雖見諸法說言不見；有相之法",
    "T12n0375_015:0707c25": "說言無相，無相之法說言有相；實有無常",
    "T12n0375_015:0707c26": "說言有常，實有有常說言無常；我、樂、淨等",
    "T12n0375_015:0707c27": "亦復如是；三乘之法說言一乘，一乘之法隨",
    "T12n0375_015:0707c28": "宜說三；略相說廣，廣相說略；四重之法說",
    "T12n0375_015:0707c29": "偷蘭遮，偷蘭遮法說為四重；犯說非犯，非",
    "T12n0375_015:0708a01": "犯說犯；輕罪說重，重罪說輕。何以故？如來",
    "T12n0375_015:0708a02": "明見眾生根故。「善男子！如來雖作是說，終",
    "T12n0375_015:0708a03": "無虛妄。何以故？虛妄之語即是罪過。如來悉",
    "T12n0375_015:0708a04": "斷一切罪過，云何當有虛妄語耶？善男子！",
    "T12n0375_015:0708a05": "如來雖無虛妄之言，若知眾生因虛妄說",
    "T12n0375_015:0708a06": "得法利者，隨宜方便則為說之。「善男子！一",
    "T12n0375_015:0708a07": "切世諦若於如來即是第一義諦。何以故？諸",
    "T12n0375_015:0708a08": "佛世尊為第一義故說於世諦，亦令眾生",
    "T12n0375_015:0708a09": "得第一義諦。若使眾生不得如是第一義",
    "T12n0375_015:0708a10": "者，諸佛終不宣說世諦。「善男子！如來有時",
    "T12n0375_015:0708a11": "演說世諦，眾生謂佛說第一義諦；有時演",
    "T12n0375_015:0708a12": "說第一義諦，眾生謂佛說於世諦。是則諸佛",
    "T12n0375_015:0708a13": "甚深境界，非是聲聞、緣覺所知。善男子！是故，",
    "T12n0375_015:0708a14": "汝先不應難言：『菩薩摩訶薩無所得也。』菩",
    "T12n0375_015:0708a15": "薩常得第一義諦，云何難言：『無所得。』耶？」迦",
    "T12n0375_015:0708a16": "葉復言：「世尊！第一義諦亦名為道、亦名菩",
    "T12n0375_015:0708a17": "提、亦名涅槃。若有菩薩言有得道，菩提、",
    "T12n0375_015:0708a18": "涅槃即是無常。何以故？法若常者，則不可",
    "T12n0375_015:0708a19": "得。猶如虛空，誰有得者？世尊！如世間物，",
    "T12n0375_015:0708a20": "本無今有，名為無常。道亦如是，道若可得",
    "T12n0375_015:0708a21": "則名無常。法若常者，無得、無生，猶如佛性，",
    "T12n0375_015:0708a22": "無得、無生。世尊！夫道者，非色、非不色，不長、",
    "T12n0375_015:0708a23": "不短，非高、非下，非生、非滅，非赤、非白、非",
    "T12n0375_015:0708a24": "青、非黃，非有、非無。云何如來說言可得？",
    "T12n0375_015:0708a25": "菩提、涅槃亦復如是。」佛言：「如是，如是。善男",
    "T12n0375_015:0708a26": "子！道有二種：一者、常，二者、無常。菩提之相",
    "T12n0375_015:0708a27": "亦有二種：一者、常，二者、無常。涅槃亦爾。外",
    "T12n0375_015:0708a28": "道道者名為無常，內道道者名之為常；聲",
    "T12n0375_015:0708a29": "聞、緣覺所有菩提名為無常，菩薩、諸佛所有",
    "T12n0375_015:0708b01": "菩提名之為常；外解脫者名為無常，內解",
    "T12n0375_015:0708b02": "脫者名之為常。善男子！道與菩提及以涅",
    "T12n0375_015:0708b03": "槃悉名為常。一切眾生常為無量煩惱所",
    "T12n0375_015:0708b04": "覆，無慧眼故，不能得見。而諸眾生為欲",
    "T12n0375_015:0708b05": "見故，修戒、定、慧；以修行故，見道、菩提及以涅",
    "T12n0375_015:0708b06": "槃。「是名菩薩得道、菩提及涅槃也。「道之性",
    "T12n0375_015:0708b07": "相實不生、滅。以是義故，不可捉持。「善男子！",
    "T12n0375_015:0708b08": "道者，雖無色像可見、稱量可知，而實有用。",
    "T12n0375_015:0708b09": "善男子！如眾生心，雖非是色，非長、非短，非",
    "T12n0375_015:0708b10": "麁、非細，非縛、非解，非是見法、而亦是有。以",
    "T12n0375_015:0708b11": "是義故，我為須達說言：『長者！心為城主。",
    "T12n0375_015:0708b12": "長者！若不護心，則不護身、口；若護心者，則",
    "T12n0375_015:0708b13": "護身、口。以不善護是身、口故，令諸眾生",
    "T12n0375_015:0708b14": "到三惡趣；護身、口者，則令眾生得人天涅",
    "T12n0375_015:0708b15": "槃。得，名真實；其不得者，名不真實。』「善男子！",
    "T12n0375_015:0708b16": "道與菩提及以涅槃亦復如是，亦有、亦常。",
    "T12n0375_015:0708b17": "如其無者，云何能斷一切煩惱？以其有故，",
    "T12n0375_015:0708b18": "一切菩薩了了見知。「善男子！見有二種：一、相",
    "T12n0375_015:0708b19": "貌見，二、了了見。云何相貌見？如遠見烟名",
    "T12n0375_015:0708b20": "為見火，實不見火，雖不見火亦非虛妄。",
    "T12n0375_015:0708b21": "見空中鶴便言見水，雖不見水亦非虛",
    "T12n0375_015:0708b22": "妄。如見花、葉，便言見根，雖不見根亦非",
    "T12n0375_015:0708b23": "虛妄。如人遙見籬間牛角便言見牛，雖不",
    "T12n0375_015:0708b24": "見牛亦非虛妄。如見女人懷妊便言見",
    "T12n0375_015:0708b25": "欲，雖不見欲亦非虛妄。如見樹生葉便",
    "T12n0375_015:0708b26": "言見水，雖不見水亦非虛妄。又如見雲",
    "T12n0375_015:0708b27": "便言見雨，雖不見雨亦非虛妄。如見身",
    "T12n0375_015:0708b28": "業及以口業便言見心，雖不見心亦非虛",
    "T12n0375_015:0708b29": "妄。是名相貌見。「云何了了見？如眼見色。善",
    "T12n0375_015:0708c01": "男子！如人眼根清淨不壞，自觀掌中阿摩勒",
    "T12n0375_015:0708c02": "菓。菩薩摩訶薩了了見道、菩提、涅槃亦復",
    "T12n0375_015:0708c03": "如是，雖如是見，初無見相。「善男子！以是",
    "T12n0375_015:0708c04": "因緣，我於往昔告舍利弗：『一切世間若有沙",
    "T12n0375_015:0708c05": "門、若婆羅門、若天、若魔、若梵、若人，所不知、不",
    "T12n0375_015:0708c06": "見、不覺，惟有如來悉知、見、覺；及諸菩薩亦",
    "T12n0375_015:0708c07": "復如是。舍利弗！若諸世間所知、見、覺，我與",
    "T12n0375_015:0708c08": "菩薩亦知、見、覺。世間眾生之所不知、不見、",
    "T12n0375_015:0708c09": "不覺，亦不自知不知、見、覺。世間眾生所知、",
    "T12n0375_015:0708c10": "見、覺，便自說言：「我知、見、覺。」舍利弗！如來一切",
    "T12n0375_015:0708c11": "悉知、見、覺，亦不自言：「我知、見、覺。」一切菩薩亦",
    "T12n0375_015:0708c12": "復如是。何以故？若使如來作知、見、覺相，當",
    "T12n0375_015:0708c13": "知是則非佛世尊，名為凡夫；菩薩亦爾。』」",
    "T12n0375_015:0708c14": "大般涅槃經卷第十五"
}