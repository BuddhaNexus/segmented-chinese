{
    "T14n0489_012:0734a09": "佛說除蓋障菩薩所問經卷第十",
    "T14n0489_012:0734a10": "二",
    "T14n0489_012:0734a12": "譯經三藏朝散大夫試鴻臚",
    "T14n0489_012:0734a13": "卿光梵大師賜紫沙門臣",
    "T14n0489_012:0734a14": "惟淨等奉　詔譯",
    "T14n0489_012:0734a15": "「復次，善男子！菩薩若修十種法者，能離八難。",
    "T14n0489_012:0734a16": "何等為十？一者、離不善業；二者、如來所立禁",
    "T14n0489_012:0734a17": "戒而不違越；三者、遠離慳悋；四者、於先佛所",
    "T14n0489_012:0734a18": "植眾德本；五者、勤修福行；六者、智慧具足；七",
    "T14n0489_012:0734a19": "者善解方便；八者、勝願具足；九者、多起厭患。",
    "T14n0489_012:0734a20": "十者、發勤精進。「善男子！菩薩不造不善業故",
    "T14n0489_012:0734a21": "不墮地獄，設或示現生地獄中，亦不受彼地",
    "T14n0489_012:0734a22": "獄極苦，復不久處地獄之中，又不於彼有情",
    "T14n0489_012:0734a23": "生瞋惱心。何以故？謂以菩薩本性具修十善",
    "T14n0489_012:0734a24": "業故，以是因緣，菩薩不墮地獄。「又，善男子！菩",
    "T14n0489_012:0734a25": "薩於如來禁戒不違越故，不墮畜生之趣，設",
    "T14n0489_012:0734a26": "或示現生彼趣中，而亦不受畜生之苦。「又，善",
    "T14n0489_012:0734a27": "男子！菩薩不起慳悋，不以慳因緣故墮餓鬼",
    "T14n0489_012:0734a28": "趣，設或示現生彼趣中，而亦不受餓鬼之苦。",
    "T14n0489_012:0734a29": "「又，善男子！菩薩不生邪見之家，設生於彼亦",
    "T14n0489_012:0734b01": "不壞淨信，而菩薩者，常得善知識共相會遇。",
    "T14n0489_012:0734b02": "何以故？菩薩久修善法，於先佛所植眾德本，",
    "T14n0489_012:0734b03": "而常於彼正見家生，於彼生已淨信具足，亦",
    "T14n0489_012:0734b04": "復廣大增長淨信。「又，善男子！菩薩諸根亦不",
    "T14n0489_012:0734b05": "缺壞，若復諸根有所缺壞，即於佛法中不能",
    "T14n0489_012:0734b06": "堪任法器。何以故？菩薩廣集福德勤修福行，",
    "T14n0489_012:0734b07": "常尊重供養如來塔廟若法若僧，常所親近",
    "T14n0489_012:0734b08": "作諸勝行，由勝行廣修於己，乃得諸根圓具。",
    "T14n0489_012:0734b09": "以圓具故，於佛法中即大法器。「又，善男子！菩",
    "T14n0489_012:0734b10": "薩不生邊國，其中有情愚騃聾瘂，色力不具",
    "T14n0489_012:0734b11": "無所堪任，善言惡言不曉其義，於佛法中非",
    "T14n0489_012:0734b12": "其法器，不識父母、沙門、婆羅門。是故菩薩常",
    "T14n0489_012:0734b13": "生中國，其中有情根性明利，多有智者，復為",
    "T14n0489_012:0734b14": "智者所許，是所堪任具有力能，善言惡言悉",
    "T14n0489_012:0734b15": "曉其義，於佛法中是大法器，深信沙門、婆羅",
    "T14n0489_012:0734b16": "門。何以故？先所修習智慧力故。「又，善男子！菩",
    "T14n0489_012:0734b17": "薩不生長壽天，若生其中，雖有無數諸佛出",
    "T14n0489_012:0734b18": "世，亦不值遇，利有情事不能成辦。是故菩薩",
    "T14n0489_012:0734b19": "生於欲界，此中有情值佛出世，愛樂親近而",
    "T14n0489_012:0734b20": "可化度。何以故？菩薩善具方便故。「又，善男子！",
    "T14n0489_012:0734b21": "菩薩不生無佛世界，若生其中，即不見佛、不",
    "T14n0489_012:0734b22": "聞法、不供僧，是故菩薩生於三寶具足佛剎",
    "T14n0489_012:0734b23": "之中。何以故？由昔所修勝願具故。「又，善男子！",
    "T14n0489_012:0734b24": "菩薩若聞諸可厭事，無有不生厭惡心者。何",
    "T14n0489_012:0734b25": "以故？菩薩纔聞是事，即起厭患之心，生厭患",
    "T14n0489_012:0734b26": "已發勤精進，修諸善法斷諸惡法。善男子！菩",
    "T14n0489_012:0734b27": "薩若修如是十種法者，即能遠離八難。「復次，",
    "T14n0489_012:0734b28": "善男子！菩薩若修十種法者，得不忘失菩提",
    "T14n0489_012:0734b29": "心。何等為十？一者、遠離諂誑；二者、正而無曲",
    "T14n0489_012:0734c01": "清淨潔白，遠離追求猶豫分別；三者、受持佛",
    "T14n0489_012:0734c02": "法；四者、於法而不祕惜；五者、遠離法慳；六者、",
    "T14n0489_012:0734c03": "不作障法因緣；七者、無不實語；八者、攝受大",
    "T14n0489_012:0734c04": "乘之法如說能行，於彼受持大乘人所起尊",
    "T14n0489_012:0734c05": "重心；九者、於彼受持大乘人所，為漸入大乘",
    "T14n0489_012:0734c06": "故起親近想；十者、深入大乘故，於說法人起",
    "T14n0489_012:0734c07": "師尊想。善男子！菩薩若修如是十種法者，即",
    "T14n0489_012:0734c08": "得不忘失菩提心。「復次，善男子！菩薩若修十",
    "T14n0489_012:0734c09": "種法者，得宿命通。何等為十？一者、供養諸佛；",
    "T14n0489_012:0734c10": "二者、攝持正法；三者、修持淨戒；四者、除疑離",
    "T14n0489_012:0734c11": "障；五者、多生歡喜；六者、多作觀想；七者、常住",
    "T14n0489_012:0734c12": "定心；八者、生處清淨；九者、常受化生；十者、得",
    "T14n0489_012:0734c13": "明利識。「善男子！菩薩由廣供養佛故，即能尊",
    "T14n0489_012:0734c14": "重正法，以重法故，乃於持法人所，以彼因緣",
    "T14n0489_012:0734c15": "能於正法受持讀誦，以所得法廣為他說，由",
    "T14n0489_012:0734c16": "是不惜身命，勤行修習受持正法，復能修持",
    "T14n0489_012:0734c17": "淨戒。戒有三種，謂身語心。由其三業戒清淨",
    "T14n0489_012:0734c18": "故，即能除疑離諸障染。何以故？先由戒行清",
    "T14n0489_012:0734c19": "淨，即能除疑離障；離疑障故多生歡喜，以心",
    "T14n0489_012:0734c20": "喜故多作觀想；由觀想故常住定心，心住定",
    "T14n0489_012:0734c21": "故生處清淨；處清淨故常受化生，以化生故",
    "T14n0489_012:0734c22": "得明利識；識明利故能知一生、二生、三、四、五生，",
    "T14n0489_012:0734c23": "若十、二十乃至百千無數生中宿命通事。善",
    "T14n0489_012:0734c24": "男子！菩薩若修如是十種法者，得宿命通。「復",
    "T14n0489_012:0734c25": "次，善男子！菩薩若修十種法者，得不離善知",
    "T14n0489_012:0734c26": "識。何等為十？一者、不離見佛或聞或念；二者、",
    "T14n0489_012:0734c27": "不離聞法；三者、不離供僧；四者、不離於諸佛",
    "T14n0489_012:0734c28": "菩薩讚歎禮拜合掌恭敬或復頂禮；五者、不",
    "T14n0489_012:0734c29": "離於多聞人所聽受說法；六者、不離聽受波",
    "T14n0489_012:0735a01": "羅蜜多法；七者、不離聽受菩提分法；八者、不",
    "T14n0489_012:0735a02": "離聽受三解脫法；九者、不離聽受四梵行法；",
    "T14n0489_012:0735a03": "十者、不離聽受一切智法。善男子！菩薩若修",
    "T14n0489_012:0735a04": "如是十種法者，即得不離善知識。「復次，善男",
    "T14n0489_012:0735a05": "子！菩薩若修十種法者，得遠離惡知識。何等",
    "T14n0489_012:0735a06": "為十？一者、遠離破戒人故，即能離惡知識；二",
    "T14n0489_012:0735a07": "者、遠離壞正見人；三者、遠離壞軌範人；四者、",
    "T14n0489_012:0735a08": "遠離壞正命人；五者、遠離耽湎之人；六者、遠",
    "T14n0489_012:0735a09": "離懈怠之人；七者、遠離沈沒生死之人；八者、",
    "T14n0489_012:0735a10": "遠離背菩提人；九者、遠離習近白衣之人；十",
    "T14n0489_012:0735a11": "者遠離諸煩惱故，能離惡知識。善男子！菩薩",
    "T14n0489_012:0735a12": "雖於如是等處皆悉遠離，而亦不於彼等人",
    "T14n0489_012:0735a13": "所生恚惡心、生惱害心、生輕慢心，菩薩但起",
    "T14n0489_012:0735a14": "是心：『如佛所說，一切有情諸界緣成，性欲相",
    "T14n0489_012:0735a15": "染習相近故即有所壞，是故我今離所習性。』",
    "T14n0489_012:0735a16": "善男子！菩薩若修如是十種法者，即能遠離",
    "T14n0489_012:0735a17": "惡知識。「復次，善男子！菩薩若修十種法者，得",
    "T14n0489_012:0735a18": "如來法身。何等為十？一者、得平等身；二者、得",
    "T14n0489_012:0735a19": "清淨身；三者、得無盡身；四者、得積集善身；五",
    "T14n0489_012:0735a20": "者得法身；六者、得不可計度難測之身；七者、",
    "T14n0489_012:0735a21": "得不思議身；八者、得寂靜身；九者、得等虛空",
    "T14n0489_012:0735a22": "身；十者、得妙智身。善男子！菩薩若修如是十",
    "T14n0489_012:0735a23": "種法者，即得如來法身。」除蓋障菩薩白佛言：",
    "T14n0489_012:0735a24": "「世尊！何等分位菩薩得如來法身？」佛言：「善男",
    "T14n0489_012:0735a25": "子！初地菩薩得平等身。何以故？而此菩薩能",
    "T14n0489_012:0735a26": "離一切險惡之身，遍知一切菩薩地法；二地",
    "T14n0489_012:0735a27": "菩薩得清淨身，善具淨戒故；三地菩薩得無",
    "T14n0489_012:0735a28": "盡身，已離一切瞋恚故；四地菩薩得積集善",
    "T14n0489_012:0735a29": "身，積集諸佛法故；五地菩薩得法身，了知一",
    "T14n0489_012:0735b01": "切法故；六地菩薩得不可計度難測之身，積",
    "T14n0489_012:0735b02": "集一切不可計度甚深法故；七地菩薩得不",
    "T14n0489_012:0735b03": "思議身，積集善巧方便故；八地菩薩得寂靜",
    "T14n0489_012:0735b04": "身，遠離一切戲論及離諸煩惱故；九地菩薩",
    "T14n0489_012:0735b05": "得等虛空身，能現無量廣大身故；十地菩薩",
    "T14n0489_012:0735b06": "得妙智身，積集一切所知法故。」除蓋障菩薩白",
    "T14n0489_012:0735b07": "佛言：「世尊！如來法身與菩薩法身有別異不？」",
    "T14n0489_012:0735b08": "佛言：「善男子！身無有別，其功德相而各有異。」",
    "T14n0489_012:0735b09": "除蓋障菩薩白佛言：「世尊！云何身無有別功",
    "T14n0489_012:0735b10": "德相異？」佛言：「善男子！身實無異。何以故？身",
    "T14n0489_012:0735b11": "者積集所成，同一相故，然功德相而各有異。」",
    "T14n0489_012:0735b12": "除蓋障菩薩白佛言：「世尊！功德相異者，其事",
    "T14n0489_012:0735b13": "云何？」佛言：「善男子！我今說喻以明斯義。譬如",
    "T14n0489_012:0735b14": "摩尼之寶，若不磨治與磨治者，二寶俱名摩",
    "T14n0489_012:0735b15": "尼之數。而彼已磨治者摩尼之寶，光明煥耀",
    "T14n0489_012:0735b16": "瑩潔可愛，與不磨治不可倫比。菩薩身摩尼",
    "T14n0489_012:0735b17": "寶，如來身摩尼寶，亦復如是，如實皆同。然菩",
    "T14n0489_012:0735b18": "薩身摩尼之寶，對如來身摩尼寶前，說其清",
    "T14n0489_012:0735b19": "淨光明之相不可倫比。何以故？以如來身摩",
    "T14n0489_012:0735b20": "尼之寶廣大無量，滿有情界及虛空界，光明",
    "T14n0489_012:0735b21": "顯煥照耀而住。所以者何？如來身摩尼寶者，",
    "T14n0489_012:0735b22": "磨治清淨離一切垢，不可以菩薩身摩尼之",
    "T14n0489_012:0735b23": "寶而為倫比。何以故？菩薩有餘垢故。「又，善男",
    "T14n0489_012:0735b24": "子！如白分中初二夜月與彼望夕，圓明相遠",
    "T14n0489_012:0735b25": "體無殊異，法有差漸故。如來之身、菩薩之身",
    "T14n0489_012:0735b26": "亦復如是，俱名為身。然菩薩身光明照耀，對",
    "T14n0489_012:0735b27": "如來前不可倫比，其猶初二與十五月。善男",
    "T14n0489_012:0735b28": "子！是故當知，說如來身與菩薩身，雖同一相",
    "T14n0489_012:0735b29": "而功德異。「復次，善男子！菩薩若修十種法者，",
    "T14n0489_012:0735c01": "得金剛不壞身。何等為十？一者、不為貪瞋癡",
    "T14n0489_012:0735c02": "所壞；二者、不為忿惱疲倦驕慢顛倒見等所",
    "T14n0489_012:0735c03": "壞；三者、不為世間八法所壞；四者、不為惡趣",
    "T14n0489_012:0735c04": "之苦所壞；五者、不為一切苦所壞；六者、不為",
    "T14n0489_012:0735c05": "生老死苦所壞；七者、不為一切外道他論所",
    "T14n0489_012:0735c06": "壞；八者、不為諸魔及魔眷屬所壞；九者、不為",
    "T14n0489_012:0735c07": "聲聞緣覺所壞；十者、不為一切欲境所壞。善",
    "T14n0489_012:0735c08": "男子！菩薩若修如是十種法者，即得金剛不",
    "T14n0489_012:0735c09": "壞之身。「復次，善男子！菩薩若修十種法者，為",
    "T14n0489_012:0735c10": "大導師。何等為十？一者、得他信許；二者、為他",
    "T14n0489_012:0735c11": "所敬；三者、善作指引；四者、為他依止；五者、能",
    "T14n0489_012:0735c12": "為濟命；六者、善備資糧；七者、富有財寶；八者、",
    "T14n0489_012:0735c13": "無其止足；九者、為作先導；十者、善到一切智",
    "T14n0489_012:0735c14": "城。「云何是得他信許，乃至善到一切智城？善",
    "T14n0489_012:0735c15": "男子！如海導師，若王若王臣皆悉信許，菩薩",
    "T14n0489_012:0735c16": "大導師亦復如是，若諸佛、若佛之聲聞弟子",
    "T14n0489_012:0735c17": "皆悉信許。「又，善男子！如海導師，得婆羅門、剎",
    "T14n0489_012:0735c18": "帝利等一切人民恭敬供養，菩薩大導師亦",
    "T14n0489_012:0735c19": "復如是，得一切學無學眾，及餘天、龍、夜叉、乾",
    "T14n0489_012:0735c20": "闥婆等恭敬供養。「又，善男子！如海導師能於",
    "T14n0489_012:0735c21": "曠野險難之中為作指引，令其安隱不生疲",
    "T14n0489_012:0735c22": "倦，菩薩大導師亦復如是，能於生死曠野險",
    "T14n0489_012:0735c23": "難之中，為諸有情指引其道，令知煩惱惡賊",
    "T14n0489_012:0735c24": "之處，使獲安隱不生疲倦。「又，善男子！如海導",
    "T14n0489_012:0735c25": "師為諸孤露困苦之者作其依止，使令得出",
    "T14n0489_012:0735c26": "曠野險路，菩薩大導師亦復如是，能為諸外",
    "T14n0489_012:0735c27": "道等而作依止，使令得出生死曠野大險惡",
    "T14n0489_012:0735c28": "道。「又，善男子！如海導師能為王官及餘人眾",
    "T14n0489_012:0735c29": "設以所須作其濟命，菩薩大導師亦復如是，",
    "T14n0489_012:0736a01": "能為耽著生死諸有情類，設以方便作其濟",
    "T14n0489_012:0736a02": "命。「又，善男子！如海導師隨諸方處若行若住，",
    "T14n0489_012:0736a03": "與諸商眾同涉曠野險惡道路期至城邑。是",
    "T14n0489_012:0736a04": "時，導師善備資糧，令諸商眾同出曠野險惡之",
    "T14n0489_012:0736a05": "道，乃至安隱得到城邑。菩薩大導師亦復如",
    "T14n0489_012:0736a06": "是，隨欲往詣親近佛所，欲為攝受廣多有情，",
    "T14n0489_012:0736a07": "過大生死險惡道中，欲令有情悉到一切智",
    "T14n0489_012:0736a08": "大城之所，是故菩薩善備福智諸行資糧。「又，",
    "T14n0489_012:0736a09": "善男子！如海導師欲止諸方富有財寶資生",
    "T14n0489_012:0736a10": "緣具，所謂金銀琉璃摩尼珊瑚車渠等寶，菩",
    "T14n0489_012:0736a11": "薩大導師亦復如是，欲止一切智大城故，廣",
    "T14n0489_012:0736a12": "集一切佛法勝行。「又，善男子！如海導師於其",
    "T14n0489_012:0736a13": "財寶希取無足，菩薩大導師亦復如是，於聖",
    "T14n0489_012:0736a14": "法財積集無足。「又，善男子！如海導師與諸商",
    "T14n0489_012:0736a15": "眾善為先導。何以故？為主宰故，善增益故，所",
    "T14n0489_012:0736a16": "作勝上故，能以愛語而攝受故。菩薩大導師",
    "T14n0489_012:0736a17": "亦復如是，能為一切有情而作先導。何以故？",
    "T14n0489_012:0736a18": "於功德法善增益故，分位勝上故，為勝主宰",
    "T14n0489_012:0736a19": "故，出實語故。「又，善男子！如海導師具力能故",
    "T14n0489_012:0736a20": "得到城邑，菩薩大導師亦復如是，具勝力能",
    "T14n0489_012:0736a21": "得到一切智大城。善男子！此等是為菩薩得",
    "T14n0489_012:0736a22": "他信許乃至善到一切智城。善男子！菩薩若",
    "T14n0489_012:0736a23": "修如是十種法者，為大導師。「復次，善男子！菩",
    "T14n0489_012:0736a24": "薩若修十種法者，善知正道。何等為十？一者、",
    "T14n0489_012:0736a25": "善知道路平坦；二者、善知道路險惡；三者、善",
    "T14n0489_012:0736a26": "知道路安隱；四者、知其道善；五者、善知道路",
    "T14n0489_012:0736a27": "流潤枯涸；六者、善知道路處所；七者、善知道",
    "T14n0489_012:0736a28": "路之相；八者、善知道路正直；九者、善知道路",
    "T14n0489_012:0736a29": "詰曲；十者、善知道路出要。善男子！菩薩若修",
    "T14n0489_012:0736b01": "如是十種法者，善知正道。「復次，善男子！菩薩",
    "T14n0489_012:0736b02": "若修十種法者，善能說示無顛倒道。何等為",
    "T14n0489_012:0736b03": "十？一者、應以大乘所度有情，即為宣說菩薩",
    "T14n0489_012:0736b04": "道法，不說聲聞道法；二者、應以聲聞乘所度",
    "T14n0489_012:0736b05": "有情，即為宣說聲聞道法，不說菩薩道法；三",
    "T14n0489_012:0736b06": "者、應以一切智道所度有情，即為宣說一切",
    "T14n0489_012:0736b07": "智法，不說緣覺道法；四者、應以緣覺乘法所",
    "T14n0489_012:0736b08": "度有情，即為宣說緣覺道法，不說一切智道；",
    "T14n0489_012:0736b09": "五者、著於我執法執諸有情類，如應為說空",
    "T14n0489_012:0736b10": "無我法，不說我及有情、壽者、養育、補特伽羅",
    "T14n0489_012:0736b11": "道法；六者、依著二邊有情，即為宣說離二邊",
    "T14n0489_012:0736b12": "法，不說著二邊法；七者、散亂有情，即為宣說",
    "T14n0489_012:0736b13": "止觀道法，不說散亂之法；八者、愛著戲論有",
    "T14n0489_012:0736b14": "情，即為宣說真如道法，不說愚夫愛著戲論",
    "T14n0489_012:0736b15": "之法；九者、樂著生死有情，為說涅槃道法，不",
    "T14n0489_012:0736b16": "說生死之法；十者、住邪道有情，為說離其過",
    "T14n0489_012:0736b17": "失荊棘之法，不說煩惱荊棘之法。善男子！菩",
    "T14n0489_012:0736b18": "薩若修如是十種法者，即能說示無顛倒道。",
    "T14n0489_012:0736b19": "佛說除蓋障菩薩所問經卷第十二"
}