{
    "T20n1070_001:0149a14": "佛說十一面觀世音神呪經",
    "T20n1070_001:0149a16": "周宇文氏天竺三藏耶舍崛多譯",
    "T20n1070_001:0149a17": "如是我聞。一時佛在王舍城耆闍崛山中。與",
    "T20n1070_001:0149a18": "無量菩薩摩訶薩大眾俱前後圍繞。爾時觀",
    "T20n1070_001:0149a19": "世音菩薩摩訶薩。與無數持呪賢聖俱。前後",
    "T20n1070_001:0149a20": "圍繞來詣佛所。到佛所已五體投地頂禮佛",
    "T20n1070_001:0149a21": "足。禮佛足已繞佛三匝却坐一面。時觀世音",
    "T20n1070_001:0149a22": "菩薩白佛言。世尊我有心呪名十一面此心",
    "T20n1070_001:0149a23": "呪十一億諸佛所說。我今說之為一切眾生",
    "T20n1070_001:0149a24": "故。欲令一切眾生念善法故。欲令一切眾生",
    "T20n1070_001:0149a25": "無憂惱故。欲除一切眾生病故。為一切障難",
    "T20n1070_001:0149a26": "災怪惡夢欲除滅故。欲除一切橫病死故。欲",
    "T20n1070_001:0149a27": "除一切諸惡心者令調柔故。欲除一切諸魔",
    "T20n1070_001:0149a28": "鬼神障難不起故。世尊我未曾見若天若魔",
    "T20n1070_001:0149a29": "若梵若帝釋若沙門若婆羅門等。有能受持",
    "T20n1070_001:0149b01": "如是呪者。若讀若誦書寫流布。或以此呪防",
    "T20n1070_001:0149b02": "護其身。或以此呪呪水澡浴其身。或入陣鬪",
    "T20n1070_001:0149b03": "戰或為毒所中。誦此呪故一切諸橫無所能",
    "T20n1070_001:0149b04": "為。唯宿殃不除。此呪一切諸佛所念。我此",
    "T20n1070_001:0149b05": "呪一切諸佛所說。世尊我憶過恒河沙數劫",
    "T20n1070_001:0149b06": "外。有一佛名百蓮華眼頂無障礙功德光明",
    "T20n1070_001:0149b07": "王如來。我於爾時在彼佛所。作大持呪仙人",
    "T20n1070_001:0149b08": "中王。於彼佛所方得此呪。得此呪時十方諸",
    "T20n1070_001:0149b09": "佛皆覩目前。覩見佛已忽然即得無生法忍。",
    "T20n1070_001:0149b10": "當知此呪有如是神力。亦能利益無量眾生。",
    "T20n1070_001:0149b11": "是故當知善男子善女人。有能晝夜殷懃讀",
    "T20n1070_001:0149b12": "誦勿令忘失。誦此呪時更莫他緣。於晨朝時",
    "T20n1070_001:0149b13": "洗浴其身。若不洗浴當漱口澡手。誦持此呪",
    "T20n1070_001:0149b14": "一百八遍。持此呪者現身即得十種果報。何",
    "T20n1070_001:0149b15": "等為十。一者身常無病。二者恒為十方諸佛",
    "T20n1070_001:0149b16": "憶念。三者一切財物衣服飲食。自然充足恒",
    "T20n1070_001:0149b17": "無乏少。四者能破一切怨敵。五者能使一切",
    "T20n1070_001:0149b18": "眾生皆生慈心。六者一切蠱毒一切熱病無",
    "T20n1070_001:0149b19": "能侵害。七者一切刀杖不能為害。八者一切",
    "T20n1070_001:0149b20": "水難不能漂溺。九者一切火難不能焚燒。十",
    "T20n1070_001:0149b21": "者不受一切橫死。是名為十。現身復得四種",
    "T20n1070_001:0149b22": "果報。何者為四。一者臨命終時得見十方無",
    "T20n1070_001:0149b23": "量諸佛。二者永不墮地獄。三者不為一切禽",
    "T20n1070_001:0149b24": "獸所害。四者命終之後生無量壽國。世尊我",
    "T20n1070_001:0149b25": "念過恒河沙數劫。復過恒河沙數劫。復過無",
    "T20n1070_001:0149b26": "量恒河沙數劫。爾時有佛名曼陀羅香如來。",
    "T20n1070_001:0149b27": "我於彼佛為優婆塞身。於彼佛所復得此呪。",
    "T20n1070_001:0149b28": "得此呪已於四萬劫超生死際。說此呪時得",
    "T20n1070_001:0149b29": "一切諸佛大慈大悲大喜大捨智慧藏法門。",
    "T20n1070_001:0149c01": "以此法門力故。能救一切眾生。一切牢獄繫",
    "T20n1070_001:0149c02": "閉。杻械枷鎖臨當刑戮。水火等難種種苦惱。",
    "T20n1070_001:0149c03": "我恒救護令得解脫。一切夜叉羅剎以此呪",
    "T20n1070_001:0149c04": "力。令此羅剎皆發善心功德具足。即發阿耨",
    "T20n1070_001:0149c05": "多羅三藐三菩提心。我此神呪有如是力。設",
    "T20n1070_001:0149c06": "復有人犯四波羅夷及五逆罪。能讀誦此呪",
    "T20n1070_001:0149c07": "一遍者。一切根本重罪悉得除滅。誦此呪者",
    "T20n1070_001:0149c08": "有如是功德。況復有人依此經教受持呪者。",
    "T20n1070_001:0149c09": "當知是人於萬萬億那由他那由他諸佛所。",
    "T20n1070_001:0149c10": "曾聞此法今還得聞。況復受持讀誦晝夜不",
    "T20n1070_001:0149c11": "忘者。是人若心所念者我滿其願。若復有人",
    "T20n1070_001:0149c12": "於十四日朝或十五日。以香湯洗浴其身著",
    "T20n1070_001:0149c13": "新淨衣。一上廁一洗浴。如此淨衣不得上",
    "T20n1070_001:0149c14": "廁。行此法時竟日不食至於明旦。其道場中",
    "T20n1070_001:0149c15": "置觀世音像懸雜色幡蓋香華供養。初入道",
    "T20n1070_001:0149c16": "場時。必須殷重至心。諸十方諸佛慇懃懺悔。",
    "T20n1070_001:0149c17": "懺悔已訖在於像前。敷一坐具胡跪恭敬。至",
    "T20n1070_001:0149c18": "心誦持此呪。行此法者當知是人。得四萬劫",
    "T20n1070_001:0149c19": "離生死際。世尊我觀世音菩薩名字難可得",
    "T20n1070_001:0149c20": "聞。若復有人稱十萬億諸佛名字。或復有人",
    "T20n1070_001:0149c21": "稱觀世音菩薩名字者。彼二人福正等無異。",
    "T20n1070_001:0149c22": "爾時觀世音菩薩。白佛言世尊。若善男子善",
    "T20n1070_001:0149c23": "女人及一切眾生。晝夜慇懃稱我名者。皆得",
    "T20n1070_001:0149c24": "阿毘跋致地。現身得離一切苦惱。一切障難",
    "T20n1070_001:0149c25": "一切怖畏。及三業罪悉得除滅。況復有人依",
    "T20n1070_001:0149c26": "此經教如法修行。當知是人即得阿耨多羅",
    "T20n1070_001:0149c27": "三藐三菩提心如在掌中。佛告觀世音菩薩",
    "T20n1070_001:0149c28": "摩訶薩言。善哉善哉善男子。汝乃能於一切",
    "T20n1070_001:0149c29": "眾生起大慈大悲心。善男子當知汝等以此",
    "T20n1070_001:0150a01": "神力。救護一切眾生。必得成就阿耨多羅三",
    "T20n1070_001:0150a02": "藐三菩提心無有疑也。佛告觀世音菩薩摩",
    "T20n1070_001:0150a03": "訶薩言善男子如此神呪。我亦受持我亦印",
    "T20n1070_001:0150a04": "可。善男子汝今說之。爾時觀世音菩薩摩訶",
    "T20n1070_001:0150a05": "薩。從坐而起偏袒右肩。胡跪合掌右膝著地。",
    "T20n1070_001:0150a06": "五體投地頂禮佛足。禮佛足已却坐一面。白",
    "T20n1070_001:0150a07": "佛言世尊。我今當承佛神力而說呪曰。",
    "T20n1070_001:0150a08": "南無佛陀耶　南無達摩耶　南無僧伽耶",
    "T20n1070_001:0150a09": "　南無若那娑伽羅　毘盧遮那耶　多他伽多",
    "T20n1070_001:0150a10": "耶　南無阿利耶跋路　吉帝攝婆羅耶　菩",
    "T20n1070_001:0150a11": "提薩埵耶　摩訶薩埵耶　摩訶伽樓膩伽耶",
    "T20n1070_001:0150a12": "　南無薩婆哆他伽帝毘耶　阿羅訶陀毘耶",
    "T20n1070_001:0150a13": "　三藐三佛提毘耶　多姪他　唵陀羅陀羅",
    "T20n1070_001:0150a14": "地利地利　豆樓豆樓　壹知　跋知　遮離",
    "T20n1070_001:0150a15": "　遮離　鉢遮離　鉢遮離　鳩蘇咩鳩蘇摩",
    "T20n1070_001:0150a16": "婆離　伊利彌利脂致　闍羅摩波那耶　冒",
    "T20n1070_001:0150a17": "地薩埵　摩訶伽　盧尼迦　娑波呵",
    "T20n1070_001:0150a18": "爾時觀世音菩薩。白佛言。世尊此呪有如是",
    "T20n1070_001:0150a19": "神力最為上首。復說呪曰。南無阿利耶跋",
    "T20n1070_001:0150a20": "路吉諦　攝婆羅耶　菩提薩埵耶　摩訶薩",
    "T20n1070_001:0150a21": "埵耶　多姪他　呵呵呵呵　一離彌離脂離",
    "T20n1070_001:0150a22": "毘離詰離醯離　娑波呵時觀世音菩薩",
    "T20n1070_001:0150a23": "白佛言世尊此呪名呪水呪衣呪。若復有人",
    "T20n1070_001:0150a24": "入道場時。先以此呪呪水七遍以浴其身。浴",
    "T20n1070_001:0150a25": "其身已復以此呪。呪衣七遍著入道場。",
    "T20n1070_001:0150a26": "南無阿利耶　跋路吉氐攝婆羅耶　菩提",
    "T20n1070_001:0150a27": "薩埵耶　摩訶薩埵耶　多姪他　晝樓晝樓",
    "T20n1070_001:0150a28": "　呵呵呵呵　娑波呵此名呪香呪。初入",
    "T20n1070_001:0150a29": "道場時呪香七遍。然後乃燒。",
    "T20n1070_001:0150b01": "南無佛陀耶　南無達摩耶　南無僧伽耶",
    "T20n1070_001:0150b02": "　南無阿利耶　跋路吉氐攝婆羅耶　菩提",
    "T20n1070_001:0150b03": "薩埵耶　摩訶薩埵耶　摩訶伽樓尼伽耶",
    "T20n1070_001:0150b04": "多姪他　私利私利地利　地利地利私利",
    "T20n1070_001:0150b05": "　娑波呵此名呪華呪油呪呪花散佛呪",
    "T20n1070_001:0150b06": "油然燈。各呪百遍。",
    "T20n1070_001:0150b07": "南無佛陀耶　南無達摩耶　南無僧伽耶",
    "T20n1070_001:0150b08": "　南無阿利耶　跋路吉氐攝婆羅耶　菩提",
    "T20n1070_001:0150b09": "薩埵耶　摩訶薩埵耶　多姪他娑第　娑第",
    "T20n1070_001:0150b10": "　娑地娑地　藪茶藪茶　娑波呵此名呪",
    "T20n1070_001:0150b11": "食呪。獻佛食時所有飲食及諸雜果。先呪二",
    "T20n1070_001:0150b12": "十一遍然後乃獻。",
    "T20n1070_001:0150b13": "南無佛陀耶　南無達摩耶　南無僧伽耶",
    "T20n1070_001:0150b14": "　南無阿利耶　跋路吉氐攝婆羅耶　菩提",
    "T20n1070_001:0150b15": "薩埵耶　摩訶薩埵耶　摩訶伽樓尼伽耶",
    "T20n1070_001:0150b16": "　多姪他　訶私陀私　呼樓呼樓周樓　蘇樓",
    "T20n1070_001:0150b17": "　蘇樓　娑波呵此名呪火呪。用蘇曼木",
    "T20n1070_001:0150b18": "然火。別以蘇曼木寸截三十一段。用酪酥蜜",
    "T20n1070_001:0150b19": "三種和之。取蘇曼木段塗酪酥蜜。呪之一遍",
    "T20n1070_001:0150b20": "擲著火中。盡三十一段次第而呪。呪已然後",
    "T20n1070_001:0150b21": "如法修行。",
    "T20n1070_001:0150b22": "南無佛陀耶　南無達摩耶　南無僧伽耶",
    "T20n1070_001:0150b23": "　南無阿利耶　跋路吉氐攝婆羅耶　菩提",
    "T20n1070_001:0150b24": "薩埵耶　摩訶薩埵耶　摩訶伽樓尼伽耶",
    "T20n1070_001:0150b25": "　多姪他　伊利　彌利　脂利彌利　提利醯",
    "T20n1070_001:0150b26": "利　娑波呵",
    "T20n1070_001:0150b27": "此呪名結界呪。或呪水用之散著四方。或呪",
    "T20n1070_001:0150b28": "芥子散著四方。或呪淨灰散著四方。各呪七",
    "T20n1070_001:0150b29": "遍。",
    "T20n1070_001:0150c01": "南無佛陀耶　南無達摩耶　南無僧伽耶",
    "T20n1070_001:0150c02": "　南無阿利耶跋路　吉氐攝婆羅耶　菩提",
    "T20n1070_001:0150c03": "薩埵耶　摩訶薩埵耶　摩訶伽樓尼伽耶",
    "T20n1070_001:0150c04": "　多姪他　賴致帝利脂致　伽車　伽車　婆",
    "T20n1070_001:0150c05": "伽畔　阿利耶跋路　吉氐攝婆羅耶　娑",
    "T20n1070_001:0150c06": "婆婆能　娑波呵",
    "T20n1070_001:0150c07": "行道訖竟。誦此呪七遍繞觀世音。此呪別更",
    "T20n1070_001:0150c08": "有神力。若有人患寒熱病者。或一日一發或",
    "T20n1070_001:0150c09": "二日一發或三日一發。以此呪之悉得除愈。",
    "T20n1070_001:0150c10": "若被惡鬼打之。或被鬼子母所打。或被羅剎",
    "T20n1070_001:0150c11": "女打之。或被毘舍闍鬼打之。或被富單那鬼",
    "T20n1070_001:0150c12": "打之。或被顛鬼打之或患丁腫或患漏。或體",
    "T20n1070_001:0150c13": "生瘡疱或被蛇螫或蠍螫。一切毒蟲所螫之",
    "T20n1070_001:0150c14": "者。以黃土作泥呪之七遍。塗其螫處悉得除",
    "T20n1070_001:0150c15": "愈。若患風病呪酥七遍。塗其患處并服之即",
    "T20n1070_001:0150c16": "得除愈。或患偏風耳鼻不通。以青木香用胡",
    "T20n1070_001:0150c17": "麻油。樺皮上煮之并呪七遍。塗其患處即得",
    "T20n1070_001:0150c18": "除愈。所有疾病用此呪治悉得除愈。此呪神",
    "T20n1070_001:0150c19": "力說不可盡。我依經教略而言之。",
    "T20n1070_001:0150c20": "爾時觀世音菩薩摩訶薩。白佛言世尊。若有",
    "T20n1070_001:0150c21": "善男子善女人。有能依觀世音教作法者。彼",
    "T20n1070_001:0150c22": "善男子善女人。須用白旃檀作觀世音像。其",
    "T20n1070_001:0150c23": "木要須精實不得枯篋。身長一尺三寸作十",
    "T20n1070_001:0150c24": "一頭。當前三面作菩薩面。左廂三面作瞋",
    "T20n1070_001:0150c25": "面。右廂三面似菩薩面狗牙上出。後有一面",
    "T20n1070_001:0150c26": "作大笑面。頂上一面作佛面。面悉向前後",
    "T20n1070_001:0150c27": "著光。其十一面各戴花冠。其花冠中各有阿",
    "T20n1070_001:0150c28": "彌陀佛。觀世音左手把澡瓶。瓶口出蓮花。展",
    "T20n1070_001:0150c29": "其右手以串瓔珞施無畏手。其像身須刻出",
    "T20n1070_001:0151a01": "纓珞莊嚴。爾時其人造此像已。欲求心中所",
    "T20n1070_001:0151a02": "願者。從月一日入道場至十五日。入道場時",
    "T20n1070_001:0151a03": "一上廁一洗浴。須淨衣三具。一日之中三時",
    "T20n1070_001:0151a04": "換衣。於晨朝時著一具。中時著一具。向暮著",
    "T20n1070_001:0151a05": "一具。其淨衣不著上屏。行道之人一食長齋。",
    "T20n1070_001:0151a06": "不食餘味唯食大麥乳糜。安道場之處必須",
    "T20n1070_001:0151a07": "淨室。泥拭鮮潔香泥塗地。復以香水灑地。在",
    "T20n1070_001:0151a08": "其室中量七肘地縱廣正等。四角竪柱周匝",
    "T20n1070_001:0151a09": "懸幡。處中施一高座置觀世音像。像面向西。",
    "T20n1070_001:0151a10": "以種種華散其道場。唯燒沈水蘇合等香。從",
    "T20n1070_001:0151a11": "一日至七日。一日三時誦呪。晨朝誦一百八",
    "T20n1070_001:0151a12": "遍。中時一百八遍。向暮一百八遍。未須獻",
    "T20n1070_001:0151a13": "食。從八日中時至十三日。日別一獻種種飲",
    "T20n1070_001:0151a14": "食及餘果子。所獻之食不著槃上。唯敷淨草",
    "T20n1070_001:0151a15": "上置飲食。於十四日十五日。倍加上妙香華",
    "T20n1070_001:0151a16": "以為供養。種種餚饍及餘雜果。倍勝於前以",
    "T20n1070_001:0151a17": "為獻佛。其行者唯敷莎草為座。胡跪恭敬面",
    "T20n1070_001:0151a18": "正向像。於十四十五日。在其像前然旃檀",
    "T20n1070_001:0151a19": "火。須蘇摩油一升淨銅器盛之。置行者前。復",
    "T20n1070_001:0151a20": "須沈水香麁細如筋。寸截滿一千八段。爾時",
    "T20n1070_001:0151a21": "行者從十五日中後。取一沈水段。塗蘇摩油",
    "T20n1070_001:0151a22": "呪之一遍。擲著旃檀火中。如是次第盡一千",
    "T20n1070_001:0151a23": "八段。爾時行者於其二日全不得食。至十五",
    "T20n1070_001:0151a24": "日夜。時觀世音來入道場。其旃檀像自然",
    "T20n1070_001:0151a25": "動搖。其像動時三千大千世界俱時振動。其",
    "T20n1070_001:0151a26": "像頂上佛面出聲讚行者言。善哉善哉善男",
    "T20n1070_001:0151a27": "子我來看汝。所有願者今悉滿足。時有四願",
    "T20n1070_001:0151a28": "其四者何。一者願不離坐處。即得騰空而去",
    "T20n1070_001:0151a29": "自在無礙。二者願在於一切賢聖中得無障",
    "T20n1070_001:0151b01": "礙。三者願作持呪仙人中王。四者願現身即",
    "T20n1070_001:0151b02": "得隨逐觀世音。是名四願。爾時行者於四願",
    "T20n1070_001:0151b03": "中隨意乞者。時觀世音即與一願。其四願中",
    "T20n1070_001:0151b04": "若不得已。至後月十五日朝更立道場。於道",
    "T20n1070_001:0151b05": "場中置像一軀。其中有舍利者。還以十一面",
    "T20n1070_001:0151b06": "觀世音像。置舍利像邊。須花一千八莖。其行",
    "T20n1070_001:0151b07": "者在於像前敷草為坐胡跪恭敬。取其一花",
    "T20n1070_001:0151b08": "呪之一遍散著像上。如是次第盡一千八花。",
    "T20n1070_001:0151b09": "盡其花已。時觀世音像正前菩薩面出大雷",
    "T20n1070_001:0151b10": "聲。爾時行者安心定意不得恐怖。雷聲出時",
    "T20n1070_001:0151b11": "一切振動。爾時行者口常誦呪。雷聲出時即",
    "T20n1070_001:0151b12": "當乞願發聲唱言。南無觀世音。弟子何時能",
    "T20n1070_001:0151b13": "救一切眾生苦惱。何時當能滿一切眾生願。",
    "T20n1070_001:0151b14": "時觀世音隨願即與。當與願時。天龍八部諸",
    "T20n1070_001:0151b15": "鬼神等無能障難。",
    "T20n1070_001:0151b16": "若月蝕時用赤銅鉢。盛牛酥三兩。於其路地",
    "T20n1070_001:0151b17": "在觀世音像前。以黃土泥塗地。團圓一尺五",
    "T20n1070_001:0151b18": "寸。酥鉢置上。從初蝕時誦呪。乃至是月還生",
    "T20n1070_001:0151b19": "如故。然後始休。取其酥食須食盡竟。不得",
    "T20n1070_001:0151b20": "留餘。食此酥已身中疾病悉得除愈。",
    "T20n1070_001:0151b21": "用石雄黃雌黃。二種等分置草葉上。在觀世",
    "T20n1070_001:0151b22": "音像前。誦呪一千八遍。呪已和其暖水洗浴",
    "T20n1070_001:0151b23": "其身。一切障難一切惡夢。一切疫病皆得除",
    "T20n1070_001:0151b24": "愈。",
    "T20n1070_001:0151b25": "若有他方怨賊欲來侵境。以此觀世音像面",
    "T20n1070_001:0151b26": "正向之。種種香華而為供養。取烟脂大如大",
    "T20n1070_001:0151b27": "豆。誦呪一千八遍。塗像左廂瞋面。令彼怨",
    "T20n1070_001:0151b28": "敵不能前進。若有國土人民疫病起時。或有",
    "T20n1070_001:0151b29": "雜類一切畜生疫病死時。安置道場。用白芥",
    "T20n1070_001:0151c01": "子押取脂使得一升。取紫橿木大如筆管。寸",
    "T20n1070_001:0151c02": "截滿一千八段。先於像前然紫橿木。其人取",
    "T20n1070_001:0151c03": "紫橿一段。塗白芥子脂呪之一遍。擲之火中",
    "T20n1070_001:0151c04": "盡其段數。皆呪一遍擲著火已。能使一切疫",
    "T20n1070_001:0151c05": "病悉得除愈。若有人被他厭禱蠱道呪咀",
    "T20n1070_001:0151c06": "因即成病。如是病者在於像前。用其緋綖一",
    "T20n1070_001:0151c07": "呪一結。呪之七遍使作七結。繫著像頂逕由",
    "T20n1070_001:0151c08": "一宿。取繫病人頸即得除愈。若有人卒得",
    "T20n1070_001:0151c09": "狂病。用其白綖作二十一結。呪二十一遍。在",
    "T20n1070_001:0151c10": "於像前更呪一百八遍。繫著此像正前面頂",
    "T20n1070_001:0151c11": "上。逕由一宿取繫病人頸。若過二日不差。",
    "T20n1070_001:0151c12": "還取呪索更呪一百八遍。絞著像頸復逕一",
    "T20n1070_001:0151c13": "宿。取繫病人即得除愈。若有惡鬼入人宅中。",
    "T20n1070_001:0151c14": "須薰陸香一百八顆在於像前。每顆呪一遍",
    "T20n1070_001:0151c15": "置著火中。盡此香已所有惡鬼。自然散走不",
    "T20n1070_001:0151c16": "敢停住。",
    "T20n1070_001:0151c17": "若有怨讎伺求人便。取其白綖在於像前。結",
    "T20n1070_001:0151c18": "作一百八結呪之。一百八遍。繫像左廂瞋面",
    "T20n1070_001:0151c19": "頂上逕由一宿。解取此索稱彼怨讎名字。一",
    "T20n1070_001:0151c20": "稱一截乃盡一百八結。恒稱是人名字所作",
    "T20n1070_001:0151c21": "不成。若有人相瞋恨者。取五色綖作呪索在",
    "T20n1070_001:0151c22": "於像前呪之。繫著左廂瞋面頂上逕由一",
    "T20n1070_001:0151c23": "宿解取自繁。令彼瞋者自然和解。若有人欲",
    "T20n1070_001:0151c24": "求善事。取五色綖結作呪索。在於像前呪之",
    "T20n1070_001:0151c25": "七遍。繫著正前面頂上逕由一宿。解取繫",
    "T20n1070_001:0151c26": "自身所求如意。若有人自知身中有障難者。",
    "T20n1070_001:0151c27": "須種種和香塗其像身。復以香水洗浴其像。",
    "T20n1070_001:0151c28": "洗浴像已還取此水。呪之一百八遍自浴其",
    "T20n1070_001:0151c29": "身。自浴身已一切障難自然消滅。說此品時",
    "T20n1070_001:0152a01": "一切大眾同時讚言。善哉善哉觀世音大士。",
    "T20n1070_001:0152a02": "乃能救護一切眾生說大神呪。我等大眾亦",
    "T20n1070_001:0152a03": "當受持。說此經已彼諸大眾一時俱起。繞佛",
    "T20n1070_001:0152a04": "三匝作禮而去。",
    "T20n1070_001:0152a05": "佛說十一面觀世音神呪經"
}