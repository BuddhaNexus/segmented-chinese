{
    "T07n0220_448:0258c02": "大般若波羅蜜多經卷第四百四",
    "T07n0220_448:0258c03": "十八",
    "T07n0220_448:0258c05": "三藏法師玄奘奉　詔譯",
    "T07n0220_448:0258c06": "第二分真如品第五十二之三",
    "T07n0220_448:0258c07": "爾時，世尊讚具壽善現言：「善哉！善哉！汝今能",
    "T07n0220_448:0258c08": "為諸菩薩摩訶薩善說法要，汝之所說皆是",
    "T07n0220_448:0258c09": "如來威神之力，非汝自能。善現！若菩薩摩",
    "T07n0220_448:0258c10": "訶薩於法真如不可得相深生信解，知一切",
    "T07n0220_448:0258c11": "法無差別相，聞說如是諸法真如不可得相，",
    "T07n0220_448:0258c12": "其心不驚、不恐、不怖、不疑、不悔、不退、不沒，是",
    "T07n0220_448:0258c13": "菩薩摩訶薩速能成辦所求無上正等菩提。」",
    "T07n0220_448:0258c14": "具壽舍利子白佛言：「世尊！若菩薩摩訶薩成",
    "T07n0220_448:0258c15": "就此法，速能成辦所求無上正等覺耶？」爾時，",
    "T07n0220_448:0258c16": "佛告舍利子言：「如是！如是！如汝所說。若菩",
    "T07n0220_448:0258c17": "薩摩訶薩成就此法，速能成辦所求無上正等",
    "T07n0220_448:0258c18": "菩提。」具壽善現復白佛言：「若菩薩摩訶薩欲",
    "T07n0220_448:0258c19": "疾成辦所求無上正等菩提，當於何住？應云",
    "T07n0220_448:0258c20": "何住？」佛告善現：「若菩薩摩訶薩欲疾成辦所",
    "T07n0220_448:0258c21": "求無上正等菩提，當於一切有情住平等心，",
    "T07n0220_448:0258c22": "不應住不平等心；當於一切有情起平等心，",
    "T07n0220_448:0258c23": "不應起不平等心；當於一切有情以平等心",
    "T07n0220_448:0258c24": "與語，不應以不平等心與語。當於一切有情",
    "T07n0220_448:0258c25": "起大慈心，不應起瞋恚心；當於一切有情以",
    "T07n0220_448:0258c26": "大慈心與語，不應以瞋恚心與語。當於一切",
    "T07n0220_448:0258c27": "有情起大悲心，不應起惱害心；當於一切有",
    "T07n0220_448:0258c28": "情以大悲心與語，不應以惱害心與語。當於",
    "T07n0220_448:0258c29": "一切有情起大喜心，不應起嫉妬心；當於一",
    "T07n0220_448:0259a01": "切有情以大喜心與語，不應以嫉妬心與語。",
    "T07n0220_448:0259a02": "當於一切有情起大捨心，不應起偏黨心；當",
    "T07n0220_448:0259a03": "於一切有情以大捨心與語，不應以偏黨心",
    "T07n0220_448:0259a04": "與語。當於一切有情起謙下心，不應起憍慢",
    "T07n0220_448:0259a05": "心；當於一切有情以謙下心與語，不應以憍",
    "T07n0220_448:0259a06": "慢心與語。當於一切有情起質直心，不應起",
    "T07n0220_448:0259a07": "諂詐心；當於一切有情以質直心與語，不應",
    "T07n0220_448:0259a08": "以諂詐心與語。當於一切有情起調柔心，不",
    "T07n0220_448:0259a09": "應起剛強心；當於一切有情以調柔心與語，",
    "T07n0220_448:0259a10": "不應以剛強心與語。當於一切有情起利益",
    "T07n0220_448:0259a11": "心，不應起不利益心；當於一切有情以利益",
    "T07n0220_448:0259a12": "心與語，不應以不利益心與語。當於一切有",
    "T07n0220_448:0259a13": "情起安樂心，不應起不安樂心；當於一切有",
    "T07n0220_448:0259a14": "情以安樂心與語，不應以不安樂心與語。當",
    "T07n0220_448:0259a15": "於一切有情起無礙心，不應起有礙心；當於",
    "T07n0220_448:0259a16": "一切有情以無礙心與語，不應以有礙心與",
    "T07n0220_448:0259a17": "語。「當於一切有情起如父母、如兄弟、如姊妹、",
    "T07n0220_448:0259a18": "如男女、如親族心，亦以此心應與其語。當於",
    "T07n0220_448:0259a19": "一切有情起朋友心，亦以此心應與其語。當",
    "T07n0220_448:0259a20": "於一切有情起如親教師、如軌範師、如弟子、如",
    "T07n0220_448:0259a21": "同學心，亦以此心應與其語。當於一切有情",
    "T07n0220_448:0259a22": "起如預流、一來、不還、阿羅漢、獨覺、菩薩摩訶薩、",
    "T07n0220_448:0259a23": "如來應正等覺心，亦以此心應與其語。當於",
    "T07n0220_448:0259a24": "一切有情起應供養恭敬、尊重讚歎心，亦以",
    "T07n0220_448:0259a25": "此心應與其語。當於一切有情起應救濟、憐",
    "T07n0220_448:0259a26": "愍、覆護心，亦以此心應與其語。當於一切有",
    "T07n0220_448:0259a27": "情起畢竟空、無所有、不可得心，亦以此心應",
    "T07n0220_448:0259a28": "與其語。當於一切有情起空無相、無願心，亦",
    "T07n0220_448:0259a29": "以此心應與其語。",
    "T07n0220_448:0259b01": "「復次，善現！若菩薩摩訶薩欲疾成辦所求無",
    "T07n0220_448:0259b02": "上正等菩提，應自離害生命，亦勸他離害生",
    "T07n0220_448:0259b03": "命，恒正稱揚離害生命法，歡喜讚歎離害生",
    "T07n0220_448:0259b04": "命者，乃至應自離邪見，亦勸他離邪見，恒",
    "T07n0220_448:0259b05": "正稱揚離邪見法，歡喜讚歎離邪見者。應自",
    "T07n0220_448:0259b06": "修四靜慮，亦勸他修四靜慮，恒正稱揚修四",
    "T07n0220_448:0259b07": "靜慮法，歡喜讚歎修四靜慮者。應自修四無",
    "T07n0220_448:0259b08": "量，亦勸他修四無量，恒正稱揚修四無量法，",
    "T07n0220_448:0259b09": "歡喜讚歎修四無量者。應自修四無色定，亦",
    "T07n0220_448:0259b10": "勸他修四無色定，恒正稱揚修四無色定法，",
    "T07n0220_448:0259b11": "歡喜讚歎修四無色定者。應自圓滿六波羅",
    "T07n0220_448:0259b12": "蜜多，亦勸他圓滿六波羅蜜多，恒正稱揚圓",
    "T07n0220_448:0259b13": "滿六波羅蜜多法，歡喜讚歎圓滿六波羅蜜",
    "T07n0220_448:0259b14": "多者。應自住十八空，亦勸他住十八空，恒正",
    "T07n0220_448:0259b15": "稱揚住十八空法，歡喜讚歎住十八空者。應",
    "T07n0220_448:0259b16": "自住真如、法界、法性、不虛妄性、不變異性、平等",
    "T07n0220_448:0259b17": "性、離生性、法定、法住、實際、虛空界、不思議界，",
    "T07n0220_448:0259b18": "亦勸他住真如乃至不思議界，恒正稱揚住",
    "T07n0220_448:0259b19": "真如乃至不思議界法，歡喜讚歎住真如乃",
    "T07n0220_448:0259b20": "至不思議界者。應自住四聖諦，亦勸他住四",
    "T07n0220_448:0259b21": "聖諦，恒正稱揚住四聖諦法，歡喜讚歎住四",
    "T07n0220_448:0259b22": "聖諦者。應自修三十七菩提分法，亦勸他修",
    "T07n0220_448:0259b23": "三十七菩提分法，恒正稱揚修三十七菩提",
    "T07n0220_448:0259b24": "分法法，歡喜讚歎修三十七菩提分法者。應",
    "T07n0220_448:0259b25": "自修三解脫門，亦勸他修三解脫門，恒正稱",
    "T07n0220_448:0259b26": "揚修三解脫門法，歡喜讚歎修三解脫門者。",
    "T07n0220_448:0259b27": "應自修八解脫、八勝處、九次第定、十遍處，亦",
    "T07n0220_448:0259b28": "勸他修八解脫、八勝處、九次第定、十遍處，恒",
    "T07n0220_448:0259b29": "正稱揚修八解脫、八勝處、九次第定、十遍處",
    "T07n0220_448:0259c01": "法，歡喜讚歎修八解脫、八勝處、九次第定、十",
    "T07n0220_448:0259c02": "遍處者。應自圓滿菩薩十地，亦勸他圓滿菩",
    "T07n0220_448:0259c03": "薩十地，恒正稱揚圓滿菩薩十地法，歡喜讚",
    "T07n0220_448:0259c04": "歎圓滿菩薩十地者。應自圓滿五眼、六神通，",
    "T07n0220_448:0259c05": "亦勸他圓滿五眼、六神通，恒正稱揚圓滿五",
    "T07n0220_448:0259c06": "眼、六神通法，歡喜讚歎圓滿五眼、六神通者。",
    "T07n0220_448:0259c07": "應自圓滿陀羅尼門三摩地門，亦勸他圓滿",
    "T07n0220_448:0259c08": "陀羅尼門、三摩地門，恒正稱揚圓滿陀羅尼",
    "T07n0220_448:0259c09": "門、三摩地門法，歡喜讚歎圓滿陀羅尼門、三",
    "T07n0220_448:0259c10": "摩地門者。應自圓滿如來十力乃至十八佛",
    "T07n0220_448:0259c11": "不共法，亦勸他圓滿如來十力乃至十八佛",
    "T07n0220_448:0259c12": "不共法，恒正稱揚圓滿如來十力乃至十八",
    "T07n0220_448:0259c13": "佛不共法法，歡喜讚歎圓滿如來十力乃至",
    "T07n0220_448:0259c14": "十八佛不共法者。應自圓滿三十二大士相、",
    "T07n0220_448:0259c15": "八十隨好，亦勸他圓滿三十二大士相、八十隨",
    "T07n0220_448:0259c16": "好，恒正稱揚圓滿三十二大士相、八十隨好",
    "T07n0220_448:0259c17": "法，歡喜讚歎圓滿三十二大士相、八十隨好",
    "T07n0220_448:0259c18": "者。應自圓滿無忘失法、恒住捨性，亦勸他圓",
    "T07n0220_448:0259c19": "滿無忘失法、恒住捨性，恒正稱揚圓滿無忘",
    "T07n0220_448:0259c20": "失法、恒住捨性法，歡喜讚歎圓滿無忘失法、",
    "T07n0220_448:0259c21": "恒住捨性者。應自順逆觀十二支緣起，亦勸",
    "T07n0220_448:0259c22": "他順逆觀十二支緣起，恒正稱揚順逆觀十",
    "T07n0220_448:0259c23": "二支緣起法，歡喜讚歎順逆觀十二支緣起",
    "T07n0220_448:0259c24": "者。應自知苦、斷集、證滅、修道，亦勸他知苦、斷",
    "T07n0220_448:0259c25": "集、證滅、修道，恒正稱揚知苦、斷集、證滅、修道",
    "T07n0220_448:0259c26": "法，歡喜讚歎知苦、斷集、證滅、修道者。應自起",
    "T07n0220_448:0259c27": "證預流果智而不證實際得預流果，亦勸他",
    "T07n0220_448:0259c28": "起證預流果智及證實際得預流果，恒正稱",
    "T07n0220_448:0259c29": "揚起證預流果智及證實際得預流果法，歡",
    "T07n0220_448:0260a01": "喜讚歎起證預流果智及證實際得預流果",
    "T07n0220_448:0260a02": "者。應自起證一來、不還、阿羅漢果、獨覺菩提",
    "T07n0220_448:0260a03": "智而不證實際得一來、不還、阿羅漢果、獨覺菩",
    "T07n0220_448:0260a04": "提，亦勸他起證一來、不還、阿羅漢果、獨覺菩",
    "T07n0220_448:0260a05": "提智及證實際得一來、不還、阿羅漢果、獨覺菩",
    "T07n0220_448:0260a06": "提，恒正稱揚起證一來、不還、阿羅漢果、獨覺",
    "T07n0220_448:0260a07": "菩提智及證實際得一來、不還、阿羅漢果、獨覺",
    "T07n0220_448:0260a08": "菩提法，歡喜讚歎起證一來、不還、阿羅漢果、",
    "T07n0220_448:0260a09": "獨覺菩提智及證實際得一來、不還、阿羅漢果、",
    "T07n0220_448:0260a10": "獨覺菩提者。應自入菩薩正性離生位，亦勸",
    "T07n0220_448:0260a11": "他入菩薩正性離生位，恒正稱揚入菩薩正",
    "T07n0220_448:0260a12": "性離生位法，歡喜讚歎入菩薩正性離生位",
    "T07n0220_448:0260a13": "者。應自嚴淨佛土、成熟有情，亦勸他嚴淨佛",
    "T07n0220_448:0260a14": "土、成熟有情，恒正稱揚嚴淨佛土、成熟有情",
    "T07n0220_448:0260a15": "法，歡喜讚歎嚴淨佛土、成熟有情者。應自起",
    "T07n0220_448:0260a16": "菩薩神通，亦勸他起菩薩神通，恒正稱揚起",
    "T07n0220_448:0260a17": "菩薩神通法，歡喜讚歎起菩薩神通者。應自",
    "T07n0220_448:0260a18": "起一切智、道相智、一切相智，亦勸他起一切",
    "T07n0220_448:0260a19": "智、道相智、一切相智，恒正稱揚起一切智、道",
    "T07n0220_448:0260a20": "相智、一切相智法，歡喜讚歎起一切智、道相",
    "T07n0220_448:0260a21": "智、一切相智者。應自斷一切煩惱習氣相續，",
    "T07n0220_448:0260a22": "亦勸他斷一切煩惱習氣相續，恒正稱揚斷",
    "T07n0220_448:0260a23": "一切煩惱習氣相續法，歡喜讚歎斷一切煩",
    "T07n0220_448:0260a24": "惱習氣相續者。應自攝受圓滿壽量，亦勸他",
    "T07n0220_448:0260a25": "攝受圓滿壽量，恒正稱揚攝受圓滿壽量法，",
    "T07n0220_448:0260a26": "歡喜讚歎攝受圓滿壽量者。應自轉法輪，亦",
    "T07n0220_448:0260a27": "勸他轉法輪，恒正稱揚轉法輪法，歡喜讚歎",
    "T07n0220_448:0260a28": "轉法輪者。應自攝護正法令住，亦勸他攝護",
    "T07n0220_448:0260a29": "正法令住，恒正稱揚攝護正法令住法，歡喜",
    "T07n0220_448:0260b01": "讚歎攝護正法令住者。「善現！若菩薩摩訶薩",
    "T07n0220_448:0260b02": "欲疾成辦所求無上正等菩提，於如是法以",
    "T07n0220_448:0260b03": "無所得而為方便應如是住。善現！諸菩薩摩",
    "T07n0220_448:0260b04": "訶薩應如是學甚深般若波羅蜜多方便善",
    "T07n0220_448:0260b05": "巧，若如是學乃能安住所應住法。若如是學",
    "T07n0220_448:0260b06": "如是安住，則於色得無障礙，於受、想、行、識得",
    "T07n0220_448:0260b07": "無障礙，乃至於轉法輪得無障礙，於正法住",
    "T07n0220_448:0260b08": "得無障礙。所以者何？善現！是菩薩摩訶薩",
    "T07n0220_448:0260b09": "從前際來，不攝受色，不攝受受、想、行、識，乃",
    "T07n0220_448:0260b10": "至不攝受轉法輪，不攝受正法住。何以故？善",
    "T07n0220_448:0260b11": "現！色不可攝受故，若色不可攝受則非色；受、",
    "T07n0220_448:0260b12": "想、行、識不可攝受故，若受、想、行、識不可攝受",
    "T07n0220_448:0260b13": "則非受、想、行、識；乃至轉法輪不可攝受故，若",
    "T07n0220_448:0260b14": "轉法輪不可攝受則非轉法輪；正法住不可",
    "T07n0220_448:0260b15": "攝受故，若正法住不可攝受則非正法住。」說",
    "T07n0220_448:0260b16": "是菩薩所住法時，二千菩薩得無生忍。",
    "T07n0220_448:0260b17": "第二分不退轉品第五十三",
    "T07n0220_448:0260b18": "爾時，具壽善現復白佛言：「世尊！我等當以",
    "T07n0220_448:0260b19": "何行、狀、相知是不退轉菩薩摩訶薩？」佛告善",
    "T07n0220_448:0260b20": "現：「若菩薩摩訶薩能如實知諸異生地、諸聲",
    "T07n0220_448:0260b21": "聞地、諸獨覺地、諸菩薩地、諸如來地，如是諸",
    "T07n0220_448:0260b22": "地雖說有異，而於諸法真如理中，無變異、",
    "T07n0220_448:0260b23": "無分別，皆無二無二分。是菩薩摩訶薩雖實",
    "T07n0220_448:0260b24": "悟入諸法真如，而於真如無所分別，以無所",
    "T07n0220_448:0260b25": "得為方便故。是菩薩摩訶薩既實悟入諸法",
    "T07n0220_448:0260b26": "真如，雖聞真如與一切法無二無別而無滯",
    "T07n0220_448:0260b27": "礙。所以者何？真如與法不可說一，不可說異，",
    "T07n0220_448:0260b28": "不可說俱及不俱故。法界乃至不思議界亦",
    "T07n0220_448:0260b29": "復如是。是菩薩摩訶薩終不率爾而發語言，",
    "T07n0220_448:0260c01": "諸有所說皆引義利，若無義利終不發言。是",
    "T07n0220_448:0260c02": "菩薩摩訶薩終不觀他好惡長短，平等憐愍",
    "T07n0220_448:0260c03": "而為說法。是菩薩摩訶薩不觀法師種姓好",
    "T07n0220_448:0260c04": "惡，唯求所說微妙法義。善現！不退轉菩薩",
    "T07n0220_448:0260c05": "摩訶薩具如是等諸行、狀、相，應以如是諸行、",
    "T07n0220_448:0260c06": "狀、相知是不退轉菩薩摩訶薩。」爾時，善現",
    "T07n0220_448:0260c07": "復白佛言：「何等名為諸行、狀、相？」佛言：「善",
    "T07n0220_448:0260c08": "現！諸法無行、無狀、無相，當知是為諸行、狀、",
    "T07n0220_448:0260c09": "相。」具壽善現復白佛言：「若一切法無行、狀、",
    "T07n0220_448:0260c10": "相，是菩薩摩訶薩於何轉故名不退轉？」佛",
    "T07n0220_448:0260c11": "言：「善現！是菩薩摩訶薩於色轉故名不退",
    "T07n0220_448:0260c12": "轉，於受、想、行、識轉故名不退轉；於眼處轉",
    "T07n0220_448:0260c13": "故名不退轉，於耳、鼻、舌、身、意處轉故名不退",
    "T07n0220_448:0260c14": "轉；於色處轉故名不退轉，於聲、香、味、觸、法",
    "T07n0220_448:0260c15": "處轉故名不退轉；於眼界轉故名不退轉，",
    "T07n0220_448:0260c16": "於耳、鼻、舌、身、意界轉故名不退轉；於色界轉",
    "T07n0220_448:0260c17": "故名不退轉，於聲、香、味、觸、法界轉故名不退",
    "T07n0220_448:0260c18": "轉；於眼識界轉故名不退轉，於耳、鼻、舌、身、意",
    "T07n0220_448:0260c19": "識界轉故名不退轉；於眼觸轉故名不退轉，",
    "T07n0220_448:0260c20": "於耳、鼻、舌、身、意觸轉故名不退轉；於眼觸為",
    "T07n0220_448:0260c21": "緣所生諸受轉故名不退轉，於耳、鼻、舌、身、意",
    "T07n0220_448:0260c22": "觸為緣所生諸受轉故名不退轉；於布施波",
    "T07n0220_448:0260c23": "羅蜜多轉故名不退轉，於淨戒、安忍、精進、靜",
    "T07n0220_448:0260c24": "慮、般若波羅蜜多轉故名不退轉；於內空轉",
    "T07n0220_448:0260c25": "故名不退轉，於外空乃至無性自性空轉故",
    "T07n0220_448:0260c26": "名不退轉；於真如轉故名不退轉，於法界乃",
    "T07n0220_448:0260c27": "至不思議界轉故名不退轉；於苦聖諦轉故",
    "T07n0220_448:0260c28": "名不退轉，於集、滅、道聖諦轉故名不退轉；於",
    "T07n0220_448:0260c29": "四念住轉故名不退轉乃至於八聖道支轉",
    "T07n0220_448:0261a01": "故名不退轉；於四靜慮轉故名不退轉，於四",
    "T07n0220_448:0261a02": "無量、四無色定轉故名不退轉；於八解脫轉",
    "T07n0220_448:0261a03": "故名不退轉，於八勝處、九次第定、十遍處轉",
    "T07n0220_448:0261a04": "故名不退轉；於空解脫門轉故名不退轉，於",
    "T07n0220_448:0261a05": "無相、無願、解脫門轉故名不退轉；於三乘十",
    "T07n0220_448:0261a06": "地轉故名不退轉，於菩薩十地轉故名不退",
    "T07n0220_448:0261a07": "轉；於陀羅尼門轉故名不退轉，於三摩地門",
    "T07n0220_448:0261a08": "轉故名不退轉；於五眼轉故名不退轉，於六",
    "T07n0220_448:0261a09": "神通轉故名不退轉；於佛十力轉故名不退",
    "T07n0220_448:0261a10": "轉乃至於十八佛不共法轉故名不退轉；於",
    "T07n0220_448:0261a11": "三十二大士相轉故名不退轉，於八十隨好",
    "T07n0220_448:0261a12": "轉故名不退轉；於無忘失法轉故名不退轉，",
    "T07n0220_448:0261a13": "於恒住捨性轉故名不退轉；於一切智轉故",
    "T07n0220_448:0261a14": "名不退轉，於道相智、一切相智轉故名不退",
    "T07n0220_448:0261a15": "轉；於異生地轉故名不退轉，於聲聞地、獨覺",
    "T07n0220_448:0261a16": "地、菩薩地、如來地轉故名不退轉；於一切菩",
    "T07n0220_448:0261a17": "薩摩訶薩行轉故名不退轉，於諸佛無上正",
    "T07n0220_448:0261a18": "等菩提轉故名不退轉。何以故？「善現！色自",
    "T07n0220_448:0261a19": "性無所有，受、想、行、識自性無所有，如是乃",
    "T07n0220_448:0261a20": "至一切菩薩摩訶薩行自性無所有，諸佛無",
    "T07n0220_448:0261a21": "上正等菩提自性無所有。是菩薩摩訶薩於",
    "T07n0220_448:0261a22": "中不住故名為轉，由不轉故說名不退轉菩",
    "T07n0220_448:0261a23": "薩摩訶薩，若菩薩摩訶薩能如是知，是名不",
    "T07n0220_448:0261a24": "退轉菩薩摩訶薩。「復次，善現！一切不退轉菩",
    "T07n0220_448:0261a25": "薩摩訶薩，終不樂觀外道沙門、婆羅門等形",
    "T07n0220_448:0261a26": "相言說，彼諸沙門、婆羅門等於所知法實知",
    "T07n0220_448:0261a27": "實見，或能施設正見法門無有是處。「復次，善",
    "T07n0220_448:0261a28": "現！一切不退轉菩薩摩訶薩，於佛善說法毘",
    "T07n0220_448:0261a29": "奈耶不生疑惑，於世間事無戒禁取、不墮惡",
    "T07n0220_448:0261b01": "見，不執世俗諸吉祥事以為清淨，終不禮敬",
    "T07n0220_448:0261b02": "諸餘天神，如諸世間外道所事，決定不以種",
    "T07n0220_448:0261b03": "種花鬘、塗散等香、衣服、瓔珞、寶幢、幡蓋、伎樂、燈",
    "T07n0220_448:0261b04": "明供養天神及諸外道。善現！若菩薩摩訶薩",
    "T07n0220_448:0261b05": "成就如是諸行、狀、相，知是不退轉菩薩摩訶",
    "T07n0220_448:0261b06": "薩。「復次，善現！一切不退轉菩薩摩訶薩，不",
    "T07n0220_448:0261b07": "墮地獄、傍生、鬼界、阿素洛中，亦不生於卑賤",
    "T07n0220_448:0261b08": "種族，謂旃荼羅、補羯娑等，亦終不受扇[打-丁+虎]、半",
    "T07n0220_448:0261b09": "擇、無形、二形及女人身，亦復不受盲聾、瘖瘂、",
    "T07n0220_448:0261b10": "攣躄、癲癎、矬陋等身，亦終不生無暇時處。善",
    "T07n0220_448:0261b11": "現！若菩薩摩訶薩成就如是諸行、狀、相，知是",
    "T07n0220_448:0261b12": "不退轉菩薩摩訶薩。「復次，善現！一切不退轉",
    "T07n0220_448:0261b13": "菩薩摩訶薩常樂受行十善業道，自離害生",
    "T07n0220_448:0261b14": "命，亦勸他離害生命，恒正稱揚離害生命法，",
    "T07n0220_448:0261b15": "歡喜讚歎離害生命者，乃至自離邪見，亦勸",
    "T07n0220_448:0261b16": "他離邪見，恒正稱揚離邪見法，歡喜讚歎離",
    "T07n0220_448:0261b17": "邪見者。是菩薩摩訶薩乃至夢中亦不現起",
    "T07n0220_448:0261b18": "十惡業道，況在覺時！善現！若菩薩摩訶薩成",
    "T07n0220_448:0261b19": "就如是諸行、狀、相，知是不退轉菩薩摩訶薩。",
    "T07n0220_448:0261b20": "「復次，善現！一切不退轉菩薩摩訶薩普為饒",
    "T07n0220_448:0261b21": "益一切有情，以無所得而為方便，恒修布施",
    "T07n0220_448:0261b22": "乃至般若波羅蜜多常無間斷。善現！若菩薩",
    "T07n0220_448:0261b23": "摩訶薩成就如是諸行狀相，知是不退轉菩",
    "T07n0220_448:0261b24": "薩摩訶薩。「復次，善現！一切不退轉菩薩摩訶",
    "T07n0220_448:0261b25": "薩，諸所受持、思惟、讀誦契經、應頌、記別、諷頌、",
    "T07n0220_448:0261b26": "自說、緣起、本事、本生、方廣、希法、譬喻、論議，一",
    "T07n0220_448:0261b27": "切皆令究竟通利，以如是法常樂布施一切",
    "T07n0220_448:0261b28": "有情，恒作是念：『云何當令諸有情類求正",
    "T07n0220_448:0261b29": "法願皆得滿足？』以無所得而為方便，復持如",
    "T07n0220_448:0261c01": "是法施善根，與諸有情平等共有迴向無上",
    "T07n0220_448:0261c02": "正等菩提。善現！若菩薩摩訶薩成就如是諸",
    "T07n0220_448:0261c03": "行、狀、相，知是不退轉菩薩摩訶薩。「復次，善現！",
    "T07n0220_448:0261c04": "一切不退轉菩薩摩訶薩於佛所說甚深法",
    "T07n0220_448:0261c05": "門，終不生於疑惑猶豫。何以故？善現！是菩",
    "T07n0220_448:0261c06": "薩摩訶薩不見有法，若色、若受、想、行、識，可於其",
    "T07n0220_448:0261c07": "中疑惑猶豫。如是乃至不見有法，若一切菩",
    "T07n0220_448:0261c08": "薩摩訶薩行、若諸佛無上正等菩提，可於其中",
    "T07n0220_448:0261c09": "疑惑猶豫。善現！若菩薩摩訶薩成就如是諸",
    "T07n0220_448:0261c10": "行、狀、相，知是不退轉菩薩摩訶薩。「復次，善現！",
    "T07n0220_448:0261c11": "一切不退轉菩薩摩訶薩，成就調柔身、語、意",
    "T07n0220_448:0261c12": "業，於諸有情心無罣礙，恒常成就慈、悲、喜、捨",
    "T07n0220_448:0261c13": "等，起相應身、語、意業，決定不與五蓋共居，所",
    "T07n0220_448:0261c14": "謂貪欲、瞋恚、惛沈睡眠、掉舉惡作、疑蓋，一切",
    "T07n0220_448:0261c15": "隨眠皆已摧伏，一切結縛隨煩惱纏皆永不",
    "T07n0220_448:0261c16": "起。入出往來心不迷謬，恒時安住正念正知，",
    "T07n0220_448:0261c17": "進止威儀、行住坐臥、舉足下足亦復如是，諸",
    "T07n0220_448:0261c18": "所遊履必觀其地，安庠繫念直視而行，運動",
    "T07n0220_448:0261c19": "語言曾無卒暴。善現！若菩薩摩訶薩成就如",
    "T07n0220_448:0261c20": "是諸行、狀、相，知是不退轉菩薩摩訶薩。「復次，",
    "T07n0220_448:0261c21": "善現！一切不退轉菩薩摩訶薩諸所受用臥",
    "T07n0220_448:0261c22": "具衣服，皆常香潔無諸臭穢，亦無垢膩、蟣虱",
    "T07n0220_448:0261c23": "等蟲，心樂清華，身無疾病。善現！若菩薩摩",
    "T07n0220_448:0261c24": "訶薩成就如是諸行、狀、相，知是不退轉菩薩",
    "T07n0220_448:0261c25": "摩訶薩。「復次，善現！一切不退轉菩薩摩訶薩",
    "T07n0220_448:0261c26": "身心清淨，非如常人身中恒為八萬戶蟲之所",
    "T07n0220_448:0261c27": "侵食。何以故？是諸菩薩善根增上出過世間，",
    "T07n0220_448:0261c28": "所受身形內外清淨故，無蟲類侵食其身。如",
    "T07n0220_448:0261c29": "如善根漸漸增益，如是如是身心轉淨。由此",
    "T07n0220_448:0262a01": "因緣，是諸菩薩身心堅固逾於金剛，不為違",
    "T07n0220_448:0262a02": "緣之所侵惱，所謂寒熱、飢渴、蚊虻、風日、毒蟲、",
    "T07n0220_448:0262a03": "刀杖等類，及諸纏結不能侵惱。善現！若菩薩",
    "T07n0220_448:0262a04": "摩訶薩成就如是諸行、狀、相，知是不退轉菩",
    "T07n0220_448:0262a05": "薩摩訶薩。」",
    "T07n0220_448:0262a06": "爾時，具壽善現白佛言：「世尊！如是不退轉",
    "T07n0220_448:0262a07": "菩薩摩訶薩，云何常得身、語、意淨？」佛告善現：",
    "T07n0220_448:0262a08": "「是菩薩摩訶薩如如善根漸漸增長，如是如",
    "T07n0220_448:0262a09": "是身、語、意曲，由善根力所除遣故，窮未來",
    "T07n0220_448:0262a10": "際畢竟不起，由此常得身、語、意淨。復次，善現！",
    "T07n0220_448:0262a11": "是菩薩摩訶薩身三、語四、意三妙行常現在前",
    "T07n0220_448:0262a12": "故，一切時身、語、意淨，由此淨故，超過聲聞及",
    "T07n0220_448:0262a13": "獨覺地，已入菩薩正性離生不證實際，常樂",
    "T07n0220_448:0262a14": "成熟一切有情、嚴淨佛土，由斯常得身、語、意",
    "T07n0220_448:0262a15": "淨，住菩薩位堅固不動。善現！若菩薩摩訶",
    "T07n0220_448:0262a16": "薩成就如是諸行、狀、相，知是不退轉菩薩摩",
    "T07n0220_448:0262a17": "訶薩。「復次，善現！一切不退轉菩薩摩訶薩不",
    "T07n0220_448:0262a18": "重利養，不侚名譽，於諸飲食、衣服、臥具、房舍、",
    "T07n0220_448:0262a19": "資財皆不貪染，雖受十二杜多功德，而於其",
    "T07n0220_448:0262a20": "中都無所恃，畢竟不起慳貪、破戒、忿恚、懈怠、",
    "T07n0220_448:0262a21": "散亂、愚癡及餘種種煩惱纏結相應之心。善",
    "T07n0220_448:0262a22": "現！若菩薩摩訶薩成就如是諸行、狀、相，知是",
    "T07n0220_448:0262a23": "不退轉菩薩摩訶薩。「復次，善現！一切不退轉",
    "T07n0220_448:0262a24": "菩薩摩訶薩覺慧堅猛能深悟入，聽聞正法",
    "T07n0220_448:0262a25": "恭敬信受，繫念思惟究竟理趣，隨所聽聞世、",
    "T07n0220_448:0262a26": "出世法，皆能方便會入般若波羅蜜多甚深",
    "T07n0220_448:0262a27": "理趣，諸所造作世間事業，亦依般若波羅蜜",
    "T07n0220_448:0262a28": "多會入法性，不見一事出法性者，設有不與",
    "T07n0220_448:0262a29": "法性相應，亦能方便會入般若波羅蜜多甚",
    "T07n0220_448:0262b01": "深理趣，由此不見出法性者。善現！若菩薩",
    "T07n0220_448:0262b02": "摩訶薩成就如是諸行、狀、相，知是不退轉菩",
    "T07n0220_448:0262b03": "薩摩訶薩。「復次，善現！一切不退轉菩薩摩訶",
    "T07n0220_448:0262b04": "薩，設有惡魔現前化作八大地獄，復於一一",
    "T07n0220_448:0262b05": "大地獄中，化作無量無邊菩薩，皆被猛焰交",
    "T07n0220_448:0262b06": "徹燒然，各受辛酸楚毒大苦，作是化已，語不",
    "T07n0220_448:0262b07": "退轉諸菩薩言：『此諸菩薩皆受無上正等菩",
    "T07n0220_448:0262b08": "提不退轉記故，墮如是大地獄中，恒受如斯",
    "T07n0220_448:0262b09": "種種劇苦。汝等菩薩既受無上正等菩提不",
    "T07n0220_448:0262b10": "退轉記，亦當墮此大地獄中受諸劇苦。佛授",
    "T07n0220_448:0262b11": "汝等大地獄中受極苦記，非授無上正等菩",
    "T07n0220_448:0262b12": "提不退轉記，是故汝等應速棄捨大菩提心，",
    "T07n0220_448:0262b13": "可得免脫大地獄苦，生於天上或生人中，受",
    "T07n0220_448:0262b14": "諸富樂。』是時，不退轉菩薩摩訶薩，見聞此事",
    "T07n0220_448:0262b15": "其心不動亦不驚疑，但作是念：『受不退轉記",
    "T07n0220_448:0262b16": "菩薩摩訶薩，若墮地獄、傍生、鬼界、阿素洛中",
    "T07n0220_448:0262b17": "必無是處。所以者何？不退轉位菩薩，定無不",
    "T07n0220_448:0262b18": "善業故，亦無善業招苦果故，諸佛定無虛誑",
    "T07n0220_448:0262b19": "語故，如來所說皆為利樂一切有情，大慈悲",
    "T07n0220_448:0262b20": "心所流出故，所見聞者定是惡魔所作所說。』",
    "T07n0220_448:0262b21": "善現！若菩薩摩訶薩成就如是諸行、狀、相，知",
    "T07n0220_448:0262b22": "是不退轉菩薩摩訶薩。「復次，善現！一切不退",
    "T07n0220_448:0262b23": "轉菩薩摩訶薩設有惡魔作沙門像，來至其",
    "T07n0220_448:0262b24": "所說如是言：『汝先所聞應修布施波羅蜜多",
    "T07n0220_448:0262b25": "令速圓滿，應修淨戒、安忍、精進、靜慮、般若波",
    "T07n0220_448:0262b26": "羅蜜多令速圓滿，如是乃至應證無上正等",
    "T07n0220_448:0262b27": "菩提，如是所聞皆為邪說，應速棄捨勿謂為",
    "T07n0220_448:0262b28": "真。又汝先聞應於過去未來現在一切如來、",
    "T07n0220_448:0262b29": "應、正等覺及諸弟子，從初發心乃至法住，其",
    "T07n0220_448:0262c01": "中所有功德善根，皆生隨喜一切合集，與諸",
    "T07n0220_448:0262c02": "有情平等共有迴求無上正等菩提，如是所",
    "T07n0220_448:0262c03": "聞亦為邪說，應速棄捨勿謂為真。若汝捨彼",
    "T07n0220_448:0262c04": "所說邪法，我當教汝真實佛法，令汝修學疾",
    "T07n0220_448:0262c05": "證無上正等菩提。汝先所聞非真佛語，是文",
    "T07n0220_448:0262c06": "頌者虛妄撰集，我之所說是真佛語，令汝速",
    "T07n0220_448:0262c07": "證所求無上正等菩提。』善現！若菩薩摩訶薩",
    "T07n0220_448:0262c08": "聞如是語心動驚疑，當知未受不退轉記，彼",
    "T07n0220_448:0262c09": "於無上正等菩提猶未決定，未名不退轉菩",
    "T07n0220_448:0262c10": "薩摩訶薩。「善現！若菩薩摩訶薩聞如是語，其",
    "T07n0220_448:0262c11": "心不動亦不驚疑，但隨無作、無相、無生法性",
    "T07n0220_448:0262c12": "而住，是菩薩摩訶薩諸有所作不信他語，不",
    "T07n0220_448:0262c13": "隨他教而修布施波羅蜜多，不隨他教而修",
    "T07n0220_448:0262c14": "淨戒、安忍、精進、靜慮、般若波羅蜜多，乃至不",
    "T07n0220_448:0262c15": "隨他教而趣無上正等菩提，當知如是菩薩",
    "T07n0220_448:0262c16": "摩訶薩已於無上正等菩提得不退轉。「善現！",
    "T07n0220_448:0262c17": "如漏盡阿羅漢諸有所為，不信他語現證法",
    "T07n0220_448:0262c18": "性無惑無疑，一切惡魔不能傾動，如是不退",
    "T07n0220_448:0262c19": "轉菩薩摩訶薩，一切聲聞、獨覺、外道、諸惡魔",
    "T07n0220_448:0262c20": "等不能破壞、折伏其心，令於菩提而生退屈。",
    "T07n0220_448:0262c21": "「善現！是菩薩摩訶薩決定已住不退轉地，所",
    "T07n0220_448:0262c22": "有事業皆自審思，非但信他而便起作，乃至",
    "T07n0220_448:0262c23": "如來、應、正等覺所有言教，尚不輕爾信受奉",
    "T07n0220_448:0262c24": "行，況信聲聞、獨覺、外道、惡魔等語而有所作！",
    "T07n0220_448:0262c25": "是諸菩薩諸有所為，但信他行終無是處。何",
    "T07n0220_448:0262c26": "以故？善現！是菩薩摩訶薩不見有法可信行",
    "T07n0220_448:0262c27": "者。所以者何？善現！是諸菩薩不見有色可",
    "T07n0220_448:0262c28": "信行者，不見有受、想、行、識可信行者，亦不見",
    "T07n0220_448:0262c29": "有色真如可信行者，不見有受、想、行、識真如",
    "T07n0220_448:0263a01": "可信行者，如是乃至不見有諸佛無上正等",
    "T07n0220_448:0263a02": "菩提可信行者，亦不見有諸佛無上正等菩",
    "T07n0220_448:0263a03": "提真如可信行者。善現！若菩薩摩訶薩成就",
    "T07n0220_448:0263a04": "如是諸行、狀、相，知是不退轉菩薩摩訶薩。「復",
    "T07n0220_448:0263a05": "次，善現！一切不退轉菩薩摩訶薩設有惡魔",
    "T07n0220_448:0263a06": "作苾芻像，來詣其所唱如是言：『汝等所行是",
    "T07n0220_448:0263a07": "生死法，非菩薩行，非由此得一切智智。汝等",
    "T07n0220_448:0263a08": "今應修盡苦道，速盡眾苦證般涅槃。』是時，惡",
    "T07n0220_448:0263a09": "魔即為菩薩說墮生死相似道法，所謂骨想、",
    "T07n0220_448:0263a10": "或青瘀想、或膿爛想、或膖脹想、或蟲食想、",
    "T07n0220_448:0263a11": "或異赤想、或慈、或悲、或喜、或捨、或四靜慮、",
    "T07n0220_448:0263a12": "或四無色，告菩薩言：『此是真道真行，汝用",
    "T07n0220_448:0263a13": "此道此行當得預流果，乃至當得獨覺菩提。",
    "T07n0220_448:0263a14": "汝由此道由此行故，速盡一切生老病死，何",
    "T07n0220_448:0263a15": "用久受生死苦為？現在苦身尚應厭捨，況",
    "T07n0220_448:0263a16": "更求受當來苦身！宜自審思捨先所信。』「善現！",
    "T07n0220_448:0263a17": "是菩薩摩訶薩聞彼語時，其心不動亦不驚",
    "T07n0220_448:0263a18": "疑，但作是念：『今此苾芻益我不少，能為我說",
    "T07n0220_448:0263a19": "相似道法，令我識知此道不能證預流果乃",
    "T07n0220_448:0263a20": "至不證獨覺菩提，況當能證所求無上正等",
    "T07n0220_448:0263a21": "菩提！』是菩薩摩訶薩作此念已，深生歡喜，復",
    "T07n0220_448:0263a22": "作是念：『今此苾芻甚為益我，方便為我說障",
    "T07n0220_448:0263a23": "道法，令我識知障道法已，於三乘道自在修",
    "T07n0220_448:0263a24": "學。』「善現！時，彼惡魔知此菩薩深心歡喜，復",
    "T07n0220_448:0263a25": "作是言：『咄哉！男子！汝今欲見諸菩薩摩訶薩，",
    "T07n0220_448:0263a26": "長時勤行無益行不？謂諸菩薩摩訶薩眾經",
    "T07n0220_448:0263a27": "如殑伽沙數大劫，以無量種上妙衣服、飲食、臥",
    "T07n0220_448:0263a28": "具、醫藥、資財、花香等物，供養恭敬、尊重讚歎",
    "T07n0220_448:0263a29": "殑伽沙等諸佛世尊。復於殑伽沙等佛所修",
    "T07n0220_448:0263b01": "行布施波羅蜜多，修行淨戒、安忍、精進、靜慮、",
    "T07n0220_448:0263b02": "般若波羅蜜多，乃至殑伽沙等佛所，修一",
    "T07n0220_448:0263b03": "切智、修道相智、一切相智。是諸菩薩摩訶薩",
    "T07n0220_448:0263b04": "眾亦親近承事如殑伽沙佛，於諸佛所請問",
    "T07n0220_448:0263b05": "無上正等覺道，謂作是言：「云何菩薩摩訶薩",
    "T07n0220_448:0263b06": "安住無上正等覺道？云何菩薩摩訶薩修行",
    "T07n0220_448:0263b07": "布施乃至般若波羅蜜多？安住內空乃至無",
    "T07n0220_448:0263b08": "性自性空，安住真如乃至不思議界，安住苦、",
    "T07n0220_448:0263b09": "集、滅、道聖諦，修四念住乃至八聖道支，修四",
    "T07n0220_448:0263b10": "靜慮、四無量、四無色定，修八解脫乃至十遍",
    "T07n0220_448:0263b11": "處，修空、無相、無願解脫門，修極喜地乃至法",
    "T07n0220_448:0263b12": "雲地，修五眼、六神通，修佛十力乃至十八佛",
    "T07n0220_448:0263b13": "不共法，修三十二大士相八十隨好，修無忘",
    "T07n0220_448:0263b14": "失法、恒住捨性，修陀羅尼門、三摩地門，修順",
    "T07n0220_448:0263b15": "逆觀十二支緣起，嚴淨佛土、成熟有情，修諸",
    "T07n0220_448:0263b16": "菩薩殊勝神通，修圓滿壽量，學轉大法輪護",
    "T07n0220_448:0263b17": "持正法令得久住，修一切智、道相智、一切相",
    "T07n0220_448:0263b18": "智？」殑伽沙等諸佛世尊如所請問次第為",
    "T07n0220_448:0263b19": "說，是諸菩薩摩訶薩眾如佛教誨安住修學，",
    "T07n0220_448:0263b20": "經無量劫熾然精進，尚不能證所求無上正",
    "T07n0220_448:0263b21": "等菩提，況今汝等所修所學能證無上正等",
    "T07n0220_448:0263b22": "菩提！』「善現！是菩薩摩訶薩雖聞其言而心",
    "T07n0220_448:0263b23": "無異，不驚不恐，無疑無惑，倍復歡喜作是",
    "T07n0220_448:0263b24": "念言：『今此苾芻極多益我，方便為我說障道",
    "T07n0220_448:0263b25": "法，令我知此障道之法決定不能證預流果，",
    "T07n0220_448:0263b26": "乃至不證獨覺菩提，況能證得所求無上正",
    "T07n0220_448:0263b27": "等菩提！』「善現！時，彼惡魔知此菩薩心不退屈，",
    "T07n0220_448:0263b28": "無惑無疑，即於是處化作無量苾芻形像，語",
    "T07n0220_448:0263b29": "菩薩言：『此諸苾芻皆於過去勤求無上正等",
    "T07n0220_448:0263c01": "菩提，經無量劫修行種種難行苦行，而不能",
    "T07n0220_448:0263c02": "得所求無上正等菩提，今皆退證阿羅漢果，",
    "T07n0220_448:0263c03": "諸漏已盡至苦邊際，云何汝等能證無上正",
    "T07n0220_448:0263c04": "等菩提？』「善現！是菩薩摩訶薩見聞此已，即",
    "T07n0220_448:0263c05": "作是念：『定為惡魔化作如此苾芻形像擾亂",
    "T07n0220_448:0263c06": "我心，因說障礙相似道法，必無菩薩摩訶薩",
    "T07n0220_448:0263c07": "眾修行般若波羅蜜多至圓滿位，不證無上",
    "T07n0220_448:0263c08": "正等菩提，退墮聲聞或獨覺地。』爾時，菩薩復",
    "T07n0220_448:0263c09": "作是念：『若菩薩摩訶薩修行布施乃至般若",
    "T07n0220_448:0263c10": "波羅蜜多至圓滿位，不證無上正等菩提必",
    "T07n0220_448:0263c11": "無是處；乃至修行一切智、道相智、一切相智",
    "T07n0220_448:0263c12": "至圓滿位，不證無上正等菩提必無是處。』善",
    "T07n0220_448:0263c13": "現！若菩薩摩訶薩成就如是諸行、狀、相，知",
    "T07n0220_448:0263c14": "是不退轉菩薩摩訶薩。「復次，善現！一切不退",
    "T07n0220_448:0263c15": "轉菩薩摩訶薩恒作是念：『若菩薩摩訶薩如",
    "T07n0220_448:0263c16": "諸佛教精勤修學，常不遠離布施、淨戒、安忍、",
    "T07n0220_448:0263c17": "精進、靜慮、般若波羅蜜多所攝妙行相應作",
    "T07n0220_448:0263c18": "意，常不遠離一切智智相應作意，常以方便",
    "T07n0220_448:0263c19": "勸諸有情，精勤修學布施、淨戒、安忍、精進、靜",
    "T07n0220_448:0263c20": "慮、般若波羅蜜多，是菩薩摩訶薩決定不退",
    "T07n0220_448:0263c21": "六波羅蜜多，乃至決定不退一切相智，必",
    "T07n0220_448:0263c22": "證無上正等菩提。』善現！若菩薩摩訶薩成就",
    "T07n0220_448:0263c23": "如是諸行、狀、相，知是不退轉菩薩摩訶薩。「復",
    "T07n0220_448:0263c24": "次，善現！一切不退轉菩薩摩訶薩恒作是念：",
    "T07n0220_448:0263c25": "『若菩薩摩訶薩覺知魔事不隨魔事，覺知惡",
    "T07n0220_448:0263c26": "友不隨惡友語，覺知境界不隨境界轉，是菩",
    "T07n0220_448:0263c27": "薩摩訶薩決定不退六波羅蜜多，乃至決定",
    "T07n0220_448:0263c28": "不退一切相智，必證無上正等菩提。』善現！",
    "T07n0220_448:0263c29": "若菩薩摩訶薩成就如是諸行、狀、相，知是不",
    "T07n0220_448:0264a01": "退轉菩薩摩訶薩。「復次，善現！一切不退轉菩",
    "T07n0220_448:0264a02": "薩摩訶薩聞佛世尊所說法要，深心歡喜、恭",
    "T07n0220_448:0264a03": "敬信受，善解義趣，其心堅固踰於金剛，不可",
    "T07n0220_448:0264a04": "動轉不可引奪，常勤修學六波羅蜜多心無",
    "T07n0220_448:0264a05": "厭倦，亦勸他學六波羅蜜多心無厭倦。善現！",
    "T07n0220_448:0264a06": "若菩薩摩訶薩成就如是諸行、狀、相，知是不",
    "T07n0220_448:0264a07": "退轉菩薩摩訶薩。」",
    "T07n0220_448:0264a08": "大般若波羅蜜多經卷第四百四十八"
}