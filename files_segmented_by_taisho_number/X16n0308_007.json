{
    "X16n0308_007:0215c01": "楞嚴經指掌疏卷七",
    "X16n0308_007:0215c02": "京都拈華寺賢宗後學達天通理敬述",
    "X16n0308_007:0215c03": "嗣法門人(興宗祖旺謄清懷仁祖毓較字)",
    "X16n0308_007:0215c04": "三結示遠魔二。一持本斷末。二絕塵遠魔。初。",
    "X16n0308_007:0215c05": "阿難。汝問攝心。我今先說入三摩地脩學妙門求菩",
    "X16n0308_007:0215c06": "薩道。要先持此四種律儀皎如冰霜。自不能生一切",
    "X16n0308_007:0215c07": "枝葉。心三口四生必無因。",
    "X16n0308_007:0215c08": "準前阿難問云。欲攝其心入三摩地。云何令其安",
    "X16n0308_007:0215c09": "立道場。遠諸魔事。即為攝心入三摩地。故如來按",
    "X16n0308_007:0215c10": "定其意而結示之。意謂汝前問我攝心之法。意在",
    "X16n0308_007:0215c11": "入三摩地。我今先來所說。(即指四種明誨)即是入三摩地",
    "X16n0308_007:0215c12": "初心修學攝心最妙之門。是故凡有求菩薩道者。",
    "X16n0308_007:0215c13": "要先持此四種律儀。必使身心皎潔。如冰如霜。如",
    "X16n0308_007:0215c14": "是則是根本已枯。以淫殺盜妄屬根本戒故。根本",
    "X16n0308_007:0215c15": "既枯。枝葉無所依附。故曰自不能生。心三者。除前",
    "X16n0308_007:0215c16": "淫殺盜三。其餘貪瞋癡等一切差別煩惱。口四者。",
    "X16n0308_007:0215c17": "除前大妄語外。其餘妄言綺語惡口兩舌等一切",
    "X16n0308_007:0215c18": "差別惡業。皆為枝葉。故曰生必無因。據此則嚴持",
    "X16n0308_007:0215c19": "四禁。稱為脩學妙門者宜矣。二絕塵遠魔。",
    "X16n0308_007:0215c20": "阿難。如是四事若不遺失。心尚不緣色香味觸。一切",
    "X16n0308_007:0215c21": "魔事云何發生。",
    "X16n0308_007:0215c22": "四事之中。少有不能持守。則名遺失。若不遺失。則",
    "X16n0308_007:0215c23": "心常住戒。縱遇塵境。無復流逸。故曰心尚不緣色",
    "X16n0308_007:0215c24": "香味觸。六塵舉四者。餘可例知故。一切魔事云何",
    "X16n0308_007:0216a01": "發生者。決言其必不能生。以魔托塵入。塵不緣而",
    "X16n0308_007:0216a02": "魔不得便故。教以持戒遠魔竟。二令其誦呪除",
    "X16n0308_007:0216a03": "習三。一指人勸教誦呪。二指呪驗其有功。三況",
    "X16n0308_007:0216a04": "顯除習無難。初。",
    "X16n0308_007:0216a05": "若有宿習不能滅除。汝教是人一心誦我佛頂光明",
    "X16n0308_007:0216a06": "摩訶薩怛多般怛羅無上神呪。",
    "X16n0308_007:0216a07": "宿習者。宿世惑業種習也。任運而動。莫可禁制。非",
    "X16n0308_007:0216a08": "同現業。唯以持戒之力便能滅除。人固有終身持",
    "X16n0308_007:0216a09": "戒。而一朝失意者。蓋宿習使然。是必得神呪不思",
    "X16n0308_007:0216a10": "議力。乃可滅除。故勸其教以誦呪。呪是頂光化佛",
    "X16n0308_007:0216a11": "所說。故稱佛頂光明。亦借此以表尊勝破惑義故。",
    "X16n0308_007:0216a12": "摩訶薩怛多般怛囉。此云大白傘葢。大即藏性之",
    "X16n0308_007:0216a13": "體。橫徧竪窮。大而無外故。白即藏性之相。具恒沙",
    "X16n0308_007:0216a14": "德。清淨無染故。傘葢即藏性之用。出生佛法。蔭覆",
    "X16n0308_007:0216a15": "眾生故。既即藏性。持之可以成佛。故稱無上。又神",
    "X16n0308_007:0216a16": "用難思。餘呪莫及。亦無上義也。誦呪而曰一心者。",
    "X16n0308_007:0216a17": "有事有理。事一心則淨念相繼。諸緣不雜。理一心",
    "X16n0308_007:0216a18": "則諦觀藏性。念絕能所。良以呪是心呪。非一心不",
    "X16n0308_007:0216a19": "能相契。習從心發。唯了心乃可除滅。理事雙持。成",
    "X16n0308_007:0216a20": "功易致效速也。二指呪驗其有功。",
    "X16n0308_007:0216a21": "斯是如來無見頂相無為心佛從頂發輝。坐寶蓮華",
    "X16n0308_007:0216a22": "所說心呪。○且汝宿世與摩登伽歷劫因緣恩愛習",
    "X16n0308_007:0216a23": "氣。非是一生及與一劫。我一宣揚。愛心永脫成阿羅",
    "X16n0308_007:0216a24": "漢。",
    "X16n0308_007:0216b01": "初指呪顯勝。斯指上呪。是指下顯也。如來等者。顯",
    "X16n0308_007:0216b02": "能說人勝。言如來最勝。無見最妙。頂相最尊。無為",
    "X16n0308_007:0216b03": "心佛。即指頂光化佛。以頂光化佛。乃從如來無為",
    "X16n0308_007:0216b04": "心中現故。從頂三句。顯所說呪勝。從頂者。從化佛",
    "X16n0308_007:0216b05": "頂。發輝者。重放光明。後云頂放十道百寶光明。顯",
    "X16n0308_007:0216b06": "所說呪有破惑成智義故。坐寶蓮華。指化佛言。後",
    "X16n0308_007:0216b07": "云有化如來。坐寶華中。前云光中出生千葉寶蓮。",
    "X16n0308_007:0216b08": "有佛化身。結跏趺坐。顯所說呪有成因契果義故。",
    "X16n0308_007:0216b09": "所說稱心呪者。以是諸佛心印。其體即是如來藏",
    "X16n0308_007:0216b10": "故。○且汝下驗其有功。神呪之功。難可思議。姑就",
    "X16n0308_007:0216b11": "近事驗之。故云且也。事在今時。緣因往昔。故云宿",
    "X16n0308_007:0216b12": "世。準登伽經阿難昔五百世與登伽為夫婦。今云",
    "X16n0308_007:0216b13": "歷劫因緣。據此即是以夫婦恩愛為因緣。但既云",
    "X16n0308_007:0216b14": "歷劫。又不止五百世耳。恩深愛重。熏習在心。生生",
    "X16n0308_007:0216b15": "世世。氣分不忘。名為習氣。而言非是一生及與一",
    "X16n0308_007:0216b16": "劫者。顯習氣深厚。難以解脫。如前云汝愛我心。我",
    "X16n0308_007:0216b17": "憐汝色。以是因緣。經百千劫。所以阿難登伽。纔一",
    "X16n0308_007:0216b18": "會遇。竟至淫躬撫摩。將毀戒體者。情有所自矣。我",
    "X16n0308_007:0216b19": "一宣揚等。文稍不足。具足應云。文殊持我神呪。纔",
    "X16n0308_007:0216b20": "一宣揚。登伽頓證三果。今又愛心永脫。成阿羅漢。",
    "X16n0308_007:0216b21": "則神呪之功。何其偉哉。三況顯除習無難。",
    "X16n0308_007:0216b22": "彼尚淫女無心修行。神力冥資速證無學。云何汝等",
    "X16n0308_007:0216b23": "在會聲聞求最上乘決定成佛。譬如以塵揚於順風。",
    "X16n0308_007:0216b24": "有何艱險。",
    "X16n0308_007:0216c01": "彼尚淫女者。愛習正熾。無心脩行者。曾未對治。如",
    "X16n0308_007:0216c02": "是之人。蒙佛神呪之力。冥中資熏。尚能速證無學。",
    "X16n0308_007:0216c03": "況夫習氣微薄。已知對治。再加自誦神呪。自應除",
    "X16n0308_007:0216c04": "習成佛。故以云何等語而激勵之。在會聲聞者。兼",
    "X16n0308_007:0216c05": "有學及無學也。有學斷見。無學斷思。非比登伽尚",
    "X16n0308_007:0216c06": "為淫女。求最上乘者。已發大心。決定成佛者。誓期",
    "X16n0308_007:0216c07": "不退。非比登伽無心修行。此下應有而不誦呪四",
    "X16n0308_007:0216c08": "字。蓋是筆授之脫。言佛意以淫女無脩。蒙呪已得",
    "X16n0308_007:0216c09": "證果。云何汝等聲聞。發心成佛而不誦呪。乃深激",
    "X16n0308_007:0216c10": "其誦呪以除習也。果其誦呪。自能除習成佛。故向",
    "X16n0308_007:0216c11": "下以喻明之。譬如以塵等者。微塵至細。喻習氣。順",
    "X16n0308_007:0216c12": "風有力。喻佛呪。以微塵揚於順風。塵無不盡。喻習",
    "X16n0308_007:0216c13": "氣遇於佛呪。習無不除。有何艱險者。極言其除習",
    "X16n0308_007:0216c14": "成佛。無艱難險阻事也。先教遠魔除習竟。",
    "X16n0308_007:0216c15": "二正示結壇行道二。一就便略示。二因請詳示。",
    "X16n0308_007:0216c16": "初二。一略示結壇軌則。二略示行道儀式。",
    "X16n0308_007:0216c17": "初二。一重示嚴戒。二誦呪結壇。初。",
    "X16n0308_007:0216c18": "若有末世欲坐道場。先持比丘清淨禁戒。要當選擇",
    "X16n0308_007:0216c19": "戒清淨者第一沙門以為其師。若其不遇真清淨僧。",
    "X16n0308_007:0216c20": "汝戒律儀必不成就。",
    "X16n0308_007:0216c21": "末世眾生。障緣偏熾。脩三摩地。非道場不可。故欲",
    "X16n0308_007:0216c22": "坐也。定因戒生。故教以先持禁戒。戒而言禁者。謂",
    "X16n0308_007:0216c23": "佛所禁制。理應遮止。絲毫無容犯故。清謂清其源。",
    "X16n0308_007:0216c24": "淨謂淨其流。如上所云。先持四種律儀。自不能生",
    "X16n0308_007:0217a01": "一切枝葉是也。但言持比丘戒者。意為引小入大。",
    "X16n0308_007:0217a02": "以比丘戒即菩薩戒之階梯故。又比丘有二。一菩",
    "X16n0308_007:0217a03": "薩比丘。二聲聞比丘。兩乘俱該也。持戒之事。前已",
    "X16n0308_007:0217a04": "詳明。今以就便重示。故從略耳。要當擇師者。無作",
    "X16n0308_007:0217a05": "戒體不易成故。如模印像模必端故。第一者。德蠟",
    "X16n0308_007:0217a06": "俱先。為眾所推。如此沙門。能和合成事。用以為師",
    "X16n0308_007:0217a07": "羯磨乃得成故。真清淨僧。如上所說。設有戒雖清",
    "X16n0308_007:0217a08": "淨而德臘不足。又或德臘並足而戒不清淨。二俱",
    "X16n0308_007:0217a09": "非真。雖遇如無。故為不遇。徒有羯磨之名。而無成",
    "X16n0308_007:0217a10": "事之實。故云汝戒律儀必不成就。二誦呪結壇。",
    "X16n0308_007:0217a11": "戒成已後。著新淨衣然香閒居。誦此心佛所說神呪",
    "X16n0308_007:0217a12": "一百八徧。然後結壇。建立道場。",
    "X16n0308_007:0217a13": "戒成已後者。道器既完。魔不得便也。新衣以嚴其",
    "X16n0308_007:0217a14": "身。然香以熏其室。閒居以攝其心。如此誦呪者。神",
    "X16n0308_007:0217a15": "驗可致。惑習易除也。徧定百八者。表所治惑習之",
    "X16n0308_007:0217a16": "數。以一切眾生。煩惱惑習有百八故。結界立場之",
    "X16n0308_007:0217a17": "法。如後詳示中明。然結界立場。必先誦呪者。有二",
    "X16n0308_007:0217a18": "義。一謂治習淨根。壇儀乃現。二謂仗呪神功。遠諸",
    "X16n0308_007:0217a19": "魔事。有志行道者不可不知。略示結壇軌則竟。",
    "X16n0308_007:0217a20": "二略示行道儀式三。一求佛灌頂。二場中發願。",
    "X16n0308_007:0217a21": "三行道感佛。初(准後文時當初七)。",
    "X16n0308_007:0217a22": "求於十方現住國土無上如來放大悲光來灌其頂。",
    "X16n0308_007:0217a23": "准後文。初七日中。有頂禮佛僧。誦呪圍壇。而不出",
    "X16n0308_007:0217a24": "其所求。今但出其所求。而不言禮誦。前後各以意",
    "X16n0308_007:0217b01": "含。言求不徒求。必假禮誦。禮誦無別。為求灌頂故。",
    "X16n0308_007:0217b02": "若釋其義者。求為運心禮誦。期其必應。此屬能感。",
    "X16n0308_007:0217b03": "十方者。東西南北四維上下。現住者。現坐道場成",
    "X16n0308_007:0217b04": "等正覺。無上者。圓實至尊超權越漸。此屬所感。光",
    "X16n0308_007:0217b05": "從大悲之心放出。故曰放大悲光。此屬能應。來灌",
    "X16n0308_007:0217b06": "其頂者。光灌以增其信。大悲以除其障。頂冠身心。",
    "X16n0308_007:0217b07": "灌其頂則身心受益。此屬所應。感應道交。而行道",
    "X16n0308_007:0217b08": "無慮矣。二場中發願(准後文時在二七)。",
    "X16n0308_007:0217b09": "阿難。如是末世清淨比丘若比丘尼白衣壇越。○心",
    "X16n0308_007:0217b10": "滅貪淫持佛淨戒。於道場中發菩薩願。",
    "X16n0308_007:0217b11": "初開許四眾。如是者。謂如我上說。結界建壇。唯許",
    "X16n0308_007:0217b12": "比丘為如是也。若壇儀已成。修習則不拘。故開許",
    "X16n0308_007:0217b13": "尼等。指在末世者。以立壇行道。原為末世眾生起",
    "X16n0308_007:0217b14": "見。出家二眾。持戒有素。故通稱清淨。檀越即在家",
    "X16n0308_007:0217b15": "二眾。不服壞色。故通稱白衣。然結界建檀。唯許比",
    "X16n0308_007:0217b16": "丘者。以尼眾無幹辦之力。白衣乏辯界之識故。壇",
    "X16n0308_007:0217b17": "成脩習。通許四眾者。以一切眾生皆有佛性。皆可",
    "X16n0308_007:0217b18": "脩習。正脈云。雖不擇僧俗男女。決定各從其類。非",
    "X16n0308_007:0217b19": "混同一場也。○心滅下嚴戒發願。心滅二句。一往",
    "X16n0308_007:0217b20": "通指四眾。謂俱應滅貪。俱應持戒。以貪淫為煩惱",
    "X16n0308_007:0217b21": "根本。故先言之。亦可心滅貪淫。指在家二眾。以彼",
    "X16n0308_007:0217b22": "不能全斷婬欲。但心滅過貪及邪貪可也。持佛淨",
    "X16n0308_007:0217b23": "戒。指出家二眾。以彼應遵佛制身心俱持絲毫無",
    "X16n0308_007:0217b24": "容犯故。又此與上科雖同教嚴戒。而所為不同。以",
    "X16n0308_007:0217c01": "上為結界建壇。此為發願行道故。教以場中發願",
    "X16n0308_007:0217c02": "者。以願能導行也。願有廣略。如後詳示中明。",
    "X16n0308_007:0217c03": "三行道感佛(准後文時當三七)。",
    "X16n0308_007:0217c04": "出入澡浴六時行道。如是不寐經三七日。我自現身",
    "X16n0308_007:0217c05": "至其人前。摩頂安慰令其開悟。",
    "X16n0308_007:0217c06": "出入澡浴者。謂設遇二便。出已復入。必須澡浴其",
    "X16n0308_007:0217c07": "身。意恐稍有不淨。難以致應故。六時行道者。行道",
    "X16n0308_007:0217c08": "即是持呪。准後詳示中云。第三七中於十二時一",
    "X16n0308_007:0217c09": "向持呪。今云六時者。謂十二時中。除六時便誦外。",
    "X16n0308_007:0217c10": "惟取六時圍壇誦呪為行道故。如是不寐者。足知",
    "X16n0308_007:0217c11": "六時之外。餘時亦便誦也。經三七日者。謂既經第",
    "X16n0308_007:0217c12": "三七日。意指最後一日。請詳後文自知。我自現身",
    "X16n0308_007:0217c13": "等者。謂上已發願。此又行道。行願相資。足以致應",
    "X16n0308_007:0217c14": "故。摩頂以示攝授。安慰以施無畏。令其開悟者。教",
    "X16n0308_007:0217c15": "以奮起精進。解結修證。必至寂滅現前也。就便略",
    "X16n0308_007:0217c16": "示竟。二因請詳示二。一阿難述悟請詳。二如",
    "X16n0308_007:0217c17": "來詳示其法。初。",
    "X16n0308_007:0217c18": "阿難白佛言。世尊。我蒙如來無上悲誨心已開悟。自",
    "X16n0308_007:0217c19": "知脩證無學道成。○末世脩行建立道場。云何結界。",
    "X16n0308_007:0217c20": "合佛世尊清淨軌則。",
    "X16n0308_007:0217c21": "初自述已悟。承上既教持戒遠魔。又令誦呪除習。",
    "X16n0308_007:0217c22": "末復示以結壇行道。此等訓誨。皆出自如來至極",
    "X16n0308_007:0217c23": "悲心。故曰無上悲誨。言我蒙者。且說自己。以同聽",
    "X16n0308_007:0217c24": "異聞。餘者或悟未悟。未可定故。心已開悟者。謂如",
    "X16n0308_007:0218a01": "佛所說。略以領其概也。自知修證無學道成者。無",
    "X16n0308_007:0218a02": "學有二。一小乘四果。二大乘佛位。今就阿難。且約",
    "X16n0308_007:0218a03": "四果。謂阿難既已開悟。自知依之修證。雖不能即",
    "X16n0308_007:0218a04": "至佛位。而四果無學之道。聊可成矣。○末法下請",
    "X16n0308_007:0218a05": "詳其法。末法修行。尺水丈波。建立道場。大非容易。",
    "X16n0308_007:0218a06": "必須結界如法。可保無虞。故問以云何等。意言諸",
    "X16n0308_007:0218a07": "佛世尊。因地脩行。自應有遠魔離障清淨軌則。必",
    "X16n0308_007:0218a08": "合此乃如法故。二如來詳示其法二。一正為",
    "X16n0308_007:0218a09": "詳示。二應問結答。初二。一詳示結壇軌則。二",
    "X16n0308_007:0218a10": "詳示行道儀式。初五。一塗壇定界。二內外莊",
    "X16n0308_007:0218a11": "嚴。三供養法式。四像設軌則。五空鏡方向。初。",
    "X16n0308_007:0218a12": "佛告阿難。若末世人願立道場。先取雪山大力白牛。",
    "X16n0308_007:0218a13": "食其山中肥膩香草。此牛惟飲雪山清水。其糞微細。",
    "X16n0308_007:0218a14": "可取其糞和合栴檀以泥其地。○若非雪山其牛臭",
    "X16n0308_007:0218a15": "穢。不堪塗地。別於平原穿去地皮五尺以下取其黃",
    "X16n0308_007:0218a16": "土。和上栴檀沈水蘇合薰陸鬱金白膠青木零陵甘",
    "X16n0308_007:0218a17": "松及雞舌香。以此十種細羅為粉。合土成泥以塗場",
    "X16n0308_007:0218a18": "地。○方圓丈六為八角壇。",
    "X16n0308_007:0218a19": "初塗壇常法。(雪山近地。定當依用。故云常法)末世障重。非道場難",
    "X16n0308_007:0218a20": "以修習。故願立也。立場之地。恐有不淨。故須另塗。",
    "X16n0308_007:0218a21": "雪山有牛。其色白。其力大。先取之者。令其飲食如",
    "X16n0308_007:0218a22": "法。乃取糞和香以泥地也。雪山香草。豐肥油膩。以",
    "X16n0308_007:0218a23": "斯食牛。則其糞香而帶膩。用以塗地。不唯避臭。且",
    "X16n0308_007:0218a24": "以益其堅也。雪山清水。不濁不染。以斯飲牛。則其",
    "X16n0308_007:0218b01": "糞純而兼淨。以斯塗地。不惟無雜。而且益其潔也。",
    "X16n0308_007:0218b02": "其糞微細者。精微細妙。乃統上香膩純淨而總言",
    "X16n0308_007:0218b03": "之。既云可取。而又和合栴檀者。精微中益求精微。",
    "X16n0308_007:0218b04": "細妙中益求細妙故。以泥其地者。除其舊地。覆以",
    "X16n0308_007:0218b05": "新泥也。○若非下塗壇變法。(雪山遠地。改用黃土。故云變法)若非",
    "X16n0308_007:0218b06": "雪山其牛臭穢者。以無香草可食清水可飲故。牛",
    "X16n0308_007:0218b07": "且臭穢。況於其糞。恐誤用獲罪。故以不堪塗地揀",
    "X16n0308_007:0218b08": "之。不就高阜。不取坳下。故云別於平原。以高阜恐",
    "X16n0308_007:0218b09": "堆積不淨。坳下恐聚流穢污也。穿去地皮等者。以",
    "X16n0308_007:0218b10": "地皮浮淺。恐非本來淨土。必至五尺以下。取其本",
    "X16n0308_007:0218b11": "淨黃土用之。又復和上栴檀等香者。以黃土雖淨",
    "X16n0308_007:0218b12": "無香氣故。十香性益出處俟考。細羅為粉者。粗則",
    "X16n0308_007:0218b13": "不能成泥。縱成泥亦不堪塗地也。○方圓下定壇",
    "X16n0308_007:0218b14": "界相。方圓者。圓而有楞。丈六者。徑過丈六。為八角",
    "X16n0308_007:0218b15": "壇者。既有八角。則有八面。面各六尺四寸有餘。則",
    "X16n0308_007:0218b16": "徑過合有一丈六矣。然上云塗場。但是塗其地面。",
    "X16n0308_007:0218b17": "此云為八角壇。方乃起成壇相。不必定言築土。或",
    "X16n0308_007:0218b18": "木或石等。皆可為之。但量力求精可耳。",
    "X16n0308_007:0218b19": "二內外莊嚴。",
    "X16n0308_007:0218b20": "壇心置一金銀銅木所造蓮華。華中安鉢。鉢中先盛",
    "X16n0308_007:0218b21": "八月露水。水中隨安所有華葉。取八圓鏡各安其方",
    "X16n0308_007:0218b22": "圍繞華鉢。○鏡外建立十六蓮華。十六香爐間華鋪",
    "X16n0308_007:0218b23": "設。莊嚴香爐。純燒沈水無令見火。",
    "X16n0308_007:0218b24": "初壇心莊嚴。雖曰壇心。亦須偏外。讓出供毗盧處",
    "X16n0308_007:0218c01": "也。金銀銅木造華者。隨力所能或金或銀或銅等。",
    "X16n0308_007:0218c02": "皆可造之。亦可金銀銅木和合共造。如法華妙音",
    "X16n0308_007:0218c03": "品。有眾寶蓮華。皆以閻浮檀金為莖。白銀為葉。金",
    "X16n0308_007:0218c04": "剛為鬚。甄叔迦寶以為其臺之類。壇心置華者。預",
    "X16n0308_007:0218c05": "備安鉢故。華中安鉢者。預備盛水故。鉢中盛水。水",
    "X16n0308_007:0218c06": "安華葉者。用水浸華。不令萎敗故。必用八月露水",
    "X16n0308_007:0218c07": "者。露取其潔。八月露濃。得之易故。又露水即淨。八",
    "X16n0308_007:0218c08": "月秋空無塵。其露益淨也。隨安所有華葉者。春則",
    "X16n0308_007:0218c09": "春之所有。夏則夏之所有等。隨其時而安之。務使",
    "X16n0308_007:0218c10": "華葉相稱。圓鏡謂團圓鏡也。壇既以八面為式。故",
    "X16n0308_007:0218c11": "圓鏡亦取八枚。方各一枚。懸於虗空。故云各安其",
    "X16n0308_007:0218c12": "方。圍繞華鉢。自應并佛圍繞。取中聞佛像華鉢。映",
    "X16n0308_007:0218c13": "於八鏡。而八鏡各帶佛像華鉢之影。遞互相照。影",
    "X16n0308_007:0218c14": "現重重。略彰元境也。○鏡外下近外莊嚴。(近外者。仍在壇",
    "X16n0308_007:0218c15": "內。但相近於外也)建立者。安供義。言壇分八面。面各內狹",
    "X16n0308_007:0218c16": "外廣。故內鏡惟八。而鏡外蓮華則有十六。謂八面",
    "X16n0308_007:0218c17": "居中八枝。八角居中八枝也。十六香爐間華鋪設",
    "X16n0308_007:0218c18": "者。謂面各二爐。鋪設於中角二華之間。與華相間",
    "X16n0308_007:0218c19": "故。莊嚴香爐者。以灰覆火。務令嚴好。純燒沈水者。",
    "X16n0308_007:0218c20": "取其香氣清幽。助發定心。若雜以餘香。則浮濁擾",
    "X16n0308_007:0218c21": "定心矣。無令見火者。香置灰上炙之。漸以自然。若",
    "X16n0308_007:0218c22": "見火生烟。則香氣粗濁。人且厭聞。況於佛聖。今之",
    "X16n0308_007:0218c23": "習俗。喜燒整箍大香。觀此宜知其非。",
    "X16n0308_007:0218c24": "三供養法式。",
    "X16n0308_007:0219a01": "取白牛乳置十六器。乳為煎餅。并諸沙糖油餅乳糜",
    "X16n0308_007:0219a02": "蘇合蜜薑純酥純蜜。於蓮華外各各十六。圍繞華外。",
    "X16n0308_007:0219a03": "以奉諸佛及大菩薩。每以食時。○若在中夜。取蜜半",
    "X16n0308_007:0219a04": "升用酥三合。壇前別安一小火爐。以兜樓婆香煎取",
    "X16n0308_007:0219a05": "香水沐浴其炭。然令猛熾。投是酥蜜於炎爐內燒令",
    "X16n0308_007:0219a06": "烟盡享佛菩薩。",
    "X16n0308_007:0219a07": "初日供法式。(日供皆有形之物。不同夜供。惟用酥蜜燒烟而已)白牛乳。謂",
    "X16n0308_007:0219a08": "雪山牛乳。置十六器者。用以作供。取其香潔故。餘",
    "X16n0308_007:0219a09": "有八味。一乳為煎餅。謂煎乳成餅也。二并諸沙糖。",
    "X16n0308_007:0219a10": "謂蔗汁熬糖如沙而味甘也。三油餅。謂以油和麵",
    "X16n0308_007:0219a11": "作餅而膩脆也。四乳糜。謂用乳和米作粥而甘粘",
    "X16n0308_007:0219a12": "也。五蘇合。謂和合眾香煎汁成膏。六蜜薑。謂以蜜",
    "X16n0308_007:0219a13": "浸薑味辛而甘。七純酥。謂乳粹成酥。八純蜜。謂華",
    "X16n0308_007:0219a14": "蕊成蜜。各各十六者。謂亦同牛乳各置十六器也。",
    "X16n0308_007:0219a15": "圍繞華外者。謂於十六蓮華之外。各有九味。三三",
    "X16n0308_007:0219a16": "成行而圍繞之。每以食時者。食時即日中之時。溫",
    "X16n0308_007:0219a17": "陵曰。佛以日中受食。故每日以日中致享。○若在",
    "X16n0308_007:0219a18": "下夜供法式。(夜供者。佛不夜食。唯以酥蜜燒烟享之)若在中夜者。謂",
    "X16n0308_007:0219a19": "或於中夜作供也。蜜屬華蕊。其味香而清。酥屬身",
    "X16n0308_007:0219a20": "分。其味甘而濁。蜜取半升。酥用三合者。蓋欲以蜜",
    "X16n0308_007:0219a21": "之清。融彼酥之濁故。壇前別安一小火爐者。壇分",
    "X16n0308_007:0219a22": "八面。面面別安以備燒酥蜜用故。享器不宜過大。",
    "X16n0308_007:0219a23": "故火爐須小。又大則有礙行道。不便運用故。兜樓",
    "X16n0308_007:0219a24": "婆此云白茅香。用此煎水浴炭者。取其淨而芬故。",
    "X16n0308_007:0219b01": "恐為酥蜜所滅。故然令猛熾。投入也。享獻也。諸佛",
    "X16n0308_007:0219b02": "菩薩。不於中夜受食。故唯燒令烟盡。以氣致享。",
    "X16n0308_007:0219b03": "四像設軌則。",
    "X16n0308_007:0219b04": "令其四外徧懸幡華。於壇室中。四壁敷設十方如來",
    "X16n0308_007:0219b05": "及諸菩薩所有形像。○應於當陽張盧舍那釋迦彌",
    "X16n0308_007:0219b06": "勒阿閦彌陀。諸大變化。觀音形像兼金剛藏安其左",
    "X16n0308_007:0219b07": "右。○帝釋梵王烏芻瑟摩并藍地迦諸軍茶利與毗",
    "X16n0308_007:0219b08": "俱胝四天王等頻那夜迦。張於門側左右安置。",
    "X16n0308_007:0219b09": "初外壇聖像。(外壇謂八角壇外。壇室中也)四外者。八角壇之四",
    "X16n0308_007:0219b10": "外。令其徧懸幡華者。莊嚴壇室。以備供聖像故。壇",
    "X16n0308_007:0219b11": "室即外壇也。外壇不必八角。但如殿堂。故惟四壁。",
    "X16n0308_007:0219b12": "敷設者。謂畫像則敷展。雕鑄等像則施設故。如來",
    "X16n0308_007:0219b13": "菩薩。主伴相參。十數之外。多少俱得。以經中原不",
    "X16n0308_007:0219b14": "言數故。又敷設雖云四壁。設有門窗礙處。亦惟間",
    "X16n0308_007:0219b15": "空敷設而已。○應於下內壇聖像。當陽者。壇內正",
    "X16n0308_007:0219b16": "中。面向陽。與壇心華鉢相對。張謂張設。亦安供義。",
    "X16n0308_007:0219b17": "盧舍那。具云毗盧遮那。翻有三義。一曰徧一切處。",
    "X16n0308_007:0219b18": "法身也。二曰滿淨。自受用身也。三曰光明徧照。他",
    "X16n0308_007:0219b19": "受用身也。三身一名者。以同為真身故。真為應主。",
    "X16n0308_007:0219b20": "故居其中。下之四像。次外落一層。務使舍那高出。",
    "X16n0308_007:0219b21": "前後左右俱見。釋迦在毗盧前。面南正坐。以是本",
    "X16n0308_007:0219b22": "界主故。彌勒在毗盧後。面北正坐。以是當來主故。",
    "X16n0308_007:0219b23": "阿閦。具云阿閦鞞。此翻不動。在毗盧左。面東正坐。",
    "X16n0308_007:0219b24": "以是東方界主故。彌陀。具云阿彌陀。此云無量壽。",
    "X16n0308_007:0219c01": "亦云無量光。在毗盧右。面西正坐。以是西方界主",
    "X16n0308_007:0219c02": "故。諸大變化者。如明王變像。以文殊普賢等皆有",
    "X16n0308_007:0219c03": "明王像故。又諸大變化中。特標觀音及金剛藏者。",
    "X16n0308_007:0219c04": "顯二菩薩。必不可少。以觀音為圓通主。(以文殊選圓。二十五",
    "X16n0308_007:0219c05": "聖中唯取觀音故)金剛藏為護呪主故。(以後云。是呪常有八萬四千那由他",
    "X16n0308_007:0219c06": "恒河沙俱胝金剛藏王菩薩種族。一一皆有諸金剛眾而為眷屬。晝夜隨侍)安置左右",
    "X16n0308_007:0219c07": "者。謂諸大變化及觀音剛藏等。安置五佛左右。據",
    "X16n0308_007:0219c08": "此則五方有佛。四隅有菩薩。主伴相參。儼然一微",
    "X16n0308_007:0219c09": "妙境矣。○帝釋下門側護法。帝釋忉利天主。梵王",
    "X16n0308_007:0219c10": "四禪天主。烏芻瑟摩火頭金剛。藍地迦青面金剛。",
    "X16n0308_007:0219c11": "軍茶利此云解怨結。亦金剛異名。如陀羅尼集經。",
    "X16n0308_007:0219c12": "有金剛軍茶利菩薩是也。毗俱胝此云徧滿千萬。",
    "X16n0308_007:0219c13": "毗盧神變經云。右邊毗俱胝。手垂數珠鬘。三目持",
    "X16n0308_007:0219c14": "髮髻。尊形猶皓素。四天王者。東持國。南增長。西廣",
    "X16n0308_007:0219c15": "目。北多聞。等該所統部落。以四大天王。各統二部",
    "X16n0308_007:0219c16": "鬼神故也。頻那。此云猪頭。夜迦。此云象鼻。二使者",
    "X16n0308_007:0219c17": "之名。張於門側者。門謂外壇之門。或唯前後。或兼",
    "X16n0308_007:0219c18": "左右。但隨有門處即便張供。門側謂門內兩旁也。",
    "X16n0308_007:0219c19": "張供之法。大抵以釋梵在前。一左一右。烏芻藍地",
    "X16n0308_007:0219c20": "次之。亦一左一右。軍茶俱胝又次之。亦一左一右。",
    "X16n0308_007:0219c21": "四大天王左右各二。頻那夜迦左右分供。故總云",
    "X16n0308_007:0219c22": "安置左右。以此皆有力外護。用以守壇護界。使魔",
    "X16n0308_007:0219c23": "不得便而行人得如法行道也。五空鏡方向。",
    "X16n0308_007:0219c24": "又取八鏡覆懸虗空。與壇場中所安之鏡方面相對。",
    "X16n0308_007:0220a01": "使其形影重重相涉。",
    "X16n0308_007:0220a02": "八鏡亦團圓鏡也。覆懸虗空者。懸繫於上。而覆垂",
    "X16n0308_007:0220a03": "於下。其鏡自在虗空中故。壇中之鏡。圍繞毗盧及",
    "X16n0308_007:0220a04": "壇心華鉢。一方一枚。而面向於外。外壇之鏡。一方",
    "X16n0308_007:0220a05": "一枚。而面向於內。故曰方面相對。使其形影重重",
    "X16n0308_007:0220a06": "相涉者。昔賢首國師。嘗為天后以十圓鏡。置八隅",
    "X16n0308_007:0220a07": "上下。皆使相向。中安佛像。然燈照之。則鏡鏡現相。",
    "X16n0308_007:0220a08": "交羅齊映。以表剎海十界普容無盡之旨。今經亦",
    "X16n0308_007:0220a09": "爾。如內壇八鏡。內現毗盧華鉢之影。外現四佛及",
    "X16n0308_007:0220a10": "諸大變化。觀音剛藏。華鉢香爐之影。涉入外壇鏡",
    "X16n0308_007:0220a11": "中。外壇之鏡。外現十方如來菩薩。門側護法之影。",
    "X16n0308_007:0220a12": "內現幡華及行人禮拜供養之影。涉入內壇鏡中。",
    "X16n0308_007:0220a13": "又內壇之鏡。涉入外壇鏡中時。其體已帶外壇之",
    "X16n0308_007:0220a14": "影。外壇之鏡。涉入內壇鏡中時。其體亦帶內壇之",
    "X16n0308_007:0220a15": "影。又復內鏡與內鏡。隣次互現。外鏡與外鏡亦爾。",
    "X16n0308_007:0220a16": "是謂重重相涉。將使行人不離本處。徧入無量海",
    "X16n0308_007:0220a17": "會。籠絡萬象。齊歸方寸之中。一香一華。圓證無障",
    "X16n0308_007:0220a18": "礙門。一瞻一禮。頓入不思議境。非僅為美觀已也。",
    "X16n0308_007:0220a19": "(准古德於結壇軌則。一味約表法釋之。而於事相安置。全不眉目。遂令後之發心菩薩。結壇行道不合如",
    "X16n0308_007:0220a20": "來清淨軌則。及尋其所表之法。仍復茫然。理事雙失。空載虗文。今本疏於塗壇定界。內外莊嚴等。約事相",
    "X16n0308_007:0220a21": "一一詳釋。一目了然。庶使發心菩薩。結壇合制。行道如法。魔外不擾。利益速成。至於借事表法。溫陵獨得",
    "X16n0308_007:0220a22": "其旨。詳如正脈所引。茲不贅焉)詳示結壇軌則竟",
    "X16n0308_007:0220a23": "二詳示行道儀式四。一初七禮誦行道。二二七",
    "X16n0308_007:0220a24": "專心發願。三三七精修致應。四百日悟證無疑。",
    "X16n0308_007:0220b01": "初(廣前略示中求佛放光灌頂)。",
    "X16n0308_007:0220b02": "於初七中至誠頂禮十方如來諸大菩薩阿羅漢號。",
    "X16n0308_007:0220b03": "恒於六時誦呪圍壇至心行道。一時常行一百八徧。",
    "X16n0308_007:0220b04": "初七者。最初一七日也。必以七日者。如中陰托胎。",
    "X16n0308_007:0220b05": "七日一變。謂羯羅藍頞部曇等。菩薩發心行道。為",
    "X16n0308_007:0220b06": "托聖胎故。亦以七日為限。十方如來。佛寶也。菩薩",
    "X16n0308_007:0220b07": "羅漢。僧寶也。呪即大白傘蓋。法寶也。頂禮持誦者。",
    "X16n0308_007:0220b08": "為求光灌。如前略明中說。依起信復有二意。一為",
    "X16n0308_007:0220b09": "仗三寶真慈。增長信心。如起信論發起善根增長",
    "X16n0308_007:0220b10": "方便文云。謂勤供養禮拜三寶讚歎隨喜勸請諸",
    "X16n0308_007:0220b11": "佛。以愛敬三寶淳厚心故。信得增長。二為假三寶",
    "X16n0308_007:0220b12": "神威。却除魔障。如起信論修行精進門云。若人雖",
    "X16n0308_007:0220b13": "修信心。以從先世來。多有重罪惡業障故。為邪魔",
    "X16n0308_007:0220b14": "諸鬼之所惱亂。或為世間事務種種牽纏。或為病",
    "X16n0308_007:0220b15": "苦所惱。是故應當勇猛精勤。晝夜六時。禮拜諸佛。",
    "X16n0308_007:0220b16": "誠心懺悔。乃至常不休廢。得免諸障。頂禮而云至",
    "X16n0308_007:0220b17": "誠者。七種禮中。恭敬禮及起用禮也。誦呪而曰圍",
    "X16n0308_007:0220b18": "壇者。四念誦中。音聲念及真實義念也。(灌頂云。瑜伽中有四",
    "X16n0308_007:0220b19": "種念誦。一音聲念誦。出聲念也。二金剛念誦。合口默念三三摩提念誦。心念者是。四真實義念誦。如字修",
    "X16n0308_007:0220b20": "行。今既圍壇而誦。必是出聲。字字秘密。念絕思路。故是如字修行)又佛僧曰禮。必",
    "X16n0308_007:0220b21": "兼口稱。將欲誦呪。亦必先禮。二皆出自本心。各兼",
    "X16n0308_007:0220b22": "三業虔誠。否則不足以致效故。恒於六時者。晝三",
    "X16n0308_007:0220b23": "夜三。日日如是。至心行道者。以至誠心。行方便道。",
    "X16n0308_007:0220b24": "以此乃增信除障之方便故。一時常行者。每一時",
    "X16n0308_007:0220c01": "中。照常而行。勿得朝勤而夕情也。一百八徧者。長",
    "X16n0308_007:0220c02": "水曰。每一時中。誦心呪一百八徧。意指跢姪他下",
    "X16n0308_007:0220c03": "唵等數句為心呪。良以呪分五會。各成利益。至跢",
    "X16n0308_007:0220c04": "姪他下。乃統收五會精要之義而總持之。如五體",
    "X16n0308_007:0220c05": "不離一心。但舉其心。則五體俱隨矣。或有曰。初持",
    "X16n0308_007:0220c06": "全呪一徧。餘則推持心呪。亦無不可。但要三業相",
    "X16n0308_007:0220c07": "應。自能致驗。否則通持全呪百八。亦何益哉。是二",
    "X16n0308_007:0220c08": "二七專心發願(廣前略示中場中發願)。",
    "X16n0308_007:0220c09": "第二七中。一向專心發菩薩願心無間斷。我毗奈耶",
    "X16n0308_007:0220c10": "先有願教。",
    "X16n0308_007:0220c11": "上為增信除障。故六時禮誦。此為擴充其志。故專",
    "X16n0308_007:0220c12": "心發願。如起信論大願平等方便文云。所謂發願",
    "X16n0308_007:0220c13": "盡於未來。化度一切眾生。使無有餘。皆令究竟無",
    "X16n0308_007:0220c14": "餘涅槃。乃至云發是心故。則得少分見於法性。然",
    "X16n0308_007:0220c15": "既曰專心。則不雜禮誦。既曰一向。則不拘六時。以",
    "X16n0308_007:0220c16": "初心貴專故也。或有曰。此恐前行惰退。加願堅固",
    "X16n0308_007:0220c17": "其心。至於六時誦呪。同前無異。此葢未諭一向專",
    "X16n0308_007:0220c18": "心意故。菩薩願者。略則三願(斷惡修善度生)四願。(度生斷惱學法",
    "X16n0308_007:0220c19": "成道)廣則普賢十願。(禮敬諸佛等)淨行百四十願等。(睡眠始寤",
    "X16n0308_007:0220c20": "等)心無間斷者。七日之內。令心純熟。乃至成佛。無",
    "X16n0308_007:0220c21": "遺忘也。毗奈耶中。先有願教者。如律部中。凡有來",
    "X16n0308_007:0220c22": "求戒者。先令發願。言此欲其有所考稽。抑以見發",
    "X16n0308_007:0220c23": "願之不可廢耳。",
    "X16n0308_007:0220c24": "三三七精修致應(廣前略示中六時行道感佛)。",
    "X16n0308_007:0221a01": "第三七中。於十二時一向持佛般怛囉呪。○至第七",
    "X16n0308_007:0221a02": "日。十方如來一時出現。鏡交光處承佛摩頂。○即於",
    "X16n0308_007:0221a03": "道場脩三摩地。能令如是末世修學。身心明淨猶如",
    "X16n0308_007:0221a04": "琉璃。○阿難。若此比丘本受戒師及同會中十比丘",
    "X16n0308_007:0221a05": "等。其中有一不清淨者。如是道場多不成就。",
    "X16n0308_007:0221a06": "初一向持呪。於十二時者。六時圍壇。六時便持。不",
    "X16n0308_007:0221a07": "雜餘事。故云一向。欲修三摩。為求勝應。以驗成否。",
    "X16n0308_007:0221a08": "故持呪也。○至第下蒙佛摩頂。第七日者。謂三七",
    "X16n0308_007:0221a09": "日中最後一日。據前略示中云。我自現身至其人",
    "X16n0308_007:0221a10": "前。此云十方如來一時出現。葢自他同一法身。佛",
    "X16n0308_007:0221a11": "既現身。諸佛亦現。前後互影故也。鏡交光處。承佛",
    "X16n0308_007:0221a12": "摩頂者。謂內鏡外鏡。遞互相照。己身佛身。一齊現",
    "X16n0308_007:0221a13": "於鏡中。摩頂之相。即於鏡交光處見故。○即於下",
    "X16n0308_007:0221a14": "隨修必成。既獲勝應。驗知有成。故應即於道場。修",
    "X16n0308_007:0221a15": "三摩地。據此則三七日中。皆為修定方便。自此以",
    "X16n0308_007:0221a16": "後。乃入正修。古德有謂前三七中。亦具粗略定心。",
    "X16n0308_007:0221a17": "但兼禮念願呪。非不攝心反聞。蓋未深思夫一向",
    "X16n0308_007:0221a18": "及專心語故。能令等者。謂果能即修。自有佛力加",
    "X16n0308_007:0221a19": "被。能令如是之人。雖在末世修學。亦能證入也。既",
    "X16n0308_007:0221a20": "能證入。則根塵識心應念化成無上知覺。故曰身",
    "X16n0308_007:0221a21": "心明淨。以喻言之。猶如琉璃。以一切諸法無不影",
    "X16n0308_007:0221a22": "現於其中故。○阿難下非機不就。若此比丘者。舉",
    "X16n0308_007:0221a23": "僧攝尼。舉出家例在家。以尼眾在家各有應受戒",
    "X16n0308_007:0221a24": "故。本受戒師。約比丘則三師七證。若白衣受戒。則",
    "X16n0308_007:0221b01": "惟和尚一人而已。同會比丘。即同壇修行人也。方",
    "X16n0308_007:0221b02": "等陀羅尼經云。行此法時。十人已還。然既曰已還。",
    "X16n0308_007:0221b03": "或八眾六眾皆可。今經亦爾。故曰十比丘等。其中",
    "X16n0308_007:0221b04": "者。通指受戒師及同行比丘之中。有一不淨。則道",
    "X16n0308_007:0221b05": "場不成。況夫有二有三。益知不可。要知道場不成。",
    "X16n0308_007:0221b06": "則佛聖不臨。龍天不護。正定難脩。妙悟難發。甚哉",
    "X16n0308_007:0221b07": "師友之不可不擇也。故四分律云。弟子知和尚犯",
    "X16n0308_007:0221b08": "戒。不應去受。雖受亦不得戒。古德云。設無同志。寧",
    "X16n0308_007:0221b09": "可獨行。不必強足十人。意有見於此耳。",
    "X16n0308_007:0221b10": "四百日悟證無疑。",
    "X16n0308_007:0221b11": "從三七後。端坐安居經一百日。有利根者不起於座",
    "X16n0308_007:0221b12": "得須陀洹。縱其身心聖果未成。決定自知成佛不謬。",
    "X16n0308_007:0221b13": "從三七後。端坐安居。正前所謂即於道場修三摩",
    "X16n0308_007:0221b14": "地也。端坐者。正身跏趺。安居者。寂然不動。寂然不",
    "X16n0308_007:0221b15": "動。即是入流亡所。經一百日。自然動靜不生。有利",
    "X16n0308_007:0221b16": "根者。頓覺根性現前。動靜不生。永斷分別見惑。根",
    "X16n0308_007:0221b17": "性現前。位當少教入流。故云不起於座。得須陀洹。",
    "X16n0308_007:0221b18": "(此云入流。謂初見真諦。乍入聖流也)身心者。現前身心。尚未至於小",
    "X16n0308_007:0221b19": "乘四果。況夫大乘極果。故曰聖果未成。縱聖果未",
    "X16n0308_007:0221b20": "成。而根性既發。已見佛性。故云決定自知成佛不",
    "X16n0308_007:0221b21": "謬。通前正為詳示竟。二應問結答。",
    "X16n0308_007:0221b22": "汝問道場建立如是。",
    "X16n0308_007:0221b23": "准前阿難問云。末法修行。建立道場。云何結界。今",
    "X16n0308_007:0221b24": "將結界建壇。并方便正修等法。一一詳示已竟。故",
    "X16n0308_007:0221c01": "應其所問而結答之曰。汝問道場建立如是。如是",
    "X16n0308_007:0221c02": "者。謂如上所說是也。然如上所說建壇之法。末世",
    "X16n0308_007:0221c03": "行之。誠為不易。故下文誦呪。亦許不入道場。而上",
    "X16n0308_007:0221c04": "文有一不淨。則云道場不成。是知有力者。固應如",
    "X16n0308_007:0221c05": "法建壇。無力者。只要持戒清淨。設若有壇無戒。反",
    "X16n0308_007:0221c06": "不如有戒無壇之為愈也。正示結壇行道竟。",
    "X16n0308_007:0221c07": "三兼彰秘密神力三。一阿難重請說呪。二如來",
    "X16n0308_007:0221c08": "說呪顯益。三會眾發願護持。初三。一自敘請",
    "X16n0308_007:0221c09": "由。二請說普利。三會眾佇聞。初。",
    "X16n0308_007:0221c10": "阿難頂禮佛足而白佛言。自我出家。恃佛憍愛。求多",
    "X16n0308_007:0221c11": "聞故未證無為。○遭彼梵天邪術所禁。心雖明了。力",
    "X16n0308_007:0221c12": "不自由。○賴遇文殊令我解脫。雖蒙如來佛頂神呪。",
    "X16n0308_007:0221c13": "冥獲其力。尚未親聞。",
    "X16n0308_007:0221c14": "初恃愛未證。最小之弟。在俗即蒙憍愛。習氣未忘。",
    "X16n0308_007:0221c15": "故自敘出家猶恃。如佛云。汝我同氣情均天倫。其",
    "X16n0308_007:0221c16": "蒙佛憍愛之意已自可見。將謂如來惠以三昧。無",
    "X16n0308_007:0221c17": "勞自脩。故但求多聞。正以求多聞故。不務真修。所",
    "X16n0308_007:0221c18": "以方證初果。未得極證無為。言小乘以四果為極",
    "X16n0308_007:0221c19": "證故。○遭彼下遇邪難脫。遭猶遇也。彼指摩登伽",
    "X16n0308_007:0221c20": "女。梵天邪術。即指先梵天呪。禁謂禁制其身。不能",
    "X16n0308_007:0221c21": "得脫也。手足宛然。見聞不惑。心觸客邪而不能動。",
    "X16n0308_007:0221c22": "故曰心雖明了力不自由。○賴遇下蒙呪未聞。頂",
    "X16n0308_007:0221c23": "光化佛說呪。文殊持呪救護。阿難因而得脫。今但",
    "X16n0308_007:0221c24": "云賴遇文殊令脫者。舉能持人。以攝所持呪故。蒙",
    "X16n0308_007:0222a01": "呪得脫。實不自知。故云冥獲其力。真言秘語。并非",
    "X16n0308_007:0222a02": "面聆。故曰尚未親聞。此請呪之由也。",
    "X16n0308_007:0222a03": "二請說普利。",
    "X16n0308_007:0222a04": "惟願大慈重為宣說。悲救此會諸修行輩。○末及當",
    "X16n0308_007:0222a05": "來在輪迴者承佛密音身意解脫。",
    "X16n0308_007:0222a06": "初為現會請。尚未親聞。故惟願大慈重說。不唯為",
    "X16n0308_007:0222a07": "己。故兼云悲救此會諸修行輩。即指此會三乘。行",
    "X16n0308_007:0222a08": "芳見嫉。志潔蒙垢。難進易退。多學少成。故須求佛",
    "X16n0308_007:0222a09": "大悲。說呪救護。○末及下為未來請。末猶後也。言",
    "X16n0308_007:0222a10": "如來果其重說。又不惟現會蒙救。且能展轉流通。",
    "X16n0308_007:0222a11": "後及當來也。凡外分段正熾。權小變易未離。均名",
    "X16n0308_007:0222a12": "在輪迴者。既在輪迴。寧無魔障。故亦須承佛密音。",
    "X16n0308_007:0222a13": "乃可以保護身意。離邪網。出魔罥。得解脫耳。",
    "X16n0308_007:0222a14": "三會眾佇聞。",
    "X16n0308_007:0222a15": "於時會中一切大眾普皆作禮。佇聞如來秘密章句。",
    "X16n0308_007:0222a16": "會中大眾。親見阿難蒙救。信知呪力難思。故聞阿",
    "X16n0308_007:0222a17": "難代請。作禪敬佇。呪稱秘密章句者。只許標列章",
    "X16n0308_007:0222a18": "段。分析句逗。不可妄自論量。強為解釋。故古德謂",
    "X16n0308_007:0222a19": "其如軍中號令。無敢私洩也。阿難重請說呪竟。",
    "X16n0308_007:0222a20": "二如來說呪顯益三。一說前現相。二正說神呪。",
    "X16n0308_007:0222a21": "二顯示利益。初。",
    "X16n0308_007:0222a22": "爾時世尊。從肉髻中涌百寶光。光中涌出千葉寶蓮。",
    "X16n0308_007:0222a23": "有化如來坐寶華中。頂放十道百寶光明。一一光明",
    "X16n0308_007:0222a24": "皆徧示現十恒河沙金剛密跡。擎山持杵徧虗空界。",
    "X16n0308_007:0222b01": "○大眾仰觀畏愛兼抱。求佛哀祐。一心聽佛無見頂",
    "X16n0308_007:0222b02": "相放光如來宣說神呪。",
    "X16n0308_007:0222b03": "初現說呪相。肉髻即是佛頂。以如來頂肉隆起。其",
    "X16n0308_007:0222b04": "色紅赤。在青螺紺髮正中。其相如髻。名肉髻相。而",
    "X16n0308_007:0222b05": "頂不可見。名無見頂。準前敘分及上誦呪除習中",
    "X16n0308_007:0222b06": "皆言頂。(敘分云。於時世尊。頂放百寶無畏光明。上云斯是如來無見頂相。無為心佛所說)",
    "X16n0308_007:0222b07": "此則但言髻。不言頂者。以頂依於髻。言髻即兼頂",
    "X16n0308_007:0222b08": "故。若作表法者。髻在佛頭為最勝。頂稱無見為最",
    "X16n0308_007:0222b09": "妙。從中涌光者。正表所說神呪。最勝無有上。最妙",
    "X16n0308_007:0222b10": "不可見故。光稱百寶者。光具百寶之色。正表所說",
    "X16n0308_007:0222b11": "神呪。無善不備。無利不成故。又光有破暗照物之",
    "X16n0308_007:0222b12": "功。表呪有破惑明真之用。既有破惑明真之用。則",
    "X16n0308_007:0222b13": "能出生無礙圓因。故以涌出千葉寶蓮表之。既能",
    "X16n0308_007:0222b14": "出生無礙圓因。自能成就無為妙果。故又以化佛",
    "X16n0308_007:0222b15": "坐寶華中表之。後文云。十方如來因此呪心得成",
    "X16n0308_007:0222b16": "無上正徧知覺是也。頂乃化佛之頂。表所說神呪。",
    "X16n0308_007:0222b17": "仍復超出無為妙果。言語道斷。心行處滅。獨為最",
    "X16n0308_007:0222b18": "勝中最勝頂法。後文云。亦說此呪。名如來頂是也。",
    "X16n0308_007:0222b19": "從頂放光。光分十道。具百寶色者。表所說神呪。既",
    "X16n0308_007:0222b20": "為最勝中最勝頂法。必能具足恒沙妙用。出生十",
    "X16n0308_007:0222b21": "法界無障礙智。智各互具。無生不利。後文云。十方",
    "X16n0308_007:0222b22": "如來乘此呪心。坐寶蓮華。應微塵國。十方如來含",
    "X16n0308_007:0222b23": "此呪心。於微塵國。轉大性輪。乃至十方如來依此",
    "X16n0308_007:0222b24": "呪心。能於十方。拔濟羣苦等是也。光中徧現十恒",
    "X16n0308_007:0222c01": "河沙金剛密跡等者。表所生十法界智。不惟智各",
    "X16n0308_007:0222c02": "互具無生不利。且智智各具恒沙威德神力無魔",
    "X16n0308_007:0222c03": "不摧。後文云。十方如來執此呪心。降伏諸魔。制諸",
    "X16n0308_007:0222c04": "外道是也。金剛而曰密跡者。謂內秘菩薩之德。外",
    "X16n0308_007:0222c05": "現金剛之跡。擎山制外。持杵降魔。密行化道。故曰",
    "X16n0308_007:0222c06": "金剛密跡。用表呪具威力。固其宜焉。○大眾下現",
    "X16n0308_007:0222c07": "聽呪相。法會大眾。見佛從頂放光。光中化佛。化佛",
    "X16n0308_007:0222c08": "復從頂中放光。事出希有。理超情量。言語之所不",
    "X16n0308_007:0222c09": "到。心思之所不及。惟有景仰觀察而已。既見光聚",
    "X16n0308_007:0222c10": "百寶之色。復見金剛密化之跡。折攝並現。畏愛交",
    "X16n0308_007:0222c11": "興。故曰兼抱。謂二情兼抱於懷也。愛則求佛哀愍",
    "X16n0308_007:0222c12": "攝授。畏則求佛保佑護持。攝授護持總賴神呪。故",
    "X16n0308_007:0222c13": "專一其以而聽宣說。前云斯是如來無見頂相。無",
    "X16n0308_007:0222c14": "為心佛。從頂發輝。坐寶蓮華。所說心呪。今云佛無",
    "X16n0308_007:0222c15": "見頂。即前如來無見頂相。放光如來者。謂佛頂放",
    "X16n0308_007:0222c16": "光。光中所現如來。即前無為心佛。不言從頂發輝。",
    "X16n0308_007:0222c17": "坐寶蓮華者。但顯能說人勝。則所說法勝。不待表",
    "X16n0308_007:0222c18": "而知故。說前現相竟。",
    "X16n0308_007:0222c19": "二正說神呪。(古德云。翻譯經呪有四例。一音字俱翻。如諸經文。二音字俱不翻。如經籤",
    "X16n0308_007:0222c20": "火字。三翻音不翻字。如佛胷卍字。四翻。字不翻音。如諸呪語。今當第四。又有五種不翻。一秘密不翻。如諸",
    "X16n0308_007:0222c21": "經呪語。二多含不翻。如薄伽梵六義等。三此方無不翻。如閻浮樹等。四順古不翻。如阿耨菩提等。五尊重",
    "X16n0308_007:0222c22": "不翻。如般若等。今當第一。是故此呪無容翻譯。正脈云。秘呪非但只是梵語。仍是一切賢聖秘密之言。蓋",
    "X16n0308_007:0222c23": "梵語此方不曉。而天竺之人皆能曉解。至於秘呪。非但天竺常人不知。理應下位聖賢。不達上位之呪。大",
    "X16n0308_007:0222c24": "端聖賢弘化。例有顯密二教。如醫療病。率有二途。一者授方。則顯說病源藥性及炮製之法。如佛顯教。二",
    "X16n0308_007:0223a01": "者授藥。則都不顯說。但惟與藥令服愈病而已。不必求知何藥何治。如佛密教。故今秘呪正同授藥。不必",
    "X16n0308_007:0223a02": "求解。若解生則呪喪矣)二。一別分五會。二總出呪心。初",
    "X16n0308_007:0223a03": "五。一第一會。二第二會。三第三會。四第四會。五",
    "X16n0308_007:0223a04": "第五會。初。",
    "X16n0308_007:0223a05": "南無薩怛他。蘇伽多耶。阿羅訶帝。三藐三菩陀寫",
    "X16n0308_007:0223a06": "　薩怛他。佛陀俱知瑟尼釤　南無薩婆勃陀勃地。薩",
    "X16n0308_007:0223a07": "跢鞞弊(毗迦切)南無薩多南。三藐三菩陀。俱知南　娑",
    "X16n0308_007:0223a08": "舍囉婆迦僧伽喃　南無盧雞阿羅漢跢喃　南無",
    "X16n0308_007:0223a09": "蘇盧多波那南　南無娑羯唎陀伽彌喃　南無盧",
    "X16n0308_007:0223a10": "雞三藐伽跢喃　三藐伽波囉。底波多那喃　南無",
    "X16n0308_007:0223a11": "提婆離瑟赧　南無悉陀耶。毗地耶。陀囉離瑟赧",
    "X16n0308_007:0223a12": "　舍波奴揭囉訶。娑訶娑囉摩他喃　南無跋囉訶摩",
    "X16n0308_007:0223a13": "泥　南無因陀囉耶　南無婆伽婆帝　盧陀囉耶",
    "X16n0308_007:0223a14": "　烏摩般帝　娑醯夜耶　南無婆伽婆帝　那囉",
    "X16n0308_007:0223a15": "野拏耶　槃遮摩訶。三慕陀囉　南無悉羯唎多耶",
    "X16n0308_007:0223a16": "　南無婆伽婆帝　摩訶迦囉耶　地唎般剌那伽",
    "X16n0308_007:0223a17": "囉　毗陀囉波拏迦囉耶　阿地目帝　尸摩舍那",
    "X16n0308_007:0223a18": "泥。婆悉泥　摩怛唎伽拏　南無悉羯唎多耶　南",
    "X16n0308_007:0223a19": "無婆伽婆帝　多他伽跢俱囉耶　南無般頭摩俱",
    "X16n0308_007:0223a20": "囉耶　南無跋闍囉俱囉耶　南無摩尼俱囉耶",
    "X16n0308_007:0223a21": "　南無伽闍俱囉耶　南無婆伽婆帝　帝唎茶。輸囉",
    "X16n0308_007:0223a22": "西那　波囉訶囉拏囉闍耶　跢他伽多耶　南無",
    "X16n0308_007:0223a23": "婆伽婆帝　南無阿彌多婆耶　哆他伽多耶　阿",
    "X16n0308_007:0223a24": "囉訶帝　三藐三菩陀耶　南無婆伽婆帝　阿芻",
    "X16n0308_007:0223b01": "鞞耶　哆他伽多耶　阿囉訶帝　三藐三菩陀耶",
    "X16n0308_007:0223b02": "　南無婆伽婆帝　鞞沙闍耶。俱嚧吠柱唎耶　般",
    "X16n0308_007:0223b03": "囉婆囉闍耶　跢他伽多耶　南無婆伽婆帝　三",
    "X16n0308_007:0223b04": "補師毖多　薩憐捺囉剌闍耶　跢他伽多耶　阿",
    "X16n0308_007:0223b05": "囉訶帝　三藐三菩陀耶　南無婆伽婆帝　舍雞",
    "X16n0308_007:0223b06": "耶母那曳　跢他伽多耶　阿囉訶帝　三藐三菩",
    "X16n0308_007:0223b07": "陀耶　南無婆伽婆帝　剌怛那雞都囉闍耶　哆",
    "X16n0308_007:0223b08": "他伽多耶　阿囉訶帝　三藐三菩陀耶　帝瓢南",
    "X16n0308_007:0223b09": "無薩羯唎多　翳曇婆伽婆多　薩怛他。伽都瑟尼",
    "X16n0308_007:0223b10": "釤　薩怛多。般怛[口*藍]　南無阿婆囉視躭　般囉帝",
    "X16n0308_007:0223b11": "揚岐囉　薩囉婆。部多揭囉訶　尼羯囉訶。羯迦囉",
    "X16n0308_007:0223b12": "訶尼　跋囉毖地耶。叱陀你　阿迦囉密唎柱　般",
    "X16n0308_007:0223b13": "唎怛囉耶。儜揭唎　薩囉婆。槃陀那。目叉尼　薩囉",
    "X16n0308_007:0223b14": "婆突瑟吒　突悉乏。般那你。伐囉尼　赭都囉。失帝",
    "X16n0308_007:0223b15": "南　羯囉訶。娑訶薩囉若闍　毗多崩。娑那羯唎",
    "X16n0308_007:0223b16": "　阿瑟吒冰舍帝南　那叉剎怛囉若闍　波囉薩陀",
    "X16n0308_007:0223b17": "那羯唎　阿瑟吒南　摩訶揭囉訶若闍　毗哆崩",
    "X16n0308_007:0223b18": "薩那羯利　薩婆舍都嚧你。婆囉若闍　呼藍突悉",
    "X16n0308_007:0223b19": "乏。難遮那舍尼　毖沙舍。悉怛囉　阿吉尼。烏陀迦",
    "X16n0308_007:0223b20": "囉若闍　阿般囉視多具囉　摩訶般囉戰持　摩",
    "X16n0308_007:0223b21": "訶疊多　摩訶帝闍　摩訶稅多闍婆囉　摩訶跋",
    "X16n0308_007:0223b22": "囉槃陀囉。婆悉你　阿唎耶多羅　毗唎俱知　誓",
    "X16n0308_007:0223b23": "婆毗闍耶　跋闍囉摩禮底　毗舍嚧多　勃騰罔",
    "X16n0308_007:0223b24": "迦　跋闍囉。制喝那阿遮　摩囉制婆。般囉質多",
    "X16n0308_007:0223c01": "　跋闍囉擅持　毗舍囉遮　扇多舍鞞提婆。補視多",
    "X16n0308_007:0223c02": "　蘇摩嚧波　摩訶稅多　阿唎耶多囉　摩訶婆",
    "X16n0308_007:0223c03": "囉阿般囉　跋闍囉。商羯囉制婆　跋闍囉。俱摩唎",
    "X16n0308_007:0223c04": "　俱藍陀唎　跋闍囉。喝薩多遮　毗地耶。乾遮那。",
    "X16n0308_007:0223c05": "摩唎迦　啒蘇母。婆羯囉跢那　鞞嚧遮那俱唎耶",
    "X16n0308_007:0223c06": "　夜囉菟瑟尼釤　毗折[口*藍]婆摩尼遮　跋闍囉迦",
    "X16n0308_007:0223c07": "那。迦波囉婆　嚧闍那。跋闍囉頓稚遮　稅多遮。迦",
    "X16n0308_007:0223c08": "摩囉　剎奢尸。波囉婆　翳帝。夷帝　母陀囉羯拏",
    "X16n0308_007:0223c09": "　娑鞞囉懺　掘梵都　印兔那　麼麼寫",
    "X16n0308_007:0223c10": "古本云。誦至此處。稱弟子某甲受持。故以此前為",
    "X16n0308_007:0223c11": "第一會。二第二會。",
    "X16n0308_007:0223c12": "烏[合*牛]　唎瑟揭拏　般剌舍悉多　薩怛他　伽都",
    "X16n0308_007:0223c13": "瑟尼釤　虎[合*牛]都嚧雍　瞻婆那　虎[合*牛]都盧雍",
    "X16n0308_007:0223c14": "　悉躭婆那　虎[合*牛]都嚧雍　波囉瑟地耶。三般叉拏",
    "X16n0308_007:0223c15": "羯囉　虎[合*牛]都盧雍　薩婆藥叉。喝囉剎娑　揭囉",
    "X16n0308_007:0223c16": "訶若闍　毗騰崩。薩那羯囉　虎[合*牛]都盧雍　者都",
    "X16n0308_007:0223c17": "囉。尸底南　揭囉訶娑訶薩囉南　毗騰崩。薩那囉",
    "X16n0308_007:0223c18": "　虎[合*牛]都盧雍　囉叉　婆伽梵　薩怛他　伽都",
    "X16n0308_007:0223c19": "瑟尼釤　波囉點闍吉唎　摩訶娑訶薩囉　勃樹",
    "X16n0308_007:0223c20": "娑訶薩囉。室唎沙　俱知娑訶薩泥。帝[口*隸]　阿弊提",
    "X16n0308_007:0223c21": "視婆唎多　吒吒甖迦　摩訶跋闍盧陀囉　帝唎",
    "X16n0308_007:0223c22": "菩婆那　曼茶囉　烏[合*牛]　莎悉帝薄婆都　麼麼",
    "X16n0308_007:0223c23": "　印兔那。麼麼寫。",
    "X16n0308_007:0223c24": "古本云至此處。准前稱弟子某甲。受持回向。故以",
    "X16n0308_007:0224a01": "此前為第二會。三第三會。",
    "X16n0308_007:0224a02": "囉闍婆夜　主囉跋夜　阿祇尼婆夜　烏陀迦婆",
    "X16n0308_007:0224a03": "夜　毗沙婆夜　舍薩多囉婆夜　婆囉斫羯囉婆",
    "X16n0308_007:0224a04": "夜　突瑟叉婆夜　阿舍你婆夜　阿迦囉。密唎柱",
    "X16n0308_007:0224a05": "婆夜　陀囉尼。部彌劒。婆伽波陀婆夜　烏囉迦。婆",
    "X16n0308_007:0224a06": "多婆夜　剌闍檀茶婆夜　那伽婆夜　毗條怛婆",
    "X16n0308_007:0224a07": "夜　蘇波囉拏婆夜　藥叉揭囉訶　囉叉私揭囉",
    "X16n0308_007:0224a08": "訶　畢唎多揭囉訶　毗舍遮揭囉訶　部多揭囉",
    "X16n0308_007:0224a09": "訶　鳩槃茶揭囉訶　補丹那揭囉訶　迦吒補丹",
    "X16n0308_007:0224a10": "那揭囉訶　悉乾度揭囉訶　阿播悉摩囉揭囉訶",
    "X16n0308_007:0224a11": "　烏檀摩陀揭囉訶　車夜揭囉訶　醯唎婆帝揭",
    "X16n0308_007:0224a12": "囉訶　社多訶唎南　揭婆訶唎南　嚧地囉訶唎",
    "X16n0308_007:0224a13": "南　忙娑訶唎南　謎陀訶唎南　摩闍訶唎南",
    "X16n0308_007:0224a14": "　闍多訶唎女　視比多訶唎南　毗多訶唎南　婆",
    "X16n0308_007:0224a15": "多訶唎南　阿輸遮訶唎女　質多訶唎女　帝釤",
    "X16n0308_007:0224a16": "薩鞞釤　薩婆揭囉訶南　毗陀耶闍　瞋陀夜彌",
    "X16n0308_007:0224a17": "　雞囉夜彌　波唎跋唎者迦。訖唎擔　毗陀夜闍",
    "X16n0308_007:0224a18": "　瞋陀夜彌　雞囉夜彌　茶演尼。訖唎擔　毗陀",
    "X16n0308_007:0224a19": "夜闍　瞋陀夜彌　雞囉夜彌　摩訶般輸般怛夜。",
    "X16n0308_007:0224a20": "嚧陀囉。訖唎擔　毗陀夜闍　瞋陀夜彌　雞囉夜",
    "X16n0308_007:0224a21": "彌　那囉夜拏。訖唎擔　毗陀夜闍　瞋陀夜彌",
    "X16n0308_007:0224a22": "　雞囉夜彌　怛多伽嚧茶西。訖唎擔　毗陀夜闍",
    "X16n0308_007:0224a23": "　瞋陀夜彌　雞囉夜彌　摩訶迦囉。摩怛唎伽拏。訖",
    "X16n0308_007:0224a24": "唎擔　毗陀夜闍　瞋陀夜彌　雞囉夜彌　迦波",
    "X16n0308_007:0224b01": "唎迦。訖唎擔　毗陀夜闍　瞋陀夜彌　雞囉夜彌",
    "X16n0308_007:0224b02": "　闍耶羯囉。摩度羯囉。薩婆囉他娑達那。訖唎擔",
    "X16n0308_007:0224b03": "　毗陀夜闍　瞋陀夜彌　雞囉夜彌　赭咄囉。婆耆",
    "X16n0308_007:0224b04": "你訖唎擔　毗陀夜闍　瞋陀夜彌　雞囉夜彌",
    "X16n0308_007:0224b05": "　毗唎羊。訖唎知。難陀雞沙囉。伽拏般帝索醯夜。訖唎",
    "X16n0308_007:0224b06": "擔　毗陀夜闍　瞋陀夜彌　雞囉夜彌　那揭那",
    "X16n0308_007:0224b07": "舍囉婆拏。訖唎擔　毗陀夜闍　瞋陀夜彌　雞囉",
    "X16n0308_007:0224b08": "夜彌　阿羅漢。訖唎擔　毗陀夜闍　瞋陀夜彌",
    "X16n0308_007:0224b09": "　雞囉夜彌　毗多囉伽。訖唎擔　毗陀夜闍　瞋陀",
    "X16n0308_007:0224b10": "夜彌　雞囉夜彌　跋闍囉波你。具醯夜。具醯夜。迦",
    "X16n0308_007:0224b11": "地般帝。訖唎擔　毗陀夜闍　瞋陀夜彌　雞囉夜",
    "X16n0308_007:0224b12": "彌　囉叉罔　婆伽梵　印兔那麼麼寫",
    "X16n0308_007:0224b13": "古本云。至此依前稱弟子某甲回向。故以此前為",
    "X16n0308_007:0224b14": "第三會。四第四會。",
    "X16n0308_007:0224b15": "婆伽梵　薩怛多。般怛囉　南無粹都帝　阿悉多。",
    "X16n0308_007:0224b16": "那囉剌迦　波囉婆。悉普吒　毗迦薩怛多。鉢帝唎",
    "X16n0308_007:0224b17": "　什佛囉。什佛囉　陀囉陀囉　頻陀囉。頻陀囉",
    "X16n0308_007:0224b18": "　瞋陀瞋陀　虎[合*牛]。虎[合*牛]　泮吒。泮吒。泮吒。泮吒。泮吒",
    "X16n0308_007:0224b19": "　娑訶　醯醯泮　阿牟迦耶泮　阿波囉提訶多",
    "X16n0308_007:0224b20": "泮　婆囉波囉陀泮　阿素囉。毗陀囉。波迦泮　薩",
    "X16n0308_007:0224b21": "婆提鞞獘泮　薩婆那伽獘泮　薩婆藥叉獘泮",
    "X16n0308_007:0224b22": "　薩婆乾闥婆獘泮　薩婆補丹那獘泮　迦吒補怛",
    "X16n0308_007:0224b23": "那獘泮　薩婆突狼枳帝獘泮　薩婆突澀比[口*((禾*ㄉ)/牛)]。訖",
    "X16n0308_007:0224b24": "瑟帝獘泮　薩婆什婆唎獘泮　薩婆阿播悉摩[口*((禾*ㄉ)/牛)]",
    "X16n0308_007:0224c01": "獘泮　薩婆舍囉婆拏獘泮　薩婆地帝雞獘泮",
    "X16n0308_007:0224c02": "　薩婆怛摩陀繼獘泮　薩婆毗陀耶。囉誓遮[口*((禾*ㄉ)/牛)]獘泮",
    "X16n0308_007:0224c03": "　闍夜羯囉。摩度羯囉。薩婆囉他。娑陀雞獘泮　毗",
    "X16n0308_007:0224c04": "地夜。遮唎獘泮　者都囉。縛耆你獘泮　跋闍囉。俱",
    "X16n0308_007:0224c05": "摩唎。毗陀夜。囉誓獘泮　摩訶波囉丁羊。叉耆唎獘",
    "X16n0308_007:0224c06": "泮　跋闍囉商羯囉夜。波囉丈耆囉闍耶泮　摩訶",
    "X16n0308_007:0224c07": "迦囉夜。摩訶末怛唎迦拏。南無娑羯唎多夜泮　毖",
    "X16n0308_007:0224c08": "瑟拏。婢曳泮　勃囉訶牟尼曳泮　阿耆尼曳泮",
    "X16n0308_007:0224c09": "　摩訶羯唎曳泮　羯囉檀持曳泮　蔑怛唎曳泮",
    "X16n0308_007:0224c10": "　嘮怛唎曳泮　遮文茶曳泮　羯邏囉怛唎曳泮",
    "X16n0308_007:0224c11": "　迦般唎曳泮　阿地目質多。迦尸摩舍那。婆私你曳",
    "X16n0308_007:0224c12": "泮　演吉質　薩埵婆寫　麼麼　印兔那。麼麼寫",
    "X16n0308_007:0224c13": "古本云。至此依前稱名迴向。故以此前為第四會。",
    "X16n0308_007:0224c14": "五第五會。",
    "X16n0308_007:0224c15": "突瑟吒質多　阿末怛唎質多　烏闍訶囉　伽婆",
    "X16n0308_007:0224c16": "訶囉　嚧地囉訶囉　婆娑訶囉　摩闍訶囉　闍",
    "X16n0308_007:0224c17": "多訶囉　視毖多訶囉　跋略夜訶囉　乾陀訶囉",
    "X16n0308_007:0224c18": "　布史波訶囉　頗囉訶囉　婆寫訶囉　般波質",
    "X16n0308_007:0224c19": "多　突瑟吒質多　嘮陀囉質多　藥叉揭囉訶",
    "X16n0308_007:0224c20": "　囉剎娑揭囉訶　閉[口*隸]多揭囉訶　毗舍遮揭囉訶",
    "X16n0308_007:0224c21": "　部多揭囉訶　鳩槃茶揭囉訶　悉乾陀揭囉訶",
    "X16n0308_007:0224c22": "　烏怛摩陀揭囉訶　車夜揭囉訶　阿播薩摩囉。",
    "X16n0308_007:0224c23": "揭囉訶　宅祛革。茶耆尼揭囉訶　唎佛帝揭囉訶",
    "X16n0308_007:0224c24": "　闍彌迦揭囉訶　舍俱尼揭囉訶　姥陀囉。難地",
    "X16n0308_007:0225a01": "迦揭囉訶　阿藍婆揭囉訶　乾度波尼揭囉訶",
    "X16n0308_007:0225a02": "　什伐囉。堙迦醯迦　墜帝藥迦　怛[口*隸]帝藥迦　者",
    "X16n0308_007:0225a03": "突託迦　昵提什伐囉　毖釤摩什伐囉　薄底迦",
    "X16n0308_007:0225a04": "　鼻底迦　室隷瑟密迦　娑你般帝迦　薩婆什",
    "X16n0308_007:0225a05": "伐囉　室盧吉帝　末陀鞞達嚧制劍　阿綺嚧鉗",
    "X16n0308_007:0225a06": "　目佉嚧鉗　羯唎突嚧鉗　揭囉訶　揭藍羯拏",
    "X16n0308_007:0225a07": "輸藍　憚多輸藍　迄唎夜輸藍　末麼輸藍　跋",
    "X16n0308_007:0225a08": "唎室婆輸藍　毖栗瑟吒輸藍　鄔陀囉輸藍　羯",
    "X16n0308_007:0225a09": "知輸藍　跋悉帝輸藍　鄔盧輸藍　常迦輸藍",
    "X16n0308_007:0225a10": "　喝悉多輸藍　跋陀輸藍　娑房盎伽。般囉丈伽輸",
    "X16n0308_007:0225a11": "藍　部多毖跢茶　茶耆你。什婆囉　陀突嚧迦。建",
    "X16n0308_007:0225a12": "咄嚧吉知。婆路多毗　薩般嚧。訶凌伽　輸沙怛囉",
    "X16n0308_007:0225a13": "　娑那羯囉　毗沙喻迦　阿耆尼烏陀迦　末囉",
    "X16n0308_007:0225a14": "鞞囉。建多囉　阿迦囉。密唎咄。怛歛部迦　地唎囉",
    "X16n0308_007:0225a15": "吒　毖唎瑟質迦　薩婆那俱囉　肆引伽獘　揭",
    "X16n0308_007:0225a16": "囉唎藥叉　怛囉芻　末囉視　吠帝釤　娑鞞釤",
    "X16n0308_007:0225a17": "　悉怛多。鉢怛囉　摩訶跋闍。嚧瑟尼釤　摩訶般",
    "X16n0308_007:0225a18": "賴丈耆藍　夜波突陀　舍喻闍那　辮怛隷拏",
    "X16n0308_007:0225a19": "　毗陀耶。槃曇迦嚧彌　帝殊槃曇迦嚧彌　般囉毗。",
    "X16n0308_007:0225a20": "陀槃曇迦嚧彌",
    "X16n0308_007:0225a21": "下是呪心。故此前為第五會。(按灌頂疏。第一會。名毗盧真法會。第二會",
    "X16n0308_007:0225a22": "名釋尊應化會。第三會。名觀音合同會。第四會名剛藏折攝會。第五會名文殊弘傳會。今不用者。以名依",
    "X16n0308_007:0225a23": "呪立。呪既未能譯釋。名又何敢妄定。即灌頂譯釋五會呪義。非不有理可據。但以梵音相似者。重重引證。",
    "X16n0308_007:0225a24": "而釋義之中。却又異說各岐。反令人不敢信受。況既稱秘密。無如不釋為妙)別分五會",
    "X16n0308_007:0225b01": "竟。二總出呪心。(長水云跢姪他前。但是歸命諸佛菩薩。眾聖賢等。及敘呪願加",
    "X16n0308_007:0225b02": "被。離諸惡鬼病等諸難。至唵字下方說呪心。即是秘密首楞嚴也)。",
    "X16n0308_007:0225b03": "跢姪他　唵　阿那隷　毗舍提鞞囉　跋闍囉陀",
    "X16n0308_007:0225b04": "唎　槃陀槃陀你　跋闍囉。謗尼泮　虎[合*牛]都盧甕",
    "X16n0308_007:0225b05": "泮　娑婆訶",
    "X16n0308_007:0225b06": "首句先以標說。哆姪他。或云怛姪他。或云怛你也",
    "X16n0308_007:0225b07": "他。或云跢地耶他。或云噠爹牙塔。瑜伽集云即說",
    "X16n0308_007:0225b08": "呪曰。名義集翻為所謂。皆標定起說之義。○唵字",
    "X16n0308_007:0225b09": "下正說呪心。正脈云。秘呪雖不可作解。然有三力",
    "X16n0308_007:0225b10": "應知。一者理法力。謂一字中具含無邊妙理。故能",
    "X16n0308_007:0225b11": "總一切法持無量義。而稱為陀羅尼。如世稱乾之",
    "X16n0308_007:0225b12": "四德。亦可避凶致祥。二者威德力。謂諸佛菩薩。一",
    "X16n0308_007:0225b13": "切權實聖賢。道德威神。不可思議。故令稱名持念",
    "X16n0308_007:0225b14": "者。有求皆遂。如世間有勢力人。亦可假其名聲。伏",
    "X16n0308_007:0225b15": "惡脫難。三者實語力。謂諸佛菩薩。一切聖賢。起大",
    "X16n0308_007:0225b16": "悲心。說誠實語。呪願眾生。其應如響。如世間真修",
    "X16n0308_007:0225b17": "行人。亦能呪願吉凶。隨言成就。愚謂今此呪心。於",
    "X16n0308_007:0225b18": "三力中正屬第一。亦兼第三。若前之五會。似唯第",
    "X16n0308_007:0225b19": "二力也。○後三字結成利益。娑婆訶。或云薩婆訶。",
    "X16n0308_007:0225b20": "或云莎嚩訶。或但云莎訶。賢首疏云。唐翻速成。謂",
    "X16n0308_007:0225b21": "令我所作速成就故。名義集云。此翻善說。又云散",
    "X16n0308_007:0225b22": "去。謂所說皆善。一切災惡悉散去故。皆結成義也。",
    "X16n0308_007:0225b23": "然此段既稱呪心。則是五會中精要之義。如有力",
    "X16n0308_007:0225b24": "通前俱持。固為盡善。設或無力。則但持此。確信功",
    "X16n0308_007:0225c01": "極自收成效。(右呪中為句。從古不同。按正脈為句多長。灌頂為句多短。大率密呪亦同",
    "X16n0308_007:0225c02": "顯經。有句有逗。蓋正脈留句遺逗。灌頂以逗為句耳。今本疏為句多依正脈。恐遺灌頂。又依彼疏從旁用",
    "X16n0308_007:0225c03": "圈別之。其間亦有與二疏俱不同者。乃以私意折衷。亦不敢自以為是。俟後有深通梵呪者。再請慈正。又",
    "X16n0308_007:0225c04": "古德於每句下。用一二等數計之。今本疏惟以斷處為句。不用一二等數者。以未敢必以為句故)正",
    "X16n0308_007:0225c05": "說神呪竟。三顯示利益二。一諸佛要用。二眾",
    "X16n0308_007:0225c06": "生利賴。初三。一指呪總標。二別顯二用。三結",
    "X16n0308_007:0225c07": "示無盡。初。",
    "X16n0308_007:0225c08": "阿難。是佛頂光聚悉怛多般怛囉秘密伽陀微妙章",
    "X16n0308_007:0225c09": "句。出生十方一切諸佛。十方如來因此呪心得成無",
    "X16n0308_007:0225c10": "上正徧知覺。",
    "X16n0308_007:0225c11": "佛頂光聚四字。指說呪處。以是呪原從佛頂光中。",
    "X16n0308_007:0225c12": "化佛說故。又借此以顯最勝無上。最妙無見義也。",
    "X16n0308_007:0225c13": "光而言聚者。以燄網交羅。如大火聚故。悉怛多般",
    "X16n0308_007:0225c14": "怛囉六字。出所說名。連摩訶義。已如前說。今缺摩",
    "X16n0308_007:0225c15": "訶。惟約白傘蓋義。當以起信二門釋之。一者白為",
    "X16n0308_007:0225c16": "眾色之本。即是心真如門。以真如門約心性不變",
    "X16n0308_007:0225c17": "義說。故名為白。二者傘蓋為展覆之具。即是心生",
    "X16n0308_007:0225c18": "滅門。以生滅門約心性隨緣義說。故名傘蓋。若此",
    "X16n0308_007:0225c19": "則兼帶摩訶釋者。摩訶翻大。即是一心。起信云。是",
    "X16n0308_007:0225c20": "心則攝一切世間出世間法。故名為大。呪以此名",
    "X16n0308_007:0225c21": "者。顯呪中所詮。即同起信中一心二門義故。若依",
    "X16n0308_007:0225c22": "本經。則白者彌滿清淨。中不容他。即空如來藏。傘",
    "X16n0308_007:0225c23": "蓋者。籠羅萬有。蔭覆十虗。即不空如來藏。彌滿清",
    "X16n0308_007:0225c24": "淨中不容他。不妨籠羅萬有蔭覆十虗。籠羅萬有",
    "X16n0308_007:0226a01": "蔭覆十虗。不礙彌滿清淨中不容他。即空不空如",
    "X16n0308_007:0226a02": "來藏。三藏不離一心。故名為大。據此則世出世間",
    "X16n0308_007:0226a03": "一切諸法。無邊妙義。無量妙門。一呪之中攝無不",
    "X16n0308_007:0226a04": "盡。宜乎其無惡不摧。無善不成。諸佛依此出生。眾",
    "X16n0308_007:0226a05": "生賴此得安隱也。秘密微妙四字。顯所詮義。一切",
    "X16n0308_007:0226a06": "眾生所不能知。故稱秘密。唯佛與佛乃能究盡。故",
    "X16n0308_007:0226a07": "稱微妙。伽陀章句四字。指能詮體。伽陀者。顯呪體",
    "X16n0308_007:0226a08": "有頌。章句者。顯呪體有章段有句逗也。出生十方",
    "X16n0308_007:0226a09": "諸佛者。顯此呪乃密示如來密因義故。十方如來",
    "X16n0308_007:0226a10": "因此成正覺者。顯此呪乃密示修證了義菩薩萬",
    "X16n0308_007:0226a11": "行首楞嚴義故。起信云。一切諸佛本所乘故。一切",
    "X16n0308_007:0226a12": "菩薩皆乘此法到如來地故。即斯義也。",
    "X16n0308_007:0226a13": "二別顯二用二。一降魔證真轉輪用。二從本垂",
    "X16n0308_007:0226a14": "跡利後用。初。",
    "X16n0308_007:0226a15": "十方如來執此呪心降伏諸魔制諸外道。○十方如",
    "X16n0308_007:0226a16": "來乘此呪心坐寶蓮華應微塵國。○十方如來含此",
    "X16n0308_007:0226a17": "呪心於微塵國轉大法輪。",
    "X16n0308_007:0226a18": "初降魔制外用。謂十方如來。將欲證真。多為魔外",
    "X16n0308_007:0226a19": "所擾。不能速成。執持此呪。則一念不動。且此呪是",
    "X16n0308_007:0226a20": "諸佛心印。持之者必為諸佛護念。以是二力。(自力佛力)",
    "X16n0308_007:0226a21": "故能降魔制外。以念不動。則魔外不得其便。佛護",
    "X16n0308_007:0226a22": "念則魔外不能近故。○十方下證真現報用。謂魔",
    "X16n0308_007:0226a23": "外不擾。剎那證真。現盧舍那。徧入華藏。故云坐寶",
    "X16n0308_007:0226a24": "蓮華。應微塵國。言寶蓮華者。即華藏世界中諸剎",
    "X16n0308_007:0226b01": "種也。一一剎種。各有二十層數。一一層數。各有如",
    "X16n0308_007:0226b02": "彼數三千大千世界。微塵數佛剎圍繞。今云應微",
    "X16n0308_007:0226b03": "塵國者。且約總數言之。而言乘呪心者。以此呪心",
    "X16n0308_007:0226b04": "即是諸佛真法身故。○十方下依報轉輪用。謂十",
    "X16n0308_007:0226b05": "方如來。依報身欲轉法輪。必於無礙智中含此呪",
    "X16n0308_007:0226b06": "心。以此呪心即是無量法門體故。依體轉法。法乃",
    "X16n0308_007:0226b07": "無盡。由此故能於微塵國轉大法輪。法輪言大者。",
    "X16n0308_007:0226b08": "以是無上根本法輪。一切教法無不從此出故。又",
    "X16n0308_007:0226b09": "以唯被法身大士。諸聲聞等。有眼不見有耳不能",
    "X16n0308_007:0226b10": "聞故。○二從本垂跡利後用三。一跡示兩利。二",
    "X16n0308_007:0226b11": "跡示證果。三跡示付法。初四。一記他自記。二",
    "X16n0308_007:0226b12": "拔苦濟難。三事師近佛。四攝授親因。初(自下皆迹門中",
    "X16n0308_007:0226b13": "事。若不然者。而上文既說乘此呪心坐寶蓮華。應微塵國。已是成佛。而下文又說誦此呪心。成無上覺。則",
    "X16n0308_007:0226b14": "前後重複矣。思之)。",
    "X16n0308_007:0226b15": "十方如來持此呪心能於十方摩頂授記。○自果未",
    "X16n0308_007:0226b16": "成亦於十方蒙佛授記。",
    "X16n0308_007:0226b17": "初在果記他。十方如來。約從本垂跡。現應化身言",
    "X16n0308_007:0226b18": "之。持此呪心。加被菩薩。令其當來成佛。故能於十",
    "X16n0308_007:0226b19": "方界摩頂授記。正脈云。此可喻蜾蠃呪螟蛉也。○",
    "X16n0308_007:0226b20": "自果下在因蒙記。自果未成者。約示在因門言之。",
    "X16n0308_007:0226b21": "現菩薩跡。故亦仗此呪心。十方蒙記(問。既是示現。何假呪力。答",
    "X16n0308_007:0226b22": "此有三義。一為顯神呪功能。二為彼實行作則。三為諸不信作證。由此所以雖不須呪。無妨示現持呪)。",
    "X16n0308_007:0226b23": "二拔苦濟難。",
    "X16n0308_007:0226b24": "十方如來依此呪心能於十方拔濟羣苦。所謂地獄",
    "X16n0308_007:0226c01": "餓鬼畜生盲聾瘖瘂冤憎會苦愛別離苦求不得苦",
    "X16n0308_007:0226c02": "五陰熾盛大小諸橫同時解脫。○賊難兵難王難獄",
    "X16n0308_007:0226c03": "難風火水難饑渴貧窮應念消散。",
    "X16n0308_007:0226c04": "初能拔眾苦。十方如來。亦跡示應化也。依此呪心。",
    "X16n0308_007:0226c05": "能拔羣苦者。或教以自持。或代為呪願。仗呪神威。",
    "X16n0308_007:0226c06": "百靈呵護。超苦海躋康衢故。所謂者。指釋之詞。謂",
    "X16n0308_007:0226c07": "指下十種。釋上羣苦也。十種者。一曰地獄。有八寒",
    "X16n0308_007:0226c08": "八熱等苦。二曰餓鬼。有針咽炬口等苦。三曰畜生。",
    "X16n0308_007:0226c09": "有宰割負重等苦。四曰盲聾瘖瘂。有色聲莫辨等",
    "X16n0308_007:0226c10": "苦。五曰冤憎會遇。有彼此報復等苦。六曰恩愛別",
    "X16n0308_007:0226c11": "離。有悲哀慘傷等苦。七曰有求不得。有面慚心愧",
    "X16n0308_007:0226c12": "等苦。八曰五陰熾盛。有生老病死等苦。九曰大橫。",
    "X16n0308_007:0226c13": "(如藥師九橫等)有夭折天年等苦。十曰小橫。有災禍干連",
    "X16n0308_007:0226c14": "等苦。然橫分大小者。以性命有關無關異故。同時",
    "X16n0308_007:0226c15": "解脫者。以神呪不思議力之所致也。○賊難下能",
    "X16n0308_007:0226c16": "濟眾難。略明亦有十種。一曰賊難。有劫財奪命等",
    "X16n0308_007:0226c17": "事。二曰兵難。有衝鋒冒刃等事。三曰王難。有委身",
    "X16n0308_007:0226c18": "致命等事。四曰獄難。有枷鎖禁繫等事。五曰風難。",
    "X16n0308_007:0226c19": "有凜寒揮沙等事。六曰火難。有焚燒炙熱等事。七",
    "X16n0308_007:0226c20": "曰水難。有衝陷漂沈等事。八曰飢難。有絕糧枵腹",
    "X16n0308_007:0226c21": "等事。九曰渴難。有喉乾心燥等事。十曰貧窮。有困",
    "X16n0308_007:0226c22": "苦逼迫等事。應念銷散者。謂應其所念之呪而銷",
    "X16n0308_007:0226c23": "散也。三事師近佛。",
    "X16n0308_007:0226c24": "十方如來隨此呪心能於十方事善知識四威儀中",
    "X16n0308_007:0227a01": "供養如意。○恒沙如來會中推為大法王子。",
    "X16n0308_007:0227a02": "初能事知識。示在因位。引攝初機。故於十方世界。",
    "X16n0308_007:0227a03": "事善知識。以彼具正知見。能為初機作進道之資",
    "X16n0308_007:0227a04": "故。四威儀中。謂行住坐臥時也。一一時中。各有應",
    "X16n0308_007:0227a05": "供之物。皆令隨心。故云供養如意。法華天授品云。",
    "X16n0308_007:0227a06": "採薪及果蓏。隨時恭敬與。即斯意也。隨猶帶也。然",
    "X16n0308_007:0227a07": "必帶此呪者。為示初機。非此呪無以發通。不能遠",
    "X16n0308_007:0227a08": "到十方。非此呪無由出生。不能供養如意。是知欲",
    "X16n0308_007:0227a09": "事知識。如意作供者。可不以此呪為急務耶。○恒",
    "X16n0308_007:0227a10": "沙下能近諸佛。助佛揚化。引攝初機。故於如來會",
    "X16n0308_007:0227a11": "中。為法王子。推之為大者。以其智辯具足。同類莫",
    "X16n0308_007:0227a12": "匹。斯亦呪心神力之所致也。四攝受親因。",
    "X16n0308_007:0227a13": "十方如來行此呪心能於十方攝受親因。令諸小乘",
    "X16n0308_007:0227a14": "聞秘密藏不生驚怖。",
    "X16n0308_007:0227a15": "行亦持也。言如來與歷劫親眷。互相因依。自雖成",
    "X16n0308_007:0227a16": "佛。念彼散在十方。亦常持此攝受。故云行此呪心。",
    "X16n0308_007:0227a17": "能於十方云云。秘密藏。即最上一乘。二乘不知。故",
    "X16n0308_007:0227a18": "稱秘密。權小乍聞。故多驚怖。如法華上德身子。乍",
    "X16n0308_007:0227a19": "聞廢權立實。猶云將非魔作佛。惱亂我心耶。餘多",
    "X16n0308_007:0227a20": "驚怖可知。今言令不驚怖者。謂歷劫親因。設有流",
    "X16n0308_007:0227a21": "入權小者。亦以心呪加持。令其成就大志。力堪受",
    "X16n0308_007:0227a22": "大。如法華阿難得記。便云我今無復疑。安住於佛",
    "X16n0308_007:0227a23": "道。其不驚不怖可知。跡示兩利竟。二跡示證果。",
    "X16n0308_007:0227a24": "十方如來誦此呪心成無上覺坐菩提樹入大涅槃。",
    "X16n0308_007:0227b01": "跡示最後身中。誦呪斷習。轉煩惱而為智果。故云",
    "X16n0308_007:0227b02": "成無上覺。端坐道樹。寂然不動。轉生死而為斷果。",
    "X16n0308_007:0227b03": "故云入大涅槃。然此既屬跡示。仍須誦呪者。為示",
    "X16n0308_007:0227b04": "此呪。雖至最後身中猶不可忘耳。三跡示付法。",
    "X16n0308_007:0227b05": "十方如來傳此呪心於滅度後付佛法事究竟住持。",
    "X16n0308_007:0227b06": "嚴淨戒律悉得清淨。",
    "X16n0308_007:0227b07": "跡示出世事畢。欲以此呪利益未來眾生。故云傳",
    "X16n0308_007:0227b08": "此呪心。於滅度後。以此護法。能令所付佛法中事。",
    "X16n0308_007:0227b09": "究竟住持。以此護戒。能令嚴淨戒律中人。悉得清",
    "X16n0308_007:0227b10": "淨。據此則佛滅度後。能令正法長存。毗尼久住者。",
    "X16n0308_007:0227b11": "端賴此呪。主法主律者。其勿忽諸。別顯二用竟。",
    "X16n0308_007:0227b12": "三結示無盡。",
    "X16n0308_007:0227b13": "若我說是佛頂光聚般怛囉呪從旦至暮音聲相聯。",
    "X16n0308_007:0227b14": "字句中間亦不重疊。經恒沙劫終不能盡。",
    "X16n0308_007:0227b15": "若我說是句。有二釋。一但說呪。二說呪益。從旦至",
    "X16n0308_007:0227b16": "暮者。約竟日言。音聲相聯者。謂竟日之中。無間說",
    "X16n0308_007:0227b17": "故。字句中間亦不重疊者。謂字字句句。前後詮法",
    "X16n0308_007:0227b18": "各不同也。如是而說。經恒沙劫者。極顯其字句之",
    "X16n0308_007:0227b19": "廣。并說日之長故。終不能盡句。若約說呪者。以呪",
    "X16n0308_007:0227b20": "是心呪攝義無盡。非說可罄。如華嚴一字法門。海",
    "X16n0308_007:0227b21": "墨不書一偈是也。若約說益者。謂如上所說。且就",
    "X16n0308_007:0227b22": "諸佛要用。亦惟略出少分。設具言之。經劫莫盡。以",
    "X16n0308_007:0227b23": "此呪所以為諸佛要用者。不止此耳。故正脈云。此",
    "X16n0308_007:0227b24": "無盡方約諸佛要用。非并眾生用也。總上諸佛要",
    "X16n0308_007:0227c01": "用竟。二眾生利賴三。一別明利賴。二總顯益",
    "X16n0308_007:0227c02": "普。三承益勸信。初八。一遠魔除毒。二成智免",
    "X16n0308_007:0227c03": "害。三資發通明。四遠離雜趣。五常生佛前。六能成",
    "X16n0308_007:0227c04": "眾行。七滅罪除障。八有求皆遂。初二。一聲聞",
    "X16n0308_007:0227c05": "賴以遠魔。二凡夫賴以除毒。初。",
    "X16n0308_007:0227c06": "亦說此呪名如來頂。汝等有學未盡輪迴。發心至誠",
    "X16n0308_007:0227c07": "取阿羅漢。不持此呪而坐道場。令其身心遠諸魔事。",
    "X16n0308_007:0227c08": "無有是處。",
    "X16n0308_007:0227c09": "亦說此呪句有二釋。一者此呪本名悉怛多般怛",
    "X16n0308_007:0227c10": "囉。以其為諸佛要用。故亦名如來頂。此結前也。二",
    "X16n0308_007:0227c11": "者既名如來頂。則知最勝。故能為眾生利賴。此起",
    "X16n0308_007:0227c12": "後也。汝等有學。即指阿難一類。欲界尚有七番生",
    "X16n0308_007:0227c13": "死。況復上界。故曰未盡輪迴。發心者。發修道心。至",
    "X16n0308_007:0227c14": "誠者。至極誠懇。取阿羅漢者。欲得人空。欲得人空。",
    "X16n0308_007:0227c15": "亦須道場修習。不持此呪。多滯陰境。故曰令其遠",
    "X16n0308_007:0227c16": "魔無有是處。此是反顯。若正明者。謂必資持呪。乃",
    "X16n0308_007:0227c17": "可遠諸魔耳。二凡夫賴以除毒。",
    "X16n0308_007:0227c18": "阿難。若諸世界隨所國土所有眾生。隨國所生樺皮",
    "X16n0308_007:0227c19": "貝葉紙素白氎。書寫此呪貯於香囊。是人心昏未能",
    "X16n0308_007:0227c20": "誦憶。或帶身上。或書宅中。當知是人盡其生年。一切",
    "X16n0308_007:0227c21": "諸毒所不能害。",
    "X16n0308_007:0227c22": "若諸世界者。十方差別不同。隨所國土所有眾生",
    "X16n0308_007:0227c23": "者。無論何國何生。以國土有中邊之別。眾生有靈",
    "X16n0308_007:0227c24": "蠢之異故。隨國所生者。無論所生何物。但可作書",
    "X16n0308_007:0228a01": "者皆得。樺皮此土即有。治令薄軟。可以作書。貝葉",
    "X16n0308_007:0228a02": "西域所出。其葉長廣可以寫字。紙素謂紙之素者。",
    "X16n0308_007:0228a03": "此方抹竹為漿。并楮皮桑皮等。皆可為之。白[疊*毛]謂",
    "X16n0308_007:0228a04": "氎之白者。夜摩氎華如絲。并高昌氎子等。皆可為",
    "X16n0308_007:0228a05": "之。(夜摩[疊*毛]華如絲者。夜摩即劫波羅天。彼有[疊*毛]華如絲。可以紡織前云。此寶[疊*毛]華。緝績成巾。高昌[疊*毛]子",
    "X16n0308_007:0228a06": "者。灌頂云。高昌國有草實如繭。其中絲如細纑。名曰[疊*毛]子。國人取織為細毛布。柔軟白淨)書寫此",
    "X16n0308_007:0228a07": "呪者。即用上樺皮等物。貯於香囊者。摺令齊整。以",
    "X16n0308_007:0228a08": "香囊盛貯。取便於帶持也。是人心昏者。賦性暗鈍。",
    "X16n0308_007:0228a09": "未能誦憶者。無聞持力。或帶身上者。佩於胸前。若",
    "X16n0308_007:0228a10": "在下身者得罪。或書宅中者。不必樺皮等物。石壁",
    "X16n0308_007:0228a11": "粉牆。隨便皆可。但不宜在卑穢之處。當知是人者。",
    "X16n0308_007:0228a12": "即身佩宅書之人。盡其生年者。謂從生至死。一切",
    "X16n0308_007:0228a13": "諸毒。有內有外。內則觸目驚心。貪瞋癡等漸化。外",
    "X16n0308_007:0228a14": "則因呪威靈。蛇蝮蠍等遠遁。故曰所不能害。遠魔",
    "X16n0308_007:0228a15": "除毒竟。二成智免害二。一世間賴以成智。二",
    "X16n0308_007:0228a16": "末世賴以免害。初。",
    "X16n0308_007:0228a17": "阿難。我今為汝更說此呪救護世間得大無畏。成就",
    "X16n0308_007:0228a18": "眾生出世間智。",
    "X16n0308_007:0228a19": "如上所說不盡呪益。故許為更說。救護者。救內障",
    "X16n0308_007:0228a20": "護外障也。言世間眾生。欲求出世。內為煩惱所侵。",
    "X16n0308_007:0228a21": "外為魔鬼所擾。恒生畏懼。難可成就。由呪力故。內",
    "X16n0308_007:0228a22": "救煩惱。外護魔鬼。魔鬼不擾。故能令其得大無畏。",
    "X16n0308_007:0228a23": "煩惱不侵。故能成就出世間智。二末世賴以免",
    "X16n0308_007:0228a24": "害二。一別明免害。二總出其由。初。",
    "X16n0308_007:0228b01": "若我滅後末世眾生有能自誦。若教他誦。當知如是",
    "X16n0308_007:0228b02": "誦持眾生。火不能燒。水不能溺。大毒小毒所不能害。",
    "X16n0308_007:0228b03": "○如是乃至天籠鬼神精祇魔魅所有惡呪皆不能",
    "X16n0308_007:0228b04": "著。○心得正受。一切呪詛厭蠱毒藥金毒銀毒草木",
    "X16n0308_007:0228b05": "蟲蛇萬物毒氣。入此人口成甘露味。○一切惡星并",
    "X16n0308_007:0228b06": "諸鬼神磣心毒人。於如是人不能起惡。",
    "X16n0308_007:0228b07": "初能免災毒。滅後則眾生無依。末世則修行多障。",
    "X16n0308_007:0228b08": "欲免自障。習此心呪。故曰有能自誦。為銷他障。傳",
    "X16n0308_007:0228b09": "此心呪。故曰若教他誦。如是誦持眾生。即指自誦",
    "X16n0308_007:0228b10": "他誦者言。火有二種。一內火。從心而發。如欲火等。",
    "X16n0308_007:0228b11": "二外火。從緣而起。如天火等。內外相感。輕而房舍",
    "X16n0308_007:0228b12": "焚燒。重則身首焦爛。甚至劫火洞然。初禪俱壞。如",
    "X16n0308_007:0228b13": "此皆以呪力能免。故曰火不能燒。水不能溺。例此",
    "X16n0308_007:0228b14": "可知。大毒如瘟疫流行。小毒如蛇蠍觸螫。如此皆",
    "X16n0308_007:0228b15": "以呪力能迴。故曰所不能害。○如是下能免惡呪。",
    "X16n0308_007:0228b16": "天龍鬼神。義攝八部中前六。以夜叉名鬼。二樂神。",
    "X16n0308_007:0228b17": "一蟒神。皆以神稱故。得天之靈曰精。得地之靈曰",
    "X16n0308_007:0228b18": "祇。專為障道曰魔。一於惑人曰魅。此等皆能為呪。",
    "X16n0308_007:0228b19": "用呪害人。故以惡名。一遇呪心。如湯銷冰。故曰所",
    "X16n0308_007:0228b20": "不能著。如登伽梵呪可知。○心得下能免雜毒。持",
    "X16n0308_007:0228b21": "此心呪。持至能所雙忘。不受諸受。名為心得正受。",
    "X16n0308_007:0228b22": "呪詛厭蠱毒藥者。謂呪咀厭蠱。呪咀毒藥。厭蠱者。",
    "X16n0308_007:0228b23": "屍毒也。漢書云。厭殺四百餘家。毒藥者。物毒也。廣",
    "X16n0308_007:0228b24": "誌云。鴆毛瀝酒。沾唇即死。據此則厭蠱毒藥。皆能",
    "X16n0308_007:0228c01": "害人。加以惡呪咀禱。則百發百中矣。金毒銀毒者。",
    "X16n0308_007:0228c02": "金銀經火瀝水。飲之皆能毒人。草木蟲蛇者。略舉",
    "X16n0308_007:0228c03": "四毒。餘以萬物毒氣該之。入此人口成甘露味者。",
    "X16n0308_007:0228c04": "以心得正受。毒氣不能入故。○一切下能免陰損。",
    "X16n0308_007:0228c05": "惡星者。凶耀為殃。鬼神者。邪靈作祟。磣人者。包藏",
    "X16n0308_007:0228c06": "禍心。此等皆人所不覺。陰受其損。由呪力故。轉禍",
    "X16n0308_007:0228c07": "為福。故云不能起惡。二總出其由。",
    "X16n0308_007:0228c08": "頻那夜迦諸惡鬼王并其眷屬。皆領深恩常加守護。",
    "X16n0308_007:0228c09": "頻那夜迦。略舉二使者名。諸惡鬼王。管領諸惡鬼",
    "X16n0308_007:0228c10": "者。并其眷屬者。謂鬼王所在。鬼眾隨之。皆領深恩",
    "X16n0308_007:0228c11": "者。謂素蒙佛化。領佛深恩。為報佛恩。故於是呪常",
    "X16n0308_007:0228c12": "加守護。以是呪即佛心故。然人但知呪能免害。而",
    "X16n0308_007:0228c13": "不知所以能免害者。又賴有此等守護。故特為標",
    "X16n0308_007:0228c14": "而出之。總結成智免害竟。三資發通明。三。一",
    "X16n0308_007:0228c15": "聖眷隨侍。二以劣況勝。三正明資發。初。",
    "X16n0308_007:0228c16": "阿難。當知是呪常有八萬四千那由他恒河沙俱胝",
    "X16n0308_007:0228c17": "金剛藏王菩薩種族。一一皆有諸金剛眾而為眷屬",
    "X16n0308_007:0228c18": "晝夜隨侍。",
    "X16n0308_007:0228c19": "呪是佛心。呪在即是佛在。故常有聖眷隨侍。那由",
    "X16n0308_007:0228c20": "他。此云萬億。俱胝此云百億。言菩薩之數。俱胝不",
    "X16n0308_007:0228c21": "足以盡。復以恒沙計之。恒沙俱胝不足以盡。復以",
    "X16n0308_007:0228c22": "那由他計之。那由他恒沙俱胝不足以盡。復以八",
    "X16n0308_007:0228c23": "萬四千計之。極言其數之多也。菩薩名金剛藏王",
    "X16n0308_007:0228c24": "者。現奮怒之形。具降魔之力。名曰金剛。蘊秘密之",
    "X16n0308_007:0229a01": "德。攝金剛之眾。故稱藏王。種族者如許菩薩。皆同",
    "X16n0308_007:0229a02": "一種類。同一族姓也。諸金剛眾。即所統護法之眾。",
    "X16n0308_007:0229a03": "如火頭金剛。青面金剛之類。而為眷屬者。聽其驅",
    "X16n0308_007:0229a04": "使。晝夜隨侍者。常加守護。呪且如是。況復持人。自",
    "X16n0308_007:0229a05": "應蒙護可知。二以劣況勝。",
    "X16n0308_007:0229a06": "設有眾生於散亂心非三摩地。心憶口持。是金剛王",
    "X16n0308_007:0229a07": "常隨從彼諸善男子。○何況決定菩提心者。",
    "X16n0308_007:0229a08": "初舉能況。散亂心者。謂忽此忽彼。屬不定聚。非三",
    "X16n0308_007:0229a09": "摩地者。謂盲修瞎煉。屬邪定聚。心憶者。偶爾心憶。",
    "X16n0308_007:0229a10": "以不定非常憶故。口持者。泛然口持。以邪定非心",
    "X16n0308_007:0229a11": "持故。既非常憶心持。而金剛藏王常隨從彼者。為",
    "X16n0308_007:0229a12": "報佛恩。格外施護持故。不定邪定。通稱善男子者。",
    "X16n0308_007:0229a13": "以既能持呪。即具善根。即有丈夫氣故。○何況下",
    "X16n0308_007:0229a14": "次明所況。決定揀非不定。菩提心揀非邪定。乃屬",
    "X16n0308_007:0229a15": "正定聚者。況意以不定邪定。偶憶泛持。尚蒙隨從。",
    "X16n0308_007:0229a16": "何況入正定聚。常憶心持。此又不但隨從。至下科",
    "X16n0308_007:0229a17": "自見。三正明資發。",
    "X16n0308_007:0229a18": "此諸金剛菩薩藏王精心陰速發彼神識。是人應時",
    "X16n0308_007:0229a19": "心能記憶八萬四千恒河沙劫。周徧了知得無疑惑。",
    "X16n0308_007:0229a20": "執金剛杵。持秘密藏。或稱金剛菩薩。或稱菩薩藏",
    "X16n0308_007:0229a21": "王。或稱金剛藏王菩薩。或稱金剛菩薩藏王。或稱",
    "X16n0308_007:0229a22": "金剛王。或稱金剛藏。無不可也。精心者。純真之心。",
    "X16n0308_007:0229a23": "上與諸佛同一慈力。下與眾生同一悲仰。故能發",
    "X16n0308_007:0229a24": "彼神識。彼字指決定菩提心人。能持呪者。發謂資",
    "X16n0308_007:0229b01": "發。令神識通明也。雖神識通明。而彼人亦不知其",
    "X16n0308_007:0229b02": "所以。蓋是菩薩以純真之心。於陰暗中速疾資發",
    "X16n0308_007:0229b03": "故耳。是人應時等。即通明俱發也。正脈云。記憶似",
    "X16n0308_007:0229b04": "惟宿命。然以過去例於現未。決通三世。且云周徧",
    "X16n0308_007:0229b05": "了知得無疑惑。應兼通明。何況沙劫。逈超小乘八",
    "X16n0308_007:0229b06": "萬。又為菩薩殊勝之通明矣。資發通明竟。",
    "X16n0308_007:0229b07": "四遠離雜趣。",
    "X16n0308_007:0229b08": "從第一劫乃至後身。生生不生藥叉羅剎及富單那",
    "X16n0308_007:0229b09": "迦吒富單那鳩槃茶毗舍遮等并諸餓鬼有形無形",
    "X16n0308_007:0229b10": "有想無想如是惡處。",
    "X16n0308_007:0229b11": "從第一劫者。謂從初發心。經第一劫。乃至後身者。",
    "X16n0308_007:0229b12": "謂直至成佛最後身中。生生者。謂兩楹中間。捨生",
    "X16n0308_007:0229b13": "受生也。不生者。不生下之雜趣。以有通明能先知",
    "X16n0308_007:0229b14": "故。藥叉或云夜叉。捷疾鬼也。羅剎此云可畏。食人",
    "X16n0308_007:0229b15": "鬼也。富單那。此云臭惡鬼。主熱病者。迦吒富單那。",
    "X16n0308_007:0229b16": "此云奇臭惡鬼。主熱病之甚者。鳩槃茶。此云甕形。",
    "X16n0308_007:0229b17": "魘魅鬼也。毗舍遮。或云毗舍闍。此云噉精氣。以能",
    "X16n0308_007:0229b18": "噉人精氣及五穀精氣故。并諸餓鬼。即饑虗鬼。如",
    "X16n0308_007:0229b19": "大腹臭毛。針咽炬口等。有形即是有色。如後文休",
    "X16n0308_007:0229b20": "咎精明。無形即是無色。如後文空散銷沈。有想者。",
    "X16n0308_007:0229b21": "靈通怪變。如後文鬼神精靈。無想者。凝滯堅頑。如",
    "X16n0308_007:0229b22": "後文精神化為土木金石。如是等類。各有自苦。遮",
    "X16n0308_007:0229b23": "障聖道。故云惡處。然既生生不生。則聖道可修。宜",
    "X16n0308_007:0229b24": "乎其因圓果滿而至最後身矣。五常生佛前。",
    "X16n0308_007:0229c01": "是善男子若讀若誦若書若寫若帶若藏諸色供養。",
    "X16n0308_007:0229c02": "劫劫不生貧窮下賤不可樂處。○此諸眾生縱其自",
    "X16n0308_007:0229c03": "身不作福業。十方如來所有功德悉與此人。○由是",
    "X16n0308_007:0229c04": "得於恒河沙阿僧祇不可說不可說劫常與諸佛同",
    "X16n0308_007:0229c05": "生一處。無量功德如惡叉聚。同處熏修永無分散。",
    "X16n0308_007:0229c06": "初依呪離苦。是善男子。仍指決定菩提心者。不唯",
    "X16n0308_007:0229c07": "不生雜趣。若果依此呪。即人中不可樂處亦不生",
    "X16n0308_007:0229c08": "故。對本為讀。背本為誦。敬寫為書。使書為寫。身佩",
    "X16n0308_007:0229c09": "名帶。器貯名藏。諸色供養。如香華燈燭之類。不生",
    "X16n0308_007:0229c10": "貧窮下賤不可樂處者。必生富而且貴可樂處也。",
    "X16n0308_007:0229c11": "○此諸下仗佛成德。(恐有問云。雖依呪力。不作福業。云何便生樂處。故此釋云)",
    "X16n0308_007:0229c12": "此諸眾生。縱不作福。無妨得生樂處。以十方如來",
    "X16n0308_007:0229c13": "所有功德。悉與此人故。言悉與此人者。以此呪即",
    "X16n0308_007:0229c14": "是佛心。不離此呪。即是不離佛心。諸佛即心功德。",
    "X16n0308_007:0229c15": "時時在己也。○由是下得生佛前。由是等者。謂由",
    "X16n0308_007:0229c16": "是佛德悉與之故。不惟得生樂處。且得於恒沙僧",
    "X16n0308_007:0229c17": "祇不可說不可說劫與佛同生一處。所謂常在佛",
    "X16n0308_007:0229c18": "前是也。既常在佛前。又常依此呪。則佛德呪德即",
    "X16n0308_007:0229c19": "同己德。故云無量功德如惡叉聚。以惡义聚果。三",
    "X16n0308_007:0229c20": "顆一蒂。不相分離。喻佛德呪德無量功德同己德",
    "X16n0308_007:0229c21": "故。末二句釋成。言佛德呪德所以同於己德者。以",
    "X16n0308_007:0229c22": "同處熏修。永無分散。既永無分散。則常依佛德呪",
    "X16n0308_007:0229c23": "德熏煉脩習以成己德。所謂如惡叉聚者信矣。",
    "X16n0308_007:0229c24": "六能成眾行。",
    "X16n0308_007:0230a01": "是故能令破戒之人戒根清淨。未得戒者令其得戒。",
    "X16n0308_007:0230a02": "未精進者令得精進。無智慧者令得智慧。不清淨者",
    "X16n0308_007:0230a03": "速得清淨。不持齋戒自成齋戒。",
    "X16n0308_007:0230a04": "承上神呪以有如是利益。是故能令成就眾行。破",
    "X16n0308_007:0230a05": "戒之人。如阿難八萬行中秪毀一戒。戒根清淨者。",
    "X16n0308_007:0230a06": "如阿難心清淨故尚未淪溺。未得戒者。如登伽宿",
    "X16n0308_007:0230a07": "為婬女。令其得戒者。如登伽今為性尼。未精進者。",
    "X16n0308_007:0230a08": "如阿難專好多聞。登伽偏於淫愛。令得精進者。如",
    "X16n0308_007:0230a09": "阿難殷勤請定。登伽成精進林。無智慧者。如登伽",
    "X16n0308_007:0230a10": "纏眠貪愛不知為苦。令得智慧者。如登伽與羅睺",
    "X16n0308_007:0230a11": "母同悟宿因。不清淨者。如登伽未蒙呪前欲燄飛",
    "X16n0308_007:0230a12": "揚。速得清淨者。如登伽已蒙呪後淫心頓歇。齋戒",
    "X16n0308_007:0230a13": "謂八關齋戒。與上五勝劣懸殊。以彼況此。不持自",
    "X16n0308_007:0230a14": "成可知。七滅罪除障二。一滅現在罪。二除過",
    "X16n0308_007:0230a15": "去障。初三。一輕重俱銷。二極輕同無。三極重",
    "X16n0308_007:0230a16": "亦滅。初。",
    "X16n0308_007:0230a17": "阿難。是善男子持此呪時。設犯禁戒於未受時。持呪",
    "X16n0308_007:0230a18": "之後。眾破戒罪無問輕重一時銷滅。",
    "X16n0308_007:0230a19": "持此呪時。自應嚴持禁戒。以佛有明誨故。設犯禁",
    "X16n0308_007:0230a20": "戒於未受持時。乃屬往[億-音+(天*天)]。既能持。呪自新固應於",
    "X16n0308_007:0230a21": "前眾破戒罪一時銷滅。羯磨云。前心作惡。如雲覆",
    "X16n0308_007:0230a22": "日。後心起善。似炬銷暗。既云似炬銷暗。乃何罪不",
    "X16n0308_007:0230a23": "滅。故無問重輕也。(重謂小乘初篇。大乘十重。輕謂小乘餘篇。大乘四十八種輕垢)",
    "X16n0308_007:0230a24": "二極輕同無。",
    "X16n0308_007:0230b01": "縱經飲酒食噉五辛種種不淨。一切諸佛菩薩金剛",
    "X16n0308_007:0230b02": "天仙鬼神不將為過。○設著不淨破弊衣服。一行一",
    "X16n0308_007:0230b03": "住悉同清淨。○縱不作壇不入道場亦不行道。誦持",
    "X16n0308_007:0230b04": "此呪。還同入壇行道功德無有異也。",
    "X16n0308_007:0230b05": "初辛酒無過。酒有多失。經論俱載。食噉五辛。三漸",
    "X16n0308_007:0230b06": "所呵。種種不淨者。如肉中除三種五種之外。餘皆",
    "X16n0308_007:0230b07": "不淨。不應食噉。今云縱經等者。蓋指未持呪前。既",
    "X16n0308_007:0230b08": "已持呪。則已往不咎。故諸佛乃至鬼神等不將為",
    "X16n0308_007:0230b09": "過。若臨持正持之時。猶故恣意食噉。則天仙嫌其",
    "X16n0308_007:0230b10": "臭穢。善神不來守護。況復諸佛菩薩。聖鑑在茲。豈",
    "X16n0308_007:0230b11": "得無過。勿錯會也。此中金剛天仙鬼神。皆指有願",
    "X16n0308_007:0230b12": "護呪者言。○設著下違教無罪。准前文佛教著新",
    "X16n0308_007:0230b13": "淨衣。然香誦呪。又教六時行道。三七不寐。今云設",
    "X16n0308_007:0230b14": "著不淨破弊衣服。又云一行一住。然既云不淨。則",
    "X16n0308_007:0230b15": "不局於淨衣。既云破弊。則不局於新衣。既云一行。",
    "X16n0308_007:0230b16": "則不局於六時。既云一住。則不局於三七。葢為清",
    "X16n0308_007:0230b17": "貧不備煩務難脫者。恐其失於誦呪利益。故開許",
    "X16n0308_007:0230b18": "雖違佛教。悉同清淨。謂悉同遵教者。一樣清淨也。",
    "X16n0308_007:0230b19": "雖然。也須自知違教。深淨其心。若故意為此。則不",
    "X16n0308_007:0230b20": "可耳。○縱不下越軌無罪。準前文如法建壇。依場",
    "X16n0308_007:0230b21": "行道。方合如來清淨軌則。今云縱不作壇等者。亦",
    "X16n0308_007:0230b22": "為無力作壇。無緣入場。不暇行道者。恐失呪益。故",
    "X16n0308_007:0230b23": "縱許隨便誦持。越軌無過。言還同等即無過也。設",
    "X16n0308_007:0230b24": "若有力有緣能暇者。仍以建壇入場行道為是。幸",
    "X16n0308_007:0230c01": "勿以變為常。有失大益。三極重亦滅。",
    "X16n0308_007:0230c02": "若造五逆無間重罪。及諸比丘比丘尼四棄八棄。誦",
    "X16n0308_007:0230c03": "此呪已。如是重業猶如猛風吹散沙聚。悉皆滅除更",
    "X16n0308_007:0230c04": "無毫髮。",
    "X16n0308_007:0230c05": "五逆者。一弑父。二弑母。三弑阿羅漢。四破和合僧。",
    "X16n0308_007:0230c06": "五出佛身血。造此五逆。當墮無間。罪之重者無越",
    "X16n0308_007:0230c07": "於斯。故云無間重罪。比丘四棄。即淫殺盜妄四波",
    "X16n0308_007:0230c08": "羅夷也。梵語波羅夷。此云棄。謂犯此者。永棄佛法",
    "X16n0308_007:0230c09": "邊外。清淨僧中不共住故。比丘尼八棄者。前四棄",
    "X16n0308_007:0230c10": "同上。外加觸八覆隨。(觸謂與染心男子身相觸。八謂與染心男子捉手捉衣入",
    "X16n0308_007:0230c11": "屏處共坐共語共行相倚相期。覆謂覆他重罪隨謂隨彼被舉大僧供給衣服飲食等)皆初篇",
    "X16n0308_007:0230c12": "極重。故云如是重業。若自知慚愧。誦呪求懺。以呪",
    "X16n0308_007:0230c13": "力故。應念銷滅。故云猶如猛風吹散沙聚。言沙已",
    "X16n0308_007:0230c14": "成聚。則微風莫吹。風以猛稱。喻呪具神力。以呪力",
    "X16n0308_007:0230c15": "而銷重罪。無罪不銷。如以猛風而吹沙聚。無聚不",
    "X16n0308_007:0230c16": "散。故云悉皆滅除更無毫髮。滅現在罪竟。",
    "X16n0308_007:0230c17": "二除過去障。",
    "X16n0308_007:0230c18": "阿難。若有眾生從無量無數劫來所有一切輕重罪",
    "X16n0308_007:0230c19": "障。從前世來未及懺悔。○若能讀誦書寫此呪身上",
    "X16n0308_007:0230c20": "帶持。若安住處莊宅園館。如是積業猶湯銷雪。○不",
    "X16n0308_007:0230c21": "久皆得悟無生忍。",
    "X16n0308_007:0230c22": "初曩罪未懺。無量無數等顯造非一世。一切輕重",
    "X16n0308_007:0230c23": "等。顯罪非一端。有礙勝進。故名為障。從前世來未",
    "X16n0308_007:0230c24": "及懺悔。必能遮障正修。縱修三摩。亦不得成。要須",
    "X16n0308_007:0231a01": "呪銷。○若能下以呪得銷。自覺宿世有障。極力受",
    "X16n0308_007:0231a02": "持。故曰能讀能誦。欲其起坐不忘。故書寫帶持。取",
    "X16n0308_007:0231a03": "以觸目驚心。故安住莊園。莊謂莊宅。謂常時安居",
    "X16n0308_007:0231a04": "處也。園謂園館。謂一時遊幸處也。如是積業。即指",
    "X16n0308_007:0231a05": "無量無數劫來積集輕重罪障。猶湯銷雪。喻其銷",
    "X16n0308_007:0231a06": "之疾故。前云猶湯銷冰。猶待少時。雪則不爾。但遇",
    "X16n0308_007:0231a07": "湯即化。故甚疾也。○不久下速得無生。宿障既銷。",
    "X16n0308_007:0231a08": "三摩得成。故云不久得忍。准前即是俱空不生。按",
    "X16n0308_007:0231a09": "後乃當第三漸次。且不可作八地釋之。總上滅罪",
    "X16n0308_007:0231a10": "除障竟。八有求皆遂。",
    "X16n0308_007:0231a11": "復次阿難。若有女人未生男女欲求孕者。若能至心",
    "X16n0308_007:0231a12": "憶念斯呪。或能身上帶此悉怛多般怛囉者。便生福",
    "X16n0308_007:0231a13": "德智慧男女。求長命者即得長命。欲求果報速圓滿",
    "X16n0308_007:0231a14": "者速得圓滿。身命色力亦復如是。命終之後。隨願往",
    "X16n0308_007:0231a15": "生十方國土。必定不生邊地下賤何況雜形。",
    "X16n0308_007:0231a16": "女人不生。年老無依。且現為夫主所棄。旁人所笑。",
    "X16n0308_007:0231a17": "餘婦所輕。故凡未生男女者。莫不求孕。孕謂懷其",
    "X16n0308_007:0231a18": "胎也。若能至心憶念斯呪。固應遂求。設或智識暗",
    "X16n0308_007:0231a19": "鈍。不能憶念。即能身上帶此悉怛多般怛囉者。亦",
    "X16n0308_007:0231a20": "同憶念功德。故曰便生福德智慧男女。男女有福",
    "X16n0308_007:0231a21": "有德者。富而仁。有智有慧者。聰而賢。此遂男女求",
    "X16n0308_007:0231a22": "也。欲求長命者。上自天子。下至庶人。無不皆然。以",
    "X16n0308_007:0231a23": "愛生惡死人之常情故。即得長命者。由呪力故。得",
    "X16n0308_007:0231a24": "延天年。亦以至心持呪。清心寡欲。不致夭折。此遂",
    "X16n0308_007:0231b01": "長命求也。欲求果報者。謂廣行惠施。以求福樂。更",
    "X16n0308_007:0231b02": "望其現前即得。故曰速圓。速得圓滿者。福業既勝。",
    "X16n0308_007:0231b03": "又復濟以呪力。不待當來。一切現成。此遂福樂求",
    "X16n0308_007:0231b04": "也。身命色力。亦約有求者言。謂雖有身命。若無色",
    "X16n0308_007:0231b05": "力。動轉施為。常不如意。故強健亦有求者。亦復如",
    "X16n0308_007:0231b06": "是。例前能遂可知。此遂強健求也。大悲經云。誦持",
    "X16n0308_007:0231b07": "大悲神呪。於現在生中。一切所求。若不果遂者。不",
    "X16n0308_007:0231b08": "得為大悲心陀羅尼也。今呪如是。理應不虗。命終",
    "X16n0308_007:0231b09": "之後者。前陰已壞。後陰未成時也。隨願往生十方",
    "X16n0308_007:0231b10": "國土者。言十方國土。有淨有穢。生前持呪。願生淨",
    "X16n0308_007:0231b11": "國。命後以持呪力即得隨願往生。不惟隨願往生。",
    "X16n0308_007:0231b12": "且生中國貴族。故云必定不生邊地下賤。邊地下",
    "X16n0308_007:0231b13": "賤。尚且不生。何況地獄餓鬼等雜形異報。自應不",
    "X16n0308_007:0231b14": "墮其中。此遂往生求也。大悲經云。誦持大悲神呪。",
    "X16n0308_007:0231b15": "若不生諸佛國者。我誓不成正覺。蓋彼兼菩薩願",
    "X16n0308_007:0231b16": "力。此兼諸佛心力。以此呪是諸佛心印。持此呪者。",
    "X16n0308_007:0231b17": "必為佛護念故。總結別明利賴竟。",
    "X16n0308_007:0231b18": "二總顯益普三。一諸難銷除。二兆民豐樂。三惡",
    "X16n0308_007:0231b19": "星不現。初。",
    "X16n0308_007:0231b20": "阿難。若諸國土州縣聚落饑荒疫癘。或復刀兵賊難",
    "X16n0308_007:0231b21": "鬬諍。兼餘一切厄難之地。○寫比神呪安城四門。并",
    "X16n0308_007:0231b22": "諸支提或脫闍上。令其國土所有眾生奉迎斯呪禮",
    "X16n0308_007:0231b23": "拜恭敬一心供養。令其人民各各身佩。或各各安所",
    "X16n0308_007:0231b24": "居宅地。○一切災厄悉皆銷滅。",
    "X16n0308_007:0231c01": "初總舉難地。國土者。州縣之總統。州縣者。國土之",
    "X16n0308_007:0231c02": "分治。聚落者。市聚村落。此又為州縣所轄也。饑荒",
    "X16n0308_007:0231c03": "者。室如懸磬。野無青草。即饑饉難。疫癘者。四時不",
    "X16n0308_007:0231c04": "正。瘟災流行。即疾疫難。刀兵者。邊疆不靜。賊難者。",
    "X16n0308_007:0231c05": "家國不寧。鬬諍者。羣小為亂。皆刀兵難也。餘難者。",
    "X16n0308_007:0231c06": "如旱澇不均。風雹時至等。凡有損於眾生者皆是。",
    "X16n0308_007:0231c07": "○寫此下教令安供。寫呪安於四門者。取眾所往",
    "X16n0308_007:0231c08": "來。觸目皆蒙利益。又取百靈呵護。一切災難惡事",
    "X16n0308_007:0231c09": "不能入故。支提此云可供養處。雜心論云。有舍利",
    "X16n0308_007:0231c10": "名塔。無舍利名支提。據此則支提者。如經塔呪塔",
    "X16n0308_007:0231c11": "之類。脫闍翻幢。如尊勝幢陀羅尼幢之類。(熏聞訓闍作都。",
    "X16n0308_007:0231c12": "爾雅謂之臺。脫者積土脫落也。今不取彼者。以是梵音故)此等又眾所瞻仰處",
    "X16n0308_007:0231c13": "也。令其國土所有眾生奉迎斯呪等者。以雖安城",
    "X16n0308_007:0231c14": "門及支提脫闍。又恐有終身不入城市。畢世不禮",
    "X16n0308_007:0231c15": "塔寺者。彼又何能聞見及與瞻仰。是須逼以國威。",
    "X16n0308_007:0231c16": "令舉國奉迎。禮敬供養。又令各各身佩。各各自安",
    "X16n0308_007:0231c17": "所居宅地。○一切下許以全銷。一切災厄。總指如",
    "X16n0308_007:0231c18": "上所說饑荒疫癘等也。此等所以出於其地者。皆",
    "X16n0308_007:0231c19": "由其地眾生十惡不善所致。今以安供此呪。漸知",
    "X16n0308_007:0231c20": "改惡遷善。信受奉持。自感天龍福祐。化災厄而為",
    "X16n0308_007:0231c21": "吉祥。故云悉皆銷滅。二兆民豐樂。",
    "X16n0308_007:0231c22": "阿難。在在處處國土眾生隨有此呪。天龍歡喜。風雨",
    "X16n0308_007:0231c23": "順時。五穀豐殷。兆庶安樂。",
    "X16n0308_007:0231c24": "在在處處國土眾生者。謂無論何在何處。凡有國",
    "X16n0308_007:0232a01": "土有眾生者。皆宜有呪。良以隨有此呪處。天龍即",
    "X16n0308_007:0232a02": "歡喜故。又雖曰隨有此呪。亦必信受奉持。方感天",
    "X16n0308_007:0232a03": "龍歡喜。設若不生信受。而輕賤穢污。尚致天龍震",
    "X16n0308_007:0232a04": "怒。何歡喜之有哉。風雨順時者。宜雨則雨。宜風則",
    "X16n0308_007:0232a05": "風。無過不及故。五穀者。黍菽麻麥稻也。豐殷者。豐",
    "X16n0308_007:0232a06": "盛殷厚。謂所收之多故。庶眾也。儒典以民為庶。今",
    "X16n0308_007:0232a07": "云兆庶者。極顯其多故。非局定十億為兆。如曰百",
    "X16n0308_007:0232a08": "姓。曰萬民。皆此類也。安樂者。謂各安其業。樂其所",
    "X16n0308_007:0232a09": "無事故。三惡星不現二。一略標。二詳釋。初。",
    "X16n0308_007:0232a10": "亦復能鎮一切惡星隨方變怪。災障不起。人無橫夭。",
    "X16n0308_007:0232a11": "杻械枷鎖不著其身。晝夜安眠常無惡夢。",
    "X16n0308_007:0232a12": "一切惡星。如下科說。能鎮者。謂能鎮壓惡星不現",
    "X16n0308_007:0232a13": "變怪相故。反常曰變。異餘曰怪。如前云彗孛飛流",
    "X16n0308_007:0232a14": "是也。而云隨方者。謂隨其所感之方而現。蓋以人",
    "X16n0308_007:0232a15": "事作於下天道應乎上故。然變怪既已不興。災障",
    "X16n0308_007:0232a16": "自然不起。災不起則各終天年。故曰人無橫夭。障",
    "X16n0308_007:0232a17": "不起則相安無事。故曰杻械枷鎖不著其身。晝夜",
    "X16n0308_007:0232a18": "安眠無有惡夢者。謂災障既無。難刑不加。自然臥",
    "X16n0308_007:0232a19": "安覺安夢想亦安矣。二詳釋。",
    "X16n0308_007:0232a20": "阿難。是娑婆界有八萬四千災變惡星。二十八大惡",
    "X16n0308_007:0232a21": "星而為上首。復有八大惡星以為其主。作種種形出",
    "X16n0308_007:0232a22": "現世時能生眾生種種災異。有此呪地悉皆銷滅。十",
    "X16n0308_007:0232a23": "二由旬成結界地。諸惡災祥永不能入。",
    "X16n0308_007:0232a24": "特標娑婆界者。以是穢土。顯淨土無惡星故。八萬",
    "X16n0308_007:0232b01": "四千者。應眾生塵勞之數。惡不自惡。因災而變。故",
    "X16n0308_007:0232b02": "云災變惡星。若眾生能轉災為福。則變為善星矣。",
    "X16n0308_007:0232b03": "二十八大惡星者。統約四方論之。佛經世典。大同",
    "X16n0308_007:0232b04": "小異。大同者。名數皆同。小異者。位置交錯。如東方",
    "X16n0308_007:0232b05": "七星。依孔雀謂昴畢觜參井鬼柳。而世典則角亢",
    "X16n0308_007:0232b06": "氐房心尾箕也。南方七星。依孔雀謂星張翼軫角",
    "X16n0308_007:0232b07": "亢氐。而世典則井鬼柳星張翼軫也。西方七星。依",
    "X16n0308_007:0232b08": "孔雀謂房心尾箕斗牛女。而世典則奎婁胃昂畢",
    "X16n0308_007:0232b09": "參觜也。北方七星。依孔雀謂虗危室壁婁奎胃。而",
    "X16n0308_007:0232b10": "世典則斗牛女虗危室壁也。或孔雀約災變。而世",
    "X16n0308_007:0232b11": "典約常度。言天下無故。則四方四七。各住自位。若",
    "X16n0308_007:0232b12": "災難將起。則四方四七。遞互交錯。而言為上首者。",
    "X16n0308_007:0232b13": "謂能總統八萬四千。以是大惡星故。復有八大惡",
    "X16n0308_007:0232b14": "星者。長水謂是金木水火土羅睺計都彗。而言為",
    "X16n0308_007:0232b15": "其主者。以此八大惡星。又為二十八大惡星之主",
    "X16n0308_007:0232b16": "故。據此則八星為主。二十八星為帥。八萬四千星",
    "X16n0308_007:0232b17": "為軍眾。上列天象。下應人事。順則福應。逆則災應。",
    "X16n0308_007:0232b18": "故曰作種種形。所謂惠廸吉。從逆凶也。(問。既順則福應。逆則",
    "X16n0308_007:0232b19": "災應。何直以惡星名之。答。此單約災變說故)出現世時能生災異者。如",
    "X16n0308_007:0232b20": "天文書云。熒[或/火]舍命國。為饑饉刀兵。七宿黃。兵大",
    "X16n0308_007:0232b21": "起。一星亡。則兵喪。消災經云。或被五星陵逼之時。",
    "X16n0308_007:0232b22": "作諸災難。若太白火星。入於南斗。於國於家。及分",
    "X16n0308_007:0232b23": "野處。作諸障難等是也。有此呪地悉皆銷滅者。以",
    "X16n0308_007:0232b24": "眾生信受供養。能轉災為福故。十二由旬者。大論",
    "X16n0308_007:0232c01": "云。由旬有三。大者八十里。(十二由旬。合九百六十里)中者六十",
    "X16n0308_007:0232c02": "里。(合七百二十里)小者四十里(合四百八十里)成結界地者。百靈",
    "X16n0308_007:0232c03": "訶護。指界相約。不容有犯故。祥兆也。不取吉祥之",
    "X16n0308_007:0232c04": "義。永不能入者。謂不能入其境也。總顯益普竟。",
    "X16n0308_007:0232c05": "三承益勸信二。一承前示益。二勸信作證。初。",
    "X16n0308_007:0232c06": "是故如來宣示此呪。於未來世保護初學諸修行者",
    "X16n0308_007:0232c07": "入三摩提。身心泰然得大安隱。更無一切諸魔鬼神",
    "X16n0308_007:0232c08": "及無始來冤橫宿殃舊業陳債來相惱害。",
    "X16n0308_007:0232c09": "承上神呪有如是益。是故如來宣示此呪。不言於",
    "X16n0308_007:0232c10": "現在世。而言於未來世者。以佛在世時。魔不得便",
    "X16n0308_007:0232c11": "眾生障輕故。不言保護深修而言保護初學者。以",
    "X16n0308_007:0232c12": "深修有力除魔。有力斷障故。不言散位而言入三",
    "X16n0308_007:0232c13": "摩提者。以散位尚在魔屬。有障不覺故。身心泰然",
    "X16n0308_007:0232c14": "者。表裏舒暢。內外解脫。得大安隱者。實住正受。非",
    "X16n0308_007:0232c15": "世受用。更無一切等者。以呪力保護也。諸魔鬼神",
    "X16n0308_007:0232c16": "如後陰魔中說。冤橫宿殃者。謂冤對橫禍之宿殃。",
    "X16n0308_007:0232c17": "舊業陳債者。謂陳舊未了之業債。無始相隨。惱害",
    "X16n0308_007:0232c18": "身心。三摩不成。眾苦常侵。今既更無。宜乎其身心",
    "X16n0308_007:0232c19": "泰然得大安隱矣。二勸信作證。",
    "X16n0308_007:0232c20": "汝及眾中諸有學人及未來世諸修行者。依我壇場",
    "X16n0308_007:0232c21": "如法持戒。所受戒生逢清淨僧。持此呪心不生疑悔。",
    "X16n0308_007:0232c22": "○是善男子於此父母所生之身不得心通。十方如",
    "X16n0308_007:0232c23": "來便為妄語。",
    "X16n0308_007:0232c24": "初勸信。未來尚資保護。現在益當信受。故統言汝",
    "X16n0308_007:0233a01": "及諸有學人。及未來諸修行者。自下正脈明不犯",
    "X16n0308_007:0233a02": "四過。一壇差。二戒缺。三師穢。四疑悔。犯一則唯種",
    "X16n0308_007:0233a03": "遠因。難以現生取證。故知前之開許。乃方便非常",
    "X16n0308_007:0233a04": "法也。愚謂四過之中。疑悔為本。設真能信而不疑。",
    "X16n0308_007:0233a05": "持而不悔。自不肯蹈於前過。目為勸信者以此。○",
    "X16n0308_007:0233a06": "是善下作證。不蹈四過。名善男子。於此父母生身。",
    "X16n0308_007:0233a07": "即指現前之身。不待當來也。吳興曰。心通者。據前",
    "X16n0308_007:0233a08": "不出三義。一者證果。即端坐百日。有利根者。不起",
    "X16n0308_007:0233a09": "於座得須陀洹。二者發解。謂縱其身心聖果未成。",
    "X16n0308_007:0233a10": "決定自知成佛不謬。三者宿命。是人應時心能記",
    "X16n0308_007:0233a11": "憶八萬四千恒河沙劫。周徧了知。得無疑惑。愚謂",
    "X16n0308_007:0233a12": "心通者。即是心地開通。言果能如上所說不犯四",
    "X16n0308_007:0233a13": "過。自然心地開通。設或自力未充。亦必蒙佛現助。",
    "X16n0308_007:0233a14": "如前略示中云。我自現身。至其人前。摩頂安慰。令",
    "X16n0308_007:0233a15": "其開悟是也。不得如是。則十方如來為妄語者。以",
    "X16n0308_007:0233a16": "佛無異說。我說既妄。諸佛亦應為妄。乃反言以決",
    "X16n0308_007:0233a17": "其必得。以諸佛無妄。我亦無妄故也。如來說呪顯",
    "X16n0308_007:0233a18": "益竟。三會眾發願護持(問。呪自有力。何勞人護耶。答。帝王非不有力。出",
    "X16n0308_007:0233a19": "巡必仗軍威。神呪固自有力。流通亦須人護。要知人護者。即神呪之功。軍威者。正帝王之力。法喻分明可",
    "X16n0308_007:0233a20": "思。正脈亦有問答。不錄)二。一外眾願護。二內眾願護。初",
    "X16n0308_007:0233a21": "五。一金剛力士眾。二兩天統尊眾。三八部統尊",
    "X16n0308_007:0233a22": "眾。四照臨主宰眾。五地祇天神眾。初。",
    "X16n0308_007:0233a23": "說是語已。會中無量百千金剛一時佛前合掌頂禮",
    "X16n0308_007:0233a24": "而白佛言。如佛所說。我當誠心保護如是修菩提者。",
    "X16n0308_007:0233b01": "金剛者力士之稱。且就跡言。不同後之金剛藏王。",
    "X16n0308_007:0233b02": "以彼現是菩薩身故。如佛所說者。謂審如佛說神",
    "X16n0308_007:0233b03": "呪有如是益也。既有如是利益。設有依如是呪而",
    "X16n0308_007:0233b04": "修菩提者。理應保護。故云我當誠心等以自任也。",
    "X16n0308_007:0233b05": "二兩天統尊眾。",
    "X16n0308_007:0233b06": "爾時梵王并天帝釋四天大王。亦於佛前同時頂禮",
    "X16n0308_007:0233b07": "而白佛言。審有如是修學善人。我當盡心至誠保護。",
    "X16n0308_007:0233b08": "令其一生所作如願。",
    "X16n0308_007:0233b09": "梵王為色界統尊。帝釋四王為欲界統尊。審有者。",
    "X16n0308_007:0233b10": "果其有也。如是遵式持呪。修學菩提。即是純善之",
    "X16n0308_007:0233b11": "人。故曰我當盡心至誠保護。一生如願者。謂即於",
    "X16n0308_007:0233b12": "現身圓滿菩提。所謂不歷僧祗獲法身也。正脈云。",
    "X16n0308_007:0233b13": "此入理悉檀。若謂令其所作事事如願。亦攝餘三",
    "X16n0308_007:0233b14": "悉檀。三八部統尊眾。",
    "X16n0308_007:0233b15": "復有無量藥叉大將諸羅剎王富單那王鳩槃茶王",
    "X16n0308_007:0233b16": "毗舍遮王頻那夜迦諸大鬼王及諸鬼帥。亦於佛前",
    "X16n0308_007:0233b17": "合掌頂禮。我亦誓願護持是人。令菩提心速得圓滿。",
    "X16n0308_007:0233b18": "曰大將。曰王。曰帥。皆總統尊勝義也。見賢思齊。故",
    "X16n0308_007:0233b19": "亦誓願護持。令菩提心等亦一生如願之義。",
    "X16n0308_007:0233b20": "四照臨主宰眾。",
    "X16n0308_007:0233b21": "復有無量日月天子。風師雨師雲師雷師并電伯等",
    "X16n0308_007:0233b22": "年歲巡官諸星眷屬。亦於會中頂禮佛足而白佛言。",
    "X16n0308_007:0233b23": "我亦保護是修行人安立道場得無所畏。",
    "X16n0308_007:0233b24": "日月為照耀世界之主。風雲雷雨為臨蒞眾生之",
    "X16n0308_007:0233c01": "宰。師法也。言風雲雷雨各有其法。若善用其法者。",
    "X16n0308_007:0233c02": "則謂之師。惟電稱伯者。伯長也。以其率四部之先",
    "X16n0308_007:0233c03": "故。年歲巡官。謂值年押歲巡察善惡。如十二宮神",
    "X16n0308_007:0233c04": "九曜星官之類。正脈謂是四直功曹。亦無不可。但",
    "X16n0308_007:0233c05": "四直功曹。似是傳遞文表之神。非巡官也。諸星眷",
    "X16n0308_007:0233c06": "屬者。對上年歲巡官而言。以彼為星主。此為星眷",
    "X16n0308_007:0233c07": "故。亦於會中等者。乃禮佛發願之語。保護有二。一",
    "X16n0308_007:0233c08": "顯護。謂現相護持。二密護。謂運力保守。是修行人。",
    "X16n0308_007:0233c09": "指正修反聞。兼能持呪者言。魔鬼不敢入界。妖邪",
    "X16n0308_007:0233c10": "無能攖敵。故令安立道場得無所畏。",
    "X16n0308_007:0233c11": "五地祇天神眾。",
    "X16n0308_007:0233c12": "復有無量山神海神一切土地水陸空行萬物精祇",
    "X16n0308_007:0233c13": "并風神王無色界天。於如來前同時稽首而白佛言。",
    "X16n0308_007:0233c14": "我亦保護是修行人得成菩提永無魔事。",
    "X16n0308_007:0233c15": "山神者主山之神。海神者主海之神。土地者主地",
    "X16n0308_007:0233c16": "之神。水行謂水中行者。陸行謂陸中行者。空行謂",
    "X16n0308_007:0233c17": "空中行者。三行中攝物最多。故云萬物。萬物中有",
    "X16n0308_007:0233c18": "得天地之精而為地祇之神者。故曰精祇。如水神",
    "X16n0308_007:0233c19": "火神藥草樹林苗稼神等。風神王即主風神也。以",
    "X16n0308_007:0233c20": "上屬欲界。無色界天即四空天也。不言色界者。以",
    "X16n0308_007:0233c21": "上下既有。中間可知故。同時稽首者。或云無色無",
    "X16n0308_007:0233c22": "形。憑何稽首。灌頂云。但無粗色。非無細色。如涅槃",
    "X16n0308_007:0233c23": "云。非想等天。若無色者。云何得有去來進止。阿含",
    "X16n0308_007:0233c24": "云。舍利弗滅。無色天淚下如雨細。是皆顯其無粗",
    "X16n0308_007:0234a01": "色有細色也。故中陰經亦云。無色界天禮拜世尊。",
    "X16n0308_007:0234a02": "則今之稽首。無足為異。白佛即是發願。保護同上。",
    "X16n0308_007:0234a03": "上云安立道場得無所畏。此云得成菩提永無魔",
    "X16n0308_007:0234a04": "事。蓋安立道場。原為求成菩提。得無所畏。正以無",
    "X16n0308_007:0234a05": "諸魔事。是前後義同。惟略變其詞耳。外眾願護竟",
    "X16n0308_007:0234a06": "二內眾願護(上惟據跡。未彰菩薩之號。故稱外眾。今乃約本。特顯護法之用。故稱內眾)",
    "X16n0308_007:0234a07": "三。一敘儀總標。二別明護持。三摧邪扶正。初。",
    "X16n0308_007:0234a08": "爾時八萬四千那由他恒河沙俱胝金剛藏王菩薩。",
    "X16n0308_007:0234a09": "在大眾中即從座起。頂禮佛足而白佛言。世尊。如我",
    "X16n0308_007:0234a10": "等輩所修功業。久成菩提不取涅槃。常隨此呪救護",
    "X16n0308_007:0234a11": "末世修三摩提正修行者。",
    "X16n0308_007:0234a12": "菩薩名數。俱如前釋。在會起禮白佛者。對眾發願",
    "X16n0308_007:0234a13": "也。如我等輩者。自指一類菩薩。所修功業久成菩",
    "X16n0308_007:0234a14": "提者。顯早已當取涅槃。不取涅槃者。乃發願仍為",
    "X16n0308_007:0234a15": "菩薩。常隨此呪者。呪所在處。常相隨逐。救護末世",
    "X16n0308_007:0234a16": "者。盡未來際。不忘護持。修三摩提者。指修習圓通",
    "X16n0308_007:0234a17": "之人。修習圓通。必先持戒誦呪。如教而行。即是正",
    "X16n0308_007:0234a18": "修行者。顯非此不足以致護也。二別明護持。",
    "X16n0308_007:0234a19": "世尊。如是修心求正定人。若在道場及餘經行。乃至",
    "X16n0308_007:0234a20": "散心遊戲聚落。我等徒眾常當隨從侍衛此人。",
    "X16n0308_007:0234a21": "如是修心等者。謂如佛所教持戒誦呪修三摩提",
    "X16n0308_007:0234a22": "以求正定人也。既求正定。則若在道場靜坐。或於",
    "X16n0308_007:0234a23": "餘處經行。皆不離誦呪。及於反聞。此是正定聚者。",
    "X16n0308_007:0234a24": "乃至散心者。謂欲求正定。不能攝心。唯以散心誦",
    "X16n0308_007:0234b01": "呪。此是不定聚者。遊戲聚落者。謂欲求正定。不知",
    "X16n0308_007:0234b02": "攝心。妄謂動中取靜。此是邪定聚者。我等徒眾者。",
    "X16n0308_007:0234b03": "指所統眷屬。如前云。一一菩薩皆有諸金剛眾而",
    "X16n0308_007:0234b04": "為眷屬是也。又前云。設有眾生於散亂心。(不定聚)非",
    "X16n0308_007:0234b05": "三摩地。(邪定聚)心憶口持。是金剛王常隨從彼。何況",
    "X16n0308_007:0234b06": "決定菩提心者。(正定聚)此云常當隨從。侍衛此人。蓋",
    "X16n0308_007:0234b07": "前是以劣況勝。此則直言俱護耳。三摧邪扶正。",
    "X16n0308_007:0234b08": "縱令魔王大自在天求其方便終不可得。諸小鬼神",
    "X16n0308_007:0234b09": "去此善人十由旬外。○除彼發心樂修禪者。○世尊。",
    "X16n0308_007:0234b10": "如是惡魔若魔眷屬欲來侵擾是善人者。我以寶杵",
    "X16n0308_007:0234b11": "殞碎其首猶如微塵。○恒令此人所作如願。",
    "X16n0308_007:0234b12": "初魔鬼不犯。魔王者。欲頂魔天。大自在者。色頂摩",
    "X16n0308_007:0234b13": "醯首羅。彼戀塵勞。此欲出離。設法惱亂。令不得成。",
    "X16n0308_007:0234b14": "故曰求其方便。如起信云。或現天像菩薩像。亦作",
    "X16n0308_007:0234b15": "如來像。若說陀羅尼。若說六度等。乃至或令得通",
    "X16n0308_007:0234b16": "起辨。或令起惑造業。或令據定得禪。或令食差顏",
    "X16n0308_007:0234b17": "變等是也。而言終不可得者。以有菩薩救護。徒眾",
    "X16n0308_007:0234b18": "侍衛。禁令所在。無敢犯故。諸小鬼神。或指魔民魔",
    "X16n0308_007:0234b19": "女。下文所謂若魔眷屬是也。前云有此呪地。十二",
    "X16n0308_007:0234b20": "由旬成結界地。今云去此善人十由旬外。蓋不至",
    "X16n0308_007:0234b21": "二十。皆可言十之外故。○除彼下開許隨修。言諸",
    "X16n0308_007:0234b22": "魔鬼神。亦有發菩提心樂修禪者。為隨行人倣效",
    "X16n0308_007:0234b23": "修習。不在禁約之例。故開除也。○世尊下違禁必",
    "X16n0308_007:0234b24": "摧。如是惡魔。即指上之二天惱亂行人。故以惡魔",
    "X16n0308_007:0234c01": "稱之。若魔眷屬。即指諸小鬼神。與魔為侶。故以魔",
    "X16n0308_007:0234c02": "眷稱之。欲來侵擾者。故違禁令。寶杵碎首者。罪不",
    "X16n0308_007:0234c03": "容誅。正脈云。殞壞也。寶杵擬之即碎。如塵者。極言",
    "X16n0308_007:0234c04": "其碎之至故(問。菩薩以慈悲為本。十重以殺戒為先。況復四種明晦。言猶在耳。遽發是",
    "X16n0308_007:0234c05": "願。應為佛訶。若果杵碎其首。犯殺違慈。其如菩薩行何。答。如父母之於兒女。笑罵皆為教道。菩薩之於眾",
    "X16n0308_007:0234c06": "生。折攝俱屬拔濟。故孤山云。若涅槃殺闡提。仙預誅淨行。皆由住無緣慈。得一子地。乃能如是。是知此之",
    "X16n0308_007:0234c07": "杵碎其首。本無瞋怒。下之恒令如願。亦非喜愛。必以如是之人。乃可發如是願。如來不訶。非為無故。幸勿",
    "X16n0308_007:0234c08": "以大鵬比[斤*鳥]鷃也)。○恒令下扶正直成。從因至果。時時護",
    "X16n0308_007:0234c09": "持。故曰恒令此人。凡有修為。永絕障難。故得所作",
    "X16n0308_007:0234c10": "如願。此上屬道場加行。自阿難喻屋求門以來。至",
    "X16n0308_007:0234c11": "此說法復為一周。名選根示儀周。即阿難所請三",
    "X16n0308_007:0234c12": "摩提也。按常途三摩提。翻為等至。以銷幻為義。今",
    "X16n0308_007:0234c13": "經因阿難喻屋求門。而如來開示從根解結。當於",
    "X16n0308_007:0234c14": "結心。結心者。不墮有為。不住無為。平等任持。期至",
    "X16n0308_007:0234c15": "勝定。即等至義也。六結既解。三空頓朗。即銷幻義",
    "X16n0308_007:0234c16": "也。圓覺疏釋為起幻銷塵。今經耳門稱為如幻三",
    "X16n0308_007:0234c17": "摩提。起幻也。始而入流亡所。動靜不生。繼而聞所",
    "X16n0308_007:0234c18": "聞盡。覺所覺空。究極而至於生滅既滅。寂滅現前。",
    "X16n0308_007:0234c19": "皆銷塵義也。正脈云。全取正因佛性。略兼緣因而",
    "X16n0308_007:0234c20": "為三摩提體。今以耳根真聞。即是正因佛性。雖本",
    "X16n0308_007:0234c21": "自具足。而開顯要資解結工夫。即略兼緣因義也。",
    "X16n0308_007:0234c22": "題中修證了義。義統乎此。(問。此處既為三摩盡處。何無解悟之人。答。三摩",
    "X16n0308_007:0234c23": "章中。選根直入。是其正義。故於文殊揀選之後。會眾獲益。詳敘四等。至於道場加行。不過遠為末世。懸示",
    "X16n0308_007:0234c24": "修習軌則而已。何勞又敘解悟。然此處亦有增益。意略見於下科之首)齊此以前。為",
    "X16n0308_007:0235a01": "開示三摩成解分竟。",
    "X16n0308_007:0235a02": "三開示禪那成修分。三。一正示禪那諸位。二略",
    "X16n0308_007:0235a03": "彰所說圓滿。三會眾頓悟漸證。初二。一阿難",
    "X16n0308_007:0235a04": "謝教請位。二如來對辨染淨。初二。一謝教述",
    "X16n0308_007:0235a05": "益。二請位佇示。初。",
    "X16n0308_007:0235a06": "阿難即從座起。頂禮佛足而白佛言。我輩愚鈍好為",
    "X16n0308_007:0235a07": "多聞。於諸漏心未求出離。蒙佛慈誨得正熏修。身心",
    "X16n0308_007:0235a08": "快然獲大饒益。",
    "X16n0308_007:0235a09": "既悟圓通本根。又聞修習儀軌。欲謝佛恩。故座起",
    "X16n0308_007:0235a10": "頂禮而白。溺於多聞曰愚。遲於盡漏曰鈍。正由溺",
    "X16n0308_007:0235a11": "於多聞。故一向偏好。觀好為二字。故知雖悟圓通",
    "X16n0308_007:0235a12": "本根。依然聞病未除也。正由遲於盡漏。故曾未求",
    "X16n0308_007:0235a13": "離。觀未求二字。故知不聞修習儀軌。終是漏心不",
    "X16n0308_007:0235a14": "出也。蒙佛慈誨者。既悟本根。又蒙佛慈誨之以修",
    "X16n0308_007:0235a15": "習儀軌。自是持戒誦呪。建壇行道。一一如法。故云",
    "X16n0308_007:0235a16": "得正熏修。以行濟聞。自覺漏心可出。故曰身心快",
    "X16n0308_007:0235a17": "然。無上菩提。自覺有日可證。故曰獲大饒益。",
    "X16n0308_007:0235a18": "二請位佇示。",
    "X16n0308_007:0235a19": "世尊。如是修證佛三摩提。○未到涅槃。云何名為乾",
    "X16n0308_007:0235a20": "慧之地。四十四心。至何漸次得修行目。詣何方所名",
    "X16n0308_007:0235a21": "入地中。云何名為等覺菩薩。○作是語已五體投地。",
    "X16n0308_007:0235a22": "大眾一心佇佛慈音瞪瞢瞻仰。",
    "X16n0308_007:0235a23": "初承上結定。言我之所以身心快然獲大饒益者。",
    "X16n0308_007:0235a24": "正以如是修證。為佛三摩提。以諸佛初修。不離此",
    "X16n0308_007:0235b01": "故。○未到下正請位次。三摩雖成。但得因心。去佛",
    "X16n0308_007:0235b02": "菩提。尚在遙遠。故云未到涅槃。既未到涅槃。中間",
    "X16n0308_007:0235b03": "不無位次。故問云何名為乾慧之地四十四心。(乾慧",
    "X16n0308_007:0235b04": "即第一位。四十四心即十信十住十行十向四加也)然入道多岐。邪正須辨。",
    "X16n0308_007:0235b05": "故問至何漸次得修行目。修行目即辨道眼也。又",
    "X16n0308_007:0235b06": "以四加之後。即當十地。但地地斷障。地地證真。各",
    "X16n0308_007:0235b07": "有方所分齊。不相越踰。故問詣何方所名入初地。",
    "X16n0308_007:0235b08": "乃至詣何方所名入十地之中。又以十地之後。即",
    "X16n0308_007:0235b09": "當等覺。然既等於覺。即當是佛。而乃名為菩薩。應",
    "X16n0308_007:0235b10": "有差別。故問云何名為等覺菩薩。此是阿難隨說",
    "X16n0308_007:0235b11": "隨疑。隨疑隨問。故前後略有錯落。以致古德謂有",
    "X16n0308_007:0235b12": "錯簡。欲將至何二句。移於三摩提下。愚不敢也。○",
    "X16n0308_007:0235b13": "作是下作禮佇示。作是語已五體投地者。冀佛開",
    "X16n0308_007:0235b14": "示故。大眾一心佇佛慈音者。舉會同願故。瞪瞢瞻",
    "X16n0308_007:0235b15": "仰者。佇之殷望之切也。阿難謝教請位竟。",
    "X16n0308_007:0235b16": "二如來對辨染淨二。一總標。二別示。初二。",
    "X16n0308_007:0235b17": "一讚問誡許。二誠聽標示。初。",
    "X16n0308_007:0235b18": "爾時世尊讚阿難言。善哉善哉。汝等乃能普為大眾",
    "X16n0308_007:0235b19": "及諸末世一切眾生修三摩提求大乘者。從於凡夫",
    "X16n0308_007:0235b20": "終大涅槃。懸示無上正修行路。○汝今諦聽當為汝",
    "X16n0308_007:0235b21": "說。",
    "X16n0308_007:0235b22": "初讚善述意。當場一問。利及現未。故重言善哉以",
    "X16n0308_007:0235b23": "讚美之。一切眾生。雖兼六道。而下云修三摩提。且",
    "X16n0308_007:0235b24": "指善道。以惡道業重。不能熏修故。修三摩提。即指",
    "X16n0308_007:0235c01": "耳根圓通。然耳根圓通。若唯訖於聞所聞盡。則是",
    "X16n0308_007:0235c02": "小乘。如前云此根初解。先得人空是也。若乃盡聞",
    "X16n0308_007:0235c03": "不住。覺所覺空。究極而至於寂滅現前。則是大乘。",
    "X16n0308_007:0235c04": "今約盡聞不住者言。故云求大乘者。從於凡夫者。",
    "X16n0308_007:0235c05": "始自三漸。以三漸次位論事修猶在凡夫地故。終",
    "X16n0308_007:0235c06": "大涅槃者。究至妙覺。以妙覺位中論所證方稱大",
    "X16n0308_007:0235c07": "涅槃故。中間五十六位。理事雙融。皆為正修行路。",
    "X16n0308_007:0235c08": "位位皆該通果海。故通稱無上。未及到者。預令知",
    "X16n0308_007:0235c09": "有。故目為懸示。要知阿難但是致問。不合言示。而",
    "X16n0308_007:0235c10": "如來讚以懸示者。以因問而示。問之者正所以示",
    "X16n0308_007:0235c11": "之也(問。到者自知。何勞懸示。答。此有三意。一者位位有岐。恐蹈邪途。預令辨識故。如後云。作是觀者",
    "X16n0308_007:0235c12": "名為正觀。若他觀者名為邪觀。可知此意。二者得少為足。恐墮小乘。預示極證故。如後云。如是重重單複",
    "X16n0308_007:0235c13": "十二。方盡妙覺成無上道。可知此意。三者妄擬高遠。恐墮狂浮。預示漸修故。如後云。奢摩他中用諸如來",
    "X16n0308_007:0235c14": "毗婆舍那清淨修證。漸次深入。可知此意)。○汝今下誡聽許說可知",
    "X16n0308_007:0235c15": "二誠聽標示。",
    "X16n0308_007:0235c16": "阿難大眾合掌刳心默然受教。○佛言。阿難當知。妙",
    "X16n0308_007:0235c17": "性圓明。離諸名相。本來無有世界眾生。因妄有生。因",
    "X16n0308_007:0235c18": "生有滅。生滅名妄。滅妄名真。是稱如來無上菩提及",
    "X16n0308_007:0235c19": "大涅槃二轉依號。",
    "X16n0308_007:0235c20": "初大眾誠聽。合掌刳心默然受教者。謂端秉虔誠。",
    "X16n0308_007:0235c21": "刳剔妄念以虗淨其心。默然無語以神受其教。蓋",
    "X16n0308_007:0235c22": "以位證難思。理路絕言。不可以妄心求。不可以語",
    "X16n0308_007:0235c23": "言接故。○佛言下如來標示。欲明諸位真源。及類",
    "X16n0308_007:0235c24": "生妄本。故教以當知。蓋深警之也。妙性即是真源。",
    "X16n0308_007:0236a01": "以性本自妙。故至下滅妄即名為真。圓明即是妄",
    "X16n0308_007:0236a02": "本。以明本自圓。故至下生滅即名為妄。離諸名相。",
    "X16n0308_007:0236a03": "本無界生者。約未涉染淨時言。以未涉染淨時。諸",
    "X16n0308_007:0236a04": "位名相十類眾生俱不可得故。因妄有生者。謂既",
    "X16n0308_007:0236a05": "本無生。生云何有。乃因一念妄動展轉而有眾生",
    "X16n0308_007:0236a06": "生焉。生無常生。因有生故。展轉而有眾生滅焉。生",
    "X16n0308_007:0236a07": "非真生。滅非真滅。故生滅俱名為妄。此約真性隨",
    "X16n0308_007:0236a08": "染以明類生為妄有故。滅妄名真者。從乾慧地。四",
    "X16n0308_007:0236a09": "十四心。位位斷妄。乃至十地等覺。滅盡諸妄。妙覺",
    "X16n0308_007:0236a10": "位中。名為真實。由真實故。是稱如來無上菩提及",
    "X16n0308_007:0236a11": "大涅槃。蓋菩提智果。轉眾生所依煩惱得名。涅槃",
    "X16n0308_007:0236a12": "斷果。轉眾生所依生死得名。故曰二轉依號。此約",
    "X16n0308_007:0236a13": "真性隨淨以明諸位為真現故。總標竟。",
    "X16n0308_007:0236a14": "二別示二。一依真起妄成類生。二滅妄明真成",
    "X16n0308_007:0236a15": "諸位。初三。一牒欲教識二倒。二分門徵起釋",
    "X16n0308_007:0236a16": "成。三漸次以成類生。初。",
    "X16n0308_007:0236a17": "阿難。汝今欲修真三摩地直詣如來大涅槃者。○先",
    "X16n0308_007:0236a18": "當識此眾生世界二顛倒因。顛倒不生斯則如來真",
    "X16n0308_007:0236a19": "三摩地。",
    "X16n0308_007:0236a20": "初牒其所欲。觀其請示道場。是欲修真三摩地。觀",
    "X16n0308_007:0236a21": "其請示修位。是欲得佛大涅槃。言直詣者。謂預識",
    "X16n0308_007:0236a22": "邪正。中間自無諸委曲相故。○先當下教識二倒。",
    "X16n0308_007:0236a23": "眾生即是類生。世界即是所依。此二皆為顛倒。以",
    "X16n0308_007:0236a24": "本無妄有故。然有不自有。必有所因。所謂一念妄",
    "X16n0308_007:0236b01": "動是也。教以先識者。以既識其因。則當下離念。顛",
    "X16n0308_007:0236b02": "倒不生故。顛倒不生。生界俱寂。故為真三摩地。若",
    "X16n0308_007:0236b03": "於此從性起修。自可以上歷諸位。直詣大涅槃也",
    "X16n0308_007:0236b04": "二分門徵起釋成二。一徵釋眾生顛倒。二徵釋",
    "X16n0308_007:0236b05": "世界顛倒。初三。一承前徵起。二詳釋其相。三",
    "X16n0308_007:0236b06": "總結顛倒。初。",
    "X16n0308_007:0236b07": "阿難。云何名為眾生顛倒。",
    "X16n0308_007:0236b08": "欲釋顛倒之相。故先徵起。",
    "X16n0308_007:0236b09": "二詳釋其相三。一從真起妄。二迷本難復。三成",
    "X16n0308_007:0236b10": "業感果。初。",
    "X16n0308_007:0236b11": "阿難。由性明心性明圓故。因明發性。性妄見生。從畢",
    "X16n0308_007:0236b12": "竟無成究竟有。此有所有非因所因。住所住相了無",
    "X16n0308_007:0236b13": "根本。本此無住建立世界及諸眾生。",
    "X16n0308_007:0236b14": "性明心者。性覺妙明心也。性覺妙明之心。由來無",
    "X16n0308_007:0236b15": "欠無缺。故名為圓。此上乃所依之真。自下皆所起",
    "X16n0308_007:0236b16": "之妄。言既無欠無缺。本自圓滿。無容更加妄明。故",
    "X16n0308_007:0236b17": "曰因明發性。謂因眾生不知本圓。起念欲明性體。",
    "X16n0308_007:0236b18": "殊不知只此一念便是無明。由斯真妄和合發起",
    "X16n0308_007:0236b19": "業識之性。所謂業相是也。性妄見生者。謂由業性",
    "X16n0308_007:0236b20": "動故。有妄見生。所謂轉相是也。從畢竟無成究竟",
    "X16n0308_007:0236b21": "有者。謂由妄見故。遂於業相中有境界妄現。所謂",
    "X16n0308_007:0236b22": "現相是也。自是見相角立。能所宛然。故云從畢竟",
    "X16n0308_007:0236b23": "無成究竟有。此有所有者。此中轉相為能有。現相",
    "X16n0308_007:0236b24": "為所有。轉相既為能有。似是能因。(能為現相因故)現相既",
    "X16n0308_007:0236c01": "為所有。似是所因。(所因轉相有故)其實轉相非能因。現相",
    "X16n0308_007:0236c02": "非所因。以相見皆依自證而起。顯惟有業識也。然",
    "X16n0308_007:0236c03": "業識是住相。無明是生相。無明既是生相。似為能",
    "X16n0308_007:0236c04": "住。(能令業相住故)業相既為住相。似為所住。(所依無明住故)其實",
    "X16n0308_007:0236c05": "能住所住。了無根本。以二皆虗妄無實。顯唯有真",
    "X16n0308_007:0236c06": "心也。本此無住者。以真心隨緣。有無住義故。若遡",
    "X16n0308_007:0236c07": "流窮源。即是本此無住。建立世界及諸眾生。若論",
    "X16n0308_007:0236c08": "此科。唯明眾生顛倒。世界二字。但是隨便帶言。然",
    "X16n0308_007:0236c09": "必為是窮源之論者。顯欲盡生倒。須是一念不生。",
    "X16n0308_007:0236c10": "以一念不生當下即真心故。二迷本難復。",
    "X16n0308_007:0236c11": "迷本圓明是生虗妄。妄性無體非有所依。○欲將復",
    "X16n0308_007:0236c12": "真。欲真已非真真如性。非真求復宛成非相。",
    "X16n0308_007:0236c13": "初牒妄無依。性覺妙明無欠無缺。是曰圓明。世界",
    "X16n0308_007:0236c14": "眾生依此建立。故名為本。初由一念妄動晦此圓",
    "X16n0308_007:0236c15": "明。是曰迷也。然既迷此本明。即是無明。由是展轉",
    "X16n0308_007:0236c16": "生起微細虗妄之法。所謂業轉現是也。此有所有。",
    "X16n0308_007:0236c17": "非因所因。住所住相。了無根本。故曰妄性無體非",
    "X16n0308_007:0236c18": "有所依。既非有所依。但離念即是。所謂一念不生",
    "X16n0308_007:0236c19": "即名為佛是也。○將欲下復真成非。將欲復真者。",
    "X16n0308_007:0236c20": "謂將欲起念復真也。欲真已非真真如性者。謂既",
    "X16n0308_007:0236c21": "欲起念復真。則是變相緣如。但是似真。非真真故。",
    "X16n0308_007:0236c22": "既知非真。應當離念。若必欲求復。則決定不是。故",
    "X16n0308_007:0236c23": "曰宛成非相。三成業感果。",
    "X16n0308_007:0236c24": "非生非住非心非法。展轉發生。生力發明。熏以成業。",
    "X16n0308_007:0237a01": "同業相感。因有感業相滅相生。",
    "X16n0308_007:0237a02": "承上所計之真。既已成非。由此於非生非住非心",
    "X16n0308_007:0237a03": "非法之中。展轉發生。生相住相心相法相。故上云",
    "X16n0308_007:0237a04": "從畢竟無成究竟有也。然此中生即無明。以無明",
    "X16n0308_007:0237a05": "屬生相故。住即業識。以業識屬住相故。心即見分。",
    "X16n0308_007:0237a06": "以見分屬心相故。法即相分。以相分屬法相故。生",
    "X16n0308_007:0237a07": "力發明者。謂由上展轉發生之力。引起智相相續",
    "X16n0308_007:0237a08": "執取計名等。是曰發明。謂漸成粗相。較前更為顯",
    "X16n0308_007:0237a09": "著。以發明即顯著義也。熏以成業。即起業相。謂由",
    "X16n0308_007:0237a10": "上四相熏習。能令成造種種業故。同業下即業繫",
    "X16n0308_007:0237a11": "苦相。同業相感者。謂既已成業。則有彼此業同者。",
    "X16n0308_007:0237a12": "名為同業。如世間父母子女。究其前因。必有所作",
    "X16n0308_007:0237a13": "等流之業。乃得彼此相感。相感云者。謂父母與子",
    "X16n0308_007:0237a14": "女業同。感子女以受生應之。子女與父母業同。感",
    "X16n0308_007:0237a15": "父母以生身應之。前文所謂同業相纏者即此。因",
    "X16n0308_007:0237a16": "有感業相滅相生者。謂因有彼此相感之業。故致",
    "X16n0308_007:0237a17": "相滅相生。以感業既盡則相滅。感業重起則相生。",
    "X16n0308_007:0237a18": "故上云。從無住本建立世界及眾生也。詳釋其相",
    "X16n0308_007:0237a19": "竟。三總結顛倒。",
    "X16n0308_007:0237a20": "由是故有眾生顛倒。",
    "X16n0308_007:0237a21": "承上相滅相生。輪轉往復。由是於本無眾生中而",
    "X16n0308_007:0237a22": "有眾生相現。故以顛倒結之。徵釋眾生顛倒竟。",
    "X16n0308_007:0237a23": "二徵釋世界顛倒二。一承前徵起。二略釋其相。",
    "X16n0308_007:0237a24": "初。",
    "X16n0308_007:0237b01": "阿難。云何名為世界顛倒。",
    "X16n0308_007:0237b02": "眾生顛倒。已經詳釋。世界顛倒。亦應略明。故次徵",
    "X16n0308_007:0237b03": "之。二略釋其相。",
    "X16n0308_007:0237b04": "是有所有分段妄生因此界立。非因所因無住所住。",
    "X16n0308_007:0237b05": "遷流不住因此世成。",
    "X16n0308_007:0237b06": "是有所有句古德以感業為能有。以眾生為所有。",
    "X16n0308_007:0237b07": "蓋緊躡上文言之。愚謂仍是遠指前文。猶言所謂",
    "X16n0308_007:0237b08": "世界顛倒者。是因能有見分。與所有相分。能所相",
    "X16n0308_007:0237b09": "對。妄見有彼此方位。故曰分段妄生。分段謂分齊",
    "X16n0308_007:0237b10": "款段也。既有分齊款段。則界相分明。故曰因此界",
    "X16n0308_007:0237b11": "立。非因所因。無住所住者。如前所釋轉相非能因。",
    "X16n0308_007:0237b12": "現相非所因。無明非能住。業識非所住故。既非能",
    "X16n0308_007:0237b13": "因所因。能住所住。則知但是無常。故曰遷流不住。",
    "X16n0308_007:0237b14": "既遷流不住。則流數歷然。故曰因此世成。按前眾",
    "X16n0308_007:0237b15": "生顛倒中此下應有總結顛倒之科。今不另具者。",
    "X16n0308_007:0237b16": "以分釋世界。各有隨結之語。所謂因此界立。因此",
    "X16n0308_007:0237b17": "世成是也。分門徵起釋成竟。三漸次以成類生",
    "X16n0308_007:0237b18": "三。一初成類數。二次成輪轉。三後成定有。初。",
    "X16n0308_007:0237b19": "三世四方和合相涉。變化眾生成十二類。",
    "X16n0308_007:0237b20": "世為遷流。界為方位。流數有三。故曰三世。謂過現",
    "X16n0308_007:0237b21": "未來。方位有四。故曰四方。謂東西南北。離世則界",
    "X16n0308_007:0237b22": "無所依。無界則世不復見。相依妄成。故曰和合。和",
    "X16n0308_007:0237b23": "合則遞互交參。故曰相涉。以涉者參入義故。變化",
    "X16n0308_007:0237b24": "眾生者。謂眾生在世界之中。自應隨世界變化。然",
    "X16n0308_007:0237c01": "世界相涉。變化之數略為十二。如以世涉方。則四",
    "X16n0308_007:0237c02": "方各攝三世。變為一十二數。若以方涉世。則三世",
    "X16n0308_007:0237c03": "各攝四方。變數亦然。此中眾生。若隨方變化者。生",
    "X16n0308_007:0237c04": "此生彼。形類不同。四方則分四類。四類之中。有過",
    "X16n0308_007:0237c05": "去生。有現在生。有未來生。生生不同。一類復分為",
    "X16n0308_007:0237c06": "三。則變成十二。若隨世變化者。已生現生當生形",
    "X16n0308_007:0237c07": "類不同。三世則成三類。三類之中有南方生。有北",
    "X16n0308_007:0237c08": "方生。有東方生。有西方生。生生各異。一類復分為",
    "X16n0308_007:0237c09": "四。亦成十二。此且約隨方隨世變成十二。略言形",
    "X16n0308_007:0237c10": "類不同。非定成胎卵濕化等也。若下之胎卵濕化",
    "X16n0308_007:0237c11": "等。又屬惑業招致。至下自見。二次成輪轉。",
    "X16n0308_007:0237c12": "是故世界。因動有聲。因聲有色。因色有香。因香有觸。",
    "X16n0308_007:0237c13": "因觸有味。因味知法。六亂妄想成業性故。十二區分",
    "X16n0308_007:0237c14": "由此輪轉。",
    "X16n0308_007:0237c15": "承上類數既分。是故因塵成業。致有輪轉相也。世",
    "X16n0308_007:0237c16": "界者。六塵之總相。故先言之。因動有聲者。世之遷",
    "X16n0308_007:0237c17": "流。界之更變。皆名為動。因動故必致鼓吹。故曰有",
    "X16n0308_007:0237c18": "聲。前云卷聲成耳。即在此時。因聲有色者。既聞其",
    "X16n0308_007:0237c19": "聲。必尋其色。故曰有色。前云結色成眼。即在此時。",
    "X16n0308_007:0237c20": "因色有香者。見色生染。自覺有香。前云納香成鼻。",
    "X16n0308_007:0237c21": "即在此時。因香有觸者。聞香欲取。先起邪覺。故曰",
    "X16n0308_007:0237c22": "有觸。前云摶觸成身。即在此時。因觸有味者。覺觸",
    "X16n0308_007:0237c23": "生欲。口發愛涎。故曰有味。前云絞味成舌。即在此",
    "X16n0308_007:0237c24": "時。因味知法者。愛味不忘。塵影常現。故曰知法。前",
    "X16n0308_007:0238a01": "云攬法成意。即在此時。六亂妄想。即指六識。蓋以",
    "X16n0308_007:0238a02": "根塵相對。識生其中。其用不定名亂。其體無實名",
    "X16n0308_007:0238a03": "妄也。妄識既興。分別從起。生諸煩惱。造種種業。是",
    "X16n0308_007:0238a04": "為成就業性。業性既成。隨業感報。故云十二區分。",
    "X16n0308_007:0238a05": "謂隨彼初成十二類數而區分之。是知前之十二",
    "X16n0308_007:0238a06": "類數。但隨世界變化。至此乃轉成業招矣。由此輪",
    "X16n0308_007:0238a07": "轉者。以業有遷變。報有循環故。三後成定有三。",
    "X16n0308_007:0238a08": "一承前總標。二依類詳明。三指數總結。初。",
    "X16n0308_007:0238a09": "是故世間聲香味觸。窮十二變為一旋復。乘此輪轉",
    "X16n0308_007:0238a10": "顛倒相故。是有世界卵生胎生濕生化生有色無色",
    "X16n0308_007:0238a11": "有想無想若非有色若非無色若非有想若非無想。",
    "X16n0308_007:0238a12": "是故世間等者。謂以是十二輪轉之故。世間六塵",
    "X16n0308_007:0238a13": "亦隨類生轉變。如一聲塵。類類不同。對類變化。必",
    "X16n0308_007:0238a14": "至窮十二變。乃為一周。一周既圓。再變則另自首",
    "X16n0308_007:0238a15": "起。故云旋復。旋復謂周而復始也。然必明此六塵",
    "X16n0308_007:0238a16": "變化者。以六塵為造業之緣。業性為輪轉之因。六",
    "X16n0308_007:0238a17": "塵既隨類生變化。則類生各依六塵成業。此輪轉",
    "X16n0308_007:0238a18": "所以不息。而類生所以定有。故下文即乘此以總",
    "X16n0308_007:0238a19": "標之。乘猶因也。輪轉謂十二輪轉。顛倒謂依塵成",
    "X16n0308_007:0238a20": "業。言雖有輪轉。若無顛倒。則輪轉可息。而類生可",
    "X16n0308_007:0238a21": "盡也。是有者。謂由顛倒故。是乃定有。先言世界者。",
    "X16n0308_007:0238a22": "是所依故。能依中四生為常。如前云卵惟想生。胎",
    "X16n0308_007:0238a23": "因情有。濕以合感。化以離應。後八為變。前云情想",
    "X16n0308_007:0238a24": "合離。更相變易。但以具緣多少而有差別。如灌頂",
    "X16n0308_007:0238b01": "云。有色情而合。無色情而離。依胎而變。有想想而",
    "X16n0308_007:0238b02": "合。無想想而離。依卵而變。非有色。情離而合。非無",
    "X16n0308_007:0238b03": "色。情合而離。依濕而變。非有想。想離而合。非無想。",
    "X16n0308_007:0238b04": "想合而離。依化而變。此且總標。至下乃詳釋其相",
    "X16n0308_007:0238b05": "二依類詳明十二。一卵生。二胎生。三濕生。四化",
    "X16n0308_007:0238b06": "生。五有色。六無色。七有想。八無想。九非有色。十非",
    "X16n0308_007:0238b07": "無色。十一非有想。十二非無想。初。",
    "X16n0308_007:0238b08": "阿難。由因世界虗妄輪迴。○動顛倒故。和合氣成八",
    "X16n0308_007:0238b09": "萬四千飛沈亂想。如是故有卵羯邏藍流轉國土。○",
    "X16n0308_007:0238b10": "魚鳥龜蛇其類充塞。",
    "X16n0308_007:0238b11": "初略明。世界義該六塵。前云聲香味觸。窮十二變。",
    "X16n0308_007:0238b12": "今對卵生為第一變也。由因此變而有虗妄輪迴。",
    "X16n0308_007:0238b13": "虗妄者。即是懸想。謂於世界六塵。未現前時懸遠",
    "X16n0308_007:0238b14": "想像。不真實故。輪迴者。此想不了。卵生不息。以卵",
    "X16n0308_007:0238b15": "唯想生故也。○動顛下詳明。正脈云。想體輕舉。名",
    "X16n0308_007:0238b16": "動顛倒。謂由動故。必至執妄為真。故以顛倒名之。",
    "X16n0308_007:0238b17": "和合氣者。氣指雄雌相交陰陽氣分。然此本屬虗",
    "X16n0308_007:0238b18": "妄。由顛倒故。執為真實。與之和合。正脈云。卵以氣",
    "X16n0308_007:0238b19": "交是也。成謂成就。八萬四千者。和合之中。一切煩",
    "X16n0308_007:0238b20": "惱悉具足故。雖悉具足。皆由想起。想心不定。忽上",
    "X16n0308_007:0238b21": "忽下。故曰飛沈亂想。如是故有等者。謂由如是取",
    "X16n0308_007:0238b22": "氣成形。故有卵羯邏藍。以羯邏藍。乃胎分初七之",
    "X16n0308_007:0238b23": "相。成卵即在此位故。流轉國土者。即是輪迴義也。",
    "X16n0308_007:0238b24": "○末二句指類。飛想為鳥。沈想為魚。兼二則為龜",
    "X16n0308_007:0238c01": "蛇。其類者。例攝不盡之屬。到處皆有。故云充塞。",
    "X16n0308_007:0238c02": "二胎生。",
    "X16n0308_007:0238c03": "由因世界雜染輪迴。○欲顛倒故。和合滋成八萬四",
    "X16n0308_007:0238c04": "千橫豎亂想。如是故有胎遏蒲曇流轉國土。○人畜",
    "X16n0308_007:0238c05": "龍仙其類充塞。",
    "X16n0308_007:0238c06": "初略明。此中世界六塵。對胎生為第二變也。由因",
    "X16n0308_007:0238c07": "此變而有雜染輪迴。雜染者。即是妄情。謂於世界",
    "X16n0308_007:0238c08": "六塵現在前時。虗妄情溺。不清淨故。輪迴者。此情",
    "X16n0308_007:0238c09": "不了。胎生不息。以胎因情有故也。○欲顛下詳明。",
    "X16n0308_007:0238c10": "正脈云。情生於愛。名欲顛倒。謂由欲故必至執妄",
    "X16n0308_007:0238c11": "為真。故亦以顛倒名之。和合滋者。滋謂父精母血",
    "X16n0308_007:0238c12": "交相滋潤。此亦虗妄。由顛倒故。執為真實。與之和",
    "X16n0308_007:0238c13": "合。正脈云。胎以精交是也。成就八萬四千者。和合",
    "X16n0308_007:0238c14": "之中。煩惱具故。雖煩惱具。皆由情起。情心不定。忽",
    "X16n0308_007:0238c15": "橫忽豎。故曰橫豎亂想。如是故有等者。謂由如是",
    "X16n0308_007:0238c16": "取滋成形。故有胎遏蒲曇。以遏蒲曇乃胎分二七",
    "X16n0308_007:0238c17": "之相。定胎即在此位故。○末二句指類。豎想為人。",
    "X16n0308_007:0238c18": "橫想為畜。兼二則為龍仙。以龍仙變化。可橫可豎",
    "X16n0308_007:0238c19": "故也。三濕生。",
    "X16n0308_007:0238c20": "由因世界執著輪迴。○趣顛倒故。和合煖成八萬四",
    "X16n0308_007:0238c21": "千翻覆亂想。如是故有濕相蔽尸流轉國土。○含蠢",
    "X16n0308_007:0238c22": "蝡動其類充塞。",
    "X16n0308_007:0238c23": "初略明。此中界塵。對濕生為第三變也。由因此變",
    "X16n0308_007:0238c24": "而有執著輪迴。執著者。即是附合。謂於世界六塵。",
    "X16n0308_007:0239a01": "新潤境上。附近就合不捨離故。輪迴者。合心不忘。",
    "X16n0308_007:0239a02": "濕生不斷。以濕以合感故也。○趣顛下詳明。合塵",
    "X16n0308_007:0239a03": "名趣。背覺名倒。和合煖者。煖指濕物相比。交相煖",
    "X16n0308_007:0239a04": "發。此亦虗妄。由顛倒故執為真實。附托其中。名和",
    "X16n0308_007:0239a05": "合也。成就八萬四千者。和合之中煩惱具故。合心",
    "X16n0308_007:0239a06": "不定。時仰時覆。故曰翻覆亂想。翻仰上。覆俯下也。",
    "X16n0308_007:0239a07": "如是故有等者。謂由如是合煖成形。故有濕相蔽",
    "X16n0308_007:0239a08": "尸。以蔽尸乃濕生初相。不由母腹。故無前之二相。",
    "X16n0308_007:0239a09": "○末二句指類。覆為含蠢。其性無知故。翻為蝡動。",
    "X16n0308_007:0239a10": "其形不寧故。餘可知。四化生。",
    "X16n0308_007:0239a11": "由因世界變易輪迴。○假顛倒故。和合觸成八萬四",
    "X16n0308_007:0239a12": "千新故亂想。如是故有化相羯南流轉國土。○轉蛻",
    "X16n0308_007:0239a13": "飛行其類充塞。",
    "X16n0308_007:0239a14": "初略明。此中界塵。對化生為第四變也。由因此變",
    "X16n0308_007:0239a15": "而有變易輪迴。變易者。即是輕離。謂於世界六塵。",
    "X16n0308_007:0239a16": "舊所依境。輕遽捨離。心不恒故。輪迴者。離心不革。",
    "X16n0308_007:0239a17": "化生不替。以化以離應故也。○假顛下詳明。離非",
    "X16n0308_007:0239a18": "真離名假。自以為真名倒。觸即新境現前。觸對舊",
    "X16n0308_007:0239a19": "境也。新境亦是虗妄。由顛倒故。執為真實。易志於",
    "X16n0308_007:0239a20": "上。名為和合。成就八萬四千者。亦由和合具惱。雖",
    "X16n0308_007:0239a21": "曰具惱。不出離心。離心不定。恐粘恐阻。(粘謂粘舊不脫。阻謂",
    "X16n0308_007:0239a22": "阻新難就)故曰新故亂想。如是故有等者。謂由如是合",
    "X16n0308_007:0239a23": "觸成形。故有化相羯南。以羯南即是化生初相。謂",
    "X16n0308_007:0239a24": "新質已成。始脫故殻。無蔽尸相故。○末二句指類。",
    "X16n0308_007:0239b01": "故想得脫故轉蛻。新想得就故飛行。蛻即脫也。蟬",
    "X16n0308_007:0239b02": "脫則飛。蛇脫則行。餘可類推。五有色(灌頂云。有色情而合)。",
    "X16n0308_007:0239b03": "由因世界留礙輪迴。○障顛倒故。和合著成八萬四",
    "X16n0308_007:0239b04": "千精耀亂想。如是故有色相羯南流轉國土。○休咎",
    "X16n0308_007:0239b05": "精明其類充塞。",
    "X16n0308_007:0239b06": "初略明。此中界塵。對有色為第五變也。由因此變",
    "X16n0308_007:0239b07": "而有留礙輪迴。留礙者。謂於世界六塵。情愛附合",
    "X16n0308_007:0239b08": "於己欲留。於他生礙故。輪迴者。情合不除。有色不",
    "X16n0308_007:0239b09": "斷。以色以情感。有以合致故也。○障顛下詳明。於",
    "X16n0308_007:0239b10": "他生礙名障。於己欲留名倒。著即顯著之處。有色",
    "X16n0308_007:0239b11": "可見故。有色可見。即屬虗妄。由顛倒故。執為真實。",
    "X16n0308_007:0239b12": "附托於上。名曰和合。和合之中。具足煩惱。故成八",
    "X16n0308_007:0239b13": "萬四千。總以愛精著耀。心緒靡停。故曰精耀亂想。",
    "X16n0308_007:0239b14": "如是故有等者。謂由如是合著成形。故有色相羯",
    "X16n0308_007:0239b15": "南。然色相名羯南者。以有色初生。皆就故有顯著",
    "X16n0308_007:0239b16": "之物。故亦無前蔽尸等相。○末二句指類。休咎精",
    "X16n0308_007:0239b17": "明者。謂托彼精明。示現休咎。如天上星宿之類。又",
    "X16n0308_007:0239b18": "世有報吉凶神。往往假託靈物。亦此類攝。涅槃云",
    "X16n0308_007:0239b19": "八十神。皆由留礙想元。成此精耀。足可證此。",
    "X16n0308_007:0239b20": "六無色(灌頂云。無色情而離)。",
    "X16n0308_007:0239b21": "由因世界銷散輪迴。○惑顛倒故。和合暗成八萬四",
    "X16n0308_007:0239b22": "千陰隱亂想。如是故有無色羯南流轉國土。○空散",
    "X16n0308_007:0239b23": "銷沈其類充塞。",
    "X16n0308_007:0239b24": "初略明。此中界塵。對無色為第六變也。由因此變",
    "X16n0308_007:0239c01": "而有銷散輪迴。銷散者。謂於世界六塵。愛寂厭有。",
    "X16n0308_007:0239c02": "然愛寂欲銷。亦屬於情。厭有欲散。亦屬於離。情離",
    "X16n0308_007:0239c03": "不化。無色不休。故曰輪迴。以色因情感。無由離致",
    "X16n0308_007:0239c04": "故也。○惑顛下詳明。愛寂厭有名惑。欲銷欲散名",
    "X16n0308_007:0239c05": "倒。暗謂晦昧不明處也。晦昧不明。猶為虗妄。由顛",
    "X16n0308_007:0239c06": "倒故執為真實。趣逐於上。名為和合。和合之中。具",
    "X16n0308_007:0239c07": "足煩惱。故成八萬四千。總以就陰欲隱。情離紛然。",
    "X16n0308_007:0239c08": "故曰陰隱亂想。如是故有等者。謂由如是合暗成",
    "X16n0308_007:0239c09": "形。故有無色羯南。然既是無色而仍稱羯南者。以",
    "X16n0308_007:0239c10": "雖無明顯之色。而有幽暗之色。但以凡眼不見名",
    "X16n0308_007:0239c11": "無。非真無也。○末二句指類。陰想故為空為銷。如",
    "X16n0308_007:0239c12": "主空神類。隱想故為沈為散。如滯魄鬼類。",
    "X16n0308_007:0239c13": "七有想(灌頂云。有想想而合)。",
    "X16n0308_007:0239c14": "由因世界罔象輪迴。○影顛倒故。和合憶成八萬四",
    "X16n0308_007:0239c15": "千潛結亂想。如是故有想相羯南流轉國土。○神鬼",
    "X16n0308_007:0239c16": "精靈其類充塞。",
    "X16n0308_007:0239c17": "初略明。此中界塵。對有想為第七變也。由因此變",
    "X16n0308_007:0239c18": "而有罔象輪迴。罔象者。謂於世界六塵。懸想欲合。",
    "X16n0308_007:0239c19": "蓋以懸想不真名罔。欲合似有名象故。輪迴者。想",
    "X16n0308_007:0239c20": "合無休。有想無已。以想以懸想為因。有以附合成",
    "X16n0308_007:0239c21": "感故也。○影顛下詳明。不真似有名影。懸想欲合",
    "X16n0308_007:0239c22": "名倒。憶謂向所憶念境也。向所憶念。亦屬虗妄。由",
    "X16n0308_007:0239c23": "顛倒故。執為真實。神遊於上。名為和合。和合之中",
    "X16n0308_007:0239c24": "具足煩惱。故成八萬四千。總以潛神勝蹟。結氣靈",
    "X16n0308_007:0240a01": "踪。為憶為念。故云潛結亂想。如是故有等者。謂由",
    "X16n0308_007:0240a02": "如是合憶成形。故有想相羯南。然想相稱羯南者。",
    "X16n0308_007:0240a03": "以有想初生。皆就故有勝蹟靈踪。自應無有蔽尸",
    "X16n0308_007:0240a04": "等相。○末二句指類。潛想故為鬼神。如山林土地",
    "X16n0308_007:0240a05": "城隍川嶽諸鬼神類。結想故為精靈。如山精海精",
    "X16n0308_007:0240a06": "風精河精土精諸精靈類。八無想(灌頂云。無想想而離)。",
    "X16n0308_007:0240a07": "由因世界愚鈍輪迴。○癡顛倒故。和合頑成八萬四",
    "X16n0308_007:0240a08": "千枯槁亂想。如是故有無想羯南流轉國土。○精神",
    "X16n0308_007:0240a09": "化為土木金石其類充塞。",
    "X16n0308_007:0240a10": "初略明。此中界塵。對無想為第八變也。由因此變",
    "X16n0308_007:0240a11": "而有愚鈍輪迴。愚鈍者。謂於世界六塵。久想固離。",
    "X16n0308_007:0240a12": "蓋以久想不化名愚。固離不迴名鈍故。輪迴者。想",
    "X16n0308_007:0240a13": "離不化。無想難出。以想以久想成因。無以固離成",
    "X16n0308_007:0240a14": "感故也。○癡顛下詳明。久想固離名癡。不化不迴",
    "X16n0308_007:0240a15": "名倒。頑謂無知之物。無知之物。定屬虗妄。由顛倒",
    "X16n0308_007:0240a16": "故。執為真實。凝滯於上。名為和合。和合之中具足",
    "X16n0308_007:0240a17": "煩惱。故成八萬四千。總以久想不得。心思灰泯。故",
    "X16n0308_007:0240a18": "云枯槁亂想。如是故有等者。謂由如是合頑成形。",
    "X16n0308_007:0240a19": "故有無想羯南。然無想亦稱羯南者。以既屬合頑。",
    "X16n0308_007:0240a20": "初相即堅勁故。○末二句指類。精化土木。神為金",
    "X16n0308_007:0240a21": "石。如華表生精望夫成山之類。",
    "X16n0308_007:0240a22": "九非有色(灌頂云。非有色情離而合)。",
    "X16n0308_007:0240a23": "由因世界相待輪迴。○偽顛倒故。和合染成八萬四",
    "X16n0308_007:0240a24": "千因依亂想。如是故有非有色相成色羯南流轉國",
    "X16n0308_007:0240b01": "土。○諸水母等以鰕為目其類充塞。",
    "X16n0308_007:0240b02": "初略明。此中界塵。對非有色為第九變也。由因此",
    "X16n0308_007:0240b03": "變而有相待輪迴。相待者。謂於諸界塵。情愛而不",
    "X16n0308_007:0240b04": "自任合。常欲假他以成己欲。故曰相待。待心不息。",
    "X16n0308_007:0240b05": "非有色報靡停。故曰輪迴。○偽顛下詳明待他諱",
    "X16n0308_007:0240b06": "己。詭詐居心。名偽顛倒。染即情所愛境。情所愛境",
    "X16n0308_007:0240b07": "本屬虗妄。由顛倒故。執為真實。陽離陰待。名為和",
    "X16n0308_007:0240b08": "合。和合具惱。故成八萬四千。總以因勢依人。心思",
    "X16n0308_007:0240b09": "待成。故曰因依亂想。如是故有等者。謂由如是合",
    "X16n0308_007:0240b10": "染成形。故有非有色相成色羯南。言非有色者。非",
    "X16n0308_007:0240b11": "是真有雖非真有。却能假他成體。待物有用。故曰",
    "X16n0308_007:0240b12": "成色羯南。○末三句指類。溫陵曰。水母以水沫為",
    "X16n0308_007:0240b13": "體。(假他成體也)以鰕為目(待物有用也)本非有色。待物成色。",
    "X16n0308_007:0240b14": "不能自用。待物有用。後文云。飛精附人口說經法。",
    "X16n0308_007:0240b15": "乃此類之勝者。十非無色(灌頂云。非無色情合而離)。",
    "X16n0308_007:0240b16": "由因世界相引輪迴。○性顛倒故。和合呪成八萬四",
    "X16n0308_007:0240b17": "千呼召亂想。如是故有非無色相無色羯南流轉國",
    "X16n0308_007:0240b18": "土。○呪咀厭生其類充塞。",
    "X16n0308_007:0240b19": "初略明。此中界塵。對非無色為第十變也。由因此",
    "X16n0308_007:0240b20": "變而有相引輪迴。相引者。謂於諸界塵。情雖躭愛",
    "X16n0308_007:0240b21": "隨引而合。隨引而離。故曰相引。要引之念不除。非",
    "X16n0308_007:0240b22": "無色相不息。故曰輪迴。○性顛下詳明。引久習成",
    "X16n0308_007:0240b23": "名性。忽合忽離名倒。呪即能引之境。能引之境亦",
    "X16n0308_007:0240b24": "屬虗妄。由顛倒故。執為真實。與之隱顯。故曰和合。",
    "X16n0308_007:0240c01": "和合具惱。故成八萬四千。總以隨呼隨召。為去為",
    "X16n0308_007:0240c02": "來。意念無寧。故云呼召亂想。如是故有等者。謂由",
    "X16n0308_007:0240c03": "如是合呪成形。故有非無色相無色羯南。言非無",
    "X16n0308_007:0240c04": "者。非是實無。以能隨呪去來。雖隨呪去來。而凡眼",
    "X16n0308_007:0240c05": "不見。故仍以無色名之。既名無色。而又稱羯南者。",
    "X16n0308_007:0240c06": "以有細色故。○末二句指類。呪咀厭生者。謂呪咀",
    "X16n0308_007:0240c07": "鬼神。厭死祐生。如後文云。遇明為形。名役使鬼。愚",
    "X16n0308_007:0240c08": "謂世之書符來仙。念呪驅鬼。皆此類攝。",
    "X16n0308_007:0240c09": "十一非有想(灌頂云。非有想想離而合)。",
    "X16n0308_007:0240c10": "由因世界合妄輪迴。○罔顛倒故。和合異成八萬四",
    "X16n0308_007:0240c11": "千迴互亂想。如是故有非有想相成想羯南流轉國",
    "X16n0308_007:0240c12": "土。○彼蒲盧等異質相成其類充塞。",
    "X16n0308_007:0240c13": "初略明。此中界塵。對非有想為十一變也。由因此",
    "X16n0308_007:0240c14": "變而有合妄輪迴。合妄者。謂於諸界塵。懸想而不",
    "X16n0308_007:0240c15": "自奪合。常欲乘虗以行陰占。故云合妄。謂合中帶",
    "X16n0308_007:0240c16": "妄也。合妄不休。非有想報靡停。故曰輪迴。○罔顛",
    "X16n0308_007:0240c17": "下詳明。岡猶欺也。沽名不奪。乘虗而占名罔。陽善",
    "X16n0308_007:0240c18": "陰惡。欺人自欺名倒。異謂非己所有。即指虗境。虗",
    "X16n0308_007:0240c19": "境非己。明屬虗妄。由顛倒故。執為真實。用謀於上。",
    "X16n0308_007:0240c20": "名為和合。和合具惱。故成八萬四千。總以望其自",
    "X16n0308_007:0240c21": "避。居心諱奪。故云迴互亂想。如是故有等者。謂由",
    "X16n0308_007:0240c22": "如是合異成形。故有非有想相。成想羯南。非有想",
    "X16n0308_007:0240c23": "相者。非是定有。不欲奪合故。成想羯南者。非是定",
    "X16n0308_007:0240c24": "無。乘虗而就故。○末三句指類。灌頂云。蒲盧亦名",
    "X16n0308_007:0241a01": "蜾蠃。細腰蜂也。詩曰螟蛉有子。蜾蠃負之。計云。螟",
    "X16n0308_007:0241a02": "蛉青桑蟲也。蜾蠃運泥作房。負桑蟲於其中。呪祝",
    "X16n0308_007:0241a03": "七日。化為己子。此取蜾蠃受生時。螟蛉之性。業已",
    "X16n0308_007:0241a04": "迴互。乃就其虗軀而受之。故云異質相成。愚謂起",
    "X16n0308_007:0241a05": "屍鬼等。亦此類攝。十二非無想(灌頂云。非無想想合而離)。",
    "X16n0308_007:0241a06": "由因世界怨害輪迴。○殺顛倒故。和合怪成八萬四",
    "X16n0308_007:0241a07": "千食父母想。如是故有非無想相無想羯南流轉國",
    "X16n0308_007:0241a08": "土。○如土梟等附塊為兒。及破鏡鳥以毒樹果抱為",
    "X16n0308_007:0241a09": "其子子成父母皆遭其食。其類充塞。",
    "X16n0308_007:0241a10": "初略明。此中界塵。對非無想為十二變也。由因此",
    "X16n0308_007:0241a11": "變而有怨害輪迴。怨害者。謂於諸界塵。始而懸想。",
    "X16n0308_007:0241a12": "繼而附合。終以不附己意。而欲惡離。故云怨害。怨",
    "X16n0308_007:0241a13": "害之心不祛。非無想報靡停。故曰輪迴。○殺顛下",
    "X16n0308_007:0241a14": "詳明。害能奪命為殺。先親後怨名倒。怪即所怨害",
    "X16n0308_007:0241a15": "物。本自異常。故名為怪。怪亦是妄。由顛倒故。執為",
    "X16n0308_007:0241a16": "真實。依生親怨。名為和合。和合具惱。故成八萬四",
    "X16n0308_007:0241a17": "千總以不思深恩。反欲惡離。忤逆居心。故云食父",
    "X16n0308_007:0241a18": "母想。不言亂者。隨文便故。例前知故。如是故有等",
    "X16n0308_007:0241a19": "者。謂有如是合怪成形。故有非無想相無想羯南。",
    "X16n0308_007:0241a20": "非無想相者。非是定無。本期附合故。無想羯南者。",
    "X16n0308_007:0241a21": "非是定有。終成惡離故。○末六句指類。孤山云。按",
    "X16n0308_007:0241a22": "史記孝武本紀云。祀黃帝用一梟鏡。孟康曰。土梟",
    "X16n0308_007:0241a23": "鳥名。食母。破鏡獸名。食父。黃帝欲絕其類。使百祀",
    "X16n0308_007:0241a24": "皆用之。破鏡如貙而虎眼。今云鳥者。或傳譯成誤",
    "X16n0308_007:0241b01": "耳。依類詳明竟。三指數總結。",
    "X16n0308_007:0241b02": "是名眾生十二種類。",
    "X16n0308_007:0241b03": "按前文方世相涉。變成十二。雖分形類。尚非業招。",
    "X16n0308_007:0241b04": "及云六亂妄想。成業性故。十二區分。雖屬業招。尚",
    "X16n0308_007:0241b05": "非定有。至此則迷真愈遠。逐妄愈深。流蕩忘返。乃",
    "X16n0308_007:0241b06": "成定有。故此總結以終一章之義。又十二類生。餘",
    "X16n0308_007:0241b07": "經異解不同。今按本經。胎卵濕化四生。已攝三界。",
    "X16n0308_007:0241b08": "至於後八。乃四心交互。迭相變易。不專屬於四生。",
    "X16n0308_007:0241b09": "然亦不必更為會通色空等諸勝報也。總結前來",
    "X16n0308_007:0241b10": "依真起妄成類生竟。",
    "X16n0308_007:0241b12": "楞嚴經指掌疏卷第七"
}