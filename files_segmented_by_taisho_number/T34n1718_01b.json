{
    "T34n1718_01b:0009b07": "folio_1b 妙法蓮華經文句卷第一下",
    "T34n1718_01b:0009b09": "天台智者大師說",
    "T34n1718_01b:0009b10": "別觀無生智者，鏡譬法界，眼譬觀智，青",
    "T34n1718_01b:0009b11": "黃赤白、小大長短譬十法界，青譬地獄因果，",
    "T34n1718_01b:0009b12": "黃譬餓鬼因果，赤譬畜生因果，白譬人天",
    "T34n1718_01b:0009b13": "因果，小色像譬二乘因果，大色像譬通菩薩",
    "T34n1718_01b:0009b14": "因果，短色像譬別菩薩因果，長色像譬佛因",
    "T34n1718_01b:0009b15": "果，皆於鏡中分別無謬。若欲自正，令九因",
    "T34n1718_01b:0009b16": "果不生、一因果生；若欲正他，令他九因果",
    "T34n1718_01b:0009b17": "不生、一因果生。依於法界行菩提行，次第",
    "T34n1718_01b:0009b18": "用析體觀智，斷四住生令不生；次用恒沙",
    "T34n1718_01b:0009b19": "佛法斷客塵煩惱，令無知不生；後用實相",
    "T34n1718_01b:0009b20": "智慧斷無明，令根本不生。若無四住則分",
    "T34n1718_01b:0009b21": "段不生，若無無知則方便不生，若無無明",
    "T34n1718_01b:0009b22": "則實報不生，生亦不生，不生亦不生，故名",
    "T34n1718_01b:0009b23": "不生，是名別教無生智也。約圓教觀無生",
    "T34n1718_01b:0009b24": "智者，觀鏡團圓，不觀背面、不觀形像，非",
    "T34n1718_01b:0009b25": "背非闇、非面非明，不取種種形容、不取",
    "T34n1718_01b:0009b26": "種種檠像，但觀團圓，無際畔、無始終、無明",
    "T34n1718_01b:0009b27": "闇、無一異差別者，譬於圓觀，不取十法界",
    "T34n1718_01b:0009b28": "相貌，無善惡、無邪正、無小大等，一切皆泯，",
    "T34n1718_01b:0009b29": "但緣諸法實相，法性佛法，若色若香無非實",
    "T34n1718_01b:0009c01": "相，觀煩惱業生即無生，無生不生，故曰無",
    "T34n1718_01b:0009c02": "生，陰、入、界苦即是法身，非顯現故名為法",
    "T34n1718_01b:0009c03": "身，障即法身，貪、恚、癡即般若，非能明故名",
    "T34n1718_01b:0009c04": "為般若，無所可照性自明了，業行繫縛皆",
    "T34n1718_01b:0009c05": "名解脫，非斷縛得脫，亦無體可繫，亦無",
    "T34n1718_01b:0009c06": "能繫，故稱解脫。解脫即業不生，般若即煩惱",
    "T34n1718_01b:0009c07": "不生，法身即苦不生，是三不生即一不生，是",
    "T34n1718_01b:0009c08": "一不生即三不生，非三非一故言不生，況",
    "T34n1718_01b:0009c09": "變易煩惱業苦而非不生？此即圓無生觀智",
    "T34n1718_01b:0009c10": "云云。本迹者，是憍陳如本自不生，非始不生；",
    "T34n1718_01b:0009c11": "欲引乳為酪故，迹為初教不生；引酪為生",
    "T34n1718_01b:0009c12": "蘇故，迹為通不生；引生為熟故，迹為別",
    "T34n1718_01b:0009c13": "不生；引熟為醍醐故，迹為圓不生。而其本",
    "T34n1718_01b:0009c14": "地住阿字門，謂一切法初不生故。若聞阿字",
    "T34n1718_01b:0009c15": "門，則解一切義皆非生非不生；垂迹引化，",
    "T34n1718_01b:0009c16": "能為生不生。眾生若能會圓不生，則同阿",
    "T34n1718_01b:0009c17": "若，非本非迹、非生非不生，大事因緣於",
    "T34n1718_01b:0009c18": "茲畢矣。故下文云：「富樓那，種種變化事，我若",
    "T34n1718_01b:0009c19": "具足說，眾生聞是者，心則懷疑惑。」即其義",
    "T34n1718_01b:0009c20": "也。《阿含》云：「阿難持傘蓋燈隨佛後，大梵王",
    "T34n1718_01b:0009c21": "持傘蓋燈隨陳如後。」斯皆示迹而欲顯本",
    "T34n1718_01b:0009c22": "也。觀心不生者，約三觀不生可知，不煩更",
    "T34n1718_01b:0009c23": "說。「摩訶迦葉」，此翻大龜氏，其先代學道，",
    "T34n1718_01b:0009c24": "靈龜負仙圖而應，從德命族故言龜氏。真",
    "T34n1718_01b:0009c25": "諦三藏翻光波，古仙人身光炎踊，能映餘",
    "T34n1718_01b:0009c26": "光使不現，故言光波。亦云飲光，迦葉身光",
    "T34n1718_01b:0009c27": "亦能映物。名畢鉢羅，或畢鉢波羅延，或梯毘",
    "T34n1718_01b:0009c28": "犁。畢鉢羅樹也，父母禱樹神求得此子，以",
    "T34n1718_01b:0009c29": "樹名之。跋耆子生此聚落，人以為號，其家",
    "T34n1718_01b:0010a01": "大富。《增一阿含》云：「羅閱祇大富長者，名迦毘",
    "T34n1718_01b:0010a02": "羅，婦名檀那，子名畢鉢羅，子婦名婆陀，",
    "T34n1718_01b:0010a03": "其家千倍勝瓶沙王，十六大國無以為隣。」",
    "T34n1718_01b:0010a04": "《付法藏》言：「毘婆尸佛滅後，塔像金色缺壞，時",
    "T34n1718_01b:0010a05": "有貧女匃得金珠，倩匠為薄。金師歡喜治",
    "T34n1718_01b:0010a06": "瑩佛畢，立誓為夫婦。九十一劫人中天",
    "T34n1718_01b:0010a07": "上身恒金色、心恒受樂，最後託摩竭提國尼",
    "T34n1718_01b:0010a08": "拘律陀婆羅門家生，畏勝王得罪，減一耕",
    "T34n1718_01b:0010a09": "犁，但用九百九十九雙牛金犁。」又經云：「其",
    "T34n1718_01b:0010a10": "家有㲲，最下品者，直百千兩金，以釘釘入",
    "T34n1718_01b:0010a11": "地七尺，㲲不穿破如本不異。六十庫金",
    "T34n1718_01b:0010a12": "粟，一庫容三百四十斛。」庫，倉類也。又經云：",
    "T34n1718_01b:0010a13": "「以麥飯供養支佛，怛越忉利各千反受樂，",
    "T34n1718_01b:0010a14": "身有三十相。」直論金色，剡浮那陀金，在濁",
    "T34n1718_01b:0010a15": "水底光徹水上，在闇闇滅，迦葉身光勝於",
    "T34n1718_01b:0010a16": "此金，身光照一由旬。闕二相，應是無白毫、",
    "T34n1718_01b:0010a17": "肉髻也。故諸天請結集時讚言：「耆年欲恚",
    "T34n1718_01b:0010a18": "慢已除，其形譬如紫金柱，上下端嚴妙無",
    "T34n1718_01b:0010a19": "比，目明清淨如蓮花。」捨此家業，又納金色",
    "T34n1718_01b:0010a20": "婦迭臥無欲，捨而出家，身披無價寶衣，截",
    "T34n1718_01b:0010a21": "為僧伽梨，四疊奉佛為座，如是三捨世無",
    "T34n1718_01b:0010a22": "倫匹，是為捨大。於跋耆聚落，值佛奉寶衣，",
    "T34n1718_01b:0010a23": "佛授糞掃大衣，此衣是大聖大衣，又不麁重，",
    "T34n1718_01b:0010a24": "故迦葉云：「我受佛衣，師想、塔想，未曾頭枕，",
    "T34n1718_01b:0010a25": "況以覆臥？如此大衣，大進我行。」故言受大。",
    "T34n1718_01b:0010a26": "佛弟子中多名迦葉，如十力、三迦葉等，皆是",
    "T34n1718_01b:0010a27": "大人；於諸同名中最長，故標大迦葉也。於",
    "T34n1718_01b:0010a28": "跋耆聚落，初從佛聞增上戒、定、慧，即得無",
    "T34n1718_01b:0010a29": "漏，受乞食法，行十二頭陀，逾老不捨，後時",
    "T34n1718_01b:0010b01": "佛語：「汝年高，可捨乞食，歸眾受食，可捨",
    "T34n1718_01b:0010b02": "麁重糞掃衣，受壞色居士輕衣。」迦葉白佛：",
    "T34n1718_01b:0010b03": "「佛不出世我當為辟支佛，終身行頭陀，我",
    "T34n1718_01b:0010b04": "今不敢放所習更學餘者，又為當來世作",
    "T34n1718_01b:0010b05": "明。未來世言：『上座迦葉為佛所歎，我亦當",
    "T34n1718_01b:0010b06": "學難行苦行。』」佛言：「善哉！」是為行大。《增一阿",
    "T34n1718_01b:0010b07": "含》：「佛法中行十二頭陀，難行苦行，大迦葉第",
    "T34n1718_01b:0010b08": "一。頭陀既久，鬚髮長、衣服弊，來詣佛所，諸比",
    "T34n1718_01b:0010b09": "丘起慢。佛命令就佛半座共坐，迦葉不肯。",
    "T34n1718_01b:0010b10": "佛言：『吾有四禪，禪定息心從始至終無有",
    "T34n1718_01b:0010b11": "耗損，迦葉亦然；吾有大慈仁覆一切，汝亦",
    "T34n1718_01b:0010b12": "如此體性亦慈；吾有大悲濟度眾生，汝亦",
    "T34n1718_01b:0010b13": "如是；吾有四神三昧：一無形、二無量意、三清",
    "T34n1718_01b:0010b14": "淨積、四不退轉，汝亦如是；吾有六通，汝亦",
    "T34n1718_01b:0010b15": "如是；吾有四定：一禪定、二智定、三慧定、四戒",
    "T34n1718_01b:0010b16": "定，汝亦如是。』」《增一阿含》云：「一婆羅門白佛：",
    "T34n1718_01b:0010b17": "『昨有婆羅門至我家，何者是？』佛指迦葉。又",
    "T34n1718_01b:0010b18": "問：『此沙門，非婆羅門。』佛言：『沙門法律，婆羅門",
    "T34n1718_01b:0010b19": "法律，我皆知，迦葉亦爾。迦葉功德與我不",
    "T34n1718_01b:0010b20": "異，何故不坐？』諸比丘聞佛所讚，心驚毛竪。」",
    "T34n1718_01b:0010b21": "佛引本因緣，昔有聖王號文陀竭，高才絕",
    "T34n1718_01b:0010b22": "倫，天帝欽德，遣千馬車造闕迎王，天帝出",
    "T34n1718_01b:0010b23": "候與王同坐，相娛樂已，送王還宮。昔迦葉",
    "T34n1718_01b:0010b24": "以生死座命吾同坐，吾今成佛以正法座",
    "T34n1718_01b:0010b25": "報其往勳，對佛坐時天人咸謂佛師。又迦",
    "T34n1718_01b:0010b26": "葉共阿難為比丘尼說法，有一比丘尼不",
    "T34n1718_01b:0010b27": "喜云：「販針兒在針師前賣針。」迦葉語阿難",
    "T34n1718_01b:0010b28": "言：「此比丘尼以汝為針師，我為販針兒。」迦",
    "T34n1718_01b:0010b29": "葉語尼言：「佛說月喻經，日日增長常如新",
    "T34n1718_01b:0010c01": "學者，唯大迦葉，汝聞不？於大眾中分半座，",
    "T34n1718_01b:0010c02": "汝聞不？於大眾中讚同佛廣大功德，汝聞",
    "T34n1718_01b:0010c03": "不？云何此人是販針兒？」如此等是被佛印可",
    "T34n1718_01b:0010c04": "大也。位大者，於大眾中為大，於千二百五",
    "T34n1718_01b:0010c05": "十中為大，於五百中為大，於四大弟子",
    "T34n1718_01b:0010c06": "中為大，為五山寺主，作閻浮提知事上座，",
    "T34n1718_01b:0010c07": "故言位大。佛燒身後，灰場生四鉢多羅樹，此",
    "T34n1718_01b:0010c08": "表迦葉集三僧祇劫法為三藏四阿含。僧",
    "T34n1718_01b:0010c09": "肇序云：「宗極絕於稱謂，賢聖以之冲默，玄",
    "T34n1718_01b:0010c10": "旨非言不傳，釋迦以之致教。約身、口防之",
    "T34n1718_01b:0010c11": "以禁律，明善惡則導之以契經，演幽微",
    "T34n1718_01b:0010c12": "辨之以法相。」此即明戒、定、慧三藏也。《增一》",
    "T34n1718_01b:0010c13": "明人天因果，《長》破邪見，《中》明深義，《雜》明禪",
    "T34n1718_01b:0010c14": "定，皆大迦葉之功也。若別論集者，阿難誦出",
    "T34n1718_01b:0010c15": "修多羅，優波離誦出毘尼，迦葉誦出阿毘",
    "T34n1718_01b:0010c16": "曇，故言結集大也。如來去後法付迦葉，能",
    "T34n1718_01b:0010c17": "為一切而作依止，猶如如來。何者？若有頭",
    "T34n1718_01b:0010c18": "陀苦行人，我法則存；若無此人，我法則不",
    "T34n1718_01b:0010c19": "存。迦葉能荷負佛法令得久住，至未來",
    "T34n1718_01b:0010c20": "佛，付法、授衣竟，然後入滅，故言持法大。而",
    "T34n1718_01b:0010c21": "迦葉將隱密上天禮佛髮，為諸天說法云：",
    "T34n1718_01b:0010c22": "「為善生天，為惡入淵，五欲無常，如花上露，",
    "T34n1718_01b:0010c23": "見陽則晞。」於是別去。諸天泣歎曰：「里巷窮酸，",
    "T34n1718_01b:0010c24": "苦厄羸劣，貧窮孤露，彼恒矜愍，今捨滅度，誰",
    "T34n1718_01b:0010c25": "復覆護？云云」約教明抖擻，抖擻十二種過，謂",
    "T34n1718_01b:0010c26": "好衣求時苦，得時多怖畏，失時生懊惱。糞",
    "T34n1718_01b:0010c27": "掃衣無水、火、盜、賊、王難五怖；若多畜者，縫治",
    "T34n1718_01b:0010c28": "浣負其勞亦多，故但三衣；若僧中食則營佐",
    "T34n1718_01b:0010c29": "僧事，故乞食；若受殘食、小食，擾動喪時，故一",
    "T34n1718_01b:0011a01": "坐食；多食難消、生睡懈怠，少食饑縣乏力",
    "T34n1718_01b:0011a02": "故節量食；多器洗持多妨，故一鉢食；須漿",
    "T34n1718_01b:0011a03": "勞動故不飲漿；房舍生著故樹下；樹下又",
    "T34n1718_01b:0011a04": "著故塚間；冢間憂悲妨故露地；若臥消功增",
    "T34n1718_01b:0011a05": "懶故常坐。二是衣法，六是食法，四是住處",
    "T34n1718_01b:0011a06": "法。且約乞食明抖擻者，乞易得生喜、難",
    "T34n1718_01b:0011a07": "得生瞋，得好則愛、得惡則憂，憂喜依色而",
    "T34n1718_01b:0011a08": "起即色陰，受此憂喜即受陰，取憂喜相即",
    "T34n1718_01b:0011a09": "想陰，憂喜即是行陰，分別憂喜即識陰。憂喜",
    "T34n1718_01b:0011a10": "即意法二入三界，界入陰即苦諦，我能乞食，",
    "T34n1718_01b:0011a11": "計有我、無我，以乞為道以乞為實，如是諦",
    "T34n1718_01b:0011a12": "當。讚喜毀瞋我能被呵即疑不了為癡，是",
    "T34n1718_01b:0011a13": "為十使，歷三界四諦，即八十八使名集諦。",
    "T34n1718_01b:0011a14": "若識乞食中四倒相似相續覆故謂常，適",
    "T34n1718_01b:0011a15": "意謂樂，動轉所作覆故謂我，薄皮覆故謂",
    "T34n1718_01b:0011a16": "淨，識四覆、無四倒，勤遮二惡、生二善，修",
    "T34n1718_01b:0011a17": "四定根力覺道，是為道諦。於乞食中不計",
    "T34n1718_01b:0011a18": "我則癡滅，癡滅故愛滅，愛滅故瞋滅，瞋滅故",
    "T34n1718_01b:0011a19": "不自舉則慢滅，慢滅故被呵則無疑，無我",
    "T34n1718_01b:0011a20": "故我見滅，我見滅故邊見滅，不執是道則",
    "T34n1718_01b:0011a21": "戒取滅，不計為實故見取滅，不邪執故邪",
    "T34n1718_01b:0011a22": "見滅，此十滅故則八十八滅，八十八滅",
    "T34n1718_01b:0011a23": "故子縛滅，子縛滅故果縛滅，果縛滅故二",
    "T34n1718_01b:0011a24": "十五有滅，是為滅諦。若於乞食中，不見",
    "T34n1718_01b:0011a25": "四真諦，是故久流轉生死大苦海；若能見四",
    "T34n1718_01b:0011a26": "諦，則得斷生死。生死既盡已，更不受諸有，",
    "T34n1718_01b:0011a27": "是為乞食中抖擻觀慧；衣法、住處法亦復如",
    "T34n1718_01b:0011a28": "是。是三藏頭陀也。通教抖擻者，緣真證寂",
    "T34n1718_01b:0011a29": "則是住處，空慧為食，空心行諸行為衣，常",
    "T34n1718_01b:0011b01": "性空無不性空時，空慧抖擻皆如幻化，妄",
    "T34n1718_01b:0011b02": "想諸惡寂滅不起，心心數法不行故，以不",
    "T34n1718_01b:0011b03": "可得故，諸相應中空相應最為第一，諸苦行",
    "T34n1718_01b:0011b04": "中空行第一，諸抖擻中空慧抖擻最為第一。",
    "T34n1718_01b:0011b05": "略說竟。別教抖擻者，依於法身以為住處，",
    "T34n1718_01b:0011b06": "般若智慧以為食，一切諸行莊嚴遮覆，遮覆",
    "T34n1718_01b:0011b07": "抖擻黑業之惡，般若抖擻煩惱之惡，法身",
    "T34n1718_01b:0011b08": "抖擻生死苦惡，前抖擻分段煩惱業苦，次",
    "T34n1718_01b:0011b09": "抖擻變易煩惱業苦，是為中道正觀頭陀，",
    "T34n1718_01b:0011b10": "出過二乘所行苦行云云。圓教抖擻者，住處",
    "T34n1718_01b:0011b11": "即衣即食，但是一法分別說三，一抖擻一切",
    "T34n1718_01b:0011b12": "抖擻，一切抖擻一抖擻，非一非一切，於一",
    "T34n1718_01b:0011b13": "切抖擻無非實相，諸佛所行是如來行，過",
    "T34n1718_01b:0011b14": "諸菩薩所行清淨云云。本迹者，本與如來同",
    "T34n1718_01b:0011b15": "坐畢竟空理、同得廣大法身、同得無礙智",
    "T34n1718_01b:0011b16": "慧、同得無量功德，內捨法愛、外無垢染，內",
    "T34n1718_01b:0011b17": "外抖擻本已清淨，欲引乳味事中抖擻，次",
    "T34n1718_01b:0011b18": "引酪味空中抖擻，次引生蘇別中抖擻，次",
    "T34n1718_01b:0011b19": "引熟蘇圓中抖擻。觀心者，即空抖擻取相，",
    "T34n1718_01b:0011b20": "即假抖擻塵沙，即中抖擻無明，一心中抖",
    "T34n1718_01b:0011b21": "擻五住云云。三迦葉，迦葉如前釋。「優樓頻蠡」，",
    "T34n1718_01b:0011b22": "亦優樓毘，亦優為，此翻木瓜林。「那提」，此翻",
    "T34n1718_01b:0011b23": "河，亦江。「伽耶」，亦竭夷亦象，此翻城家。在王",
    "T34n1718_01b:0011b24": "舍城南七由旬，毘婆尸佛時共樹剎柱，緣",
    "T34n1718_01b:0011b25": "是為兄弟。兄為瓶沙王師，五百弟子；兩弟",
    "T34n1718_01b:0011b26": "各二百五十，行兄法。佛作十種變：謂龍毒",
    "T34n1718_01b:0011b27": "不中，龍火不燒，恒水不溺，三方取果，北",
    "T34n1718_01b:0011b28": "取粳糧，忉利甘露，知嫌隱去，知念現來，",
    "T34n1718_01b:0011b29": "火滅不然，斧舉不下，廣出瑞應，雖覩眾變",
    "T34n1718_01b:0011c01": "邪執未改，故言：「瞿曇雖神，不如我道真。」佛即",
    "T34n1718_01b:0011c02": "語云：「汝非羅漢，亦不得道。」霍然開悟，師徒",
    "T34n1718_01b:0011c03": "皆伏；二弟見相亦隨歸佛，是則一千比丘。",
    "T34n1718_01b:0011c04": "約教者，如《增一阿含》云：「優留毘能將護四",
    "T34n1718_01b:0011c05": "眾，供給四事令無所乏，最為第一；那提比",
    "T34n1718_01b:0011c06": "丘心意寂然，降伏諸結，精進最第一；伽耶比",
    "T34n1718_01b:0011c07": "丘觀了諸法，都無所著，善能教化，為最第",
    "T34n1718_01b:0011c08": "一。」是為酪教中意。若轉入生蘇，即應耻小",
    "T34n1718_01b:0011c09": "慕大，例則可知；若轉入熟蘇，即應委業",
    "T34n1718_01b:0011c10": "領教；若轉入醍醐，如此經中得記作佛也。",
    "T34n1718_01b:0011c11": "本迹者，住於三德，林即般若、城即法身、水即",
    "T34n1718_01b:0011c12": "解脫，是為祕密本藏；而迹依林城水以度",
    "T34n1718_01b:0011c13": "眾生也。觀心者，正觀心性，中道不動如城",
    "T34n1718_01b:0011c14": "防敵，不動而動如水淨諸邊顛倒，雙照枯",
    "T34n1718_01b:0011c15": "榮如林蓊欝，三法相資即是連枝兄弟也。「舍",
    "T34n1718_01b:0011c16": "利弗」，具存應言舍利弗羅，此翻身子，又翻",
    "T34n1718_01b:0011c17": "舍利為珠，其母於女人中聰明，聰明相在",
    "T34n1718_01b:0011c18": "眼珠，珠之所生故是珠子；又翻身，此女好",
    "T34n1718_01b:0011c19": "形身，身之所生故言身子。時人以子顯母，",
    "T34n1718_01b:0011c20": "為作此號也。父為作名，名優波提舍，或",
    "T34n1718_01b:0011c21": "優波替，此翻論義，論義得妻、因論名子，",
    "T34n1718_01b:0011c22": "標父德也。《釋論》云：「我名提舍，逐我作字，",
    "T34n1718_01b:0011c23": "字優波提舍。」優波此言逐，提舍者星名也，",
    "T34n1718_01b:0011c24": "又舍標父、利標母，雙顯父母故言舍利弗。",
    "T34n1718_01b:0011c25": "弗，子也。姓拘栗陀，婆羅門種。《增一》云：「我佛法",
    "T34n1718_01b:0011c26": "中，智慧無窮決了諸疑者，舍利弗第一。」昔",
    "T34n1718_01b:0011c27": "者，生經云，過去舅甥俱為織師，知王寶藏，",
    "T34n1718_01b:0011c28": "因穿土盜之，大獲珍寶。寶監白王，王云：「勿",
    "T34n1718_01b:0011c29": "揚，彼盜尋來，伺而執之。」甥因令舅倒入被",
    "T34n1718_01b:0012a01": "執，甥恐人識即級舅頭。王令以屍置四交",
    "T34n1718_01b:0012a02": "道引取其親，後因賈客群集猥鬧，甥載兩",
    "T34n1718_01b:0012a03": "車薪覆之。王又伺取，又因童兒舞戲投火",
    "T34n1718_01b:0012a04": "燒之。又行置酒，伺者大醉，酒瓶盛骨而去。",
    "T34n1718_01b:0012a05": "王憂狡猾，出女嚴防，在水邊先誡其女，來",
    "T34n1718_01b:0012a06": "者執喚。其浮株於水，防者謂人，視之乃株。連",
    "T34n1718_01b:0012a07": "日不備，因是得來通女。女執其衣，其即授",
    "T34n1718_01b:0012a08": "死人手而去，女大喚視之乃死手耳。因是",
    "T34n1718_01b:0012a09": "有身，生男端正。王令乳母抱出，有嗚者執",
    "T34n1718_01b:0012a10": "之。連日飢渴至煮餅爐下，餅師與餅而嗚，",
    "T34n1718_01b:0012a11": "王更令出，因酤醇酒伺人大醉，抱兒而去",
    "T34n1718_01b:0012a12": "出過他國。他國賢其謀，以大臣女妻之不",
    "T34n1718_01b:0012a13": "用，因字之為兒，聘本國王女許之。疑是",
    "T34n1718_01b:0012a14": "前盜，其人以五百騎鞍馬衣服一種相似，往",
    "T34n1718_01b:0012a15": "迎婦時，本王見之，問是前盜，歎其姦詐，以",
    "T34n1718_01b:0012a16": "女婦之。甥者舍利弗是，舅者調達是云云。胎",
    "T34n1718_01b:0012a17": "者，父名優波提舍，學通典籍，鐵鍱其腹、頭",
    "T34n1718_01b:0012a18": "戴火冠，獨步王舍打論議鼓，國師陀羅自",
    "T34n1718_01b:0012a19": "知陳故兼則相不祥，義屈奪封以女妻之。",
    "T34n1718_01b:0012a20": "妻夢見人身被甲冑，手執金剛杵碎一切",
    "T34n1718_01b:0012a21": "山，後立一山邊。夢覺體重以問其夫，夫云：",
    "T34n1718_01b:0012a22": "「汝所懷者，破一切論師，唯不勝一人，當",
    "T34n1718_01b:0012a23": "為弟子。」舅名拘絺羅，論常勝姊，既懷智",
    "T34n1718_01b:0012a24": "人論則勝弟。弟自念言：「此非姊力，必懷智",
    "T34n1718_01b:0012a25": "人寄辯母口，在胎尚爾，何況出生耶？」委家",
    "T34n1718_01b:0012a26": "更廣遊學，不暇剪爪，時人呼為長爪梵志",
    "T34n1718_01b:0012a27": "云云。難陀、跋難陀二龍，護王舍城，雨澤以時，",
    "T34n1718_01b:0012a28": "國無饑年。王及臣民，歲設大會置三高座，",
    "T34n1718_01b:0012a29": "王、太子、論師，身子以八歲之年身到會所，",
    "T34n1718_01b:0012b01": "問人三座，人具答之，即越眾，登論床，群儒",
    "T34n1718_01b:0012b02": "皆耻不肯論議，勝此小兒，無足顯譽；脫",
    "T34n1718_01b:0012b03": "其不如，屈辱大矣！皆遣侍者，傳語問之。答",
    "T34n1718_01b:0012b04": "過問表，盡墮諸幢，無敢當者。王及臣民稱",
    "T34n1718_01b:0012b05": "慶無極，國將太平智人出世。及年十六，",
    "T34n1718_01b:0012b06": "究盡閻浮典籍，無事不閑，博古覽今，演暢",
    "T34n1718_01b:0012b07": "幽奧，十六大國論議無雙，五天竺地最為第",
    "T34n1718_01b:0012b08": "一。師事沙然梵志，梵志道術身子皆得，師有",
    "T34n1718_01b:0012b09": "二百五十弟子，悉附身子而成就之。沙然",
    "T34n1718_01b:0012b10": "臨死欣然而笑，身子問故，答：「世俗無眼為",
    "T34n1718_01b:0012b11": "恩愛所親，我見金地國王死，夫人投火聚，",
    "T34n1718_01b:0012b12": "願同生一處。」言已命終。後見金地商人，問",
    "T34n1718_01b:0012b13": "之果然。身子追悔：「我未盡師術，而不授此",
    "T34n1718_01b:0012b14": "法，為我非其人，師祕乎！」自知未達，更求",
    "T34n1718_01b:0012b15": "勝法，而無師可事。雖不逮此一法，餘法",
    "T34n1718_01b:0012b16": "皆通，於外道眾中最為第一。於道見頞",
    "T34n1718_01b:0012b17": "䫌威儀庠序，因問師法，頞䫌答云：「諸法從",
    "T34n1718_01b:0012b18": "緣生，是故說因緣，是法緣及盡，我師如是",
    "T34n1718_01b:0012b19": "說。」一聞即得須陀洹果，來至佛所，七日遍",
    "T34n1718_01b:0012b20": "達佛法淵海，又云：「十五日後得阿羅漢，為",
    "T34n1718_01b:0012b21": "羅云和尚，憍梵作師，聲聞眾中右面弟子。調",
    "T34n1718_01b:0012b22": "達破僧，引五百比丘去，身子往化五百人",
    "T34n1718_01b:0012b23": "歸云云。」勞度差捔力，度差為花池，身子為象",
    "T34n1718_01b:0012b24": "拔花蹋池；度差為夜叉鬼，身子為毘沙門",
    "T34n1718_01b:0012b25": "王；種種皆勝，度差降伏。《中阿含》云：「身子是四",
    "T34n1718_01b:0012b26": "眾所生母，目連是所養母云云。」《中阿含》第二云：",
    "T34n1718_01b:0012b27": "「生處安居比丘，稱歎滿慈子，少欲知足精進",
    "T34n1718_01b:0012b28": "閑居，一心正念智慧無漏，勸發亦稱說此等",
    "T34n1718_01b:0012b29": "法。時身子聞，念：『我何時得見此人？此人何",
    "T34n1718_01b:0012c01": "時到佛所？』他示云：『白哲隆鼻鸚鵡嘴者，是其",
    "T34n1718_01b:0012c02": "形相。』後於安陀林——此云勝林——相見，身子問：",
    "T34n1718_01b:0012c03": "『賢者於瞿曇所修梵行耶？』答：『如是。』又問：『為",
    "T34n1718_01b:0012c04": "戒淨修梵行耶？』答：『不也。』『為心淨、見淨、度",
    "T34n1718_01b:0012c05": "疑淨、知道非道淨、道迹知見淨、道迹智斷淨",
    "T34n1718_01b:0012c06": "修梵行耶？』答：『不也。』又問：『向言如是，今言不",
    "T34n1718_01b:0012c07": "也。此義云何？』答：『為無餘涅槃故修梵行。』又",
    "T34n1718_01b:0012c08": "問：『以戒淨故，設無餘涅槃？』答：『不也。』乃至『道",
    "T34n1718_01b:0012c09": "迹智斷淨故，設無餘涅槃？』答：『不也。』又問：『此",
    "T34n1718_01b:0012c10": "義云何？』答：『若以戒淨設無餘者，此以有餘",
    "T34n1718_01b:0012c11": "稱無餘，乃至道迹智斷淨設無餘者，亦是",
    "T34n1718_01b:0012c12": "有餘稱無餘。若離此七者，凡夫人當般涅",
    "T34n1718_01b:0012c13": "槃，凡夫離七故。以不離故，從戒淨至心",
    "T34n1718_01b:0012c14": "淨，乃至道迹智斷淨。仁者聽我說喻。如波",
    "T34n1718_01b:0012c15": "斯匿王欲從拘薩羅至婆雞帝，中間布七",
    "T34n1718_01b:0012c16": "車，捨初乘二，乃至捨六乘七。婆雞帝人問：",
    "T34n1718_01b:0012c17": "「為乘初車？」答：「不也。」「乃至乘第七車。」答：「不也。」",
    "T34n1718_01b:0012c18": "問：「離此七車？」答：「不也。」此喻問可知。』身子問：",
    "T34n1718_01b:0012c19": "『賢名何等，梵行人云何稱汝？』答：『我父名滿，",
    "T34n1718_01b:0012c20": "我母名慈，梵行人稱我為滿慈子。』身子稱嗟：",
    "T34n1718_01b:0012c21": "『善哉！賢者滿慈子，為如來弟子，智辯聰明決",
    "T34n1718_01b:0012c22": "定安隱無畏，逮大辯才得甘露幢，於甘露",
    "T34n1718_01b:0012c23": "自作證，值汝者得大饒益，諸梵行人應縈",
    "T34n1718_01b:0012c24": "衣頂載。』滿慈子問：『賢者何名，梵行人云何",
    "T34n1718_01b:0012c25": "稱？』答：『我父字優波提舍，我母名舍利，故稱",
    "T34n1718_01b:0012c26": "我為舍利子。』滿慈子嗟曰：『今與世尊等弟",
    "T34n1718_01b:0012c27": "子共論而不知，與第二世尊共論而不知，",
    "T34n1718_01b:0012c28": "與法將共論而不知，與轉法輪復轉弟子",
    "T34n1718_01b:0012c29": "共論而不知。若我知尊者，不能答一句，況",
    "T34n1718_01b:0013a01": "復深論？善哉！善哉！為如來弟子，乃至縈衣頂",
    "T34n1718_01b:0013a02": "戴。』云云」佛說一句，身子以一句為本，七日",
    "T34n1718_01b:0013a03": "七夜作師子吼，更出異句、異味，使無窮盡，",
    "T34n1718_01b:0013a04": "況佛多說，而身子智辯寧可盡耶？《中阿含》第",
    "T34n1718_01b:0013a05": "二十云：「佛在阿耨達池，龍王云：『此眾不見",
    "T34n1718_01b:0013a06": "舍利弗，願佛召之。』佛命目連往祇洹呼，身",
    "T34n1718_01b:0013a07": "子正縫五納衣。答云：『汝但前去，我在後來。』",
    "T34n1718_01b:0013a08": "目連云：『我為佛使人，云何前去？』目連以手",
    "T34n1718_01b:0013a09": "摩衣，衣即成。身子念：『目連弄試我，我亦試",
    "T34n1718_01b:0013a10": "之。』即以衣繩擲地，『汝能舉此耶？』目連念：『身",
    "T34n1718_01b:0013a11": "子弄試我。』即盡力舉不起。身子于時以繩",
    "T34n1718_01b:0013a12": "繫閻浮樹，一天下動；繫二三四，四天下亦",
    "T34n1718_01b:0013a13": "不立；又繫小千、中千、大千亦不立，又繫他",
    "T34n1718_01b:0013a14": "方佛座脚，十方佛世界皆鎮鎮不動。目連自",
    "T34n1718_01b:0013a15": "念：『我神力第一，今不能動，將不失神力？』因",
    "T34n1718_01b:0013a16": "催促令去，答：『汝前去。』目連還佛所，已見身",
    "T34n1718_01b:0013a17": "子在佛前。龍王見地動問佛，佛答：『二人之",
    "T34n1718_01b:0013a18": "力。』龍王及五百比丘，於目連生輕心，佛言：",
    "T34n1718_01b:0013a19": "『舍利弗於四神力得自在，目連亦自在，而",
    "T34n1718_01b:0013a20": "不能拔者，佛力耳。』語目連云：『現汝神力。』目",
    "T34n1718_01b:0013a21": "連以鉢絡盛五百比丘，舉著梵宮，一足躡",
    "T34n1718_01b:0013a22": "須彌，一足至梵宮，身在彼方而說偈滿大",
    "T34n1718_01b:0013a23": "千國，五百心伏云云。」約教者，若三藏智慧即",
    "T34n1718_01b:0013a24": "是無學十智，斷結證真輔佛揚化。《釋論》四",
    "T34n1718_01b:0013a25": "十稱為右面大將，即其義也。通教智慧者，",
    "T34n1718_01b:0013a26": "如《般若》中自說所以為摩訶薩，謂我見、眾",
    "T34n1718_01b:0013a27": "生見、佛見、菩提見、轉法輪見，破如此等見",
    "T34n1718_01b:0013a28": "故，名摩訶薩。諸賢聖自說己法，不如即今",
    "T34n1718_01b:0013a29": "人妄有所說，當知身子非但破生死見，亦",
    "T34n1718_01b:0013b01": "破佛見、菩提、法輪、涅槃等見，此慧異初教",
    "T34n1718_01b:0013b02": "也。別教智慧者，當約五味分別，若從元初",
    "T34n1718_01b:0013b03": "但聞乳酪不聞餘味，發心修行但行乳酪",
    "T34n1718_01b:0013b04": "者，此是初教智慧也；若但聞酪，酪不由乳，",
    "T34n1718_01b:0013b05": "善惡之性性本自空，不由修善破惡、滅色",
    "T34n1718_01b:0013b06": "取空，但修即空者，是通教智慧；若從元初",
    "T34n1718_01b:0013b07": "得聞醍醐，為醍醐故，𤚲牛求乳、烹乳",
    "T34n1718_01b:0013b08": "為酪，轉酪為生蘇，轉生為熟蘇，方得醍",
    "T34n1718_01b:0013b09": "醐，修如此行者即是別教智慧也。若從元",
    "T34n1718_01b:0013b10": "初但聞牛食忍草即出醍醐，若能服者眾",
    "T34n1718_01b:0013b11": "病皆除，一切諸藥悉入其中。為此修行，即是",
    "T34n1718_01b:0013b12": "圓教智慧也。本迹者，本住實相智度為母，",
    "T34n1718_01b:0013b13": "從境生智慧，境即是身，智慧即是子；悲愍",
    "T34n1718_01b:0013b14": "眾生，迹為五味。身子欲轉煩惱惡血令成",
    "T34n1718_01b:0013b15": "善乳，示為外道智慧，作大論師；欲烹乳",
    "T34n1718_01b:0013b16": "為酪，示三藏智慧，為第二世尊；欲引酪為",
    "T34n1718_01b:0013b17": "生蘇，訥大現小，受淨名之屈；欲引生蘇",
    "T34n1718_01b:0013b18": "為熟蘇，安慰饒益同梵行者，於般若領",
    "T34n1718_01b:0013b19": "教；欲引熟蘇為醍醐，於法華初悟，斯皆",
    "T34n1718_01b:0013b20": "迹中外現，而本地內祕其實久矣。觀心者，一",
    "T34n1718_01b:0013b21": "心三觀，攝得一切智慧，觀心即空故，攝得",
    "T34n1718_01b:0013b22": "酪智慧；觀心即假故，攝得兩蘇智慧及世",
    "T34n1718_01b:0013b23": "智慧；觀心即中故，攝得醍醐智慧，是名觀",
    "T34n1718_01b:0013b24": "心中一慧一切慧，一切慧一慧，非一慧非一",
    "T34n1718_01b:0013b25": "切慧云云。",
    "T34n1718_01b:0013b26": "「大目揵連」，姓也，翻讚誦，《文殊問經》翻萊茯",
    "T34n1718_01b:0013b27": "根，真諦云：「勿伽羅，此翻胡豆，二物古仙",
    "T34n1718_01b:0013b28": "所嗜，因以命族。」《釋論》云：「吉占師子父也，名",
    "T34n1718_01b:0013b29": "拘律陀，拘律陀樹名，禱樹神得子，因以名",
    "T34n1718_01b:0013c01": "焉。」又目伽略兮度，《未來因果經》云：「大目連羅",
    "T34n1718_01b:0013c02": "夜那，同名者多，故舉大也。」《釋論》云：「舍利弗才",
    "T34n1718_01b:0013c03": "明見貴，目連豪爽取重，智藝相比德行互",
    "T34n1718_01b:0013c04": "同。」《增一阿含》云：「我弟子中，神通輕舉飛到十",
    "T34n1718_01b:0013c05": "方者，大目連第一。」《釋論》四十一，稱左面弟",
    "T34n1718_01b:0013c06": "子。外道師徒五百，用呪移山，經一月日簸",
    "T34n1718_01b:0013c07": "峨已動。目連念言：「此山若移，多所損害。」即",
    "T34n1718_01b:0013c08": "於山頂虛空中結跏，山還不動。外道相謂；",
    "T34n1718_01b:0013c09": "「我法山動，計日必移，云何安固，還若於初？必",
    "T34n1718_01b:0013c10": "是沙門使爾。」自知力弱歸心佛道，令無量",
    "T34n1718_01b:0013c11": "人正法出家也。「難陀、跋難陀」，兄弟，居須彌邊",
    "T34n1718_01b:0013c12": "海，佛常飛空上忉利宮。是龍瞋恨，云何禿",
    "T34n1718_01b:0013c13": "人從我上過？後時佛欲上天，是龍吐黑雲、",
    "T34n1718_01b:0013c14": "闇霧，隱翳三光。諸比丘咸欲降之，佛不聽。",
    "T34n1718_01b:0013c15": "目連云：「我能降是龍。」龍以身遶須彌七匝，",
    "T34n1718_01b:0013c16": "尾挑海水、頭枕山頂；目連倍現其身，遶山",
    "T34n1718_01b:0013c17": "十四匝，尾出海外頭枕梵宮。是龍瞋盛，雨",
    "T34n1718_01b:0013c18": "金剛砂；目連變砂為寶花輕軟可愛。猶瞋",
    "T34n1718_01b:0013c19": "不已。目連化為細身入龍身內，從眼入耳",
    "T34n1718_01b:0013c20": "出、耳入鼻出，鑽齧其身即受苦痛，其心乃",
    "T34n1718_01b:0013c21": "伏。目連攝巨細身，示沙門像，將是二龍來",
    "T34n1718_01b:0013c22": "至佛所。調達引五百比丘為己徒眾，目連",
    "T34n1718_01b:0013c23": "厭之，令眠大熟，鼾吼雷鳴，下風出聲，瞿伽",
    "T34n1718_01b:0013c24": "離以脚蹋之猶故不寤，身子說法迴五百",
    "T34n1718_01b:0013c25": "人心，目連手擎將還，僧得和合。《雜阿含》二十",
    "T34n1718_01b:0013c26": "九：「佛在舍衛十五日說戒，佛默然不言。阿",
    "T34n1718_01b:0013c27": "難四請，佛言：『眾不清淨，吾今不復說戒。汝",
    "T34n1718_01b:0013c28": "可令上座，若持律者、誦戒者唱。』目連尋入",
    "T34n1718_01b:0013c29": "定，觀誰不清淨，見馬師、滿宿二比丘，即手",
    "T34n1718_01b:0014a01": "執牽出，閉門更請佛說。佛言：『吾無二言，今",
    "T34n1718_01b:0014a02": "不復自說戒。』目連云：『眾不清淨，我亦不復",
    "T34n1718_01b:0014a03": "為維那也。』」「耆域」，此翻固活，生忉利天，目連",
    "T34n1718_01b:0014a04": "弟子病，乘通往問，值諸天出園遊戲，耆域乘",
    "T34n1718_01b:0014a05": "車不下，但合掌而已。目連駐之，域即云：「諸",
    "T34n1718_01b:0014a06": "天受樂怱遽不暇相看，尊者欲何所求？」具",
    "T34n1718_01b:0014a07": "說來意，答云：「斷食為要。」目連放之，車乃",
    "T34n1718_01b:0014a08": "得前。帝釋與脩羅戰勝，造得勝堂，七寶樓",
    "T34n1718_01b:0014a09": "觀莊嚴奇特，梁柱支節皆容一綖，不相著",
    "T34n1718_01b:0014a10": "而能相持，天福之妙力能如此。目連飛往，帝",
    "T34n1718_01b:0014a11": "釋將目連看堂，諸天女皆羞目連，悉隱逃",
    "T34n1718_01b:0014a12": "不出，目連念：「帝釋著樂不修道本。」即變化",
    "T34n1718_01b:0014a13": "燒得勝堂，赫然崩壞，仍為帝釋廣說無常，",
    "T34n1718_01b:0014a14": "帝釋歡喜，後堂儼然無灰煙色。又絡囊盛",
    "T34n1718_01b:0014a15": "五百羅漢如前說。如來梵聲深遠，遠聽如",
    "T34n1718_01b:0014a16": "佛邊不異，目連欲知佛聲遠近，極去遠遠",
    "T34n1718_01b:0014a17": "猶如近聞，仍用神力飛過西方恒河沙土，",
    "T34n1718_01b:0014a18": "聞釋師子聲如本不異，去去不已，神力盡",
    "T34n1718_01b:0014a19": "身疲，正值他方大眾共食，仍息鉢緣上經",
    "T34n1718_01b:0014a20": "行，彼人驚怪：「此人頭蟲從何處來？」彼佛言：",
    "T34n1718_01b:0014a21": "「此是東方無量佛土有佛名釋尊，神足第一",
    "T34n1718_01b:0014a22": "弟子，尋聲極此，非蟲也。」《涅槃》云：佛求侍者，",
    "T34n1718_01b:0014a23": "心在阿難，如東日照西璧云云。約教論神",
    "T34n1718_01b:0014a24": "通者，依四禪十四變化，依觀練熏修十一",
    "T34n1718_01b:0014a25": "切無漏事禪，能作十八變，此即初教中神",
    "T34n1718_01b:0014a26": "通。依空起慧，以空慧心修諸神通，即通教",
    "T34n1718_01b:0014a27": "中神通。次第依三諦習得神通，展轉深入",
    "T34n1718_01b:0014a28": "過於二乘，即別教神通。依於實相所得神",
    "T34n1718_01b:0014a29": "通，不以二相見諸佛土，從真起應不動",
    "T34n1718_01b:0014b01": "真際遍十法界，是則圓教神通云云。往昔曾",
    "T34n1718_01b:0014b02": "助辟支佛，剃頭、浣染、縫袈裟，發願得神通",
    "T34n1718_01b:0014b03": "云云。本迹者，本住真際首楞嚴定，能於一念",
    "T34n1718_01b:0014b04": "遍應十方，種種示現施作佛事；以慈悲故，",
    "T34n1718_01b:0014b05": "迹為五味神通，引令入極云云。觀心者，觀",
    "T34n1718_01b:0014b06": "於一心欻有一切心，觀一切心倏無諸心，",
    "T34n1718_01b:0014b07": "心無有無，通至實相，即神通觀也。「摩訶迦",
    "T34n1718_01b:0014b08": "栴延」，此翻為文飾，亦肩乘，人云字誤，應言",
    "T34n1718_01b:0014b09": "扇繩，亦好肩，亦名柯羅，柯羅此翻思勝，皆",
    "T34n1718_01b:0014b10": "從姓為名。《增一阿含》云：「善分別義敷演道",
    "T34n1718_01b:0014b11": "教者，迦栴延最第一。」如《長阿含》云：「有外道",
    "T34n1718_01b:0014b12": "執斷見謂無他世，凡有十番問答。外道言：",
    "T34n1718_01b:0014b13": "『無有他世。』答言：『今之日月為天為人？為此",
    "T34n1718_01b:0014b14": "世他世耶？若無他世，則無明日。』又問：『我",
    "T34n1718_01b:0014b15": "見人死不還，云何說其受苦，故知無他",
    "T34n1718_01b:0014b16": "世。』答云：『如罪人被駐，寧得歸不？』又問：『若",
    "T34n1718_01b:0014b17": "生天，何故不歸？故知無他世。』答云：『如人",
    "T34n1718_01b:0014b18": "墮廁得出，寧肯更入廁不？又天上一日當",
    "T34n1718_01b:0014b19": "此百年，生彼三五日，未遑歸心，設有歸者",
    "T34n1718_01b:0014b20": "而汝已化，寧得知之？』又問：『我鑊煮罪人，密",
    "T34n1718_01b:0014b21": "蓋其上，伺之，不見神出故，知無他世。』答",
    "T34n1718_01b:0014b22": "云：『汝晝眠時，傍人在邊，見汝神出不？』又",
    "T34n1718_01b:0014b23": "問：『我剝死人皮，臠肉、碎骨，求神不得故，知",
    "T34n1718_01b:0014b24": "無他世。』答云：『如小兒析薪，寸寸分裂求火，",
    "T34n1718_01b:0014b25": "寧有可得不？』又問：『我秤死人更重，若神",
    "T34n1718_01b:0014b26": "去應輕，若無神去，則無他世。』答云：『如火與",
    "T34n1718_01b:0014b27": "鐵合鐵則輕，鐵失火則重，人生有神則輕，",
    "T34n1718_01b:0014b28": "死失神則重。』又問：『我見臨死人，反轉求神",
    "T34n1718_01b:0014b29": "不得故，知無他世。』答云：『如人反轉求於",
    "T34n1718_01b:0014c01": "貝聲，寧得聲耶？』又問：『汝雖種種破，我執此",
    "T34n1718_01b:0014c02": "甚久而不能捨。』答云：『如人採穭，初見麻",
    "T34n1718_01b:0014c03": "取麻，次捨麻取麻皮，次捨麻皮取縷，次",
    "T34n1718_01b:0014c04": "捨縷取布，次捨布取絹，次捨絹取銀，次",
    "T34n1718_01b:0014c05": "捨銀取金，捨劣取勝，云何不能捨？』又問：",
    "T34n1718_01b:0014c06": "『非但我如是說，諸人亦如是說，云何謂我",
    "T34n1718_01b:0014c07": "為非？』答云：『兩商人逢鬼，鬼為人像，語言：「前",
    "T34n1718_01b:0014c08": "路豐米足草，載之何為？」一商人便棄，前路",
    "T34n1718_01b:0014c09": "人牛皆飢，遂為鬼所噉；一商人云：「若得新",
    "T34n1718_01b:0014c10": "米草，可棄故米草。」人牛皆不為鬼所食。",
    "T34n1718_01b:0014c11": "諸人妄說如鬼誑言，汝不納我言，如棄故",
    "T34n1718_01b:0014c12": "米草，今既得新何不棄故？』又問：『我不能捨，",
    "T34n1718_01b:0014c13": "勸我則瞋。』答曰：『汝如養猪人，路上遇糞，頭",
    "T34n1718_01b:0014c14": "擎將還，在路逢雨，汁下污頭，傍人令棄，倒",
    "T34n1718_01b:0014c15": "更瞋他，謂汝不養猪故令我棄，反瞋勸者。』",
    "T34n1718_01b:0014c16": "如是番番析破廣演諸義，外道便伏而讚歎",
    "T34n1718_01b:0014c17": "言：『尊者前說日月而我已解，欲聞智辯故",
    "T34n1718_01b:0014c18": "番番執難。善哉！妙說。』」迦栴延善論義相亦復",
    "T34n1718_01b:0014c19": "如是。律中云：「善能教化歸戒，令屠受夜",
    "T34n1718_01b:0014c20": "戒，婬者受晝戒，後受報時各於晝夜見前",
    "T34n1718_01b:0014c21": "樂相云云。」又世典婆羅門，語五百釋：「能與我",
    "T34n1718_01b:0014c22": "論不？」五百釋言：「有瞿蜜釋，國中無黠無聞",
    "T34n1718_01b:0014c23": "言語醜拙；有周利槃特，於出家中亦為下",
    "T34n1718_01b:0014c24": "者。汝能與此二人論勝者，我與汝能名。」世",
    "T34n1718_01b:0014c25": "典思惟：「勝此二人無足可尚，脫不如者甚",
    "T34n1718_01b:0014c26": "為屈辱。」後時於路遇槃特，問：「何名？」答：「汝",
    "T34n1718_01b:0014c27": "當問義，何勞問名？」又問：「汝能與我論義耶？」",
    "T34n1718_01b:0014c28": "答：「我能與梵王論，況汝盲無目者乎？」又問：「盲",
    "T34n1718_01b:0014c29": "即無目，無目即盲，豈非煩重？」周利作十八",
    "T34n1718_01b:0015a01": "變，即云：「此人但能飛變，更不解義。」迦旃延",
    "T34n1718_01b:0015a02": "天耳遙聞，即隱槃特，示身如彼，從空而下",
    "T34n1718_01b:0015a03": "問：「汝字何等？」答：「字男丈夫。」又問：「男即丈夫，",
    "T34n1718_01b:0015a04": "丈夫即男，豈非煩重？」世典答：「止！止！置此雜",
    "T34n1718_01b:0015a05": "論，可論深義。」問：「頗不依法，得涅槃耶？」答：",
    "T34n1718_01b:0015a06": "「不依五陰法，能得涅槃。」又問：「五陰依何生？」",
    "T34n1718_01b:0015a07": "答：「因愛生。」又問：「云何斷愛？」答：「依八正道即",
    "T34n1718_01b:0015a08": "能斷愛。」世典聞此遠塵離垢。例皆如此。約",
    "T34n1718_01b:0015a09": "教論義者，依無常、苦、空、無我，破斷常見等，",
    "T34n1718_01b:0015a10": "是初教論義。依空、無所有、不可得，破斷常愛",
    "T34n1718_01b:0015a11": "見者，通教論義，故天女云：「我無所得故辯",
    "T34n1718_01b:0015a12": "如此。」依總持四辯，觀機照假以藥逗病，",
    "T34n1718_01b:0015a13": "破斷常見者，是別教論義相。依實相畢竟",
    "T34n1718_01b:0015a14": "不有不無，破斷常見者，是圓教論義。約本",
    "T34n1718_01b:0015a15": "迹者，本住福德、智慧二種莊嚴，能問能答；",
    "T34n1718_01b:0015a16": "為愍眾生，迹為五味論義師耳。觀心者，觀",
    "T34n1718_01b:0015a17": "智研境，境發於智，智境往復，即觀心論義也。",
    "T34n1718_01b:0015a18": "「阿㝹樓馱」，亦云阿那律，亦阿泥盧豆，皆梵音",
    "T34n1718_01b:0015a19": "奢切耳，此翻無貧，亦如意，亦無獵，名也。昔",
    "T34n1718_01b:0015a20": "於饑世，贈辟支佛稗飯，獲九十一劫果報",
    "T34n1718_01b:0015a21": "充足，故名無貪。姓者，劫初大水風吹結構以",
    "T34n1718_01b:0015a22": "成世界，光音天命盡，化生為人，身有光、飛",
    "T34n1718_01b:0015a23": "而行，歡喜為食，無男女尊卑，眾共生中",
    "T34n1718_01b:0015a24": "呼為眾生。自然地味，味如醍醐，色如生蘇，",
    "T34n1718_01b:0015a25": "甜如蜜。多食失光，憔悴不能飛，少食者猶",
    "T34n1718_01b:0015a26": "光澤，便有勝負，遂相是非，致失地味，食自",
    "T34n1718_01b:0015a27": "然地皮。轉相輕慢，失皮食地膚。轉生諸惡，",
    "T34n1718_01b:0015a28": "失膚食自然粳米。食米則男女根生，遂為",
    "T34n1718_01b:0015a29": "夫婦。羞故造舍多儲取米，後米生糠𥢶，刈",
    "T34n1718_01b:0015b01": "已不生，枯株現，更相盜奪，遂立一平能者，",
    "T34n1718_01b:0015b02": "為田主，理諍訟，是為民主。民主有子名珍",
    "T34n1718_01b:0015b03": "寶，珍寶有子名好味。始自民主草創之後，",
    "T34n1718_01b:0015b04": "金輪相繼，迄至善思，從懿摩至淨飯，四世",
    "T34n1718_01b:0015b05": "是鐵輪，合有八萬四千二百一十王。《十二",
    "T34n1718_01b:0015b06": "遊經》云：「久遠劫有王，早失父母，以國付弟，",
    "T34n1718_01b:0015b07": "事一婆羅門。婆羅門言：『汝當解王衣體瞿",
    "T34n1718_01b:0015b08": "曇姓。』因而從之，時人號為小瞿曇，住甘蔗",
    "T34n1718_01b:0015b09": "園。賊盜他物從園過，捕賊尋迹執小瞿",
    "T34n1718_01b:0015b10": "曇，木貫射之，血流污地。大瞿曇悲哀，收血",
    "T34n1718_01b:0015b11": "土，還園器盛，置左右呪之：『此瞿曇若誠心，",
    "T34n1718_01b:0015b12": "天神變血為人。』逕十月，左為男，右為女，從",
    "T34n1718_01b:0015b13": "是姓瞿曇。」瞿曇此言純淑，亦名舍夷，舍",
    "T34n1718_01b:0015b14": "夷者，貴姓也。仁賢劫初，當寶如來出世時，瞿",
    "T34n1718_01b:0015b15": "曇識神始託生。若尋此意，民主已來即姓瞿",
    "T34n1718_01b:0015b16": "曇，從懿摩王四子，一面光、二象食、三路指、四",
    "T34n1718_01b:0015b17": "莊嚴，被猜徙雪山北直樹林中，國人樂從者",
    "T34n1718_01b:0015b18": "如市，欝為彊國，父王歎曰：「我子有能。」四子",
    "T34n1718_01b:0015b19": "因此為姓。又其地釋迦樹甚茂，此翻直林，",
    "T34n1718_01b:0015b20": "既於林立國，即以林為姓。外國語多含，釋",
    "T34n1718_01b:0015b21": "迦亦直、亦能，今淨飯所承，承莊嚴王後，莊",
    "T34n1718_01b:0015b22": "嚴即是烏頭，烏頭生烏頭羅，烏頭羅生尼求",
    "T34n1718_01b:0015b23": "羅，尼求羅生尸休羅，尸休羅即師子頰，師子",
    "T34n1718_01b:0015b24": "頰生三飯，斛飯二子，長名摩訶男，季阿那",
    "T34n1718_01b:0015b25": "律，乃是淨飯王之姪兒，斛飯王之次子，世尊",
    "T34n1718_01b:0015b26": "之堂弟，阿難之從兄，羅云之叔，非聊爾人",
    "T34n1718_01b:0015b27": "也。故周公歎曰：「我是文王之子，武王之弟，成",
    "T34n1718_01b:0015b28": "王之叔，於天下非賤人也，而沐三握，餐三",
    "T34n1718_01b:0015b29": "吐，禮賢尚爾，況餘人乎？」《賢愚經》云：「弗沙佛",
    "T34n1718_01b:0015c01": "末法時世饑饉，有支佛名利吒，行乞空",
    "T34n1718_01b:0015c02": "鉢無獲，有一貧人見而悲悼，白言：『勝士能",
    "T34n1718_01b:0015c03": "受稗不？』即以所噉奉之。食已，作十八變。後",
    "T34n1718_01b:0015c04": "更採稗，有兔跳抱其背，變為死人，無伴",
    "T34n1718_01b:0015c05": "得脫。待闇還家，委地即成金人，拔指隨生，",
    "T34n1718_01b:0015c06": "用脚更出，取之無盡。惡人、惡王欲來奪之，",
    "T34n1718_01b:0015c07": "但見死尸，而其所覩純是金寶，九十一劫果",
    "T34n1718_01b:0015c08": "報充足，故號無貧。其生已後，家業豐溢，日夜",
    "T34n1718_01b:0015c09": "增益，父母欲試之，蓋空器皿往送，發看百味",
    "T34n1718_01b:0015c10": "具足。而其門下日日常有一萬二千人，六千",
    "T34n1718_01b:0015c11": "取債，六千還直。出家已後，隨所至處人見",
    "T34n1718_01b:0015c12": "歡喜，欲有所須，如己家無異。」阿那律精進，",
    "T34n1718_01b:0015c13": "七日七夜眼睫不交，眠是眼食，既七日不眠，",
    "T34n1718_01b:0015c14": "眼則喪睛。失肉眼已，佛令求天眼，繫念在",
    "T34n1718_01b:0015c15": "緣，四大淨色半頭而發，徹障內外，明闇悉",
    "T34n1718_01b:0015c16": "覩，對梵王曰：「吾見釋迦大千世界如覩掌",
    "T34n1718_01b:0015c17": "果。」《增一》云：「我佛法中，天眼徹視者，阿那律比",
    "T34n1718_01b:0015c18": "丘第一。」那律既失肉眼，佛與諸比丘恒為裁",
    "T34n1718_01b:0015c19": "縫，佛在舍衛拘薩羅窟，佛與八百比丘集，",
    "T34n1718_01b:0015c20": "為阿那律作三衣，佛自為舒張，諸比丘截",
    "T34n1718_01b:0015c21": "者縫者，一日即成。佛廣為說出家受衣，進止",
    "T34n1718_01b:0015c22": "共俱，無量人得道。約教者，依禪定發天眼，",
    "T34n1718_01b:0015c23": "凡夫、外道也；依無漏事禪發天眼，三藏義。",
    "T34n1718_01b:0015c24": "依體法無漏慧發諸行，依諸行發天眼，通",
    "T34n1718_01b:0015c25": "教意。依散善發肉眼，依定發天眼，依真",
    "T34n1718_01b:0015c26": "發慧眼，依俗發法眼，依中發佛眼，別教",
    "T34n1718_01b:0015c27": "意。依實相發天眼，天眼即佛眼，圓教意。又",
    "T34n1718_01b:0015c28": "依散善修肉眼，依定修天眼，三藏意。依",
    "T34n1718_01b:0015c29": "空修肉眼天眼，是通意。次第修五眼，是別",
    "T34n1718_01b:0016a01": "意。不次第修五眼，是圓意。本迹者，本住實",
    "T34n1718_01b:0016a02": "相真天眼，不以二相見諸佛國；迹示半頭",
    "T34n1718_01b:0016a03": "天眼。觀心者，觀因緣生善心，即肉眼；觀因",
    "T34n1718_01b:0016a04": "緣生心空，即天眼；觀因緣生心假，即法眼；",
    "T34n1718_01b:0016a05": "即中即佛眼云云。「劫賓那」者，此翻房宿音秀，父",
    "T34n1718_01b:0016a06": "母禱房星感子故，用房星以名生身也。",
    "T34n1718_01b:0016a07": "是比丘初出家未見佛，始向佛所，夜值雨，",
    "T34n1718_01b:0016a08": "寄宿陶師房中，以草為座。晚又一比丘亦",
    "T34n1718_01b:0016a09": "寄宿，隨後而來，前比丘即推草與之，在地",
    "T34n1718_01b:0016a10": "而坐。中夜相問：「欲何所之？」答：「覓佛。」後比丘",
    "T34n1718_01b:0016a11": "即為說法，辭在《阿含》可撿取，豁然得道。後",
    "T34n1718_01b:0016a12": "比丘即是佛也。共佛房宿音夙，得見法身，",
    "T34n1718_01b:0016a13": "從得道處為名，故言劫賓那。毘沙門持蓋",
    "T34n1718_01b:0016a14": "隨賓那後，毘沙門是宿主，主既侍奉星宿亦",
    "T34n1718_01b:0016a15": "然。此比丘善占星宿，明識圖像，從解得名，",
    "T34n1718_01b:0016a16": "名劫賓那。《增一阿含》云：「我佛法中，善知星",
    "T34n1718_01b:0016a17": "宿日月者，劫賓那比丘第一。」約教者，析破",
    "T34n1718_01b:0016a18": "根塵之舍，同佛棲真諦之房，是三藏意。體",
    "T34n1718_01b:0016a19": "達根塵，即共如來同宿真諦之房，是通教",
    "T34n1718_01b:0016a20": "意。分別十法界根塵房舍，悉得見佛，是別",
    "T34n1718_01b:0016a21": "教意。於一根塵房舍，即見一切房舍，見一",
    "T34n1718_01b:0016a22": "切佛，即圓教意。約本迹者，本與如來同棲",
    "T34n1718_01b:0016a23": "實相，迹示諸房宿耳。觀心者，觀五陰舍析",
    "T34n1718_01b:0016a24": "空即空，與化佛同宿；觀五陰舍即假，與",
    "T34n1718_01b:0016a25": "報佛同宿；觀五陰舍即中，與法佛同宿",
    "T34n1718_01b:0016a26": "云云。",
    "T34n1718_01b:0016a27": "妙法蓮華經文句卷第一下"
}