{
    "T08n0228_008:0614c16": "佛說佛母出生三法藏般若",
    "T08n0228_008:0614c17": "波羅蜜多經卷第八",
    "T08n0228_008:0614c19": "西天譯經三藏朝奉大夫試光祿卿",
    "T08n0228_008:0614c20": "傳法大師賜紫臣施護奉　詔譯",
    "T08n0228_008:0614c21": "地獄緣品第七之二",
    "T08n0228_008:0614c22": "爾時，尊者須菩提白佛言：「世尊！般若波羅蜜",
    "T08n0228_008:0614c23": "多可聞可得耶？若聲若相有所說耶？」佛言：「不",
    "T08n0228_008:0614c24": "也，須菩提！般若波羅蜜多，無說無示、無聞無",
    "T08n0228_008:0614c25": "得，非蘊、處、界有所見相。何以故？彼一切法離",
    "T08n0228_008:0614c26": "種種性，而蘊、處、界即般若波羅蜜多。何以故？",
    "T08n0228_008:0614c27": "由蘊、處、界空故、離故、寂滅故，般若波羅蜜多",
    "T08n0228_008:0614c28": "亦空、亦離、亦寂滅，而般若波羅蜜多與蘊、處、",
    "T08n0228_008:0614c29": "界無二無二分、無相無分別。」",
    "T08n0228_008:0615a01": "爾時，尊者須菩提白佛言：「世尊！若有人於佛",
    "T08n0228_008:0615a02": "會中，聞說此甚深般若波羅蜜多法門，不生",
    "T08n0228_008:0615a03": "信解、心無愛樂，從法會起不能聽受者，彼人",
    "T08n0228_008:0615a04": "以何因緣起如是相？」",
    "T08n0228_008:0615a05": "佛告須菩提：「我今為汝如實分別。若有人聞",
    "T08n0228_008:0615a06": "此甚深般若波羅蜜多法門，不生信解、不樂",
    "T08n0228_008:0615a07": "聽受，當知是人雖於百千佛所修諸梵行，而",
    "T08n0228_008:0615a08": "不愛樂聽受此法，於諸佛所若聞說是般若",
    "T08n0228_008:0615a09": "波羅蜜多法門時從會起者，須菩提！彼人於",
    "T08n0228_008:0615a10": "先佛所，已種如是障法因緣。是故今時於我",
    "T08n0228_008:0615a11": "法中，聞說甚深般若波羅蜜多法門，亦復不",
    "T08n0228_008:0615a12": "生愛樂信解，無尊重想捨離而去。當知是人",
    "T08n0228_008:0615a13": "若身若心不能和合，是故於此般若波羅蜜",
    "T08n0228_008:0615a14": "多法門，不生一念清淨信解，不起如實正知",
    "T08n0228_008:0615a15": "見想，於甚深法生疑惑心、造無智業。由是積",
    "T08n0228_008:0615a16": "集無智業故，聞此般若波羅蜜多法門，生違",
    "T08n0228_008:0615a17": "背心，起毀謗業。以違背毀謗般若波羅蜜多",
    "T08n0228_008:0615a18": "故，是即違背毀謗過去未來現在諸佛一切",
    "T08n0228_008:0615a19": "智。須菩提！我說是人少智少慧無正福業。不",
    "T08n0228_008:0615a20": "能成就淨信善根。於一切時、一切處，自壞其",
    "T08n0228_008:0615a21": "身、復壞他身，斷諸眾生大利樂因。須菩提！彼",
    "T08n0228_008:0615a22": "人以是謗法因緣故，當來決定墮大地獄，經",
    "T08n0228_008:0615a23": "多百歲、多千歲、多百千歲，多俱胝百歲、多俱",
    "T08n0228_008:0615a24": "胝千歲、多俱胝百千歲，多俱胝那庾多百千",
    "T08n0228_008:0615a25": "歲中，受諸苦惱。從一大地獄至一大地獄，又",
    "T08n0228_008:0615a26": "復展轉從一至一，若此大地獄劫火燒時，彼",
    "T08n0228_008:0615a27": "謗法人即於他方世界大地獄中受諸苦惱，",
    "T08n0228_008:0615a28": "亦復從一大地獄至一大地獄。若他方界所",
    "T08n0228_008:0615a29": "有地獄劫火燒時，又復展轉於他方界大地",
    "T08n0228_008:0615b01": "獄中，受諸苦惱亦復如是，從一至一。又若彼",
    "T08n0228_008:0615b02": "界劫火燒時此界還成，而復來此大地獄中，",
    "T08n0228_008:0615b03": "亦復從一至一受諸苦惱。如是展轉此界他",
    "T08n0228_008:0615b04": "界，一一獄中如前數量，經爾所歲受諸苦惱。",
    "T08n0228_008:0615b05": "乃至最後此界地獄劫火復起，所焚燒時受",
    "T08n0228_008:0615b06": "苦方盡。何以故？須菩提！彼人以語不善業，毀",
    "T08n0228_008:0615b07": "謗甚深般若波羅蜜多法門故，獲如是果。」",
    "T08n0228_008:0615b08": "爾時，尊者舍利子白佛言：「世尊！所有眾生造",
    "T08n0228_008:0615b09": "五無間極重罪業，與此謗法罪業而相似耶？」",
    "T08n0228_008:0615b10": "佛言：「舍利子！汝勿謂彼五無間業與此謗法",
    "T08n0228_008:0615b11": "重罪而得相似。舍利子！違背毀謗甚深正法",
    "T08n0228_008:0615b12": "者，其罪甚重，過五無間所有罪業。何以故？彼",
    "T08n0228_008:0615b13": "謗法者聞說般若波羅蜜多法門，即作是言：",
    "T08n0228_008:0615b14": "『此非佛說，我今不能於是中學。』彼人自壞淨",
    "T08n0228_008:0615b15": "信，復壞他人所有淨信；自飲諸毒，復令他人",
    "T08n0228_008:0615b16": "亦飲其毒；自所破壞，亦復令他作其破壞；自",
    "T08n0228_008:0615b17": "於般若波羅蜜多法門，不信不受、不知不解",
    "T08n0228_008:0615b18": "而不修習；復令他人不生信受，不正知解，亦",
    "T08n0228_008:0615b19": "不修習。舍利子！我說是人為破法者，其性濁",
    "T08n0228_008:0615b20": "黑而不清淨，於白法中為羯商摩毀壞淨信，",
    "T08n0228_008:0615b21": "又復得名為污法者。舍利子！以是因緣，此謗",
    "T08n0228_008:0615b22": "法罪最極深重，五無間業不可等比。」舍利子",
    "T08n0228_008:0615b23": "白佛言：「世尊！如佛所說，彼謗法人墮大地獄。",
    "T08n0228_008:0615b24": "不知是人，當受苦身其量云何？」佛言：「止！舍利",
    "T08n0228_008:0615b25": "子！不須問其受苦身量。何以故？彼人若聞所",
    "T08n0228_008:0615b26": "受苦身大小分量，是時即有熱血從口門出，",
    "T08n0228_008:0615b27": "將及命終。如是轉生，憂愁苦惱，身分內外乾",
    "T08n0228_008:0615b28": "枯銷瘦，生大怖畏。是故我今不說彼人受苦",
    "T08n0228_008:0615b29": "身量。」舍利子重白佛言：「世尊！願為宣說彼謗",
    "T08n0228_008:0615c01": "法者受苦身量，與末世中一切眾生而為明",
    "T08n0228_008:0615c02": "照有所表示，令於正法不生毀謗。」佛言：「舍利",
    "T08n0228_008:0615c03": "子！止！不須說。」爾時，尊者舍利子，如是慇懃第",
    "T08n0228_008:0615c04": "二、第三重復勸請。佛言：「舍利子！止！止！是事汝",
    "T08n0228_008:0615c05": "今當知，如我所說，若謗法者墮大地獄，爾所",
    "T08n0228_008:0615c06": "歲中受極重苦。即以是緣與諸眾生足為明",
    "T08n0228_008:0615c07": "照，是故不應說其身量。」",
    "T08n0228_008:0615c08": "爾時，尊者須菩提白佛言：「世尊！諸善男子、善",
    "T08n0228_008:0615c09": "女人，於一切時常當善護身語意業，不令作",
    "T08n0228_008:0615c10": "諸不善業行。何以故？如佛所說，墮地獄者，由",
    "T08n0228_008:0615c11": "其語不善業，能作如是最極廣大非福蘊故。",
    "T08n0228_008:0615c12": "世尊！謗正法者實由語業感是罪報耶？」佛言：",
    "T08n0228_008:0615c13": "「如是，如是！須菩提！由彼語業起不善故，即於",
    "T08n0228_008:0615c14": "正法而生毀謗，以是因緣受斯罪報。須菩提！",
    "T08n0228_008:0615c15": "我說是人於我法中不應出家。何以故？彼人",
    "T08n0228_008:0615c16": "違背毀謗般若波羅蜜多故，是即毀謗阿耨多",
    "T08n0228_008:0615c17": "羅三藐三菩提。以謗阿耨多羅三藐三菩提",
    "T08n0228_008:0615c18": "故，是即毀謗一切佛寶。謗佛寶故，即謗過去",
    "T08n0228_008:0615c19": "未來現在諸佛一切智。謗一切智故，是即毀",
    "T08n0228_008:0615c20": "謗一切法寶。謗法寶故，即謗聲聞一切僧寶。",
    "T08n0228_008:0615c21": "如是即於一切種、一切時、一切處毀謗三寶，",
    "T08n0228_008:0615c22": "積集無量無數不善業行，當墮地獄受大苦",
    "T08n0228_008:0615c23": "惱。」",
    "T08n0228_008:0615c24": "須菩提白佛言：「世尊！彼人以何因緣，於此般",
    "T08n0228_008:0615c25": "若波羅蜜多法門生輕謗心？」佛告須菩提：「當",
    "T08n0228_008:0615c26": "知彼人有四種因。何等為四？一者、為魔所使。",
    "T08n0228_008:0615c27": "二者、自所積集無智業因，破壞所有清淨信",
    "T08n0228_008:0615c28": "解。三者、隨順一切不善知識，於非法中生和",
    "T08n0228_008:0615c29": "合想。四者、執著我相不生正見，隨彼邪心作",
    "T08n0228_008:0616a01": "諸過失。須菩提！由是四種因緣故，於此甚深",
    "T08n0228_008:0616a02": "般若波羅蜜多法門而生毀謗。須菩提！是故",
    "T08n0228_008:0616a03": "諸善男子、善女人，當於諸佛所說正法起淨",
    "T08n0228_008:0616a04": "信解，勿生輕謗。謗正法者是即破法，若破法",
    "T08n0228_008:0616a05": "者斷滅壽命起無智業，當墮地獄受大苦惱。」",
    "T08n0228_008:0616a06": "清淨品第八之一",
    "T08n0228_008:0616a07": "爾時，尊者須菩提白佛言：「世尊！若有隨順惡",
    "T08n0228_008:0616a08": "知識，遠離善根及不精進者，於此甚深般若",
    "T08n0228_008:0616a09": "波羅蜜多法門，極難信解耶？」佛告須菩提：「如",
    "T08n0228_008:0616a10": "是，如是！如汝所言。如是等人，少見少聞遠離",
    "T08n0228_008:0616a11": "善根，修劣智慧不能精進，又復隨順諸惡知",
    "T08n0228_008:0616a12": "識，是故於此甚深法門極難信解。」須菩提白",
    "T08n0228_008:0616a13": "佛言：「世尊！而此般若波羅蜜多法門，以何義",
    "T08n0228_008:0616a14": "故難信難解？」佛言：「須菩提！色、受、想、行、識無縛",
    "T08n0228_008:0616a15": "無解。何以故？色自性是色故，無縛無解；受、想、",
    "T08n0228_008:0616a16": "行、識自性是識故，無縛無解。色前際無縛無",
    "T08n0228_008:0616a17": "解。何以故？前際色自性即是色故。色後際無",
    "T08n0228_008:0616a18": "縛無解，後際色自性即是色故。色中際無縛",
    "T08n0228_008:0616a19": "無解，中際色自性即是色故。受、想、行、識前後",
    "T08n0228_008:0616a20": "中際無縛無解。何以故？前後中際識自性即",
    "T08n0228_008:0616a21": "是識故。般若波羅蜜多以是義故甚深難解。」",
    "T08n0228_008:0616a22": "須菩提白佛言：「世尊！般若波羅蜜多法門難",
    "T08n0228_008:0616a23": "信難解，如佛所說，最極甚深轉復難解。世尊！",
    "T08n0228_008:0616a24": "若有懈怠劣精進者、失念無智慧者，應知此",
    "T08n0228_008:0616a25": "等，於般若波羅蜜多法門難解難入。」佛告須",
    "T08n0228_008:0616a26": "菩提：「如是，如是！如汝所言。",
    "T08n0228_008:0616a27": "「復次，須菩提！色清淨故即果清淨，果清淨故",
    "T08n0228_008:0616a28": "即色清淨。若色清淨、若果清淨，無二無分別，",
    "T08n0228_008:0616a29": "無斷無壞故。受、想、行、識清淨故即果清淨，果",
    "T08n0228_008:0616b01": "清淨故即識清淨。若識清淨、若果清淨，無二",
    "T08n0228_008:0616b02": "無分別，無斷無壞故。",
    "T08n0228_008:0616b03": "「復次，須菩提！色清淨故即一切智清淨，一切",
    "T08n0228_008:0616b04": "智清淨故即色清淨。若色清淨、若一切智清",
    "T08n0228_008:0616b05": "淨，無二無分別，無斷無壞故。受、想、行、識清淨",
    "T08n0228_008:0616b06": "故即一切智清淨，一切智清淨故即識清淨。",
    "T08n0228_008:0616b07": "若識清淨、若一切智清淨，無二無分別，無斷",
    "T08n0228_008:0616b08": "無壞故。」",
    "T08n0228_008:0616b09": "爾時，尊者舍利子白佛言：「世尊！般若波羅蜜",
    "T08n0228_008:0616b10": "多最上甚深。」佛言：「性清淨故。」舍利子言：「般若",
    "T08n0228_008:0616b11": "波羅蜜多是大光明。」佛言：「性清淨故。」舍利子",
    "T08n0228_008:0616b12": "言：「般若波羅蜜多廣大照曜。」佛言：「性清淨故。」",
    "T08n0228_008:0616b13": "舍利子言：「般若波羅蜜多無和合。」佛言：「性清",
    "T08n0228_008:0616b14": "淨故。」舍利子言：「般若波羅蜜多無所得。」佛言：",
    "T08n0228_008:0616b15": "「性清淨故。」舍利子言：「般若波羅蜜多無所證。」",
    "T08n0228_008:0616b16": "佛言：「性清淨故。」舍利子言：「般若波羅蜜多畢",
    "T08n0228_008:0616b17": "竟不生欲界、色界、無色界。」佛言：「性清淨故。」舍",
    "T08n0228_008:0616b18": "利子言：「般若波羅蜜多畢竟不滅。」佛言：「性清",
    "T08n0228_008:0616b19": "淨故。」舍利子言：「般若波羅蜜多無所了知。」佛",
    "T08n0228_008:0616b20": "言：「性清淨故。」舍利子言：「般若波羅蜜多云何",
    "T08n0228_008:0616b21": "無所了知？」佛言：「舍利子！般若波羅蜜多不知",
    "T08n0228_008:0616b22": "色，不知受、想、行、識。何以故？色、受、想、行、識性清",
    "T08n0228_008:0616b23": "淨故。」舍利子言：「般若波羅蜜多於一切智無",
    "T08n0228_008:0616b24": "起無作。」佛言：「性清淨故。」舍利子言：「般若波羅",
    "T08n0228_008:0616b25": "蜜多無法可取、無法可捨。」佛言：「性清淨故。」",
    "T08n0228_008:0616b26": "爾時，尊者須菩提白佛言：「世尊！我清淨故",
    "T08n0228_008:0616b27": "色清淨。」佛言：「畢竟淨故。」「我清淨故受、想、行、識",
    "T08n0228_008:0616b28": "清淨。」佛言：「畢竟淨故。」須菩提言：「我清淨故果",
    "T08n0228_008:0616b29": "清淨。」佛言：「畢竟淨故。」須菩提言：「我清淨故",
    "T08n0228_008:0616c01": "一切智清淨。」佛言：「畢竟淨故。」須菩提言：「我清",
    "T08n0228_008:0616c02": "淨故無所得、無所證。」佛言：「畢竟淨故。」須菩",
    "T08n0228_008:0616c03": "提言：「我無邊故色亦無邊。」佛言：「畢竟淨故。」",
    "T08n0228_008:0616c04": "須菩提言：「我無邊故受、想、行、識亦無邊。」佛言：",
    "T08n0228_008:0616c05": "「畢竟淨故。」須菩提言：「菩薩摩訶薩於般若波",
    "T08n0228_008:0616c06": "羅蜜多無所覺了。」佛言：「畢竟淨故。」須菩提言：",
    "T08n0228_008:0616c07": "「般若波羅蜜多非此岸、非彼岸、非中流，自性無",
    "T08n0228_008:0616c08": "所住。」佛言：「畢竟淨故。」",
    "T08n0228_008:0616c09": "爾時，尊者須菩提白佛言：「世尊！若菩薩摩訶",
    "T08n0228_008:0616c10": "薩於一切法有所分別者，即失般若波羅蜜",
    "T08n0228_008:0616c11": "多，即遠般若波羅蜜多。」",
    "T08n0228_008:0616c12": "佛讚須菩提言：「善哉，善哉！須菩提！如是，如是！",
    "T08n0228_008:0616c13": "如汝所言。何以故？若於一切法起分別者，是",
    "T08n0228_008:0616c14": "即名相有所著故。」須菩提白佛言：「世尊！若於",
    "T08n0228_008:0616c15": "所說般若波羅蜜多名中有所分別，此說為",
    "T08n0228_008:0616c16": "著。」是時，尊者舍利子謂須菩提言：「云何名為",
    "T08n0228_008:0616c17": "著相？」須菩提言：「若菩薩分別色空，分別受、想、",
    "T08n0228_008:0616c18": "行、識空，是為著相。又若分別是過去法、是未",
    "T08n0228_008:0616c19": "來法、是現在法，是初發菩提心者得若干福",
    "T08n0228_008:0616c20": "蘊、是久修菩薩行者成幾所功德。作此分別",
    "T08n0228_008:0616c21": "者，名為著相。」",
    "T08n0228_008:0616c22": "爾時，帝釋天主白尊者須菩提言：「以何緣故，",
    "T08n0228_008:0616c23": "菩薩得福蘊名為著相？」須菩提言：「憍尸迦！若",
    "T08n0228_008:0616c24": "初發心菩薩以心分別此是菩提心，即以發",
    "T08n0228_008:0616c25": "心善根迴向阿耨多羅三藐三菩提。若能迴",
    "T08n0228_008:0616c26": "向即不名迴向，如是分別乃為著相。憍尸迦！",
    "T08n0228_008:0616c27": "若有菩薩欲令諸善男子、善女人安住菩薩乘",
    "T08n0228_008:0616c28": "者，應於阿耨多羅三藐三菩提，以真實法如",
    "T08n0228_008:0616c29": "理表示、如實教授、如所利益、如理生喜。若菩",
    "T08n0228_008:0617a01": "薩能以如是法示教利喜者，自無所傷，諸佛",
    "T08n0228_008:0617a02": "所印，諸佛所教。彼善男子、善女人亦復離著。」",
    "T08n0228_008:0617a03": "爾時，佛讚須菩提言：「善哉，善哉！須菩提！汝善",
    "T08n0228_008:0617a04": "宣說離著法門，令諸菩薩摩訶薩於一切法",
    "T08n0228_008:0617a05": "不生執著。須菩提！我復為汝宣說微妙離著",
    "T08n0228_008:0617a06": "法門，汝當善聽，如善作意。」須菩提白佛言：「善",
    "T08n0228_008:0617a07": "哉，世尊！願為宣說。」",
    "T08n0228_008:0617a08": "佛告須菩提：「若有人於如來、應供、正等正覺",
    "T08n0228_008:0617a09": "作有得想而生取著，此即名為大貪著法。何",
    "T08n0228_008:0617a10": "以故？不離諸相故。須菩提！若有菩薩於過去",
    "T08n0228_008:0617a11": "未來現在諸佛世尊所有諸無漏法起隨喜",
    "T08n0228_008:0617a12": "心，以此隨喜善根迴向阿耨多羅三藐三菩",
    "T08n0228_008:0617a13": "提者，亦即是著。何以故？須菩提！諸法非過去",
    "T08n0228_008:0617a14": "未來現在可得，彼隨喜心亦非三世。當以何",
    "T08n0228_008:0617a15": "心隨喜何法？是故當知，一切法無相，無見無",
    "T08n0228_008:0617a16": "聞，無覺無知。」須菩提白佛言：「世尊！諸法性甚",
    "T08n0228_008:0617a17": "深。」佛言：「離種種性。」須菩提言：「般若波羅蜜多",
    "T08n0228_008:0617a18": "性甚深。」佛言：「般若波羅蜜多自性清淨，離種",
    "T08n0228_008:0617a19": "種性。」須菩提言：「般若波羅蜜多離性，我今敬",
    "T08n0228_008:0617a20": "禮。」佛言：「一切法離性。須菩提！由一切法離性",
    "T08n0228_008:0617a21": "故即般若波羅蜜多離性。何以故？如來、應供、",
    "T08n0228_008:0617a22": "正等正覺如實證得一切法無性。」",
    "T08n0228_008:0617a23": "須菩提白佛言：「世尊！如來、應供、正等正覺證",
    "T08n0228_008:0617a24": "法無性耶？」佛告須菩提：「無性亦非無性。彼一",
    "T08n0228_008:0617a25": "切法若性若無性，和合一相所謂無相。須菩",
    "T08n0228_008:0617a26": "提！是故諸佛如是證得彼一切法。何以故？諸",
    "T08n0228_008:0617a27": "佛法眼無分別故，一切法性唯一無二。彼一",
    "T08n0228_008:0617a28": "切法，若性非性所謂無性。彼無性性是名一",
    "T08n0228_008:0617a29": "性，即此一性亦不可得。須菩提！若菩薩如是",
    "T08n0228_008:0617b01": "了知者，得離諸著。」須菩提白佛言：「世尊！般若",
    "T08n0228_008:0617b02": "波羅蜜多最上甚深。」佛言：「如虛空甚深即般",
    "T08n0228_008:0617b03": "若波羅蜜多甚深。」須菩提言：「般若波羅蜜多",
    "T08n0228_008:0617b04": "難知。」佛言：「無知者故。」須菩提言：「般若波羅蜜",
    "T08n0228_008:0617b05": "多不可思議。」佛言：「非心所知，出過心數故。」",
    "T08n0228_008:0617b06": "須菩提言：「般若波羅蜜多離諸所作。」佛言：",
    "T08n0228_008:0617b07": "「作者不可得故。」須菩提白佛言：「世尊！菩薩摩",
    "T08n0228_008:0617b08": "訶薩當云何行般若波羅蜜多？」佛言：「若菩薩",
    "T08n0228_008:0617b09": "摩訶薩不行於色是行般若波羅蜜多，不行",
    "T08n0228_008:0617b10": "受、想、行、識是行般若波羅蜜多；不行色無常",
    "T08n0228_008:0617b11": "是行般若波羅蜜多，不行受、想、行、識無常是",
    "T08n0228_008:0617b12": "行般若波羅蜜多；不行色空是行般若波羅",
    "T08n0228_008:0617b13": "蜜多，不行受、想、行、識空是行般若波羅蜜多；",
    "T08n0228_008:0617b14": "不行色滿足不滿足相是行般若波羅蜜多。",
    "T08n0228_008:0617b15": "何以故？若行色滿足不滿足相即非色。不行",
    "T08n0228_008:0617b16": "受、想、行、識滿足不滿足相是行般若波羅蜜",
    "T08n0228_008:0617b17": "多。何以故？若行受、想、行、識滿足不滿足相即",
    "T08n0228_008:0617b18": "非識。若如是不行諸法，是名行般若波羅蜜",
    "T08n0228_008:0617b19": "多。」",
    "T08n0228_008:0617b20": "爾時，尊者須菩提白佛言：「希有，世尊！善為諸",
    "T08n0228_008:0617b21": "菩薩摩訶薩於著法中說無著法。」佛言：「若不",
    "T08n0228_008:0617b22": "行色有著無著是行般若波羅蜜多，不行受、",
    "T08n0228_008:0617b23": "想、行、識有著無著是行般若波羅蜜多；不行",
    "T08n0228_008:0617b24": "眼觸乃至不行意觸為緣所生諸受有著無著",
    "T08n0228_008:0617b25": "是行般若波羅蜜多；不行地界乃至不行識",
    "T08n0228_008:0617b26": "界有著無著是行般若波羅蜜多；不行布施、",
    "T08n0228_008:0617b27": "持戒、忍辱、精進、禪定、智慧諸波羅蜜多有著無",
    "T08n0228_008:0617b28": "著是行般若波羅蜜多；不行三十七菩提分",
    "T08n0228_008:0617b29": "法及佛十力、四無所畏、十八不共諸功德聚有",
    "T08n0228_008:0617c01": "著無著是行般若波羅蜜多；不行須陀洹、斯",
    "T08n0228_008:0617c02": "陀含、阿那含、阿羅漢、緣覺、如來有著無著是行",
    "T08n0228_008:0617c03": "般若波羅蜜多；不行一切智有著無著是行",
    "T08n0228_008:0617c04": "般若波羅蜜多。須菩提！若菩薩摩訶薩能如",
    "T08n0228_008:0617c05": "是於色不生著，受、想、行、識不生著；眼觸乃至",
    "T08n0228_008:0617c06": "意觸為緣所生諸受不生著；地界乃至識界",
    "T08n0228_008:0617c07": "不生著；布施、持戒、忍辱、精進、禪定、智慧諸波",
    "T08n0228_008:0617c08": "羅蜜多不生著；三十七菩提分法及佛十力、",
    "T08n0228_008:0617c09": "四無所畏、十八不共諸功德聚皆不生著；須",
    "T08n0228_008:0617c10": "陀洹、斯陀含、阿那含、阿羅漢、緣覺、如來乃至一",
    "T08n0228_008:0617c11": "切智亦不生著。何以故？一切法無縛無解，出",
    "T08n0228_008:0617c12": "過諸著，是故得名離著無礙一切智。須菩",
    "T08n0228_008:0617c13": "提！諸菩薩摩訶薩應如是行般若波羅蜜多。」",
    "T08n0228_008:0617c14": "須菩提白佛言：「希有，世尊！般若波羅蜜多是",
    "T08n0228_008:0617c15": "甚深法。若說不增，不說亦不減，說亦不減，不",
    "T08n0228_008:0617c16": "說亦不增。」",
    "T08n0228_008:0617c17": "佛讚須菩提言：「善哉，善哉！須菩提！如是，如是！",
    "T08n0228_008:0617c18": "若如來、應供、正等正覺盡其壽量稱讚虛空，",
    "T08n0228_008:0617c19": "而彼虛空讚亦不增，不讚亦不減，讚亦不減，",
    "T08n0228_008:0617c20": "不讚亦不增。譬如稱讚幻所化人，讚亦不喜，",
    "T08n0228_008:0617c21": "不讚亦不恚，讚亦不增，不讚亦不減。須菩提！",
    "T08n0228_008:0617c22": "諸法性如是，離說非說，不增不減。」須菩提白",
    "T08n0228_008:0617c23": "佛言：「世尊！般若波羅蜜多廣大甚深，菩薩摩",
    "T08n0228_008:0617c24": "訶薩所行甚難。譬如虛空無動無轉，無相無",
    "T08n0228_008:0617c25": "作，般若波羅蜜多亦復如是。世尊！菩薩為眾",
    "T08n0228_008:0617c26": "生故，被大鎧甲而作莊嚴。何以故？菩薩為欲",
    "T08n0228_008:0617c27": "成就阿耨多羅三藐三菩提果度諸眾生，是",
    "T08n0228_008:0617c28": "故修學般若波羅蜜多。世尊！如人被甲與彼",
    "T08n0228_008:0617c29": "虛空共相鬪戰，而彼虛空本來平等、法界平",
    "T08n0228_008:0618a01": "等、眾生平等，而諸菩薩雖復勇猛成就精進",
    "T08n0228_008:0618a02": "波羅蜜多，畢竟不能戰空得勝。是故諸菩薩",
    "T08n0228_008:0618a03": "摩訶薩難行般若波羅蜜多。」",
    "T08n0228_008:0618a04": "爾時，帝釋天主白尊者須菩提言：「若如是者，",
    "T08n0228_008:0618a05": "即般若波羅蜜多行而無所生，云何相應？」須",
    "T08n0228_008:0618a06": "菩提言：「憍尸迦！如虛空行所生，般若波羅蜜",
    "T08n0228_008:0618a07": "多行亦如是生。憍尸迦！諸菩薩摩訶薩欲學",
    "T08n0228_008:0618a08": "般若波羅蜜多行者，當如虛空行。如是學者，",
    "T08n0228_008:0618a09": "是即相應。」",
    "T08n0228_008:0618a10": "爾時，會中有一苾芻聞是法已從座而起，合",
    "T08n0228_008:0618a11": "掌向佛作如是言：「般若波羅蜜多，無少法可",
    "T08n0228_008:0618a12": "生、無少法可滅，是故我今敬禮般若波羅蜜多。」",
    "T08n0228_008:0618a13": "佛說佛母出生三法藏般若波羅蜜多經卷第八"
}
