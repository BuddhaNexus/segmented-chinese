{
    "X09n0240_077:0267b09": "大方廣佛華嚴經綱要卷第七十七",
    "X09n0240_077:0267b10": "于闐國三藏沙門實叉難陀　譯經",
    "X09n0240_077:0267b11": "清涼山大華嚴寺沙門澄觀　疏義",
    "X09n0240_077:0267b12": "明匡山法雲寺憨山沙門德清提挈",
    "X09n0240_077:0267b13": "入法界品第三十九之十八",
    "X09n0240_077:0267b14": "爾時善財童子。漸次南行至妙意華門城。見德生童",
    "X09n0240_077:0267b15": "子有德童女。頂禮其足。右繞畢已。於前合掌。而作是",
    "X09n0240_077:0267b16": "言。聖者。我已先發阿耨多羅三藐三菩提心。而未知",
    "X09n0240_077:0267b17": "菩薩云何學菩薩行。云何修菩薩道。唯願慈哀為我",
    "X09n0240_077:0267b18": "宣說。時童子童女告善財言。善男子。我等證得菩薩",
    "X09n0240_077:0267b19": "解脫。名為幻住。得此解脫。故見一切世界皆幻住。因",
    "X09n0240_077:0267b20": "緣所生故。一切眾生皆幻住。業煩惱所起故。一切世",
    "X09n0240_077:0267b21": "間皆幻住無明有愛等展轉緣生故。一切法皆幻住",
    "X09n0240_077:0267b22": "我見等種種幻緣所生故。一切三世皆幻住我見等",
    "X09n0240_077:0267b23": "顛倒智所生故。一切眾生生滅生老病死憂悲苦惱",
    "X09n0240_077:0267b24": "皆幻住虗妄分別所生故。一切國土皆幻住想倒心",
    "X09n0240_077:0267c01": "倒見倒無明所現故。一切聲聞辟支佛皆幻住智斷",
    "X09n0240_077:0267c02": "分別所成故。一切菩薩皆幻住能自調伏教化眾生",
    "X09n0240_077:0267c03": "諸行願法之所成故。一切菩薩眾會變化調伏諸所",
    "X09n0240_077:0267c04": "施為皆幻住願智幻所成故。善男子。幻境自性不可",
    "X09n0240_077:0267c05": "思議。善男子。我等二人但能知此幻住解脫。如諸菩",
    "X09n0240_077:0267c06": "薩摩訶薩善入無邊諸事幻網。彼功德行。我等云何",
    "X09n0240_077:0267c07": "能知能說。時童子童女。說自解脫已。以不思議諸善",
    "X09n0240_077:0267c08": "根力。令善財身柔軟光澤。而告之言。善男子。於此南",
    "X09n0240_077:0267c09": "方有國名海岸。有園名大莊嚴。其中有一廣大樓閣。",
    "X09n0240_077:0267c10": "名毗盧遮那莊嚴藏。從菩薩善根果報生。從菩薩念",
    "X09n0240_077:0267c11": "力願力自在力神通力生。從菩薩善巧方便生。從菩",
    "X09n0240_077:0267c12": "薩福德智慧生。善男子。住不思議解脫菩薩以大悲",
    "X09n0240_077:0267c13": "心。為諸眾生現如是境界。集如是莊嚴。彌勒菩薩摩",
    "X09n0240_077:0267c14": "訶薩安處其中。為欲攝受本所生處父母眷屬及諸",
    "X09n0240_077:0267c15": "人民令成熟故。又欲令彼同受生同修行眾生於大",
    "X09n0240_077:0267c16": "乘中得堅固故。又欲令彼一切眾生隨住地隨善根",
    "X09n0240_077:0267c17": "皆成就故。又欲為汝顯示菩薩解脫門故。顯示菩薩",
    "X09n0240_077:0267c18": "徧一切處受生自在故。顯示菩薩以種種身普現一",
    "X09n0240_077:0267c19": "切眾生之前常教化故。顯示菩薩以大悲力普攝一",
    "X09n0240_077:0267c20": "切世間資財而不厭故。顯示菩薩具修諸行知一切",
    "X09n0240_077:0267c21": "行離諸相故。顯示菩薩處處受生了一切生皆無相",
    "X09n0240_077:0267c22": "故。汝詣彼問菩薩云何行菩薩行。云何修菩薩道。云",
    "X09n0240_077:0267c23": "何學菩薩戒。云何淨菩薩心。云何發菩薩願。云何集",
    "X09n0240_077:0267c24": "菩薩助道具。云何入菩薩所住地。云何滿菩薩波羅",
    "X09n0240_077:0268a01": "蜜。云何獲菩薩無生忍。云何具菩薩功德法。云何事",
    "X09n0240_077:0268a02": "菩薩善知識。何以故。善男子。彼菩薩摩訶薩通達一",
    "X09n0240_077:0268a03": "切菩薩行。了知一切眾生心。常現其前教化調伏。彼",
    "X09n0240_077:0268a04": "菩薩已滿一切波羅蜜。已住一切菩薩地。已證一切",
    "X09n0240_077:0268a05": "菩薩忍。已入一切菩薩位。已蒙授與具足記。已遊一",
    "X09n0240_077:0268a06": "切菩薩境。已得一切佛神力。已蒙一切如來以一切",
    "X09n0240_077:0268a07": "智甘露法水而灌其頂。善男子。彼善知識。能潤澤汝",
    "X09n0240_077:0268a08": "諸善根。能增長汝菩提心。能堅汝志。能益汝善。能長",
    "X09n0240_077:0268a09": "汝菩提根。能示汝無礙法。能令汝入普賢地。能為汝",
    "X09n0240_077:0268a10": "說菩薩願。能為汝說普賢行。能為汝說一切菩薩行",
    "X09n0240_077:0268a11": "願所成功德。善男子。汝不應修一善。照一法。行一行。",
    "X09n0240_077:0268a12": "發一願。得一記。住一忍。生究竟想。不應以限量心行",
    "X09n0240_077:0268a13": "於六度。住於十地。淨佛國土事善知識。何以故。善男",
    "X09n0240_077:0268a14": "子。菩薩摩訶薩應種無量諸善根。應集無量菩提具。",
    "X09n0240_077:0268a15": "應修無量菩提因。應學無量巧迴向。應化無量眾生",
    "X09n0240_077:0268a16": "界。應知無量眾生行。應知無量眾生根。應識無量眾",
    "X09n0240_077:0268a17": "生解。應觀無量眾生心。應調伏無量眾生。應斷無量",
    "X09n0240_077:0268a18": "煩惱。應淨無量業習。應滅無量邪見。應除無量雜染",
    "X09n0240_077:0268a19": "心。應發無量清淨心。應拔無量苦毒箭。應涸無量愛",
    "X09n0240_077:0268a20": "欲海。應破無量無明暗。應摧無量我慢山。應斷無量",
    "X09n0240_077:0268a21": "生死縛。應度無量諸有流。應竭無量受生海。應令無",
    "X09n0240_077:0268a22": "量眾生出五欲淤泥。應使無量眾生離三界牢獄。應",
    "X09n0240_077:0268a23": "置無量眾生於聖道中。應消滅無量貪欲行。應淨治",
    "X09n0240_077:0268a24": "無量瞋恚行。應摧破無量愚癡行。應超無量魔網。應",
    "X09n0240_077:0268b01": "離無量魔業。應淨治菩薩無量欲樂。應增長菩薩無",
    "X09n0240_077:0268b02": "量方便。應出生菩薩無量增上根。應明潔菩薩無量",
    "X09n0240_077:0268b03": "決定解。應趣入菩薩無量平等。應清淨菩薩無量功",
    "X09n0240_077:0268b04": "德。應修治菩薩無量諸行。應示現菩薩無量隨順世",
    "X09n0240_077:0268b05": "間行。應生無量淨信力。應住無量精進力。應淨無量",
    "X09n0240_077:0268b06": "正念力。應滿無量三昧力。應起無量淨慧力。應堅無",
    "X09n0240_077:0268b07": "量勝解力。應集無量福德力。應長無量智慧力。應發",
    "X09n0240_077:0268b08": "起無量菩薩力。應圓滿無量如來力。應分別無量法",
    "X09n0240_077:0268b09": "門。應了知無量法門。應清淨無量法門。應生無量法",
    "X09n0240_077:0268b10": "光明。應作無量法照耀。應照無量品類根。應知無量",
    "X09n0240_077:0268b11": "煩惱病。應集無量妙法藥。應療無量眾生疾。應嚴辦",
    "X09n0240_077:0268b12": "無量甘露供。應往詣無量佛國土。應供養無量諸如",
    "X09n0240_077:0268b13": "來。應入無量菩薩會。應受無量諸佛教。應忍無量眾",
    "X09n0240_077:0268b14": "生罪。應滅無量惡道難。應令無量眾生生善道。應以",
    "X09n0240_077:0268b15": "四攝攝無量眾生。應修無量總持門。應生無量大願",
    "X09n0240_077:0268b16": "門。應修無量大慈大願力。應勤求無量法常無休息。",
    "X09n0240_077:0268b17": "應起無量思惟力。應起無量神通事。應淨無量智光",
    "X09n0240_077:0268b18": "明。應往無量眾生趣。應受無量諸有生。應現無量差",
    "X09n0240_077:0268b19": "別身。應知無量言辭法。應入無量差別心。應知菩薩",
    "X09n0240_077:0268b20": "大境界。應住菩薩大宮殿。應觀菩薩甚深妙法。應知",
    "X09n0240_077:0268b21": "菩薩難知境界。應行菩薩難行諸行。應具菩薩尊重",
    "X09n0240_077:0268b22": "威德。應踐菩薩難入正位。應知菩薩種種諸行。應現",
    "X09n0240_077:0268b23": "菩薩普徧神力。應受菩薩平等法雲。應廣菩薩無邊",
    "X09n0240_077:0268b24": "行網。應滿菩薩無邊諸度。應受菩薩無量記別。應入",
    "X09n0240_077:0268c01": "菩薩無量忍門。應治菩薩無量諸地。應淨菩薩無量",
    "X09n0240_077:0268c02": "法門。應同諸菩薩安住無邊劫。供養無量佛。嚴淨不",
    "X09n0240_077:0268c03": "可說佛國土。出生不可說菩薩願。善男子。舉要言之。",
    "X09n0240_077:0268c04": "應普修一切菩薩行。應普化一切眾生界。應普入一切",
    "X09n0240_077:0268c05": "劫。應普生一切處。應普知一切世。應普行一切法。應普",
    "X09n0240_077:0268c06": "淨一切剎。應普滿一切願。應普供一切佛。應普同一切",
    "X09n0240_077:0268c07": "菩薩願。應普事一切善知識。善男子。汝求善知識不",
    "X09n0240_077:0268c08": "應疲倦。見善知識勿生厭足。請問善知識勿憚勞苦。",
    "X09n0240_077:0268c09": "親近善知識勿懷退轉。供養善知識不應休息。受善",
    "X09n0240_077:0268c10": "知識教不應倒錯。學善知識行不應疑惑。聞善知識",
    "X09n0240_077:0268c11": "演說出離門不應猶豫。見善知識隨煩惱行勿生嫌",
    "X09n0240_077:0268c12": "怪。於善知識所生深信尊敬心不應變改。何以故。善",
    "X09n0240_077:0268c13": "男子。菩薩因善知識。聽聞一切菩薩諸行。成就一切",
    "X09n0240_077:0268c14": "菩薩功德。出生一切菩薩大願。引發一切菩薩善根。積",
    "X09n0240_077:0268c15": "集一切菩薩助道。開發一切菩薩法光明。顯示一切",
    "X09n0240_077:0268c16": "菩薩出離門。修學一切菩薩清淨戒。安住一切菩薩功",
    "X09n0240_077:0268c17": "德法。清淨一切菩薩廣大志。增長一切菩薩堅固心。具",
    "X09n0240_077:0268c18": "足一切菩薩陀羅尼辯才門。得一切菩薩清淨藏。生",
    "X09n0240_077:0268c19": "一切菩薩定光明。得一切菩薩殊勝願。與一切菩薩",
    "X09n0240_077:0268c20": "同一願。聞一切菩薩殊勝法。得一切菩薩祕密處。至",
    "X09n0240_077:0268c21": "一切菩薩法寶洲。增一切菩薩善根芽。長一切菩薩",
    "X09n0240_077:0268c22": "智慧身。護一切菩薩深密藏。持一切菩薩福德聚。淨",
    "X09n0240_077:0268c23": "一切菩薩受生道。受一切菩薩正法雲。入一切菩薩",
    "X09n0240_077:0268c24": "大願路。趣一切如來菩提果。攝取一切菩薩妙行。開",
    "X09n0240_077:0269a01": "示一切菩薩功德。往一切方聽受妙法。讚一切菩薩",
    "X09n0240_077:0269a02": "廣大威德。生一切菩薩大慈悲力。攝一切菩薩勝自",
    "X09n0240_077:0269a03": "在力。生一切菩薩菩提分。作一切菩薩利益事。善男",
    "X09n0240_077:0269a04": "子。菩薩由善知識任持不墮惡趣。由善知識攝受不",
    "X09n0240_077:0269a05": "退大乘。由善知識護念不毀犯菩薩戒。由善知識守",
    "X09n0240_077:0269a06": "護不隨逐惡知識。由善知識養育。不缺減菩薩法。由",
    "X09n0240_077:0269a07": "善知識攝取超越凡夫地。由善知識教誨超越二乘",
    "X09n0240_077:0269a08": "地。由善知識示導得出離世間。由善知識長養能不",
    "X09n0240_077:0269a09": "染世法。由承事善知識修一切菩薩行。由供養善知",
    "X09n0240_077:0269a10": "識具一切助道法。由親近善知識。不為業惑之所摧",
    "X09n0240_077:0269a11": "伏。由恃怙善知識勢力堅固不怖諸魔。由依止善知",
    "X09n0240_077:0269a12": "識增長一切菩提分法。何以故。善男子。善知識者能",
    "X09n0240_077:0269a13": "淨諸障。能滅諸罪。能除諸難。能止諸惡。能破無明長",
    "X09n0240_077:0269a14": "夜黑暗。能壞諸見堅固牢獄。能出生死城。能捨世俗",
    "X09n0240_077:0269a15": "家。能截諸魔網。能拔眾苦箭。能離無智險難處。能出",
    "X09n0240_077:0269a16": "邪見大曠野。能度諸有流。能離諸邪道。能示菩提路。",
    "X09n0240_077:0269a17": "能教菩薩法。能令安住菩薩行。能令趣向一切智。能",
    "X09n0240_077:0269a18": "淨智慧眼。能長菩提心。能生大悲。能演妙行。能說波",
    "X09n0240_077:0269a19": "羅蜜。能擯惡知識。能令住諸地。能令獲諸忍。能令修",
    "X09n0240_077:0269a20": "習一切善根。能令成辦一切道具。能施與一切大功",
    "X09n0240_077:0269a21": "德。能令到一切種智位。能令歡喜集功德。能令踴躍",
    "X09n0240_077:0269a22": "修諸行。能令趣入甚深義。能令開示出離門。能令杜",
    "X09n0240_077:0269a23": "絕諸惡道。能令以法光照耀。能令以法雨潤澤。能令",
    "X09n0240_077:0269a24": "消滅一切惑。能令捨離一切見。能令增長一切佛智",
    "X09n0240_077:0269b01": "慧。能令安住一切佛法門。善男子。善知識者如慈母。",
    "X09n0240_077:0269b02": "出生佛種故。如慈父。廣大利益故。如乳母。守護不令",
    "X09n0240_077:0269b03": "作惡故。如教師。示其菩薩所學故。如善導。能示波羅",
    "X09n0240_077:0269b04": "蜜道故。如良醫。能治煩惱諸病故。如雪山。增長一切",
    "X09n0240_077:0269b05": "智藥故。如勇將。殄除一切怖畏故。如濟客。令出生死",
    "X09n0240_077:0269b06": "暴流故。如船師。令到智慧寶洲故。善男子。常當如是",
    "X09n0240_077:0269b07": "正念思惟諸善知識。復次善男子。汝承事一切善知",
    "X09n0240_077:0269b08": "識。應發如大地心。荷負重任無疲倦故。應發如金剛",
    "X09n0240_077:0269b09": "心。志願堅固不可壞故。應發如鐵圍山心。一切諸苦",
    "X09n0240_077:0269b10": "無能動故。應發如給侍心。所有教令皆隨順故。應發",
    "X09n0240_077:0269b11": "如弟子心。所有訓誨無違逆故。應發如僮僕心。不厭",
    "X09n0240_077:0269b12": "一切諸作務故。應發如養母心。受諸勤苦不告勞故。",
    "X09n0240_077:0269b13": "應發如傭作心。隨所受教無違逆故。應發如除糞人",
    "X09n0240_077:0269b14": "心。離憍慢故。應發如已熟稼心。能低下故。應發如良",
    "X09n0240_077:0269b15": "馬心。離惡性故。應發如大車心。能運重故。應發如調",
    "X09n0240_077:0269b16": "順象心。恒伏從故。應發如須彌山心。不傾動故。應發",
    "X09n0240_077:0269b17": "如良犬心。不害主故。應發如旃荼羅心。離憍慢故。應",
    "X09n0240_077:0269b18": "發如犗牛心。無威怒故。應發如舟船心。往來不倦故。",
    "X09n0240_077:0269b19": "應發如橋梁心。濟渡忘疲故。應發如孝子心。承順顏",
    "X09n0240_077:0269b20": "色故。應發如王子心。遵行教命故。復次善男子。汝應",
    "X09n0240_077:0269b21": "於自身生病苦想。於善知識生醫王想。於所說法生",
    "X09n0240_077:0269b22": "良醫想。於所修行生除病想。又應於自身生遠行想。",
    "X09n0240_077:0269b23": "於善知識生導師想。於所說法生正道想。於所修行",
    "X09n0240_077:0269b24": "生遠達想。又應於自身生求度想。於善知識生船師",
    "X09n0240_077:0269c01": "想。於所說法生舟檝想。於所修行生到岸想。又應於",
    "X09n0240_077:0269c02": "自身生苗稼想。於善知識生龍王想。於所說法生時",
    "X09n0240_077:0269c03": "雨想。於所修行生成熟想。又應於自身生貧窮想。於",
    "X09n0240_077:0269c04": "善知識生毗沙門王想。於所說法生財寶想。於所修",
    "X09n0240_077:0269c05": "行生富饒想。又應於自身生弟子想。於善知識生良",
    "X09n0240_077:0269c06": "工想。於所說法生技藝想。於所修行生了知想。又應",
    "X09n0240_077:0269c07": "於自身生恐怖想。於善知識生勇徤想。於所說法生",
    "X09n0240_077:0269c08": "器仗想。於所修行生破怨想。又應於自身生商人想。",
    "X09n0240_077:0269c09": "於善知識生導師想。於所說法生珍寶想。於所修行",
    "X09n0240_077:0269c10": "生捃拾想。又應於自身生兒子想。於善知識生父母",
    "X09n0240_077:0269c11": "想。於所說法生家業想。於所修行生紹繼想。又應於",
    "X09n0240_077:0269c12": "自身生王子想。於善知識生大臣想。於所說法生王",
    "X09n0240_077:0269c13": "教想。於所修行生冠王冠想。服王服想。繫王繒想。坐",
    "X09n0240_077:0269c14": "王殿想。善男子。汝應發如是心作如是意近善知識。",
    "X09n0240_077:0269c15": "何以故。以如是心近善知識。令其志願永得清淨。復",
    "X09n0240_077:0269c16": "次善男子。善知識者長諸善根。譬如雪山長諸藥草。",
    "X09n0240_077:0269c17": "善知識者是佛法器。譬如大海吞納眾流。善知識者",
    "X09n0240_077:0269c18": "是功德處。譬如大海出生眾寶。善知識者淨菩提心。",
    "X09n0240_077:0269c19": "譬如猛火能鍊真金。善知識者出過世法。如須彌山",
    "X09n0240_077:0269c20": "出於大海。善知識者不染世法。譬如蓮華不著於水。",
    "X09n0240_077:0269c21": "善知識者不受諸惡。譬如大海不宿死屍。善知識者",
    "X09n0240_077:0269c22": "增長白法。譬如白月光色圓滿。善知識者照明法界。",
    "X09n0240_077:0269c23": "譬如盛日照四天下。善知識者長菩薩身。譬如父母",
    "X09n0240_077:0269c24": "養育兒子。善男子。以要言之。菩薩摩訶薩若能隨順",
    "X09n0240_077:0270a01": "善知識教。得十不可說百千億那由他功德。淨十不",
    "X09n0240_077:0270a02": "可說百千億那由他深心。長十不可說百千億那由",
    "X09n0240_077:0270a03": "他菩薩根。淨十不可說百千億那由他菩薩力。斷十",
    "X09n0240_077:0270a04": "不可說百千億阿僧祗障。超十不可說百千億阿僧祇",
    "X09n0240_077:0270a05": "魔境。入十不可說百千億阿僧祇法門。滿十不可說",
    "X09n0240_077:0270a06": "百千億阿僧祇助道。修十不可說百千億阿僧祇妙",
    "X09n0240_077:0270a07": "行。發十不可說百千億阿僧祇大願。善男子。我復略",
    "X09n0240_077:0270a08": "說一切菩薩行。一切菩薩波羅蜜。一切菩薩地。一切",
    "X09n0240_077:0270a09": "菩薩忍。一切菩薩總持門。一切菩薩三昧門。一切菩",
    "X09n0240_077:0270a10": "薩神通智。一切菩薩迴向。一切菩薩願。一切菩薩成",
    "X09n0240_077:0270a11": "就佛法。皆由善知識力。以善知識而為根本。依善知",
    "X09n0240_077:0270a12": "識生。依善知識出。依善知識長。依善知識住。善知識",
    "X09n0240_077:0270a13": "為因緣。善知識能發起。時善財童子聞善知識如是",
    "X09n0240_077:0270a14": "功德。能開示無量菩薩妙行。能成就無量廣大佛法。",
    "X09n0240_077:0270a15": "踊躍歡喜。頂禮德生及有德足。繞無量帀。殷勤瞻仰。",
    "X09n0240_077:0270a16": "辭退而去。",
    "X09n0240_077:0270a17": "第九德生有德。為幻智歸幻善友。言妙意華門者。",
    "X09n0240_077:0270a18": "妙意華。即蘇滿那華。其城門側有之。亦狂尚天。表",
    "X09n0240_077:0270a19": "受友訓得妙意勝因之華故。童子表淨智童女表",
    "X09n0240_077:0270a20": "淨悲以悲智相導。共二人同會。會緣之終悲智滿",
    "X09n0240_077:0270a21": "故。將見慈氏紹佛位故。爾時善財童子。依教趣求",
    "X09n0240_077:0270a22": "漸次南行。至妙意華門城。見德生童子有德童女。",
    "X09n0240_077:0270a23": "陳已發心。敬問法要。時童子童女。正授法界。告善",
    "X09n0240_077:0270a24": "財言。我等證得菩薩解脫名為幻住。謂能知境智",
    "X09n0240_077:0270b01": "深淨之法。皆從緣起無定性故。如幻而住。此明一",
    "X09n0240_077:0270b02": "往法門。修證境智。皆依法界緣起。所謂緣生如幻",
    "X09n0240_077:0270b03": "故。故下明業用云。得此解脫故。見一切世界皆幻",
    "X09n0240_077:0270b04": "住。因緣所生故。共有十種幻。初明緣生世界。染淨",
    "X09n0240_077:0270b05": "從緣。後九別明凡聖皆幻。前五約凡。染分依他。如",
    "X09n0240_077:0270b06": "幻緣生故。第六一切國土。義通染淨。凡聖所依。皆",
    "X09n0240_077:0270b07": "隨緣起故。後三淨分依地。三乘聖人皆幻力故。故",
    "X09n0240_077:0270b08": "結云。幻境自性不可思議。意顯一切聖凡染淨因",
    "X09n0240_077:0270b09": "果。皆法界緣起。此與初摩耶。始終相成一法界幻",
    "X09n0240_077:0270b10": "網。總別圓融。歸一實故。此會緣入實之究竟也。童",
    "X09n0240_077:0270b11": "子童女授法界已。乃謙推云。我等二人但能知此",
    "X09n0240_077:0270b12": "幻住解脫而已。如諸菩薩入無邊諸事幻網。我云",
    "X09n0240_077:0270b13": "何知。乃指示後友云。於此南方有國名海岸。有園",
    "X09n0240_077:0270b14": "名大莊嚴。其中有一廣大樓閣。名毗盧遮那莊嚴",
    "X09n0240_077:0270b15": "藏。彌勒菩薩摩訶薩安處其中。然彌勒主唯識。以",
    "X09n0240_077:0270b16": "識藏如來藏。萬行莊嚴成法界藏故。此閣名毗盧",
    "X09n0240_077:0270b17": "遮那莊嚴藏。以因窮果滿即入果海。故寄彌勒一",
    "X09n0240_077:0270b18": "生補處。而以此廣大樓閣表之也。次為欲攝授下",
    "X09n0240_077:0270b19": "有七行餘經明住此閣之因。後指示往問云。汝詣",
    "X09n0240_077:0270b20": "彼問菩薩云何行菩薩行。教以十問。次何以故下",
    "X09n0240_077:0270b21": "徵釋廣問之由。有九行經。示要廣問之所以。謂所",
    "X09n0240_077:0270b22": "求德廣。故須博問方知也。次汝不應下教之以能",
    "X09n0240_077:0270b23": "求大心。初標不應。有二行半經。誡其劣心必要廣",
    "X09n0240_077:0270b24": "問。次何故下徵釋廣問廣修。共有三十六行半經。",
    "X09n0240_077:0270c01": "九十八門。皆廣明上求下化斷惑證真之行。疏分",
    "X09n0240_077:0270c02": "十段。次舉要言之下四行經。結略顯廣。以要普修。",
    "X09n0240_077:0270c03": "故勸其發廣大心也。次汝求善知識不應疲倦下",
    "X09n0240_077:0270c04": "有一百行經。皆教誡勸事善友之事。初五行誡當",
    "X09n0240_077:0270c05": "勤求善友。次何以故下有十五行。三十五句經。明",
    "X09n0240_077:0270c06": "善友能示正行。次由善知識下有二十二行經。明",
    "X09n0240_077:0270c07": "善友能為外護。次善知識如慈母下五行半經。教",
    "X09n0240_077:0270c08": "勸謂教其事友之方。次汝承事一切善知識。應發",
    "X09n0240_077:0270c09": "如大地心下十二行半經。教起事友之心。有二十",
    "X09n0240_077:0270c10": "一句。次復次汝應於自身下教其身友對辨。發對",
    "X09n0240_077:0270c11": "治心。有十七行經。疏分十句。句各四事。次汝應發",
    "X09n0240_077:0270c12": "如是心下有十行經。結勸友能成益。次以要言之",
    "X09n0240_077:0270c13": "下有十二行經。雙結誡勸二門。以別說難盡。故結",
    "X09n0240_077:0270c14": "廣從略。皆云十不可說。意顯善友之益無盡耳。然",
    "X09n0240_077:0270c15": "善財已歷多善友。至此而廣讚善友之益。深教事",
    "X09n0240_077:0270c16": "友之心行者。以善財所受前善友法。總攝於此。以",
    "X09n0240_077:0270c17": "成入果之圓因。欲其不忘不愚。要顯總歸善友之",
    "X09n0240_077:0270c18": "益也。不然。何叮嚀告誡勸教之切如此耶。善財聞",
    "X09n0240_077:0270c19": "善知識如是功德已。殷勤瞻仰。辭退而去。上會",
    "X09n0240_077:0270c20": "緣入實相竟。下攝德成因相。",
    "X09n0240_077:0270c21": "爾時善財童子聞善知識教。潤澤其心。正念思惟諸",
    "X09n0240_077:0270c22": "菩薩行。向海岸國。自憶往世不修禮敬。即時發意勤",
    "X09n0240_077:0270c23": "力而行。復憶往世身心不淨。即時發意專自治潔。復",
    "X09n0240_077:0270c24": "憶往世作諸惡業。即時發意專自防斷。復憶往世起",
    "X09n0240_077:0271a01": "諸妄想。即時發意恒正思惟。復憶往世所修諸行但",
    "X09n0240_077:0271a02": "為自身。即時發意令心廣大普及含識。復憶往世",
    "X09n0240_077:0271a03": "追求欲境常自損耗無有滋味。即時發意修行佛法",
    "X09n0240_077:0271a04": "長養諸根以自安隱。復憶往世起邪思念顛倒相應。",
    "X09n0240_077:0271a05": "即時發意生正見心起菩薩願。復憶往世日夜劬",
    "X09n0240_077:0271a06": "勞作諸惡事。即時發意起大精進成就佛法。復憶往",
    "X09n0240_077:0271a07": "世受五趣生。於自他身皆無利益。即時發意願以其",
    "X09n0240_077:0271a08": "身饒益眾生成就佛法。承事一切諸善知識。如是思",
    "X09n0240_077:0271a09": "惟生大歡喜。復觀此身是生老病死眾苦之宅。願盡",
    "X09n0240_077:0271a10": "未來劫修菩薩道教化眾生。見諸如來成就佛法。",
    "X09n0240_077:0271a11": "遊行一切佛剎。承事一切法師。住持一切佛教。尋求",
    "X09n0240_077:0271a12": "一切法侶。見一切善知識。集一切諸佛法。與一切菩",
    "X09n0240_077:0271a13": "薩願智身而作因緣。作是念時長不思議無量善",
    "X09n0240_077:0271a14": "根。即於一切菩薩深信尊重。生希有想。生大師想。諸",
    "X09n0240_077:0271a15": "根清淨善法增益。起一切菩薩恭敬供養。作一切菩",
    "X09n0240_077:0271a16": "薩曲躬合掌。生一切菩薩普見世間眼。起一切菩薩",
    "X09n0240_077:0271a17": "普念眾生想。現一切菩薩無量願化身。出一切菩薩",
    "X09n0240_077:0271a18": "清淨讚說音。想見過現一切諸佛及諸菩薩於一切",
    "X09n0240_077:0271a19": "處示現成道神通變化。乃至無有一毛端處而不周",
    "X09n0240_077:0271a20": "徧。又得清淨智光明眼。見一切菩薩所行境界。其心",
    "X09n0240_077:0271a21": "普入十方剎網。其願普徧虗空法界。三世平等無有",
    "X09n0240_077:0271a22": "休息。如是一切。皆以信受善知識教之所致耳。善財",
    "X09n0240_077:0271a23": "童子以如是尊重。如是供養。如是稱讚。如是觀察。如",
    "X09n0240_077:0271a24": "是願力。如是想念。如是無量智慧境界。於毗盧遮那",
    "X09n0240_077:0271b01": "莊嚴藏大樓閣前。五體投地。暫時斂念思惟觀察。以",
    "X09n0240_077:0271b02": "深信解大願力故。入徧一切處智慧身平等門。普現",
    "X09n0240_077:0271b03": "其身在於一切如來前。一切菩薩前。一切善知識前。",
    "X09n0240_077:0271b04": "一切如來塔廟前。一切如來形像前。一切諸佛諸菩",
    "X09n0240_077:0271b05": "薩住處前。一切法寶前。一切聲聞辟支佛及其塔廟",
    "X09n0240_077:0271b06": "前。一切聖眾福田前。一切父母尊者前。一切十方眾",
    "X09n0240_077:0271b07": "生前。皆如上說尊重禮讚。盡未來際無有休息。等虗",
    "X09n0240_077:0271b08": "空。無邊量故。等法界。無障礙故。等實際徧一切故。等",
    "X09n0240_077:0271b09": "如來無分別故。猶如影隨智現故。猶如夢從思起故。",
    "X09n0240_077:0271b10": "猶如像示一切故。猶如響緣所發故。無有生遞興謝",
    "X09n0240_077:0271b11": "故。無有性隨緣轉故。又決定知一切諸報皆從業起。",
    "X09n0240_077:0271b12": "一切諸果皆從因起。一切諸業皆從習起。一切佛興",
    "X09n0240_077:0271b13": "皆從信起。一切化現諸供養事。皆悉從於決定解起。",
    "X09n0240_077:0271b14": "一切化佛從敬心起。一切佛法從善根起。一切化身",
    "X09n0240_077:0271b15": "從方便起。一切佛事從大願起。一切菩薩所修諸行",
    "X09n0240_077:0271b16": "從迴向起。一切法界廣大莊嚴。從一切智境界而起。",
    "X09n0240_077:0271b17": "離於斷見知迴向故。離於常見知無生故。離無因見",
    "X09n0240_077:0271b18": "知正因故。離顛倒見知如實理故。離自在見知不由",
    "X09n0240_077:0271b19": "他故。離自他見知從緣起故。離邊執見知法界無邊",
    "X09n0240_077:0271b20": "故。離往來見知如影像故。離有無見知不生滅故。離",
    "X09n0240_077:0271b21": "一切法見知空無生故。知不自在故。知願力出生故。",
    "X09n0240_077:0271b22": "離一切相見入無相際故。知一切法如種生芽故。如",
    "X09n0240_077:0271b23": "印生文故。知質如像故。知聲如響故。知境如夢故。知",
    "X09n0240_077:0271b24": "業如幻故。了世心現故。了果因起故。了報業集故。了",
    "X09n0240_077:0271c01": "知一切諸功德法皆從菩薩善巧方便所流出故。善",
    "X09n0240_077:0271c02": "財童子入如是智端心潔念。於樓觀前舉體投地殷",
    "X09n0240_077:0271c03": "勤頂禮。不思議善根。流注身心。清涼悅懌。從地而起",
    "X09n0240_077:0271c04": "一心瞻仰目不暫捨。合掌圍繞經無量帀。作是念言。",
    "X09n0240_077:0271c05": "此大樓閣是解空無相無願者之所住處。是於一切",
    "X09n0240_077:0271c06": "法無分別者之所住處。是了法界無差別者之所住",
    "X09n0240_077:0271c07": "處。是知一切眾生不可得者之所住處。是知一切法",
    "X09n0240_077:0271c08": "無生者之所住處。是不著一切世間者之所住處。是",
    "X09n0240_077:0271c09": "不著一切窟宅者之所住處。是不樂一切聚落者之",
    "X09n0240_077:0271c10": "所住處。是不依一切境界者之所住處。是離一切想",
    "X09n0240_077:0271c11": "者之所住處。是知一切法無自性者之所住處。是斷",
    "X09n0240_077:0271c12": "一切分別業者之所住處。是離一切想心意識者之",
    "X09n0240_077:0271c13": "所住處。是不入不出一切道者之所住處。是入一切",
    "X09n0240_077:0271c14": "甚深般若波羅蜜者之所住處。是能以方便住普門",
    "X09n0240_077:0271c15": "法界者之所住處。是息滅一切煩惱火者之所住處。",
    "X09n0240_077:0271c16": "是以增上慧除斷一切見愛慢者之所住處。是出生",
    "X09n0240_077:0271c17": "一切諸禪解脫三昧通明而遊戲者之所住處。是觀",
    "X09n0240_077:0271c18": "察一切菩薩三昧境界者之所住處。是安住一切如",
    "X09n0240_077:0271c19": "來所者之所住處。是以一劫入一切劫以一切劫入",
    "X09n0240_077:0271c20": "一劫而不壞其相者之所住處。是以一剎入一切剎",
    "X09n0240_077:0271c21": "以一切剎入一剎而不壞其相者之所住處。是以一",
    "X09n0240_077:0271c22": "法入一切法以一切法入一法而不壞其相者之所",
    "X09n0240_077:0271c23": "住處。是以一眾生入一切眾生以一切眾生入一眾",
    "X09n0240_077:0271c24": "生而不壞其相者之所住處。是以一佛入一切佛以",
    "X09n0240_077:0272a01": "一切佛入一佛而不壞其相者之所住處。是於一念",
    "X09n0240_077:0272a02": "中而知一切三世者之所住處。是於一念中往詣一",
    "X09n0240_077:0272a03": "切國土者之所住處。是於一切眾生前悉現其身者",
    "X09n0240_077:0272a04": "之所住處。是心常利益一切世間者之所住處。是能",
    "X09n0240_077:0272a05": "徧至一切處者之所住處。是雖已出一切世間為化",
    "X09n0240_077:0272a06": "眾生故而恒於中現身者之所住處。是不著一切剎",
    "X09n0240_077:0272a07": "為供養諸佛故而遊一切剎者之所住處。是不動本",
    "X09n0240_077:0272a08": "處能普詣一切佛剎而莊嚴者之所住處。是親近一",
    "X09n0240_077:0272a09": "切佛而不起佛想者之所住處。是依止一切善知識",
    "X09n0240_077:0272a10": "而不起善知識想者之所住處。是住一切魔宮而不",
    "X09n0240_077:0272a11": "躭著欲境界者之所住處。是永離一切心想者之所",
    "X09n0240_077:0272a12": "住處。是雖於一切眾生中而現其身然於自他不生",
    "X09n0240_077:0272a13": "二想者之所住處。是能普入一切世界而於法界無",
    "X09n0240_077:0272a14": "差別想者之所住處。是願住未來一切劫而於諸劫",
    "X09n0240_077:0272a15": "無長短想者之所住處。是不離一毛端處而普現身",
    "X09n0240_077:0272a16": "一切世界者之所住處。是能演說難遭遇法者之所",
    "X09n0240_077:0272a17": "住處。是能住難知法。甚深法。無二法。無相法。無對治",
    "X09n0240_077:0272a18": "法。無所得法。無戲論法者之所住處。是住大慈大悲",
    "X09n0240_077:0272a19": "者之所住處。是已度一切二乘智。已超一切魔境界。",
    "X09n0240_077:0272a20": "已於世法無所染。已到菩薩所到彼岸。已住如來所",
    "X09n0240_077:0272a21": "住處者之所住處。是雖離一切諸相而亦不入聲聞",
    "X09n0240_077:0272a22": "正位。雖了一切法無生而亦不住無生法性者之所",
    "X09n0240_077:0272a23": "住處。是雖觀不淨而不證離貪法。亦不與貪欲俱。雖",
    "X09n0240_077:0272a24": "修於慈而不證離瞋法。亦不與瞋垢俱。雖觀緣起而",
    "X09n0240_077:0272b01": "不證離癡法。亦不與癡惑俱者之所住處。是雖住四",
    "X09n0240_077:0272b02": "禪而不隨禪生。雖行四無量為化眾生故而不生色",
    "X09n0240_077:0272b03": "界。雖修四無色定以大悲故而不住無色界者之所",
    "X09n0240_077:0272b04": "住處。是雖勤修止觀為化眾生故而不證明脫。雖行",
    "X09n0240_077:0272b05": "於捨而不捨化眾生事者之所住處。是雖觀於空而",
    "X09n0240_077:0272b06": "不起空見。雖行無相而常化著相眾生。雖行無願而",
    "X09n0240_077:0272b07": "不捨菩提行願者之所住處。是雖於一切業煩惱中",
    "X09n0240_077:0272b08": "而得自在為化眾生故而現隨順諸業煩惱。雖無生",
    "X09n0240_077:0272b09": "死為化眾生故示受生死。雖已離一切趣為化眾生",
    "X09n0240_077:0272b10": "故示入諸趣者之所住處。是雖行於慈而於諸眾生",
    "X09n0240_077:0272b11": "無所愛戀。雖行於悲而於諸眾生無所取著。雖行於",
    "X09n0240_077:0272b12": "喜而觀苦眾生心常哀愍。雖行於捨而不廢捨利益",
    "X09n0240_077:0272b13": "他事者之所住處。是雖行九次第定而不厭離欲界",
    "X09n0240_077:0272b14": "受生。雖知一切法無生無滅而不於實際作證。雖入",
    "X09n0240_077:0272b15": "三解脫門而不取聲聞解脫。雖觀四聖諦而不住小",
    "X09n0240_077:0272b16": "乘聖果。雖觀甚深緣起而不住究竟寂靜。雖修八聖",
    "X09n0240_077:0272b17": "道而不求永出世間。雖超凡夫地而不墮聲聞辟支",
    "X09n0240_077:0272b18": "佛地。雖觀五取蘊而不永滅諸蘊。雖超出四魔而不",
    "X09n0240_077:0272b19": "分別諸魔。雖不著六處而不永滅六處。雖安住真如",
    "X09n0240_077:0272b20": "而不墮實際。雖說一切乘而不捨大乘。此大樓閣。是",
    "X09n0240_077:0272b21": "住如是等一切諸功德者之所住處。爾時善財童子。",
    "X09n0240_077:0272b22": "而說頌言。",
    "X09n0240_077:0272b23": "　如是大悲清淨智　　利益世間慈氏尊",
    "X09n0240_077:0272b24": "　灌頂地中佛長子　　入如來境之住處",
    "X09n0240_077:0272c01": "　一切名聞諸佛子　　已入大乘解脫門",
    "X09n0240_077:0272c02": "　遊行法界心無著　　此無等者之住處",
    "X09n0240_077:0272c03": "　施戒忍進禪智慧　　方便願力及神通",
    "X09n0240_077:0272c04": "　如是大乘諸度法　　悉具足者之住處",
    "X09n0240_077:0272c05": "　智慧廣大如虗空　　普知三世一切法",
    "X09n0240_077:0272c06": "　無礙無依無所取　　了諸有者之住處",
    "X09n0240_077:0272c07": "　善能解了一切法　　無性無生無所依",
    "X09n0240_077:0272c08": "　如鳥飛空得自在　　此大智者之住處",
    "X09n0240_077:0272c09": "　了知三毒真實性　　分別因緣虗妄起",
    "X09n0240_077:0272c10": "　亦不厭彼而求出　　此寂靜人之住處",
    "X09n0240_077:0272c11": "　三解脫門八聖道　　諸蘊處界及緣起",
    "X09n0240_077:0272c12": "　悉能觀察不趣寂　　此善巧人之住處",
    "X09n0240_077:0272c13": "　十方國土及眾生　　以無礙智咸觀察",
    "X09n0240_077:0272c14": "　了性皆空不分別　　此寂滅人之住處",
    "X09n0240_077:0272c15": "　普行法界悉無礙　　而求行性不可得",
    "X09n0240_077:0272c16": "　如風行空無所行　　此無依者之住處",
    "X09n0240_077:0272c17": "　普見惡道羣生類　　受諸楚毒無所歸",
    "X09n0240_077:0272c18": "　放大慈光悉除滅　　此哀愍者之住處",
    "X09n0240_077:0272c19": "　見諸眾生失正道　　譬如生盲踐畏途",
    "X09n0240_077:0272c20": "　引其令入解脫城　　此大導師之住處",
    "X09n0240_077:0272c21": "　見諸眾生入魔網　　生老病死常逼迫",
    "X09n0240_077:0272c22": "　令其解脫得慰安　　此勇健人之住處",
    "X09n0240_077:0272c23": "　見諸眾生嬰惑病　　而興廣大悲愍心",
    "X09n0240_077:0272c24": "　以智慧藥悉除滅　　此大醫王之住處",
    "X09n0240_077:0273a01": "　見諸羣生沒有海　　沉淪憂迫受眾苦",
    "X09n0240_077:0273a02": "　悉以法船而救之　　此善度者之住處",
    "X09n0240_077:0273a03": "　見諸眾生在惑海　　能發菩提妙寶心",
    "X09n0240_077:0273a04": "　悉入其中而濟拔　　此善漁人之住處",
    "X09n0240_077:0273a05": "　恒以大願慈悲眼　　普觀一切諸眾生",
    "X09n0240_077:0273a06": "　從諸有海而拔出　　此金翅王之住處",
    "X09n0240_077:0273a07": "　譬如日月在虗空　　一切世間靡不燭",
    "X09n0240_077:0273a08": "　智慧光明亦如是　　此照世者之住處",
    "X09n0240_077:0273a09": "　菩薩為化一眾生　　普盡未來無量劫",
    "X09n0240_077:0273a10": "　如為一人一切爾　　此救世者之住處",
    "X09n0240_077:0273a11": "　於一國土化眾生　　盡未來劫無休息",
    "X09n0240_077:0273a12": "　一一國土咸如是　　此堅固意之住處",
    "X09n0240_077:0273a13": "　十方諸佛所說法　　一座普受咸令盡",
    "X09n0240_077:0273a14": "　盡未來劫恒悉然　　此智海人之住處",
    "X09n0240_077:0273a15": "　徧遊一切世界海　　普入一切道場海",
    "X09n0240_077:0273a16": "　供養一切如來海　　此修行者之住處",
    "X09n0240_077:0273a17": "　修行一切妙行海　　發起無邊大願海",
    "X09n0240_077:0273a18": "　如是經於眾劫海　　此功德者之住處",
    "X09n0240_077:0273a19": "　一毛端處無量剎　　佛眾生劫不可說",
    "X09n0240_077:0273a20": "　如是明見靡不周　　此無礙眼之住處",
    "X09n0240_077:0273a21": "　一念普攝無邊劫　　國土諸佛及眾生",
    "X09n0240_077:0273a22": "　智慧無礙悉正知　　此具德人之住處",
    "X09n0240_077:0273a23": "　十方國土碎為塵　　一切大海以毛滴",
    "X09n0240_077:0273a24": "　菩薩發願數如是　　此無礙者之住處",
    "X09n0240_077:0273b01": "　成就總持三昧門　　大願諸禪及解脫",
    "X09n0240_077:0273b02": "　一一皆住無邊劫　　此真佛子之住處",
    "X09n0240_077:0273b03": "　無量無邊諸佛子　　種種說法度眾生",
    "X09n0240_077:0273b04": "　亦說世間眾技術　　此修行者之住處",
    "X09n0240_077:0273b05": "　成就神通方便智　　修行如幻妙法門",
    "X09n0240_077:0273b06": "　十方五趣悉現生　　此無礙者之住處",
    "X09n0240_077:0273b07": "　菩薩始從初發心　　具足修行一切行",
    "X09n0240_077:0273b08": "　化身無量徧法界　　此神力者之住處",
    "X09n0240_077:0273b09": "　一念成就菩提道　　普作無邊智慧業",
    "X09n0240_077:0273b10": "　世情思慮悉發狂　　此難量者之住處",
    "X09n0240_077:0273b11": "　成就神通無障礙　　遊行法界靡不周",
    "X09n0240_077:0273b12": "　其心未甞有所得　　此淨慧者之住處",
    "X09n0240_077:0273b13": "　菩薩修行無礙慧　　入諸國土無所著",
    "X09n0240_077:0273b14": "　以無二智普照明　　此無我者之住處",
    "X09n0240_077:0273b15": "　了知諸法無依止　　本性寂滅同虗空",
    "X09n0240_077:0273b16": "　常行如是境界中　　此離垢人之住處",
    "X09n0240_077:0273b17": "　普見羣生受諸苦　　發大仁慈智慧心",
    "X09n0240_077:0273b18": "　願常利益諸世間　　此悲愍者之住處",
    "X09n0240_077:0273b19": "　佛子住於此　　普現眾生前　　猶如明月輪",
    "X09n0240_077:0273b20": "　徧除生死暗　　佛子住於此　　普順眾生心",
    "X09n0240_077:0273b21": "　變現無量身　　充滿十方剎　　佛子住於此",
    "X09n0240_077:0273b22": "　徧遊諸世界　　一切如來所　　無量無數劫",
    "X09n0240_077:0273b23": "　佛子住於此　　思量諸佛法　　無量無數劫",
    "X09n0240_077:0273b24": "　其心無厭倦　　佛子住於此　　念念入三昧",
    "X09n0240_077:0273c01": "　一一三昧門　　闡明諸佛境　　佛子住於此",
    "X09n0240_077:0273c02": "　悉知一切剎　　無量無數劫　　眾生佛名號",
    "X09n0240_077:0273c03": "　佛子住於此　　一念攝諸劫　　但隨眾生心",
    "X09n0240_077:0273c04": "　而無分別想　　佛子住於此　　修習諸三昧",
    "X09n0240_077:0273c05": "　一一心念中　　了知三世法　　佛子住於此",
    "X09n0240_077:0273c06": "　結跏身不動　　普現一切剎　　一切諸趣中",
    "X09n0240_077:0273c07": "　佛子住於此　　飲諸佛法海　　深入智慧海",
    "X09n0240_077:0273c08": "　具足功德海　　佛子住於此　　悉知諸剎數",
    "X09n0240_077:0273c09": "　世數眾生數　　佛名數亦然　　佛子住於此",
    "X09n0240_077:0273c10": "　一念悉能了　　一切三世中　　國土之成壞",
    "X09n0240_077:0273c11": "　佛子住於此　　普知佛行願　　菩薩所修行",
    "X09n0240_077:0273c12": "　眾生根性欲　　佛子住於此　　見一微塵中",
    "X09n0240_077:0273c13": "　無量剎道場　　眾生及諸劫　　如一微塵內",
    "X09n0240_077:0273c14": "　一切塵亦然　　種種咸具足　　處處皆無礙",
    "X09n0240_077:0273c15": "　佛子住於此　　普觀一切法　　眾生剎及世",
    "X09n0240_077:0273c16": "　無起無所有　　觀察眾生等　　法等如來等",
    "X09n0240_077:0273c17": "　剎等諸願等　　三世悉平等　　佛子住於此",
    "X09n0240_077:0273c18": "　教化諸羣生　　供養諸如來　　思惟諸法性",
    "X09n0240_077:0273c19": "　無量千萬劫　　所修願智行　　廣大不可量",
    "X09n0240_077:0273c20": "　稱揚莫能盡　　彼諸大勇猛　　所行無障礙",
    "X09n0240_077:0273c21": "　安住於此中　　我合掌敬禮　　諸佛之長子",
    "X09n0240_077:0273c22": "　聖德慈氏尊　　我今供敬禮　　願垂顧念我",
    "X09n0240_077:0273c23": "爾時善財童子。以如是等一切菩薩無量稱揚讚歎",
    "X09n0240_077:0273c24": "法。而讚毗盧遮那莊嚴藏大樓閣中諸菩薩已。曲躬",
    "X09n0240_077:0274a01": "合掌恭敬頂禮。一心願見彌勒菩薩親近供養。乃見",
    "X09n0240_077:0274a02": "彌勒菩薩摩訶薩從別處來。無量天龍夜叉乾闥婆。",
    "X09n0240_077:0274a03": "阿修羅。迦樓羅。緊那羅。摩睺羅伽王。釋梵護世。及本",
    "X09n0240_077:0274a04": "生處無量眷屬婆羅門眾。及餘無數百千眾生前後",
    "X09n0240_077:0274a05": "圍繞而共來向莊嚴藏大樓觀所。善財見已。歡喜踊",
    "X09n0240_077:0274a06": "躍五體投地。時彌勒菩薩觀察善財。指示大眾。歎其",
    "X09n0240_077:0274a07": "功德而說頌曰。",
    "X09n0240_077:0274a08": "　汝等觀善財　　智慧心清淨　　為求菩提行",
    "X09n0240_077:0274a09": "　而來至我所　　善來圓滿慈　　善來清淨悲",
    "X09n0240_077:0274a10": "　善來寂滅眼　　修行無懈倦　　善來清淨意",
    "X09n0240_077:0274a11": "　善來廣大心　　善來不退根　　修行無懈倦",
    "X09n0240_077:0274a12": "　善來不動行　　常求善知識　　了達一切法",
    "X09n0240_077:0274a13": "　調伏諸羣生　　善來行妙道　　善來住功德",
    "X09n0240_077:0274a14": "　善來趣佛果　　未曾有疲倦　　善來德為體",
    "X09n0240_077:0274a15": "　善來法所滋　　善來無邊行　　世間難可見",
    "X09n0240_077:0274a16": "　善來離迷惑　　世法不能染　　利衰毀譽等",
    "X09n0240_077:0274a17": "　一切無分別　　善來施安樂　　調柔堪受化",
    "X09n0240_077:0274a18": "　諂誑瞋慢心　　一切悉除滅　　善來真佛子",
    "X09n0240_077:0274a19": "　普詣於十方　　增長諸功德　　調柔無懈倦",
    "X09n0240_077:0274a20": "　善來三世智　　徧知一切法　　普生功德藏",
    "X09n0240_077:0274a21": "　修行不疲厭　　文殊德雲等　　一切諸佛子",
    "X09n0240_077:0274a22": "　令汝至我所　　示汝無礙處　　具修菩薩行",
    "X09n0240_077:0274a23": "　普攝諸羣生　　如是廣大人　　今來至我所",
    "X09n0240_077:0274a24": "　為求諸如來　　清淨之境界　　問諸廣大願",
    "X09n0240_077:0274b01": "　而來至我所　　去來現在佛　　所成諸行業",
    "X09n0240_077:0274b02": "　汝欲皆修學　　而來至我所　　汝於善知識",
    "X09n0240_077:0274b03": "　欲求微妙法　　欲受菩薩行　　而來至我所",
    "X09n0240_077:0274b04": "　汝念善知識　　諸佛所稱歎　　令汝成菩提",
    "X09n0240_077:0274b05": "　而來至我所　　汝念善知識　　生我如父母",
    "X09n0240_077:0274b06": "　養我如乳母　　增我菩提分　　如醫療眾疾",
    "X09n0240_077:0274b07": "　如天灑甘露　　如日示正道　　如月轉淨輪",
    "X09n0240_077:0274b08": "　如山不動搖　　如海無增減　　如船師濟渡",
    "X09n0240_077:0274b09": "　而來至我所　　汝觀善知識　　猶如大猛將",
    "X09n0240_077:0274b10": "　亦如大商主　　又如大導師　　能建正法幢",
    "X09n0240_077:0274b11": "　能示佛功德　　能滅諸惡道　　能開善趣門",
    "X09n0240_077:0274b12": "　能顯諸佛身　　能守諸佛藏　　能持諸佛法",
    "X09n0240_077:0274b13": "　是故願瞻奉　　欲滿清淨智　　欲具端正身",
    "X09n0240_077:0274b14": "　欲生尊貴家　　而來至我所　　汝等觀此人",
    "X09n0240_077:0274b15": "　親近善知識　　隨其所修學　　一切應順行",
    "X09n0240_077:0274b16": "　以昔福因緣　　文殊令發心　　隨順無違逆",
    "X09n0240_077:0274b17": "　修行不懈倦　　父母與親屬　　宮殿及財產",
    "X09n0240_077:0274b18": "　一切皆捨離　　謙下求知識　　淨治如是意",
    "X09n0240_077:0274b19": "　永離世間身　　當生佛國土　　受諸勝果報",
    "X09n0240_077:0274b20": "　善財見眾生　　生老病死苦　　為發大悲意",
    "X09n0240_077:0274b21": "　勤修無上道　　善財見眾生　　五趣常流轉",
    "X09n0240_077:0274b22": "　為求金剛智　　破彼諸苦輪　　善財見眾生",
    "X09n0240_077:0274b23": "　心田甚荒穢　　為除三毒刺　　專求利智犁",
    "X09n0240_077:0274b24": "　眾生處癡暗　　盲冥失正道　　善財為導師",
    "X09n0240_077:0274c01": "　示其安隱處　　忍鎧解脫乘　　智慧為利劒",
    "X09n0240_077:0274c02": "　能於三有內　　破諸煩惱賊　　善財法船師",
    "X09n0240_077:0274c03": "　普濟諸含識　　令過爾燄海　　疾至淨寶洲",
    "X09n0240_077:0274c04": "　善財正覺日　　智光大願輪　　周行法界空",
    "X09n0240_077:0274c05": "　普照羣迷宅　　善財正覺月　　白法悉圓滿",
    "X09n0240_077:0274c06": "　慈定清涼光　　等照眾生心　　善財聖智海",
    "X09n0240_077:0274c07": "　依於直心住　　菩提行漸深　　出生眾法寶",
    "X09n0240_077:0274c08": "　善財大心龍　　升於法界空　　興雲霔甘澤",
    "X09n0240_077:0274c09": "　生成一切果　　善財然法燈　　信炷慈悲油",
    "X09n0240_077:0274c10": "　念器功德光　　滅除三毒闇　　覺心迦羅邏",
    "X09n0240_077:0274c11": "　悲胞慈為肉　　菩提分支節　　長於如來藏",
    "X09n0240_077:0274c12": "　增長福德藏　　清淨智慧藏　　開顯方便藏",
    "X09n0240_077:0274c13": "　出生大願藏　　如是大莊嚴　　救護諸羣生",
    "X09n0240_077:0274c14": "　一切天人中　　難聞難可見　　如是智慧樹",
    "X09n0240_077:0274c15": "　根深不可動　　眾行海增長　　普蔭諸羣生",
    "X09n0240_077:0274c16": "　欲生一切德　　欲問一切法　　欲斷一切疑",
    "X09n0240_077:0274c17": "　專求善知識　　欲破諸惑魔　　欲除諸見垢",
    "X09n0240_077:0274c18": "　欲解眾生縛　　專求善知識　　當滅諸惡道",
    "X09n0240_077:0274c19": "　當示人天路　　令修功德行　　疾入涅槃城",
    "X09n0240_077:0274c20": "　當度諸見難　　當識諸見網　　當枯愛欲水",
    "X09n0240_077:0274c21": "　當示三有道　　當為世依怙　　當作世光明",
    "X09n0240_077:0274c22": "　當成三界師　　示其解脫處　　亦當令世間",
    "X09n0240_077:0274c23": "　普離諸想著　　普覺煩惱唾　　普出愛欲泥",
    "X09n0240_077:0274c24": "　當了種種法　　當淨種種剎　　一切咸究竟",
    "X09n0240_077:0275a01": "　其心大歡喜　　汝行極調柔　　汝心甚清淨",
    "X09n0240_077:0275a02": "　所欲修功德　　一切當圓滿　　不久見諸佛",
    "X09n0240_077:0275a03": "　了達一切法　　嚴淨眾剎海　　成就大菩提",
    "X09n0240_077:0275a04": "　當滿諸行海　　當知諸法海　　當度眾生海",
    "X09n0240_077:0275a05": "　如是修諸行　　當到功德岸　　當生諸善品",
    "X09n0240_077:0275a06": "　當與佛子等　　如是心決定　　當斷一切惑",
    "X09n0240_077:0275a07": "　當淨一切業　　當伏一切魔　　滿足如是願",
    "X09n0240_077:0275a08": "　當生妙智道　　當開正法道　　不久當捨離",
    "X09n0240_077:0275a09": "　惑業諸苦道　　一切眾生輪　　沉迷諸有輪",
    "X09n0240_077:0275a10": "　汝當轉法輪　　令其斷苦輪　　汝當持佛種",
    "X09n0240_077:0275a11": "　汝當淨法種　　汝能集僧種　　三世悉周徧",
    "X09n0240_077:0275a12": "　當斷眾愛網　　當裂眾見網　　當救眾苦網",
    "X09n0240_077:0275a13": "　當成此願網　　當度眾生界　　當淨國土界",
    "X09n0240_077:0275a14": "　當集智慧界　　當成此心界　　當令眾生喜",
    "X09n0240_077:0275a15": "　當令菩薩喜　　當令諸佛喜　　當成此歡喜",
    "X09n0240_077:0275a16": "　當見一切趣　　當見一切剎　　當見一切法",
    "X09n0240_077:0275a17": "　當成此佛見　　當放破暗光　　當放息熱光",
    "X09n0240_077:0275a18": "　當放滅惡光　　滌除三有苦　　當開天趣門",
    "X09n0240_077:0275a19": "　當開佛道門　　當示解脫門　　普使眾生入",
    "X09n0240_077:0275a20": "　當示於正道　　當絕於邪道　　如是勤修行",
    "X09n0240_077:0275a21": "　成就菩提道　　當修功德海　　當度三有海",
    "X09n0240_077:0275a22": "　普使羣生海　　出於眾苦海　　當於眾生海",
    "X09n0240_077:0275a23": "　消竭煩惱海　　令修諸行海　　疾入大智海",
    "X09n0240_077:0275a24": "　汝當增智海　　汝當修行海　　諸佛大願海",
    "X09n0240_077:0275b01": "　汝當咸滿足　　汝當入剎海　　汝當觀眾海",
    "X09n0240_077:0275b02": "　汝當以智力　　普飲諸法海　　當覲諸佛雲",
    "X09n0240_077:0275b03": "　當起供養雲　　當聽妙法雲　　當興此願雲",
    "X09n0240_077:0275b04": "　普遊三有室　　普壞眾惑室　　普入如來室",
    "X09n0240_077:0275b05": "　當行如是道　　普入三昧門　　普遊解脫門",
    "X09n0240_077:0275b06": "　普住神通門　　周行於法界　　普現眾生前",
    "X09n0240_077:0275b07": "　普對諸佛前　　譬如日月光　　當成如是力",
    "X09n0240_077:0275b08": "　所行無動亂　　所行無染著　　如鳥行虗空",
    "X09n0240_077:0275b09": "　當成此妙用　　譬如因陀網　　剎網如是住",
    "X09n0240_077:0275b10": "　汝當悉往詣　　如風無所礙　　汝當入法界",
    "X09n0240_077:0275b11": "　徧往諸世界　　普見三世佛　　心生大歡喜",
    "X09n0240_077:0275b12": "　汝於諸法門　　已得及當得　　應生大喜躍",
    "X09n0240_077:0275b13": "　無貪亦無厭　　汝是功德器　　能隨諸佛教",
    "X09n0240_077:0275b14": "　能修菩薩行　　得見此奇特　　如是諸佛子",
    "X09n0240_077:0275b15": "　億劫難可遇　　況見其功德　　所修諸妙道",
    "X09n0240_077:0275b16": "　汝生於人中　　大獲諸善利　　得見文殊等",
    "X09n0240_077:0275b17": "　無量諸功德　　已離諸惡道　　已出諸難處",
    "X09n0240_077:0275b18": "　已超眾苦患　　善哉勿懈怠　　已離凡夫地",
    "X09n0240_077:0275b19": "　已住菩薩地　　當滿智慧地　　速入如來地",
    "X09n0240_077:0275b20": "　菩薩行如海　　佛智同虗空　　汝願亦復然",
    "X09n0240_077:0275b21": "　應生大欣慶　　諸根不懈倦　　志願恒決定",
    "X09n0240_077:0275b22": "　親近善知識　　不久悉成滿　　菩薩種種行",
    "X09n0240_077:0275b23": "　皆為調眾生　　普行諸法門　　慎勿生疑惑",
    "X09n0240_077:0275b24": "　汝具難思福　　及以真實信　　是故於今日",
    "X09n0240_077:0275c01": "　得見諸佛子　　汝見諸佛子　　悉獲廣大利",
    "X09n0240_077:0275c02": "　一一諸大願　　一切咸信受　　汝於三有中",
    "X09n0240_077:0275c03": "　能修菩薩行　　是故諸佛子　　示汝解脫門",
    "X09n0240_077:0275c04": "　非是法器人　　與佛子同住　　設經無量劫",
    "X09n0240_077:0275c05": "　莫知其境界　　汝見諸菩薩　　得聞如是法",
    "X09n0240_077:0275c06": "　世間甚難有　　應生大喜慶　　諸佛護念汝",
    "X09n0240_077:0275c07": "　菩薩攝受汝　　能順其教行　　善哉住壽命",
    "X09n0240_077:0275c08": "　已生菩薩家　　已具菩薩德　　已長如來種",
    "X09n0240_077:0275c09": "　當升灌頂位　　不久汝當得　　與諸佛子等",
    "X09n0240_077:0275c10": "　見苦惱眾生　　悉置安隱處　　如下如是種",
    "X09n0240_077:0275c11": "　必獲如是果　　我今慶慰汝　　汝應大欣悅",
    "X09n0240_077:0275c12": "　無量諸菩薩　　無量劫行道　　未能成此行",
    "X09n0240_077:0275c13": "　今汝皆獲得　　信樂堅進力　　善財成此行",
    "X09n0240_077:0275c14": "　若有敬慕心　　亦當如是學　　一切功德行",
    "X09n0240_077:0275c15": "　皆從願欲生　　善財已了知　　常樂勤修習",
    "X09n0240_077:0275c16": "　如龍布密雲　　必當霔大雨　　菩薩起願智",
    "X09n0240_077:0275c17": "　決定修諸行　　若有善知識　　示汝普賢行",
    "X09n0240_077:0275c18": "　汝當好承事　　慎勿生疑惑　　汝於無量劫",
    "X09n0240_077:0275c19": "　為欲妄捨身　　今為求菩提　　此捨方為善",
    "X09n0240_077:0275c20": "　汝於無量劫　　具受生死苦　　不曾事諸佛",
    "X09n0240_077:0275c21": "　未聞如是行　　汝今得人身　　值佛善知識",
    "X09n0240_077:0275c22": "　聽受菩提行　　云何不歡喜　　雖遇佛興世",
    "X09n0240_077:0275c23": "　亦值善知識　　其心不清淨　　不聞如是法",
    "X09n0240_077:0275c24": "　若於善知識　　信樂心尊重　　離癡不疲厭",
    "X09n0240_077:0276a01": "　乃聞如是法　　若有聞此法　　而興誓願心",
    "X09n0240_077:0276a02": "　當知如是人　　已獲廣大利　　如是心清淨",
    "X09n0240_077:0276a03": "　常得近諸佛　　亦近諸菩薩　　決定成菩提",
    "X09n0240_077:0276a04": "　若入此法門　　則具諸功德　　永離眾惡趣",
    "X09n0240_077:0276a05": "　不受一切苦　　不久捨此身　　往生佛國土",
    "X09n0240_077:0276a06": "　常見十方佛　　及以諸菩薩　　往因今淨解",
    "X09n0240_077:0276a07": "　及事善友力　　增長諸功德　　如水生蓮華",
    "X09n0240_077:0276a08": "　樂事善知識　　勤供一切佛　　專心聽聞法",
    "X09n0240_077:0276a09": "　常行勿懈倦　　汝是真法器　　當具一切法",
    "X09n0240_077:0276a10": "　當修一切道　　當滿一切願　　汝以信解心",
    "X09n0240_077:0276a11": "　而能敬禮我　　不久當普入　　一切諸佛會",
    "X09n0240_077:0276a12": "　善哉真佛子　　恭敬一切佛　　不久具諸行",
    "X09n0240_077:0276a13": "　到佛功德岸　　汝當往大智　　文殊師利所",
    "X09n0240_077:0276a14": "　彼當令汝得　　普賢深妙行",
    "X09n0240_077:0276a15": "爾時彌勒菩薩摩訶薩在眾會前。稱讚善財大功德",
    "X09n0240_077:0276a16": "藏。善財聞已。歡喜踊躍身毛皆竪。悲泣哽噎起立合",
    "X09n0240_077:0276a17": "掌。恭敬瞻仰繞無量帀。以文殊師利心念力故。眾華",
    "X09n0240_077:0276a18": "纓絡種種妙寶不覺忽然自盈其手。善財歡喜。即以",
    "X09n0240_077:0276a19": "奉散彌勒菩薩摩訶薩上。時彌勒菩薩摩善財頂為",
    "X09n0240_077:0276a20": "說頌言。",
    "X09n0240_077:0276a21": "　善哉善哉真佛子　　普策諸根無懈倦",
    "X09n0240_077:0276a22": "　不久當具諸功德　　猶如文殊及與我",
    "X09n0240_077:0276a23": "時善財童子以頌答曰。",
    "X09n0240_077:0276a24": "　我念善知識　　億劫難值遇　　今得咸親近",
    "X09n0240_077:0276b01": "　而來詣尊所　　我以文殊故　　見諸難見者",
    "X09n0240_077:0276b02": "　彼大功德尊　　願速還瞻覲",
    "X09n0240_077:0276b03": "自下大文第三慈氏一人明攝德成因相。謂既會",
    "X09n0240_077:0276b04": "緣入實。攝前眾德為成佛之因。定堪成佛。故托一",
    "X09n0240_077:0276b05": "生補處。為等覺後心。所以彌勒樓閣名毗盧莊嚴",
    "X09n0240_077:0276b06": "藏也。以此位難入故前假多誡勸。此當參請之先",
    "X09n0240_077:0276b07": "發多種勝心也。故善財既蒙前善友教。往參彌勒。",
    "X09n0240_077:0276b08": "先別生勝念。悔往修來。故云自憶往昔不修禮敬",
    "X09n0240_077:0276b09": "即時發意勤力而行等。有二十三行半經。委觀昔",
    "X09n0240_077:0276b10": "非。以行對治。觀其現苦。策進當苦。如是思念。觀察",
    "X09n0240_077:0276b11": "如是。皆以信受善知識教之所致耳。此深領德生",
    "X09n0240_077:0276b12": "有德之誡勸也。後見敬諮問。先見依報。初善財童",
    "X09n0240_077:0276b13": "子以如是尊重觀察願力。想念如是無量智慧境",
    "X09n0240_077:0276b14": "界。於毗盧遮那莊嚴藏大樓閣前。暫時斂念。思惟",
    "X09n0240_077:0276b15": "觀察。以深信解大願力故入徧一切處智慧身平",
    "X09n0240_077:0276b16": "等門。此先入定以申敬也。疏云斂念標定。思察定",
    "X09n0240_077:0276b17": "之加行。信願是定因。入徧下辨定名相。此善財未",
    "X09n0240_077:0276b18": "見彌勒。先見樓閣即入此定者。意顯深位重玄之",
    "X09n0240_077:0276b19": "境非散心可見。故入定以觀。蓋攝前諸位之行以",
    "X09n0240_077:0276b20": "成此定。為入法界之因。次普現其身在於一切如",
    "X09n0240_077:0276b21": "來前下有八行餘經。別顯定之業用。即雙運定慧",
    "X09n0240_077:0276b22": "明即智定之妙用。故能普現十法界身。羅身雲於",
    "X09n0240_077:0276b23": "法界。次等虗空無邊量故等。明契法性之真源。善",
    "X09n0240_077:0276b24": "財一往所證法界。盡彰於此一定之間。次又決定",
    "X09n0240_077:0276c01": "知一切諸報下明稱法界之深觀。明稱法界三觀",
    "X09n0240_077:0276c02": "一心。共有十四行經。分為三段。初又決定知下五",
    "X09n0240_077:0276c03": "行餘經。明了法從緣。即是假觀。次離於斷見。至無",
    "X09n0240_077:0276c04": "相際。有五行餘經。明智契無性。即是空觀。次知一",
    "X09n0240_077:0276c05": "切法如種生芽。至善巧方便所流出故三行餘經。",
    "X09n0240_077:0276c06": "會歸中道。乃別明前定相。善財童子入如是智。至",
    "X09n0240_077:0276c07": "不思議善根流注身心清涼悅懌二行經。總結成",
    "X09n0240_077:0276c08": "益。次從地而起一心瞻仰繞無量帀。明出定敬讚。",
    "X09n0240_077:0276c09": "初繞以身敬。次作念言以心敬。念此大樓閣是解",
    "X09n0240_077:0276c10": "空無相無願者之所住處下六十二行餘經。乃舉",
    "X09n0240_077:0276c11": "能住者德。歎所住樓閣。初句具顯故。此大樓閣之",
    "X09n0240_077:0276c12": "言貫通諸句。疏分十段。大槩所歎皆約權實理事",
    "X09n0240_077:0276c13": "雙行之德。善財既說長行。復以偈讚。爾時善財童",
    "X09n0240_077:0276c14": "子而說頌言。偈讚中道有五十五偈。前三十四偈",
    "X09n0240_077:0276c15": "七言。乃舉德歎處。從二十一偈五言。乃指處明德。",
    "X09n0240_077:0276c16": "至我今供敬禮願垂顧念我止。上乃見依報。下見",
    "X09n0240_077:0276c17": "正報。爾時善財童子以如是等稱揚讚歎法。而讚",
    "X09n0240_077:0276c18": "毗盧遮那莊嚴藏大樓閣已。乃見彌勒菩薩從別",
    "X09n0240_077:0276c19": "處來。言彌勒從別處來者。且善財初參德雲。乃別",
    "X09n0240_077:0276c20": "峰相見。表不住正位。亦從體起用。今見彌勒因位",
    "X09n0240_077:0276c21": "終極。從別處來。表攝用歸體。意顯五位因果。無不",
    "X09n0240_077:0276c22": "從此法界流。今因窮果滿。無不還歸此法界故。無",
    "X09n0240_077:0276c23": "量八部諸天眷屬無數眾生圍繞彌勒而來也。善",
    "X09n0240_077:0276c24": "財見已。歡喜踊躍。五體投地。纔設敬儀。未及諮問。",
    "X09n0240_077:0277a01": "彌勒菩薩更不待問。蓋懸鑑觀察善財功德已圓。",
    "X09n0240_077:0277a02": "但指示大眾。歎其功德。說偈以讚曰。汝觀善財行。",
    "X09n0240_077:0277a03": "智慧心清淨。為求菩提故而來至我所。此下說有",
    "X09n0240_077:0277a04": "一百一十三頌。廣歎善財之德。末後一偈略示後",
    "X09n0240_077:0277a05": "友云。汝當往大智文殊師利所。彼當令汝得普賢",
    "X09n0240_077:0277a06": "之妙行。然彌勒不待善財更問法門。但說偈讚歎",
    "X09n0240_077:0277a07": "已竟即便指示後友者。意表位極忘言。當會法界",
    "X09n0240_077:0277a08": "智行。以入妙覺果海也。故彌勒如此稱讚善財大",
    "X09n0240_077:0277a09": "功德藏。故以文殊心念力故。故瓔珞眾華妙寶忽",
    "X09n0240_077:0277a10": "然盈手者。此表妙契果覺自然而有不思議用也",
    "X09n0240_077:0277a11": "以忘緣乃證。故善財以華復散彌勒。此表因果一",
    "X09n0240_077:0277a12": "如。故彌勒復說偈讚善財。而善財亦以偈答之也。",
    "X09n0240_077:0277a13": "此但初見因緣。問法具在後文。",
    "X09n0240_077:0277a15": "大方廣佛華嚴經綱要卷第七十七"
}