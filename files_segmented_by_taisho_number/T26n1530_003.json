{
    "T26n1530_003:0301b02": "佛地經論卷第三",
    "T26n1530_003:0301b04": "親光菩薩等造",
    "T26n1530_003:0301b05": "大唐三藏法師玄奘奉　詔譯",
    "T26n1530_003:0301b06": "經曰：爾時，世尊告妙生菩薩：「妙生當知，有五",
    "T26n1530_003:0301b07": "種法攝大覺地。何等為五？所謂清淨法界、大",
    "T26n1530_003:0301b08": "圓鏡智、平等性智、妙觀察智、成所作智。」",
    "T26n1530_003:0301b09": "論曰：如是已說教起因緣分，次當顯示聖教",
    "T26n1530_003:0301b10": "所說分。唯告妙生一菩薩者，由是最勝教所",
    "T26n1530_003:0301b11": "被故。何故不告聲聞眾耶？以諸菩薩專意悕",
    "T26n1530_003:0301b12": "求一切智故，聞如是法生勝解故，生勝解已",
    "T26n1530_003:0301b13": "能趣入故，既趣入已能正行故，正修行已速",
    "T26n1530_003:0301b14": "成辦故，聲聞不能求一切智。雖有能求聞如",
    "T26n1530_003:0301b15": "是法不生勝解，雖生勝解不能正行，雖能正",
    "T26n1530_003:0301b16": "行不速成辦，故不告彼。若爾何故？說此經時",
    "T26n1530_003:0301b17": "預在眾會，為顯時眾最高大故，化作此類，為",
    "T26n1530_003:0301b18": "令迴向菩提聲聞發趣大故，引令入眾，或諸",
    "T26n1530_003:0301b19": "菩薩現作此名故不相違。",
    "T26n1530_003:0301b20": "略由四相安立佛地：一、由數故；二、由攝故；三、",
    "T26n1530_003:0301b21": "由名故；四、由決擇差別義故。今於此中且說",
    "T26n1530_003:0301b22": "數攝及名差別。",
    "T26n1530_003:0301b23": "一由數者，謂有五種法，後說自相，其數自",
    "T26n1530_003:0301b24": "顯。何故說數？為決定故，唯有五法不增不",
    "T26n1530_003:0301b25": "減，法者即是持自相義，非與可愛果異熟義。",
    "T26n1530_003:0301b26": "二由攝者，謂攝大覺地。大覺是佛，具三種",
    "T26n1530_003:0301b27": "身：一者自性、二者受用、三者變化。後當廣",
    "T26n1530_003:0301b28": "說，地謂大覺所依所攝所行境界，安立自相",
    "T26n1530_003:0301b29": "所緣差別，以一切法為境界故；安立所緣，言",
    "T26n1530_003:0301c01": "攝一切；安立自相，唯攝自體合為一故。大覺",
    "T26n1530_003:0301c02": "地中無邊功德，略有二種：一者有為、二者",
    "T26n1530_003:0301c03": "無為。無為功德淨法界攝。淨法界者，即是真",
    "T26n1530_003:0301c04": "如無為功德，皆是真如體相差別。有為功德，",
    "T26n1530_003:0301c05": "四智所攝，無漏位中智用強故，以智名顯。一",
    "T26n1530_003:0301c06": "切種心心所有法及彼品類，若就實義，一一",
    "T26n1530_003:0301c07": "智品具攝一切功德法門。若就麁相，妙觀察",
    "T26n1530_003:0301c08": "智攝四念住，觀察一切身等法故；平等性智",
    "T26n1530_003:0301c09": "攝四正斷及四無量，以四正斷雖用精進為",
    "T26n1530_003:0301c10": "其自性，而由如來平等性智所攝受故，無高",
    "T26n1530_003:0301c11": "下相。四無量者，平等行故，此智所攝。四如",
    "T26n1530_003:0301c12": "意足，以三摩地為自性故，觀察智攝。任持一",
    "T26n1530_003:0301c13": "切陀羅尼門三摩地門，下經說故。如是其",
    "T26n1530_003:0301c14": "餘靜慮、解脫、等持、等至、陀羅尼門、三摩地門，",
    "T26n1530_003:0301c15": "無諍願智通無礙解，如來十八不共佛法、力、",
    "T26n1530_003:0301c16": "無畏等，多分攝在妙觀察智；神境智通多分",
    "T26n1530_003:0301c17": "攝在成所作智。漏盡智通漏盡智力，若說漏",
    "T26n1530_003:0301c18": "盡相續中有四智所攝，若說彼緣漏盡涅槃，",
    "T26n1530_003:0301c19": "多分攝在大圓鏡智平等性智。第七遍行行",
    "T26n1530_003:0301c20": "智力者，四智所攝，慧等諸根慧等諸力，多分",
    "T26n1530_003:0301c21": "攝在大圓鏡智、平等性智，覺支道支多分攝",
    "T26n1530_003:0301c22": "在平等性智。苦等十智真無漏者，多分攝在",
    "T26n1530_003:0301c23": "大圓鏡智、平等性智。無忘失法，多分攝在大",
    "T26n1530_003:0301c24": "圓鏡智。永斷一切習氣相續，多分攝在清淨",
    "T26n1530_003:0301c25": "法界大圓鏡智。波羅蜜多，若是無漏若似有",
    "T26n1530_003:0301c26": "漏，多分攝在後二智中。諸相隨好，多分攝在",
    "T26n1530_003:0301c27": "成所作智。其餘佛法，如其所應隨相應攝。如",
    "T26n1530_003:0301c28": "是四智具攝一切佛地無漏心及心法，若俱",
    "T26n1530_003:0301c29": "有法、若所變現品類差別。清淨法界攝真如",
    "T26n1530_003:0302a01": "上諸相功德，是故五法具攝一切佛地功德。",
    "T26n1530_003:0302a02": "三由名者，謂清淨法界，廣說乃至成所作智。",
    "T26n1530_003:0302a03": "清淨法界者，謂離一切煩惱所知客塵障垢，",
    "T26n1530_003:0302a04": "一切有為無為等法無倒實性，一切聖法生長",
    "T26n1530_003:0302a05": "依因，一切如來真實自體，無始時來自性清",
    "T26n1530_003:0302a06": "淨，具足種種過十方界極微塵數性相功德，",
    "T26n1530_003:0302a07": "無生無滅，猶如虛空遍一切法，一切有情平",
    "T26n1530_003:0302a08": "等共有，與一切法不一不異，非有非無，離一",
    "T26n1530_003:0302a09": "切相，一切分別、一切名言皆不能得，唯是清",
    "T26n1530_003:0302a10": "淨聖智所證，二空無我所顯真如為其自性，",
    "T26n1530_003:0302a11": "諸聖分證、諸佛圓證，如是名為清淨法界。大",
    "T26n1530_003:0302a12": "圓鏡智者，謂離一切我我所執、一切所取能",
    "T26n1530_003:0302a13": "取分別，所緣行相不可了知，不愚不忘一切",
    "T26n1530_003:0302a14": "境界，不分別知境相差別，一切時方無間無",
    "T26n1530_003:0302a15": "斷，永離一切煩惱障垢有漏種子，一切清淨",
    "T26n1530_003:0302a16": "無漏功德種子圓滿，能現能生一切境界諸",
    "T26n1530_003:0302a17": "智影像，一切身土影像所依，任持一切佛地",
    "T26n1530_003:0302a18": "功德，窮未來際無有斷盡，如是名為大圓鏡",
    "T26n1530_003:0302a19": "智。平等性智者，謂觀自他一切平等，大慈大",
    "T26n1530_003:0302a20": "悲恒共相應常無間斷，建立佛地無住涅槃，",
    "T26n1530_003:0302a21": "隨諸有情所樂，示現受用身土種種影像，妙",
    "T26n1530_003:0302a22": "觀察智不共所依，如是名為平等性智。妙觀",
    "T26n1530_003:0302a23": "察智者，謂於一切境界差別常觀無礙，攝藏",
    "T26n1530_003:0302a24": "一切陀羅尼門、三摩地門諸妙定等，於大眾",
    "T26n1530_003:0302a25": "會能現一切自在作用，斷一切疑雨大法雨，",
    "T26n1530_003:0302a26": "如是名為妙觀察智。成所作智者，謂能遍於",
    "T26n1530_003:0302a27": "一切世界，隨所應化應熟有情，示現種種無",
    "T26n1530_003:0302a28": "量無數不可思議佛變化事，方便利樂一切",
    "T26n1530_003:0302a29": "有情常無間斷，如是名為成所作智。",
    "T26n1530_003:0302b01": "復次，建立如是五法，因故果故，果差別故。因",
    "T26n1530_003:0302b02": "者即是清淨法界，是能生長聖法因故。果",
    "T26n1530_003:0302b03": "謂聖智緣彼生故，依止彼故。此聖智果差別",
    "T26n1530_003:0302b04": "有四，隨起建立，謂緣法界任持一切，隨聞",
    "T26n1530_003:0302b05": "法故，於諸有情證得自他平等性故，開示正",
    "T26n1530_003:0302b06": "法勝方便故，利他因故。",
    "T26n1530_003:0302b07": "復次，建立如是五法，佛自體故，因故果故。佛",
    "T26n1530_003:0302b08": "自體者，清淨真如為體相故，及緣此境無分",
    "T26n1530_003:0302b09": "別智為體相故。因謂無量常無間斷，於諸有",
    "T26n1530_003:0302b10": "情平等性智。果謂饒益一切有情。二殊勝智",
    "T26n1530_003:0302b11": "觀察可化不可化故，隨其所宜成所作故。復",
    "T26n1530_003:0302b12": "次，建立如是五法，謂於佛地果位差別，即智",
    "T26n1530_003:0302b13": "斷果為佛地體。斷果即是清淨法界，於中一",
    "T26n1530_003:0302b14": "切障永斷故。智有四種，大圓鏡等，於佛果",
    "T26n1530_003:0302b15": "地諸心心法分位所現諸功德中，智最殊勝，",
    "T26n1530_003:0302b16": "以智為名，總攝一切有為德故。",
    "T26n1530_003:0302b17": "復次，如是所說法門建立五法，總攝佛地一",
    "T26n1530_003:0302b18": "切佛法，總攝無為諸功德故，聞熏成熟任持",
    "T26n1530_003:0302b19": "一切佛地所攝諸功德故，於諸有情常現起",
    "T26n1530_003:0302b20": "佛利益安樂平等事故，陀羅尼門、三摩地門，",
    "T26n1530_003:0302b21": "無邊無量福智莊嚴所隨逐故，能成一切利",
    "T26n1530_003:0302b22": "樂有情變化事故。",
    "T26n1530_003:0302b23": "復次，如是所說四智，轉何法得？《攝大乘》說，轉",
    "T26n1530_003:0302b24": "識蘊得。何故轉心而得心法、非得心法？四無",
    "T26n1530_003:0302b25": "漏心智相應故，假說名智故。論說言：問正智，",
    "T26n1530_003:0302b26": "當言實有，當言假有？答當言俱有。此中智是",
    "T26n1530_003:0302b27": "實有；若智眷屬諸心心法，亦名為智，說之為",
    "T26n1530_003:0302b28": "假，故有二種。此中無漏心心法等智為主",
    "T26n1530_003:0302b29": "故，皆說名智。轉識蘊依得四無漏智相應心，",
    "T26n1530_003:0302c01": "謂大圓鏡心，廣說乃至成所作心。轉第八識",
    "T26n1530_003:0302c02": "得大圓鏡智相應心，能持一切功德種子，能",
    "T26n1530_003:0302c03": "現能生一切身土智影像故。轉第七識得平",
    "T26n1530_003:0302c04": "等性智相應心，遠離二執自他差別，證得一",
    "T26n1530_003:0302c05": "切平等性故。轉第六識得妙觀察智相應心，",
    "T26n1530_003:0302c06": "能觀一切皆無礙故。轉五現識得成所作智",
    "T26n1530_003:0302c07": "相應心，能現成辦外所作故。復有義者，轉第",
    "T26n1530_003:0302c08": "六識得成所作，轉五現識得妙觀察，此不應",
    "T26n1530_003:0302c09": "爾，非次第故，說法除疑、周遍觀察非五用故。",
    "T26n1530_003:0302c10": "如是轉去生死位中，四相應品心及心法，轉",
    "T26n1530_003:0302c11": "得佛果四相應品心及心法，皆說名智。",
    "T26n1530_003:0302c12": "復次，如是所說四智相應心品，為何所緣？大",
    "T26n1530_003:0302c13": "圓鏡智相應心品。若一相說，唯緣真如無分",
    "T26n1530_003:0302c14": "別智，非後得智，所緣行相不可知故。若具",
    "T26n1530_003:0302c15": "相說，緣一切法，《莊嚴論》說，大圓鏡智普於",
    "T26n1530_003:0302c16": "一切所知境界，不愚迷故。此經中說，如依圓",
    "T26n1530_003:0302c17": "鏡眾像影現。如是依止如來智鏡，諸處境識",
    "T26n1530_003:0302c18": "眾像影現。言諸處者，謂內六處。言諸境者，謂",
    "T26n1530_003:0302c19": "外六境。言諸識者，謂六種識。如是智上有",
    "T26n1530_003:0302c20": "十八界眾像影現，故知此智緣一切法。由此",
    "T26n1530_003:0302c21": "鏡智於一切時緣一切法，故說如來具一切",
    "T26n1530_003:0302c22": "智。若不爾者，餘智不定知一切法，如來不應",
    "T26n1530_003:0302c23": "名一切智，如是鏡智，內緣自體功德種子，外",
    "T26n1530_003:0302c24": "緣一切若真若俗所知境界，現身土等一切",
    "T26n1530_003:0302c25": "影像。緣真義邊名無分別智，緣俗義邊名後",
    "T26n1530_003:0302c26": "得智。雖緣一切，行相微細不可了知，如阿賴",
    "T26n1530_003:0302c27": "耶，雖緣三境，以微細故，亦言緣境不可了",
    "T26n1530_003:0302c28": "知。故不應以不可了知，證此鏡智唯緣真如",
    "T26n1530_003:0302c29": "無分別智，非後得智。諸心心法，體雖是一義",
    "T26n1530_003:0303a01": "用有多，隨用差別分為二智亦無有過。要",
    "T26n1530_003:0303a02": "達真理方了事俗，故雖一心義說先後，或似",
    "T26n1530_003:0303a03": "後得名後得智，餘亦如是。平等性智相應心",
    "T26n1530_003:0303a04": "品。有義，唯緣大圓鏡智，如染污意，緣阿賴",
    "T26n1530_003:0303a05": "耶為境界故。有義，唯緣真如實際，緣平等性",
    "T26n1530_003:0303a06": "為境界故。如實義者，此智亦緣一切為境，普",
    "T26n1530_003:0303a07": "緣一切平等性故。《莊嚴論》說，平等性智緣一",
    "T26n1530_003:0303a08": "切有情，自他平等故，隨諸有情勝解，示現",
    "T26n1530_003:0303a09": "佛影像故。此經中說，證得十相平等性故，此",
    "T26n1530_003:0303a10": "平等性通真及俗，故緣一切亦無過失。若不",
    "T26n1530_003:0303a11": "緣俗，即不能隨一切有情勝解，示現諸佛影",
    "T26n1530_003:0303a12": "像。亦不應以染污末那類平等智唯緣鏡智，",
    "T26n1530_003:0303a13": "凡聖異故，違聖教故，餘不類故。妙觀察智相",
    "T26n1530_003:0303a14": "應心品，普觀一切自相共相皆無障礙，故緣",
    "T26n1530_003:0303a15": "一切所知境界。成所作智相應心品。有義，唯",
    "T26n1530_003:0303a16": "緣五種現境，《莊嚴論》說，如來五根一一皆於",
    "T26n1530_003:0303a17": "五境轉故。如實義者，成所作智亦緣一切，於",
    "T26n1530_003:0303a18": "一切境皆無障故。《莊嚴論》說，成所作智於一",
    "T26n1530_003:0303a19": "切界起種種化，無有數量不可思議，作諸有",
    "T26n1530_003:0303a20": "情一切義利。此經中說，成所作智起作三",
    "T26n1530_003:0303a21": "業諸變化事，決擇眾生八萬四千心行差別，",
    "T26n1530_003:0303a22": "宣說對治作四記論，受領去來現在等義。若",
    "T26n1530_003:0303a23": "不普緣一切境界，無此功能。又說佛心無障",
    "T26n1530_003:0303a24": "自在，一一皆能照一切境，但作意力，或緣一",
    "T26n1530_003:0303a25": "法，或緣一切，且說五根於五境轉，不言唯爾",
    "T26n1530_003:0303a26": "故不成證。《集量論》說，諸心心法皆證自體，名",
    "T26n1530_003:0303a27": "為現量。若不爾者，如不曾見不應憶念，是",
    "T26n1530_003:0303a28": "故四智相應心品，一一亦能照知自體。云何",
    "T26n1530_003:0303a29": "不與世法相違？刀不自割、指端不能觸指端",
    "T26n1530_003:0303b01": "故。不見燈等能自照耶？云何得知燈等自照？",
    "T26n1530_003:0303b02": "現見無闇分明顯現。若不自照應有闇障，應",
    "T26n1530_003:0303b03": "不現見，由此故知燈等自照。燈等非闇何須",
    "T26n1530_003:0303b04": "照耶？如瓶衣等體雖非闇，無燈等照邊有闇",
    "T26n1530_003:0303b05": "障，不得現見，燈等照時除彼邊闇，令得現",
    "T26n1530_003:0303b06": "見，說名為照。燈等亦爾，自體生時邊闇障",
    "T26n1530_003:0303b07": "除，令現得見故名自照。諸心心法雖有勝劣，",
    "T26n1530_003:0303b08": "皆能外緣、內證自體，猶如光明既能照他亦",
    "T26n1530_003:0303b09": "能自照，非如刀等諸法，法爾不可一類。此就",
    "T26n1530_003:0303b10": "麁相諸心心法，各有相見二分而說。《集量",
    "T26n1530_003:0303b11": "論》中辯心心法皆有三分：一、所取分；二、能取",
    "T26n1530_003:0303b12": "分；三、自證分，如是三分不一不異。第一所",
    "T26n1530_003:0303b13": "量、第二能量、第三量果，若細分別，要有四",
    "T26n1530_003:0303b14": "分，其義方成；三分如前，更有第四證自證",
    "T26n1530_003:0303b15": "分。初二是外，後二是內，初唯所知，餘通二",
    "T26n1530_003:0303b16": "種。謂第二分唯知第一，或量非量、或現或比。",
    "T26n1530_003:0303b17": "第三自證能證第二及證第四，第四自證能",
    "T26n1530_003:0303b18": "證第三，第三第四皆現量攝。由此道理，雖",
    "T26n1530_003:0303b19": "是一體，多分合成，不即不離，內外並知無",
    "T26n1530_003:0303b20": "無窮過。是故經言：",
    "T26n1530_003:0303b21": "「眾生心二性，　　內外一切分，",
    "T26n1530_003:0303b22": "所取能取纏，　　見種種差別。」",
    "T26n1530_003:0303b23": "此頌意言，眾生心性二分合成，若內若外，皆",
    "T26n1530_003:0303b24": "有所取能取纏繞，見有種種或量非量、或現",
    "T26n1530_003:0303b25": "或比多分差別。四智心品雖有多分，然皆無",
    "T26n1530_003:0303b26": "漏現量所攝。此義廣如餘處分別。義用分多、",
    "T26n1530_003:0303b27": "非體有異，如一法上，苦無常等種種義別，而",
    "T26n1530_003:0303b28": "體是一。",
    "T26n1530_003:0303b29": "復次，如是所說四智相應心品，為有相分、見",
    "T26n1530_003:0303c01": "分等耶？定有見分照所照境，有自證分通照",
    "T26n1530_003:0303c02": "見分、證自證分，證自證分照自證分故亦定",
    "T26n1530_003:0303c03": "有。若無如是三分差別，應無所緣，應不名智，",
    "T26n1530_003:0303c04": "相分不定。有義，真實無漏心品無障礙故親",
    "T26n1530_003:0303c05": "照前境，無逐心變似前境相，以無漏心說名",
    "T26n1530_003:0303c06": "無相，無分別故，又說緣境不思議故。有義，真",
    "T26n1530_003:0303c07": "實無漏心品亦有相分，諸心心法法爾似境",
    "T26n1530_003:0303c08": "顯現名緣，非如鉗等動作取物，非如燈等舒",
    "T26n1530_003:0303c09": "光照物，如明鏡等現影照物，由似境現分明",
    "T26n1530_003:0303c10": "照了名無障礙，不執不計說名無相，亦無分",
    "T26n1530_003:0303c11": "別，妙用難測名不思議，非不現影。若言無相",
    "T26n1530_003:0303c12": "則無相分，言無分別應無見分，都無相見應",
    "T26n1530_003:0303c13": "如虛空，或兔角等應不名智，無執計故。言無",
    "T26n1530_003:0303c14": "能取、所取等相，非無似境、緣照義用。若無漏",
    "T26n1530_003:0303c15": "心全無相分，諸佛不應現身土等種種影像，",
    "T26n1530_003:0303c16": "如是則違處處經論。轉色蘊依不得色者，轉",
    "T26n1530_003:0303c17": "四蘊依應無識等，則成大過。有義，無漏無分",
    "T26n1530_003:0303c18": "別智相應心品，無分別故，所緣真如不離體",
    "T26n1530_003:0303c19": "故，如照自體無別相分。若後得智相應心品",
    "T26n1530_003:0303c20": "有分別故，所緣境界或離體故，如有漏心似",
    "T26n1530_003:0303c21": "境相現分明緣照。若無漏心緣離體境，無似",
    "T26n1530_003:0303c22": "彼相而得緣者，《觀所緣論》不應說言五識上",
    "T26n1530_003:0303c23": "無似極微相故非所緣。如是境相同無漏心",
    "T26n1530_003:0303c24": "無漏種起，雖有相似有漏法者，然非有漏。如",
    "T26n1530_003:0303c25": "有漏心似無漏相，非無漏故。且止廣論如是",
    "T26n1530_003:0303c26": "分別，但就世俗言說道理，非就勝義。若就勝",
    "T26n1530_003:0303c27": "義離言絕慮，既無相見，不可言心及心法等，",
    "T26n1530_003:0303c28": "離諸戲論不可思議。",
    "T26n1530_003:0303c29": "復次，如是所說四智相應心品，有幾心法共",
    "T26n1530_003:0304a01": "相應耶？有二十一。謂五遍行、五各別境、十一",
    "T26n1530_003:0304a02": "唯善，於一切處常遍行故，如來恒樂了所知",
    "T26n1530_003:0304a03": "境欲無減故，印境勝解常無減故，了曾受境",
    "T26n1530_003:0304a04": "念無減故，如來無有不定心故，恒決擇故，極",
    "T26n1530_003:0304a05": "淨信等常相應故，無染污故，無睡眠故，無惡",
    "T26n1530_003:0304a06": "作故，現證一切無尋伺故，有漏心品勝劣不",
    "T26n1530_003:0304a07": "定，所緣拘礙心法相應或多或少，無漏心品",
    "T26n1530_003:0304a08": "自在無礙，心法平等互不相障。",
    "T26n1530_003:0304a09": "復次，如是所說四智相應心品，何位初得？何",
    "T26n1530_003:0304a10": "位現行？無漏種性無始本有，依異熟識生滅",
    "T26n1530_003:0304a11": "相續，發心已去由外熏習漸漸增長。大圓",
    "T26n1530_003:0304a12": "鏡智相應心品，金剛喻定現在前時，轉滅一",
    "T26n1530_003:0304a13": "切有漏種子異熟識等。爾時方得最初現行",
    "T26n1530_003:0304a14": "一切佛果無漏種子圓滿依附，盡未來際常",
    "T26n1530_003:0304a15": "無間斷。平等性智相應心品，菩薩初地初現",
    "T26n1530_003:0304a16": "觀時最初現行，從此已去後後地中，修令增",
    "T26n1530_003:0304a17": "長清淨圓滿，無漏觀等現在前時恒常現行，",
    "T26n1530_003:0304a18": "若有漏心現在前時則便間斷。如是展轉乃",
    "T26n1530_003:0304a19": "至十地，最後心時自此已後盡未來際，常無",
    "T26n1530_003:0304a20": "間斷，如有漏位阿賴耶識，恒與末那一識俱",
    "T26n1530_003:0304a21": "起，無漏位中大圓鏡智，亦應常與平等性智",
    "T26n1530_003:0304a22": "一時而起，故平等智亦無間斷。妙觀察智相",
    "T26n1530_003:0304a23": "應心品亦在初地，初現觀時最初現行，從此",
    "T26n1530_003:0304a24": "已後漸修增長。若有漏心正現前時，或無心",
    "T26n1530_003:0304a25": "時，則便間斷，如是展轉乃至佛果。若入滅",
    "T26n1530_003:0304a26": "定亦不現行。成所作智相應心品，有義初",
    "T26n1530_003:0304a27": "地已上諸位皆得現行，墮法流故。如實義者，",
    "T26n1530_003:0304a28": "佛果方起，以十地中有異熟識所變五根非",
    "T26n1530_003:0304a29": "無漏故，能依五識亦非無漏，有漏五根發無",
    "T26n1530_003:0304b01": "漏識曾未見故，於佛果上此智亦不恒現在",
    "T26n1530_003:0304b02": "前，作意起故，數數間斷。",
    "T26n1530_003:0304b03": "如是四智相應心品，種子本有無始法爾不",
    "T26n1530_003:0304b04": "從熏生，名本性住種性。發心已後外緣熏",
    "T26n1530_003:0304b05": "發漸漸增長，名習所成種性。初地已上隨其",
    "T26n1530_003:0304b06": "所應乃得現起，數復熏習轉增轉勝，乃至證",
    "T26n1530_003:0304b07": "得金剛喻定。從此已後雖數現行，不復熏習",
    "T26n1530_003:0304b08": "更令增長，功德圓滿不可增故。持種淨識既",
    "T26n1530_003:0304b09": "非無記不可熏故，前佛後佛功德多少成過",
    "T26n1530_003:0304b10": "失故，如是四智相應心品一向是善、一向無",
    "T26n1530_003:0304b11": "漏，道諦所攝。諸佛無有一切有漏種子法故，",
    "T26n1530_003:0304b12": "雖復現化作生死身、業煩惱等似苦集諦，實",
    "T26n1530_003:0304b13": "是無漏道諦所攝，隨世俗相名五、十二、十八",
    "T26n1530_003:0304b14": "蘊等，而實非是蘊處界攝，離戲論故，離諸相",
    "T26n1530_003:0304b15": "故。如是五法皆通假實，不待名言，此餘根境",
    "T26n1530_003:0304b16": "皆實有故。若待名言，此餘根境皆假有故。又",
    "T26n1530_003:0304b17": "淨法界真如為體，是實有故，依真建立擇滅",
    "T26n1530_003:0304b18": "等相，是假有故，諸心智等青黃色等，是實有",
    "T26n1530_003:0304b19": "故，不放逸等長短色等，是假有故。且止廣論，",
    "T26n1530_003:0304b20": "應釋本文。",
    "T26n1530_003:0304b21": "四由決擇差別義中，略有三分：一者決擇五",
    "T26n1530_003:0304b22": "法差別；二者決擇受用和合一味事智；三者",
    "T26n1530_003:0304b23": "總頌淨法界相具諸功德。三身差別五法別",
    "T26n1530_003:0304b24": "中，如其次第一一決擇。",
    "T26n1530_003:0304b25": "經曰：妙生當知，清淨法界者，譬如虛空，雖",
    "T26n1530_003:0304b26": "遍諸色種種相中，而不可說有種種相，體唯",
    "T26n1530_003:0304b27": "一味。如是如來清淨法界，雖復遍至種種相",
    "T26n1530_003:0304b28": "類所知境界，而不可說有種種相，體唯一味。",
    "T26n1530_003:0304b29": "論曰：次當顯示淨法界相，釋難決擇法界差",
    "T26n1530_003:0304c01": "別。謂有難言：「若諸如來法界為性，法界則",
    "T26n1530_003:0304c02": "用，真如為體，真如即是諸法共相。諸法既",
    "T26n1530_003:0304c03": "有種種差別，法界隨彼，云何無有種種差別？",
    "T26n1530_003:0304c04": "法界若有種種差別，云何清淨？非頗胝迦，種",
    "T26n1530_003:0304c05": "種依止共相應故無種種相。」為釋此難故說",
    "T26n1530_003:0304c06": "最初太虛空喻。譬如虛空，雖遍諸色種種相",
    "T26n1530_003:0304c07": "中者，如世虛空，雖遍一切有形礙色等不等",
    "T26n1530_003:0304c08": "類差別相中，品類差別故名種種，自體集在",
    "T26n1530_003:0304c09": "覺慧等上分明顯現，故名為相。即是行相而",
    "T26n1530_003:0304c10": "不可說有種種相者，而此虛空不可宣說有",
    "T26n1530_003:0304c11": "諸形礙種種色相，由此虛空其性自爾，不應",
    "T26n1530_003:0304c12": "說故名不可說，或不能說名不可說。謂此虛",
    "T26n1530_003:0304c13": "空其性如是，不可宣說有其種種能表色相，",
    "T26n1530_003:0304c14": "亦不可說有其種種所表色相。而見虛空有",
    "T26n1530_003:0304c15": "種種相，及可說有種種相者，此見空中種種",
    "T26n1530_003:0304c16": "色相，非見虛空，及假說有種種色相，如青",
    "T26n1530_003:0304c17": "黃等，或長短等，非實是有，非假說有則有",
    "T26n1530_003:0304c18": "實事。云何遍在一切色中，無種種相體唯一",
    "T26n1530_003:0304c19": "味者，非此虛空由與種種色相應故成種種",
    "T26n1530_003:0304c20": "相，不捨自性體唯有一，無障礙味，無異相故。",
    "T26n1530_003:0304c21": "如是如來清淨法界等者，如世虛空有體無",
    "T26n1530_003:0304c22": "體，雖遍一切形礙色中，而不隨成形礙差別，",
    "T26n1530_003:0304c23": "亦不可說有諸色相。雖亦說有，唯假非實，由",
    "T26n1530_003:0304c24": "此虛空不捨自相取他相故，如雖假說虛空",
    "T26n1530_003:0304c25": "虛空，而虛空性實不可說，清淨法界亦復如",
    "T26n1530_003:0304c26": "是。雖假說言真空真空，而真空性實不可",
    "T26n1530_003:0304c27": "說，由此虛空先所說因種種依止共相應故。",
    "T26n1530_003:0304c28": "如頗胝迦，法界應有種種別者，有不定過。現",
    "T26n1530_003:0304c29": "見虛空雖與種種色相相應，而無諸色種種",
    "T26n1530_003:0305a01": "相故，如烟霧等共相應故。有時見空有種種",
    "T26n1530_003:0305a02": "相，由自虛妄分別力故，但見烟等有種種相，",
    "T26n1530_003:0305a03": "非見虛空，以虛空性不可見故。如是由自虛",
    "T26n1530_003:0305a04": "妄分別增益力故，但見色等有種種相，非淨",
    "T26n1530_003:0305a05": "法界。淨法界中雖無真實種種境界言說法",
    "T26n1530_003:0305a06": "教，而有種種境界法教差別相轉，非由彼有",
    "T26n1530_003:0305a07": "種種相故亦令法界有種種相，以淨法界離",
    "T26n1530_003:0305a08": "名言故。一切名言皆用分別所起為境，然諸",
    "T26n1530_003:0305a09": "法教亦不唐捐，是證法界展轉因故，如見字",
    "T26n1530_003:0305a10": "書解所說義。由此法教是諸如來大悲所流，",
    "T26n1530_003:0305a11": "能展轉說離言說義，如以眾彩彩畫虛空甚",
    "T26n1530_003:0305a12": "為希有；若以言說說離言義，復過於彼。如說",
    "T26n1530_003:0305a13": "海慧，譬如有人以種種色彩畫無色無見無",
    "T26n1530_003:0305a14": "對無表虛空，如牆壁等，甚為希有。諸佛世",
    "T26n1530_003:0305a15": "尊證得甚深離言說法，能以言說為諸有情",
    "T26n1530_003:0305a16": "補特伽羅宣說開示復難於彼。如是廣說。又",
    "T26n1530_003:0305a17": "頗胝迦法界為性亦清淨故，非同法喻，所立",
    "T26n1530_003:0305a18": "因義隨一不成或俱不成。",
    "T26n1530_003:0305a19": "經曰：又如虛空雖遍諸色不相捨離，而不為",
    "T26n1530_003:0305a20": "彼過所染污。如是如來清淨法界，雖遍一",
    "T26n1530_003:0305a21": "切眾生心性，由真實故不相捨離，而不為彼",
    "T26n1530_003:0305a22": "過所染污。",
    "T26n1530_003:0305a23": "論曰：復有難言：「若淨法界遍在一切所知境",
    "T26n1530_003:0305a24": "界，亦與貪等諸煩惱垢共相應故，云何不如",
    "T26n1530_003:0305a25": "所餘有漏心心法品成不清淨？」為釋此難，故",
    "T26n1530_003:0305a26": "說第二太虛空喻。又如虛空，雖遍諸色不相",
    "T26n1530_003:0305a27": "捨離者，無有別處，故名不相捨離。遍在內",
    "T26n1530_003:0305a28": "行，不見出外故。既在內行不見出外，不可定",
    "T26n1530_003:0305a29": "言是一是異。若有別處，是則虛空應有形礙，",
    "T26n1530_003:0305b01": "應是無常。而不為色過所染污者，如太虛空",
    "T26n1530_003:0305b02": "雖遍一切形礙色內，而不為色過失所染。色",
    "T26n1530_003:0305b03": "過失者，謂是生長貪瞋等因，非青黃等種種",
    "T26n1530_003:0305b04": "異相。又於空中所有雲霧黑影色等，能令太",
    "T26n1530_003:0305b05": "虛捨淨相故，及能障礙淨見生故，名色過失。",
    "T26n1530_003:0305b06": "又於心上所增境相名色過失。為順他意故",
    "T26n1530_003:0305b07": "作前說，非太虛空為彼諸色過失所染，自性",
    "T26n1530_003:0305b08": "淨故。如是如來清淨法界，雖遍一切眾生心",
    "T26n1530_003:0305b09": "性，由真實故不相捨離者，如佛自心真實清",
    "T26n1530_003:0305b10": "淨，本性光潔本性淨故，一切眾生心性亦爾，",
    "T26n1530_003:0305b11": "本性真實本性清淨。心本性者，即是真如，一",
    "T26n1530_003:0305b12": "切眾生心平等性。如說由何說心平等？由空",
    "T26n1530_003:0305b13": "性故說心平等。如是廣說。心本性者，即心法",
    "T26n1530_003:0305b14": "性，遍在一切眾生心性，是故說名心平等性。",
    "T26n1530_003:0305b15": "為辯如是心法性故，說由真實不相捨離，由",
    "T26n1530_003:0305b16": "是有情本淨心性，雖本性淨復由今時客塵",
    "T26n1530_003:0305b17": "障垢新遠離故，安立如來其心清淨。又諸",
    "T26n1530_003:0305b18": "有情心平等性，即是真實，是圓成實自性攝",
    "T26n1530_003:0305b19": "故。由諸有情心平等性真實相故，表不捨離",
    "T26n1530_003:0305b20": "諸眾生心；又是心性真實相故，表不捨離一",
    "T26n1530_003:0305b21": "切有情心性而轉。此意說言，由遍轉故不相",
    "T26n1530_003:0305b22": "捨離，而不為彼過所染污者，本性清淨故。過",
    "T26n1530_003:0305b23": "謂貪等，能令心相成過失故，成垢染故，雖為",
    "T26n1530_003:0305b24": "客塵分別所轉，非彼體故，不可全捨，可令清",
    "T26n1530_003:0305b25": "淨。依此密意說如是言，此心本性清淨光",
    "T26n1530_003:0305b26": "潔，心之法性說名為心，非離心法性有異性",
    "T26n1530_003:0305b27": "淨心。云何有情心有貪等？自分別力所任持",
    "T26n1530_003:0305b28": "故，心之顛倒未永斷故，此由無明力所起故。",
    "T26n1530_003:0305b29": "此義意言，譬如虛空本性雖淨，而為眩瞖",
    "T26n1530_003:0305c01": "損肉眼故，顛倒相現似不清淨。如是法界本",
    "T26n1530_003:0305c02": "性雖淨，由自分別所起貪等眾因緣力，無明",
    "T26n1530_003:0305c03": "眩瞖損慧眼故，顛倒相現似不清淨。若一",
    "T26n1530_003:0305c04": "切種清淨慧眼，恒不見穢。又淨法界若無差",
    "T26n1530_003:0305c05": "別一切種淨，則名一切如來法身，亦名如來",
    "T26n1530_003:0305c06": "真實體性，於一切時常無變故。由此法界一",
    "T26n1530_003:0305c07": "切有情心相續中平等有故，說如是言，一切",
    "T26n1530_003:0305c08": "有情是如來藏，一切有情皆有佛性，為引不",
    "T26n1530_003:0305c09": "定種性有情，令心決定趣大乘故。就有如來",
    "T26n1530_003:0305c10": "種性有情，說如是言，一切有情皆當作佛。",
    "T26n1530_003:0305c11": "如有說言一切無常一切皆苦，如是皆說少",
    "T26n1530_003:0305c12": "分一切，非全一切。若不爾者，便違所說五種",
    "T26n1530_003:0305c13": "種性諸佛功德應當有盡，無所度故，則違",
    "T26n1530_003:0305c14": "所說。如來功德常無斷盡，不應無益，常住世",
    "T26n1530_003:0305c15": "間本期度生求佛果故。此淨法界雖遍一切",
    "T26n1530_003:0305c16": "平等皆有，而由自障力所持故，如世生盲不",
    "T26n1530_003:0305c17": "見日月。如有頌言：",
    "T26n1530_003:0305c18": "「眾生罪不現，　　如月於破器，",
    "T26n1530_003:0305c19": "遍滿諸世間，　　由法光如日。」",
    "T26n1530_003:0305c20": "由此道理，如先所說，亦與貪等諸煩惱垢共",
    "T26n1530_003:0305c21": "相應故，如餘有漏心心法品。清淨法界成不",
    "T26n1530_003:0305c22": "淨者，有不定過。虛空雖與色垢相應，非不淨",
    "T26n1530_003:0305c23": "故。心心法品雖與貪等煩惱相應，而用清淨",
    "T26n1530_003:0305c24": "法界為性，非不淨故，非同法喻。如說意樂",
    "T26n1530_003:0305c25": "不清淨者，見心不淨，隨彼亦說法界不淨，由",
    "T26n1530_003:0305c26": "清淨相不顯現故。意樂淨者，見與貪等垢相",
    "T26n1530_003:0305c27": "應心本性清淨無垢穢故，法界常淨。彼所立",
    "T26n1530_003:0305c28": "因如前不成。由是法界遍一切故，譬如虛空，",
    "T26n1530_003:0305c29": "非諸有情過所染污，此說法界遍一切者，所",
    "T26n1530_003:0306a01": "執法空普皆有故，不待成立。",
    "T26n1530_003:0306a02": "經曰：又如虛空含容一切身語意業，而此虛",
    "T26n1530_003:0306a03": "空無有起作。如是如來清淨法界，含容一切",
    "T26n1530_003:0306a04": "智所變化利眾生事，清淨法界無有起作。",
    "T26n1530_003:0306a05": "論曰：復有難言：「若諸如來清淨法界真如為",
    "T26n1530_003:0306a06": "體，則無戲論亦無起作，云何得容利有情事",
    "T26n1530_003:0306a07": "因緣智生？若容智生則有起作，云何如來真",
    "T26n1530_003:0306a08": "如為相？」為釋此難，故說第三太虛空喻。又如",
    "T26n1530_003:0306a09": "虛空含容一切身語意業者，如太虛空，雖無",
    "T26n1530_003:0306a10": "作意而能容受有情三業，身語二業有形礙",
    "T26n1530_003:0306a11": "故，可須容受。意業云何？非無形質，有對礙",
    "T26n1530_003:0306a12": "故，須他容受，即以此事名為容受，謂彼生",
    "T26n1530_003:0306a13": "時不為障礙。有對礙物亦以生時無障礙故，",
    "T26n1530_003:0306a14": "說言虛空之所容受。此法亦爾，生時無障而",
    "T26n1530_003:0306a15": "得生故，亦得說言虛空容受。又有對物無對",
    "T26n1530_003:0306a16": "礙時，容受餘物得往來故，依此法上假立虛",
    "T26n1530_003:0306a17": "空。意業亦爾，將欲滅時容受餘物，令得生",
    "T26n1530_003:0306a18": "起，何為不得依此法上假立虛空？若異此者，",
    "T26n1530_003:0306a19": "實有虛空遍一切處。云何容受？若體實有不",
    "T26n1530_003:0306a20": "障礙故，餘法得生名容受者，一切無色實有",
    "T26n1530_003:0306a21": "體法皆無障礙，並能容受應名虛空。餘處說",
    "T26n1530_003:0306a22": "言，唯色無故名虛空者，就世共知麁相而說。",
    "T26n1530_003:0306a23": "是故虛空容受三業亦無過失。而此虛空無",
    "T26n1530_003:0306a24": "有起作者，非此虛空如是分別，我容受此不",
    "T26n1530_003:0306a25": "容受彼，雖無作意而能容受。日月燈等所有",
    "T26n1530_003:0306a26": "光明亦復如是，雖無作意此彼分別，法爾生",
    "T26n1530_003:0306a27": "時能照諸色。如意寶珠亦復如是，雖無作意",
    "T26n1530_003:0306a28": "而能滿足眾生意願。所餘亦爾，且舉虛空類",
    "T26n1530_003:0306a29": "顯一切。如是如來清淨法界，含容一切智所",
    "T26n1530_003:0306b01": "變化利眾生事者，謂諸如來清淨法界任性",
    "T26n1530_003:0306b02": "而住，無有作意，安立一切利眾生事。一切智",
    "T26n1530_003:0306b03": "者，圓鏡智等。一切所變化者，身語意化。一",
    "T26n1530_003:0306b04": "切利眾生事者，謂能成辦一切有情勝利樂",
    "T26n1530_003:0306b05": "事，清淨法界皆能含容，彼法生時為助因故。",
    "T26n1530_003:0306b06": "清淨法界無有起作者，作意名起，能令其心",
    "T26n1530_003:0306b07": "捨餘境界趣餘緣故。心動名作，心慮動搖有",
    "T26n1530_003:0306b08": "所作故。謂淨法界雖無作意、心慮動搖，而能",
    "T26n1530_003:0306b09": "容受諸智變化利有情事。復次，含容一切智",
    "T26n1530_003:0306b10": "所變化。利眾生事者，謂淨法界含容一切受",
    "T26n1530_003:0306b11": "用、變化二身，所作利有情因無窮盡故，極廣",
    "T26n1530_003:0306b12": "大故，無對礙故，雖無分別而增上力能生彼",
    "T26n1530_003:0306b13": "故。此總義言，如虛空等容色生等作用轉時，",
    "T26n1530_003:0306b14": "雖無有我我所作意戲論分別，而法爾力廣",
    "T26n1530_003:0306b15": "作一切差別作用。如是如來住無漏界，雖無",
    "T26n1530_003:0306b16": "一切我我所等作意戲論種種分別，而先所",
    "T26n1530_003:0306b17": "修大願力故，能起一切智所變化利眾生事，",
    "T26n1530_003:0306b18": "如是如來第一難思安住法身，由先願力所",
    "T26n1530_003:0306b19": "任持故，一切相好功德莊嚴，窮生死際劫量",
    "T26n1530_003:0306b20": "相續，雖無分別，而作一切智所變化利眾生",
    "T26n1530_003:0306b21": "事。如來雖無如是分別，我於如是如是事業",
    "T26n1530_003:0306b22": "當作不作，而本願力一切能作，如先發願。或",
    "T26n1530_003:0306b23": "入睡眠、或入滅定，雖無作意，隨所要期覺悟",
    "T26n1530_003:0306b24": "出定，如《海慧經》作如是說，如諸苾芻要期鐘",
    "T26n1530_003:0306b25": "聲而入滅定，不聞鐘聲亦無分別，由要期力",
    "T26n1530_003:0306b26": "應時出定。如是廣說。",
    "T26n1530_003:0306b27": "佛地經論卷第三"
}