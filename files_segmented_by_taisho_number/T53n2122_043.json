{
    "T53n2122_043:0617a21": "法苑珠林卷第四十三",
    "T53n2122_043:0617a23": "西明寺沙門釋道世撰",
    "T53n2122_043:0617a24": "輪王篇第四十(此有五部)",
    "T53n2122_043:0617a25": "述意部會名部七寶部頂生部育",
    "T53n2122_043:0617a26": "王部",
    "T53n2122_043:0617a27": "述意部第一",
    "T53n2122_043:0617a28": "蓋聞。飛行皇帝統御四洲。邊鄙逆命則七寶",
    "T53n2122_043:0617a29": "威伏。十善引化則千子感現。囊括遐邇獨處",
    "T53n2122_043:0617b01": "中原。發慈父之撫育。感赤子之忠臣。世居久",
    "T53n2122_043:0617b02": "遠貪逸彌繁。峻極威戎遠思天報。於是行轉",
    "T53n2122_043:0617b03": "輪之猛。騰帝釋之宮。圖度非分。退失輪王之",
    "T53n2122_043:0617b04": "位。懷悲苦切。劇同塗炭之殃。哀斯痛矣。深",
    "T53n2122_043:0617b05": "可嗟呼。",
    "T53n2122_043:0617b06": "會名部第二",
    "T53n2122_043:0617b07": "依真諦三藏法師云。於成劫時人壽無量歲。",
    "T53n2122_043:0617b08": "於住壞劫時人壽八萬歲。時有輪王出世。若",
    "T53n2122_043:0617b09": "減不出。輪王有三。一軍輪王。二財輪王。三法",
    "T53n2122_043:0617b10": "輪王。若減八萬財輪王不出世。所以然者。此",
    "T53n2122_043:0617b11": "王福德壽命長遠。即與壽相違故不出世。若",
    "T53n2122_043:0617b12": "減法輪王出世。所以然者。如來大悲令諸眾",
    "T53n2122_043:0617b13": "生知苦無常易可化故出世也。故論云。劫減",
    "T53n2122_043:0617b14": "佛興世。劫初轉輪王。唯彌勒佛出時。人民",
    "T53n2122_043:0617b15": "福德。二王俱出世也。財有四。一金輪王則化",
    "T53n2122_043:0617b16": "被四天下。二銀輪王則政隔北欝單。王三天",
    "T53n2122_043:0617b17": "下。三銅輪王則除北欝單及西俱耶尼。王二",
    "T53n2122_043:0617b18": "天下。四鐵輪王則唯局閻浮提。王一天下。若",
    "T53n2122_043:0617b19": "減八萬歲時有軍輪王出。以軍威伏。王一天",
    "T53n2122_043:0617b20": "下。即是阿育王等。如來為法輪王。言劫增轉",
    "T53n2122_043:0617b21": "輪王者。此據財輪王也。若論軍輪故通劫減。",
    "T53n2122_043:0617b22": "鐵輪有二百五十輻。銅輪有五百輻。銀輪有",
    "T53n2122_043:0617b23": "七百五十輻。金輪有千輻。故仁王經云。道種",
    "T53n2122_043:0617b24": "堅德王乘金輪王四天下。性種性王乘銀輪",
    "T53n2122_043:0617b25": "王三天下。習種性王乘銅輪王二天下。以上",
    "T53n2122_043:0617b26": "十善得王。乘鐵輪王一天下。",
    "T53n2122_043:0617b27": "七寶部第三",
    "T53n2122_043:0617b28": "如長阿含經云。佛告比丘。世間有轉輪聖王。",
    "T53n2122_043:0617b29": "成就七寶有四神德。云何成就七寶。一金輪",
    "T53n2122_043:0617c01": "寶。二白象寶。三紺馬寶。四神珠寶。五玉女",
    "T53n2122_043:0617c02": "寶。六居士寶(餘經名典財寶)七主兵寶。云何金輪寶",
    "T53n2122_043:0617c03": "成就。若轉輪聖王出閻浮提地。剎利水澆頭",
    "T53n2122_043:0617c04": "種。以十五日月滿時沐浴香湯上高殿上。與",
    "T53n2122_043:0617c05": "婇女眾共相娛樂。天金輪寶忽現在前。輪有",
    "T53n2122_043:0617c06": "千輻。光色具足天金所成。天匠所造非世所",
    "T53n2122_043:0617c07": "有。輪徑丈四。輪王見已默自念言。我曾從",
    "T53n2122_043:0617c08": "先宿諸舊聞如是語。若剎利王水澆頭種。以",
    "T53n2122_043:0617c09": "十五日月滿時沐浴香湯。升法殿上婇女圍",
    "T53n2122_043:0617c10": "繞。自然金輪忽現在前。輪有千輻。光色具足",
    "T53n2122_043:0617c11": "天匠所造非世所有。輪徑丈四。是則名為轉",
    "T53n2122_043:0617c12": "輪聖王。今此輪現將無是耶。我今寧可試此",
    "T53n2122_043:0617c13": "輪寶。時王即召四兵。向金輪寶偏露右臂右",
    "T53n2122_043:0617c14": "膝著地。以右手摩捫金輪語言。汝向東方",
    "T53n2122_043:0617c15": "如法而轉勿違常則。輪即東轉。時王即將四",
    "T53n2122_043:0617c16": "兵隨其後行。輪所住處王即止駕。爾時東方",
    "T53n2122_043:0617c17": "諸小王見大王至。以金鉢盛銀粟。銀鉢盛金",
    "T53n2122_043:0617c18": "粟。來詣王所拜首白言。善哉大王。今此東方",
    "T53n2122_043:0617c19": "土地豐樂。多諸珍寶人民熾盛。志性仁和慈",
    "T53n2122_043:0617c20": "孝中順。唯願聖王於此治正。我等當給使",
    "T53n2122_043:0617c21": "左右承受所治。當時輪王語小王言。止止諸",
    "T53n2122_043:0617c22": "賢。汝等則為供養我已。但當以正法治化。勿",
    "T53n2122_043:0617c23": "使偏抂。無令國內有非法行。身不殺生。教",
    "T53n2122_043:0617c24": "人不殺生。偷盜邪婬兩舌惡口妄言綺語貪",
    "T53n2122_043:0617c25": "瞋嫉妬邪見之人。此即名為我之所治。時諸",
    "T53n2122_043:0617c26": "小王聞是語已。即從大王巡行諸國至東海",
    "T53n2122_043:0617c27": "表。次行南方西方北方。隨輪所至。其諸國王",
    "T53n2122_043:0617c28": "各獻國土。亦如東方諸小王比。此閻浮提所",
    "T53n2122_043:0617c29": "有名曰土沃野豐。多出珍寶。林水清淨。平",
    "T53n2122_043:0618a01": "廣之處輪則周行。封地圖度東西十二由旬。",
    "T53n2122_043:0618a02": "南北七由旬。天神於中夜造城郭。其城七重。",
    "T53n2122_043:0618a03": "七重欄楣。七重羅網。七重行樹。周匝交飾。",
    "T53n2122_043:0618a04": "七寶所成。乃至無數眾鳥相和。造此城已金",
    "T53n2122_043:0618a05": "輪於城中圖度封地。東西四由旬。南北二由",
    "T53n2122_043:0618a06": "旬。天神於中夜造宮殿。七寶所成。乃至無",
    "T53n2122_043:0618a07": "數。造宮殿已聖王踊躍而言。此金輪寶真為",
    "T53n2122_043:0618a08": "我瑞。我今真為聖王。是為輪寶成就。云何名",
    "T53n2122_043:0618a09": "為白象寶。還清旦殿上坐。自然象寶忽現在",
    "T53n2122_043:0618a10": "前。其毛純白七處平住力能飛行。其首雜色",
    "T53n2122_043:0618a11": "六牙纖傭真金間填。時王見已念言。此象馴",
    "T53n2122_043:0618a12": "良。即試調習諸能悉備。即乘其上清旦出城。",
    "T53n2122_043:0618a13": "周行四海食時已還。時王踴躍而言。此真我",
    "T53n2122_043:0618a14": "瑞。是為象寶成就。云何名為紺馬寶成就。",
    "T53n2122_043:0618a15": "還清旦殿上坐。自然馬寶忽現在前。身紺青",
    "T53n2122_043:0618a16": "色珠騣尾色頭頸如象。善能飛行。時王見已",
    "T53n2122_043:0618a17": "此馬賢良。即試調習諸能悉備。即乘其上清",
    "T53n2122_043:0618a18": "旦出城。周行四海食時已還。時王踊躍而言。",
    "T53n2122_043:0618a19": "此真我瑞。是為馬寶成就。云何名為神珠寶",
    "T53n2122_043:0618a20": "成就。還清旦殿上坐。自然神珠忽顯在前。",
    "T53n2122_043:0618a21": "質色清徹無有瑕穢。時王見已此珠妙好。若",
    "T53n2122_043:0618a22": "有光明可照宮內。時王欲試。即召四兵以",
    "T53n2122_043:0618a23": "此寶珠置高幢上。於夜冥中齎幢出城。其珠",
    "T53n2122_043:0618a24": "光明照一由旬。城中人民皆起作務。謂為是",
    "T53n2122_043:0618a25": "晝。時王踊躍而言。此真我瑞。是為神珠寶成",
    "T53n2122_043:0618a26": "就。云何名為玉女寶成就。時玉女寶忽然出",
    "T53n2122_043:0618a27": "現。顏色姿容面貌端正。不長不短不麁不細。",
    "T53n2122_043:0618a28": "不白不黑不剛不柔。冬則身溫。夏則身涼舉",
    "T53n2122_043:0618a29": "身毛孔。出栴檀香。口出優鉢羅華香。言語",
    "T53n2122_043:0618b01": "柔軟舉動安詳。先起後坐不失宜則。時王",
    "T53n2122_043:0618b02": "見已心不暫捨。況復親近踊躍而言。此真我",
    "T53n2122_043:0618b03": "瑞。是為玉女寶成就。云何名為居士寶成就。",
    "T53n2122_043:0618b04": "時居士丈夫忽然自出。寶藏財富無量。居士",
    "T53n2122_043:0618b05": "宿福眼能徹視地中伏藏。有主無主皆悉見",
    "T53n2122_043:0618b06": "知。其有主者能為擁護。其無主者取給王用。",
    "T53n2122_043:0618b07": "時居士寶往白王言。大王。有所給與不足為",
    "T53n2122_043:0618b08": "憂。我自能辦。聖王欲試即勅嚴船於水游戲。",
    "T53n2122_043:0618b09": "告居士曰。我須金寶汝速與我。居士報曰。大",
    "T53n2122_043:0618b10": "王小待須至岸上。時居士寶即於船上長跪。",
    "T53n2122_043:0618b11": "以右手內著水中。寶瓶隨出。如蟲緣樹。彼居",
    "T53n2122_043:0618b12": "士寶亦復如是。內之水中。寶緣手出充滿船",
    "T53n2122_043:0618b13": "上。而白王言。向須寶者為須幾許。時王語言。",
    "T53n2122_043:0618b14": "止吾無所須。向相試耳。聞王語已尋以寶物",
    "T53n2122_043:0618b15": "還沒水中。聖王踊躍而言。此真我瑞。是為居",
    "T53n2122_043:0618b16": "士寶成就。云何名為主兵寶成就。時主兵寶",
    "T53n2122_043:0618b17": "忽然出現。智謀雄猛英略獨決。即詣王所白",
    "T53n2122_043:0618b18": "言。大王。有所討伐不足為憂。我自能辦。王",
    "T53n2122_043:0618b19": "欲試兵。即集四兵而告之曰。汝今用兵。未集",
    "T53n2122_043:0618b20": "者集。已集者放。未嚴者嚴。已嚴者解。未去",
    "T53n2122_043:0618b21": "者去。已去者住。時主兵寶即令四兵依如王",
    "T53n2122_043:0618b22": "語。王見踊躍而言。此真我瑞。是為轉輪聖",
    "T53n2122_043:0618b23": "王七寶成就。謂四神德。一長壽不夭無能及",
    "T53n2122_043:0618b24": "者。二身強無患無能及者。三顏容端正無能",
    "T53n2122_043:0618b25": "及者。四寶藏盈溢無能及者。王行國人慈",
    "T53n2122_043:0618b26": "育民物如父愛子。國民慕王如子仰父。所有",
    "T53n2122_043:0618b27": "珍奇盡以貢王。願垂納受在意所與。時王報",
    "T53n2122_043:0618b28": "曰。且止諸人。吾自有寶汝可自用。王之國土",
    "T53n2122_043:0618c01": "安隱豐樂平正如掌。衣食自然不須營覓。唯",
    "T53n2122_043:0618c02": "行十善不為非法。猶如北欝單不可具述。",
    "T53n2122_043:0618c03": "又十誦律云。有阿耨達池。縱廣五十由旬。繞",
    "T53n2122_043:0618c04": "池四邊種種菓樹。善住象王宮殿住處。有八",
    "T53n2122_043:0618c05": "千象以為眷屬。若轉輪聖王出於世時。八千",
    "T53n2122_043:0618c06": "象中最下小者。出為象寶給輪王乘。又外大",
    "T53n2122_043:0618c07": "海內洲有月明山。婆羅醯馬王宮殿住處。有",
    "T53n2122_043:0618c08": "八千馬以為眷屬。若輪王出於世時。八千馬",
    "T53n2122_043:0618c09": "中最下小者。出為馬寶給輪王乘。",
    "T53n2122_043:0618c10": "又起世經云。此象馬寶於一日中暫受調伏",
    "T53n2122_043:0618c11": "堪任眾事。為試象馬於其晨朝日初出時。乘",
    "T53n2122_043:0618c12": "此象寶等周迴巡歷。遍諸海岸盡大地際。既",
    "T53n2122_043:0618c13": "周遍已。是轉輪王還至本宮乃進小食。",
    "T53n2122_043:0618c14": "又大樓炭經云。轉輪聖王有四種。一者大富",
    "T53n2122_043:0618c15": "珍寶田宅奴婢等。天下無有如王者。二者王",
    "T53n2122_043:0618c16": "最端正姝好顏色無比。天下無有如王者。三",
    "T53n2122_043:0618c17": "者王常安隱無有疾病亦無寒熱。諸所飲食",
    "T53n2122_043:0618c18": "食皆安隱。四者王常安隱長壽。天下無有如",
    "T53n2122_043:0618c19": "王者。是為轉輪聖王四德具足七寶如法。",
    "T53n2122_043:0618c20": "又薩遮尼乾子經云。佛言。大王當知。轉輪聖",
    "T53n2122_043:0618c21": "王復有七種名為軟寶。所有功德少前七寶。",
    "T53n2122_043:0618c22": "何等為七。一劍寶。二皮寶。三床寶。四園寶。",
    "T53n2122_043:0618c23": "五屋舍寶。六衣寶。七足所用寶。第一劍寶者。",
    "T53n2122_043:0618c24": "輪王所王國內。若有違王命者。彼劍寶即從",
    "T53n2122_043:0618c25": "空飛往。諸小王見即降伏拜。第二皮寶者。此",
    "T53n2122_043:0618c26": "海龍王皮。出大海中廣五由旬。長十由旬。",
    "T53n2122_043:0618c27": "體淨鮮潔光曜白日。火燒不燋。水漬不爛。猛",
    "T53n2122_043:0618c28": "風吹不能動。體含溫涼能却寒熱。隨王去處",
    "T53n2122_043:0618c29": "皮寶亦去。所有士眾滿十由旬。遍覆其上。能",
    "T53n2122_043:0619a01": "作別屋不相妨礙。第三床寶者。王所用床立",
    "T53n2122_043:0619a02": "能平正柔軟得所。若王入禪即入解脫禪定",
    "T53n2122_043:0619a03": "三昧。能滅貪瞋癡。女人見王坐寶床者。即皆",
    "T53n2122_043:0619a04": "得離貪瞋癡心。第四園寶者。入彼園時即得",
    "T53n2122_043:0619a05": "定心。若王欲受五欲樂時。依王所行善業功",
    "T53n2122_043:0619a06": "德。諸天界中所有華果池河戲樂之具。自然",
    "T53n2122_043:0619a07": "隱沒現於王前。第五舍寶者。王入彼屋欲",
    "T53n2122_043:0619a08": "見日月星宿。所有殊異珍玩伎樂屋中悉聞。",
    "T53n2122_043:0619a09": "即離憂惱一切疲勞。於睡眠中極受快樂。第",
    "T53n2122_043:0619a10": "六衣寶者。王所有衣無如世間絹布絲縷。縱",
    "T53n2122_043:0619a11": "廣文章第一柔軟。一切塵垢不能點污。著彼",
    "T53n2122_043:0619a12": "寶衣即離寒熱飢渴憂惱。而水火刀等所不",
    "T53n2122_043:0619a13": "能損。第七足所用寶者。所謂靴等。若王著者。",
    "T53n2122_043:0619a14": "涉水不沒。入火不燒。雖復遠行百千由旬不",
    "T53n2122_043:0619a15": "覺疲極。是名輪王七種軟寶。是十善中少分",
    "T53n2122_043:0619a16": "習氣功德。非正具足十善業道。",
    "T53n2122_043:0619a17": "又中阿含經云。若轉輪王出於世時。當知有",
    "T53n2122_043:0619a18": "此七寶出世。如是如來無所著等正覺出於",
    "T53n2122_043:0619a19": "世時。當知亦有七支寶出於世間。云何為七。",
    "T53n2122_043:0619a20": "一念覺支寶。二擇覺支寶。三精進覺支寶。",
    "T53n2122_043:0619a21": "四喜覺支寶。五息覺支寶。六定覺支寶。七捨",
    "T53n2122_043:0619a22": "覺支寶。",
    "T53n2122_043:0619a23": "頂生部第四",
    "T53n2122_043:0619a24": "如賢愚經云。佛告比丘。過去無量阿僧祇劫。",
    "T53n2122_043:0619a25": "此閻浮提有一大王。名曰瞿薩離。典斯天",
    "T53n2122_043:0619a26": "下。有八萬四千小國。有二萬夫人婇女一萬",
    "T53n2122_043:0619a27": "大臣。時王頂上欻生一皰。其形如繭。淨潔清",
    "T53n2122_043:0619a28": "徹亦不疼痛。後大如瓠。便劈看之。得一童子。",
    "T53n2122_043:0619a29": "甚為端正。大王已崩。頂生為王。七寶具足。",
    "T53n2122_043:0619b01": "衣食音樂自然作樂。經八萬四千歲。時有夜",
    "T53n2122_043:0619b02": "叉踊出殿前。高聲唱言。東方有國名弗婆提。",
    "T53n2122_043:0619b03": "其中豐樂快善無比。大王可往。王即悅意欲",
    "T53n2122_043:0619b04": "行。金輪復轉躡虛而進。群臣七寶皆悉隨從。",
    "T53n2122_043:0619b05": "既至彼土。諸小王等盡來朝賀。王於彼國五",
    "T53n2122_043:0619b06": "欲自恣經八千歲。夜叉復言。西方有國名瞿",
    "T53n2122_043:0619b07": "耶尼。王可至彼。還如前去。經十四億歲。夜叉",
    "T53n2122_043:0619b08": "復唱。北方有國名欝單越。王可到彼。還如",
    "T53n2122_043:0619b09": "前去。經十八億歲。夜叉復唱。有四天王處其",
    "T53n2122_043:0619b10": "樂難量。王可游之。王與群臣及四種兵乘空",
    "T53n2122_043:0619b11": "而上。四天遙見甚懷恐怖。即合軍眾出外拒",
    "T53n2122_043:0619b12": "之。竟不奈何。頂生於中優游受樂。經十億歲。",
    "T53n2122_043:0619b13": "意中復念。欲昇忉利。即與群臣。蹈虛登上。",
    "T53n2122_043:0619b14": "時有五百仙人住在須彌山腹。王之象馬屎",
    "T53n2122_043:0619b15": "尿下落汗仙人身。諸仙相問。何緣有此。中有",
    "T53n2122_043:0619b16": "智者告眾人言。吾聞頂生王欲上三十三天。",
    "T53n2122_043:0619b17": "必是象馬失此不淨。仙人忿恨便結神呪。令",
    "T53n2122_043:0619b18": "頂生王及其人眾悉住不轉。王復知之。即",
    "T53n2122_043:0619b19": "立誓願。若我有福斯諸仙人悉皆當來承王",
    "T53n2122_043:0619b20": "威感。五百仙人盡到王邊。扶輪御馬共至天",
    "T53n2122_043:0619b21": "上。未到之頃遙覩天城。名曰快見。其色皦",
    "T53n2122_043:0619b22": "白高顯殊特。此快見城有千二百門。諸天怖",
    "T53n2122_043:0619b23": "畏悉閉諸門著三重鐵關。頂生兵眾直趣不",
    "T53n2122_043:0619b24": "疑。王即取唄吹之張弓扣彈。千二百門一時",
    "T53n2122_043:0619b25": "皆開。帝釋尋出與共相見。因請入宮與共分",
    "T53n2122_043:0619b26": "坐。天帝人王貌類一種。其初見者不能分別。",
    "T53n2122_043:0619b27": "唯以視瞬遲疾知其異耳。王於天上受五欲",
    "T53n2122_043:0619b28": "樂。盡三十三天。末後欲害帝釋獨霸為快。惡",
    "T53n2122_043:0619b29": "心已生尋即墮落。當本殿前委頓欲死。諸人",
    "T53n2122_043:0619c01": "來問。頂生答曰。統領四域。三十億歲七日雨",
    "T53n2122_043:0619c02": "寶及在二天。而無厭足故致墮落。阿難又",
    "T53n2122_043:0619c03": "問。此頂生王宿殖何福而獲大報。佛告之曰。",
    "T53n2122_043:0619c04": "乃往過去不可計劫時世有佛。號曰弗沙。與",
    "T53n2122_043:0619c05": "其徒眾游化世間。時婆羅門子適欲娶婦。手",
    "T53n2122_043:0619c06": "把大豆當用散婦。是其曩世俗之家禮。於道",
    "T53n2122_043:0619c07": "值佛心意歡喜。即持此豆奉散於佛。四粒入",
    "T53n2122_043:0619c08": "鉢一粒住頂。由此因緣受無極福。四粒入鉢",
    "T53n2122_043:0619c09": "王四天下。一粒在頂受樂二天。",
    "T53n2122_043:0619c10": "又頂生王故事經云。爾時頂生適生是念。即",
    "T53n2122_043:0619c11": "於釋提桓因坐處墮閻浮提。及四部兵退失",
    "T53n2122_043:0619c12": "神足。舉身皆痛如人欲死時。七寶等皆亦命",
    "T53n2122_043:0619c13": "終。爾時大王五處親屬皆悉雲集。往頂生所",
    "T53n2122_043:0619c14": "白頂生曰。大王命終後苦備有。爾時頂生王",
    "T53n2122_043:0619c15": "者即我身是。當知乃至五欲而無厭足。染著",
    "T53n2122_043:0619c16": "聚集貯欲無厭。所謂足者。至賢聖道然後乃",
    "T53n2122_043:0619c17": "足。爾時世尊便說偈言。",
    "T53n2122_043:0619c18": "　不以錢財業　　覺知欲厭足",
    "T53n2122_043:0619c19": "　樂少苦惱多　　智者所不為",
    "T53n2122_043:0619c20": "　設於五欲中　　竟不愛樂彼",
    "T53n2122_043:0619c21": "　愛盡便得樂　　是三佛弟子",
    "T53n2122_043:0619c22": "　貪欲拘利盛　　終便入地獄",
    "T53n2122_043:0619c23": "　本欲安所生　　命為苦所切",
    "T53n2122_043:0619c24": "　諸法悉無常　　生者必壞敗",
    "T53n2122_043:0619c25": "　生生悉歸盡　　彼滅第一樂",
    "T53n2122_043:0619c26": "爾時尊者阿難聞佛所說。歡喜奉行。",
    "T53n2122_043:0619c27": "又起世經云。輪王捨命必生天上。與三十三",
    "T53n2122_043:0619c28": "天同處共生。命終已後始經七日。七寶並皆",
    "T53n2122_043:0619c29": "隱沒。",
    "T53n2122_043:0620a01": "育王部第五",
    "T53n2122_043:0620a02": "如雜阿含經云。爾時世尊晨朝著衣持鉢。共",
    "T53n2122_043:0620a03": "諸比丘入王舍城乞食。時彼世尊光相普照",
    "T53n2122_043:0620a04": "如千日之焰。順邑而行。時彼有兩童子。一者",
    "T53n2122_043:0620a05": "上姓。二者次姓。共在沙中嬉戲。一名闍耶。",
    "T53n2122_043:0620a06": "二名毘闍耶。遙見世尊來。三十二大人相莊",
    "T53n2122_043:0620a07": "嚴其體。時闍耶童子心念。我當以麥麨手捧。",
    "T53n2122_043:0620a08": "細沙著世尊鉢中。時毘闍耶合掌隨喜。而",
    "T53n2122_043:0620a09": "發願言。以惠施善功德令得一天下繖蓋王。",
    "T53n2122_043:0620a10": "即於此生得供養佛。乃至得成無上正覺故。",
    "T53n2122_043:0620a11": "世尊發微笑相。爾時阿難見世尊微笑。即便",
    "T53n2122_043:0620a12": "合掌向佛白言。世尊。非無因緣而發微笑。",
    "T53n2122_043:0620a13": "爾時世尊告阿難曰。我今笑者。其有因緣。阿",
    "T53n2122_043:0620a14": "難當知。我滅度百年之後。此童子於巴連弗",
    "T53n2122_043:0620a15": "邑統領一方為轉輪王。姓孔雀。名阿育。正法",
    "T53n2122_043:0620a16": "治化。又復廣布我舍利。當造八萬四千法王",
    "T53n2122_043:0620a17": "之塔安樂無量眾生。如偈所說。",
    "T53n2122_043:0620a18": "　於我滅度後　　是人當作王",
    "T53n2122_043:0620a19": "　孔雀姓名育　　譬如頂生王",
    "T53n2122_043:0620a20": "　於此閻浮提　　獨王世所尊",
    "T53n2122_043:0620a21": "佛告阿難。取此鉢中所施之沙捨著如來經",
    "T53n2122_043:0620a22": "行處令當生彼處。阿難受教。即取鉢沙捨經",
    "T53n2122_043:0620a23": "行處。阿難當知。於巴連弗邑有王名日月護。",
    "T53n2122_043:0620a24": "彼王當生子。名曰頻頭娑羅。當治彼國。彼",
    "T53n2122_043:0620a25": "復有子。名曰修師摩。時彼瞻婆國有一婆羅",
    "T53n2122_043:0620a26": "門女。極為端正。令人樂見。為國所珍。諸相師",
    "T53n2122_043:0620a27": "輩見彼女相。即記彼女當為王妃。又生二子。",
    "T53n2122_043:0620a28": "一當領一天下。二當出家學道當得聖迹。時",
    "T53n2122_043:0620a29": "婆羅門聞彼相師所說歡喜無量。即莊嚴女",
    "T53n2122_043:0620b01": "嫁與此王。王見其女端正有德。即為夫人。前",
    "T53n2122_043:0620b02": "夫人及諸婇女。見其夫人來作是念言。此女",
    "T53n2122_043:0620b03": "端正國中所珍。王棄捨我等乃至目所不視",
    "T53n2122_043:0620b04": "諸女即使學習剃毛師業。彼悉學已為王料",
    "T53n2122_043:0620b05": "理鬚髮。料理之時王大歡喜。即問彼女。汝何",
    "T53n2122_043:0620b06": "所求欲。女啟王言。唯願王心愛念我耳。如是",
    "T53n2122_043:0620b07": "三啟。時王言。我是剎利灌頂王。汝是剃毛",
    "T53n2122_043:0620b08": "師。云何得愛念汝。彼女白王言。我非是下姓",
    "T53n2122_043:0620b09": "生。乃是高貴婆羅門之女。相師語我父云。",
    "T53n2122_043:0620b10": "此女應嫁與國王。是故來至此耳。王言。若然",
    "T53n2122_043:0620b11": "者誰令汝習下劣之業。女啟王言。是舊夫人",
    "T53n2122_043:0620b12": "婇女令我學此。王即勅言。自今勿復習下業。",
    "T53n2122_043:0620b13": "王即立為第一夫人。王常與彼自相娛樂。仍",
    "T53n2122_043:0620b14": "便懷體。月滿生子。生時安隱母無憂惱。過七",
    "T53n2122_043:0620b15": "日後立字名無憂。又復生子。名曰離憂。無憂",
    "T53n2122_043:0620b16": "者。身體麁澁(以其施沙得相似果)父王不大附捉情所不",
    "T53n2122_043:0620b17": "念。又王欲試二子。呼賓伽羅阿時婆羅門言。",
    "T53n2122_043:0620b18": "和尚觀我諸子。於我滅後誰當作王。婆羅門",
    "T53n2122_043:0620b19": "言。將此諸子出城金殿園館中。於彼當觀其",
    "T53n2122_043:0620b20": "相。乃至出往彼園。時阿育王母言。承王出向",
    "T53n2122_043:0620b21": "金殿園館中觀諸王子誰當作王。汝今云何",
    "T53n2122_043:0620b22": "不去。阿育啟言。王既不念我。亦復不樂見我。",
    "T53n2122_043:0620b23": "母復語言。但往彼所。阿育復啟母言。今便往",
    "T53n2122_043:0620b24": "去。願母當送飯食。母言。如是。當出城門。時",
    "T53n2122_043:0620b25": "逢一大臣。名曰阿[少/兔]羅陀。此臣問阿育言。王",
    "T53n2122_043:0620b26": "子今至何所。阿育答言。聞大王出金殿園館",
    "T53n2122_043:0620b27": "觀諸王子於我滅後誰當作王。今往詣彼。王",
    "T53n2122_043:0620b28": "先勅大臣。若阿育來者。當使其乘老鈍象。又",
    "T53n2122_043:0620b29": "復老人為眷屬。時阿育乘是老象乃至園館",
    "T53n2122_043:0620c01": "中。於諸王子中地坐。時諸王子各下飯食。阿",
    "T53n2122_043:0620c02": "育母以瓦器盛酪飯送與阿育。如是諸王子",
    "T53n2122_043:0620c03": "各食飲食。時父王問師言。此中誰有王相當",
    "T53n2122_043:0620c04": "紹我位。時彼相師視諸王子。見阿育具有王",
    "T53n2122_043:0620c05": "相當得紹位。我若語言王愁不樂。即語言。我",
    "T53n2122_043:0620c06": "今總記。王報言。如師所教。師言。此中若有乘",
    "T53n2122_043:0620c07": "好乘者。是人當作王。時諸王子聞彼所說。",
    "T53n2122_043:0620c08": "各念言。我乘好乘。時阿育言。我乘老象我得",
    "T53n2122_043:0620c09": "作王。又言。此中有第一座者。彼當作王。諸王",
    "T53n2122_043:0620c10": "子各相謂言。我坐第一座。阿育言。我今坐地。",
    "T53n2122_043:0620c11": "是我勝座。我當作王。又言。此中上器食者。此",
    "T53n2122_043:0620c12": "當作王。乃至阿育念言。我有勝乘勝座勝食。",
    "T53n2122_043:0620c13": "時王觀子相畢便即還宮。時阿育母問阿育",
    "T53n2122_043:0620c14": "言。誰當作王。婆羅門記誰耶。阿育啟言。上乘",
    "T53n2122_043:0620c15": "上座上器上食當作王。王子自見當作王。老",
    "T53n2122_043:0620c16": "象為乘。以地為座。素器盛食。糠米雜酪飯。時",
    "T53n2122_043:0620c17": "彼婆羅門知阿育當作王。數修敬其母。其母",
    "T53n2122_043:0620c18": "亦重餉婆羅門。若子作王者師當一切善得",
    "T53n2122_043:0620c19": "吉利。盡形供養。時頻頭羅王邊國德叉尸羅",
    "T53n2122_043:0620c20": "反。時王語阿育。汝將四兵眾伐彼國。王子",
    "T53n2122_043:0620c21": "去時都不與兵甲。時從者白王子言。今往伐",
    "T53n2122_043:0620c22": "彼國。無有軍仗云何得平。阿育言。我若為",
    "T53n2122_043:0620c23": "王。善根果報者兵甲自然來應。發是語時。尋",
    "T53n2122_043:0620c24": "聲地開兵甲從地而出。即將四兵往伐彼國。",
    "T53n2122_043:0620c25": "時彼諸國人民聞阿育來。即平治道路莊飾",
    "T53n2122_043:0620c26": "城郭。執持吉瓶之水及種種供養奉迎王子。",
    "T53n2122_043:0620c27": "而作是言。我等不反大王及阿育王子。然諸",
    "T53n2122_043:0620c28": "臣輩不利我等。是故違背聖化。即以種種供",
    "T53n2122_043:0620c29": "養王子請入城邑。平此國已。又使至伐佉沙",
    "T53n2122_043:0621a01": "國。時彼二大力士為王平治道路。諸天宣令。",
    "T53n2122_043:0621a02": "阿育當王此天下。汝等勿興逆意。彼國王即",
    "T53n2122_043:0621a03": "便降伏。如是乃至平此天下至於海際。時父",
    "T53n2122_043:0621a04": "王得重疾。王語諸臣。吾今欲立修師摩為王。",
    "T53n2122_043:0621a05": "令阿育往至彼國。時諸臣欲令阿育作王。以",
    "T53n2122_043:0621a06": "黃物塗阿育體及面手脚已。諸臣白王言。阿",
    "T53n2122_043:0621a07": "育王子今得重疾。諸臣即便莊嚴阿育將至",
    "T53n2122_043:0621a08": "王所。今且立此子為王。我等後徐徐當立修",
    "T53n2122_043:0621a09": "師摩為王。時王聞此語甚以不喜。默不對。",
    "T53n2122_043:0621a10": "時阿育心念口言。我應正得王位。諸天自然",
    "T53n2122_043:0621a11": "來以水灌我頂素繒繫首。時王見此相貌極",
    "T53n2122_043:0621a12": "生愁惱。即便命終。阿育王如禮法殯父王已。",
    "T53n2122_043:0621a13": "即立阿[少/兔]樓陀為大臣。時修師摩王子。聞父",
    "T53n2122_043:0621a14": "崩背今立阿育為王。心生不忍。即集諸兵而",
    "T53n2122_043:0621a15": "來伐阿育。阿育王四門中。二門安二力士。第",
    "T53n2122_043:0621a16": "三門安大臣。自守東門。時阿[少/兔]樓陀大機關",
    "T53n2122_043:0621a17": "木象。又作阿育王形像。即騎象安置東門",
    "T53n2122_043:0621a18": "外。又作無煙火坑以物覆之。修師摩既來到。",
    "T53n2122_043:0621a19": "阿[少/兔]樓陀大臣語修師摩王子。欲作王者。阿",
    "T53n2122_043:0621a20": "育在東門。可往伐之。能得此王者自然得作",
    "T53n2122_043:0621a21": "王。時彼王子即趣東門。即墮火坑便即死亡。",
    "T53n2122_043:0621a22": "有一大力士。名曰跋陀申陀。聞修師摩終亡",
    "T53n2122_043:0621a23": "厭世。將無數眷屬於佛法中出家學道得阿",
    "T53n2122_043:0621a24": "羅漢。時諸臣輩我等共立阿育為王。故輕慢",
    "T53n2122_043:0621a25": "於王不行君臣之禮。王亦自知諸臣輕慢於",
    "T53n2122_043:0621a26": "我。時王語諸臣曰。汝等可伐華菓之樹殖於",
    "T53n2122_043:0621a27": "刺棘。諸臣答曰。未甞見聞却除華菓而殖刺",
    "T53n2122_043:0621a28": "樹。而應除伐刺棘樹而殖菓實。乃至二三勅",
    "T53n2122_043:0621a29": "令伐。彼亦不從。爾時國王忿諸大臣。即持利",
    "T53n2122_043:0621b01": "劍殺五百大臣。又時王將婇女眷屬出外園",
    "T53n2122_043:0621b02": "中游戲。見一無憂樹華極敷盛。王見此華樹",
    "T53n2122_043:0621b03": "與我同名。心懷歡喜。王形體醜陋皮膚麁澁。",
    "T53n2122_043:0621b04": "諸婇女輩心不愛王。憎惡王故以手毀折無",
    "T53n2122_043:0621b05": "憂樹華。王從眠覺見無憂樹華狼藉在地",
    "T53n2122_043:0621b06": "心生忿怒繫諸婇女以火燒殺。王行暴惡故",
    "T53n2122_043:0621b07": "曰暴惡阿育王。時阿[少/兔]樓陀大臣白王言。王",
    "T53n2122_043:0621b08": "不應為是法。云何以手自殺人諸臣婇女。王",
    "T53n2122_043:0621b09": "今當立屠殺之人。應有可殺以付彼人。王即",
    "T53n2122_043:0621b10": "宣教立屠殺者。彼有一山。名曰耆梨。中有",
    "T53n2122_043:0621b11": "一織師家。織師有一子。亦名耆梨。兇惡撾打",
    "T53n2122_043:0621b12": "繫縛小男小女。及捕水陸之生。乃至拒逆父",
    "T53n2122_043:0621b13": "母。是故世人傳云兇惡耆梨子。時王使語彼。",
    "T53n2122_043:0621b14": "汝能為王斬諸凶人不。彼答曰。一切閻浮提",
    "T53n2122_043:0621b15": "有罪者。我能淨除。況復此一方。時彼使輩",
    "T53n2122_043:0621b16": "還啟王言。彼人已得。王言。覓將來耶。諸使呼",
    "T53n2122_043:0621b17": "彼。答曰。小忍。先奉辭父母具說上事。父母",
    "T53n2122_043:0621b18": "言。子不應行是事。如是三勅。彼生不仁之心。",
    "T53n2122_043:0621b19": "即便殺父母已。然後乃至。諸使問曰。何以經",
    "T53n2122_043:0621b20": "久不速來耶。時彼兇惡具說上事。以具啟",
    "T53n2122_043:0621b21": "王。王即勅彼。我所有罪人事應至死。汝當知",
    "T53n2122_043:0621b22": "之。彼啟王言。為我作舍。王為作舍極為端嚴。",
    "T53n2122_043:0621b23": "唯開一門亦極精嚴。於其中間作治罪之法。",
    "T53n2122_043:0621b24": "狀如地獄。彼兇惡人啟王乞願。若人來入此",
    "T53n2122_043:0621b25": "中者不復得出。王答言。當以與願。彼諸屠",
    "T53n2122_043:0621b26": "主。往詣寺中聽諸比丘說地獄事。時有比丘",
    "T53n2122_043:0621b27": "誦地獄經。有眾生生地獄者。以熱鐵鉗鉗開",
    "T53n2122_043:0621b28": "其口。以熱鐵丸著其口中。次融銅灌口復以",
    "T53n2122_043:0621b29": "鐵斧斬截其體。次復杻械枷鎖撿繫其身。次",
    "T53n2122_043:0621c01": "復火車鑪炭。次復鐵鑊。次復灰河。次復刀",
    "T53n2122_043:0621c02": "山劍樹。具如五天使經所說。彼屠主具聞",
    "T53n2122_043:0621c03": "比丘說是諸事。開其住處。所作治罪之法如",
    "T53n2122_043:0621c04": "彼所說。案此法則而治罪人。又一商主入海",
    "T53n2122_043:0621c05": "十年。採諸重寶還到本鄉。道中值五百群賊",
    "T53n2122_043:0621c06": "殺於商主。商主之子見父死及失寶物。厭世",
    "T53n2122_043:0621c07": "出家游行諸國。次至巴連弗邑。過此夜已晨",
    "T53n2122_043:0621c08": "朝著衣持鉢入城乞食。誤入屠殺舍中。時彼",
    "T53n2122_043:0621c09": "比丘遙見舍裏火車鑪炭等。治諸眾生。如地",
    "T53n2122_043:0621c10": "獄中。尋生恐怖衣毛皆豎。便欲出門。時兇",
    "T53n2122_043:0621c11": "惡主即往執彼比丘言。入此中者無有得出。",
    "T53n2122_043:0621c12": "汝今此死。比丘聞說心生悲毒泣淚滿目。兇",
    "T53n2122_043:0621c13": "主問曰。汝云何如小兒啼。爾時比丘以偈答",
    "T53n2122_043:0621c14": "曰。",
    "T53n2122_043:0621c15": "　我不恐畏死　　志願求解脫",
    "T53n2122_043:0621c16": "　所求不成果　　是故我啼泣",
    "T53n2122_043:0621c17": "　人身極難得　　出家亦復然",
    "T53n2122_043:0621c18": "　遇釋師子王　　自今不重覩",
    "T53n2122_043:0621c19": "爾時兇主語比丘曰。汝今必死。何所憂惱。比",
    "T53n2122_043:0621c20": "丘復以哀言答云。乞我少時生命可至一月。",
    "T53n2122_043:0621c21": "彼兇不聽。如是日數減止七日。彼即聽許。時",
    "T53n2122_043:0621c22": "此比丘知將死不久。勇猛精進坐禪息心。終",
    "T53n2122_043:0621c23": "不能得道。至於七日。時王宮內人有事至死。",
    "T53n2122_043:0621c24": "送付兇惡之人令治其罪。兇惡將是女人著",
    "T53n2122_043:0621c25": "臼中。以杵擣之令成碎末。時比丘見是事極",
    "T53n2122_043:0621c26": "厭惡此身。嗚呼苦哉。我不久亦當如是。而說",
    "T53n2122_043:0621c27": "偈言。",
    "T53n2122_043:0621c28": "　嗚呼大悲師　　演說正妙法",
    "T53n2122_043:0621c29": "　此身如聚沫　　於義無有實",
    "T53n2122_043:0622a01": "　向者美色女　　今將何所在",
    "T53n2122_043:0622a02": "　生死極可捨　　愚人而貪著",
    "T53n2122_043:0622a03": "　係心緣彼處　　今當脫鎖木",
    "T53n2122_043:0622a04": "　令度三有苦　　畢竟不復生",
    "T53n2122_043:0622a05": "　如是勤方便　　專精修佛法",
    "T53n2122_043:0622a06": "　斷除一切結　　得成阿羅漢",
    "T53n2122_043:0622a07": "時彼兇惡人語此比丘期限已盡。比丘問曰。",
    "T53n2122_043:0622a08": "我不解爾之所說。彼兇答曰。先期七日。今既",
    "T53n2122_043:0622a09": "已滿。比丘以偈答曰。",
    "T53n2122_043:0622a10": "　我心得解脫　　無明大黑闇",
    "T53n2122_043:0622a11": "　斷除諸有蓋　　以殺煩惱賊",
    "T53n2122_043:0622a12": "　惠日今已出　　鑒察心意識",
    "T53n2122_043:0622a13": "　明了見生死　　今者愍人時",
    "T53n2122_043:0622a14": "　隨順諸聖法　　我今此身骸",
    "T53n2122_043:0622a15": "　任汝之所為　　無復有悋惜",
    "T53n2122_043:0622a16": "爾時彼兇惡主執彼比丘著鐵鑊油中。足與",
    "T53n2122_043:0622a17": "薪火火終不然。假使然者或復不熱。兇主見",
    "T53n2122_043:0622a18": "火不然。打拍使者而自然火。火即猛盛。久久",
    "T53n2122_043:0622a19": "見開鐵鑊蓋見彼比丘。鐵鑊中蓮華上坐。生",
    "T53n2122_043:0622a20": "希有心即啟國王。王即便嚴駕將無量眾來",
    "T53n2122_043:0622a21": "看比丘時。彼比丘調伏時至。即身昇虛空猶",
    "T53n2122_043:0622a22": "如雁王。示種種變化。如偈所說。",
    "T53n2122_043:0622a23": "　王見是比丘　　身昇在虛空",
    "T53n2122_043:0622a24": "　心懷大歡喜　　合掌觀彼聖",
    "T53n2122_043:0622a25": "　我今有所白　　意中所不解",
    "T53n2122_043:0622a26": "　形體無異人　　神通未曾有",
    "T53n2122_043:0622a27": "　為我分別說　　修習何等法",
    "T53n2122_043:0622a28": "　令汝得清淨　　為我廣敷演",
    "T53n2122_043:0622a29": "　令得勝妙法　　我了法相已",
    "T53n2122_043:0622b01": "　為汝作弟子　　畢竟無有悔",
    "T53n2122_043:0622b02": "時彼比丘而作是念。我今伏是王。多有所導。",
    "T53n2122_043:0622b03": "攝持佛法。當廣分布如來舍利安樂無量眾",
    "T53n2122_043:0622b04": "生。於此閻浮提盡令信三寶。以是因緣故自",
    "T53n2122_043:0622b05": "顯其德。時阿育王聞彼比丘所說。自於佛所",
    "T53n2122_043:0622b06": "生大敬信。又白比丘言。佛未滅度時何所記",
    "T53n2122_043:0622b07": "設。比丘答言。佛記大王。於我滅後過百歲之",
    "T53n2122_043:0622b08": "時。於巴連弗邑有三億家。彼國有王。名曰阿",
    "T53n2122_043:0622b09": "育。當王此閻浮提為轉輪王正法治化。又復",
    "T53n2122_043:0622b10": "宣布我舍利。於閻浮提立八萬四千塔。佛如",
    "T53n2122_043:0622b11": "是記大王。然大王今造此大地獄殺害無量",
    "T53n2122_043:0622b12": "民人。王應慈念一切眾生施其無畏令得安",
    "T53n2122_043:0622b13": "隱。時彼阿育王於佛所極生敬信。合掌向比",
    "T53n2122_043:0622b14": "丘作禮。我得大罪今向比丘懺悔。我之所作",
    "T53n2122_043:0622b15": "甚為不可。願受我懺勿復責我愚人。今復歸",
    "T53n2122_043:0622b16": "命。時彼比丘度阿育王已乘空而化。時王從",
    "T53n2122_043:0622b17": "彼地獄出。兇惡白王言。王不復得去。王曰。汝",
    "T53n2122_043:0622b18": "今欲殺我耶。彼曰。如是。王曰。誰先入此中。",
    "T53n2122_043:0622b19": "答曰。我是。王曰。若然者汝先應取死。王即勅",
    "T53n2122_043:0622b20": "人將此兇惡主。著作膠舍裏以火燒之。又勅",
    "T53n2122_043:0622b21": "壞此地獄施眾生無畏。",
    "T53n2122_043:0622b22": "又雜阿含經云。阿育王言。我今先當供養所",
    "T53n2122_043:0622b23": "覺菩提之樹。然後香美飲食施設於僧。勅諸",
    "T53n2122_043:0622b24": "臣唱令國界。王今捨十萬兩金布施眾僧。千",
    "T53n2122_043:0622b25": "甕香湯灌溉菩提樹。集諸五眾。時王子名曰",
    "T53n2122_043:0622b26": "拘那羅。在左右邊舉二指而不言說。意欲",
    "T53n2122_043:0622b27": "二倍供養。大眾見之皆盡發笑。王亦發笑而",
    "T53n2122_043:0622b28": "語言。嗚呼王子乃有增益功德供養。王復言。",
    "T53n2122_043:0622b29": "我復以三十萬兩金供養眾僧。復加千甕香",
    "T53n2122_043:0622c01": "湯洗浴菩提樹。時王子復舉四指。意在四倍。",
    "T53n2122_043:0622c02": "時王瞋恚語諸臣曰。誰教王子作是事與我",
    "T53n2122_043:0622c03": "興競。臣啟王言。誰敢與王興競然王子聰慧",
    "T53n2122_043:0622c04": "利根增益功德。故作是事耳。時王右顧視王",
    "T53n2122_043:0622c05": "子。白上座耶舍曰。除我庫藏之物。餘一切物",
    "T53n2122_043:0622c06": "閻浮提夫人婇女諸臣眷屬及我拘那羅子。",
    "T53n2122_043:0622c07": "皆悉布施賢聖眾僧。唱令國界集諸比丘眾。",
    "T53n2122_043:0622c08": "而說偈言。",
    "T53n2122_043:0622c09": "　除生庫藏物　　夫人及婇女",
    "T53n2122_043:0622c10": "　臣民一切眾　　布施賢聖僧",
    "T53n2122_043:0622c11": "　我身及王子　　亦復悉捨與",
    "T53n2122_043:0622c12": "時王上座及比丘僧。以甕香湯洗浴菩提樹。",
    "T53n2122_043:0622c13": "時菩提樹倍復嚴好增長茂盛。以偈頌曰。",
    "T53n2122_043:0622c14": "　王浴菩提樹　　無上之所覺",
    "T53n2122_043:0622c15": "　樹增於茂盛　　柯條葉柔軟",
    "T53n2122_043:0622c16": "時王及諸群臣生大歡喜。時王洗浴菩提樹",
    "T53n2122_043:0622c17": "已。次復供養眾僧。時彼上座耶舍語王言。大",
    "T53n2122_043:0622c18": "王。今有大比丘僧集。當發淳信心供養。時王",
    "T53n2122_043:0622c19": "從上至下自手供養。復以三衣并四億萬兩",
    "T53n2122_043:0622c20": "珍寶嚫五部眾。嚫願已復以四十億萬兩珍",
    "T53n2122_043:0622c21": "寶贖取閻浮提宮人婇女及太子群臣。阿育",
    "T53n2122_043:0622c22": "所作功德無量如是。",
    "T53n2122_043:0622c23": "又雜阿含經云。阿育王問諸比丘言。誰於如",
    "T53n2122_043:0622c24": "來法中行大布施諸比丘白言。給孤獨長者",
    "T53n2122_043:0622c25": "最行大施。王復問曰。彼施幾許寶物。比丘答",
    "T53n2122_043:0622c26": "曰。以億千金。王聞是已。彼長者尚能捨億千",
    "T53n2122_043:0622c27": "金。我今為王。何緣復以億千金施。當以億",
    "T53n2122_043:0622c28": "百千金施。時王起八萬四千佛塔。於彼一一",
    "T53n2122_043:0622c29": "塔中復施百千金。復作五歲大會。會有三百",
    "T53n2122_043:0623a01": "千比丘。用三百億金供養於彼。彼眾中第一",
    "T53n2122_043:0623a02": "分是阿羅漢。第二分是學人。第三分是真實",
    "T53n2122_043:0623a03": "凡夫。除私庫藏此閻浮提夫人婇女。太子大",
    "T53n2122_043:0623a04": "臣施與聖僧。四十億金還贖取。如是計較用",
    "T53n2122_043:0623a05": "九十六億千金。乃至王得病欲以滿億百千",
    "T53n2122_043:0623a06": "金作功德。今願不得滿足。便就後世。時計",
    "T53n2122_043:0623a07": "較前後所施金銀珍寶。唯減四億未滿。王即",
    "T53n2122_043:0623a08": "辦諸珍寶送與雞雀寺中。法益之子名三波",
    "T53n2122_043:0623a09": "提為太子。諸臣等啟太子言。大王將終不久。",
    "T53n2122_043:0623a10": "今以此珍寶送與寺中。今庫藏財寶已竭。諸",
    "T53n2122_043:0623a11": "王法以物為尊。太子今宜斷之。勿使大王用",
    "T53n2122_043:0623a12": "之。時大王自知索諸物不復能得。所食金器",
    "T53n2122_043:0623a13": "送與寺中。時太子令斷金器。勅以銀器。王食",
    "T53n2122_043:0623a14": "已復送寺中。又斷銀器給以銅器。王亦送寺",
    "T53n2122_043:0623a15": "中。又斷銅器給以瓦器。時大王手中有半阿",
    "T53n2122_043:0623a16": "摩勒果。悲淚告諸大臣。今誰為地主。時諸臣",
    "T53n2122_043:0623a17": "啟白大王。王為地主。王即說偈答曰。",
    "T53n2122_043:0623a18": "　汝等護我心　　何假虛妄語",
    "T53n2122_043:0623a19": "　我今坐王位　　不復得自在",
    "T53n2122_043:0623a20": "　阿摩勒半果　　今在於我手",
    "T53n2122_043:0623a21": "　此即是我物　　於是得自在",
    "T53n2122_043:0623a22": "　嗚呼尊富貴　　可厭可棄捨",
    "T53n2122_043:0623a23": "　先領閻浮提　　今一旦貧至",
    "T53n2122_043:0623a24": "　如殑伽駛流　　一逝而不返",
    "T53n2122_043:0623a25": "　富貴亦復然　　逝者不復還",
    "T53n2122_043:0623a26": "時阿育王呼侍者言。汝今憶我恩養。汝持此",
    "T53n2122_043:0623a27": "半阿摩勒果送雞雀寺中作我意。禮拜諸比",
    "T53n2122_043:0623a28": "丘僧足。白言。阿育王問訊諸大眾。我是阿育",
    "T53n2122_043:0623a29": "王領此閻浮提。閻浮提是我所有。今者頓盡",
    "T53n2122_043:0623b01": "無有財寶布施眾僧。於一切財而不得自在。",
    "T53n2122_043:0623b02": "今唯此半阿摩勒果我得自由。此是最後布",
    "T53n2122_043:0623b03": "施檀波羅蜜。哀愍我故納受此施。令我得供",
    "T53n2122_043:0623b04": "養僧福。時彼使者受王勅已。即持此半果至",
    "T53n2122_043:0623b05": "雞雀寺中。至上座前五體投地作禮。長跪合",
    "T53n2122_043:0623b06": "掌具向上座說前王教。時彼上座告諸大眾。",
    "T53n2122_043:0623b07": "誰聞是語而不厭世。時彼上座令此半果一",
    "T53n2122_043:0623b08": "切眾僧得其分食。即教令研磨著石榴羹中",
    "T53n2122_043:0623b09": "行已。眾僧一切皆得周遍。時王復問傍臣曰。",
    "T53n2122_043:0623b10": "誰是閻浮提王臣答王言。大王是也。時王從",
    "T53n2122_043:0623b11": "臥起而坐顧望四方。合掌作禮念諸佛德。心",
    "T53n2122_043:0623b12": "念口言。我今復以此閻浮提施與三寶。隨意",
    "T53n2122_043:0623b13": "用之。時王以此語盡書紙上而封緘之。以齒",
    "T53n2122_043:0623b14": "印印之。作是事畢便即就盡。爾時太子臣民",
    "T53n2122_043:0623b15": "葬送王已。諸臣欲立太子紹王位中有大臣。",
    "T53n2122_043:0623b16": "名曰阿[少/兔]羅陀。語諸臣曰。不得立太子為",
    "T53n2122_043:0623b17": "王。大王在時願滿十萬億金作諸功德。唯減",
    "T53n2122_043:0623b18": "四億不滿十萬以是故今捨閻浮提施與",
    "T53n2122_043:0623b19": "三寶欲令滿足。今是大地屬於三寶。云何而",
    "T53n2122_043:0623b20": "立為王。時諸臣聞已即送四億諸金送與",
    "T53n2122_043:0623b21": "寺中。即便立法益之子為王。名三波提。",
    "T53n2122_043:0623b22": "頌曰。",
    "T53n2122_043:0623b23": "　睿業澄暉　　宿祐因淨　　七寶來投",
    "T53n2122_043:0623b24": "　千子威併　　十善御宇　　四洲歸正",
    "T53n2122_043:0623b25": "　無思不愜　　有意斯盛　　秉式康衢",
    "T53n2122_043:0623b26": "　昆蟲養性　　八萬增壽　　四八光瑩",
    "T53n2122_043:0623b27": "　鬼神翊衛　　不言而令　　樂哉至矣",
    "T53n2122_043:0623b28": "　輪",
    "T53n2122_043:0623b29": "法苑珠林卷第四十三"
}