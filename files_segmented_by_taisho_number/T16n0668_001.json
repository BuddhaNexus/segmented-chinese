{
    "T16n0668_001:0466a10": "佛說不增不減經",
    "T16n0668_001:0466a12": "元魏北印度三藏菩提流支譯",
    "T16n0668_001:0466a13": "如是我聞：一時，婆伽婆住王舍城耆闍崛山",
    "T16n0668_001:0466a14": "中，與大比丘眾千二百五十人俱，諸菩薩摩",
    "T16n0668_001:0466a15": "訶薩無量無邊不可稱計。",
    "T16n0668_001:0466a16": "爾時慧命舍利弗，於大眾中即從坐起，前至",
    "T16n0668_001:0466a17": "佛所，到已頂禮佛足，退坐一面，合掌白佛言：",
    "T16n0668_001:0466a18": "「世尊！一切眾生從無始世來，周旋六道，往來",
    "T16n0668_001:0466a19": "三界，於四生中輪迴生死，受苦無窮。世尊！",
    "T16n0668_001:0466a20": "此眾生聚、眾生海，為有增減？為無增減？此義",
    "T16n0668_001:0466a21": "深隱，我未能解。若人問我，當云何答？」爾時世",
    "T16n0668_001:0466a22": "尊告舍利弗：「善哉，善哉！舍利弗！汝為安隱",
    "T16n0668_001:0466a23": "一切眾生，安樂一切眾生，憐愍一切眾生，",
    "T16n0668_001:0466a24": "利益一切眾生，饒益安樂一切眾生、諸天人",
    "T16n0668_001:0466a25": "故，乃能問我是甚深義。舍利弗！汝若不問",
    "T16n0668_001:0466a26": "如來、應供、正遍知如是義者，有多過咎。所以",
    "T16n0668_001:0466a27": "者何？於現在世及未來世，諸天人等一切眾",
    "T16n0668_001:0466a28": "生，長受衰惱損害之事，永失一切利益安樂。",
    "T16n0668_001:0466a29": "舍利弗！大邪見者，所謂見眾生界增、見眾",
    "T16n0668_001:0466b01": "生界減。舍利弗！此大邪見諸眾生等，以是見",
    "T16n0668_001:0466b02": "故，生盲無目，是故長夜妄行邪道，以是因緣，",
    "T16n0668_001:0466b03": "於現在世墮諸惡趣。舍利弗！大險難者，所",
    "T16n0668_001:0466b04": "謂取眾生界增堅著妄執、取眾生界減堅著",
    "T16n0668_001:0466b05": "妄執。舍利弗！此諸眾生堅著妄執，是故長",
    "T16n0668_001:0466b06": "夜妄行邪道，以是因緣，於未來世墮諸惡",
    "T16n0668_001:0466b07": "趣。",
    "T16n0668_001:0466b08": "「舍利弗！一切愚癡凡夫，不如實知一法界故、",
    "T16n0668_001:0466b09": "不如實見一法界故，起邪見心，謂眾生界增、",
    "T16n0668_001:0466b10": "眾生界減。舍利弗！如來在世，我諸弟子不起",
    "T16n0668_001:0466b11": "此見。若我滅後，過五百歲，多有眾生愚無",
    "T16n0668_001:0466b12": "智慧，於佛法中雖除鬚髮、服三法衣現沙門",
    "T16n0668_001:0466b13": "像，然其內無沙門德行。如是等輩，實非沙門",
    "T16n0668_001:0466b14": "自謂沙門，非佛弟子謂佛弟子，而自說言：",
    "T16n0668_001:0466b15": "『我是沙門，真佛弟子。』如是等人，起增減見。何",
    "T16n0668_001:0466b16": "以故？此諸眾生以依如來不了義經，無慧眼",
    "T16n0668_001:0466b17": "故、遠離如實空見故，不如實知如來所證",
    "T16n0668_001:0466b18": "初發心故、不如實知修集無量菩提功德行",
    "T16n0668_001:0466b19": "故、不如實知如來所得無量法故、不如實知",
    "T16n0668_001:0466b20": "如來無量力故、不如實知如來無量境界故、",
    "T16n0668_001:0466b21": "不信如來無量行處故、不如實知如來不思",
    "T16n0668_001:0466b22": "議無量法自在故、不如實知如來不思議無",
    "T16n0668_001:0466b23": "量方便故、不能如實分別如來無量差別",
    "T16n0668_001:0466b24": "境界故、不能善入如來不可思議大悲故、",
    "T16n0668_001:0466b25": "不如實知如來大涅槃故。「舍利弗，愚癡凡夫",
    "T16n0668_001:0466b26": "無聞慧故，聞如來涅槃起斷見滅見，以起斷",
    "T16n0668_001:0466b27": "想及滅想故，謂眾生界減，成大邪見極重",
    "T16n0668_001:0466b28": "惡業。復次舍利弗！此諸眾生依於減見復起",
    "T16n0668_001:0466b29": "三見，此三種見與彼減見不相捨離猶如羅",
    "T16n0668_001:0466c01": "網。何謂三見？一者斷見，謂畢竟盡；二者滅",
    "T16n0668_001:0466c02": "見，謂即涅槃；三者無涅槃見，謂此涅槃畢竟",
    "T16n0668_001:0466c03": "空寂。舍利弗！此三種見，如是縛、如是執、如",
    "T16n0668_001:0466c04": "是觸，以是三見力因緣故，展轉復生二種邪",
    "T16n0668_001:0466c05": "見，此二種見與彼三見，不相捨離猶如羅網。",
    "T16n0668_001:0466c06": "何謂二見？一者無欲見，二者畢竟無涅槃",
    "T16n0668_001:0466c07": "見。「舍利弗！依無欲見復起二見，此二種見",
    "T16n0668_001:0466c08": "與無欲見不相捨離猶如羅網。何謂二見？",
    "T16n0668_001:0466c09": "一者戒取見，二者於不淨中起淨顛倒見。",
    "T16n0668_001:0466c10": "「舍利弗！依畢竟無涅槃見，復起六種見，此六",
    "T16n0668_001:0466c11": "種見與無涅槃見不相捨離猶如羅網。何謂",
    "T16n0668_001:0466c12": "六見？一者世間有始見，二者世間有終見，",
    "T16n0668_001:0466c13": "三者眾生幻化所作見，四者無苦無樂見，五",
    "T16n0668_001:0466c14": "者無眾生事見，六者無聖諦見。",
    "T16n0668_001:0466c15": "「復次舍利弗！此諸眾生依於增見，復起二見，",
    "T16n0668_001:0466c16": "此二種見與彼增見不相捨離猶如羅網。何",
    "T16n0668_001:0466c17": "謂二見？一者涅槃始生見，二者無因無緣忽",
    "T16n0668_001:0466c18": "然而有見。舍利弗！此二種見，令諸眾生，於",
    "T16n0668_001:0466c19": "善法中無願欲心、勤精進心。舍利弗，是諸眾",
    "T16n0668_001:0466c20": "生，以起如是二種見故，正使七佛如來、應、正",
    "T16n0668_001:0466c21": "遍知次第出世為其說法，於善法中若生欲",
    "T16n0668_001:0466c22": "心、勤精進心，無有是處。",
    "T16n0668_001:0466c23": "「舍利弗，此二種見乃是無明諸惑根本，所謂",
    "T16n0668_001:0466c24": "涅槃始生見，無因無緣忽然而有見。",
    "T16n0668_001:0466c25": "舍利弗，此二種見，乃是極惡根本大患之法。",
    "T16n0668_001:0466c26": "「舍利弗，依此二見起一切見，此一切見與彼",
    "T16n0668_001:0466c27": "二見不相捨離猶如羅網。一切見者，所謂",
    "T16n0668_001:0466c28": "若內若外，若麁若細若中種種諸見。「所謂增",
    "T16n0668_001:0466c29": "見、減見，舍利弗！此二種見依止一界，同一",
    "T16n0668_001:0467a01": "界合一界。一切愚癡凡夫，不如實知彼一",
    "T16n0668_001:0467a02": "界故、不如實見彼一界故，起於極惡大邪見",
    "T16n0668_001:0467a03": "心，謂眾生界增、謂眾生界減。」",
    "T16n0668_001:0467a04": "爾時，慧命舍利弗白佛言：「世尊！何者是一界？",
    "T16n0668_001:0467a05": "而言一切愚癡凡夫，不如實知彼一界故、",
    "T16n0668_001:0467a06": "不如實見彼一界故，起於極惡大邪見心，謂",
    "T16n0668_001:0467a07": "眾生界增、謂眾生界減。」舍利弗言：「善哉世",
    "T16n0668_001:0467a08": "尊！此義甚深，我未能解。唯願如來為我解",
    "T16n0668_001:0467a09": "說，令得解了。」",
    "T16n0668_001:0467a10": "爾時世尊告慧命舍利弗：「此甚深義，乃是如",
    "T16n0668_001:0467a11": "來智慧境界，亦是如來心所行處。舍利弗！",
    "T16n0668_001:0467a12": "如是深義，一切聲聞、緣覺智慧所不能知、所",
    "T16n0668_001:0467a13": "不能見，不能觀察，何況一切愚癡凡夫而能",
    "T16n0668_001:0467a14": "測量？唯有諸佛如來智慧，乃能觀察知見",
    "T16n0668_001:0467a15": "此義。舍利弗！一切聲聞、緣覺所有智慧，於",
    "T16n0668_001:0467a16": "此義中唯可仰信，不能如實知見觀察。舍",
    "T16n0668_001:0467a17": "利弗！甚深義者即是第一義諦，第一義諦者",
    "T16n0668_001:0467a18": "即是眾生界，眾生界者即是如來藏，如來藏",
    "T16n0668_001:0467a19": "者即是法身。舍利弗！如我所說法身義者，",
    "T16n0668_001:0467a20": "過於恒沙，不離不脫、不斷不異不思議佛法",
    "T16n0668_001:0467a21": "如來功德智慧。",
    "T16n0668_001:0467a22": "「舍利弗！如世間燈，所有明色及觸，不離不脫。",
    "T16n0668_001:0467a23": "又如摩尼寶珠，所有明色形相，不離不脫。舍",
    "T16n0668_001:0467a24": "利弗！如來所說法身之義亦復如是，過於恒",
    "T16n0668_001:0467a25": "沙不離不脫、不斷不異不思議佛法如來功",
    "T16n0668_001:0467a26": "德智慧。",
    "T16n0668_001:0467a27": "「舍利弗！此法身者，是不生不滅法，非過去際、",
    "T16n0668_001:0467a28": "非未來際，離二邊故；舍利弗，非過去際",
    "T16n0668_001:0467a29": "者離生時故，非未來際者離滅時故。舍利",
    "T16n0668_001:0467b01": "弗，如來法身常，以不異法故、以不盡法故。",
    "T16n0668_001:0467b02": "舍利弗！如來法身恒，以常可歸依故、以未",
    "T16n0668_001:0467b03": "來際平等故。舍利弗！如來法身清涼，以不",
    "T16n0668_001:0467b04": "二法故、以無分別法故。舍利弗，如來法身不",
    "T16n0668_001:0467b05": "變，以非滅法故、以非作法故。",
    "T16n0668_001:0467b06": "「舍利弗！即此法身，過於恒沙無邊煩惱所纏，",
    "T16n0668_001:0467b07": "從無始世來隨順世間，波浪漂流，往來生死，",
    "T16n0668_001:0467b08": "名為眾生。舍利弗！即此法身，厭離世間生死",
    "T16n0668_001:0467b09": "苦惱，棄捨一切諸有欲求，行十波羅蜜，攝",
    "T16n0668_001:0467b10": "八萬四千法門，修菩提行，名為菩薩。",
    "T16n0668_001:0467b11": "「復次舍利弗！即此法身，離一切世間煩惱使",
    "T16n0668_001:0467b12": "纏，過一切苦，離一切煩惱垢，得淨得清淨，",
    "T16n0668_001:0467b13": "住於彼岸清淨法中，到一切眾生所願之地，",
    "T16n0668_001:0467b14": "於一切境界中究竟通達，更無勝者；離一切",
    "T16n0668_001:0467b15": "障、離一切礙，於一切法中得自在力，名為如",
    "T16n0668_001:0467b16": "來、應、正遍知。是故舍利弗！不離眾生界有法",
    "T16n0668_001:0467b17": "身，不離法身有眾生界；眾生界即法身，法",
    "T16n0668_001:0467b18": "身即眾生界。舍利弗！此二法者，義一名",
    "T16n0668_001:0467b19": "異。",
    "T16n0668_001:0467b20": "「復次舍利弗！如我上說，眾生界中亦三種",
    "T16n0668_001:0467b21": "法，皆真實如，不異不差。何謂三法？一者如來",
    "T16n0668_001:0467b22": "藏本際相應體及清淨法，二者如來藏本際",
    "T16n0668_001:0467b23": "不相應體及煩惱纏不清淨法，三者如來藏",
    "T16n0668_001:0467b24": "未來際平等恒及有法。",
    "T16n0668_001:0467b25": "「舍利弗當知，如來藏本際相應體及清淨法",
    "T16n0668_001:0467b26": "者，此法如實不虛妄，不離不脫智慧清淨，",
    "T16n0668_001:0467b27": "真如法界不思議法，無始本際來，有此清淨",
    "T16n0668_001:0467b28": "相應法體。舍利弗，我依此清淨真如法界，",
    "T16n0668_001:0467b29": "為眾生故，說為不可思議法自性清淨心。",
    "T16n0668_001:0467c01": "「舍利弗當知，如來藏本際不相應體及煩",
    "T16n0668_001:0467c02": "惱纏不清淨法者，此本際來離脫不相應煩",
    "T16n0668_001:0467c03": "惱所纏不清淨法，唯有如來菩提智之所",
    "T16n0668_001:0467c04": "能斷。舍利弗！我依此煩惱所纏不相應不",
    "T16n0668_001:0467c05": "思議法界，為眾生故，說為客塵煩惱所染自",
    "T16n0668_001:0467c06": "性清淨心不可思議法。",
    "T16n0668_001:0467c07": "「舍利弗當知，如來藏未來際平等恒及有法",
    "T16n0668_001:0467c08": "者，即是一切諸法根本，備一切法、具一切法，",
    "T16n0668_001:0467c09": "於世法中不離不脫真實一切法，住持一切",
    "T16n0668_001:0467c10": "法、攝一切法。舍利弗！我依此不生不滅常恒",
    "T16n0668_001:0467c11": "清涼不變歸依不可思議清淨法界，說名眾",
    "T16n0668_001:0467c12": "生。所以者何？言眾生者，即是不生不滅常恒",
    "T16n0668_001:0467c13": "清涼不變歸依不可思議清淨法界等異名，",
    "T16n0668_001:0467c14": "以是義故，我依彼法說名眾生。「舍利弗！此",
    "T16n0668_001:0467c15": "三種法皆真實如，不異不差。於此真實如不",
    "T16n0668_001:0467c16": "異不差法中，畢竟不起極惡不善二種邪見。",
    "T16n0668_001:0467c17": "何以故？以如實見故。所謂減見、增見，舍利弗！",
    "T16n0668_001:0467c18": "此二邪見，諸佛如來畢竟遠離，諸佛如來之",
    "T16n0668_001:0467c19": "所呵責。",
    "T16n0668_001:0467c20": "「舍利弗！若有比丘、比丘尼、優婆塞、優婆夷，若",
    "T16n0668_001:0467c21": "起一見、若起二見，諸佛如來非彼世尊，如",
    "T16n0668_001:0467c22": "是等人非我弟子。舍利弗！此人以起二見因",
    "T16n0668_001:0467c23": "緣故，從冥入冥、從闇入闇，我說是等，名一闡",
    "T16n0668_001:0467c24": "提。是故舍利弗！汝今應學此法，化彼眾生，令",
    "T16n0668_001:0467c25": "離二見，住正道中。舍利弗！如是等法，汝亦",
    "T16n0668_001:0467c26": "應學，離彼二見，住正道中。」",
    "T16n0668_001:0467c27": "佛說此經已，慧命舍利弗，比丘、比丘尼、優婆",
    "T16n0668_001:0467c28": "塞、優婆夷，菩薩摩訶薩，及諸天、龍、夜叉、乾闥",
    "T16n0668_001:0467c29": "婆、阿修羅、迦樓羅、緊那羅、摩睺羅伽、人非人等，",
    "T16n0668_001:0468a01": "一切大眾，皆大歡喜，信受奉行。",
    "T16n0668_001:0468a02": "佛說不增不減經"
}