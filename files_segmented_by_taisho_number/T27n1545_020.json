{
    "T27n1545_020:0099a18": "阿毘達磨大毘婆沙論卷第二十",
    "T27n1545_020:0099a20": "五百大阿羅漢等造",
    "T27n1545_020:0099a21": "三藏法師玄奘奉　詔譯",
    "T27n1545_020:0099a22": "12雜蘊第一中智納息第二之十二",
    "T27n1545_020:0099a23": "問一剎那業為但能引一眾同分。為亦能",
    "T27n1545_020:0099a24": "引多眾同分耶。設爾何失。若一剎那業但能",
    "T27n1545_020:0099a25": "引一眾同分者。施設論說當云何通。如說",
    "T27n1545_020:0099a26": "有諸眾生曾在人中。或作國王或作大臣。",
    "T27n1545_020:0099a27": "具大勢力非理損害無量眾生。稅奪資財",
    "T27n1545_020:0099a28": "供給自身及諸眷屬。由是惡業死墮地獄。",
    "T27n1545_020:0099a29": "經無量時受大苦惱。從彼捨命復由殘業",
    "T27n1545_020:0099b01": "生大海中。受惡獸身其形長大。噉食無量",
    "T27n1545_020:0099b02": "水陸眾生。亦為無量眾生唼食。遍著其體",
    "T27n1545_020:0099b03": "如拘執毛。既受苦痛不能堪忍。以身揩突",
    "T27n1545_020:0099b04": "頗胝迦山在彼身蟲俱被殘害。遂令海水",
    "T27n1545_020:0099b05": "縱廣百千踰繕那量皆變成血。又若爾者。尊",
    "T27n1545_020:0099b06": "者無滅所說本事復云何通。如說。具壽。",
    "T27n1545_020:0099b07": "我以一食施福田故。七生天上作大天",
    "T27n1545_020:0099b08": "王。七生人中為大國主。又若爾者。大迦葉",
    "T27n1545_020:0099b09": "波所說本事復云何通。如說。具壽。我以一",
    "T27n1545_020:0099b10": "器稗子米飯施福田故。千返生彼北俱盧",
    "T27n1545_020:0099b11": "洲自然衣食。千返生彼三十三天受大快",
    "T27n1545_020:0099b12": "樂。又若爾者。鹽喻經說復云何通。如說。一",
    "T27n1545_020:0099b13": "類補特伽羅造作增長爾許惡業有應地",
    "T27n1545_020:0099b14": "獄受者。或現法受。有應現法受者往地",
    "T27n1545_020:0099b15": "獄受。若一剎那業亦能引多眾同分者施設",
    "T27n1545_020:0099b16": "論說當云何通。如說。由業種種差別勢力。",
    "T27n1545_020:0099b17": "施設諸趣種種差別。由趣種種差別勢力。",
    "T27n1545_020:0099b18": "施設諸生。種種差別。由生種種差別勢力。",
    "T27n1545_020:0099b19": "施設異熟種種差別。由異熟種種差別勢力。",
    "T27n1545_020:0099b20": "施設諸根種種差別。由根種種差別勢力。",
    "T27n1545_020:0099b21": "施設補特伽羅種種差別。又若爾者。通達",
    "T27n1545_020:0099b22": "經說復云何通。如說。云何應知諸業差別。",
    "T27n1545_020:0099b23": "謂別業生地獄。別業生傍生。別業生餓鬼。",
    "T27n1545_020:0099b24": "別業生天上。別業生人中。又若爾者。云何",
    "T27n1545_020:0099b25": "建立順現法受等三業差別。又若爾者。施設",
    "T27n1545_020:0099b26": "論說復云何通。如說。造作增長上殺生業。",
    "T27n1545_020:0099b27": "身壞命終墮無間獄。中生餘處下復生餘。",
    "T27n1545_020:0099b28": "乃至廣說。答應作是說。一剎那業唯能",
    "T27n1545_020:0099b29": "引一眾同分。問若爾。施設論說當云何通。",
    "T27n1545_020:0099c01": "如說。有諸眾生曾在人中。乃至廣說。答",
    "T27n1545_020:0099c02": "由殘業者由別趣業。謂彼人中造作增長",
    "T27n1545_020:0099c03": "地獄傍生二惡趣業。地獄中受地獄業已。殘",
    "T27n1545_020:0099c04": "傍生業生大海中。故此殘聲非望一業。問",
    "T27n1545_020:0099c05": "尊者無滅所說本事復云何通。如說。具壽。",
    "T27n1545_020:0099c06": "我以一食施福田故。乃至廣說。答彼顯初",
    "T27n1545_020:0099c07": "因故作是說。謂彼先以一食施故。生富貴",
    "T27n1545_020:0099c08": "家多饒財寶。由宿生念或本願力。復以百",
    "T27n1545_020:0099c09": "千財食布施。如是展轉經於多生。常好布",
    "T27n1545_020:0099c10": "施受大富樂。彼依初因故作是說。譬如農",
    "T27n1545_020:0099c11": "夫以少種子多年種殖。展轉增長至百千",
    "T27n1545_020:0099c12": "斛。唱如是言。我殖少種今獲百千。又如",
    "T27n1545_020:0099c13": "商客以一金錢多時貿易至於千萬。唱如",
    "T27n1545_020:0099c14": "是言。我用一錢經求滋息。今至千萬。此等",
    "T27n1545_020:0099c15": "皆依最初因故作如是說。尊者亦爾。復次",
    "T27n1545_020:0099c16": "或彼尊者於一生中先施一食後復數施。",
    "T27n1545_020:0099c17": "由此引發多人天因。彼依最初故作是說。",
    "T27n1545_020:0099c18": "復次或彼尊者施一食時起多思願。由此",
    "T27n1545_020:0099c19": "引得天上人中多異熟果。復次或彼尊者因",
    "T27n1545_020:0099c20": "施一食。起下中上三品善業。由下業故生",
    "T27n1545_020:0099c21": "在人中得為人主。由中業故生於天上復",
    "T27n1545_020:0099c22": "作天王。由上業故於最後身生釋氏家。",
    "T27n1545_020:0099c23": "多饒財寶出家修道成阿羅漢。由此理趣則",
    "T27n1545_020:0099c24": "已釋通大迦葉波所說本事。問鹽喻經說",
    "T27n1545_020:0099c25": "復云何通。如說。一類補特伽羅。乃至廣說。",
    "T27n1545_020:0099c26": "有作是說。彼說二人造二種業感二異熟。",
    "T27n1545_020:0099c27": "謂有二人俱害生命。一不勤修身戒心慧。",
    "T27n1545_020:0099c28": "彼少福故往地獄中受此業異熟果。一能",
    "T27n1545_020:0099c29": "勤修身戒心慧。彼多福故即於人中受此",
    "T27n1545_020:0100a01": "業異熟果。問經言爾許。說何義耶。答若少",
    "T27n1545_020:0100a02": "若等若相似故說名爾許。有餘師說。彼說一",
    "T27n1545_020:0100a03": "人造二種業感二異熟。謂有一人害二生",
    "T27n1545_020:0100a04": "命。一業能引地獄異熟。一業能引人中異",
    "T27n1545_020:0100a05": "熟。彼若不修身戒心慧。便往地獄受別業",
    "T27n1545_020:0100a06": "異熟果若能勤修身戒心慧。即於人中受",
    "T27n1545_020:0100a07": "別業異熟果。復有說者。彼說一人造一種",
    "T27n1545_020:0100a08": "業感二異熟。謂有一人害一生命。此業能",
    "T27n1545_020:0100a09": "引地獄異熟。兼復能引人中異熟。彼若不",
    "T27n1545_020:0100a10": "修身戒心慧。便往地獄受異熟果。人中異",
    "T27n1545_020:0100a11": "熟果住不生法中。若能勤修身戒心慧。即",
    "T27n1545_020:0100a12": "於人中受異熟果。地獄異熟果住不生法",
    "T27n1545_020:0100a13": "中。評曰。彼不應作是說。勿有業壞趣壞",
    "T27n1545_020:0100a14": "過故。業壞者。謂一業亦是地獄業亦是人業。",
    "T27n1545_020:0100a15": "趣壞者。應一異熟亦是地獄趣亦是人趣果",
    "T27n1545_020:0100a16": "似因故。應作是說。彼說一人造一種業",
    "T27n1545_020:0100a17": "感一異熟。謂有一人害一生命。此業能引",
    "T27n1545_020:0100a18": "地獄異熟。彼若不能精勤修道成阿羅漢。",
    "T27n1545_020:0100a19": "便往地獄受此業果。彼人若能精勤修道",
    "T27n1545_020:0100a20": "成阿羅漢。便能引取地獄苦事。人身中受",
    "T27n1545_020:0100a21": "此業。不能引眾同分。引眾同分業不可",
    "T27n1545_020:0100a22": "寄受故。由此尊者世友說言。頗有能引地",
    "T27n1545_020:0100a23": "獄苦事人中受不。答曰有能。謂若證得阿",
    "T27n1545_020:0100a24": "羅漢果殊勝定慧薰修身故能為此事。非",
    "T27n1545_020:0100a25": "諸有學及諸異生能為此事。譬如廚人以",
    "T27n1545_020:0100a26": "水漬手雖探熱飯而不被燒。若不漬手",
    "T27n1545_020:0100a27": "即便被燒。此亦如是。故唯無學能為此事。",
    "T27n1545_020:0100a28": "有餘師說。一剎那業亦能引多眾同分。問",
    "T27n1545_020:0100a29": "若爾。前難善通。後難云何通耶。答有情造",
    "T27n1545_020:0100b01": "業品類不定。有所造業雜亂可轉。有所造",
    "T27n1545_020:0100b02": "業不雜亂不可轉。若雜亂可轉者。如前所",
    "T27n1545_020:0100b03": "引。若不雜亂不可轉者。如後所引。如是前",
    "T27n1545_020:0100b04": "後二難俱通。評曰。彼不應作是說。勿有業",
    "T27n1545_020:0100b05": "壞趣壞過故。應作是說一剎那業唯能引",
    "T27n1545_020:0100b06": "一眾同分。",
    "T27n1545_020:0100b07": "復次但由不善引眾同分業生地獄中。既生",
    "T27n1545_020:0100b08": "彼已唯受不善法異熟色心心所法不相應",
    "T27n1545_020:0100b09": "行。色者九處除聲。心心所法者苦受及相",
    "T27n1545_020:0100b10": "應法。不相應行者。命根眾同分得生老住無",
    "T27n1545_020:0100b11": "常。但由不善引眾同分業。生傍生鬼趣中。",
    "T27n1545_020:0100b12": "既生彼已受善不善法異熟。色心心所法不",
    "T27n1545_020:0100b13": "相應行不善法異熟。色者。九處除聲。心",
    "T27n1545_020:0100b14": "心所法者。苦受及相應法。不相應行者。命",
    "T27n1545_020:0100b15": "根眾同分得生住老無常。善法異熟色者。四",
    "T27n1545_020:0100b16": "處。謂色香味觸。心心所法者。樂憙捨受及",
    "T27n1545_020:0100b17": "相應法。不相應行者。得生老住無常。有餘",
    "T27n1545_020:0100b18": "師說。善法於傍生鬼趣無異熟色。唯有異",
    "T27n1545_020:0100b19": "熟心心所法不相應行。問若爾。何故現見",
    "T27n1545_020:0100b20": "傍生鬼趣中。有形色妙好或醜陋耶。答彼",
    "T27n1545_020:0100b21": "不善業。或有以善業為眷屬。或有以不善",
    "T27n1545_020:0100b22": "業為眷屬。若以善業為眷屬者。形色妙",
    "T27n1545_020:0100b23": "好。善伏不善弊惡力故。若以不善業為眷",
    "T27n1545_020:0100b24": "屬者形色醜陋。不善增彼弊惡力故。評曰。",
    "T27n1545_020:0100b25": "善業於彼傍生鬼趣。亦能感異熟色。於理",
    "T27n1545_020:0100b26": "無違。是故應知初說為善。但由善引眾同",
    "T27n1545_020:0100b27": "分業。生欲界人天中。既生彼已受善不善",
    "T27n1545_020:0100b28": "法異熟。色心心所法不相應行。善法異熟",
    "T27n1545_020:0100b29": "色者。九處除聲。心心所法者。樂喜捨受及相",
    "T27n1545_020:0100c01": "應法。不相應行者。命根眾同分得生老住無",
    "T27n1545_020:0100c02": "常。不善法異熟色者。四處。謂色香味觸。心心",
    "T27n1545_020:0100c03": "所法者。苦受及相應法。不相應行者。得生",
    "T27n1545_020:0100c04": "老住無常。有餘師說。不善法於人天趣無",
    "T27n1545_020:0100c05": "異熟色。唯有異熟心心所法不相應行。問",
    "T27n1545_020:0100c06": "若爾。何故現見人天趣中有形色醜陋或妙",
    "T27n1545_020:0100c07": "好耶。答彼善業。或以不善業為眷屬。或以",
    "T27n1545_020:0100c08": "善業為眷屬。若以不善業為眷屬者。形色",
    "T27n1545_020:0100c09": "醜陋。不善伏善美麗力故。若以善業為眷",
    "T27n1545_020:0100c10": "屬者。形色妙好。善業增彼美麗力故。評曰。",
    "T27n1545_020:0100c11": "應知此中初說為善。不違理故。問現見人",
    "T27n1545_020:0100c12": "中有二形者。彼為是善業異熟。為是不善",
    "T27n1545_020:0100c13": "業異熟耶。有作是說。彼是不善業異熟。有",
    "T27n1545_020:0100c14": "餘師說。如處如時一形生者。是善業異熟。",
    "T27n1545_020:0100c15": "非處非時第二形生者。是不善業異熟評曰。",
    "T27n1545_020:0100c16": "應作是說。彼二形者男女根體。是善業。異",
    "T27n1545_020:0100c17": "熟。於彼處所色香味觸。是不善業異熟。",
    "T27n1545_020:0100c18": "但由善引眾同分業生色界中。既生彼已",
    "T27n1545_020:0100c19": "唯受善法異熟。色心心所法不相應行。色",
    "T27n1545_020:0100c20": "者七處除聲香味。心心所法者樂憙捨受及",
    "T27n1545_020:0100c21": "相應法。不相應行者命根眾同分無想事得",
    "T27n1545_020:0100c22": "生老住無常。但由善引眾同分業生無色",
    "T27n1545_020:0100c23": "界。既生彼已唯受善法異熟。心心所法不相",
    "T27n1545_020:0100c24": "應行。心心所法者。捨受及相應法。不相應行",
    "T27n1545_020:0100c25": "者。命根眾同分得生老住無常。",
    "T27n1545_020:0100c26": "復次有作是說。但由上品不善引眾同分",
    "T27n1545_020:0100c27": "業生地獄中。既生彼已唯受彼上品不善",
    "T27n1545_020:0100c28": "法異熟果。但由中品不善引眾同分業生",
    "T27n1545_020:0100c29": "傍生趣。既生彼已唯受彼中品法異熟果。",
    "T27n1545_020:0101a01": "但由下品不善引眾同分業生鬼趣中。既",
    "T27n1545_020:0101a02": "生彼已唯受彼下品法異熟果。有餘師說。",
    "T27n1545_020:0101a03": "但由上品不善。引眾同分業生地獄中。既",
    "T27n1545_020:0101a04": "生彼已受彼上中二品不善法異熟果。傍生",
    "T27n1545_020:0101a05": "鬼趣如前說。或復有說。但由上品不善引",
    "T27n1545_020:0101a06": "眾同分業生地獄中。既生彼已受彼三品不",
    "T27n1545_020:0101a07": "善法異熟果。但由中品不善引眾同分業",
    "T27n1545_020:0101a08": "生傍生趣。既生彼已受彼中下二品法異熟",
    "T27n1545_020:0101a09": "果。鬼趣如前說。或有說者。但由上品不善",
    "T27n1545_020:0101a10": "引眾同分業生地獄中。既生彼已受彼三",
    "T27n1545_020:0101a11": "品不善法異熟果。但由中品不善引眾同分",
    "T27n1545_020:0101a12": "業生傍生趣。既生彼已受彼三品法異熟",
    "T27n1545_020:0101a13": "果。但由下品不善引眾同分業生鬼趣中。",
    "T27n1545_020:0101a14": "既生彼已受彼下中二品法異熟果。復有說",
    "T27n1545_020:0101a15": "者。但由上品不善引眾同分業生地獄中。",
    "T27n1545_020:0101a16": "既生彼已受彼三品不善法異熟果。但由中",
    "T27n1545_020:0101a17": "品不善引眾同分業生傍生趣。既生彼已",
    "T27n1545_020:0101a18": "受彼三品法異熟果。但由下品不善引眾",
    "T27n1545_020:0101a19": "同分業生鬼趣中。既生彼已受彼三品法",
    "T27n1545_020:0101a20": "異熟果。評曰應作是說。有三品不善引地",
    "T27n1545_020:0101a21": "獄趣眾同分業隨由一種生地獄中。既生",
    "T27n1545_020:0101a22": "彼已隨其所應受彼三品不善法異熟果。",
    "T27n1545_020:0101a23": "有三品不善引傍生趣眾同分業隨由一",
    "T27n1545_020:0101a24": "種生傍生趣。既生彼已隨其所應。受彼三",
    "T27n1545_020:0101a25": "品法異熟果。有三品不善引鬼趣眾同分",
    "T27n1545_020:0101a26": "業隨由一種生鬼趣中。既生彼已隨其所",
    "T27n1545_020:0101a27": "應受彼三品法異熟果。",
    "T27n1545_020:0101a28": "復次有作是說。但由欲界上品善引眾同",
    "T27n1545_020:0101a29": "分業生他化自在天。既生彼已唯受彼上",
    "T27n1545_020:0101b01": "品法異熟果。但由欲界中品善引眾同分",
    "T27n1545_020:0101b02": "業生下五天。既生彼已唯受彼中品法異",
    "T27n1545_020:0101b03": "熟果。但由欲界下品善引眾同分業生人",
    "T27n1545_020:0101b04": "趣中。既生彼已唯受彼下品法異熟果。問若",
    "T27n1545_020:0101b05": "由下品善業生人趣中。受下品法異熟果",
    "T27n1545_020:0101b06": "者。菩薩善業亦人中受云何上品。又菩薩",
    "T27n1545_020:0101b07": "善業與他化自在天善業。有何差別。答",
    "T27n1545_020:0101b08": "所說欲界下品善業人中受者除菩薩業。故",
    "T27n1545_020:0101b09": "作是說。非說一切。有餘緣故菩薩業勝。",
    "T27n1545_020:0101b10": "以菩薩身是力無畏等無邊功德所依止故。",
    "T27n1545_020:0101b11": "他化自在天身無如是事。有餘緣故他化自",
    "T27n1545_020:0101b12": "在天業勝。以彼天身清淨微妙如燈焰故。",
    "T27n1545_020:0101b13": "菩薩生身猶有種種便利不淨。有餘師說。但",
    "T27n1545_020:0101b14": "由欲界上品善引眾同分業生他化自在",
    "T27n1545_020:0101b15": "天。既生彼已受彼上中二品法異熟果。下五",
    "T27n1545_020:0101b16": "天人趣如前說。或復有說。但由欲界上品",
    "T27n1545_020:0101b17": "善引眾同分業生他化自在天。既生彼已",
    "T27n1545_020:0101b18": "受彼三品法異熟果。但由欲界中品善引",
    "T27n1545_020:0101b19": "眾同分業生下五天。受彼下中二品法異熟",
    "T27n1545_020:0101b20": "果。人趣如前說。或有說者。但由欲界上品",
    "T27n1545_020:0101b21": "善引眾同分業生他化自在天。既生彼已",
    "T27n1545_020:0101b22": "受彼三品法異熟果。但由欲界中。品善引",
    "T27n1545_020:0101b23": "眾同分業生下五天。既生彼已受彼三品",
    "T27n1545_020:0101b24": "法異熟果。但由欲界下品善引眾同分業",
    "T27n1545_020:0101b25": "生人趣中。既生彼已受彼下中二品法異熟",
    "T27n1545_020:0101b26": "果。復有說者。但由欲界上品善引眾同分",
    "T27n1545_020:0101b27": "業生他化自在天。既生彼已受彼三品法",
    "T27n1545_020:0101b28": "異熟果。但由欲界中品善引眾同分業生",
    "T27n1545_020:0101b29": "下五天。既生彼已受彼三品法異熟果。但",
    "T27n1545_020:0101c01": "由欲界下品善引眾同分業生人趣中。既",
    "T27n1545_020:0101c02": "生彼已受彼三品法異熟果。評曰。應作是",
    "T27n1545_020:0101c03": "說。有三品善引他化自在天眾同分業。隨",
    "T27n1545_020:0101c04": "由一品生他化自在天。既生彼已隨其所",
    "T27n1545_020:0101c05": "應受彼三品法異熟果。有三品善引下五",
    "T27n1545_020:0101c06": "天眾同分業。隨由一品生下五天。既生彼",
    "T27n1545_020:0101c07": "已隨其所應受彼三品法異熟果。有三品",
    "T27n1545_020:0101c08": "善引人趣眾同分業。隨由一品生人趣",
    "T27n1545_020:0101c09": "中。既生彼已隨其所應受彼三品法異熟",
    "T27n1545_020:0101c10": "果。",
    "T27n1545_020:0101c11": "復次有三品善引初靜慮無別異眾同分業。",
    "T27n1545_020:0101c12": "隨由一品生初靜慮。既生彼已隨其所應",
    "T27n1545_020:0101c13": "受彼三品無別異善法異熟果。但由下品",
    "T27n1545_020:0101c14": "善引第二靜慮眾同分業生少光天。既生",
    "T27n1545_020:0101c15": "彼已唯受彼下品善法異熟果。但由中品",
    "T27n1545_020:0101c16": "善引第二靜慮眾同分業生無量光天。既",
    "T27n1545_020:0101c17": "生彼已唯受彼中品善法異熟果。但由上品",
    "T27n1545_020:0101c18": "善引第二靜慮眾同分業生極光淨天。既",
    "T27n1545_020:0101c19": "生彼已唯受彼上品善法異熟果但由下",
    "T27n1545_020:0101c20": "品善引第三靜慮眾同分業生少淨天。既",
    "T27n1545_020:0101c21": "生彼已唯受彼下品善法異熟果。但由中品",
    "T27n1545_020:0101c22": "善引第三靜慮眾同分業生無量淨天。既",
    "T27n1545_020:0101c23": "生彼已唯受彼中品善法異熟果。但由上品",
    "T27n1545_020:0101c24": "善引第三靜慮眾同分業生遍淨天。既生",
    "T27n1545_020:0101c25": "彼已唯受彼上品善法異熟果。但由下品",
    "T27n1545_020:0101c26": "善引第四靜慮眾同分業生無雲天。既生",
    "T27n1545_020:0101c27": "彼已唯受彼下品善法異熟果。但由中品",
    "T27n1545_020:0101c28": "善引第四靜慮眾同分業生福生天。既生",
    "T27n1545_020:0101c29": "彼已唯受彼中品善法異熟果。但由上品",
    "T27n1545_020:0102a01": "善引第四靜慮眾同分業生廣果天。既生",
    "T27n1545_020:0102a02": "彼已唯受彼上品善法異熟果。但由下品雜",
    "T27n1545_020:0102a03": "修靜慮引第四靜慮眾同分業生無煩天。",
    "T27n1545_020:0102a04": "既生彼已唯受彼下品雜修靜慮法異熟果。",
    "T27n1545_020:0102a05": "但由中品雜修靜慮引第四靜慮眾同分業",
    "T27n1545_020:0102a06": "生無熱天。既生彼已唯受彼中品雜修靜慮",
    "T27n1545_020:0102a07": "法異熟果。但由上品雜修靜慮引第四靜慮",
    "T27n1545_020:0102a08": "眾同分業生善現天。既生彼已唯受彼上品",
    "T27n1545_020:0102a09": "雜修靜慮法異熟果。但由上上品雜修靜慮",
    "T27n1545_020:0102a10": "引第四靜慮眾同分業生善見天。既生彼",
    "T27n1545_020:0102a11": "已唯受彼上上品雜修靜慮法異熟果。但由",
    "T27n1545_020:0102a12": "上極品雜修靜慮引第四靜慮眾同分業生",
    "T27n1545_020:0102a13": "色究竟天。既生彼已唯受彼上極品雜修",
    "T27n1545_020:0102a14": "靜慮法異熟果。有三品善引空無邊處無別",
    "T27n1545_020:0102a15": "異眾同分業。隨由一品生空無邊處。既生",
    "T27n1545_020:0102a16": "彼已隨其所應。受彼三品善法異熟果。有",
    "T27n1545_020:0102a17": "三品善引識無邊處無別異眾同分業。隨",
    "T27n1545_020:0102a18": "由一品生識無邊處。既生彼已隨其所應。",
    "T27n1545_020:0102a19": "受彼三品善法異熟果。有三品善引無所",
    "T27n1545_020:0102a20": "有處無別異眾同分業。隨由一品生無所有",
    "T27n1545_020:0102a21": "處。既生彼已隨其所應。受彼三品善法異",
    "T27n1545_020:0102a22": "熟果。有三品善引非想非非想處無別異眾",
    "T27n1545_020:0102a23": "同分業。隨由一品生非想非非想處。既生",
    "T27n1545_020:0102a24": "彼已隨其所應。受彼三品善法異熟果。問",
    "T27n1545_020:0102a25": "何故初靜慮三品善業受無別異異熟果。上",
    "T27n1545_020:0102a26": "三靜慮三品善業受有別異異熟果耶。答初",
    "T27n1545_020:0102a27": "靜慮中有眾有主雜亂而住。上三靜慮無此",
    "T27n1545_020:0102a28": "事故。有餘師說。初靜慮中有尋有伺有諸",
    "T27n1545_020:0102a29": "識身及起自地身語表業。上三靜慮無此",
    "T27n1545_020:0102b01": "事故。",
    "T27n1545_020:0102b02": "復次欲界中不善業有一劫異熟果。善業不",
    "T27n1545_020:0102b03": "爾。欲界中不善業有五趣異熟果。善業不",
    "T27n1545_020:0102b04": "爾。問何故欲界中不善業有一劫異熟果。",
    "T27n1545_020:0102b05": "善業不爾耶。答欲界是不定界。非修地。非",
    "T27n1545_020:0102b06": "離染地。不善業勝。善業劣故。復次欲界中。不",
    "T27n1545_020:0102b07": "善法難斷。難破。難可越度。善不爾故。復",
    "T27n1545_020:0102b08": "次欲界中不善根強。善根弱故。復次欲界中。",
    "T27n1545_020:0102b09": "不善如主。善如客故。復次欲界中不善法因",
    "T27n1545_020:0102b10": "常增長。善因不爾故。復次欲界中。不善根能",
    "T27n1545_020:0102b11": "斷善根。善根不能斷不善根故。復次欲界",
    "T27n1545_020:0102b12": "中威儀雜亂。猶如夫妻。不善法增善法減故。",
    "T27n1545_020:0102b13": "復次欲界中威儀無雜。如旃荼羅子與賊子",
    "T27n1545_020:0102b14": "同囚。不善法增善法減故。復次欲界中無器",
    "T27n1545_020:0102b15": "可受善業。一劫異熟故。問豈無洲渚妙高",
    "T27n1545_020:0102b16": "山王七金山等一劫器耶。答彼是增上果非",
    "T27n1545_020:0102b17": "異熟果。今依異熟果故作是說。復次欲界",
    "T27n1545_020:0102b18": "善業極增上者。亦有能感一劫異熟。如是",
    "T27n1545_020:0102b19": "善業要離非想非非想處第九品得。已離染",
    "T27n1545_020:0102b20": "業定不能引眾同分果。是故欲界無善能",
    "T27n1545_020:0102b21": "受一劫異熟。復次諸善法中。最上品者謂無",
    "T27n1545_020:0102b22": "漏善。彼無異熟。有漏善中最上品者。謂有頂",
    "T27n1545_020:0102b23": "善。彼非欲界。是故欲界善業無有一劫異",
    "T27n1545_020:0102b24": "熟。不善業中最上品者。謂引無間眾同分",
    "T27n1545_020:0102b25": "業。是故彼有一劫異熟。問何故善業極增",
    "T27n1545_020:0102b26": "上者能感有頂八萬大劫。不善唯感一中劫",
    "T27n1545_020:0102b27": "耶。答善業多界多地修習。諸不善業不如",
    "T27n1545_020:0102b28": "是故。問何故欲界中不善業有五趣異熟果。",
    "T27n1545_020:0102b29": "善業不爾耶。答前來所說皆是此因。謂欲",
    "T27n1545_020:0102c01": "界中不善業勝。此中復有一不共因。謂欲",
    "T27n1545_020:0102c02": "界是不善田故。如有惡田嘉苗難殖穢",
    "T27n1545_020:0102c03": "草易生。欲界亦爾。善業難茂不善易生。故",
    "T27n1545_020:0102c04": "不善業於一趣全四趣少分受異熟果。善",
    "T27n1545_020:0102c05": "業唯於四趣少分受異熟果。有餘師說。善",
    "T27n1545_020:0102c06": "與不善互有勝事故不應責。謂不善業五",
    "T27n1545_020:0102c07": "趣受果不遍三界。善業遍於三界受果不",
    "T27n1545_020:0102c08": "遍五趣。俱勝事者。謂善惡業俱遍四生",
    "T27n1545_020:0102c09": "受異熟果。又俱能受五蘊異熟。",
    "T27n1545_020:0102c10": "如契經說。業是眼因。阿毘達磨說大種是眼",
    "T27n1545_020:0102c11": "因。即彼復說眼是眼因。問如是三說。豈不",
    "T27n1545_020:0102c12": "相違。答無相違失。謂依異熟因故。契經中",
    "T27n1545_020:0102c13": "說。業是眼因。依生因。依因住因持因養因故。",
    "T27n1545_020:0102c14": "阿毘達磨說大種是眼因。依同類因故。即",
    "T27n1545_020:0102c15": "彼復說眼是眼因。問若大種及眼亦是眼因。",
    "T27n1545_020:0102c16": "何故契經唯說業是眼因。答業是本故。如",
    "T27n1545_020:0102c17": "說。由業種種差別勢力。施設諸趣種種差",
    "T27n1545_020:0102c18": "別。乃至由根種種差別勢力。施設補特伽羅",
    "T27n1545_020:0102c19": "種種差別。復次業是有情差別因故。謂由",
    "T27n1545_020:0102c20": "業故有情好醜貴賤差別。復次業是七眾差",
    "T27n1545_020:0102c21": "別因故。謂由業故有苾芻等軌範差別。復",
    "T27n1545_020:0102c22": "次業能分別愛非愛果有差別故。復次業是",
    "T27n1545_020:0102c23": "愚智能表相故。復次業印眾生令差別故。",
    "T27n1545_020:0102c24": "復次諸根差別由業別故。如芽差別由",
    "T27n1545_020:0102c25": "種別故。復次諸有情類壽量增減進退興",
    "T27n1545_020:0102c26": "衰皆由業故。復次諸界諸趣諸生差別皆由",
    "T27n1545_020:0102c27": "業故。由如是等種種因緣。契經但說業是",
    "T27n1545_020:0102c28": "眼因。",
    "T27n1545_020:0102c29": "如契經說。於殺生罪數習廣布。當墮地獄",
    "T27n1545_020:0103a01": "傍生鬼趣。後生人中壽量短促。問為由此",
    "T27n1545_020:0103a02": "業墮諸惡趣。即由此業壽短促耶。有作是",
    "T27n1545_020:0103a03": "說。由此惡業墮諸惡趣。即由此業還來人",
    "T27n1545_020:0103a04": "中壽量短促。彼經不說有別因故。復有說",
    "T27n1545_020:0103a05": "者。由殺生加行墮諸惡趣。由殺生根本後",
    "T27n1545_020:0103a06": "生人中壽量短促。復有說者。墮諸惡趣是",
    "T27n1545_020:0103a07": "殺生異熟果。後生人中壽量短促。是殺生等",
    "T27n1545_020:0103a08": "流果。復有說者。由害生命墮諸惡趣。由",
    "T27n1545_020:0103a09": "食彼肉後生人中壽量短促。復有說者。害",
    "T27n1545_020:0103a10": "生命者有二過失。一者生彼非愛苦受。二者",
    "T27n1545_020:0103a11": "斷彼所愛壽量。由生彼非愛苦受故墮諸",
    "T27n1545_020:0103a12": "惡趣。由斷彼所愛壽量故後生人中壽量",
    "T27n1545_020:0103a13": "短促。尊者世友說曰。人中壽量短者。非殺業",
    "T27n1545_020:0103a14": "異熟果。以人天趣命等八根是異熟者。唯是",
    "T27n1545_020:0103a15": "善業異熟果故。然造業者昔在人中先造能",
    "T27n1545_020:0103a16": "引人壽量業。次後復造害生命業。此業與前",
    "T27n1545_020:0103a17": "作損害事。前業應受二十年壽。由後損害",
    "T27n1545_020:0103a18": "但受十年。故人壽短促非彼異熟果。如契",
    "T27n1545_020:0103a19": "經說。十歲時人由能受行善業道故。所生",
    "T27n1545_020:0103a20": "男女壽二十歲。問無他造業他受果理。何故",
    "T27n1545_020:0103a21": "十歲父母修善。令所生子壽二十歲。尊者世",
    "T27n1545_020:0103a22": "友作如是言。即十歲人共修善故。命終轉",
    "T27n1545_020:0103a23": "作二十歲子。故無他作他受過失。大德說",
    "T27n1545_020:0103a24": "曰。業異熟果各別決定。謂二十歲業感二十",
    "T27n1545_020:0103a25": "歲果。乃至八萬歲業感八萬歲果。然由父",
    "T27n1545_020:0103a26": "母修善業故。令子所造業能與果。雖無他",
    "T27n1545_020:0103a27": "作業他受果理。而有互為緣業與果義。問十",
    "T27n1545_020:0103a28": "歲時人不殺生等成業道不。有作是說。彼",
    "T27n1545_020:0103a29": "非業道但共立制不害生等。無增上心決意",
    "T27n1545_020:0103b01": "受持不殺等故。有餘師說。亦是業道彼亦",
    "T27n1545_020:0103b02": "專心展轉相對受遠離故。",
    "T27n1545_020:0103b03": "復次施設論說。有四種死。一壽盡故死非財",
    "T27n1545_020:0103b04": "盡故。如有一類有短壽業及多財業。彼於",
    "T27n1545_020:0103b05": "後時壽盡故死非財盡故。二財盡故死非",
    "T27n1545_020:0103b06": "壽盡故。如有一類有少財業及長壽業。彼",
    "T27n1545_020:0103b07": "於後時財盡故死非壽盡故。三壽盡故死及",
    "T27n1545_020:0103b08": "財盡故。如有一類有短壽業及少財業。彼",
    "T27n1545_020:0103b09": "於後時壽盡故死及財盡故。四非壽盡故",
    "T27n1545_020:0103b10": "死亦非財盡故。如有一類有長壽業及多",
    "T27n1545_020:0103b11": "財業。彼於後時雖財與壽二俱未盡。而遇",
    "T27n1545_020:0103b12": "惡緣非時而死。作彼論者。顯有橫死故",
    "T27n1545_020:0103b13": "作是說。佛雖財壽俱未盡故而般涅槃。然",
    "T27n1545_020:0103b14": "非橫死。邊際定力所成辦故。功德威勢未",
    "T27n1545_020:0103b15": "窮盡故。諸餘有情於命終位威勢窮盡。佛",
    "T27n1545_020:0103b16": "不如是。",
    "T27n1545_020:0103b17": "復次施設論說。頗有不受順現法受業異",
    "T27n1545_020:0103b18": "熟。而受順次生受業及順後次受業異熟耶。",
    "T27n1545_020:0103b19": "答有。謂順現法受業異熟不現在前。順次生",
    "T27n1545_020:0103b20": "受業及順後次受業異熟現前。頗有不受順",
    "T27n1545_020:0103b21": "次生受業異熟。而受順現法受業及順後次",
    "T27n1545_020:0103b22": "受業異熟耶。答有。謂順次生受業異熟不現",
    "T27n1545_020:0103b23": "在前。順現法受業及順後次受業異熟現前。",
    "T27n1545_020:0103b24": "頗有不受順後次受業異熟。而受順現法",
    "T27n1545_020:0103b25": "受業及順次生受業異熟耶。答有。謂順後",
    "T27n1545_020:0103b26": "次受業異熟不現在前。順現法受業及順次",
    "T27n1545_020:0103b27": "生受業異熟現前。此要證得阿羅漢果。方有",
    "T27n1545_020:0103b28": "是事非不得者。問有學異生亦應有如是",
    "T27n1545_020:0103b29": "事。何故彼論但說阿羅漢耶。答唯阿羅漢",
    "T27n1545_020:0103c01": "有勝定慧薰修身故有如是能。有學異生",
    "T27n1545_020:0103c02": "無如是事。復次唯阿羅漢能善知自業有近",
    "T27n1545_020:0103c03": "有遠有可轉有不可轉。諸可轉者以修力",
    "T27n1545_020:0103c04": "轉之。若不可轉者引現前受無後有故。譬",
    "T27n1545_020:0103c05": "如有人欲適他國所有債主悉來現前彼",
    "T27n1545_020:0103c06": "人即便迴轉酬償。此說滿業可有是事眾同",
    "T27n1545_020:0103c07": "分業不並受故。又一相續無斷續故。有餘",
    "T27n1545_020:0103c08": "師說。有業前生雖受異熟而有餘殘。今時",
    "T27n1545_020:0103c09": "證得阿羅漢果以勝修力及決擇力引現",
    "T27n1545_020:0103c10": "前受。唯阿羅漢有如是能故彼偏說。",
    "T27n1545_020:0103c11": "問異熟因以何為自性。答一切不善善有漏",
    "T27n1545_020:0103c12": "法。已說自性。所以今當說。問何故名異熟",
    "T27n1545_020:0103c13": "因。異熟是何義。答異類而熟是異熟義。謂善",
    "T27n1545_020:0103c14": "不善因以無記為果。果是熟義如前已說。",
    "T27n1545_020:0103c15": "此異熟因定通三世。有異熟果。",
    "T27n1545_020:0103c16": "云何能作因乃至廣說。問何故作此論。答",
    "T27n1545_020:0103c17": "為止他宗顯正理故。謂或有執。諸法生時",
    "T27n1545_020:0103c18": "無因而生如諸外道。為止彼執顯諸法生",
    "T27n1545_020:0103c19": "決定有因。或復有執。諸法生時雖由因生。",
    "T27n1545_020:0103c20": "而諸法滅時不由因滅如譬喻者。為止彼",
    "T27n1545_020:0103c21": "執顯諸法生滅無不由因。或復有執。唯有",
    "T27n1545_020:0103c22": "為法是能作因非無為法。為止彼執顯無",
    "T27n1545_020:0103c23": "為法亦能作因。或復有執。諸能作因皆有作",
    "T27n1545_020:0103c24": "用取果與果。為止彼執顯能作因亦有不",
    "T27n1545_020:0103c25": "能取果與果。但不為障亦立為因。或復有",
    "T27n1545_020:0103c26": "執。自性於自性亦是能作因。為止彼執顯",
    "T27n1545_020:0103c27": "自性於自性非能作因。或復有執。諸無為法",
    "T27n1545_020:0103c28": "亦有能作因。為止彼執顯有為法有能作",
    "T27n1545_020:0103c29": "因非無為法。或復有執後法於前非能作",
    "T27n1545_020:0104a01": "因。為止彼執顯能作因於前於後及俱諸",
    "T27n1545_020:0104a02": "法皆能為因。為止此等種種異執顯示正",
    "T27n1545_020:0104a03": "因故作斯論。",
    "T27n1545_020:0104a04": "云何能作因。答眼及色為緣生眼識。此眼識",
    "T27n1545_020:0104a05": "以彼眼色彼相應法彼俱有法。及耳聲耳識",
    "T27n1545_020:0104a06": "鼻香鼻識舌味舌識身觸身識意法意識。有",
    "T27n1545_020:0104a07": "色無色有見無見有對無對有漏無漏有為無",
    "T27n1545_020:0104a08": "為等。一切法為能作因除其自性。如眼識",
    "T27n1545_020:0104a09": "耳鼻舌身意識亦爾。是謂能作因。此中彼",
    "T27n1545_020:0104a10": "相應法彼俱有法者。謂眼識相應俱有諸法。",
    "T27n1545_020:0104a11": "問前眼色等六二門法。或六三門法。善標",
    "T27n1545_020:0104a12": "善釋施設顯示一切法體為能作因其義已",
    "T27n1545_020:0104a13": "足。何故復說有色無色等五二法耶。答前",
    "T27n1545_020:0104a14": "是廣說後是略說。前是別說後是總說。前是",
    "T27n1545_020:0104a15": "分別說後是不分別說。前是漸說後是頓說。",
    "T27n1545_020:0104a16": "如是顯示其義明了。問此中何故不但說言",
    "T27n1545_020:0104a17": "云何能作因答一切法。答若作是說應自",
    "T27n1545_020:0104a18": "性與自性作能作因。問若爾何故不作是",
    "T27n1545_020:0104a19": "說。云何能作因答一切法除其自性。答若",
    "T27n1545_020:0104a20": "作是說應無為亦有能作因無簡別故。",
    "T27n1545_020:0104a21": "問若爾何故不作是說。云何能作因答一切",
    "T27n1545_020:0104a22": "有為法除其自性。答若作是說。應無為法",
    "T27n1545_020:0104a23": "非能作因。問何故此中但說六識以所餘",
    "T27n1545_020:0104a24": "法為能作因非餘有為法耶。答識於諸法",
    "T27n1545_020:0104a25": "最為勝故。此中六因皆就勝說並不盡理。",
    "T27n1545_020:0104a26": "問若爾眼識除其自性餘一切法是能作因。",
    "T27n1545_020:0104a27": "何故此中先說眼色次說彼相應俱有法。",
    "T27n1545_020:0104a28": "後說耳等一切法耶。答眼色與眼識作所",
    "T27n1545_020:0104a29": "依所緣能作因義勢用強故。相應俱有法與",
    "T27n1545_020:0104b01": "眼識作能作因勢用親故。耳等不爾是故",
    "T27n1545_020:0104b02": "後說。問何故自性於自性非能作因耶。答",
    "T27n1545_020:0104b03": "若自性於自性為能作因者。則應因果能",
    "T27n1545_020:0104b04": "作所作能生所生能引所引能相所相能轉所",
    "T27n1545_020:0104b05": "轉能續所續皆無差別因果等。二既有差別",
    "T27n1545_020:0104b06": "故於自性非能作因。復次自性於自性無",
    "T27n1545_020:0104b07": "益無損無增無減無成無壞無進無退故",
    "T27n1545_020:0104b08": "非能作因。復次自性於自性非因。非等無",
    "T27n1545_020:0104b09": "間。非所緣。非增上故非能作因。復次若自",
    "T27n1545_020:0104b10": "性於自性為能作因。便違世間諸現見事。",
    "T27n1545_020:0104b11": "謂指端不自觸。眼不自見。刀不自割。諸有",
    "T27n1545_020:0104b12": "力人不能自負如是一切。復次自性於自",
    "T27n1545_020:0104b13": "性無有自在無觀待故非能作因。復次自",
    "T27n1545_020:0104b14": "性不依自性故非能作因。如人依杖得",
    "T27n1545_020:0104b15": "起。去杖便倒。自性於自性無如是義。復次",
    "T27n1545_020:0104b16": "無障礙分是能作因。諸法自性障礙自性故",
    "T27n1545_020:0104b17": "非能作因。障礙有二種。一者世俗如人在",
    "T27n1545_020:0104b18": "床障閡餘者。二者勝義。如自性障礙自",
    "T27n1545_020:0104b19": "性令不自在。復次若自性於自性為能作",
    "T27n1545_020:0104b20": "因。應說無明緣無明等非無明緣行等。應",
    "T27n1545_020:0104b21": "說眼識為緣生眼識等非眼色為緣生眼",
    "T27n1545_020:0104b22": "識等。是故自性於自性非能作因其義決",
    "T27n1545_020:0104b23": "定。",
    "T27n1545_020:0104b24": "說一切有部發智大毘婆沙論卷第二十"
}