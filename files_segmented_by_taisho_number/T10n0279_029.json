{
    "T10n0279_029:0156c24": "大方廣佛華嚴經卷第二十九",
    "T10n0279_029:0156c26": "于闐國三藏實叉難陀奉　制譯",
    "T10n0279_029:0156c27": "之七十迴向品第二十五之七",
    "T10n0279_029:0156c28": "「佛子！云何為菩薩摩訶薩等隨順一切眾生",
    "T10n0279_029:0156c29": "迴向？「佛子！此菩薩摩訶薩隨所積集一切善",
    "T10n0279_029:0157a01": "根，所謂：小善根、大善根、廣善根、多善根、無",
    "T10n0279_029:0157a02": "量善根、種種善根、微塵數善根、阿僧祇善根、",
    "T10n0279_029:0157a03": "無邊際善根、不可思善根、不可量善根、佛境",
    "T10n0279_029:0157a04": "界善根、法境界善根、僧境界善根、善知識境",
    "T10n0279_029:0157a05": "界善根、一切眾生境界善根、方便善巧境界",
    "T10n0279_029:0157a06": "善根、修諸善心境界善根、內境界善根、外境",
    "T10n0279_029:0157a07": "界善根、無邊助道法境界善根、勤修一切捨",
    "T10n0279_029:0157a08": "善根、立勝志究竟持淨戒善根、一切捨無不",
    "T10n0279_029:0157a09": "受堪忍善根、常精進心無退善根、以大方便",
    "T10n0279_029:0157a10": "入無量三昧善根、以智慧善觀察善根、知一",
    "T10n0279_029:0157a11": "切眾生心行差別善根、集無邊功德善根、勤",
    "T10n0279_029:0157a12": "修習菩薩業行善根、普覆育一切世間善根。",
    "T10n0279_029:0157a13": "佛子！菩薩摩訶薩於此善根修行安住，趣入",
    "T10n0279_029:0157a14": "攝受，積集辦具，悟解心淨；開示發起時，得",
    "T10n0279_029:0157a15": "堪忍心，閉惡趣門；善攝諸根，威儀具足，遠離",
    "T10n0279_029:0157a16": "顛倒，正行圓滿；堪為一切諸佛法器，能作眾",
    "T10n0279_029:0157a17": "生福德良田；為佛所念，長佛善根，住諸佛願，",
    "T10n0279_029:0157a18": "行諸佛業，心得自在，等三世佛；趣佛道場，入",
    "T10n0279_029:0157a19": "如來力，具佛色相，超諸世間；不樂生天，不貪",
    "T10n0279_029:0157a20": "富樂，不著諸行；一切善根悉以迴向，為諸眾",
    "T10n0279_029:0157a21": "生功德之藏；住究竟道，普覆一切，於虛妄道",
    "T10n0279_029:0157a22": "中拔出眾生，令其安住一切善法，遍諸境界",
    "T10n0279_029:0157a23": "無斷無盡；開一切智菩提之門，建立智幢，嚴",
    "T10n0279_029:0157a24": "淨大道；普能示現一切世間，令除垢染，心善",
    "T10n0279_029:0157a25": "調伏，生如來家，淨佛種性；功德具足，作大福",
    "T10n0279_029:0157a26": "田，為世所依；安立眾生咸令清淨，常勤修習",
    "T10n0279_029:0157a27": "一切善根。「佛子！菩薩摩訶薩以淨志願菩提",
    "T10n0279_029:0157a28": "心力修諸善根時，作是念言：『此諸善根是菩",
    "T10n0279_029:0157a29": "提心之所積集，是菩提心之所思惟，是菩提",
    "T10n0279_029:0157b01": "心之所發起，是菩提心之所志樂，是菩提心",
    "T10n0279_029:0157b02": "之所增益；皆為憐愍一切眾生，皆為趣求一",
    "T10n0279_029:0157b03": "切種智，皆為成就如來十力。』作是念時，善根",
    "T10n0279_029:0157b04": "增進，永不退轉。「佛子！菩薩摩訶薩復作是",
    "T10n0279_029:0157b05": "念：『願我以此善根果報，盡未來劫，修菩薩行，",
    "T10n0279_029:0157b06": "悉以惠施一切眾生，悉以迴向一切眾生，普",
    "T10n0279_029:0157b07": "遍無餘。願令阿僧祇世界珍寶充滿，阿僧祇",
    "T10n0279_029:0157b08": "世界衣服充滿，阿僧祇世界妙香充滿，阿僧",
    "T10n0279_029:0157b09": "祇世界莊嚴具充滿，阿僧祇世界無量摩尼",
    "T10n0279_029:0157b10": "寶充滿，阿僧祇世界妙華充滿，阿僧祇世界",
    "T10n0279_029:0157b11": "上味充滿，阿僧祇世界財貨充滿，阿僧祇世",
    "T10n0279_029:0157b12": "界床座充滿——蓋以寶帳、敷以妙衣，阿僧祇世",
    "T10n0279_029:0157b13": "界種種莊嚴寶冠充滿。假使一人，盡未來",
    "T10n0279_029:0157b14": "劫，常來求索，以此等物而惠施之，未曾厭",
    "T10n0279_029:0157b15": "倦而有休息。如於一人，於一切眾生悉亦如",
    "T10n0279_029:0157b16": "是。』佛子！菩薩摩訶薩如是施時，無虛偽心，",
    "T10n0279_029:0157b17": "無希望心，無名譽心，無中悔心，無熱惱心，但",
    "T10n0279_029:0157b18": "發專求一切智道心、一切悉捨心、哀愍眾生",
    "T10n0279_029:0157b19": "心、教化成熟心、皆令安住一切智智心。佛子！",
    "T10n0279_029:0157b20": "菩薩摩訶薩以諸善根如是迴向，盡未來劫，",
    "T10n0279_029:0157b21": "常行惠施。「佛子！菩薩摩訶薩復作是念：『我",
    "T10n0279_029:0157b22": "為一眾生故，欲令阿僧祇世界寶象充滿，七",
    "T10n0279_029:0157b23": "支具足，性極調順，上立金幢，金網彌覆，種種",
    "T10n0279_029:0157b24": "妙寶而為莊嚴，以用布施；願令阿僧祇世界",
    "T10n0279_029:0157b25": "寶馬充滿，如龍馬王，種種眾寶莊嚴之具而",
    "T10n0279_029:0157b26": "嚴飾之，持用布施；願令阿僧祇世界妓女充",
    "T10n0279_029:0157b27": "滿，悉能敷奏種種妙音，持用布施；願令阿僧",
    "T10n0279_029:0157b28": "祇世界男女充滿，持用布施；願令阿僧祇世",
    "T10n0279_029:0157b29": "界己身充滿，發菩提心而用布施；願令阿僧",
    "T10n0279_029:0157c01": "祇世界己頭充滿，起不放逸心而用布施；願",
    "T10n0279_029:0157c02": "令阿僧祇世界己眼充滿，而用布施；願令阿",
    "T10n0279_029:0157c03": "僧祇世界己身血肉及以骨髓充滿其中，心",
    "T10n0279_029:0157c04": "無顧戀，持用布施；願令阿僧祇世界自在王",
    "T10n0279_029:0157c05": "位充滿其中，持用布施；願令阿僧祇世界奴",
    "T10n0279_029:0157c06": "僕作使充滿其中，持用布施。』菩薩摩訶薩以",
    "T10n0279_029:0157c07": "如是等種種諸物，盡未來劫，安住廣大一切",
    "T10n0279_029:0157c08": "施心，施一眾生；如一眾生，盡眾生界一切眾",
    "T10n0279_029:0157c09": "生皆如是施。「佛子！菩薩摩訶薩於一世界，",
    "T10n0279_029:0157c10": "盡未來劫，修菩薩行，以是等物施一眾生，如",
    "T10n0279_029:0157c11": "是給施一切眾生，皆令滿足；如於一世界，於",
    "T10n0279_029:0157c12": "盡虛空遍法界一切世界中悉亦如是，大悲",
    "T10n0279_029:0157c13": "普覆，終無間息，普加哀愍，隨其所須供給供",
    "T10n0279_029:0157c14": "養，不令施行遇緣而息，乃至不於一彈指頃",
    "T10n0279_029:0157c15": "生疲倦心。佛子！菩薩摩訶薩如是施時，生於",
    "T10n0279_029:0157c16": "此心，所謂：無著心、無縛心、解脫心、大力心、",
    "T10n0279_029:0157c17": "甚深心、善攝心、無執心、無壽者心、善調伏",
    "T10n0279_029:0157c18": "心、不散亂心、不妄計心、具種種寶性心、不求",
    "T10n0279_029:0157c19": "果報心、了達一切法心、住大迴向心、善決諸",
    "T10n0279_029:0157c20": "義心、令一切眾生住無上智心、生大法光明",
    "T10n0279_029:0157c21": "心、入一切智智心。「佛子！菩薩摩訶薩以所集",
    "T10n0279_029:0157c22": "善根，於念念中如是迴向，所謂：『願一切眾生",
    "T10n0279_029:0157c23": "財寶豐足，無所乏少；願一切眾生成就無盡",
    "T10n0279_029:0157c24": "大功德藏；願一切眾生具足一切安隱快樂；",
    "T10n0279_029:0157c25": "願一切眾生增長菩薩摩訶薩業；願一切眾",
    "T10n0279_029:0157c26": "生成滿無量第一勝法；願一切眾生得不退",
    "T10n0279_029:0157c27": "轉一切智乘；願一切眾生普見十方一切諸",
    "T10n0279_029:0157c28": "佛；願一切眾生永離世間諸惑塵垢；願一切",
    "T10n0279_029:0157c29": "眾生皆得清淨平等之心；願一切眾生離諸",
    "T10n0279_029:0158a01": "難處，得一切智。』",
    "T10n0279_029:0158a02": "「佛子！菩薩摩訶薩如是迴向時，發歡喜心；為",
    "T10n0279_029:0158a03": "令一切眾生得利益安樂故；為令一切眾生",
    "T10n0279_029:0158a04": "得平等心故；為令一切眾生住能捨心故；為",
    "T10n0279_029:0158a05": "令一切眾生住一切施心故；為令一切眾生",
    "T10n0279_029:0158a06": "住歡喜施心故；為令一切眾生住永離貧窮",
    "T10n0279_029:0158a07": "施心故；為令一切眾生住一切財寶施心故；",
    "T10n0279_029:0158a08": "為令一切眾生住無數財寶施心故；為令一",
    "T10n0279_029:0158a09": "切眾生住普施、無量施、一切施心故；為令一",
    "T10n0279_029:0158a10": "切眾生住盡未來劫無斷施心故；為令一切",
    "T10n0279_029:0158a11": "眾生住一切悉捨無悔無惱施心故；為令一",
    "T10n0279_029:0158a12": "切眾生住悉捨一切資生之物施心故；為令",
    "T10n0279_029:0158a13": "一切眾生住隨順施心故；為令一切眾生住",
    "T10n0279_029:0158a14": "攝取施心故；為令一切眾生住廣大施心故；",
    "T10n0279_029:0158a15": "為令一切眾生住捨無量莊嚴具供養施心",
    "T10n0279_029:0158a16": "故；為令一切眾生住無著施心故；為令一切",
    "T10n0279_029:0158a17": "眾生住平等施心故；為令一切眾生住如金",
    "T10n0279_029:0158a18": "剛極大力施心故；為令一切眾生住如日光",
    "T10n0279_029:0158a19": "明施心故；為令一切眾生住攝如來智施心",
    "T10n0279_029:0158a20": "故；為令一切眾生善根眷屬具足故；為令一",
    "T10n0279_029:0158a21": "切眾生善根智慧常現在前故；為令一切眾",
    "T10n0279_029:0158a22": "生得不可壞淨心圓滿故；為令一切眾生成",
    "T10n0279_029:0158a23": "就最勝清淨善根故；為令一切眾生於煩惱",
    "T10n0279_029:0158a24": "睡眠中得覺悟故；為令一切眾生滅除一切",
    "T10n0279_029:0158a25": "諸疑惑故；為令一切眾生得平等智慧淨功",
    "T10n0279_029:0158a26": "德故；為令一切眾生功德圓滿無能壞者故；",
    "T10n0279_029:0158a27": "為令一切眾生具足清淨不動三昧故；為令",
    "T10n0279_029:0158a28": "一切眾生住不可壞一切智智故；為令一切",
    "T10n0279_029:0158a29": "眾生成滿菩薩無量清淨神通行故；為令一",
    "T10n0279_029:0158b01": "切眾生修集無著善根故；為令一切眾生念",
    "T10n0279_029:0158b02": "去、來、今一切諸佛心清淨故；為令一切眾生",
    "T10n0279_029:0158b03": "出生清淨勝善根故；為令一切眾生滅除一",
    "T10n0279_029:0158b04": "切魔所作業障道法故；為令一切眾生具足",
    "T10n0279_029:0158b05": "無礙清淨平等功德法故；為令一切眾生以",
    "T10n0279_029:0158b06": "廣大心常念諸佛無懈廢故；為令一切眾生",
    "T10n0279_029:0158b07": "常近諸佛勤供養故；為令一切眾生廣開一",
    "T10n0279_029:0158b08": "切諸善根門，普能圓滿白淨法故；為令一切",
    "T10n0279_029:0158b09": "眾生無量心、廣大心、最勝心悉清淨故；為",
    "T10n0279_029:0158b10": "令一切眾生成就清淨等施心故；為令一切",
    "T10n0279_029:0158b11": "眾生奉持諸佛尸波羅蜜等清淨故；為令一",
    "T10n0279_029:0158b12": "切眾生得大堪忍波羅蜜故；為令一切眾生",
    "T10n0279_029:0158b13": "住精進波羅蜜常無懈故；為令一切眾生住",
    "T10n0279_029:0158b14": "無量定，能起種種神通智故；為令一切眾生",
    "T10n0279_029:0158b15": "得知一切法無體性般若波羅蜜故；為令一",
    "T10n0279_029:0158b16": "切眾生圓滿無邊淨法界故；為令一切眾生",
    "T10n0279_029:0158b17": "成滿一切神通清淨善根故；為令一切眾生",
    "T10n0279_029:0158b18": "住平等行，積集善法悉圓滿故；為令一切眾",
    "T10n0279_029:0158b19": "生善入一切諸佛境界悉周遍故；為令一切",
    "T10n0279_029:0158b20": "眾生身、口、意業普清淨故；為令一切眾生善",
    "T10n0279_029:0158b21": "業果報普清淨故；為令一切眾生了達諸法",
    "T10n0279_029:0158b22": "普清淨故；為令一切眾生了達實義普清淨",
    "T10n0279_029:0158b23": "故；為令一切眾生修諸勝行普清淨故；為令",
    "T10n0279_029:0158b24": "一切眾生成就一切菩薩大願普清淨故；為",
    "T10n0279_029:0158b25": "令一切眾生證得一切功德智慧普清淨故；",
    "T10n0279_029:0158b26": "為令一切眾生成就一切同體善根，迴向出",
    "T10n0279_029:0158b27": "生一切智乘普圓滿故；為令一切眾生嚴淨",
    "T10n0279_029:0158b28": "一切諸佛國土普圓滿故；為令一切眾生見",
    "T10n0279_029:0158b29": "一切佛而無所著普圓滿故；為令一切眾生",
    "T10n0279_029:0158c01": "具諸相好，功德莊嚴普圓滿故；為令一切眾",
    "T10n0279_029:0158c02": "生得六十種音聲，發言誠諦，皆可信受，百千",
    "T10n0279_029:0158c03": "種法而以莊嚴，如來無礙功德妙音悉圓滿",
    "T10n0279_029:0158c04": "故；為令一切眾生成就十力莊嚴無礙平等",
    "T10n0279_029:0158c05": "心故；為令一切眾生得一切佛無盡法明，一",
    "T10n0279_029:0158c06": "切辯才普圓滿故；為令一切眾生得無上無",
    "T10n0279_029:0158c07": "畏人中之雄師子吼故；為令一切眾生得一",
    "T10n0279_029:0158c08": "切智，轉不退轉無盡法輪故；為令一切眾生",
    "T10n0279_029:0158c09": "了一切法，開示演說普圓滿故；為令一切眾",
    "T10n0279_029:0158c10": "生以時修習清淨善法普圓滿故；為令一切",
    "T10n0279_029:0158c11": "眾生成就導師無上法寶等清淨故；為令一",
    "T10n0279_029:0158c12": "切眾生於一莊嚴、無量莊嚴、大莊嚴、諸佛莊",
    "T10n0279_029:0158c13": "嚴普圓滿故；為令一切眾生等入三世所有",
    "T10n0279_029:0158c14": "境界悉周遍故；為令一切眾生悉能往詣一",
    "T10n0279_029:0158c15": "切佛剎，聽受正法無不遍故；為令一切眾生",
    "T10n0279_029:0158c16": "智慧利益為世所宗與佛等故；為令一切眾",
    "T10n0279_029:0158c17": "生以一切智知一切法普圓滿故；為令一切",
    "T10n0279_029:0158c18": "眾生行不動業，得無礙果普圓滿故；為令一",
    "T10n0279_029:0158c19": "切眾生所有諸根咸得神通，能知一切眾生",
    "T10n0279_029:0158c20": "根故；為令一切眾生得無差別平等智慧，於",
    "T10n0279_029:0158c21": "一相法普清淨故；為令一切眾生與理無違，",
    "T10n0279_029:0158c22": "一切善根悉具足故；為令一切眾生於一切",
    "T10n0279_029:0158c23": "菩薩自在神通悉明達故；為令一切眾生得",
    "T10n0279_029:0158c24": "一切佛無盡功德，若福若智悉平等故；為令",
    "T10n0279_029:0158c25": "一切眾生發菩提心，解一切法平等一相無",
    "T10n0279_029:0158c26": "遺缺故；為令一切眾生了達正法，為世最上",
    "T10n0279_029:0158c27": "福德田故；為令一切眾生成就平等清淨大",
    "T10n0279_029:0158c28": "悲，為諸施者大力田故；為令一切眾生堅固",
    "T10n0279_029:0158c29": "第一無能沮壞故；為令一切眾生見必蒙益",
    "T10n0279_029:0159a01": "無能摧伏故；為令一切眾生成滿最勝平等",
    "T10n0279_029:0159a02": "心故；為令一切眾生善能了達一切諸法得",
    "T10n0279_029:0159a03": "大無畏故；為令一切眾生放一光明普照十",
    "T10n0279_029:0159a04": "方一切世界故；為令一切眾生普修一切菩",
    "T10n0279_029:0159a05": "薩精進行無懈退故；為令一切眾生以一行",
    "T10n0279_029:0159a06": "願普滿一切諸行願故；為令一切眾生以一",
    "T10n0279_029:0159a07": "妙音普使聞者皆得解故；為令一切眾生悉",
    "T10n0279_029:0159a08": "能具足一切菩薩清淨心故；為令一切眾生",
    "T10n0279_029:0159a09": "普得值遇諸善知識咸承事故；為令一切眾",
    "T10n0279_029:0159a10": "生修菩薩行，調伏眾生不休息故；為令一切",
    "T10n0279_029:0159a11": "眾生以妙辯才具一切音，隨機廣演無斷盡",
    "T10n0279_029:0159a12": "故；為令一切眾生能以一心知一切心，以一",
    "T10n0279_029:0159a13": "切善根等迴向故；為令一切眾生常樂積集",
    "T10n0279_029:0159a14": "一切善根，安立眾生於淨智故；為令一切眾",
    "T10n0279_029:0159a15": "生得一切智、福德智慧、清淨身故；為令一切",
    "T10n0279_029:0159a16": "眾生善知一切眾生善根，觀察迴向普成就",
    "T10n0279_029:0159a17": "故；為令一切眾生得一切智，成等正覺普圓",
    "T10n0279_029:0159a18": "滿故；為令一切眾生得具足神通智，於一處",
    "T10n0279_029:0159a19": "出興，一切諸處皆出興故；為令一切眾生得",
    "T10n0279_029:0159a20": "普莊嚴智，嚴淨一眾會，一切眾會皆嚴淨故；",
    "T10n0279_029:0159a21": "為令一切眾生於一佛國土普見一切佛國",
    "T10n0279_029:0159a22": "土故；為令一切眾生以一切莊嚴具、不可說",
    "T10n0279_029:0159a23": "莊嚴具、無量莊嚴具、無盡莊嚴具，莊嚴一切",
    "T10n0279_029:0159a24": "諸佛國土普周遍故；為令一切眾生於一",
    "T10n0279_029:0159a25": "切法悉能決了甚深義故；為令一切眾生得",
    "T10n0279_029:0159a26": "諸如來最上第一自在神通故；為令一切眾",
    "T10n0279_029:0159a27": "生得非一非異一切功德自在神通故；為令",
    "T10n0279_029:0159a28": "一切眾生具足一切平等善根，普為諸佛灌",
    "T10n0279_029:0159a29": "其頂故；為令一切眾生悉得成滿清淨智身，",
    "T10n0279_029:0159b01": "於諸有中最尊勝故。「佛子！菩薩摩訶薩如是",
    "T10n0279_029:0159b02": "悲愍利益安樂一切眾生，咸令清淨，遠離慳",
    "T10n0279_029:0159b03": "嫉，受勝妙生，具大威德，生大信解，永離瞋",
    "T10n0279_029:0159b04": "恚及諸翳濁。其心清淨，質直柔軟，無有諂",
    "T10n0279_029:0159b05": "曲、迷惑、愚癡，行出離行，堅固不壞平等之",
    "T10n0279_029:0159b06": "心永無退轉，白淨法力具足成就，無惱無",
    "T10n0279_029:0159b07": "失，善巧迴向；常修正行調伏眾生，滅除一",
    "T10n0279_029:0159b08": "切諸不善業，修行苦行一切善根；又勸眾生",
    "T10n0279_029:0159b09": "令其修習，普為含識具受眾苦，以大智眼",
    "T10n0279_029:0159b10": "觀諸善根，知其悉以智慧為性，方便迴向一",
    "T10n0279_029:0159b11": "切眾生。為令一切眾生悉得安住一切清淨",
    "T10n0279_029:0159b12": "功德處故；為令一切眾生悉能攝受一切善",
    "T10n0279_029:0159b13": "根，知諸功德性及義故；為令一切眾生普淨",
    "T10n0279_029:0159b14": "一切諸善根故；為令一切眾生於福田境界",
    "T10n0279_029:0159b15": "中種諸善法心無悔故；為令一切眾生普能",
    "T10n0279_029:0159b16": "攝受一切眾生，一一皆令趣一切智故；為令",
    "T10n0279_029:0159b17": "一切眾生普攝一切所有善根，一一皆與平",
    "T10n0279_029:0159b18": "等迴向而相應故。又以諸善根如是迴向，所",
    "T10n0279_029:0159b19": "謂：『願一切眾生究竟安隱，願一切眾生究竟",
    "T10n0279_029:0159b20": "清淨，願一切眾生究竟安樂，願一切眾生究",
    "T10n0279_029:0159b21": "竟解脫，願一切眾生究竟平等，願一切眾生",
    "T10n0279_029:0159b22": "究竟了達，願一切眾生究竟安住諸白淨",
    "T10n0279_029:0159b23": "法，願一切眾生得無礙眼，願一切眾生善調",
    "T10n0279_029:0159b24": "其心，願一切眾生具足十力調伏眾生。』「佛",
    "T10n0279_029:0159b25": "子！菩薩摩訶薩如是迴向時，不著業，不著",
    "T10n0279_029:0159b26": "報，不著身，不著物，不著剎，不著方，不著眾",
    "T10n0279_029:0159b27": "生，不著無眾生，不著一切法，不著無一切法。",
    "T10n0279_029:0159b28": "佛子！菩薩摩訶薩如是迴向時，以此善根普",
    "T10n0279_029:0159b29": "施世間：『願一切眾生成滿佛智，得清淨心，智",
    "T10n0279_029:0159c01": "慧明了，內心寂靜，外緣不動，增長成就三世",
    "T10n0279_029:0159c02": "佛種。』「佛子！菩薩摩訶薩修行如是迴向之時，",
    "T10n0279_029:0159c03": "超出一切，無能過者，一切世間所有言辭",
    "T10n0279_029:0159c04": "悉共稱讚亦不可盡；普修一切菩薩諸行，悉",
    "T10n0279_029:0159c05": "能往詣一切佛土，普見諸佛無所障礙；又能",
    "T10n0279_029:0159c06": "普見一切世界菩薩所行，以善方便，為諸眾",
    "T10n0279_029:0159c07": "生分別諸法甚深句義，得陀羅尼演說妙",
    "T10n0279_029:0159c08": "法，盡未來劫無有斷絕；為眾生故，念念於",
    "T10n0279_029:0159c09": "不可說不可說世界，猶如影像，普現其身，供",
    "T10n0279_029:0159c10": "養諸佛；念念嚴淨不可說不可說諸佛國土，",
    "T10n0279_029:0159c11": "悉令周遍，修行嚴淨佛剎智慧而無厭足；",
    "T10n0279_029:0159c12": "念念令不可說不可說百千億那由他眾生，",
    "T10n0279_029:0159c13": "清淨成就，平等滿足；於彼一切諸國土中，勤",
    "T10n0279_029:0159c14": "修一切諸波羅蜜，攝取眾生，成就淨業；得無",
    "T10n0279_029:0159c15": "礙耳，於不可說不可說諸佛世界，一一如來",
    "T10n0279_029:0159c16": "所轉法輪，聽聞受持，精勤修習，不生一念捨",
    "T10n0279_029:0159c17": "離之心；住無所得、無依止、無作、無著菩薩神",
    "T10n0279_029:0159c18": "通，於一剎那一彈指頃，分身普詣不可說諸",
    "T10n0279_029:0159c19": "佛世界，與諸菩薩等同一見。「佛子！菩薩摩訶",
    "T10n0279_029:0159c20": "薩如是修習菩薩行時，尚能成滿無量不可",
    "T10n0279_029:0159c21": "說不可說清淨功德，憶念稱讚所不能盡，況",
    "T10n0279_029:0159c22": "復得成無上菩提，一切佛剎平等清淨，一切",
    "T10n0279_029:0159c23": "眾生平等清淨，一切身平等清淨，一切根平",
    "T10n0279_029:0159c24": "等清淨，一切業果平等清淨，一切眾會道場",
    "T10n0279_029:0159c25": "平等清淨，一切圓滿行平等清淨，一切法方",
    "T10n0279_029:0159c26": "便智平等清淨，一切如來諸願迴向平等清",
    "T10n0279_029:0159c27": "淨，一切諸佛神通境界平等清淨。「佛子！菩",
    "T10n0279_029:0159c28": "薩摩訶薩如是迴向時，得一切功德清淨歡",
    "T10n0279_029:0159c29": "喜法門，無量功德圓滿莊嚴。如是迴向時，眾",
    "T10n0279_029:0160a01": "生不違一切剎，剎不違一切眾生；剎眾生不",
    "T10n0279_029:0160a02": "違業，業不違剎眾生；思不違心，心不違思；思、",
    "T10n0279_029:0160a03": "心不違境界，境界不違思、心；業不違報，報不",
    "T10n0279_029:0160a04": "違業；業不違業道，業道不違業；法性不違相，",
    "T10n0279_029:0160a05": "法相不違性；法生不違性，法性不違生；剎平",
    "T10n0279_029:0160a06": "等不違眾生平等，眾生平等不違剎平等；一",
    "T10n0279_029:0160a07": "切眾生平等不違一切法平等，一切法平等",
    "T10n0279_029:0160a08": "不違一切眾生平等；離欲際平等不違一切",
    "T10n0279_029:0160a09": "眾生安住平等，一切眾生安住平等不違離",
    "T10n0279_029:0160a10": "欲際平等；過去不違未來，未來不違過去；過",
    "T10n0279_029:0160a11": "去、未來不違現在，現在不違過去、未來；世平",
    "T10n0279_029:0160a12": "等不違佛平等，佛平等不違世平等；菩薩行",
    "T10n0279_029:0160a13": "不違一切智，一切智不違菩薩行。「佛子！菩薩",
    "T10n0279_029:0160a14": "摩訶薩如是迴向時，得業平等，得報平等，得",
    "T10n0279_029:0160a15": "身平等，得方便平等，得願平等，得一切眾生",
    "T10n0279_029:0160a16": "平等，得一切剎平等，得一切行平等，得一切",
    "T10n0279_029:0160a17": "智平等，得三世諸佛平等；得承事一切諸佛，",
    "T10n0279_029:0160a18": "得供養一切菩薩，得種一切善根，得滿一切",
    "T10n0279_029:0160a19": "大願，得教化一切眾生，得了知一切業，得承",
    "T10n0279_029:0160a20": "事供養一切善知識，得入一切清淨眾會道",
    "T10n0279_029:0160a21": "場，得通達一切正教，得成滿一切白法。「佛子！",
    "T10n0279_029:0160a22": "是為菩薩摩訶薩第七等隨順一切眾生迴向。",
    "T10n0279_029:0160a23": "菩薩摩訶薩成就此迴向，則能摧滅一切魔",
    "T10n0279_029:0160a24": "怨，拔諸欲刺，得出離樂，住無二性，具大威",
    "T10n0279_029:0160a25": "德，救護眾生，為功德王；神足無礙，往一切",
    "T10n0279_029:0160a26": "剎，入寂滅處；具一切身，成菩薩行，於諸行",
    "T10n0279_029:0160a27": "願心得自在，分別了知一切諸法，悉能遍生",
    "T10n0279_029:0160a28": "一切佛剎；得無礙耳，聞一切剎所有音聲；得",
    "T10n0279_029:0160a29": "淨慧眼，見一切佛未甞暫捨；於一切境界，成",
    "T10n0279_029:0160b01": "就善根，心無高下；於一切法，得無所得。菩薩",
    "T10n0279_029:0160b02": "摩訶薩以一切善根，等隨順一切眾生，如是",
    "T10n0279_029:0160b03": "迴向。」爾時，金剛幢菩薩承佛神力，普觀十方",
    "T10n0279_029:0160b04": "而說頌言：",
    "T10n0279_029:0160b05": "「菩薩所作諸功德，　　微妙廣大甚深遠，",
    "T10n0279_029:0160b06": "乃至一念而修行，　　悉能迴向無邊際。",
    "T10n0279_029:0160b07": "菩薩所有資生具，　　種種豐盈無限億，",
    "T10n0279_029:0160b08": "香象寶馬以駕車，　　衣服珍財悉殊妙。",
    "T10n0279_029:0160b09": "或以頭目并手足，　　或持身肉及骨髓，",
    "T10n0279_029:0160b10": "悉遍十方無量剎，　　普施一切令充遍。",
    "T10n0279_029:0160b11": "無量劫中所修習，　　一切功德盡迴向，",
    "T10n0279_029:0160b12": "為欲救度諸群生，　　其心畢竟不退轉。",
    "T10n0279_029:0160b13": "菩薩為度眾生故，　　常修最勝迴向業，",
    "T10n0279_029:0160b14": "普令三界得安樂，　　悉使當成無上果。",
    "T10n0279_029:0160b15": "菩薩普興平等願，　　隨其所集清淨業，",
    "T10n0279_029:0160b16": "悉以迴施諸群生，　　如是大誓終無捨。",
    "T10n0279_029:0160b17": "菩薩願力無限礙，　　一切世間咸攝受，",
    "T10n0279_029:0160b18": "如是迴向諸群生，　　未曾暫起分別心。",
    "T10n0279_029:0160b19": "普願眾生智明了，　　布施持戒悉清淨，",
    "T10n0279_029:0160b20": "精進修行不懈廢，　　如是大誓無休息。",
    "T10n0279_029:0160b21": "菩薩迴向到彼岸，　　普開清淨妙法門，",
    "T10n0279_029:0160b22": "智慧同於兩足尊，　　分別實義得究竟。",
    "T10n0279_029:0160b23": "菩薩言辭已通達，　　種種智慧亦如是，",
    "T10n0279_029:0160b24": "說法如理無障礙，　　而於其中心不著。",
    "T10n0279_029:0160b25": "常於諸法不作二，　　亦復不作於不二，",
    "T10n0279_029:0160b26": "於二不二並皆離，　　知其悉是語言道。",
    "T10n0279_029:0160b27": "知諸世間悉平等，　　莫非心語一切業，",
    "T10n0279_029:0160b28": "眾生幻化無有實，　　所有果報從茲起。",
    "T10n0279_029:0160b29": "一切世間之所有，　　種種果報各不同，",
    "T10n0279_029:0160c01": "莫不皆由業力成，　　若滅於業彼皆盡。",
    "T10n0279_029:0160c02": "菩薩觀察諸世間，　　身口意業悉平等，",
    "T10n0279_029:0160c03": "亦令眾生住平等，　　猶如無等大聖尊。",
    "T10n0279_029:0160c04": "菩薩善業悉迴向，　　普令眾生色清淨，",
    "T10n0279_029:0160c05": "福德方便皆具足，　　同於無上調御士。",
    "T10n0279_029:0160c06": "菩薩利益諸群生，　　功德大海盡迴向，",
    "T10n0279_029:0160c07": "願使威光特超世，　　得成雄猛大力身。",
    "T10n0279_029:0160c08": "凡所修習諸功德，　　願使世間普清淨，",
    "T10n0279_029:0160c09": "諸佛清淨無倫匹，　　眾生清淨亦如是。",
    "T10n0279_029:0160c10": "菩薩於義得善巧，　　能知諸佛最勝法，",
    "T10n0279_029:0160c11": "以眾善業等迴向，　　願令庶品同如來。",
    "T10n0279_029:0160c12": "菩薩了知諸法空，　　一切世間無所有，",
    "T10n0279_029:0160c13": "無有造作及作者，　　眾生業報亦不失。",
    "T10n0279_029:0160c14": "諸法寂滅非寂滅，　　遠離此二分別心，",
    "T10n0279_029:0160c15": "知諸分別是世見，　　入於正位分別盡。",
    "T10n0279_029:0160c16": "如是真實諸佛子，　　從於如來法化生，",
    "T10n0279_029:0160c17": "彼能如是善迴向，　　世間疑惑悉除滅。",
    "T10n0279_029:0160c18": "大方廣佛華嚴經卷第二十九"
}