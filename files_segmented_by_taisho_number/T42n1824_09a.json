{
    "T42n1824_09a:0132a08": "folio_9a 中觀論疏卷第九本",
    "T42n1824_09a:0132a10": "釋吉藏撰",
    "T42n1824_09a:0132a11": "20 因果品(九本)因果品第二十",
    "T42n1824_09a:0132a12": "問自上已來品品破因果竟。今何故重說。答",
    "T42n1824_09a:0132a13": "因果是眾義之大宗立信之根本。惑者多謬。",
    "T42n1824_09a:0132a14": "上雖略破宜須重論在次下也。如外道計邪",
    "T42n1824_09a:0132a15": "因邪果四宗不同大小乘人十家所說。故知。",
    "T42n1824_09a:0132a16": "因果難明須重辨也。二者上來雖破因果為",
    "T42n1824_09a:0132a17": "成餘法。如因緣品破四緣因果為成無生義。",
    "T42n1824_09a:0132a18": "乃至五陰品破因果為成無五陰義。並未正",
    "T42n1824_09a:0132a19": "論因果。今欲正論因果。故有此品來也。若",
    "T42n1824_09a:0132a20": "逐近來者從時品生。外云。無三世之時寧有",
    "T42n1824_09a:0132a21": "因果之法。而因果道理不可令無。故應有時",
    "T42n1824_09a:0132a22": "也。問因果有幾種。答略有三種。一相生因",
    "T42n1824_09a:0132a23": "果。如泥瓶之類。二相緣因果。如捲指之流。",
    "T42n1824_09a:0132a24": "三者了因因果。如燈了物萬行了出法身。問",
    "T42n1824_09a:0132a25": "此品為破因果。為申因果耶。答品品之中皆",
    "T42n1824_09a:0132a26": "有申破二義。求內外大小性實因果皆悉無",
    "T42n1824_09a:0132a27": "從。故名破因果。以計性實之人即破因果義。",
    "T42n1824_09a:0132a28": "故論主須破之。二者性實因果既除始得辨",
    "T42n1824_09a:0132a29": "因緣因果。既稱因緣。則因果宛然而常寂滅。",
    "T42n1824_09a:0132b01": "故因中發觀則戲論斯忘也。品開為二。第一",
    "T42n1824_09a:0132b02": "別破十家因果。第二總破一切因果。破十家",
    "T42n1824_09a:0132b03": "因果則為十段。亦得束為五雙。第一有無一",
    "T42n1824_09a:0132b04": "雙。第二與不與一雙。亦云滅不滅。第三一",
    "T42n1824_09a:0132b05": "時前後一雙。第四滅變不滅變一雙。第五遍",
    "T42n1824_09a:0132b06": "不遍一雙。初有無一雙凡有四偈。即為四別。",
    "T42n1824_09a:0132b07": "初偈明因中有果何假緣生。第二偈因中無",
    "T42n1824_09a:0132b08": "果緣何能生。第三偈重破有果。因中若有果",
    "T42n1824_09a:0132b09": "果備四塵。則諸根取得。第四重破無。若因中",
    "T42n1824_09a:0132b10": "無果則因同非因。所以四偈交絡破者。以破",
    "T42n1824_09a:0132b11": "有竟外則執無是故破無。次破無竟外迴宗",
    "T42n1824_09a:0132b12": "執有。故重破有。破其有竟從徹捉無。以其所",
    "T42n1824_09a:0132b13": "執不定故交絡破之。又此論破有多門。上來",
    "T42n1824_09a:0132b14": "以有無各類。今是有無交絡。適緣不同故有",
    "T42n1824_09a:0132b15": "破門非一。問何故十家之中前破有無。答有",
    "T42n1824_09a:0132b16": "無是斷常之本。斷常為眾見之根。今欲窮其",
    "T42n1824_09a:0132b17": "根故前破之也。又佛法因果正是中道。有無",
    "T42n1824_09a:0132b18": "正障中道也。又僧佉衛世是外道之宗。上座",
    "T42n1824_09a:0132b19": "僧祇為諸部之本。如此內外正執有無。故前",
    "T42n1824_09a:0132b20": "破之也。問何故不破亦有亦無非有非無。答",
    "T42n1824_09a:0132b21": "亦有之與非無猶是有義。亦無之與非有猶",
    "T42n1824_09a:0132b22": "是無義。故但破二關則四宗便攝。初長行立。",
    "T42n1824_09a:0132b23": "次偈破。即是僧佉之與上座明因中有果。執",
    "T42n1824_09a:0132b24": "有果三義。一者現見果從因故因中有果。二",
    "T42n1824_09a:0132b25": "者假緣則生。故知緣中有。緣中若無雖合不",
    "T42n1824_09a:0132b26": "生。三者信佛語。如經云。以有生性故生能",
    "T42n1824_09a:0132b27": "生。偈上半牒下半破。外救云。因中無果事。假",
    "T42n1824_09a:0132b28": "緣合故生事果。云何難言不須緣合生耶。答",
    "T42n1824_09a:0132b29": "因中無事果終是因中無果義。以因中無事",
    "T42n1824_09a:0132c01": "而生於事。當知此事本無今有。故是因中無",
    "T42n1824_09a:0132c02": "果。又若緣合發事亦應和合方有理。理若自",
    "T42n1824_09a:0132c03": "有事亦應然。又若事因於理理應更有所因。",
    "T42n1824_09a:0132c04": "又若事因理事可是有。理既無因則應無理。",
    "T42n1824_09a:0132c05": "又問。為本有竟須緣合。為緣合竟然後有。若",
    "T42n1824_09a:0132c06": "本有竟何須緣合。若緣合竟方有則未合便",
    "T42n1824_09a:0132c07": "是無。雖假緣合果終不生。問曰下立因中無",
    "T42n1824_09a:0132c08": "果義。蓋是衛世僧祇二世無義。答中上半牒",
    "T42n1824_09a:0132c09": "下半破。破意云。因中無果此無與太虛菟角",
    "T42n1824_09a:0132c10": "無無有異。太虛菟角緣合不生。果亦如是。果",
    "T42n1824_09a:0132c11": "逐可生。太虛不生太虛可無。果應非無。若二",
    "T42n1824_09a:0132c12": "俱無太虛不生而果生者。亦可太虛應生而",
    "T42n1824_09a:0132c13": "果不生。第三偈上半重牒有。下半正破。外道",
    "T42n1824_09a:0132c14": "泥中之瓶具有五塵。則五根取之應得。內法",
    "T42n1824_09a:0132c15": "瓶為四塵成。四根應知。又內法泥中之瓶若",
    "T42n1824_09a:0132c16": "是假應為想心得。而並不爾。故知無也。第四",
    "T42n1824_09a:0132c17": "偈上半重牒無。下半正破。破有三意。一相",
    "T42n1824_09a:0132c18": "與俱無則因同非因。相與不生。又若皆是非",
    "T42n1824_09a:0132c19": "因則無有因。以因無故非因亦無。二者相與",
    "T42n1824_09a:0132c20": "俱無則非因同因。相與皆因無有非因。既無",
    "T42n1824_09a:0132c21": "非因亦無有因。三者二俱是無而有因非因",
    "T42n1824_09a:0132c22": "者。亦應二俱是因而有有無。又同皆是無亦",
    "T42n1824_09a:0132c23": "應求火於氷求乳於水。則因果大亂。問曰因",
    "T42n1824_09a:0132c24": "為果下第二破與果不與果一雙。前破因與",
    "T42n1824_09a:0132c25": "果作因義。次破因不與果作因義。初立次破。",
    "T42n1824_09a:0132c26": "立中外人避前有無二關。以因與果作因故",
    "T42n1824_09a:0132c27": "非是因中都無。而因與竟便滅不得言因中",
    "T42n1824_09a:0132c28": "有果。成論師云。因是有為凡有二義。一者",
    "T42n1824_09a:0132c29": "性滅。二是轉變。以性滅故因滅果生。以轉",
    "T42n1824_09a:0133a01": "變義故轉因作果。又云。一念之因辨果力足。",
    "T42n1824_09a:0133a02": "故能生果。因是有為。故亦生便滅。亦是此義。",
    "T42n1824_09a:0133a03": "以感果力足名為與果。性滅之義秤之為滅。",
    "T42n1824_09a:0133a04": "故成論文云。是因與果作因。已滅報在後生。",
    "T42n1824_09a:0133a05": "又云。作因已滅而成就力在。故能感果。亦是",
    "T42n1824_09a:0133a06": "此義也。偈上半牒下半破。且問前性滅轉變",
    "T42n1824_09a:0133a07": "義。汝只是一乳因若言其滅則無可轉之為",
    "T42n1824_09a:0133a08": "酪。若言乳轉作酪果則不得言乳滅。今遂言",
    "T42n1824_09a:0133a09": "作而復滅者則乳有二體。一體滅於前。二乳",
    "T42n1824_09a:0133a10": "體轉作酪。本立一乳。何有二耶。又問。因與果",
    "T42n1824_09a:0133a11": "者若有果何須與耶。如其無者與誰作因。救",
    "T42n1824_09a:0133a12": "云。有果道理故與果作因也。若理異空則不",
    "T42n1824_09a:0133a13": "須與。若不異空則無可與。又汝果若有有理",
    "T42n1824_09a:0133a14": "復有無理。如百論若當有有若當無無。又難",
    "T42n1824_09a:0133a15": "開善義云。有成就現在。復有現起現在。成",
    "T42n1824_09a:0133a16": "就現在為當能緣為不緣。若能緣則是現起",
    "T42n1824_09a:0133a17": "不名成就。若不能緣同毘婆闍婆提不相應",
    "T42n1824_09a:0133a18": "使。又開善亦是過去過去義。初念謝滅是一",
    "T42n1824_09a:0133a19": "過去。成就來現在得果竟便滅。復是一過去。",
    "T42n1824_09a:0133a20": "同迦葉鞞失已復失。又汝因是一有滅不滅",
    "T42n1824_09a:0133a21": "者則有二體。一是現起因。二是成就來現在",
    "T42n1824_09a:0133a22": "因。故是二體。若言唯是一體經二時者因法",
    "T42n1824_09a:0133a23": "假名時。既有二時則有二法。便有二因二果。",
    "T42n1824_09a:0133a24": "又問。若得果竟無復成就者。亦應得果竟不",
    "T42n1824_09a:0133a25": "名過去。若過去竟猶名過去。亦應得報竟猶",
    "T42n1824_09a:0133a26": "名成就。問曰若謂因不與果下。第二破因不",
    "T42n1824_09a:0133a27": "與果作因。外人避前二體。但立因滅果生。",
    "T42n1824_09a:0133a28": "答中上半牒下半破。破意云。因滅無果之前",
    "T42n1824_09a:0133a29": "是無因。果云何得起。假令果起則是無因之",
    "T42n1824_09a:0133b01": "果。又前偈明果生已而滅。則有二因之過。",
    "T42n1824_09a:0133b02": "今明因滅已而果生。則有無因之咎。前是破",
    "T42n1824_09a:0133b03": "成實義。後是破毘曇義。亦前破大眾部。後",
    "T42n1824_09a:0133b04": "破上座部義。至長安見攝論師立二義。一立",
    "T42n1824_09a:0133b05": "聞熏習不滅作報佛。二立聞熏習滅不作報",
    "T42n1824_09a:0133b06": "佛。言作佛者墮二體過。一者聞熏轉作報佛。",
    "T42n1824_09a:0133b07": "是無常作常義。二聞熏習是有為。復是滅義。",
    "T42n1824_09a:0133b08": "故一聞熏習墮二體。次立滅者一切諸功德",
    "T42n1824_09a:0133b09": "並從真如體上生。聞熏習但為增上緣生。實",
    "T42n1824_09a:0133b10": "不作報佛。是故滅。如人工等但為金朴作出",
    "T42n1824_09a:0133b11": "金緣。而金自從金朴出。此是因滅失義也。又",
    "T42n1824_09a:0133b12": "成實師本執。金剛心有二義。一實法性滅。二",
    "T42n1824_09a:0133b13": "相續轉作佛義。今聞熏習不滅家專是成實",
    "T42n1824_09a:0133b14": "義。問曰眾緣合時下第三雙破一時前後。初",
    "T42n1824_09a:0133b15": "偈破一時。問意云。眾緣合時即有果生。故",
    "T42n1824_09a:0133b16": "無有無因之過。亦是成實五陰一時成人。薩",
    "T42n1824_09a:0133b17": "婆多八相一時共起義。又數人未來已有因",
    "T42n1824_09a:0133b18": "果。即是一時。但來現在生。而因前果後耳。",
    "T42n1824_09a:0133b19": "答曰下上半牒下半破。破意云。夫相生之",
    "T42n1824_09a:0133b20": "道以能生為有。故能生他。所生為無。故從他",
    "T42n1824_09a:0133b21": "生。若立一時有則俱有。無則俱無。俱無則唯",
    "T42n1824_09a:0133b22": "是所生失於能生。俱有則唯是能生失於所",
    "T42n1824_09a:0133b23": "生。故若一時則失能所。得能所則失一時。",
    "T42n1824_09a:0133b24": "破由來義者而汝人陰既一時。何不說人為",
    "T42n1824_09a:0133b25": "陰因際為人果。又涅槃云。眾生名色更互相",
    "T42n1824_09a:0133b26": "縛。應更互作因更互為體。又二法一時。離法",
    "T42n1824_09a:0133b27": "無別時。時一則法一。法二則時二。若時一",
    "T42n1824_09a:0133b28": "法二亦應時二法一。又他云。因滅時是果生",
    "T42n1824_09a:0133b29": "時者。生則是有滅則是無。云何一時。又一",
    "T42n1824_09a:0133c01": "時言因果者。亦可一時有前後。破數義云。",
    "T42n1824_09a:0133c02": "因法假名時。若九法共起則有九時。若言共",
    "T42n1824_09a:0133c03": "一時亦應共一法。因果不得一法亦因果不",
    "T42n1824_09a:0133c04": "得一時。問曰若先有果主下至此已來凡有",
    "T42n1824_09a:0133c05": "三義。初二雙破前因後果。次一番破因果一",
    "T42n1824_09a:0133c06": "時。今破前果後因。此之三義攝一切也。前",
    "T42n1824_09a:0133c07": "立次破。經中及義並有斯執。如須達未修精",
    "T42n1824_09a:0133c08": "舍之因。以有天堂之果。難陀實未持犯。而有",
    "T42n1824_09a:0133c09": "苦樂之報。豈非前果後因。又影公云。前有舍",
    "T42n1824_09a:0133c10": "法而後備柱樑。亦是此義。又經中云。本有",
    "T42n1824_09a:0133c11": "涅槃之果。而後修行取之。答曰上半牒下半",
    "T42n1824_09a:0133c12": "破。破意云。本由因有果。未有因何得有果。",
    "T42n1824_09a:0133c13": "若未有因已有果者。則名無因之果。問經",
    "T42n1824_09a:0133c14": "中親作此說。何以破之。其論破經不應說耶。",
    "T42n1824_09a:0133c15": "答經說別有深意。為勸人修福故說須達之",
    "T42n1824_09a:0133c16": "事。為誡惡勸善故說難陀事。為對生死始有",
    "T42n1824_09a:0133c17": "是無常。故說涅槃本有是常耳。涅槃未曾常",
    "T42n1824_09a:0133c18": "無常。何曾是本始二有耶。又前果後因如數",
    "T42n1824_09a:0133c19": "人命根獨生。而後用十使中隨一使潤生令",
    "T42n1824_09a:0133c20": "一期堅固。命根是果報正主。通六道三界。",
    "T42n1824_09a:0133c21": "今問。命根因何而來。答由業故生。問若爾則",
    "T42n1824_09a:0133c22": "是前因後果。又前因滅命根果後生。則是無",
    "T42n1824_09a:0133c23": "因有果。又若前有果後起煩惱潤即是倒潤。",
    "T42n1824_09a:0133c24": "又已有命根等。竟何須十使隨一潤耶。又若",
    "T42n1824_09a:0133c25": "前果後因則果生於因。因果倒亂。問曰因滅",
    "T42n1824_09a:0133c26": "變為果下。第四番因滅變因滅不變一雙。立",
    "T42n1824_09a:0133c27": "義云。因滅變為果者。觀外人義只詺滅即為",
    "T42n1824_09a:0133c28": "變。故因滅即變作果。答中上半作因至果破。",
    "T42n1824_09a:0133c29": "下半重生破。初句牒次句破。破云。既因變作",
    "T42n1824_09a:0134a01": "果。則因體不滅。因體不滅故因至於果也。",
    "T42n1824_09a:0134a02": "下半重生破者。為因之時是一生。至果時復",
    "T42n1824_09a:0134a03": "是一生。故是重生。此直令其一物重生。所以",
    "T42n1824_09a:0134a04": "成過。又破他義云。若因變作果者則果不異",
    "T42n1824_09a:0134a05": "因。還是前因作於後果。如東方張人至於西",
    "T42n1824_09a:0134a06": "方張人猶是張人。若因異果者則因自滅前。",
    "T42n1824_09a:0134a07": "非因作果。又問。若因變作果因則異果。如其",
    "T42n1824_09a:0134a08": "不異則應不變。又如變昔鹿王至佛。佛應是",
    "T42n1824_09a:0134a09": "鹿。若非復鹿則果異於因。則因滅無果之前",
    "T42n1824_09a:0134a10": "則是無因。無因云何有果。又問。為滅變不",
    "T42n1824_09a:0134a11": "滅變耶。若滅則無可為變。若不滅則不變。",
    "T42n1824_09a:0134a12": "又生已復生者如開善云。作因時是一生。後",
    "T42n1824_09a:0134a13": "成就來現在復是一生。墮重生義。長行為二。",
    "T42n1824_09a:0134a14": "初釋偈本次破異義。前生因共生因者前生",
    "T42n1824_09a:0134a15": "因是相生因果。因在前生果在後生。故名前",
    "T42n1824_09a:0134a16": "生因。共生因者相緣因果。如梁柱與舍一時",
    "T42n1824_09a:0134a17": "而有。名共生因。此二種因總攝一切。又詳",
    "T42n1824_09a:0134a18": "文相生因果自有二種。一者同時如大小生。",
    "T42n1824_09a:0134a19": "二前後如報因因果。今欲破前生因故簡除",
    "T42n1824_09a:0134a20": "共生。明前生之因墮重生過。問何故不釋上",
    "T42n1824_09a:0134a21": "半耶。答因至於果猶是外義。故不須釋之。",
    "T42n1824_09a:0134a22": "若謂是因即變下第二重破異義。凡破兩家。",
    "T42n1824_09a:0134a23": "初破即變。外救云。因即變為果。唯有一生",
    "T42n1824_09a:0134a24": "無有重生。故今破云。既言其即不得稱變。",
    "T42n1824_09a:0134a25": "若言其變不得稱即。如眼即目不得名變也。",
    "T42n1824_09a:0134a26": "問曰因不盡滅下第二救云。名滅而體常存。",
    "T42n1824_09a:0134a27": "體存故雖變而即。名滅故雖即而變。他云。",
    "T42n1824_09a:0134a28": "昔日鹿王我身是也。鹿神明與佛神明不異。",
    "T42n1824_09a:0134a29": "但鹿名滅佛名生。人天神明亦不異。但名失",
    "T42n1824_09a:0134b01": "名生耳。又僧祇義心性本淨是非因非果。在",
    "T42n1824_09a:0134b02": "因名因始終是一心。故言體一。名字有異則",
    "T42n1824_09a:0134b03": "名失名生。又如外道從細至麁。從麁至細義",
    "T42n1824_09a:0134b04": "亦如是。又攝論師云。梨耶體無生滅名用生",
    "T42n1824_09a:0134b05": "滅。亦是此義。又此義違楞伽。楞伽明八證滅",
    "T42n1824_09a:0134b06": "義也。答曰泥團前滅而後瓶生不名為變者。",
    "T42n1824_09a:0134b07": "然以名名體以體應名。在名既滅體亦復滅。",
    "T42n1824_09a:0134b08": "是則前滅後生豈是變耶。又泥團不獨生者。",
    "T42n1824_09a:0134b09": "此句明不但名生在體亦生。對前句不但名",
    "T42n1824_09a:0134b10": "滅體亦滅也。又外人有二義。一者因體不滅。",
    "T42n1824_09a:0134b11": "二者因中有果。前破體不滅。今破其有義也。",
    "T42n1824_09a:0134b12": "又是破其泥團體定不滅。既合兩物則體不",
    "T42n1824_09a:0134b13": "定也。若但有名者此一句云。汝若但云名滅",
    "T42n1824_09a:0134b14": "名生者。則應但有名。則無有體何物變耶。",
    "T42n1824_09a:0134b15": "變名如乳變為酪者。此句證名滅體亦滅名",
    "T42n1824_09a:0134b16": "生體亦生。如百論形時力知名等五事異故",
    "T42n1824_09a:0134b17": "俱滅俱生也。破他義云。汝一泥未作瓶具有",
    "T42n1824_09a:0134b18": "諸物理。汝言泥作瓶時餘理非數緣滅者。亦",
    "T42n1824_09a:0134b19": "應有瓶差理瓶成理。答亦有瓶差理。如一泥",
    "T42n1824_09a:0134b20": "隨作一物餘物悉差。問既不得一時竝成。亦",
    "T42n1824_09a:0134b21": "不得一時竝差。答成物在一事。難故不得一",
    "T42n1824_09a:0134b22": "時竝成。問諸理既竝事亦竝有。答事相妨礙",
    "T42n1824_09a:0134b23": "故不得一時竝有。理不相妨礙故得一時竝有。",
    "T42n1824_09a:0134b24": "問理有事有。則應理礙事礙。理若不礙理亦",
    "T42n1824_09a:0134b25": "不有。問曰因雖滅失下第二破滅不變。前滅",
    "T42n1824_09a:0134b26": "而後變既墮二生。是故今云。但因滅前而果",
    "T42n1824_09a:0134b27": "生後無重生過。答中上半破因失。則無因誰",
    "T42n1824_09a:0134b28": "生果耶。下半明因不失。即因在果云何生果。",
    "T42n1824_09a:0134b29": "如米失則無可為飯。不失則米在亦無飯。所",
    "T42n1824_09a:0134c01": "以重破其不失者。外人立因果唯有失不失",
    "T42n1824_09a:0134c02": "二。若破不失則便立失。若破失便立不失。故",
    "T42n1824_09a:0134c03": "進退破之。問此與前偈破何異。答上與其重",
    "T42n1824_09a:0134c04": "生破。今集令不生。又如成論等一義之中具",
    "T42n1824_09a:0134c05": "失不失。實法則失。相續不失。故具破之。實法",
    "T42n1824_09a:0134c06": "失則無因生果。相續不失則因應在果。又此",
    "T42n1824_09a:0134c07": "文開感應義。今問。當生善感者此善為是有",
    "T42n1824_09a:0134c08": "耶。為是無耶。若是有者何須感耶。若謂理善",
    "T42n1824_09a:0134c09": "感而事應者。則理因感事果。汝義不有眾生",
    "T42n1824_09a:0134c10": "而已。有眾生則有一切善理。一切眾生常能",
    "T42n1824_09a:0134c11": "感聖。則不須修事善以感事果。又問。未有事",
    "T42n1824_09a:0134c12": "善已應者。亦應未有應已有事善。又問感義。",
    "T42n1824_09a:0134c13": "若未有事不得感果。亦應未有事善不得感",
    "T42n1824_09a:0134c14": "聖。又問。汝感應義何不相對。理應機理事應",
    "T42n1824_09a:0134c15": "機事。而理機感事。亦應事機感理。次問。過",
    "T42n1824_09a:0134c16": "去現在二世善能感者。在善已有。何須感耶。",
    "T42n1824_09a:0134c17": "若言為增長生善是故感者。若爾未有善則",
    "T42n1824_09a:0134c18": "不應感。云何得初生一念善耶。若一念善",
    "T42n1824_09a:0134c19": "自生不須聖應者。後亦應自生不須應也。又",
    "T42n1824_09a:0134c20": "問莊嚴。二世既是無義。那得成就過去。既",
    "T42n1824_09a:0134c21": "成就過去云何言無。若過去因感未來果。亦",
    "T42n1824_09a:0134c22": "應過去解應斷未來惑。若惑無不可斷。亦應",
    "T42n1824_09a:0134c23": "果無不可感。又問光宅成就義。經云。有為",
    "T42n1824_09a:0134c24": "無常。而汝言起一念善惡是功用常。豈不違",
    "T42n1824_09a:0134c25": "經。又是無常中有常。常中有無常過也。問曰",
    "T42n1824_09a:0134c26": "是因遍有果下第五遍不遍一雙。凡計因果",
    "T42n1824_09a:0134c27": "各自不同。見蓮中有子便謂前有。見待緣始",
    "T42n1824_09a:0134c28": "生便謂前無。見因滅果生即謂因在果前。仍",
    "T42n1824_09a:0134c29": "為果作因便謂因在果後。見會指成捲便謂",
    "T42n1824_09a:0135a01": "因果一時。見轉乳成酪便謂因變作果。見鏡",
    "T42n1824_09a:0135a02": "中有像便謂因見於果。見種滅生牙便言因",
    "T42n1824_09a:0135a03": "不見果。見麻中出油便言遍有。見母生子便",
    "T42n1824_09a:0135a04": "言不遍。子但在腹中不在四支。故今欲備窮",
    "T42n1824_09a:0135a05": "眾計。故具破之。此偈明遍則舉體全。是更生",
    "T42n1824_09a:0135a06": "何物耶。如五指遍是捲更生何物捲。若不遍",
    "T42n1824_09a:0135a07": "者汝能得捲在一邊指在一邊不。又捲不遍",
    "T42n1824_09a:0135a08": "在指者為在指外。為在指內。為在中間。並",
    "T42n1824_09a:0135a09": "不成也。見不見猶是遍不遍。遍亦是因中先",
    "T42n1824_09a:0135a10": "有。不遍是先無也。以舉體即是故云遍。亦",
    "T42n1824_09a:0135a11": "舉體則是故云見也。長行見是因中已有故",
    "T42n1824_09a:0135a12": "不須生。不見是因中無不能生。可細尋文云",
    "T42n1824_09a:0135a13": "見也。成論師云。眾生有遍生六道諸趣之理。",
    "T42n1824_09a:0135a14": "數人云。未來是有。遍有五道三乘之性。至",
    "T42n1824_09a:0135a15": "苦忍時三乘中二性及三惡道皆非數緣滅。",
    "T42n1824_09a:0135a16": "今問。涅槃破先尼云。若我遍諸趣者。何故",
    "T42n1824_09a:0135a17": "為身更復造業。數人未來既遍有五趣身者。",
    "T42n1824_09a:0135a18": "亦同此難也。彼救云。未來但有。性有異外",
    "T42n1824_09a:0135a19": "道我。今問。此異空即是已有。若未異空以",
    "T42n1824_09a:0135a20": "何為性。又問。何因有此未來性耶。故知本",
    "T42n1824_09a:0135a21": "自有之。則是常見。復次若言過去因下第",
    "T42n1824_09a:0135a22": "二總破因果。前別破十家五雙。今總破復有",
    "T42n1824_09a:0135a23": "五雙。一合不合破。二空不空破。三一異破。",
    "T42n1824_09a:0135a24": "四性無性破。五結合不合破。就初四偈為二。",
    "T42n1824_09a:0135a25": "前三偈破合。後一偈俱破合不合。就三偈即",
    "T42n1824_09a:0135a26": "三。皆明一世因不與三世果合。所以破合者。",
    "T42n1824_09a:0135a27": "因能生果名因與果合。果能酬因名果與因",
    "T42n1824_09a:0135a28": "合。問破他義云。過去因可得現在果者。過",
    "T42n1824_09a:0135a29": "去是滅無。云何能生現在果。此破莊嚴成就",
    "T42n1824_09a:0135b01": "義。若過去轉來現在則不名過去。若轉來則",
    "T42n1824_09a:0135b02": "為是常。常云何得報。此破開善義也。又若過",
    "T42n1824_09a:0135b03": "去有習因能生現在果者既其稱有則是現在",
    "T42n1824_09a:0135b04": "不名過去。此通破眾家。問云。何是未來因得",
    "T42n1824_09a:0135b05": "未來果。答他云。當得佛理。理在於當未來淨",
    "T42n1824_09a:0135b06": "身當得菩提。又當修因得菩提。又當修因得",
    "T42n1824_09a:0135b07": "當果。又言。一切眾生恒有未來當生善理為",
    "T42n1824_09a:0135b08": "機。聖人應之為果。並是其事。問云何為未來",
    "T42n1824_09a:0135b09": "因得理在果。答如未來機感而現在聖應。問",
    "T42n1824_09a:0135b10": "云何未來因為過去果。答未來有得佛理為",
    "T42n1824_09a:0135b11": "因故。未來現在二世斷煩惱求佛。今問。未來",
    "T42n1824_09a:0135b12": "已能為斷煩惱作因。亦應未來已有解斷現",
    "T42n1824_09a:0135b13": "在惑。又未來當果已能為現在生心亦同此",
    "T42n1824_09a:0135b14": "難。問云何現在果為過去作因。答此是續假",
    "T42n1824_09a:0135b15": "因。因接前因令前不斷以作於後。則是現在",
    "T42n1824_09a:0135b16": "因過去果。過去寧不因現在而得轉來現在",
    "T42n1824_09a:0135b17": "耶。又問。云何為未來因過去果。答物情言無",
    "T42n1824_09a:0135b18": "此義。今明。因未來為過去。即未來是因過去",
    "T42n1824_09a:0135b19": "是果。云何現因現果。經言。即生此念時佛於",
    "T42n1824_09a:0135b20": "空中現。現因當果可解。現因過去果者如現",
    "T42n1824_09a:0135b21": "修因求本有法身也。長行明三世果不與三",
    "T42n1824_09a:0135b22": "世因合。對偈中三世因不與三世果合。反覆",
    "T42n1824_09a:0135b23": "相成也。復次若不和合者第二一偈合不合",
    "T42n1824_09a:0135b24": "雙破。上半牒前不合義明無相生。下半破和",
    "T42n1824_09a:0135b25": "合義。無有相生合是因已與果合。則是已有",
    "T42n1824_09a:0135b26": "果不須相生。不合是因不與果合。是無果義。",
    "T42n1824_09a:0135b27": "無不可生。若因空無果下第二空不空破。三",
    "T42n1824_09a:0135b28": "偈為二。初偈就因空不空破。次兩偈就果空",
    "T42n1824_09a:0135b29": "不空破。此猶是去來品決定不決定。及作者",
    "T42n1824_09a:0135c01": "品實有實無破耳。皆領其大綱。故作此破文。",
    "T42n1824_09a:0135c02": "易見也。因果是一者下第三一異門破。初偈",
    "T42n1824_09a:0135c03": "雙牒雙非。第二偈雙牒雙難。一有四過。一者",
    "T42n1824_09a:0135c04": "但是因則無果。無果亦無因。二但是果無因。",
    "T42n1824_09a:0135c05": "無因亦無果。三既是一物不可說因果。四因",
    "T42n1824_09a:0135c06": "果既一則作者作業亦一。陶師與瓶一也。異",
    "T42n1824_09a:0135c07": "亦四難。一者因與果異亦與非因異。則俱成",
    "T42n1824_09a:0135c08": "非因。二者因非因俱成因。三因成非因非",
    "T42n1824_09a:0135c09": "因成因。四有因有非因則有異有不異。若果",
    "T42n1824_09a:0135c10": "定有性下第四有性無性破。初偈明果有性。",
    "T42n1824_09a:0135c11": "無性因不能生。有性是有體。如本有人體不",
    "T42n1824_09a:0135c12": "須陰成。本無人體陰合不成。第二偈結無因",
    "T42n1824_09a:0135c13": "果。若從眾因緣第五結緣合不合不能生果。",
    "T42n1824_09a:0135c14": "初偈正明和合不生云何能生果。因無故果",
    "T42n1824_09a:0135c15": "無。第二偈結合不合並無生義。果無故因無。",
    "T42n1824_09a:0135c16": "故云何處有合法。此二偈猶是因緣品末二",
    "T42n1824_09a:0135c17": "偈意同也。長行但釋第五門兩偈。前二易解",
    "T42n1824_09a:0135c18": "略不解之。",
    "T42n1824_09a:0135c19": "21 成壞品(九本)成壞品第二十一",
    "T42n1824_09a:0135c20": "此品來有六義。一者始自論初終。竟因果凡",
    "T42n1824_09a:0135c21": "二十門求人法不得。外人便謂。眾義本成被",
    "T42n1824_09a:0135c22": "破便壞。既有成壞則萬化不空。二者外人二",
    "T42n1824_09a:0135c23": "十品立世間法。而上來別立世間法有二十",
    "T42n1824_09a:0135c24": "科。今總立世間法並是無常敗壞相。則知",
    "T42n1824_09a:0135c25": "有世間。則上來別立別破。今總立總破。故",
    "T42n1824_09a:0135c26": "有此品。三者大小內外諸部悉壞則龍樹義",
    "T42n1824_09a:0135c27": "成。若爾不無萬法。四者因果是眾義之宗。",
    "T42n1824_09a:0135c28": "既其破之則因果理壞。有壞則應有成。是以",
    "T42n1824_09a:0135c29": "有此品也。五者上來諸品多破內法。今品",
    "T42n1824_09a:0136a01": "則破外法。如天地成壞。今明。世界本無成今",
    "T42n1824_09a:0136a02": "亦不壞。吾淨土不壞而眾見燒盡。此是成者",
    "T42n1824_09a:0136a03": "見成而壞者見壞。如二緣見一質淨穢。而諸",
    "T42n1824_09a:0136a04": "法未曾成壞。六者世間外道大小乘人。聞經",
    "T42n1824_09a:0136a05": "中五輪世界成三災世界壞。五陰和合眾生",
    "T42n1824_09a:0136a06": "成散便眾生壞。乃至現見瓶衣成壞人死生",
    "T42n1824_09a:0136a07": "成壞。已見有成壞故起愛見煩惱業苦不得",
    "T42n1824_09a:0136a08": "解脫。諸佛菩薩憐愍此眾生。明實無如此成",
    "T42n1824_09a:0136a09": "壞。故下文云。若謂以現見而有成壞者則為",
    "T42n1824_09a:0136a10": "是癡妄。然所見境既無。能謂之心亦如所謂。",
    "T42n1824_09a:0136a11": "所謂無故無數於外。能謂無故無心於內。內",
    "T42n1824_09a:0136a12": "外並冥緣觀俱寂。是名涅槃。故便得解脫。",
    "T42n1824_09a:0136a13": "以此因緣故說此品。問云何名成壞。答成名",
    "T42n1824_09a:0136a14": "眾緣合。壞名眾緣散。略舉四義。一者指目",
    "T42n1824_09a:0136a15": "前之事。物合為成物散為壞。二者生住二相",
    "T42n1824_09a:0136a16": "為成。異滅兩相為壞。三者五輪合為器世間",
    "T42n1824_09a:0136a17": "成。三災劫起器世間壞。六種合眾生世間成。",
    "T42n1824_09a:0136a18": "三小劫起眾生世間壞也。四者約義如外道",
    "T42n1824_09a:0136a19": "壞佛法成。毘曇壞呵梨成。諸部壞龍樹成。",
    "T42n1824_09a:0136a20": "又如地論人用六相義以釋眾經。謂總相別",
    "T42n1824_09a:0136a21": "相同相異相成相壞相。今總求如此成壞不",
    "T42n1824_09a:0136a22": "可得。明一切法本自不成今亦無壞。即是中",
    "T42n1824_09a:0136a23": "道。因中發觀戲論斯滅。故以目品。品開為八",
    "T42n1824_09a:0136a24": "門。一共離門。明無成壞。二盡不盡門。三體相",
    "T42n1824_09a:0136a25": "門。四空不空門。五一異門。六生滅門。七斷常",
    "T42n1824_09a:0136a26": "門。八三世門。就初為三。一雙標共離二門。次",
    "T42n1824_09a:0136a27": "雙釋二門。三雙結二門。初外人問但舉世間",
    "T42n1824_09a:0136a28": "者。二十一品破世間法。終此一章故偏問世",
    "T42n1824_09a:0136a29": "間。又世間無常之法有於成壞。故偏問世間。",
    "T42n1824_09a:0136b01": "現是敗壞相者。前二十章論主之難疑無不",
    "T42n1824_09a:0136b02": "摧。外人之通言無不屈。故言現是敗壞相。",
    "T42n1824_09a:0136b03": "又自上已來舉成門立義。今此一章就壞門",
    "T42n1824_09a:0136b04": "立義。現見我眾義並壞必應有成。答中上半",
    "T42n1824_09a:0136b05": "開共離二門明無有壞。所以前明無壞者。由",
    "T42n1824_09a:0136b06": "外人謂己義壞故前檢之。下半共離無成。可",
    "T42n1824_09a:0136b07": "解。次三偈釋無成壞。開為三別。初偈釋離",
    "T42n1824_09a:0136b08": "成無壞門。第三偈釋離壞無成門。中間一偈",
    "T42n1824_09a:0136b09": "釋成壞共無成壞門。既是兩離所以離釋。以",
    "T42n1824_09a:0136b10": "是其共所以共釋。並易見也。問文何故舉生",
    "T42n1824_09a:0136b11": "死破外人耶。答外謂自立屈是死論主通是",
    "T42n1824_09a:0136b12": "生。故破之亦不許外死。汝上來得生今可死",
    "T42n1824_09a:0136b13": "耳。竟未曾生今云何死。可謂。求生不得。求死",
    "T42n1824_09a:0136b14": "亦不得也。無常未曾有不在諸法時者。外",
    "T42n1824_09a:0136b15": "人四相常俱既有生住。即有異滅隨之。上來",
    "T42n1824_09a:0136b16": "就大期麁死生顯無成壞。今明念念細生滅",
    "T42n1824_09a:0136b17": "亦無成壞。又即破此麁細二種生滅也。長行",
    "T42n1824_09a:0136b18": "還依前章門偈次第釋之。不依後三偈釋之。",
    "T42n1824_09a:0136b19": "初釋共離二門無有壞。若離即壞共壞下次",
    "T42n1824_09a:0136b20": "釋共離二門無成。初為二別。前釋離成無壞",
    "T42n1824_09a:0136b21": "有三。謂標釋結。釋中凡有二破。初作無因",
    "T42n1824_09a:0136b22": "破。又成法下次作無果破。以壞是成果成為",
    "T42n1824_09a:0136b23": "壞因。既無成因。故無壞果。是故下第三結。破",
    "T42n1824_09a:0136b24": "共成有壞亦三。謂標釋結。釋中云。法前別成",
    "T42n1824_09a:0136b25": "而後有合者。明成與壞共則成壞。壞與成共",
    "T42n1824_09a:0136b26": "則壞成。壞成故無成。無成則無壞。汝今若",
    "T42n1824_09a:0136b27": "欲合者。要前兩體各成然後方得合耳。故云",
    "T42n1824_09a:0136b28": "法前成而後有合也。汝既不得兩體各成。云",
    "T42n1824_09a:0136b29": "何合耶。合法不離異者此縱其別成。而兩",
    "T42n1824_09a:0136c01": "物共合則雖合而猶異。如二木共合終自是",
    "T42n1824_09a:0136c02": "異。若終自是異終不合也。若壞離異壞則無",
    "T42n1824_09a:0136c03": "因者。離異者是無異也。縱令成與壞兩合體",
    "T42n1824_09a:0136c04": "無異壞便壞成。則是無成。誰為壞因。故云無",
    "T42n1824_09a:0136c05": "因。故異則有因而不合。不異則合而無因。是",
    "T42n1824_09a:0136c06": "故下第三結也。若離壞下第二釋共離二門",
    "T42n1824_09a:0136c07": "無成義。前雙牒次雙釋。分別法者是阿毘",
    "T42n1824_09a:0136c08": "曇人。謂八相與法體竝起。是則生住相中常",
    "T42n1824_09a:0136c09": "有異滅相。故今破之。若常有異滅則無生住。",
    "T42n1824_09a:0136c10": "成壞共無成者第三一偈總結。上半雙結下",
    "T42n1824_09a:0136c11": "半偈呵。上半云。成壞共無成者此成是義成",
    "T42n1824_09a:0136c12": "就之成。以共離二門檢外成壞義並不成就。",
    "T42n1824_09a:0136c13": "故云無成也。問曰下生第二盡不盡門破。前",
    "T42n1824_09a:0136c14": "立義云。現有盡滅相者共離二門破之無辭",
    "T42n1824_09a:0136c15": "可對。但舉現事以問論主。從阿毘地獄至大",
    "T42n1824_09a:0136c16": "乘金剛心。並是無常盡滅之法。故云無常無",
    "T42n1824_09a:0136c17": "奢促行苦無重輕。又上來立申義屈。今品初",
    "T42n1824_09a:0136c18": "立屈義復屈。豈非現見盡滅相耶。是盡滅相",
    "T42n1824_09a:0136c19": "亦說盡不盡者。前明通是無常。今就無常中",
    "T42n1824_09a:0136c20": "有於假實。實法則滅盡。假名相續名為不盡。",
    "T42n1824_09a:0136c21": "破意云。實法則一念不住。豈可欲成物耶。",
    "T42n1824_09a:0136c22": "故云盡則無有成。若欲壞之久已謝滅。何所",
    "T42n1824_09a:0136c23": "論壞耶。又不盡是常。常復何所論成。故云不",
    "T42n1824_09a:0136c24": "盡亦無成。又大小乘盡滅義不同。小乘念念",
    "T42n1824_09a:0136c25": "有法滅盡。大乘念念滅者無有法也。猶野馬",
    "T42n1824_09a:0136c26": "走耳。地持論稱不成實無常。假名則盡續不",
    "T42n1824_09a:0136c27": "斷此則是常。既其是常。常則無成。成無故",
    "T42n1824_09a:0136c28": "壞亦無。救云。舉體續舉體滅。云何作此破。答",
    "T42n1824_09a:0136c29": "須細心。汝舉體續邊必不滅。是故名常。故",
    "T42n1824_09a:0137a01": "假實二門俱無成壞。此盡不盡猶是常無常",
    "T42n1824_09a:0137a02": "門。亦是決定不決定門破耳。長行釋甚分明。",
    "T42n1824_09a:0137a03": "盡亦無有壞此相待破。向有成可有壞。竟",
    "T42n1824_09a:0137a04": "無成何有壞耶。不盡亦無壞就常門破。問曰",
    "T42n1824_09a:0137a05": "且置成壞下此生第三體相門破。自上二門",
    "T42n1824_09a:0137a06": "並破成壞。外無以通之。故請停成壞立有法",
    "T42n1824_09a:0137a07": "體。世間現見有於物不應無有成壞。若無成",
    "T42n1824_09a:0137a08": "壞寧有物耶。又外謂成壞是生滅兩相。物是",
    "T42n1824_09a:0137a09": "色心法體。故舉法體證有於相。答中上半就",
    "T42n1824_09a:0137a10": "離相無法門。下半就離法無相門。此破薩婆",
    "T42n1824_09a:0137a11": "多毘婆闍婆提。曇無崛等計法體外別有四",
    "T42n1824_09a:0137a12": "相也。若破成實義者若色義非生義。亦色體",
    "T42n1824_09a:0137a13": "非生體。若生義非色義以色為生體。亦生義",
    "T42n1824_09a:0137a14": "非色義用生為色體。偈為二。上半離相無法。",
    "T42n1824_09a:0137a15": "相無法則無。下半離法無相。法無相即無。外",
    "T42n1824_09a:0137a16": "人謂離相有法。相雖無法不無。是以論主明",
    "T42n1824_09a:0137a17": "離相無法。相無法即無。若爾上來求成壞相",
    "T42n1824_09a:0137a18": "無。即是無即是無法體。竟不應復問也。長行",
    "T42n1824_09a:0137a19": "云。是法應或無或常者。若離成壞有法則二",
    "T42n1824_09a:0137a20": "過。一者都無此法。二設有者則常也。若法性",
    "T42n1824_09a:0137a21": "空下第四空不空門破。成壞性空有四種。八",
    "T42n1824_09a:0137a22": "不中已說。一定性之空即是邪見空名為性",
    "T42n1824_09a:0137a23": "空。二破性說空名為性空。三性有本空名為",
    "T42n1824_09a:0137a24": "性空。四諸法因緣本性是空。此之四種悉皆",
    "T42n1824_09a:0137a25": "是空。空中則無物成壞。不空是常亦無成壞。",
    "T42n1824_09a:0137a26": "又此性是體性之性。若有自體則不假緣。則",
    "T42n1824_09a:0137a27": "名為常常無成壞。若無自體則無物。何所成",
    "T42n1824_09a:0137a28": "壞。復次下第五一異門破。偈上半牒一非一。",
    "T42n1824_09a:0137a29": "下半牒異非異。所以不破者因果品已有標",
    "T42n1824_09a:0137b01": "釋竟。故此中但非也。問一異與前合離門何",
    "T42n1824_09a:0137b02": "異。答上明離異若合通一異。長行釋一中有",
    "T42n1824_09a:0137b03": "二過。初異相故就境。次種種分別約智。破",
    "T42n1824_09a:0137b04": "異中亦有二過。初無有兩體別是奪破。若異",
    "T42n1824_09a:0137b05": "得成在東邊壞居西面不。亦無因故縱其是",
    "T42n1824_09a:0137b06": "異。則壞不壞成故成非壞因。故云無因也。",
    "T42n1824_09a:0137b07": "若謂以現見下第六生滅門破成壞。三偈為",
    "T42n1824_09a:0137b08": "二。初偈取意破。第二兩偈釋破。上半取意。",
    "T42n1824_09a:0137b09": "論初至此有四種立。一者申義立成壞之前",
    "T42n1824_09a:0137b10": "也。二受屈立品初是也。三屈申俱屈立現見",
    "T42n1824_09a:0137b11": "盡滅相是也。今不復口根等救。但內心立故",
    "T42n1824_09a:0137b12": "論主懸。取外謂眼實見有生滅。汝云何以言",
    "T42n1824_09a:0137b13": "說破耶。此之一問通貫一切經論。明凡夫所",
    "T42n1824_09a:0137b14": "見之失聖人破迷之意。外人云。眼見有世出",
    "T42n1824_09a:0137b15": "世一切法。云何言說破耶。汝口噵無我眼見",
    "T42n1824_09a:0137b16": "有。寧信我眼見為實。豈用口虛言耶。下半",
    "T42n1824_09a:0137b17": "呵責。明理無生滅生滅出自妄情。上來以窮",
    "T42n1824_09a:0137b18": "其理。今復破窮理之言。汝以癡妄故上來",
    "T42n1824_09a:0137b19": "破汝癡。今云何復以妄見為證耶。攝論無塵",
    "T42n1824_09a:0137b20": "並皆是識。更復立於識。以破塵故云似根識",
    "T42n1824_09a:0137b21": "似塵識似我識似識識。此論明。實無一切物。",
    "T42n1824_09a:0137b22": "但是想謂有耳。此語勝彼立有識破塵。直破",
    "T42n1824_09a:0137b23": "便足。何須更立別有識耶。又今論與楞伽同。",
    "T42n1824_09a:0137b24": "實無外四句境。並是妄心所見耳。故有心見",
    "T42n1824_09a:0137b25": "有實無有。謂情見無亦無無。乃至謂情見非",
    "T42n1824_09a:0137b26": "有非無。實無非有非無。然既無所見之境。",
    "T42n1824_09a:0137b27": "亦無能見之四心。無有無四境無數於外。無",
    "T42n1824_09a:0137b28": "有無四心無心於內。如斯悟者即是涅槃也。",
    "T42n1824_09a:0137b29": "攝論師云。世諦無塵而有於識。今明。世諦",
    "T42n1824_09a:0137c01": "俱無性實塵識。而有因緣假名塵識。真諦即",
    "T42n1824_09a:0137c02": "假實俱無也。問何以知世諦俱有真諦俱無",
    "T42n1824_09a:0137c03": "耶。答今問。識有自體。為無自體。若有自體",
    "T42n1824_09a:0137c04": "則是常。無自體則無識。並現業品。識既爾",
    "T42n1824_09a:0137c05": "塵亦然。故有則俱有。無則俱無。問若爾攝",
    "T42n1824_09a:0137c06": "論何故言塵無而識有耶。答此是一往以識",
    "T42n1824_09a:0137c07": "破塵耳。實無前境皆是想心謂有耳。然所謂",
    "T42n1824_09a:0137c08": "既無。能謂亦爾。又就外義者生滅是法塵。",
    "T42n1824_09a:0137c09": "十八界中意識得非五識得。云何眼見。數人",
    "T42n1824_09a:0137c10": "云。眼見高下色。論云。此是相待假。想心所",
    "T42n1824_09a:0137c11": "得。數云。眼見烟雲色。論云。此是因成假。亦",
    "T42n1824_09a:0137c12": "是想得。今所明者眼見既是見倒。想心得亦",
    "T42n1824_09a:0137c13": "是想倒。長行云。眼見有生滅云何以言說破。",
    "T42n1824_09a:0137c14": "此是牒外義耳。外云。我眼實見生滅。云何",
    "T42n1824_09a:0137c15": "論主用言說破耶。故眼見是實。口說非可信。",
    "T42n1824_09a:0137c16": "是事不然者釋下半。初總非。何以故下解釋。",
    "T42n1824_09a:0137c17": "又開五別。一先序失。明外人是癡所見故不",
    "T42n1824_09a:0137c18": "足可信。若眼見可信者與牛羊同。諸法性空",
    "T42n1824_09a:0137c19": "下第二明得。但凡夫下第三重辨失。第一義",
    "T42n1824_09a:0137c20": "中下第四重辨得。是事已於破相品中說下",
    "T42n1824_09a:0137c21": "第五指上品。以聖人於觀心中如理而說故",
    "T42n1824_09a:0137c22": "說可信。若無言說破汝何由悟耶。汝癡妄故",
    "T42n1824_09a:0137c23": "不可信也。正指三相品末一偈敘凡聖得失",
    "T42n1824_09a:0137c24": "事也。從法不生法下第二兩偈釋無生義。顯",
    "T42n1824_09a:0137c25": "外人無生見生故見是癡妄。顯論主悟生無",
    "T42n1824_09a:0137c26": "生故說是真實。兩偈為二。初明四句無生。",
    "T42n1824_09a:0137c27": "第二偈三門無生。偈如文。長行釋四句。即",
    "T42n1824_09a:0137c28": "四別。釋從法不生法為三。謂標釋結。初文",
    "T42n1824_09a:0137c29": "標也。若至若失下第二解釋。即開二別。一",
    "T42n1824_09a:0138a01": "總標至失二門有斷常。若以至下第二釋二",
    "T42n1824_09a:0138a02": "章門。釋至章門凡有三破。若前法不滅而至",
    "T42n1824_09a:0138a03": "於後則為常。又生已更生者為因時已生。至",
    "T42n1824_09a:0138a04": "果時復生。故一物有其重生。又亦無因生者",
    "T42n1824_09a:0138a05": "此法不滅。遂經重生則為是常。常故無因。",
    "T42n1824_09a:0138a06": "又滅為生因。遂不經滅而有重生。故是無因。",
    "T42n1824_09a:0138a07": "次釋失中凡有二過。一者前法滅失而後自",
    "T42n1824_09a:0138a08": "生故後法無因。又前法滅失則名為斷。後無",
    "T42n1824_09a:0138a09": "因生則為是常。故標章中若至若失俱墮斷",
    "T42n1824_09a:0138a10": "常。至是聞熏習不滅。失是滅義耳。又至是",
    "T42n1824_09a:0138a11": "僧佉失是衛世。又至是大眾部失是上座。又",
    "T42n1824_09a:0138a12": "至是成實失是毘曇。是故從法不生於法第",
    "T42n1824_09a:0138a13": "三總結。然此中云。有法不生無。云何他義",
    "T42n1824_09a:0138a14": "云修無常因而得常果。無不生有。云何言真",
    "T42n1824_09a:0138a15": "諦境能生心耶。又切論只一法論四句。泥不",
    "T42n1824_09a:0138a16": "生瓶法不生法。泥不生非瓶法不生非法。非",
    "T42n1824_09a:0138a17": "泥不生瓶。非法不生法。非泥不生非瓶非",
    "T42n1824_09a:0138a18": "法不生非法。此窮一法生之原底也。問曰下",
    "T42n1824_09a:0138a19": "生第二三門破生。前開四句檢無生。但惑者",
    "T42n1824_09a:0138a20": "多言從法生法。故更開三門檢責初句。又前",
    "T42n1824_09a:0138a21": "開四門求無生。今以三門釋上四門。明一一",
    "T42n1824_09a:0138a22": "門中皆得以三句責之。今但據初為言耳。長",
    "T42n1824_09a:0138a23": "行云。法未生時無所有故者。凡物生時要前",
    "T42n1824_09a:0138a24": "未生而生。若未生則是無。無云何得自生。",
    "T42n1824_09a:0138a25": "又即自不生者如指不自觸也。未生無他。他",
    "T42n1824_09a:0138a26": "亦是法。必未生是無。以何為他。下明自他相",
    "T42n1824_09a:0138a27": "待。未生無自安得有他。問外人前眼見生滅。",
    "T42n1824_09a:0138a28": "論主以二偈破生。何以不破滅耶。答既無有",
    "T42n1824_09a:0138a29": "生滅不足破。又以前四後三例生求滅。故不",
    "T42n1824_09a:0138b01": "別說也。若有所受法者第七斷常門破。所以",
    "T42n1824_09a:0138b02": "有此破來者凡有二義。一近從破生滅起。上",
    "T42n1824_09a:0138b03": "明道理實無生滅。若決定執有生滅則墮斷",
    "T42n1824_09a:0138b04": "常。二者破世間法既將究竟。故領其大要。",
    "T42n1824_09a:0138b05": "明內外大小一切有得之徒。凡計有一豪法",
    "T42n1824_09a:0138b06": "則墮斷常。若墮斷常則是眾見根本。若有於",
    "T42n1824_09a:0138b07": "見則便有愛。愛見因緣故有業苦不得解脫。",
    "T42n1824_09a:0138b08": "是故不應於法起斷常見。又起斷常障中道",
    "T42n1824_09a:0138b09": "不發正觀。愛見戲論何由滅耶。四偈為三。",
    "T42n1824_09a:0138b10": "初破次救。後兩偈破救。初偈上半明有所得",
    "T42n1824_09a:0138b11": "人受著諸法。下半明所受之法墮於斷常。上",
    "T42n1824_09a:0138b12": "半序其能見之心。下半明其所計之法。如",
    "T42n1824_09a:0138b13": "有見外道則是常見。無見外道則是斷見。三",
    "T42n1824_09a:0138b14": "世有部則是常見。二世無部則是斷見。學大",
    "T42n1824_09a:0138b15": "乘者斷除二死。滅於五住名為斷見。有常住",
    "T42n1824_09a:0138b16": "果起名為常見。乃至地論斷除妄想名為斷",
    "T42n1824_09a:0138b17": "見。有真如法身則是常見。又云。不有心而",
    "T42n1824_09a:0138b18": "已。有則相續至佛。則是常見。煩惱會真有",
    "T42n1824_09a:0138b19": "斷期。則是斷見。又謂心不可朽滅是常見。",
    "T42n1824_09a:0138b20": "草木一化便盡則是斷見。又云。煩惱成就未",
    "T42n1824_09a:0138b21": "得治道。已來決定是有。則是常見。得治道",
    "T42n1824_09a:0138b22": "斷之名為斷見。聞熏習不滅則常。滅則斷見。",
    "T42n1824_09a:0138b23": "問曰下第二救義。上半總唱不墮斷常。下半",
    "T42n1824_09a:0138b24": "舉因果相續釋非斷常。然中道難識。犢子亦",
    "T42n1824_09a:0138b25": "說不即不離。方廣亦說不生不滅。魔亦說無",
    "T42n1824_09a:0138b26": "有菩提及以涅槃。今外人一往明不斷常。不",
    "T42n1824_09a:0138b27": "見龍樹論者言是至妙中道。以龍樹論觀之",
    "T42n1824_09a:0138b28": "乃是用斷常作中道。實非中道也。長行釋上",
    "T42n1824_09a:0138b29": "半。云信受分別者。論主前云受著之受。外云",
    "T42n1824_09a:0138c01": "信受之受。如經說者外引經證不懼龍樹破",
    "T42n1824_09a:0138c02": "之。然不斷不常可就三義解釋。一者就法明",
    "T42n1824_09a:0138c03": "不斷常。如實法滅故不常相續故不斷。二就",
    "T42n1824_09a:0138c04": "人明不斷常。如業品云。而於本作者不一亦",
    "T42n1824_09a:0138c05": "不異。三人法合論不斷常。如此中引經云。",
    "T42n1824_09a:0138c06": "五陰空無我故不斷。罪福不失故不常。故淨",
    "T42n1824_09a:0138c07": "名云。無我無造無受者善惡之業不敗亡也。",
    "T42n1824_09a:0138c08": "何以故下釋下半也。答曰下第三破救。二",
    "T42n1824_09a:0138c09": "偈即二。初偈偏就斷滅破。第二偈具作斷常",
    "T42n1824_09a:0138c10": "破。前偈二。上半牒下半破。破意云。因若不",
    "T42n1824_09a:0138c11": "滅果則不生。若言果生是則因滅。如實有此",
    "T42n1824_09a:0138c12": "物滅之。則此法永滅不復更生。豈非斷耶。攝",
    "T42n1824_09a:0138c13": "論明。梨耶是果報無記。能持無始來一切種",
    "T42n1824_09a:0138c14": "子。今問。前念梨耶滅更生為不復生耶。若更",
    "T42n1824_09a:0138c15": "生則常。是一念法經無量生則唯有一念耳。",
    "T42n1824_09a:0138c16": "若不生者則是斷滅。又問。梨耶持種子。梨",
    "T42n1824_09a:0138c17": "耶既滅則種子亦滅。誰生果耶。此不可通。第",
    "T42n1824_09a:0138c18": "二偈上半就常門破。外人謂法有生滅。是故",
    "T42n1824_09a:0138c19": "不常。今求法生滅不得。豈非常耶。以住自",
    "T42n1824_09a:0138c20": "性故常。有無即是生滅。既無有無故無生滅",
    "T42n1824_09a:0138c21": "也。下半云。涅槃永滅相續豈非大斷滅耶。汝",
    "T42n1824_09a:0138c22": "亦實有生死可滅。寧非斷耶。問何故就涅槃",
    "T42n1824_09a:0138c23": "破其成斷見耶。答有二義。一者是顯外人解",
    "T42n1824_09a:0138c24": "是惑。故計涅槃成於斷見。二者欲顯一切法",
    "T42n1824_09a:0138c25": "皆是斷常。為釋前偈以斷常攝法故也。此通",
    "T42n1824_09a:0138c26": "破內外大小諸涅槃義。生死若斷名為斷見。",
    "T42n1824_09a:0138c27": "涅槃是常即名常見。長行云。隨有瓶時無失",
    "T42n1824_09a:0138c28": "壞相無瓶時亦無失壞相者。如當穀種有時",
    "T42n1824_09a:0138c29": "正是有故無壞。穀種無時無所有故無壞。既",
    "T42n1824_09a:0139a01": "無壞云何有成。故云生滅相待也。復次若初",
    "T42n1824_09a:0139a02": "有滅者下第八三世門破。問何以知此是三",
    "T42n1824_09a:0139a03": "世門破。答下結云。三世中求有相續不可得",
    "T42n1824_09a:0139a04": "也所以最後破三有相續者凡有四義。一者",
    "T42n1824_09a:0139a05": "接上。外救云。因果相續不斷不常故今破之。",
    "T42n1824_09a:0139a06": "二者二十一品破世間人法終此章。世間即",
    "T42n1824_09a:0139a07": "是三有。是故破於三有。三者大小乘人見有",
    "T42n1824_09a:0139a08": "三有之生。並欲滅於三有。論主云。若見三有",
    "T42n1824_09a:0139a09": "生滅則不能滅於三有。悟三有本自不生今",
    "T42n1824_09a:0139a10": "亦不滅。方能滅三有耳。又毘曇明四有。本有",
    "T42n1824_09a:0139a11": "死有中有生有。又二生死為二有。謂分段與",
    "T42n1824_09a:0139a12": "變易。又七生死為七有。今並求如此有不可",
    "T42n1824_09a:0139a13": "得耳。如此生死本不生今無所滅得離七生",
    "T42n1824_09a:0139a14": "死。見有七生死生滅者不離七生死也。故破",
    "T42n1824_09a:0139a15": "三有也。四者欲顯論主二十一品破世間法",
    "T42n1824_09a:0139a16": "意。所以破世間法。為令眾生知世間畢竟空。",
    "T42n1824_09a:0139a17": "悟三有無所有得離三有也。四偈即四。初滅",
    "T42n1824_09a:0139a18": "不滅破。第二一時二有破。三生死一有破。四",
    "T42n1824_09a:0139a19": "總結破。初偈上半云。初有若滅後有無因。下",
    "T42n1824_09a:0139a20": "半初有不滅則一時有二。初有若滅滅則是",
    "T42n1824_09a:0139a21": "無。誰生後。初有不滅則礙後有。後有云何得",
    "T42n1824_09a:0139a22": "起。問曰下生第二偈。問中初非上二破。但滅",
    "T42n1824_09a:0139a23": "時生下正立已宗。答中上半。牒下半破。破意",
    "T42n1824_09a:0139a24": "云。若初有滅時是後有生時者則二有一時。",
    "T42n1824_09a:0139a25": "汝言滅時生則生滅同時。生有非死有是則",
    "T42n1824_09a:0139a26": "一時有二。若一時無二有則一滅一生非滅",
    "T42n1824_09a:0139a27": "時生也。問曰下生第三救。問中前非二破。但",
    "T42n1824_09a:0139a28": "現見下外人無以理答。以答不出前後一時",
    "T42n1824_09a:0139a29": "故但云眼見。眼見者此人若死彼處即生。答",
    "T42n1824_09a:0139b01": "中上半牒下半破。破意云。汝欲令滅時無二",
    "T42n1824_09a:0139b02": "有者則生死是一有。是為一陰亦生亦死。若",
    "T42n1824_09a:0139b03": "死非即生還有二有。一時中有生死二陰。此",
    "T42n1824_09a:0139b04": "死陰有生陰。第四偈結破。上半牒前破門。從",
    "T42n1824_09a:0139b05": "欲生色則欲前色後。無色亦爾。下半呵外計",
    "T42n1824_09a:0139b06": "有。以外人無有計有故三有不斷。若悟有非",
    "T42n1824_09a:0139b07": "有故能滅三有。即顯論主破三有意也。",
    "T42n1824_09a:0139b08": "中觀論疏卷第九本終"
}