{
    "X86n1600_032:0303a04": "宗統編年卷之三十二",
    "X86n1600_032:0303a06": "　　諸方略紀(下)",
    "X86n1600_032:0303a07": "大清(天下一統都順天)。",
    "X86n1600_032:0303a08": "世祖章皇帝(平定天下在位一十八年)。",
    "X86n1600_032:0303a09": "甲申順治元年。",
    "X86n1600_032:0303a10": "冬十月能仁儲和尚開堂國清。儲入台。深入東掖",
    "X86n1600_032:0303a11": "山。三年迹不出。天台邑宰文可紀。請住國清景德",
    "X86n1600_032:0303a12": "寺。眾懇開堂。一期全提向上。道大振。辭天台士民",
    "X86n1600_032:0303a13": "錦帳。曰出家辭親割愛。於深山窮谷中。草衣木食。",
    "X86n1600_032:0303a14": "是其分也。本不獲已。垂手入廛。草鞋邊已是七花",
    "X86n1600_032:0303a15": "八裂。那堪應物見形。虗空中加點畫耶。前日機緣。",
    "X86n1600_032:0303a16": "因風吹火。偶爾成文。初非本意。斯皆諸當道好生",
    "X86n1600_032:0303a17": "之德。救民水火。豈山野區區之所能也。",
    "X86n1600_032:0303a18": "乙酉二年。",
    "X86n1600_032:0303a19": "閏六月初四日。金陵千華寂光三昧律師寂。戒弟",
    "X86n1600_032:0303a20": "子雲居晦山戒顯撰次行實。",
    "X86n1600_032:0303a21": "八月二十日鎮江焦山宏椉問石和尚寂。",
    "X86n1600_032:0303a22": "丙戌三年。",
    "X86n1600_032:0303a23": "雲門石雨方和尚住皐亭佛日。",
    "X86n1600_032:0303a24": "五月初六日。雲居觀衡顓愚大師寂。衡號傘居。徧",
    "X86n1600_032:0303b01": "參雲棲紫栢雪浪諸尊宿。結茅華頂。一夕踏月經",
    "X86n1600_032:0303b02": "行。忽然徹悟。入粵參曹溪清大師。機緣甚愜。清書",
    "X86n1600_032:0303b03": "偈囑之。殿元劉孝則給諫熊青嶼。請住雲居。明月",
    "X86n1600_032:0303b04": "堂成。委印首座領眾說法。命舟南下金陵。開法紫",
    "X86n1600_032:0303b05": "竹林。日與元白尊宿。提唱綱宗。鉗錘來學。順治初",
    "X86n1600_032:0303b06": "年。豫王欽風。命宗伯王鐸迎請說法。以病固却。翛",
    "X86n1600_032:0303b07": "然坐逝。傾城士女。持香頂禮。酷暑。越三晝夜。顏色",
    "X86n1600_032:0303b08": "如生。",
    "X86n1600_032:0303b09": "秋木陳忞和尚退天童入五磊請費隱容和尚補住",
    "X86n1600_032:0303b10": "九月十六日無錫華藏宏證大樹和尚寂。證無錫",
    "X86n1600_032:0303b11": "朱氏子。髫年學佛。謁三峯藏和尚。力參六載。迥無",
    "X86n1600_032:0303b12": "入處。一日。目前壁立。白光照耀。忽如胸脊迸裂俯",
    "X86n1600_032:0303b13": "見背後牀帷之物。叢林咸稱為破背比邱。後隨藏",
    "X86n1600_032:0303b14": "往婁江慧壽。七晝夜目不交睫。忽憶世尊不說說。",
    "X86n1600_032:0303b15": "迦葉不聞聞。頓爾開解。閱四載。獲付衣拂。繼住三",
    "X86n1600_032:0303b16": "峯。上堂。喝一喝曰。此一喝。用在機先立命中。電揮",
    "X86n1600_032:0303b17": "雲路。用在當機劒刃上。雷送禹門。用在定盤星子",
    "X86n1600_032:0303b18": "時。眇忽合度。用在紅爐烈燄處。大器鍛成。雖然。且",
    "X86n1600_032:0303b19": "道者一喝。畢竟從何而出。甞示眾曰。夫為宗師者。",
    "X86n1600_032:0303b20": "須具佛祖爪牙。衲僧巴鼻。握杓柄於手中。出一頭",
    "X86n1600_032:0303b21": "於天外。有時大機大用。讓主驗賓。有時踞地隱身。",
    "X86n1600_032:0303b22": "自成不顧。乃至殺活縱奪。舒卷抑揚。互換各成。藏",
    "X86n1600_032:0303b23": "頭露尾。若能全備如上眾體之妙。方可出世為人。",
    "X86n1600_032:0303b24": "解粘去縛。以至辨魔異於言前。驗龍蛇於棒下。原",
    "X86n1600_032:0303c01": "是伊尋常手脚。本分草料。又何有奇特哉。僧問如",
    "X86n1600_032:0303c02": "何是為人底句。證曰。綠玉遶峯千箇竹。蒼鱗滿壑",
    "X86n1600_032:0303c03": "萬株松。歷住名剎。晚居華藏祖席。寺從密菴伊菴",
    "X86n1600_032:0303c04": "塗毒之後。宗暍不聞。至證法席鼎新。道風遐播。塔",
    "X86n1600_032:0303c05": "全身於三峰。",
    "X86n1600_032:0303c06": "冬京口夾山本豫林皐和尚寂。豫晚號晦夫。崑山",
    "X86n1600_032:0303c07": "陳氏子。十九。脫白於姑蘇堯峯。誦金剛般若應無",
    "X86n1600_032:0303c08": "所住而生其心有省。初參博山來。次謁天童悟。後",
    "X86n1600_032:0303c09": "參罄山修。付法。歷主武林寶巖。姑蘇堯峯。京口竹",
    "X86n1600_032:0303c10": "林。雖日雜傭作。不間操匕箸。不倚重外護。舉足為",
    "X86n1600_032:0303c11": "匡徒者法。上堂。若論此事。心不可求。智不可學。揑",
    "X86n1600_032:0303c12": "斷百匝千重。於中下機。一時颺却。突出孤危。方教",
    "X86n1600_032:0303c13": "峻峭。都盧収拾將來。非心非色。非如非異。要用即",
    "X86n1600_032:0303c14": "用。要舍即舍。要行即行。要藏即藏。擬思一毫地。便",
    "X86n1600_032:0303c15": "落生死關頭。到者裏作麼生相救得。復曰。五蘊山",
    "X86n1600_032:0303c16": "頭自在身。了然物物應天真。頓教直下無思議。玄",
    "X86n1600_032:0303c17": "要全分見本人。卓拄杖一喝。預計逝日。說偈辭眾",
    "X86n1600_032:0303c18": "而寂。著有宗門誠範四卷。并語錄行世。",
    "X86n1600_032:0303c19": "丁亥四年。",
    "X86n1600_032:0303c20": "正月八日佛日明方石雨和尚寂。入閩部院。遣官",
    "X86n1600_032:0303c21": "致幣。請主雪峯芝山兩剎。方堅辭不就。時東南風",
    "X86n1600_032:0303c22": "雲未息。忽語眾曰。境界如此。不若歸去好。眾莫之",
    "X86n1600_032:0303c23": "覺也。初三日。撾鼓上堂。人人藤斗笠。箇箇水雲包。",
    "X86n1600_032:0303c24": "出門踏著草。途路更迢遙。到這裏。不倒斷得一回。",
    "X86n1600_032:0304a01": "直饒說箇回途得妙。就路還家。便是千里萬里。良",
    "X86n1600_032:0304a02": "久云。只因你不能向異類中行。且道異類又如何",
    "X86n1600_032:0304a03": "行。乃握指云。一雞二犬。三豬四羊。五牛六馬。為甚",
    "X86n1600_032:0304a04": "麼七不道。參。首座驚問其故。我來日要上龍門。座",
    "X86n1600_032:0304a05": "曰。和尚幾時回。方曰。初八九便來。初七日。至龍門",
    "X86n1600_032:0304a06": "晚示微疾。次蚤命湯沐浴。囑托後事畢。端坐不語。",
    "X86n1600_032:0304a07": "諸門人問和尚還有分付也無。方曰。更有甚麼分",
    "X86n1600_032:0304a08": "付。適寄浮法師問疾。方一見微笑而逝。越九日。封",
    "X86n1600_032:0304a09": "龕顏貌如生。奉安丈室。忽山兵麏至。欲燬龍門。見",
    "X86n1600_032:0304a10": "方龕儼然。不忍與寺俱焚。舁而出之。百夫震虓。力",
    "X86n1600_032:0304a11": "莫能舉。由是羣相驚異。寺賴以存。二月。門人依法",
    "X86n1600_032:0304a12": "茶毗。牙齒數珠不壞。頂骨糝五色舍利。弟子收餘",
    "X86n1600_032:0304a13": "骼。及諸不壞者。建塔前山。瘞於金龜巖。",
    "X86n1600_032:0304a14": "天界盛和尚應太平請因事下獄事白主棲霞道",
    "X86n1600_032:0304a15": "盛字覺浪。號杖人。閩浦張氏子。生而頴異。幼習舉",
    "X86n1600_032:0304a16": "子業。年十九。因祖坐亡。遂發心出家。偶於街次。聞",
    "X86n1600_032:0304a17": "墮猫聲有省。決志棄家剃染。閱高峯枕子語。有所",
    "X86n1600_032:0304a18": "證。復於倒剎竿句起疑。迷悶成病。乃取古人未悟",
    "X86n1600_032:0304a19": "既悟因緣。反復參勘。勘至百丈再參語。不覺囅然",
    "X86n1600_032:0304a20": "曰。昔馬駒亦復踏殺天下人也。一日見壽昌頌臨",
    "X86n1600_032:0304a21": "濟三頓棒頭開正眼。何曾傳得祖師心語。大呌曰。",
    "X86n1600_032:0304a22": "此時尚有若而人乎。我當往師之。始出嶺之董巖。",
    "X86n1600_032:0304a23": "從博山來和尚受具。問從上佛祖行履。不契。辭往",
    "X86n1600_032:0304a24": "壽昌。道經書林。見東苑鏡和尚。言下投機。遂折節",
    "X86n1600_032:0304b01": "過冬。一病瀕死。鏡親調藥療之。有間鏡究其生平",
    "X86n1600_032:0304b02": "參悟。及五家堂奧之旨。大驚曰。不期子深入此秘",
    "X86n1600_032:0304b03": "密法門。吾宗慧命。囑子流布去也。因付源流法偈。",
    "X86n1600_032:0304b04": "盛拜受。遂隨鏡禮壽昌經和尚。重加參證。經頷之",
    "X86n1600_032:0304b05": "自是荷擔大法。當仁不讓。一時金陵焦弱侯周海",
    "X86n1600_032:0304b06": "門曾金簡諸公。皆師事焉。迨經示寂。辭東苑鏡歸",
    "X86n1600_032:0304b07": "省覲。時年方三十。曹能始諸公。請於興化開堂。期",
    "X86n1600_032:0304b08": "畢復上博山。與來和尚問答。雷轟電掣。來奇之。東",
    "X86n1600_032:0304b09": "苑博山雨和尚。一時相繼入滅。盛痛有風穴深憂",
    "X86n1600_032:0304b10": "之感。乃一杖復入閩南。海內鉅公名士。肩摩問道。",
    "X86n1600_032:0304b11": "蘄州荊王。豫章建安。皆延說法內庭。盛自天界應",
    "X86n1600_032:0304b12": "太平請。會嫉盛者。以原道論下盛獄。盛不辯。居圜",
    "X86n1600_032:0304b13": "中一載。著金剛經以自見。陳太宰旻昭遣人省盛",
    "X86n1600_032:0304b14": "索偈。盛書問余何事棲碧山詩遣之。事白。金陵諸",
    "X86n1600_032:0304b15": "公請主棲霞。盛欣然有逸老計。",
    "X86n1600_032:0304b16": "五磊忞和尚移住台州廣潤。",
    "X86n1600_032:0304b17": "雲門禮和尚住揚州天甯禮自石梁毗尼。盂城地",
    "X86n1600_032:0304b18": "藏兩處結制。英靈禪衲。從之如雲。省悟者眾。住天",
    "X86n1600_032:0304b19": "甯豁堂嵒為第一座。巨渤恒剖玉璞為西堂。江淮",
    "X86n1600_032:0304b20": "之間。法道大振。眾至七千。",
    "X86n1600_032:0304b21": "國清却田國清有塗田二千畝。流入健跳軍戶。四",
    "X86n1600_032:0304b22": "十年矣。當道按籍為開復。住山儲和尚曰。我法以",
    "X86n1600_032:0304b23": "慈濟為心。一切自宜付之無諍。稍留難。便非道人",
    "X86n1600_032:0304b24": "行履。力却之。知事請曰。田畝二千。歲除糧差雜用",
    "X86n1600_032:0304c01": "外。合得米千石。以之裕眾。不亦可乎。儲曰。二千畝",
    "X86n1600_032:0304c02": "業。固重也。抑天下千駟。莘野耕夫等於一介。林下",
    "X86n1600_032:0304c03": "人取辦鋤頭鈯斧。葢亦審之素矣。曰此千年常住。",
    "X86n1600_032:0304c04": "不可以我一人高尚。遂廢其業。曰必以恢復為心。",
    "X86n1600_032:0304c05": "何所顧惜。然我法中。無如是事。在昔化行南國。虞",
    "X86n1600_032:0304c06": "芮卒有閑田。山僧忝持道化。德愧古人。復使你輩",
    "X86n1600_032:0304c07": "費心力。妨道業耶。抑此中有不忍言之隱。於是卒",
    "X86n1600_032:0304c08": "謝却之。山翁忞聞之。曰國清真能恢復先業者。記",
    "X86n1600_032:0304c09": "之布水臺集。",
    "X86n1600_032:0304c10": "林野奇和尚住東塔。",
    "X86n1600_032:0304c11": "八月雲門雪嶠信大師寂信春遷雲門。信真率不",
    "X86n1600_032:0304c12": "羈。詆訶諸方。無當意者。寡耦少徒。一笻孤往。後歸",
    "X86n1600_032:0304c13": "老徑山。一夕呼茶。飲畢。唱自所書小兒曹。生死路",
    "X86n1600_032:0304c14": "上好逍遙。皎月清霜曉。喫杯茶。坐脫去了。遂示寂。",
    "X86n1600_032:0304c15": "覺浪杖人為建塔雙徑。後宏覺忞奉璽書復遷全",
    "X86n1600_032:0304c16": "身塔於雲門右麓。",
    "X86n1600_032:0304c17": "戊子五年。",
    "X86n1600_032:0304c18": "九月瑞光宏徹頂目和尚寂於穹窿草堂。徹說法",
    "X86n1600_032:0304c19": "凡十一會。居恒穆穆。不輕置可否。至辨異揀魔。驅",
    "X86n1600_032:0304c20": "耕奪食。單提陷虎一機。同時幾與天童三峯稱鼎",
    "X86n1600_032:0304c21": "峙。所至人天擁戴。勇退急流。則真不愧天童之孫。",
    "X86n1600_032:0304c22": "三峯之子。初八日。說偈。喚侍者燒香。泊然而逝。尚",
    "X86n1600_032:0304c23": "書張有譽銘其塔。",
    "X86n1600_032:0304c24": "中輿範和尚繼席瑞光。",
    "X86n1600_032:0305a01": "百癡　和尚補住金粟。",
    "X86n1600_032:0305a02": "冬十月十八日天甯具德禮和尚結制皐亭佛日",
    "X86n1600_032:0305a03": "制完過顯甯。",
    "X86n1600_032:0305a04": "已丑六年。",
    "X86n1600_032:0305a05": "春二月具德禮和尚住靈隱豁堂嵒告山中僧眾",
    "X86n1600_032:0305a06": "曰。靈隱領袖五山。為自古宗師法窟。今丈室久虗。",
    "X86n1600_032:0305a07": "惟雲門禮和尚。具大神力。實堪振起。而寺眾有欲",
    "X86n1600_032:0305a08": "延輩望高大者。惟香谷谹公是嵒言。偕諸檀護削",
    "X86n1600_032:0305a09": "牘迎請。禮曳杖來。上堂曰。白雪與陽春。無人和得",
    "X86n1600_032:0305a10": "親。目前千聖眼。月浸五湖氷。以拄杖畫一畫曰。劃",
    "X86n1600_032:0305a11": "破長天霧。風搖雨後晴。靈隱掀髯只一笑。普門佛",
    "X86n1600_032:0305a12": "日杖頭生。喝一喝。禪子浩歸。宗風丕振。一再鼎新",
    "X86n1600_032:0305a13": "寶殿。樓閣堂舍。林立翬飛。巨剎規模。諸山莫並。",
    "X86n1600_032:0305a14": "三月豁堂嵒和尚開法皐亭顯甯。嵒杭州衛郭氏",
    "X86n1600_032:0305a15": "子。母王撫嵒。七歲聞鄰人歌舌頭能有幾時肥。即",
    "X86n1600_032:0305a16": "矢不茹腥。十歲父愛溪公。捨入靈隱出家。十五上",
    "X86n1600_032:0305a17": "天台謁無盡燈和尚。次見古心律師。受沙彌戒。遍",
    "X86n1600_032:0305a18": "參憨山清達觀可諸尊宿。每以思議不及。言說不",
    "X86n1600_032:0305a19": "到處。極力參究。至忘寢食。後參三峯藏於淨慈。藏",
    "X86n1600_032:0305a20": "訶曰。此皆依識解卜度。正為生死根本。以是求禪。",
    "X86n1600_032:0305a21": "猶北適而南轅也。嵒當下竦然請益。藏彈指一下",
    "X86n1600_032:0305a22": "曰。吾者裏無逐日長進底禪。乃拈竹篦子話。提撕",
    "X86n1600_032:0305a23": "七晝夜。至倦劇。放身欲臥。忽聞靜板聲。疑礙撲落。",
    "X86n1600_032:0305a24": "即呈頌曰。平地不風起波。無端四面滔天。突出南",
    "X86n1600_032:0305b01": "山鼈鼻。驀頭一氣歕乾。藏頷之。天童悟聞而喜曰。",
    "X86n1600_032:0305b02": "漢月得人之盛。過於老僧。招嵒相見於太白峰。靈",
    "X86n1600_032:0305b03": "隱耆宿延歸。著破堂集以自見。時豪勢有覘侵飛",
    "X86n1600_032:0305b04": "來峯卜宅兆者。當事皆左袒之。嵒奮然堅持以大",
    "X86n1600_032:0305b05": "義。當事直之。峯卒歸寺。橫山一默成和尚。首受三",
    "X86n1600_032:0305b06": "峯藏和尚記莂。獨高尚不羣。久秘衣珠。晚年始憮",
    "X86n1600_032:0305b07": "然有懸絲之歎。適僧素如侍側。曰靈隱豁堂每言",
    "X86n1600_032:0305b08": "三峯化後。世無真師。思報師恩。為法腸熱。必肯遜",
    "X86n1600_032:0305b09": "志擔荷。即往白嵒。謂三峯家嗣乏繼。師忍視其遂",
    "X86n1600_032:0305b10": "絕乎。語未竟。嵒惻然動容。遂詣橫山。叩請陞座。成",
    "X86n1600_032:0305b11": "舉迦葉阿難付授公案。普告人天。降子為孫。事兄",
    "X86n1600_032:0305b12": "為父。具德禮和尚即請嵒繼席皐亭顯甯。上堂。月",
    "X86n1600_032:0305b13": "不住空。未免印泥印水。雲無戀峽。有時落二落三。",
    "X86n1600_032:0305b14": "務使追風良驥。行乎其所不得不行。得水真龍。止",
    "X86n1600_032:0305b15": "乎其所不得不止。斯則句句截流。不失漚和之利。",
    "X86n1600_032:0305b16": "機機赴的。全超毒海之源。且道還有具如是手眼",
    "X86n1600_032:0305b17": "者麼。若無今日快便難逢。",
    "X86n1600_032:0305b18": "夏六月二十一日國清儲和尚。住蘇州靈巖。儲因",
    "X86n1600_032:0305b19": "葬父出台。事竣南還。度夏梁溪。將歸天台。門人辨",
    "X86n1600_032:0305b20": "菴光。念靈巖孤秀。為吳山第一。請儲住靈巖。儲道",
    "X86n1600_032:0305b21": "韻既高。法言能發古人之秘奧。海內英衲名流。皆",
    "X86n1600_032:0305b22": "雲集座下。",
    "X86n1600_032:0305b23": "秋七月二十二日。夫山祥符宏銛慧刃和尚寂。",
    "X86n1600_032:0305b24": "八月巨渤恒和尚。繼席天甯上堂。一花初放。春光",
    "X86n1600_032:0305c01": "逼塞虗空。五葉分枝。瑞氣宣流大地。其始也。混萬",
    "X86n1600_032:0305c02": "別於大同。何彼何此。其次也裂真源於千派。孰是",
    "X86n1600_032:0305c03": "孰非。天甯今日於彼此不得處。轟霹靂於晴空。就",
    "X86n1600_032:0305c04": "是非交結時。飛電光於掌上。權施物外。令展先天。",
    "X86n1600_032:0305c05": "言鋒藏八面之威。機辯伏千鈞之弩。直得山崩海",
    "X86n1600_032:0305c06": "竭。佛祖難窺。斗變星移。主賓合拍。在推倒處建立。",
    "X86n1600_032:0305c07": "誰云至道無難於建立處踏翻。須識大功不宰。衲",
    "X86n1600_032:0305c08": "僧分上。休話如何。後學初機。好生著眼。恒痛念法",
    "X86n1600_032:0305c09": "道式微。流弊遍野。思欲鄭重一時。挽迴風化。有捧",
    "X86n1600_032:0305c10": "香花請陞座者。一應謝絕。",
    "X86n1600_032:0305c11": "建昌黃龍元謐閴然和尚寂。謐從壽昌經記莂後。",
    "X86n1600_032:0305c12": "住山二十餘年。養靜自高。並不開堂。道風遐播。",
    "X86n1600_032:0305c13": "廣潤忞和尚住越州大能仁寺。",
    "X86n1600_032:0305c14": "庚寅七年。",
    "X86n1600_032:0305c15": "林野奇和尚補住天童。",
    "X86n1600_032:0305c16": "費隱容和尚住石門福嚴。",
    "X86n1600_032:0305c17": "靈巖儲和尚赴台州天甯請。",
    "X86n1600_032:0305c18": "辨菴光和尚住台州靈石。光長洲金氏子。出家靈",
    "X86n1600_032:0305c19": "巖。參儲和尚於能仁。得悟。出世靈石。移能仁。",
    "X86n1600_032:0305c20": "蓮居大真新伊法師寂。嗣紹覺。覺雲棲弟子。結菴",
    "X86n1600_032:0305c21": "土橋曰蓮居。真依止之。嗣其席。悃樸無文。精戒律。",
    "X86n1600_032:0305c22": "登壇靜穆。望者意消。居恒禮懺修觀。寒暑不輟。著",
    "X86n1600_032:0305c23": "唯識論行世。趺坐稱佛號而逝。玉筯垂尺許。本金",
    "X86n1600_032:0305c24": "聖先兩法主相次繼其席。講淨並不替。其時西谿",
    "X86n1600_032:0306a01": "天竺古德內衡兩法師。皆宏台宗教觀。行業藹著。",
    "X86n1600_032:0306a02": "辛卯八年(江浙大荒靈隱天童諸大禪林盡行散眾)。",
    "X86n1600_032:0306a03": "佛滅後二千六百年。",
    "X86n1600_032:0306a04": "壬辰九年(六月飛雪赤地千里)。",
    "X86n1600_032:0306a05": "春顯甯嵒和尚補住三峯。",
    "X86n1600_032:0306a06": "冬古南門和尚補住天童。",
    "X86n1600_032:0306a07": "冬毅菴英和尚住天台國清寺嗣靈巖儲。",
    "X86n1600_032:0306a08": "癸巳十年。",
    "X86n1600_032:0306a09": "甲午十一年。",
    "X86n1600_032:0306a10": "徑山容和尚輯祖燈嚴統成愚菴盂和尚聞之官",
    "X86n1600_032:0306a11": "南澗問和尚靈巖儲和尚解之　發明(法門大段。自應公論。至聞",
    "X86n1600_032:0306a12": "之官。則過矣。故直書之。而是非曲直自見也)儲和尚復徑山容和尚書",
    "X86n1600_032:0306a13": "曰。某頻見諸方聚訟盈庭。紛紜溢路。未甞不寢食",
    "X86n1600_032:0306a14": "徬徨。撫髀浩歎。葢法門而至今。譬之尫羸久病之",
    "X86n1600_032:0306a15": "夫。若更投以攻擊之劑。則元氣頓盡。其亡可立而",
    "X86n1600_032:0306a16": "待。焉能冀其浸昌浸隆乎。此二十年痛心疾首。欲",
    "X86n1600_032:0306a17": "使天下咸歸無競之風。盡坐柔和之室。吾祖之道。",
    "X86n1600_032:0306a18": "久而愈光。雖赴湯蹈刃。亦所不辭。承紳士。殷勤致",
    "X86n1600_032:0306a19": "懇。謂兩家所信諒者。惟某一人。故不自揣。越爼而",
    "X86n1600_032:0306a20": "治。得邀佛祖之靈。俾法門不致瓦裂。則彼此幸甚。",
    "X86n1600_032:0306a21": "磬山和尚與靈巖和尚書曰。東震旦土自鼻祖西",
    "X86n1600_032:0306a22": "來。六傳至大鑑。宗雖列五。派實兩枝。總屬大鑑的",
    "X86n1600_032:0306a23": "骨兒孫。藥山得悟於馬祖。而仍嗣石頭。太陽寄託",
    "X86n1600_032:0306a24": "於浮山。而代付投子。兩枝又何嘗非一派也。宗教",
    "X86n1600_032:0306b01": "分河飲水。尚謂泥於文字語言。豈同為的骨兒孫。",
    "X86n1600_032:0306b02": "幾欲操戈對壘於千古之下。甯不為識者痛哭嗤",
    "X86n1600_032:0306b03": "笑乎。徑山巖統。有當嚴不嚴之獘。遂開不當嚴而",
    "X86n1600_032:0306b04": "嚴之釁。天皇天王其說已久。闕疑成信著書立言",
    "X86n1600_032:0306b05": "之慎。固應如是。會元以南岳青原。俱稱大鑑第一",
    "X86n1600_032:0306b06": "世。足見古人之公。而南岳居青原之首。亦豈有人",
    "X86n1600_032:0306b07": "我生滅心乎。壽昌雲門。真不忝為曹洞中興之祖。",
    "X86n1600_032:0306b08": "有統系。無統系。而洞宗的旨。敢不尊崇。東苑隱德",
    "X86n1600_032:0306b09": "深潛。得棲霞而大闡。車溪一段公案。去世不遠。見",
    "X86n1600_032:0306b10": "聞當有公評。法眼自應洞照也。是是非非。法門關",
    "X86n1600_032:0306b11": "係。甯免紛爭。獨至藉力有司。世諦流布。此實下策。",
    "X86n1600_032:0306b12": "不得不為洞上諸公扼腕。棲霞顯聖。久係相知。徑",
    "X86n1600_032:0306b13": "山復同法嫡血。自無坐視之理。昨至吳門。審知專",
    "X86n1600_032:0306b14": "遣座元往還兩間。周旋微密。在今之世。甯復有秉",
    "X86n1600_032:0306b15": "為法無私之公。如吾老侄禪師者乎。敬為前佛後",
    "X86n1600_032:0306b16": "佛。額手稱慶。靈巖與姜伯璜書兩宗角立。老僧與",
    "X86n1600_032:0306b17": "南澗和尚。不惜性命。以成彼此之好。何心哉。彼時",
    "X86n1600_032:0306b18": "即對天界浪兄愚菴三兄曰。雲門法眼歸青原。無",
    "X86n1600_032:0306b19": "減於南岳。歸南岳何損於青原。吾輩爭之。盡成戲",
    "X86n1600_032:0306b20": "論。祥符蔭曰。徑山嚴統固有不當嚴而嚴者。然以",
    "X86n1600_032:0306b21": "十餘年心血。徵求數百年來之散落。纘五燈之緒。",
    "X86n1600_032:0306b22": "成一家之言。其有係於繼往開來者。何止一綫千",
    "X86n1600_032:0306b23": "鈞。乃徒以爭論雲門法眼二宗。出自天皇天王之",
    "X86n1600_032:0306b24": "故。以致世諦流布。付之祖龍。不恤大公。惟封私見",
    "X86n1600_032:0306c01": "擔荷佛祖慧脉者。當如是乎。迄今讀金粟徵修燈",
    "X86n1600_032:0306c02": "錄之啟。不禁為之痛哭流涕。欷歔累日。若非南澗",
    "X86n1600_032:0306c03": "靈巖二老人消此釁端。法門法戰。尚忍言哉。",
    "X86n1600_032:0306c04": "二隱謐和尚住華亭船子法忍寺。謐嗣林野奇。三",
    "X86n1600_032:0306c05": "住剡溪獅峯。太史曹爾堪少宗伯曹勳等。俱問道。",
    "X86n1600_032:0306c06": "乙未十二年。",
    "X86n1600_032:0306c07": "秋靈巖儲和尚。受古堯封寶雲禪院請。吳中侍御",
    "X86n1600_032:0306c08": "李模宮詹韓四維。太僕陳濟生等。請儲住古堯封。",
    "X86n1600_032:0306c09": "喜其巖壑幽邃。可以投老。受之。",
    "X86n1600_032:0306c10": "靈巖原直賦首座出住九峯正覺寺。賦毗陵王氏",
    "X86n1600_032:0306c11": "子。裂縫掖出家。從儲自夫椒入天台。艱苦力參。深",
    "X86n1600_032:0306c12": "入閫奧。首眾靈巖。握竹篦鍛煉方來。諸方龍象景",
    "X86n1600_032:0306c13": "服。儲宏法嬰難無。祖庭內顧憂。賦綱維之力也。寮",
    "X86n1600_032:0306c14": "中唯草鞋衣鉢而已。是秋出山。衲子裹糧。靡然從",
    "X86n1600_032:0306c15": "之。行化江漢。首住九峯。法令森嚴。道大振。",
    "X86n1600_032:0306c16": "嵩乳密和尚住淮南檀度拈香嗣博山來。",
    "X86n1600_032:0306c17": "九月二十七日。杭州南澗理安通問箬菴和尚寂",
    "X86n1600_032:0306c18": "於吳江應天寺。問吳江俞氏子。參磬山修得法。住",
    "X86n1600_032:0306c19": "理安。上堂。望剎竿便橫趨而過。猶是不唧[口*留]漢。電",
    "X86n1600_032:0306c20": "影裏穿針。弓絃上走馬。也須是個衲僧始得。匙挑",
    "X86n1600_032:0306c21": "不上的。如稻麻竹葦。千劄不回的。亦如稻麻竹葦。",
    "X86n1600_032:0306c22": "截斷天下人舌頭即不問。如何是汝諸人全身獨",
    "X86n1600_032:0306c23": "脫句。舉拂子曰。漫天網子百千重。是年夏。磬山解",
    "X86n1600_032:0306c24": "制後。將方丈所有道具。手書分送諸方。乃杖錫出",
    "X86n1600_032:0307a01": "遊。至武康報恩掃塔。晤玉林琇。備托法門細大。預",
    "X86n1600_032:0307a02": "定行期。於九月二十七日行至吳江。寓應天寺。如",
    "X86n1600_032:0307a03": "期坐逝。所著有續燈存稿。宏覺忞為之銘塔。靈巖",
    "X86n1600_032:0307a04": "儲聞訃上堂曰。山僧廿年神契。一面傾心。方期共",
    "X86n1600_032:0307a05": "樹徽猷。何意中途唱滅。",
    "X86n1600_032:0307a06": "丙申十三年。",
    "X86n1600_032:0307a07": "夏三峰豁堂嵒和尚移住杭州南屏淨慈嵒住三",
    "X86n1600_032:0307a08": "峯。衲子向風。門庭整飭。武林居士葛愚古。世為淨",
    "X86n1600_032:0307a09": "慈金湯。慨宗鏡塵埋。乃削牘請。嵒以藏和尚建化",
    "X86n1600_032:0307a10": "之地。不容辭。初夏入寺。久荒之後。蘚棘盈前。嵒任",
    "X86n1600_032:0307a11": "運自如。未幾三韓周侍郎。問道有契。同諸當事興",
    "X86n1600_032:0307a12": "修。大殿堂宇。次第改觀。自是南屏名勝。與靈隱同",
    "X86n1600_032:0307a13": "稱。",
    "X86n1600_032:0307a14": "秋中峯讀徹蒼雪法師寂。徹滇南人。號南來。與高",
    "X86n1600_032:0307a15": "松汰如河法師。標賢首宗幟於吳西山支硎之間。",
    "X86n1600_032:0307a16": "道韻映帶。落木庵主徐元歎波。靈巖退翁儲和尚。",
    "X86n1600_032:0307a17": "晚年俱相往來。儲住靈巖。每歲二三月間。草花滿",
    "X86n1600_032:0307a18": "田野。八九月間。白鴈青楓天氣。一竹輿由中峰而",
    "X86n1600_032:0307a19": "天池。飯於落木。故儲輓辭。有寥寥今古幾知心。慚",
    "X86n1600_032:0307a20": "愧虔公與道林之句。虞山毛隱湖居士晉。及宗伯",
    "X86n1600_032:0307a21": "紅豆蒙叟。皆善徹。徹將寂。以山繭袍及詩文集。屬",
    "X86n1600_032:0307a22": "晉行世。",
    "X86n1600_032:0307a23": "憨璞聰和尚。住京都海會寺。聰費費容孫。都門宗",
    "X86n1600_032:0307a24": "風自此大振。",
    "X86n1600_032:0307b01": "去息溟和尚。住無錫寶安。溟蘇州徐氏子。參靈巖",
    "X86n1600_032:0307b02": "儲嗣法。",
    "X86n1600_032:0307b03": "丁酉十四年。",
    "X86n1600_032:0307b04": "木陳忞和尚再住天童。",
    "X86n1600_032:0307b05": "冬十月海會憨璞聰和尚。結制萬善殿。先是",
    "X86n1600_032:0307b06": "上狩南苑。因幸海會。延見聰。奏對稱旨。復召入禁庭。",
    "X86n1600_032:0307b07": "問佛法大意。乃詔結冬萬善殿。賜明覺禪師號。",
    "X86n1600_032:0307b08": "上後謂天童忞曰。朕初雖尊崇象教。而未知有宗門",
    "X86n1600_032:0307b09": "耆舊。知有宗門耆舊。則自憨璞始。憨璞固有造於",
    "X86n1600_032:0307b10": "祖庭者也。",
    "X86n1600_032:0307b11": "十月十七日。福州鼓山元賢永覺和尚寂。賢嗣壽",
    "X86n1600_032:0307b12": "昌經住山三十年。道望孤高。未嘗輕易許可一人。",
    "X86n1600_032:0307b13": "所著有寤言。補燈。繼燈。禪餘內外集。共八十餘卷",
    "X86n1600_032:0307b14": "行世。祥符蔭曰。壽昌門下。博山來。黃龍謐。鼓山賢",
    "X86n1600_032:0307b15": "等。皆敬嚴法道。風韻孤高。住山三二十年。座下甞",
    "X86n1600_032:0307b16": "數百眾。本色鍵椎。而不輕易許可。噫。古德風規。安",
    "X86n1600_032:0307b17": "可復見於今日也。",
    "X86n1600_032:0307b18": "十月二十九日宜興龍池通微萬如和尚寂。",
    "X86n1600_032:0307b19": "十二月俞昭汾和尚。住廬山西林乾明寺。嗣靈巖",
    "X86n1600_032:0307b20": "儲。",
    "X86n1600_032:0307b21": "戊戌十五年。",
    "X86n1600_032:0307b22": "為霖霈和尚繼住鼓山。霈參永覺賢二十餘年。得",
    "X86n1600_032:0307b23": "其法。嗣住鼓山。二十餘年。海內瞻依。以為東南一",
    "X86n1600_032:0307b24": "大法窟。有餐香錄。聖箭堂共古。諸錄行世。",
    "X86n1600_032:0307c01": "報恩玉林琇和尚。應詔至京。以疾聞未幾延見旋",
    "X86n1600_032:0307c02": "歸山。",
    "X86n1600_032:0307c03": "上特留首座[卄/卬]溪森問答稱　旨。",
    "X86n1600_032:0307c04": "上因海會聰奏對之後。留心參究。復召玄水杲說法",
    "X86n1600_032:0307c05": "內庭。乃詔琇。行至天津。以疾聞。",
    "X86n1600_032:0307c06": "上手札諭之。入見。說法。賜大覺師號。未久乞還山。",
    "X86n1600_032:0307c07": "夏五月二日高。峯宏聖碩機和尚寂於龍牙。聖兩",
    "X86n1600_032:0307c08": "主法席。一日忽晦迹遁去。遊楚湘間。弊衲蒙首。世",
    "X86n1600_032:0307c09": "莫能識。臨行時。以衣二頂。託儲和尚造就一二禪",
    "X86n1600_032:0307c10": "學。儲代囑峻明諟嗣法。出世龍牙。而聖適掩關興",
    "X86n1600_032:0307c11": "化。遂迎養於東堂無何。示微疾。值五月之朔。忽曰。",
    "X86n1600_032:0307c12": "吾行矣。旁僧曰。二日吉。聖喚僧。僧近前。聖隨與一",
    "X86n1600_032:0307c13": "掌曰。吾為汝再留一日。遲明。整衣鉢。端坐而化。",
    "X86n1600_032:0307c14": "冬十月。天笠珍和尚。住蘄州。菩提寺。嗣理安問。",
    "X86n1600_032:0307c15": "南菴依和尚。住淮南報恩。嗣檀度密浪杖人盛曰。",
    "X86n1600_032:0307c16": "博山先大師。生平勘驗學人。獨於生死性命處著",
    "X86n1600_032:0307c17": "到。天下英奇。難於搆附。使雪關首座。與嵩公。不自",
    "X86n1600_032:0307c18": "倔起。幾不盡溺殺於急水灘頭拋竹篙乎。今者依",
    "X86n1600_032:0307c19": "子。實是英奇衲僧。嵩公實是本色尊宿。一旦英奇",
    "X86n1600_032:0307c20": "能死心於本色。而本色能授法於英奇。此非師資",
    "X86n1600_032:0307c21": "之妙合。更自親得博山家法。獨有取於生死性命",
    "X86n1600_032:0307c22": "之不可欺者乎。所以能使博山之家風復振也。",
    "X86n1600_032:0307c23": "兀菴源和尚住湖州道場山嗣天童忞。",
    "X86n1600_032:0307c24": "醒熱粹和尚住延令靈雲嗣靈巖儲。",
    "X86n1600_032:0308a01": "己亥十六年。",
    "X86n1600_032:0308a02": "願雲顯和尚住洪州雲居顯太倉王氏子。有聲黌",
    "X86n1600_032:0308a03": "序。裂縫掖出世。參雲門禮於揚州天甯。得法。化行",
    "X86n1600_032:0308a04": "江漢。住雲居。道大振。",
    "X86n1600_032:0308a05": "原直賦和尚住南岳福嚴賦自九峯移興國巖頭。",
    "X86n1600_032:0308a06": "衲子皆趨之。興國三峯藏和尚曾受蕭方伯請。未",
    "X86n1600_032:0308a07": "赴。住巖頭日。理奯祖廢塔。得四十九粒舍利於匣。",
    "X86n1600_032:0308a08": "闢再來堂。南岳福嚴請。賦曰。賦住九峯興國諸剎。",
    "X86n1600_032:0308a09": "皆一期應緣說法。賦昔辭老師於姑蘇大鑑堂下。",
    "X86n1600_032:0308a10": "言全賦行且汎大江。掃讓祖最勝輪塔。今住南岳。",
    "X86n1600_032:0308a11": "葢先請命於老和尚者也。到院日。諸山老宿。龐眉",
    "X86n1600_032:0308a12": "白髮咸迎。歎曰。真讓祖孫也。送三峯藏和尚入傳",
    "X86n1600_032:0308a13": "法祖堂。",
    "X86n1600_032:0308a14": "楚奕豫和尚住潭州雲葢。豫生緣岷蜀。初參藏和",
    "X86n1600_032:0308a15": "尚於三峯。有省。藏寂。依安隱忍一載。丁丑。懷香謁",
    "X86n1600_032:0308a16": "儲和尚於夫椒藏雲室。歷寒暑二十周。始蒙記莂",
    "X86n1600_032:0308a17": "辭去。菴於楚黃之芙蓉山。茆茨石室。晨夕嚴持。衲",
    "X86n1600_032:0308a18": "僧傳誦。不減善公之住福昌時也。越二年。遷雲葢。",
    "X86n1600_032:0308a19": "緇素聞而手額。僉曰。古佛也。趨歸恐後。豫凝然一",
    "X86n1600_032:0308a20": "室。復類汾陽。靈巖之道。盛行湘漢。南岳雲葢。時稱",
    "X86n1600_032:0308a21": "甘露雙垂。",
    "X86n1600_032:0308a22": "雍簴晟和尚住梁溪寶安嗣靈巖儲古道自持。諸",
    "X86n1600_032:0308a23": "方重之。",
    "X86n1600_032:0308a24": "冬十月十五日天童忞和尚奉",
    "X86n1600_032:0308b01": "旨開堂春閏三月。遣右闡教僧法璽。齎勅召忞入京。",
    "X86n1600_032:0308b02": "進見萬善殿。傳諭免禮。賜坐。慰勞敘譚畢。即諭萬",
    "X86n1600_032:0308b03": "善愍忠廣濟三處結冬",
    "X86n1600_032:0308b04": "上時攜學士王熈馮溥曹本榮狀元孫承恩徐元文",
    "X86n1600_032:0308b05": "至方丈問法。時[卄/卬]溪森玄水杲憨璞聰皆承",
    "X86n1600_032:0308b06": "上召對。有三世奏對錄(臣)僧紀蔭曰。",
    "X86n1600_032:0308b07": "帝馭金輪。誕膺天命。智周萬機。道融一貫。虗懷好問。",
    "X86n1600_032:0308b08": "念切死生。座右大書莫道老來方學道。孤墳盡是",
    "X86n1600_032:0308b09": "少年人之句。以自警惕。與宗門耆舊。法苑禪學相",
    "X86n1600_032:0308b10": "見。不令稱臣致拜。從容諮訪。握手溫顏。情逾師友。",
    "X86n1600_032:0308b11": "因馬蹶而知解頓忘。聞雨聲而得大自在。真承願",
    "X86n1600_032:0308b12": "而來。不忘靈山付囑者也。",
    "X86n1600_032:0308b13": "金陵天界道盛覺浪和尚寂盛復住天界。倡修報",
    "X86n1600_032:0308b14": "恩大藏。一日旦起。禮佛畢。開示大眾。飲茹如常。亭",
    "X86n1600_032:0308b15": "午取紙筆。書偈曰。萬象指頭明卓異。縱擒不換機",
    "X86n1600_032:0308b16": "何利。無端拶斷破蒲鞋。翻然直入千峯去。擲筆而",
    "X86n1600_032:0308b17": "逝。盛坐道場。大小五十餘處。說法四十餘年。著述",
    "X86n1600_032:0308b18": "甚富。有傳燈正宗行世。",
    "X86n1600_032:0308b19": "庚子十七年。",
    "X86n1600_032:0308b20": "四月勅封天童道忞宏覺禪師賜銀印。",
    "X86n1600_032:0308b21": "五月望宏覺忞和尚歸山。留嗣法本月旅菴本皙",
    "X86n1600_032:0308b22": "山曉兩和尚。在京開法善果隆安兩剎。",
    "X86n1600_032:0308b23": "上躬送出北苑門。差臣劉之武送還山。",
    "X86n1600_032:0308b24": "御書敬佛二大字。及　御畫山水蒲桃各一幅。贈行。",
    "X86n1600_032:0308c01": "并送七寶莊嚴關壯繆。作天童山門護法。忞有師",
    "X86n1600_032:0308c02": "蕘堂說。及參禪要語等。載北遊集。",
    "X86n1600_032:0308c03": "靈巖儲和尚辭都諫嚴顥亭沆請住徑山。",
    "X86n1600_032:0308c04": "秋八月。靈巖儲和尚住虎邱。太傅金息齋之俊侍",
    "X86n1600_032:0308c05": "御李灌溪模等。以虎邱自隆祖瞎堂松源諸老唱",
    "X86n1600_032:0308c06": "道後。曠數百年。寂然林壑。以儲宗孫見督。八月十",
    "X86n1600_032:0308c07": "九入院。衲子至無以容。",
    "X86n1600_032:0308c08": "冬十月報恩玉林琇和尚再應詔奉",
    "X86n1600_032:0308c09": "旨開堂結制。制畢。即辭還山。賜大覺普濟禪師金印。",
    "X86n1600_032:0308c10": "曇應杲和尚住天台國清寺。杲毗陵孫文介公慎",
    "X86n1600_032:0308c11": "行之猶子。太史放園自式之從弟。裂縫掖投夫山",
    "X86n1600_032:0308c12": "儲和尚出家。人傳小杲。補住國清。",
    "X86n1600_032:0308c13": "辛丑十八年。",
    "X86n1600_032:0308c14": "三月二十九日。福嚴費隱容和尚寂。容入坐道場。",
    "X86n1600_032:0308c15": "垂四十年。有古德之機用。古浴得舍利二百四十",
    "X86n1600_032:0308c16": "餘粒。晶熒五色。有大如菽者。晦山顯著有舍利記。",
    "X86n1600_032:0308c17": "靈巖儲和尚住金粟孤雲鑑和尚寂。緇素延補住。",
    "X86n1600_032:0308c18": "五月七日。靈巖首座月函潛和尚住古堯封。潛吳",
    "X86n1600_032:0308c19": "興董氏子。學綜天人之奧。文字奇古。裂縫掖出世。",
    "X86n1600_032:0308c20": "居靈巖第一座。儲和尚以古堯封高曠。命潛居之。",
    "X86n1600_032:0308c21": "潛絕近今畦徑。敲石鋤雲。日拈提古人所未到。五",
    "X86n1600_032:0308c22": "湖俊逸衲子。多裹糧從之。",
    "X86n1600_032:0308c23": "六月遠菴僼和尚繼住天童。",
    "X86n1600_032:0308c24": "卑牧謙和尚住虎邱儲遷金粟。命謙主虎邱。厭喧",
    "X86n1600_032:0309a01": "閙。將投杖湘衡。楚鹽緇素。迎歸開山兜率。德氣凝",
    "X86n1600_032:0309a02": "原。遠近尊為古佛出世。謙生緣廣陵沙氏。脫白射",
    "X86n1600_032:0309a03": "州。嗣靈巖儲。",
    "X86n1600_032:0309a04": "南岳原直賦和尚住曹溪寶林祖庭賦住曹溪曰。",
    "X86n1600_032:0309a05": "某服勤靈巖首座寮三年。今主曹溪法。夫主曹溪",
    "X86n1600_032:0309a06": "法。號命天下。非我老和尚不可。某當代老和尚領",
    "X86n1600_032:0309a07": "眾。遂設儲和尚頂相。侍側三日。告眾曰。我寶林第",
    "X86n1600_032:0309a08": "一座也。一時座下雲湧。",
    "X86n1600_032:0309a09": "杭州臯亭永慶寺。大珏玉菴法師寂。珏嗣曲水古",
    "X86n1600_032:0309a10": "德賢法師。為雲棲第三世。",
    "X86n1600_032:0309a11": "忍菴琰法師住龍居永慶嗣玉菴珏。",
    "X86n1600_032:0309a12": "鐵關能和尚住龍池嗣萬如微。",
    "X86n1600_032:0309a13": "今上皇帝。",
    "X86n1600_032:0309a14": "康熙壬寅元年。",
    "X86n1600_032:0309a15": "二月百愚斯和尚住荊溪善權嗣百丈雪。",
    "X86n1600_032:0309a16": "檗菴志和尚住海虞三峰志出世後。行杜多行。初",
    "X86n1600_032:0309a17": "依靈隱禮。後參儲和尚於靈巖。得法後隱澄江興",
    "X86n1600_032:0309a18": "濟。諸方檀護及法門尊宿。以三峯祖席請。遂入院。",
    "X86n1600_032:0309a19": "古道涖眾。遠近趨風。",
    "X86n1600_032:0309a20": "鼓山為霖霈和尚住泉州開元寺。",
    "X86n1600_032:0309a21": "隆安山曉皙和尚住臯亭山佛日寺。",
    "X86n1600_032:0309a22": "癸卯二年。",
    "X86n1600_032:0309a23": "春正月甯波雪竇通雲石奇和尚寂雲太倉徐氏",
    "X86n1600_032:0309a24": "子。脫白南廣。參悟和尚於金粟。一夜經行。因僧劈",
    "X86n1600_032:0309b01": "面撲破鼻孔有省。後於棒下頓脫疑滯。隨悟赴育",
    "X86n1600_032:0309b02": "王天童。一十三年。付衣拂。出住靈鷲。遷雪竇。先是",
    "X86n1600_032:0309b03": "悟和尚記曰。折箸無一雙。狗子無一隻。是你住處。",
    "X86n1600_032:0309b04": "雪竇為古道場。兵燹之後。徒存巖壑。雲住未久。四",
    "X86n1600_032:0309b05": "眾趨風。重新法席。人稱為古佛。上堂。當陽一著。獨",
    "X86n1600_032:0309b06": "露無遮。八面玲瓏。十方軒豁。明眼作證。豈敢囊藏。",
    "X86n1600_032:0309b07": "直得瓊樓玉殿。百草頭上全彰。千丈報身。瓦礫堆",
    "X86n1600_032:0309b08": "邊頓見。塵塵爾。剎剎爾。突出無位真人。發明見成",
    "X86n1600_032:0309b09": "公案。直饒三世諸佛。歷代老古錐到來。個個退身",
    "X86n1600_032:0309b10": "有分。正當恁麼時如何。水歸大海波濤靜。雲到蒼",
    "X86n1600_032:0309b11": "悟氣象閑。辛丑返南廣。曰我老矣。當不忘本也。寂",
    "X86n1600_032:0309b12": "後仍迎龕建塔雪竇。學士史大成撰銘。",
    "X86n1600_032:0309b13": "山夫　和尚繼住雪竇。",
    "X86n1600_032:0309b14": "秋八月臯亭山顯甯真詠梵音和尚寂詠仁和白",
    "X86n1600_032:0309b15": "氏子。初依顯甯澹予垣。未了徹。垣寂。以衣拂託靈",
    "X86n1600_032:0309b16": "隱禮。令擇器付授。禮住顯甯。詠力參。丙戌冬。同仁",
    "X86n1600_032:0309b17": "庵義隨禮至高郵。結制地藏。煎藥次。廓然開悟。頓",
    "X86n1600_032:0309b18": "見臨濟用處。復隨侍禮溫研密諗。透盡法中閫奧。",
    "X86n1600_032:0309b19": "禮念垣末後遺托。乃以衣拂授之。兼仁菴義。亦曾",
    "X86n1600_032:0309b20": "親炙垣者。遂并付義住顯甯。而令詠輔佐之。乙未",
    "X86n1600_032:0309b21": "春。住普甯。村院荒頹。未半載。學侶輻輳。奐然改觀。",
    "X86n1600_032:0309b22": "時土宼內訌。顯甯幾罹兵燹。四眾堅請詠。詠堅却。",
    "X86n1600_032:0309b23": "禮和尚謂之曰。叢林有難。忍坐視耶。詠不得已。移",
    "X86n1600_032:0309b24": "錫進院。有二虎。朝夕環繞哮吼。一月餘。盜氛不敢",
    "X86n1600_032:0309c01": "近。引去。衲子漸集。虎亦絕迹。八月二十六日。示微",
    "X86n1600_032:0309c02": "恙。寂前三日。鼻中流出一珠。大如豆。作琥珀色。光",
    "X86n1600_032:0309c03": "爍四表。泊然坐化。雲居顯曰。詠與仁庵義。後先唱",
    "X86n1600_032:0309c04": "導。響振松堂。不負靈隱代囑。真臨濟睡虎也。詠最",
    "X86n1600_032:0309c05": "慈忍。不與人牴牾。得法門大體。而細務必謹。又入",
    "X86n1600_032:0309c06": "文字三昧。法語精到。超出尋常。手眼出格。諸方重",
    "X86n1600_032:0309c07": "之。祥符蔭曰。臯亭山。三十里。五叢林。而顯甯最岑",
    "X86n1600_032:0309c08": "寂。余脫白龍谿。甞行脚至焉。長松疎篁。疑虎聲颯",
    "X86n1600_032:0309c09": "然而過。入寺。土牆竹筧。淙淙滴寒泉而灑飛霰。時",
    "X86n1600_032:0309c10": "梵音和尚正住山說法時也。飽食黃虀琖飯而去。",
    "X86n1600_032:0309c11": "不及登堂一見。至今猶想見此時風景云。",
    "X86n1600_032:0309c12": "冬檗菴志和尚退三峯祖席館婁江潮音尋住華",
    "X86n1600_032:0309c13": "山華山支公舊院。吳人士請儲和尚作退居。儲命",
    "X86n1600_032:0309c14": "志居之。至則振刷林巒。吳中耆舊。如李灌溪模。鄭",
    "X86n1600_032:0309c15": "桐聲敷教等。皆復從遊問道。東晉風韻。邈然一新。",
    "X86n1600_032:0309c16": "甲辰三年。",
    "X86n1600_032:0309c17": "雲居晦山顯和尚住四祖。",
    "X86n1600_032:0309c18": "彚藻文和尚住台州興化嗣靈巖儲。",
    "X86n1600_032:0309c19": "延令慶雲濟義仁菴和尚寂。",
    "X86n1600_032:0309c20": "俍亭挺和尚住雲溪挺仁和徐氏子。俗號逸亭。嗣",
    "X86n1600_032:0309c21": "愚菴盂。初出世。錢塘令慕天顏。請住河渚雲溪。",
    "X86n1600_032:0309c22": "乙巳四年。",
    "X86n1600_032:0309c23": "玉林琇和尚住天目　　天岸昇和尚住金粟。",
    "X86n1600_032:0309c24": "春二月鼎州德山全賦原直和尚寂賦壬寅受荊",
    "X86n1600_032:0310a01": "州護國請。道經桂林。傾城留主風穴寺。過鼎州。竹",
    "X86n1600_032:0310a02": "帆和尚主德山。曰我久望原和尚也。率眾請住德",
    "X86n1600_032:0310a03": "山。道大行。二月二日。應供如常。夜三鼓。命取水一",
    "X86n1600_032:0310a04": "盆。刀一口。一眾驚集賦。拈起刀顧眾曰。學道人一",
    "X86n1600_032:0310a05": "切處。如當門按一口劍相似。擲刀於水。大喝而逝。",
    "X86n1600_032:0310a06": "火浴。烈燄中。騰起紫今梵相。寶幘抹額。郡當事數",
    "X86n1600_032:0310a07": "千。環擁震驚。號佛崩角。咸以為周金剛再來云。觀",
    "X86n1600_032:0310a08": "察陳士本。有德山紀異。建塔德山。曰慧光之塔。",
    "X86n1600_032:0310a09": "寶雲潛曰。余挈鉢袋從本師浮湘。過潭州黃龍祠。",
    "X86n1600_032:0310a10": "州父老競言原和尚住燦心日。黃龍神緣夢乞清",
    "X86n1600_032:0310a11": "淨戒事甚奇。而韶州所行烏絲牋。刻曹溪為虎說",
    "X86n1600_032:0310a12": "法語。虎領子遠遁。瀟湘天秀。龍虎耀靈。化行江漢。",
    "X86n1600_032:0310a13": "豈偶然哉。",
    "X86n1600_032:0310a14": "澄鏡月和尚住蘇西園嗣雪竇雲。",
    "X86n1600_032:0310a15": "碓菴青和尚住三峰青蘇州朱氏子。英雋絕人。幼",
    "X86n1600_032:0310a16": "遊講席。棄講參儲和尚於靈巖。從入天台。悟徹大",
    "X86n1600_032:0310a17": "法於光孝。機敏才洽。首眾靈巖。儲舉住靈巖。辭不",
    "X86n1600_032:0310a18": "顧。拂衣遨遊江淮間。至[橘-矛+隹]李。鶴洲太守朱葵石。請",
    "X86n1600_032:0310a19": "出世松陵長慶。移三峯祖席。機用縝密。道譽藹然。",
    "X86n1600_032:0310a20": "葵雪青和尚住湖州弁山法華寺嗣南屏嵒初補",
    "X86n1600_032:0310a21": "住三峯。",
    "X86n1600_032:0310a22": "石葉成和尚住法昌嗣靈巖儲操行清真法語穩",
    "X86n1600_032:0310a23": "密有古法昌之風。",
    "X86n1600_032:0310a24": "山菴林和尚住太平采石乳山普明寺嗣靈巖儲",
    "X86n1600_032:0310b01": "仁山震和尚住天台寶華嗣鄧尉璧法眼清晰堪",
    "X86n1600_032:0310b02": "紹鄧尉門風。",
    "X86n1600_032:0310b03": "冬十月西湖愚菴明盂三宜和尚寂盂錢塘丁氏",
    "X86n1600_032:0310b04": "子。參雲門澄嗣法。歷住顯聖梵受珠明。問法者日",
    "X86n1600_032:0310b05": "繞萬指。晚築愚菴西湖。閉門奉母。母順世。哭之慟。",
    "X86n1600_032:0310b06": "目為失明。十月初八日。無疾。忽語侍者曰。三日後",
    "X86n1600_032:0310b07": "吾行矣。至期眾集。相與語曰。師今尊候甚安。豈得",
    "X86n1600_032:0310b08": "撒手便行。盂曰。大眾。好看老僧登場一笑。語畢而",
    "X86n1600_032:0310b09": "逝。嗣法門人俍亭挺曰。師天性峻爽。英邁不羈。每",
    "X86n1600_032:0310b10": "引端師子政黃牛泉大道以自托。雖屢鋸獅座。往",
    "X86n1600_032:0310b11": "往負泉石之志。住湖上。携小舟危坐終日。或自為",
    "X86n1600_032:0310b12": "櫓棹。放之中流。竟夜忘返。客至。見鮮衣怒馬。輒避",
    "X86n1600_032:0310b13": "去。孤兒乞士。相往還。甚善也。獨喜放生。臨湖築小",
    "X86n1600_032:0310b14": "池。旦晚携錢米。就漁人買魚。或蛇鳥蚌鱉。至者輒",
    "X86n1600_032:0310b15": "買。即窘迫。以他物償。全活無算。應機接物。有古雲",
    "X86n1600_032:0310b16": "門之風。動止諧謔。無非密義。法席遍江左。老並棄",
    "X86n1600_032:0310b17": "去。獨以愚菴終其身。學者稱愚菴。甞曰。吾耻近世",
    "X86n1600_032:0310b18": "禪者。高心空腹。不明一經。故勞勞講說。實不得已。",
    "X86n1600_032:0310b19": "他人以語言目我。失之矣。",
    "X86n1600_032:0310b20": "丙午五年。",
    "X86n1600_032:0310b21": "春正月二十七日揚州天甯濟恒巨渤和尚寂恒",
    "X86n1600_032:0310b22": "住天甯二十年。敬嚴道法。崇正鋤邪。堅剛不磨之",
    "X86n1600_032:0310b23": "力。雄峙淮南。浴畢。書偈曰。哆哆啝啝。六十二載。罵",
    "X86n1600_032:0310b24": "雨訶風。大功不宰。今朝踢倒娑婆。好看出頭天外。",
    "X86n1600_032:0310c01": "擲筆跏趺而逝。",
    "X86n1600_032:0310c02": "二月退翁儲和尚應湖南撫軍周召南請浮湘視",
    "X86n1600_032:0310c03": "賦德山後事。",
    "X86n1600_032:0310c04": "雨南　和尚住江甯靈谷嗣豁堂嵒道風卓冠省",
    "X86n1600_032:0310c05": "會。",
    "X86n1600_032:0310c06": "三月十六日四州蘷州海明破山和尚寂明歷主",
    "X86n1600_032:0310c07": "岊岳。大峨。萬峯。中慶。鳳山。棲靈。祥符。無際。蟠龍。佛",
    "X86n1600_032:0310c08": "恩。雙桂十剎。宗風遐播。後當蜀變。方便化導。救免",
    "X86n1600_032:0310c09": "僇殺者甚眾。蘷守夢明授一扇。展讀。其偈曰。屐聲",
    "X86n1600_032:0310c10": "滑滑響蒼苔。老去尋山一快哉。回首五雲堪一笑。",
    "X86n1600_032:0310c11": "澹然瀟灑出塵埃。覺即遣候。而明已化去矣。郡守",
    "X86n1600_032:0310c12": "驚異。刊布行世。",
    "X86n1600_032:0310c13": "爾愚環和尚住崑山安禪。嗣雪竇雲。在雪竇職庫",
    "X86n1600_032:0310c14": "司十五年。有楊岐寶壽之風。",
    "X86n1600_032:0310c15": "夏五月南屏淨慈嵒和尚遽謝院事。命嗣法瑯琊",
    "X86n1600_032:0310c16": "宗衡繼席。擬退居普甯忽罹無妄。當事檢丈室。經",
    "X86n1600_032:0310c17": "籍之外。蕭然無一物。咸太息。至江甯下獄。在囹圄",
    "X86n1600_032:0310c18": "中。隨宜說法。人人感動。雖獄卒囚兇聞開示皆警",
    "X86n1600_032:0310c19": "發悲悔。佛聲浩浩。一時稱地獄西方。",
    "X86n1600_032:0310c20": "法鐘覺和尚住常州天甯。嗣太白雪。雪嗣福嚴容。",
    "X86n1600_032:0310c21": "初住育王。遷琴川維摩。至姑蘇寄笠虎邱山塘。放",
    "X86n1600_032:0310c22": "小艇古鶴澗中。作山頂扣舷歌。以見志瀟灑。自得",
    "X86n1600_032:0310c23": "有政黃牛之風。",
    "X86n1600_032:0310c24": "一足恩和尚住蘇州瑞光。嗣頂目徹。初住揚州福",
    "X86n1600_032:0311a01": "緣。將退遊匡山。乃住瑞光頗著道譽。",
    "X86n1600_032:0311a02": "氷鐵宗和尚繼席德山。嗣原直賦。",
    "X86n1600_032:0311a03": "冬具德禮和尚退靈隱住徑山。靈隱百廢具興。法",
    "X86n1600_032:0311a04": "席冠天下。功成不居。徑山上乘和尚。躬詣直指堂。",
    "X86n1600_032:0311a05": "以徑山祖庭。扶衰振敝請禮。慨然應之。",
    "X86n1600_032:0311a06": "四祖晦山顯和尚繼席靈隱。",
    "X86n1600_032:0311a07": "支本孝和尚住湘西南臺白雲乘嗣。",
    "X86n1600_032:0311a08": "諦輝輅和尚住堯峯興福嗣靈隱禮。",
    "X86n1600_032:0311a09": "南澗梅谷悅和尚集列祖提綱及臨濟正宗錄嗣",
    "X86n1600_032:0311a10": "箸菴問。",
    "X86n1600_032:0311a11": "一樹蔭和尚補住天甯嗣巨渤恒。",
    "X86n1600_032:0311a12": "雲德寶和尚開法潤州報恩嗣永甯淵報恩古剎",
    "X86n1600_032:0311a13": "久廢。為戎馬之場。僅餘敗橡佛像而已。寶居之。以",
    "X86n1600_032:0311a14": "恢復力任。伉直不狥時流。钁懇誅茆。有古德之風。",
    "X86n1600_032:0311a15": "丁未六年。",
    "X86n1600_032:0311a16": "七月蘇州遯村報恩通賢浮石和尚寂。",
    "X86n1600_032:0311a17": "八月懷海清和尚住語溪北禪寺。嗣洞上紫仙陽。",
    "X86n1600_032:0311a18": "九月天笠珍和尚住南澗理安寺。",
    "X86n1600_032:0311a19": "吼松澄和尚住南禪嗣古鏡符。符嗣龍池微。",
    "X86n1600_032:0311a20": "塵甡　和尚嗣席靈谷　與雨南　同參。折節承",
    "X86n1600_032:0311a21": "嗣。任道為眾。法席為南省首推。其後普門　雪亭",
    "X86n1600_032:0311a22": "　相繼住持。道風不替。祥符蔭曰。南屏嵒荷橫山",
    "X86n1600_032:0311a23": "將絕之緒。不以名位。介懷其後子孫皆多。折節成",
    "X86n1600_032:0311a24": "就。任重道法。凡紹隆法脉者。宜知所重矣。",
    "X86n1600_032:0311b01": "冬十月十九日徑山宏禮具德和尚寂於揚州天",
    "X86n1600_032:0311b02": "甯。禮再應天甯期制之請。欣然至止。衲子雲擁。應",
    "X86n1600_032:0311b03": "機說法。倍於常時。甫經七日。命設闔山供。是夕劇",
    "X86n1600_032:0311b04": "談。過夜半方寢。至五鼓興。易新衣履。疾呼侍者。頓",
    "X86n1600_032:0311b05": "足一下。曰快隨我上方去。先一日。法嗣碩揆志。迎",
    "X86n1600_032:0311b06": "師過上方說法。故云。侍僧亟至。而已逝矣。門弟子",
    "X86n1600_032:0311b07": "以陶龕封函。迎歸靈隱。建塔慧日軒。祥符蔭曰。鄧",
    "X86n1600_032:0311b08": "山。靈巖。靈隱。海內稱佛法僧三寶。靈隱門庭甲天",
    "X86n1600_032:0311b09": "下。學眾滿數萬指。不減南宋佛海時。具大方便。有",
    "X86n1600_032:0311b10": "大慧圓悟不及施之手眼。至沉幾駿發。則又度越",
    "X86n1600_032:0311b11": "於古雲門。真欬唾迴天。揚眉倒日。所謂弄大旂手",
    "X86n1600_032:0311b12": "者非歟。葢全力不欺。逢緣不借。故能擔荷如來。稱",
    "X86n1600_032:0311b13": "後勁之竫子也。",
    "X86n1600_032:0311b14": "豁堂嵒和尚事白還山。",
    "X86n1600_032:0311b15": "退翁儲和尚退靈巖門人卑牧謙迎至楚鹽兜率",
    "X86n1600_032:0311b16": "曇應杲首座繼席靈巖。",
    "X86n1600_032:0311b17": "鎮江常樂寺濟廓無鄰和尚寂靈巖儲嗣。",
    "X86n1600_032:0311b18": "戊申七年。",
    "X86n1600_032:0311b19": "多羅惠王悟道受法王三歲愛持棕拂。自幼禮誦",
    "X86n1600_032:0311b20": "法華。受愍忠寺普潤老宿菩薩大戒。法名靜慈。康",
    "X86n1600_032:0311b21": "熙七年。年甫十八。詣西山。參天峯清禪師於青塔。",
    "X86n1600_032:0311b22": "清問如何是殿下佛性義。王云。徧體多是。又問如",
    "X86n1600_032:0311b23": "何是西來大意。王云。心之所發。師連問如何是大",
    "X86n1600_032:0311b24": "佛頂。王云所譚是實。又問十二面觀音。那一面是",
    "X86n1600_032:0311c01": "正觀音。王云。行住坐臥。又問千百億化身。那一身",
    "X86n1600_032:0311c02": "是真佛。王忽然起身端拱而立。又問五千四十八",
    "X86n1600_032:0311c03": "卷經論。那一卷是真經。王云。無思無慮。又云。普天",
    "X86n1600_032:0311c04": "之下。那一員是真僧。王云。心佛無二。王以偈呈清",
    "X86n1600_032:0311c05": "曰。數日前頭非我見。我今觀我遮那身。見聞即我",
    "X86n1600_032:0311c06": "生之性。我見精微義入神。空性圓明無滅故。我心",
    "X86n1600_032:0311c07": "六照性空真。空空佛性真為妙。妙處總然分主賓。",
    "X86n1600_032:0311c08": "一日參清。清問秋蟬夢破三更月。古寺敲殘午夜",
    "X86n1600_032:0311c09": "鐘。試問見色聞聲。畢竟是誰。王舉起手云。合掌當",
    "X86n1600_032:0311c10": "胸。清云。秋風開玉殿。夜雨滴金臺。只如玉樓人醉",
    "X86n1600_032:0311c11": "杏花天。且道得何三昧。方得斯人惺惺不睡。王正",
    "X86n1600_032:0311c12": "目而視。清云。揚眉瞬目。宏彰大法。王作禮。清云。人",
    "X86n1600_032:0311c13": "王法王。今日同條。中元日。清問杲日當空。無所不",
    "X86n1600_032:0311c14": "照。為甚麼不照覆盆之下。王云。逢人且說三分話。",
    "X86n1600_032:0311c15": "未肯全拋一片心。清深異王之機鋒卓越。乃復徵",
    "X86n1600_032:0311c16": "云。如何是臨濟宗旨。王以牙箸一卓。復打圓相。清",
    "X86n1600_032:0311c17": "云。王年十八悟道。即與優波毱多同也。堪繼祖燈。",
    "X86n1600_032:0311c18": "乃付以源流衣拂。祥符蔭曰。　興朝潢屬。皆尊向",
    "X86n1600_032:0311c19": "佛乘。俱乘大願力而來者。若　多羅惠王之蚤登",
    "X86n1600_032:0311c20": "戒品。年十八悟證本有。而機契無礙。則尤超邁僅",
    "X86n1600_032:0311c21": "見。真示見人王身而說法者矣。故書以為吾道慶。",
    "X86n1600_032:0311c22": "并以風世焉。",
    "X86n1600_032:0311c23": "碩揆志和尚補住徑山志鹽城孫氏子。參靈隱首",
    "X86n1600_032:0311c24": "眾。嗣法住上方禪智寺。毅然自任。刈茅闢土。欲圖",
    "X86n1600_032:0312a01": "恢復徑山虗席。僉謂非志不可。乃遷住。",
    "X86n1600_032:0312a02": "己酉八年。",
    "X86n1600_032:0312a03": "春愚山藏和尚住海甯安國寺嗣孤雲鑑。",
    "X86n1600_032:0312a04": "冬十二月蘇州鄧尉宏璧剖右和尚寂除夕前二",
    "X86n1600_032:0312a05": "日。將入滅。告眾曰。老僧自受先師之命。住院三十",
    "X86n1600_032:0312a06": "五年。只是稱性而說。如今年老。不能領眾。且放身",
    "X86n1600_032:0312a07": "那畔。佛法自有人說。遂辭別道舊。裱散衣鉢。巡視",
    "X86n1600_032:0312a08": "眾寮。苦切示誨。至深夜歸寢室。斂僧伽黎。行數步",
    "X86n1600_032:0312a09": "而逝。門人華頂震受遺命編次語錄十二卷行世。",
    "X86n1600_032:0312a10": "庚戌九年。",
    "X86n1600_032:0312a11": "秋七月二十日南屏正嵒豁堂和尚寂。嵒歸山後。",
    "X86n1600_032:0312a12": "將泛三泖。尋船子姓空遺迹。而淨慈嗣法衡以疾",
    "X86n1600_032:0312a13": "往。眾乃迎嵒還南屏。不入方丈。但下榻香世界。曰",
    "X86n1600_032:0312a14": "吾不久即辭世矣。何復以南屏荷我肩耶。取歷日",
    "X86n1600_032:0312a15": "選吉。沐浴端坐書偈擲筆而逝。相國馮溥銘塔。宗",
    "X86n1600_032:0312a16": "伯龔鼎孳撰道行碑。曰師道風峻上。慧藻泉流。六",
    "X86n1600_032:0312a17": "坐道場滌凡滋聖。理徹詞腴。染翰會心。無不臻妙。",
    "X86n1600_032:0312a18": "益都閣學馮公與師最契。欲延之都下。師舉政黃",
    "X86n1600_032:0312a19": "牛偈句以謝。昔張文定言。黃梅曹溪以下諸尊宿。",
    "X86n1600_032:0312a20": "皆顏閔一流人。特儒門淡薄。收拾不住。余於豁公",
    "X86n1600_032:0312a21": "亦云。",
    "X86n1600_032:0312a22": "晝林運和尚住夫山祥符運山陰祁中丞之子。幼",
    "X86n1600_032:0312a23": "隨其叔密菴老人季超居士學道有得。從儲和尚",
    "X86n1600_032:0312a24": "脫白。儲令承嗣密菴。菴嗣愚菴盂。",
    "X86n1600_032:0312b01": "辛亥十年。",
    "X86n1600_032:0312b02": "秋資福靈機觀和尚住福嚴。",
    "X86n1600_032:0312b03": "徑山碩揆志和尚遷三峰三峯僧鑒青和尚建法",
    "X86n1600_032:0312b04": "堂成退院。啟迎儲和尚。儲以志事出無端。不當久",
    "X86n1600_032:0312b05": "留徑山。居恒謂其剛毅有斷。主法有條。適黃山檗",
    "X86n1600_032:0312b06": "菴和尚書來有合儲心。遂請志。志住三峯。禪學赴",
    "X86n1600_032:0312b07": "之。聲鵲起。",
    "X86n1600_032:0312b08": "山學慧和尚住粵西南院嗣德山賦。",
    "X86n1600_032:0312b09": "僧鑒青和尚補住支硎華山檗菴志和尚應請住",
    "X86n1600_032:0312b10": "黃山。儲和尚以青退三峯。命補住。青以舊時聽講",
    "X86n1600_032:0312b11": "之席。林巒泉壑。有當於心。欣然從之。",
    "X86n1600_032:0312b12": "冬十一月望日嘉興古南通門牧雲和尚寂門晚",
    "X86n1600_032:0312b13": "退隱京口之鶴林。不陞座上堂。往來無定迹。示誡",
    "X86n1600_032:0312b14": "法嗣條約十章。其首章以饑荒洊臻。人情蕭索。稱",
    "X86n1600_032:0312b15": "和尚者。盈街塞路。苟求餬口。人皆生厭。所施何來",
    "X86n1600_032:0312b16": "此亦甚不知時節者。凡我會下人。甯去徒眾。煨鐺",
    "X86n1600_032:0312b17": "過日等語。切中時病。預定逝期。怡然坐脫於吳門",
    "X86n1600_032:0312b18": "之觀瀆恤廬。塔全身於京口黃鶴山。未幾而塔示",
    "X86n1600_032:0312b19": "斜側。啟壙茶毗。獲五色舍利無算。有七會語錄嬾",
    "X86n1600_032:0312b20": "齋別集行世。祥符蔭曰。宗師設化。因時而已。出處",
    "X86n1600_032:0312b21": "權宜。無有定法。當天童三峯振與之後。諸方教化",
    "X86n1600_032:0312b22": "盛行。未免有末流之弊。鶴林門和尚。身矯其偏。以",
    "X86n1600_032:0312b23": "挽滔滔之變態。可謂救時之尊宿也。",
    "X86n1600_032:0312b24": "壬子十一年。",
    "X86n1600_032:0312c01": "遠菴僼和尚住甯波瑞巖山開善寺。",
    "X86n1600_032:0312c02": "秋九月二十七日蘇州靈巖宏儲退翁和尚寂儲",
    "X86n1600_032:0312c03": "退老堯封。辛亥。方伯慕天顏請回靈巖問道。舊學",
    "X86n1600_032:0312c04": "雲臻。不倦參請。七月。粵西郡主專使來迎。不欲往。",
    "X86n1600_032:0312c05": "遂示疾。自製塔銘。自說封骨藏偈。書遺囑切誡門",
    "X86n1600_032:0312c06": "人。九月二十七日。顧大眾曰。老僧行道不力。有愧",
    "X86n1600_032:0312c07": "三峯先師。遂索浴更衣。跏趺而逝。闍維放異光明。",
    "X86n1600_032:0312c08": "頂齒不壞。舍利無算。塔於堯封山巔曰。大光明幢。",
    "X86n1600_032:0312c09": "諸會語錄百餘卷行世。嗣法寶雲南潛述行錄曰。",
    "X86n1600_032:0312c10": "臨濟氏沒七百年。綱宗墜而不舉。雖白日在天。沈",
    "X86n1600_032:0312c11": "雲晦冥。隆萬之後。天童悟和尚。藏大機於一棒。三",
    "X86n1600_032:0312c12": "峯藏和尚。顯大用於三玄。從奇入正。道合如離。一",
    "X86n1600_032:0312c13": "時見聞之者。無不人人目眩股栗。而不知所措足。",
    "X86n1600_032:0312c14": "吾先師靈巖儲和尚。起而躬集大成。大機大用。如",
    "X86n1600_032:0312c15": "日月雷霆之在天下。奔走方內外之豪傑。江出寥",
    "X86n1600_032:0312c16": "廓。禮樂森備。臨濟之道。至先師為極盛矣。師矌情",
    "X86n1600_032:0312c17": "遠度。以古今為懷抱。說法獨存古之大意。嘗與東",
    "X86n1600_032:0312c18": "園人華大師書曰。西乾東震兩大聖人之道。盡失",
    "X86n1600_032:0312c19": "其真者。大段在不知其意。意者行其所無事而已",
    "X86n1600_032:0312c20": "矣。聖人經綸天地。㧞擢山川莫不具大有為之略。",
    "X86n1600_032:0312c21": "極其有事。而總還其無事。此大法也。",
    "X86n1600_032:0312c22": "冬十一月兜率卑牧謙和尚繼住靈巖。謙住兜率",
    "X86n1600_032:0312c23": "古道自持。恬退秘重。前後天台國清興化及三峯",
    "X86n1600_032:0312c24": "諸剎請。皆力却之。儲和倘簡諸門人中能任重。無",
    "X86n1600_032:0313a01": "加謙者囑方伯慕公力請繼席。一登座內外歎服。",
    "X86n1600_032:0313a02": "冬呆亮和尚住荊溪寶明寺嗣退翁儲。",
    "X86n1600_032:0313a03": "癸丑十二年。",
    "X86n1600_032:0313a04": "堯封月函潛和尚晦迹苕西潛自儲和尚寂後。棲",
    "X86n1600_032:0313a05": "遯苕溪洞庭之間。或一棹浮遊於五湖山椒水湄。",
    "X86n1600_032:0313a06": "除上堯封展塔。足迹雖菴園不一至。衲子欲追隨",
    "X86n1600_032:0313a07": "之不可得。唯華山青靈巖謙和尚。間擕竹爐茗餌。",
    "X86n1600_032:0313a08": "相從於村澗谿橋邊。繫船一日夕談。",
    "X86n1600_032:0313a09": "以晉輪和尚住堯封興福嗣靈巖儲。",
    "X86n1600_032:0313a10": "居士毛坤叩請諸方重復天池古剎。天池自毛中",
    "X86n1600_032:0313a11": "丞重建以後。後人營私。遂成丙舍。驅僧伐木。乾沒",
    "X86n1600_032:0313a12": "名山。坤字公厚。為中丞冢孫。蚤年從古南靈巖諸",
    "X86n1600_032:0313a13": "尊宿遊。知有因果。慨念祖德戕於後人。乃走諸方",
    "X86n1600_032:0313a14": "以還復天池古剎叩請。松帶井人眎首贈以詩。碓",
    "X86n1600_032:0313a15": "菴青漏霜潛及諸山名宿。各有詩文獎勉之。",
    "X86n1600_032:0313a16": "甲寅十三年。",
    "X86n1600_032:0313a17": "夏六月乾菴和尚退靈隱五岳和尚繼住。",
    "X86n1600_032:0313a18": "六月二十七日天童宏覺禪師道忞木陳和尚寂",
    "X86n1600_032:0313a19": "忞晚號夢隱道人。投老於會稽化鹿山之陽明洞",
    "X86n1600_032:0313a20": "天。自卜塔黃龍峯下。有九會百城北遊等錄行世。",
    "X86n1600_032:0313a21": "嗣法天嶽晝和尚繼其席。",
    "X86n1600_032:0313a22": "秋遠碧和尚補住育王嗣天甯覺。",
    "X86n1600_032:0313a23": "天輿贊和尚住常州天甯嗣靈巖謙。",
    "X86n1600_032:0313a24": "冬天笠珍和尚住龍池。",
    "X86n1600_032:0313b01": "補菴喻和尚住蘇州陽山大慈寺。嗣靈巖儲。初住",
    "X86n1600_032:0313b02": "杭州淨土院。古道自持。不徇流俗。陽山大慈為晉",
    "X86n1600_032:0313b03": "支公道場。荒廢已久。喻居之。芟蘿墾棘。博飯栽田。",
    "X86n1600_032:0313b04": "頗存古德風致。",
    "X86n1600_032:0313b05": "乙卯十四年。",
    "X86n1600_032:0313b06": "夏五月卑牧謙和尚退靈巖僧鑒青和尚繼住。",
    "X86n1600_032:0313b07": "諦輝輅和尚住靈隱。",
    "X86n1600_032:0313b08": "七月初十日報恩大覺禪師通琇玉林和尚寂於",
    "X86n1600_032:0313b09": "淮安慈雲菴琇晚居天目。聞善權灾。盡屏參侍。不",
    "X86n1600_032:0313b10": "食粒米。孑身潛出。渡江而北。至清江浦。止慈雲菴。",
    "X86n1600_032:0313b11": "示微疾。唯飲冷水。索筆書曰。本是無生。今亦無死。",
    "X86n1600_032:0313b12": "此是正說。餘為魔說。擲筆而逝。先是過江都。曾以",
    "X86n1600_032:0313b13": "後事囑居士黃于升。升以問疾至。值已寂。乃治龕",
    "X86n1600_032:0313b14": "送天目建塔。",
    "X86n1600_032:0313b15": "潭州海會行源璞中和尚寂萬如微嗣。",
    "X86n1600_032:0313b16": "丙辰十五年。",
    "X86n1600_032:0313b17": "仰山正志檗菴和尚寂志自黃山移仰山。將終焉。",
    "X86n1600_032:0313b18": "以老回吳。寓穹窿山前真際院。寂建塔黃山。門人",
    "X86n1600_032:0313b19": "虞山錢陸燦孝廉撰述道行兼銘塔。祥符蔭曰。檗",
    "X86n1600_032:0313b20": "菴和尚在也出世皆以道自任。晚尤循戒彌謹。真",
    "X86n1600_032:0313b21": "當於古人中求之也。",
    "X86n1600_032:0313b22": "秋立勝樞和尚住梁溪摩竭嗣靈巖儲。",
    "X86n1600_032:0313b23": "寶華仁山震和尚修三峯燈史。",
    "X86n1600_032:0313b24": "丁巳十六年。",
    "X86n1600_032:0313c01": "秋金陵東山大咸咸和尚寂咸天童忞嗣。臨寂。以",
    "X86n1600_032:0313c02": "海舟慈祖行實。示嗣法太守陳寅。囑以力辨誵訛。",
    "X86n1600_032:0313c03": "國清觀英毅菴和尚寂於梁溪眾香菴英靈巖儲",
    "X86n1600_032:0313c04": "嗣。歷住祥符國清。",
    "X86n1600_032:0313c05": "堯封文杲曇應和尚寂。",
    "X86n1600_032:0313c06": "戊午十七年。",
    "X86n1600_032:0313c07": "輪菴揆和尚住紹興大能仁揆茂苑文相國之後。",
    "X86n1600_032:0313c08": "少以名家子。從儲和尚於靈巖參悟。壯遊四方。從",
    "X86n1600_032:0313c09": "戰洞庭湖。因礟警出家。嗣靈巖儲。",
    "X86n1600_032:0313c10": "廣陵聶先樂讀居士續指月錄。",
    "X86n1600_032:0313c11": "己未十八年。",
    "X86n1600_032:0313c12": "龍池行淵素嚴和尚寂淵嗣萬如微。初住射州永",
    "X86n1600_032:0313c13": "甯。遷吳江接待。後住龍池。操履縝密。緇素重之。",
    "X86n1600_032:0313c14": "去息溟和尚住靈巖僧鑒青和尚退居華山。",
    "X86n1600_032:0313c15": "金陵寶華山讀體見月律師寂體承三昧光律師",
    "X86n1600_032:0313c16": "之緒。大振南山一宗。嚴淨毗尼。為天下戒學之所",
    "X86n1600_032:0313c17": "趨止。門人定菴德基嗣其席。",
    "X86n1600_032:0313c18": "今釋澹歸和尚寂。",
    "X86n1600_032:0313c19": "常州太平崇原問松和尚寂原江陵張氏子。受具",
    "X86n1600_032:0313c20": "戒於寶華光律師。領書記。詣天童不契。入夫椒見",
    "X86n1600_032:0313c21": "儲和尚。服膺。痛加錐劄。股勤五年。嗣法深入天台",
    "X86n1600_032:0313c22": "歷諸方。值金粟容陞座。原犯眾喝之。容曰。鼓粥飯",
    "X86n1600_032:0313c23": "原作聽勢。容曰。裝聾作啞。原呼蒼天而退。蔣晦菴",
    "X86n1600_032:0313c24": "請住玉泉。未幾棄去。侍御許青嶼。孝廉李確菴。請",
    "X86n1600_032:0314a01": "住太平。五月朔預示偈曰。草鞵脚板尚離披。倒跨",
    "X86n1600_032:0314a02": "虗空嫌電遲。欲識問松真面目。西風黃葉敗殘時。",
    "X86n1600_032:0314a03": "臨寂。書囑語并偈畢。侍者進茶。揮手曰不用了。跏",
    "X86n1600_032:0314a04": "趺端坐而逝。",
    "X86n1600_032:0314a05": "庚申十九年。",
    "X86n1600_032:0314a06": "碩揆志和尚。住揚州善慶。志自三峯退席後。遊歷",
    "X86n1600_032:0314a07": "苕西五州山水之間。住善慶。未幾遷靈隱。",
    "X86n1600_032:0314a08": "金山鐵舟　和尚寂嗣磬山問。",
    "X86n1600_032:0314a09": "童碩宏和尚住靈巖溟因歲饑退。宏補住。",
    "X86n1600_032:0314a10": "井人眎和尚住金陵碧峯石頭菴眎字笠居。別號",
    "X86n1600_032:0314a11": "不菴。生緣莆田林氏。初遊白下講席。棄登雙徑。謁",
    "X86n1600_032:0314a12": "禮和尚。禮寂。參退翁儲於古堯封。服膺入室。儲寂。",
    "X86n1600_032:0314a13": "復遊白門。卞孝旨居士請居石頭菴。孤懷大意。落",
    "X86n1600_032:0314a14": "落難合。衲子多及門而退。祥符蔭曰。庚申之春。余",
    "X86n1600_032:0314a15": "汛棹白門。時巢山至和尚隱獅峯團瓢。莆莊雲和",
    "X86n1600_032:0314a16": "尚以筆墨遊戲於藏山樓。而井人和尚方高臥石",
    "X86n1600_032:0314a17": "頭。每曳杖過從。探梅古寺。聯榻空齋。今巢山莆莊",
    "X86n1600_032:0314a18": "已寂。而井人亦音問杳然。因對秋風為之一歎。",
    "X86n1600_032:0314a19": "道目眼和尚住弁山龍華嗣伴我侶遷臯亭佛日",
    "X86n1600_032:0314a20": "舜巨　和尚住淨慈嗣豁堂嵒。",
    "X86n1600_032:0314a21": "芙蓉雪厂　和尚遷荊谿法藏　　　嗣。",
    "X86n1600_032:0314a22": "大覺徵聖圖和尚住支硎圓通寺嗣靈巖儲。",
    "X86n1600_032:0314a23": "寶林宗徹孤朗和尚寂嗣靈巖儲。",
    "X86n1600_032:0314a24": "海虞白雀寺雪爐冶和尚寂冶嗣黃山志。",
    "X86n1600_032:0314b01": "辛酉二十年。",
    "X86n1600_032:0314b02": "雪悟思和尚住揚州天甯思嗣巨渤恒。初住延令",
    "X86n1600_032:0314b03": "慶雲。退隱廬山鏡湖。天甯荒頺之後。思至。一振起",
    "X86n1600_032:0314b04": "之。衲子復雲集。",
    "X86n1600_032:0314b05": "秋八月二十四日蘇州靈巖式謙卑牧和尚寂謙",
    "X86n1600_032:0314b06": "赴紹興大能仁之請。過武林。督關樞部使慕見蒼。",
    "X86n1600_032:0314b07": "留供巢雲堂問道。遂坐脫。趺坐三日。顏色如生。傾",
    "X86n1600_032:0314b08": "城士女。瞻禮感歎。奉龕還吳。建塔夫椒。嗣法門人",
    "X86n1600_032:0314b09": "祥符紀蔭曰。師誠慤慈愛。出於天性。尊師重法。深",
    "X86n1600_032:0314b10": "達大體。生平無倨詞傲色。淵默持重。俯身狥物。樂",
    "X86n1600_032:0314b11": "易和平。使人即而親之。軟語甘言。皆導肯綮。至入",
    "X86n1600_032:0314b12": "室投機。雖上根宿學。皆溟涬莫能湊泊。惠施不蓄。",
    "X86n1600_032:0314b13": "鉢無留供。說法能得儲和尚之旨。有語錄十餘卷",
    "X86n1600_032:0314b14": "行世。",
    "X86n1600_032:0314b15": "九月二十九日湖州資福行觀靈機和尚寂觀住",
    "X86n1600_032:0314b16": "資福三十八載。凡樵採之山。安僧之地。尺寸皆縮",
    "X86n1600_032:0314b17": "衣鉢親置。始則草屋荒基。終焉瓊樓絳殿。門庭嚴",
    "X86n1600_032:0314b18": "冷。風規整肅。諸方咸稱為楊岐高峯再世云。塔全",
    "X86n1600_032:0314b19": "身於本山。祥符蔭曰。禪雖不在於坐。然塵水方濁。",
    "X86n1600_032:0314b20": "非靜以澄之。何以令其淨極光生。近日諸方。禪風",
    "X86n1600_032:0314b21": "浩浩滔天。資福以乾爆爆一著子。坐斷天下人。而",
    "X86n1600_032:0314b22": "南澗繼之。遂使忙忙貪程之流。不致走殺白雲。後",
    "X86n1600_032:0314b23": "學初機。且使狂心頓歇。但死水活龍。須是點睛得",
    "X86n1600_032:0314b24": "妙。此稱法苑龍門之所以不易易也。",
    "X86n1600_032:0314c01": "子昂　和尚繼席資福旋寂松菴正和尚補住。",
    "X86n1600_032:0314c02": "靈隱三目淵和尚寂碩揆志和尚補住。",
    "X86n1600_032:0314c03": "壬戌二十一年。",
    "X86n1600_032:0314c04": "癸亥二十二年。",
    "X86n1600_032:0314c05": "天輿贊和尚退天甯過菴輪和尚補住贊連遇洊",
    "X86n1600_032:0314c06": "饑。力支叢席。以病瘁退。延輪主法。",
    "X86n1600_032:0314c07": "中峯曉菴了法師寂嗣蒼雪徹。",
    "X86n1600_032:0314c08": "京都鎮國寺廣林山菴和尚寂林復乳山法席。重",
    "X86n1600_032:0314c09": "新鎮國寂。嗣法載月舟和尚繼其席。",
    "X86n1600_032:0314c10": "雪菴致和尚補住靈巖嗣擔雪儲。",
    "X86n1600_032:0314c11": "甲子二十三年。",
    "X86n1600_032:0314c12": "聖駕南巡。",
    "X86n1600_032:0314c13": "冬十一月　幸揚州天甯平山。各灑",
    "X86n1600_032:0314c14": "宸翰二。天甯曰蕭閑。平山曰怡情。　幸金山。",
    "X86n1600_032:0314c15": "勅重修飾。　御製文紀之。勒石金山。",
    "X86n1600_032:0314c16": "御書扁曰江天一覽　幸夾山竹林。及蘇州瑞光虎",
    "X86n1600_032:0314c17": "邱。有　御製修竹賦尚書張玉書等。勒石竹林寺",
    "X86n1600_032:0314c18": "(臣)僧紀蔭曰。爰自虞舜定典。五年一巡狩。厥後帝",
    "X86n1600_032:0314c19": "王雖有封禪巡幸之舉。然未有超邁古今。如今",
    "X86n1600_032:0314c20": "皇上者也。",
    "X86n1600_032:0314c21": "乘輿南巡。",
    "X86n1600_032:0314c22": "聖政大端。山野之人。不能窺測。亦所不敢扢揚。謹書",
    "X86n1600_032:0314c23": "臨幸法門。　光垂禪苑者一二大段。恭志",
    "X86n1600_032:0314c24": "龍蹕　奎章。山林千載。傳為盛事。佳話流播。真",
    "X86n1600_032:0315a01": "佛心天子。垂護無疆者也。",
    "X86n1600_032:0315a02": "揚州北來圓通寺別傳　和尚疏請修理天下名",
    "X86n1600_032:0315a03": "山法席　發明(疏雖不報。書之以見為法之公。而不恤私也)　嗣紫葢",
    "X86n1600_032:0315a04": "衡。住北來圓通。寺荒頹。志圖興復。而力任不倦。至",
    "X86n1600_032:0315a05": "天甯覲",
    "X86n1600_032:0315a06": "上。乃上疏。",
    "X86n1600_032:0315a07": "乙丑二十四年。",
    "X86n1600_032:0315a08": "山曉晳和尚寶積錄成錄集於山翁忞和尚。載古",
    "X86n1600_032:0315a09": "德嘉言懿行。及斷簡殘編。未竟業而晳足成之。學",
    "X86n1600_032:0315a10": "士徐元文為之序。",
    "X86n1600_032:0315a11": "檗巖黃和尚住婁東海甯嗣天童忞。",
    "X86n1600_032:0315a12": "侶巖荷和尚住湖州烏山龍泉嗣金粟昇。",
    "X86n1600_032:0315a13": "如臯大覺天揆晉和尚寂晉嗣紫葢衡。",
    "X86n1600_032:0315a14": "伊[阿-可+九]哲和尚住嘉興竺溪嗣天童忞。",
    "X86n1600_032:0315a15": "冬十一月兜率蛤菴圓和尚寂嗣山翁忞。",
    "X86n1600_032:0315a16": "椒菴音和尚住三峯嗣南岳儲。",
    "X86n1600_032:0315a17": "山燄杲和尚住江陰蕩霧嗣天童忞。",
    "X86n1600_032:0315a18": "寄菴鹵和尚住雲門顯聖嗣且拙　　嗣瑞白雪",
    "X86n1600_032:0315a19": "證南　和尚重興越州開元寺靈隱淵嗣。",
    "X86n1600_032:0315a20": "丙寅二十五年。",
    "X86n1600_032:0315a21": "堯封寶雲南潛月函和尚寂潛晚寓蘇臺之簑衣",
    "X86n1600_032:0315a22": "菴。以著述為事。有玉椒筆乘。表正集。法華領。太極",
    "X86n1600_032:0315a23": "圖表。周易七略等書。皆發古今人天之秘奧。",
    "X86n1600_032:0315a24": "利禪亘和尚補住資福嗣靈機觀。",
    "X86n1600_032:0315b01": "丁卯二十六年。",
    "X86n1600_032:0315b02": "穆文德和尚恢復天池嗣靈隱禮初住婁東法輪",
    "X86n1600_032:0315b03": "夾山與天甯法諍　發明(法本無諍。以法為諍。非法也。故書。以示儆)。",
    "X86n1600_032:0315b04": "天笠珍和尚住南磵時。有一居士。從南磵往靈隱",
    "X86n1600_032:0315b05": "參碩揆志和尚。問女子出定公案。志答之而珍別",
    "X86n1600_032:0315b06": "其語。僧傳至維揚天甯。雪悟思和尚晚參。舉而評",
    "X86n1600_032:0315b07": "之。夾山聞而上堂批摘天甯。天甯因出正辯錄夾",
    "X86n1600_032:0315b08": "山出杜邪說。祥符蔭曰。古人拈提公案。如太阿磐",
    "X86n1600_032:0315b09": "礴。八面受敵。而太虗無痕。或擡或搦。皆塗毒鼓聲。",
    "X86n1600_032:0315b10": "聞者皆死。有聞之而不死者。則非塗毒皷聲也。靈",
    "X86n1600_032:0315b11": "隱之答出定語。雖未必言中有響。南磵之別。豈能",
    "X86n1600_032:0315b12": "句下無私。天甯之舉。亦非黨親不黨理者。正辨杜",
    "X86n1600_032:0315b13": "邪之出。均之過矣。法門以無諍為宗。行道當先忘",
    "X86n1600_032:0315b14": "我見。雖曰為法。實未忘情。不能不為之扼腕也。",
    "X86n1600_032:0315b15": "戊辰二十七年。",
    "X86n1600_032:0315b16": "揚州天甯上思雨山和尚寂門人師昂元繼席。",
    "X86n1600_032:0315b17": "香山智操寒松和尚寂嗣百愚斯歷住青龍龍華",
    "X86n1600_032:0315b18": "喻葦翬和尚住靈巖未幾退居承天嗣南岳儲。",
    "X86n1600_032:0315b19": "夏五月二十三日緇素公集虞山燬五論雜詩板",
    "X86n1600_032:0315b20": "鶴林牧雲門和尚寂已久。時刻其嬾齋後集。末附",
    "X86n1600_032:0315b21": "五論雜詩。皆毀誣三峯靈巖之語。鶴林法孫雪鑑。",
    "X86n1600_032:0315b22": "秀峯兩和尚皆云。論詩之刻。為人所誤。親賚板至",
    "X86n1600_032:0315b23": "虞山興福。集闔邑士紳耆舊。禮佛懺悔。劈板焚之。",
    "X86n1600_032:0315b24": "鐵牛居士錢湘靈七十九老孝廉。札報許青嶼侍",
    "X86n1600_032:0315c01": "御曰。是役也。非為三峯奮螳臂。正是為古南拔鶴",
    "X86n1600_032:0315c02": "箭耳。祥符蔭曰。佛祖住世。各相讚歎稱揚。以引眾",
    "X86n1600_032:0315c03": "生信向。增長福慧。未聞有毀訾雌黃。退人善根者。",
    "X86n1600_032:0315c04": "況塗汙先達。而快己私乎。書之以示立言者不可",
    "X86n1600_032:0315c05": "不慎。毋逞一時之媢忌。而為正人公論所不容也。",
    "X86n1600_032:0315c06": "己巳二十八年。",
    "X86n1600_032:0315c07": "聖駕南巡。",
    "X86n1600_032:0315c08": "春二月初五日。",
    "X86n1600_032:0315c09": "駕幸鄧山聖恩寺。拈香禮　佛。　駐蹕桂軒。　賜書",
    "X86n1600_032:0315c10": "松風水月四字。初六日。　幸靈巖。登琴臺。時寒溪",
    "X86n1600_032:0315c11": "揆侍。特加",
    "X86n1600_032:0315c12": "顧問。　賜靈巖　御書嵐翠二字。　幸杭州靈隱雲",
    "X86n1600_032:0315c13": "棲等處。　賜靈隱　御書雲林二字。",
    "X86n1600_032:0315c14": "駕渡錢塘。祀　大禹陵。　回鑾至姑蘇欲遊華山。因",
    "X86n1600_032:0315c15": "雨阻。　御書遠清二字。　御製詩一首。曰欲向青",
    "X86n1600_032:0315c16": "山澗壑行。春雲又變曉陰輕。句陳不遣驚禪定。恐",
    "X86n1600_032:0315c17": "礙林間碧草生。遣中使馳　賜華山僧鑒青。青詣",
    "X86n1600_032:0315c18": "行在謝。特見　優禮。　幸江甯大報恩寺。復",
    "X86n1600_032:0315c19": "駕臨金山天甯等處　回鑒。(臣)僧紀蔭恭跋",
    "X86n1600_032:0315c20": "御書遠清後。曰帝王治天下。以字垂世。實自大禹始。",
    "X86n1600_032:0315c21": "嘗覽岣嶁峯前第一碑。知天經地畫。載更鴻濛結",
    "X86n1600_032:0315c22": "繩之治。比之蚪篆蟲書。巋然河漢。宜其平成敷奠",
    "X86n1600_032:0315c23": "萬國敉甯也。恭惟",
    "X86n1600_032:0315c24": "今上皇帝。御極致治。度越古今。道德渾全。無能稱述。",
    "X86n1600_032:0316a01": "伏覩二次　南巡。竊窺　聖意大端。同乎舜禹。至",
    "X86n1600_032:0316a02": "於仁風道韻。光及林泉。則又自昔名山大澤之所",
    "X86n1600_032:0316a03": "未有。　龍蹕奎章。震耀巖壑。為山靈海若之所訶",
    "X86n1600_032:0316a04": "護者非一。而華山遠清二字。則尤仰歎用意據典。",
    "X86n1600_032:0316a05": "不同汎然。以此知睿智周知。而無一事一物之不",
    "X86n1600_032:0316a06": "得其當也。葢華山以山如蓮花得名。宋儒周敦頥",
    "X86n1600_032:0316a07": "之愛蓮說有曰。吾獨愛蓮之出淤泥而不染。濯清",
    "X86n1600_032:0316a08": "漣而不妖。香遠益清。亭亭淨直。可遠觀而不可褻",
    "X86n1600_032:0316a09": "玩焉。碓菴和尚住是山。寒溪揆和尚稱其道韻。",
    "X86n1600_032:0316a10": "皇帝聞而欲遊華山。雨阻未往。錫之詩云云。碓菴名",
    "X86n1600_032:0316a11": "曉青。命意製詞。藹然可見。復大書遠清二字。",
    "X86n1600_032:0316a12": "勅寒溪馳賜青謁見行在。",
    "X86n1600_032:0316a13": "帝令進詩染翰撒",
    "X86n1600_032:0316a14": "御前寶爐以予之。可謂千載光華。躬逢其盛。和尚",
    "X86n1600_032:0316a15": "退而焫香告眾。勒石昭後。手書五湖山中。屬(臣)僧",
    "X86n1600_032:0316a16": "紀蔭恭跋之。蔭跧伏菰蒲。何足以測高深。唯是久",
    "X86n1600_032:0316a17": "涵至化。同沐恩光。謹以平昔欽仰　聖德之純全。",
    "X86n1600_032:0316a18": "及今茲欣慕　聖意之淵雅者。而颺言之。真覺如",
    "X86n1600_032:0316a19": "天之仁。有同大舜。而無間之德。實類神禹。是以望",
    "X86n1600_032:0316a20": "秩山川。肆覲羣后。而民之愛戴。咽路歡闐。不啻赤",
    "X86n1600_032:0316a21": "子之親慈父。近乳母。此固從來鑾輿巡幸之所無。",
    "X86n1600_032:0316a22": "而銀鈎寶勒。寵賚禪林。則又與嶽瀆千秋。昭其奠",
    "X86n1600_032:0316a23": "麗者異矣。額手式瞻者。知",
    "X86n1600_032:0316a24": "皇上尊貴渾忘。禮遇山林守道之士。而凡山林學道",
    "X86n1600_032:0316b01": "者。其益銘頌無彊。勉効潛修。以無負我",
    "X86n1600_032:0316b02": "佛心天子。光揚道化之至意。其庶幾乎。",
    "X86n1600_032:0316b03": "(臣)僧紀蔭曰。恭惟",
    "X86n1600_032:0316b04": "聖駕二次南巡。有曠古難逢者五事。一儀衛不設。老",
    "X86n1600_032:0316b05": "幼擁戴。而滿路歡填。二風日晴和。江山効靈。而",
    "X86n1600_032:0316b06": "皇情悅豫。三供億無需。閭閻安堵。四蠲赦大霈。恩澤",
    "X86n1600_032:0316b07": "淪肌。五山林法席。均荷恩光。其他",
    "X86n1600_032:0316b08": "聖德汪洋。稱頌者。普天之下。莫不尊親。惟茲編年。恭",
    "X86n1600_032:0316b09": "逢其盛。額手焫香。於以敬祝太平有慶。",
    "X86n1600_032:0316b10": "睿算無疆云爾。",
    "X86n1600_032:0316b11": "僧一寶和尚住夾山寶初住金陵志行道法天笠",
    "X86n1600_032:0316b12": "和尚退竹林還南磵延寶補席。",
    "X86n1600_032:0316b13": "石菴琈和尚住金粟接機明白娓娓不倦。",
    "X86n1600_032:0316b14": "湘翁沄和尚住龍華輯散木正傳等錄。",
    "X86n1600_032:0316b15": "悟則觀和尚住顯聖嗣無際　　嗣麥浪怌。",
    "X86n1600_032:0316b16": "大慈補菴喻和尚集靈山一會語錄(錄集嗣退翁儲法百餘人)。",
    "X86n1600_032:0316b17": "佛滅後二千六百三十八年。",
    "X86n1600_032:0316b18": "祥符蔭曰。自明萬歷四十三年乙卯。至今",
    "X86n1600_032:0316b19": "皇清康熈二十八年己巳凡七十五年。其間天童磬",
    "X86n1600_032:0316b20": "山。廓龍池禹門之緒。而臨濟之道以興。雲門博山。",
    "X86n1600_032:0316b21": "振清凉壽昌之業而洞上之宗聿起。三峯力闡綱",
    "X86n1600_032:0316b22": "宗。善繼述者。有靈巖靈隱之廣大精微。宏覺丕承",
    "X86n1600_032:0316b23": "帝眷。相唱和者。有福嚴古南之卓立瀟灑。雲棲之淨",
    "X86n1600_032:0316b24": "業。普攝三根。寶華之戒範。克宏三聚。臯亭天谿。曲",
    "X86n1600_032:0316c01": "水蓮居之間。台教之輪。傳持絢爛。秣陵金閶。普德",
    "X86n1600_032:0316c02": "中峯之際。相宗之席。講貫繽紛。剎竿相望。名藍星",
    "X86n1600_032:0316c03": "布於江山。爐韛爭開。俊衲雲蒸乎龍象。",
    "X86n1600_032:0316c04": "天子佛心統金輪而調御",
    "X86n1600_032:0316c05": "皇風法運。綿玉歷以遐敷。令行吳越。端藉",
    "X86n1600_032:0316c06": "一人以指南。道亘古今。方慶千秋而未艾。今茲略紀。",
    "X86n1600_032:0316c07": "僅識大端。教之誨之。深有望於",
    "X86n1600_032:0316c08": "大方。知我罪我。亦何辭於今日。見聞未及。俟泚筆",
    "X86n1600_032:0316c09": "以載登。　高明不遺。幸投珠而惠示。",
    "X86n1600_032:0316c11": "宗統編年卷之三十二(終)",
    "X86n1600_032:0316c14": "後序",
    "X86n1600_032:0316c16": "宗統編年三十二卷。　國朝祥符釋繼蔭譔。蔭字湘",
    "X86n1600_032:0316c17": "雨。號宙亭。又號損園。嗣卑牧謙。住祥符。康熈二十八",
    "X86n1600_032:0316c18": "年。",
    "X86n1600_032:0316c19": "聖祖仁皇帝。三次南巡。　召見　行在。契",
    "X86n1600_032:0316c20": "旨。嗣屢",
    "X86n1600_032:0316c21": "詔入都。賜",
    "X86n1600_032:0316c22": "御書神駿二字。以易寺名。竝水月禪心額。又",
    "X86n1600_032:0316c23": "御製詩一首。",
    "X86n1600_032:0316c24": "御臨諸家書賜之。蔭皆恭摹。上石以識",
    "X86n1600_032:0317a01": "恩幸。汔今雖寺屋毀敗殆盡。而",
    "X86n1600_032:0317a02": "奎章",
    "X86n1600_032:0317a03": "聖藻。巋然獨存。當時毗陵諸山大德。莫能方其",
    "X86n1600_032:0317a04": "寵遇。蔭少通儒術。深得文字三昧。脫白龍溪。徧參釋",
    "X86n1600_032:0317a05": "乘。謁退翁儲於靈巖。得受記莂。退翁為三峯藏得法",
    "X86n1600_032:0317a06": "弟子。道價傾海內。蔭承心印。聲譽大起。以其餘為古",
    "X86n1600_032:0317a07": "文辭。與勝國諸遺老相唱和。一時有齊己貫休之目。",
    "X86n1600_032:0317a08": "嘗以佛祖紀綱。宗師血[爪*血]。歷數千年來。紀述之家。或",
    "X86n1600_032:0317a09": "體例未精。或徵釆踳駮。未足為千古正傳。退翁嘗欲",
    "X86n1600_032:0317a10": "著法苑春秋。而未果。蔭因博采經史釋乘。一仿朱子",
    "X86n1600_032:0317a11": "綱目體例。斷以周昭王二十二年。我佛降生為始。汔",
    "X86n1600_032:0317a12": "國朝康熈二十八年。曰佛紀。祖紀。五宗紀。其自明萬",
    "X86n1600_032:0317a13": "歷四十三年以後。諸方之出處。附書年甲之下。曰略",
    "X86n1600_032:0317a14": "紀。以俟後之宗統定而詳系焉。上下二千六百四十",
    "X86n1600_032:0317a15": "年間。紹述宗風之次序。授受法印之機緣。備及朝政",
    "X86n1600_032:0317a16": "廢興之有關釋氏者。淹貫翔核。融儒釋為一貫。正其",
    "X86n1600_032:0317a17": "謬。闕其疑。自為註。以發明之。謹嚴一遵史法。固法苑",
    "X86n1600_032:0317a18": "之龍門。而緇林之實錄也。書成。表上之。",
    "X86n1600_032:0317a19": "朝。許青嶼侍御之漸。為刊板序。而行之板。藏瑪瑙寺",
    "X86n1600_032:0317a20": "仰山西房。當時以天童三峯二世。互相成褫。開悟來",
    "X86n1600_032:0317a21": "學。厥後子孫。各立門戶。分左右袒。論者又以三峯子",
    "X86n1600_032:0317a22": "孫尊父衊祖。多不直之。蔭雖三峯的裔。而中立。無所",
    "X86n1600_032:0317a23": "倚毗。故是書不甚流傳。然其論臨濟宗旨。至明神廟。",
    "X86n1600_032:0317a24": "而後已同淪墜。非天童無以見臨濟之廣大。非三峯",
    "X86n1600_032:0317b01": "無以見臨濟之精微。旨哉言乎。此誠正知正見。傳之",
    "X86n1600_032:0317b02": "後世。而昭昭靈靈。自有不得。而泯沒焉者。粵匪之亂",
    "X86n1600_032:0317b03": "是書板。片蕩焉無存。吾郡天甯鳧亹上人。訪於神駿",
    "X86n1600_032:0317b04": "寺。僅僅得一部。已於殘編斷簡中。湊集成帙。幸無缺",
    "X86n1600_032:0317b05": "失。亟謀重付剞劂。嘉善陳仲泉清玉。仁和許息庵樾",
    "X86n1600_032:0317b06": "身。慨然出資。助成之。當夫世風刓弊。祖道寖衰。九鼎",
    "X86n1600_032:0317b07": "單絲。不賴有淹通宗匠。宏宣綱要。其何以謂人天眼",
    "X86n1600_032:0317b08": "目哉。鳧亹之亟。欲流傳與蔭之著述。是書固同一發",
    "X86n1600_032:0317b09": "明。現成公案者也。蔭之住天甯。嘗重修正殿。太守于",
    "X86n1600_032:0317b10": "公琨。為之記事。在康熙三十一年。固嘗有功於天甯。",
    "X86n1600_032:0317b11": "今鳧亹於二百年後。重為流通。亦力闡綱宗之一大",
    "X86n1600_032:0317b12": "機緣也。印用聚珍板。易於譌舛。遂并原本之誤。為校",
    "X86n1600_032:0317b13": "刊記附焉。",
    "X86n1600_032:0317b14": "光緒十有三年夏六月毗陵雅浦居士陸鼎翰識後"
}