{
    "T33n1711_001:0542c19": "佛說般若波羅蜜多心經贊",
    "T33n1711_001:0542c21": "沙門　測撰",
    "T33n1711_001:0542c22": "將釋此經四門分別。一教起因緣。二辨經宗",
    "T33n1711_001:0542c23": "體。三訓釋題目。四判文解釋。",
    "T33n1711_001:0542c24": "言教起者竊以至理幽寂妙絕有無之境。法",
    "T33n1711_001:0542c25": "相甚深能超名言之表。然則趣理無方乃開",
    "T33n1711_001:0542c26": "二藏之說設教有依具現三身之應。可謂泉",
    "T33n1711_001:0542c27": "水澄清月影頓現諸敵冥動天鼓自鳴。然則",
    "T33n1711_001:0542c28": "應物有時隨機接引。所以如來說三法輪未",
    "T33n1711_001:0542c29": "入法者令趣入。故波羅奈國施鹿林中創開",
    "T33n1711_001:0543a01": "生死涅槃因果。此則第一四諦法輪能除我",
    "T33n1711_001:0543a02": "執。為已入者迴趣大乘。鷲峰山等十六會中",
    "T33n1711_001:0543a03": "說諸般若。此是第二無相法輪。由斯漸斷有",
    "T33n1711_001:0543a04": "性法執。而於空執猶未能遣。是故第三蓮華",
    "T33n1711_001:0543a05": "藏等淨穢土中說深密等了義大乘。具顯空",
    "T33n1711_001:0543a06": "有兩種道理。雙除有無二種偏執此即教之",
    "T33n1711_001:0543a07": "興也。",
    "T33n1711_001:0543a08": "言宗體者體即總明能詮教體。宗者別顯諸",
    "T33n1711_001:0543a09": "教所詮。然佛教體諸說不同。薩婆多宗用聲",
    "T33n1711_001:0543a10": "為體名等無記聲是善故。依經部宗相續假",
    "T33n1711_001:0543a11": "聲離聲無別名句等故。依大乘宗諸教不同",
    "T33n1711_001:0543a12": "有處唯聲如無垢稱。或有佛土聲為佛事。有",
    "T33n1711_001:0543a13": "處但用名等為體如成唯識。法無礙智名等",
    "T33n1711_001:0543a14": "為境有處合說聲及名等如十地經云。說聽",
    "T33n1711_001:0543a15": "之者皆依二事。謂聲名等如何。諸教有此異",
    "T33n1711_001:0543a16": "者據實以假從實皆用聲及名等以為體性。",
    "T33n1711_001:0543a17": "而諸聖教各據一義故不相違。所以者何以",
    "T33n1711_001:0543a18": "假從實用聲為體離聲無別名句等故。以體",
    "T33n1711_001:0543a19": "從用名等為體能詮諸法自性差別。二所依",
    "T33n1711_001:0543a20": "故。假實相藉合說為體隨闕一種說不成。故",
    "T33n1711_001:0543a21": "以境從心用識為體。經說諸法不離識故攝",
    "T33n1711_001:0543a22": "妄歸真用如為體仁王等說諸法性故。所詮",
    "T33n1711_001:0543a23": "宗者略有三種。一隨病別宗二部別顯宗三",
    "T33n1711_001:0543a24": "約時辨宗。隨病別宗者謂諸有情由無明故",
    "T33n1711_001:0543a25": "起貪瞋等八萬四千諸塵勞門。是故如來應",
    "T33n1711_001:0543a26": "病設藥。蘊等八萬四千法門由此一一隨其",
    "T33n1711_001:0543a27": "所應。蘊處界等為所詮宗。部別顯宗者於一",
    "T33n1711_001:0543a28": "一部雖有諸門究其意趣隨部各別。如法華",
    "T33n1711_001:0543a29": "經一乘為宗無垢即以不二為宗。依涅槃經",
    "T33n1711_001:0543b01": "佛性為宗華嚴賢聖因果為宗。自餘諸部準",
    "T33n1711_001:0543b02": "上應知。約時辨宗者雖諸聖教部類眾多就",
    "T33n1711_001:0543b03": "時辨宗不過三種。三種即是四諦無相了義",
    "T33n1711_001:0543b04": "大乘如深密說。今此一部諸宗之中無相為",
    "T33n1711_001:0543b05": "宗。",
    "T33n1711_001:0543b06": "佛說般若波羅蜜多心經　言題目者佛說即",
    "T33n1711_001:0543b07": "是標能說主。梵音佛陀此翻名覺。具真俗智",
    "T33n1711_001:0543b08": "自他覺滿故名為佛。開敷妙門令眾生解名",
    "T33n1711_001:0543b09": "之為說。般若波羅蜜多辨所說法。此土翻為",
    "T33n1711_001:0543b10": "智到彼岸。心經正顯能詮之教。盧道之中心",
    "T33n1711_001:0543b11": "王獨秀於諸般若此教最尊。從諭立名故曰",
    "T33n1711_001:0543b12": "心也。經有二義貫穿攝持。貫穿所應說義攝",
    "T33n1711_001:0543b13": "持所化生故。此即依主就能所詮法諭立號",
    "T33n1711_001:0543b14": "故言佛說般若波羅蜜多心經。",
    "T33n1711_001:0543b15": "觀自在菩薩　第四判文解釋。於此經中總",
    "T33n1711_001:0543b16": "有三分。初明能觀智次舍利子下辨所觀境。",
    "T33n1711_001:0543b17": "後以無所得故下顯所得果。所以無序及流",
    "T33n1711_001:0543b18": "通者於諸般若簡集綱要。故唯正宗無序流",
    "T33n1711_001:0543b19": "通如觀音經不具三分。觀自在菩薩者就初",
    "T33n1711_001:0543b20": "分中復分為二。初標能觀人次辨觀智體。此",
    "T33n1711_001:0543b21": "即第一標能觀人。若依舊本名觀世音。觀諸",
    "T33n1711_001:0543b22": "世間稱菩薩名音聲語業。以救諸難因而立",
    "T33n1711_001:0543b23": "號名觀世音。猶未能顯觀身意業。而今本云",
    "T33n1711_001:0543b24": "觀自在者內證二空外觀三業。不依功用任",
    "T33n1711_001:0543b25": "運自在故曰觀自在。今此菩薩實是因位一",
    "T33n1711_001:0543b26": "生補處。為已成佛設爾何失。若是菩薩如何",
    "T33n1711_001:0543b27": "會釋觀音三昧。彼經說曰佛告阿難我今噵",
    "T33n1711_001:0543b28": "實其事不虛。我念觀世音菩薩於我前成佛",
    "T33n1711_001:0543b29": "號曰正法明如來應供正遍知明行足善逝世",
    "T33n1711_001:0543c01": "間解無上士調御丈夫佛世尊。我於彼時為",
    "T33n1711_001:0543c02": "彼佛下作苦行弟子。若是佛者如何會釋觀",
    "T33n1711_001:0543c03": "音授記。故彼經曰善男子阿彌陀佛壽命無",
    "T33n1711_001:0543c04": "量百千億劫。當有終極當般涅槃。復曰善男",
    "T33n1711_001:0543c05": "子阿彌陀佛正法滅後過中夜分明星出時。",
    "T33n1711_001:0543c06": "觀世音菩薩於七寶菩提樹下結加趺坐成等",
    "T33n1711_001:0543c07": "正覺。號普光功德山王如來十號具足。乃至",
    "T33n1711_001:0543c08": "國名眾寶莊嚴。又無量壽曰觀音菩薩於是",
    "T33n1711_001:0543c09": "國土修菩薩行。命終轉化生彼佛國。解曰觀",
    "T33n1711_001:0543c10": "音名同人異故彼此說互不相違。如法華經",
    "T33n1711_001:0543c11": "諸佛同號日月燈明。又解觀音自有二種一",
    "T33n1711_001:0543c12": "實二化。一者實身如觀音經二者化身如無",
    "T33n1711_001:0543c13": "量壽。如法華論。釋迦如來成道已久就化相",
    "T33n1711_001:0543c14": "故。今乃成佛雖有兩釋。後解為勝順諸聖教",
    "T33n1711_001:0543c15": "不違理故。",
    "T33n1711_001:0543c16": "行深般若波羅蜜多時者　第二辨能觀智於",
    "T33n1711_001:0543c17": "中有二。初明智體後辨智用。此辨智體行謂",
    "T33n1711_001:0543c18": "進行是能觀智深即甚深。深有二種一者即",
    "T33n1711_001:0543c19": "行深。無分別智內證二空離諸分別。無能所",
    "T33n1711_001:0543c20": "行以為行相故名行深。故大品曰不見行不",
    "T33n1711_001:0543c21": "見不行是名菩薩行深般若。二者境深謂二",
    "T33n1711_001:0543c22": "空理離有無相絕諸戲論。無分別智證此深",
    "T33n1711_001:0543c23": "境故曰行深。梵音般若此翻名智。言波羅者",
    "T33n1711_001:0543c24": "名為彼岸。蜜多名到順彼應云智彼岸到。從",
    "T33n1711_001:0543c25": "此方語智到彼岸。因智斷障至涅槃城是故",
    "T33n1711_001:0543c26": "說為智到彼岸。時謂時分智度論說依有為",
    "T33n1711_001:0543c27": "法假說時分。而時數等非蘊處等諸數所攝",
    "T33n1711_001:0543c28": "法。沙門論亦同此釋。故彼論曰因法假名時",
    "T33n1711_001:0543c29": "離法無別時。瑜伽等說有為法上前後分位",
    "T33n1711_001:0544a01": "假立時分。不相應法行蘊所攝。依佛地論亦",
    "T33n1711_001:0544a02": "同此說故彼論曰立不相應時節分位。或心",
    "T33n1711_001:0544a03": "影像總釋意曰。般若有三謂即文字觀照實",
    "T33n1711_001:0544a04": "相為顯觀照簡實相等。故言行深般若波羅",
    "T33n1711_001:0544a05": "蜜多時(此中應說三種般若)。",
    "T33n1711_001:0544a06": "照見五蘊皆空者　辨其智用用有二種。一",
    "T33n1711_001:0544a07": "者自利二者利他此明觀空即是自利。將釋",
    "T33n1711_001:0544a08": "此文先敘諸觀後依前觀。釋此經文言諸觀",
    "T33n1711_001:0544a09": "者若夫佛法甚深本唯一味。學者未悟乃成",
    "T33n1711_001:0544a10": "異說。是故世尊佛地經說佛告妙生譬如種",
    "T33n1711_001:0544a11": "種大小眾流。未入大海各別所依水有差別",
    "T33n1711_001:0544a12": "水有增減。若入大海無別所依水無差別水",
    "T33n1711_001:0544a13": "無增減。如是菩薩未證入於如來清淨法界",
    "T33n1711_001:0544a14": "大海各別所依智有差別智有增減。若已證",
    "T33n1711_001:0544a15": "入如來清淨法界大海無別所依智無差別智",
    "T33n1711_001:0544a16": "無增減受用和合一味事智。親光釋曰千年",
    "T33n1711_001:0544a17": "已前佛法一味過千年後空有乖諍。佛滅沒",
    "T33n1711_001:0544a18": "已一千年後南印度界健至國中有二菩薩一",
    "T33n1711_001:0544a19": "時出世。一者清辨二者護法。為令有情悟入",
    "T33n1711_001:0544a20": "佛法立空有宗共成佛意。清辨菩薩執空撥",
    "T33n1711_001:0544a21": "有令除有執。護法菩薩立有撥空令除空執。",
    "T33n1711_001:0544a22": "然則空不違有即空之理非無不違空即色之",
    "T33n1711_001:0544a23": "說自成。亦空亦有順成二諦非空非有契會",
    "T33n1711_001:0544a24": "中道。佛法大宗豈不斯矣。問有無乖諍寧順",
    "T33n1711_001:0544a25": "佛意。答執我勝論甚違聖教佛自許為解脫",
    "T33n1711_001:0544a26": "菩薩。況二菩薩互相影嚮令物生解違佛意",
    "T33n1711_001:0544a27": "乎。故今略述二種觀門。一者清辨依諸般若",
    "T33n1711_001:0544a28": "及龍猛宗立一觀門。謂歷法遣相觀空門立",
    "T33n1711_001:0544a29": "一切法皆悉是空無生無滅本來寂靜自性涅",
    "T33n1711_001:0544b01": "槃。故般若經曰一切有為法如夢幻泡影如",
    "T33n1711_001:0544b02": "露亦如電應作如是觀。又思益經云以心分",
    "T33n1711_001:0544b03": "別諸法皆邪不以心分別諸法皆正。又中論",
    "T33n1711_001:0544b04": "曰若有所不空應當有空。不空尚不得何況",
    "T33n1711_001:0544b05": "得於空。又中論曰諸佛或說我或時說非我。",
    "T33n1711_001:0544b06": "諸法實相中非我非非我。如是等文誠證非",
    "T33n1711_001:0544b07": "一。是故清辨掌珍論曰真性有為空如幻。緣",
    "T33n1711_001:0544b08": "生故無為無有實不起似空華。二者護法依",
    "T33n1711_001:0544b09": "深密等及彌勒宗立一觀門。謂在識遮境辨",
    "T33n1711_001:0544b10": "空觀門立一切法通有及無。遍計所執情有",
    "T33n1711_001:0544b11": "理無。依他起性因緣故有。圓成實性理有非",
    "T33n1711_001:0544b12": "無。故深密說依所執故說一切法皆無自性。",
    "T33n1711_001:0544b13": "寶積經說若撥諸法皆無性者我說彼為不可",
    "T33n1711_001:0544b14": "治者。瑜伽等曰依所執性故契經說一切諸",
    "T33n1711_001:0544b15": "法皆無自性。辨中邊論頌虛妄分別有。於",
    "T33n1711_001:0544b16": "此二都無此中唯有空於彼亦有此。故說一",
    "T33n1711_001:0544b17": "切法非空非不空有無及有。故是故契中道。",
    "T33n1711_001:0544b18": "如是等文誠證非一。是故二十唯識等曰非",
    "T33n1711_001:0544b19": "知諸法一切種無乃得名為入法無我。然達",
    "T33n1711_001:0544b20": "愚夫遍計所執自性差別諸法我無如是乃名",
    "T33n1711_001:0544b21": "入法無我。敘觀如上今當釋文。",
    "T33n1711_001:0544b22": "言五蘊者所謂色蘊受想行識五色根境及法",
    "T33n1711_001:0544b23": "處。色方所可知有質礙義故名為色。苦樂捨",
    "T33n1711_001:0544b24": "受如次領納違順中境故名為受。諸識俱想",
    "T33n1711_001:0544b25": "取境分齊如男女等起諸說故名之為想。思",
    "T33n1711_001:0544b26": "等心法驅役於心令造善等名之為行。眼等",
    "T33n1711_001:0544b27": "諸識於境了別故名為識。五種皆有積聚義",
    "T33n1711_001:0544b28": "故名之為蘊。如是五蘊有其三種一者遍計",
    "T33n1711_001:0544b29": "所執五蘊情有理無。二者依他起性五蘊因",
    "T33n1711_001:0544c01": "緣假有。三者圓成實性五蘊真實理有故。中",
    "T33n1711_001:0544c02": "邊曰蘊有三種一所執蘊二種類蘊三法性",
    "T33n1711_001:0544c03": "蘊。斯取新本。十八空論亦同彼說。故彼論曰",
    "T33n1711_001:0544c04": "所有三種一者分別二者種類三者如如。於",
    "T33n1711_001:0544c05": "此三種五蘊之內一一皆有生法二空。言皆",
    "T33n1711_001:0544c06": "空者顯所證理。即前二空依此諸空分成兩",
    "T33n1711_001:0544c07": "釋。依清辨宗自有二解一曰三中遣前二性",
    "T33n1711_001:0544c08": "非圓成實。故中論曰因緣所生法是即說為",
    "T33n1711_001:0544c09": "空。一曰三性五蘊皆空。故掌珍曰無為無有",
    "T33n1711_001:0544c10": "實不起似空華準此應知。圓成亦遣。依護法",
    "T33n1711_001:0544c11": "宗三種蘊中但遣所執以辨空性。所引理教",
    "T33n1711_001:0544c12": "具如上說。或有本曰照見五蘊等皆空雖有",
    "T33n1711_001:0544c13": "兩本。後本為正。撿勘梵本有等言故後所說",
    "T33n1711_001:0544c14": "等準此應知。",
    "T33n1711_001:0544c15": "度一切苦厄者　此即第二顯利他用此有三",
    "T33n1711_001:0544c16": "種。一曰苦即是厄故名苦厄。六釋之中是持",
    "T33n1711_001:0544c17": "業釋。有漏諸法無非是苦故世尊說三界皆",
    "T33n1711_001:0544c18": "苦。然此苦門略有三種所謂苦苦壞苦行苦。",
    "T33n1711_001:0544c19": "中則有八謂生老病死怨憎會苦愛別離苦求",
    "T33n1711_001:0544c20": "不得苦五盛陰苦。廣有苦苦謂二十五有一",
    "T33n1711_001:0544c21": "一皆有生住異滅四有為相。故成百苦。二十",
    "T33n1711_001:0544c22": "五有四人四惡趣四空及四禪梵王六欲天無",
    "T33n1711_001:0544c23": "想阿那含。擬注一曰苦厄即是四厄。所謂欲",
    "T33n1711_001:0544c24": "有見及無明。如是四種繫諸有情令受諸苦",
    "T33n1711_001:0544c25": "猶如車軛。若依此釋苦之厄故名為苦厄。故",
    "T33n1711_001:0544c26": "六釋中是依主釋。一曰苦厄別有所目如前",
    "T33n1711_001:0544c27": "兩釋故六釋中是相違釋。",
    "T33n1711_001:0544c28": "舍利子者　自下第二辨所觀境於中有二。",
    "T33n1711_001:0544c29": "初約四句以辨空性後依六義以顯空相。前",
    "T33n1711_001:0545a01": "中有二初標受化人後正辨空性此即標人。",
    "T33n1711_001:0545a02": "梵音奢利富多羅或云舍利弗多羅。此翻舍",
    "T33n1711_001:0545a03": "利名鸜鵒弗多羅此云子。母眼青精似鸜鵒",
    "T33n1711_001:0545a04": "眼故立母名號為鸜鵒。明度經曰鷲鷺子或",
    "T33n1711_001:0545a05": "云優娑提舍者從父立號。舊翻身子者謬也。",
    "T33n1711_001:0545a06": "問此般若是菩薩法何故世尊告舍利子而非",
    "T33n1711_001:0545a07": "菩薩。答如智度論說舍利弗其人得十千三",
    "T33n1711_001:0545a08": "昧。於一切佛弟子中智慧第一故。世尊說一",
    "T33n1711_001:0545a09": "切眾生智唯除佛世尊欲比舍利弗智慧及多",
    "T33n1711_001:0545a10": "聞。於十六分中猶尚不及一。又舍利弗年始",
    "T33n1711_001:0545a11": "八歲凡所立論辭理超絕時諸論師歎未曾",
    "T33n1711_001:0545a12": "有。愚智大小一切皆伏自餘因緣廣如彼論。",
    "T33n1711_001:0545a13": "是故此中告舍利子又欲引小迴趣大乘。",
    "T33n1711_001:0545a14": "色不異空空不異色色即是空空即是色者",
    "T33n1711_001:0545a15": "　此約四句正辨空性於中有二。初約色蘊以",
    "T33n1711_001:0545a16": "辨四句後類四蘊皆有四句。此約色蘊以辨",
    "T33n1711_001:0545a17": "四句將釋四句。先辨空性者如前分別。空有",
    "T33n1711_001:0545a18": "二種。一者生空二者法空。所說生空有其四",
    "T33n1711_001:0545a19": "種。一者所執我無說之為空。諸法數中所不",
    "T33n1711_001:0545a20": "攝故。是故瑜伽菩薩地曰有為無為名為有。",
    "T33n1711_001:0545a21": "無我我所名為無。二者生空所顯真如空所",
    "T33n1711_001:0545a22": "詮故亦說為空。三者苦諦所攝有漏別空即",
    "T33n1711_001:0545a23": "用有漏五蘊為體故。成唯識第六卷曰。別空",
    "T33n1711_001:0545a24": "非我屬苦諦故。四者諸法所攝通空非我。即",
    "T33n1711_001:0545a25": "用諸法以為體性。故諸經說一切法無我。雖",
    "T33n1711_001:0545a26": "有四種依三性理攝以為三。一所執性空二",
    "T33n1711_001:0545a27": "依他性空三圓成實空。如其次第三性為體。",
    "T33n1711_001:0545a28": "法空四種雖無正文以理推徵應有四句。法",
    "T33n1711_001:0545a29": "空三種準上應知。若廣分別有十八空如十",
    "T33n1711_001:0545b01": "八空論。依大般若或說十六十七十八乃至",
    "T33n1711_001:0545b02": "二十。具如彼經。今依三性以釋四句。於四句",
    "T33n1711_001:0545b03": "中初之二句標宗正說後之二句遣外疑情。",
    "T33n1711_001:0545b04": "色不異空者標俗不異真。空不異色者標真",
    "T33n1711_001:0545b05": "不異俗。後遣外疑情外人設疑互相依故為",
    "T33n1711_001:0545b06": "不異耶。為相即故名為不異故作此說。色即",
    "T33n1711_001:0545b07": "是空空即是色非相依故名為不異。非相即",
    "T33n1711_001:0545b08": "故名為不異。即依此文西方諸師自有兩釋。",
    "T33n1711_001:0545b09": "一清辨等曰色有三種謂所執等空能遣性體",
    "T33n1711_001:0545b10": "非三性。今言色即是空者遍計所執本來無",
    "T33n1711_001:0545b11": "故說之為空。據實此空亦非是空。故中論曰",
    "T33n1711_001:0545b12": "若有不空法。則應當有空法。實無不空法何",
    "T33n1711_001:0545b13": "得有空法。後二性空準此應知為除有執說",
    "T33n1711_001:0545b14": "彼空言。依他起性猶如幻等從緣故空。圓成",
    "T33n1711_001:0545b15": "實性以不起故如似空華自體亦空。有解宗",
    "T33n1711_001:0545b16": "中更有一釋遣前二性非圓成實。兩宗共許",
    "T33n1711_001:0545b17": "離有無相絕戲論。故問色空相對為一異耶。",
    "T33n1711_001:0545b18": "一體相即便成一執體若異者則是異執。亦",
    "T33n1711_001:0545b19": "一亦異寧不相違非一非異應成戲論。釋此",
    "T33n1711_001:0545b20": "四句分別成兩解。一外道小乘多依表門。以",
    "T33n1711_001:0545b21": "說四句言有無等有所詮故二依大乘有無等",
    "T33n1711_001:0545b22": "言皆是遮詮。一切諸法不可說故。然一切法",
    "T33n1711_001:0545b23": "皆有二相。謂即自共。自相唯是現量智得非",
    "T33n1711_001:0545b24": "假智言所可得故。若假智言所詮得者謂即",
    "T33n1711_001:0545b25": "共相且如說青。莖葉等相其相各異唯現量",
    "T33n1711_001:0545b26": "得。由斯假智及諸名言但能詮表青上共相。",
    "T33n1711_001:0545b27": "而說青時遮黃等故名為說青。非正表青故",
    "T33n1711_001:0545b28": "說遮詮。就遮詮中自有兩說。一清辨宗其性",
    "T33n1711_001:0545b29": "道理不可以名名不可以相相。破而無執立",
    "T33n1711_001:0545c01": "而無當。所引理教準上應知。二護法宗實有",
    "T33n1711_001:0545c02": "世俗勝義道理皆離名言。於中真性對世俗",
    "T33n1711_001:0545c03": "故說真性言非無所詮。清辨宗中一師所說",
    "T33n1711_001:0545c04": "亦同此釋。是故護法破清辨曰。若依真性說",
    "T33n1711_001:0545c05": "諸法空便成相符極成之失。於清辨宗遣依",
    "T33n1711_001:0545c06": "他性護法不許故有差別。由斯道理內宗所",
    "T33n1711_001:0545c07": "說有無等言皆是遮詮。遠離一異戲論等失。",
    "T33n1711_001:0545c08": "依清辨宗釋文已訖。二依護法釋四句者色",
    "T33n1711_001:0545c09": "有三種。謂三性色空亦有三。體即三性是故",
    "T33n1711_001:0545c10": "無著菩薩辨中邊曰。空有三種一無性空性",
    "T33n1711_001:0545c11": "非有故。二異性空與妄所執自性異故。三自",
    "T33n1711_001:0545c12": "性空二空所顯為自性故。依遍計色對空四",
    "T33n1711_001:0545c13": "句有其三種。一所執色對所執空以辨四句。",
    "T33n1711_001:0545c14": "隨情所執根境等色不異所執本無之空。是",
    "T33n1711_001:0545c15": "故說為色即是空。本無之空隨情即有故言",
    "T33n1711_001:0545c16": "空即是色。此是同性相即。標宗二句準上應",
    "T33n1711_001:0545c17": "知。二所執色對依他空以辨四句。附託依他",
    "T33n1711_001:0545c18": "所執實色不異依他無實之空。是故說言色",
    "T33n1711_001:0545c19": "即是空。而彼妄情於彼空處執有實色故言",
    "T33n1711_001:0545c20": "空即是色。標宗二句準應可知。此是異性相",
    "T33n1711_001:0545c21": "即。三所執色對圓成實以辨四句。於圓成性",
    "T33n1711_001:0545c22": "執為實色不異圓成自性之空。於自性空執",
    "T33n1711_001:0545c23": "為實色故言色即是空空即是色。標宗二句",
    "T33n1711_001:0545c24": "準應可知。此如依他異體相即。依他起色對",
    "T33n1711_001:0545c25": "異性空有其四句。謂緣生色不異依他異性",
    "T33n1711_001:0545c26": "之空。然此空性是質礙故。是故說為色即是",
    "T33n1711_001:0545c27": "空空即是色。此是同性相即。標宗二句準應",
    "T33n1711_001:0545c28": "可知。又釋依他緣生之色對二性空有二四",
    "T33n1711_001:0545c29": "句。對異性故不異前釋。對自性空亦有四句。",
    "T33n1711_001:0546a01": "謂緣生色用如為體。然彼空性不異依他。故",
    "T33n1711_001:0546a02": "成唯識作如是說。故此與依他非異非不異",
    "T33n1711_001:0546a03": "如無常等性。又中邊云此中唯有空於彼亦",
    "T33n1711_001:0546a04": "有此。由斯道理依他圓成互不相離。是故說",
    "T33n1711_001:0546a05": "言色即是空空即是色。非緣生空故說相即。",
    "T33n1711_001:0546a06": "不爾應成違宗失故。此是異性相即。標宗二",
    "T33n1711_001:0546a07": "句準應可知。圓成實性對自性空有其四句。",
    "T33n1711_001:0546a08": "謂圓成實是依他起色。實性故名之為色。我",
    "T33n1711_001:0546a09": "法二空之所顯故說圓成空。由此道理是故",
    "T33n1711_001:0546a10": "說言色即是空空即是色。此是同性相即。標",
    "T33n1711_001:0546a11": "宗二句準應可知。",
    "T33n1711_001:0546a12": "受想行識亦復如是者　此即第二類釋四蘊",
    "T33n1711_001:0546a13": "皆有四句。四句相即準上應知。又解此經自",
    "T33n1711_001:0546a14": "有兩本一本如上。一本經曰受想行識等亦",
    "T33n1711_001:0546a15": "復如是。所言等者準下經文有六善巧。謂蘊",
    "T33n1711_001:0546a16": "處界緣生四諦菩提涅槃。今舉四蘊等餘五",
    "T33n1711_001:0546a17": "門皆有四句故說等言。六門義別後當分別。",
    "T33n1711_001:0546a18": "舍利子是諸法空相不生不滅不垢不淨不增",
    "T33n1711_001:0546a19": "不減者　自下第二約六種義以顯空相。於",
    "T33n1711_001:0546a20": "中有二。初約六義正顯空相後依空相遣六",
    "T33n1711_001:0546a21": "門法。顯六相中命舍利子如上已釋。六相即",
    "T33n1711_001:0546a22": "是不生不滅不垢不淨不增不減。然此六相",
    "T33n1711_001:0546a23": "西方兩釋。一者清辨二者護法。依清辨宗釋",
    "T33n1711_001:0546a24": "六相者本無今有名生。暫有還無名滅(如瑜伽說)",
    "T33n1711_001:0546a25": "性染不淨名垢離染非垢稱淨(如諸教說)執法有",
    "T33n1711_001:0546a26": "用曰增妄計法壞名減(如攝大乘論說)三對六相三說",
    "T33n1711_001:0546a27": "不同。一曰此文約位辨三。謂真空性離諸相",
    "T33n1711_001:0546a28": "故。道前遠離流轉生滅。道中即無惑智垢淨。",
    "T33n1711_001:0546a29": "道後永捨體用增減。一曰此文約性辨三。遍",
    "T33n1711_001:0546b01": "計所執本來無故不生不滅。依他起性從緣",
    "T33n1711_001:0546b02": "生故不垢不淨。圓成實性以不起故不增不",
    "T33n1711_001:0546b03": "減。一曰此說三對六相一一皆通諸位諸性。",
    "T33n1711_001:0546b04": "總遣三性無所存故。三中後勝。順本宗故。依",
    "T33n1711_001:0546b05": "護法宗理實空相乃有眾多。謂非一異及有",
    "T33n1711_001:0546b06": "無等。而經且說三對六者。生滅即是有為通",
    "T33n1711_001:0546b07": "相垢淨止辨諸法自性。增減言顯法上義用",
    "T33n1711_001:0546b08": "理實。三空通有六相經意正顯是自性空。生",
    "T33n1711_001:0546b09": "法二空所顯真理通與迷悟為所依故。",
    "T33n1711_001:0546b10": "是故空中無色無受想行識者　自下第二依",
    "T33n1711_001:0546b11": "前空相遣六門法。遣六門法即分為六。此即",
    "T33n1711_001:0546b12": "第一遣五蘊門。謂諸法空具六種相是故空",
    "T33n1711_001:0546b13": "中無五蘊法。五蘊義別如前已釋。此中所說",
    "T33n1711_001:0546b14": "六門法者總顯二乘通別二境。初三止顯諸",
    "T33n1711_001:0546b15": "法性故。是故說言三乘通境。依前法性隨根",
    "T33n1711_001:0546b16": "別說緣生等門。是故後三名為別境。故法華",
    "T33n1711_001:0546b17": "曰為聲聞人說四諦法。為緣覺人說緣生法。",
    "T33n1711_001:0546b18": "為諸菩薩說六度法。",
    "T33n1711_001:0546b19": "無眼耳鼻舌身意無色聲香味觸法者　此即",
    "T33n1711_001:0546b20": "第二遣十二處故今略說十二處義。三門分",
    "T33n1711_001:0546b21": "別。一明教興二釋名字三出體性。言教興者",
    "T33n1711_001:0546b22": "自有二意。所謂悟入生法二空。入生空者如",
    "T33n1711_001:0546b23": "彼二十唯識論云。依此所說十二處教謂。若",
    "T33n1711_001:0546b24": "了知從六二法有六識轉。都無見者乃至知",
    "T33n1711_001:0546b25": "者。便能悟入有情無我。入法空者即此所說",
    "T33n1711_001:0546b26": "遣十二處顯法空理。清辨護法遣法差別如上",
    "T33n1711_001:0546b27": "應思。次釋名者先總後別。初即總明十二處",
    "T33n1711_001:0546b28": "者十二是舉數。處是生長義。謂六根境生長",
    "T33n1711_001:0546b29": "一切心心所法故名為處。六釋之中是帶數",
    "T33n1711_001:0546c01": "釋。後別名者如瑜伽論第三卷說。復次屢觀",
    "T33n1711_001:0546c02": "眾色觀而復捨故名為眼。數數於此聲至能",
    "T33n1711_001:0546c03": "聞故名為耳。數由此故能嗅諸香故名為鼻。",
    "T33n1711_001:0546c04": "能除飢羸數發言論表彰呼召故名為舌。諸",
    "T33n1711_001:0546c05": "根所隨周遍積聚故名為身。愚夫長夜瑩飾",
    "T33n1711_001:0546c06": "藏護。執為己有計為我所及我。又諸世間依",
    "T33n1711_001:0546c07": "此假立種種名想。謂之有情人與命者生者",
    "T33n1711_001:0546c08": "意生及儒童等故名為意。數可示現在其方",
    "T33n1711_001:0546c09": "所質礙可增故名為色。數宜數謝隨增異論",
    "T33n1711_001:0546c10": "故名為聲。離質潛形屢隨風轉故名為香。可",
    "T33n1711_001:0546c11": "以舌嘗屢招疾苦故名為味。數可為身之所",
    "T33n1711_001:0546c12": "證得故名為觸。遍能任持唯意憶性故名為",
    "T33n1711_001:0546c13": "法。第三出體者。眼根者如諸論說。四大所造",
    "T33n1711_001:0546c14": "眼識所依淨色為體如說眼根。乃至耳根四",
    "T33n1711_001:0546c15": "大所造耳識所依淨色為體。意根通用八識",
    "T33n1711_001:0546c16": "為體。色者如集論說四大所造眼根所行二",
    "T33n1711_001:0546c17": "十五色以為自性。謂青黃赤白長短方圓麁",
    "T33n1711_001:0546c18": "細高下若正不正光影明闇雲烟塵霧逈色表",
    "T33n1711_001:0546c19": "色空一顯色。聲有十一謂若可意若不可意",
    "T33n1711_001:0546c20": "若俱相違若因受大種若因不受大種若因俱",
    "T33n1711_001:0546c21": "大種若世所共成若成所引若遍計所執若聖",
    "T33n1711_001:0546c22": "言所攝若非聖言所攝。香有六種謂好香惡",
    "T33n1711_001:0546c23": "香平等香俱生香和合香變異香。味有十二",
    "T33n1711_001:0546c24": "苦酢甘辛鹹淡若可意若不可意若俱相違",
    "T33n1711_001:0546c25": "若俱生若和合若變異。觸有二十六所謂四",
    "T33n1711_001:0546c26": "大滑澁輕重軟緩急冷饑渴濁飽力劣悶癢",
    "T33n1711_001:0546c27": "黏病老死疲息勇。如此五塵廣如雜集。諸",
    "T33n1711_001:0546c28": "論同異具如別章。法處即用百法門中八",
    "T33n1711_001:0546c29": "十二法以為自性。謂心所法中五十一色中",
    "T33n1711_001:0547a01": "有一。謂法處色不相應二十四。無為有六",
    "T33n1711_001:0547a02": "依集論等。八十八法以為自性。謂四種法",
    "T33n1711_001:0547a03": "處色及二無為具如彼說。餘門分別廣如別",
    "T33n1711_001:0547a04": "章。",
    "T33n1711_001:0547a05": "無眼界乃至無意識界者　此即第三遣十八",
    "T33n1711_001:0547a06": "界此十八界三門分別。一顯教興二釋名字",
    "T33n1711_001:0547a07": "三出體性。言教興者謂執色心以為我者及",
    "T33n1711_001:0547a08": "下根者。是故世尊說十八界。次釋名者先總",
    "T33n1711_001:0547a09": "後別。總名十八界者十八是數界是種族義",
    "T33n1711_001:0547a10": "及性別義。一切諸法十八種族及性別故。是",
    "T33n1711_001:0547a11": "帶數釋準上應知。次別名者六根六塵如處",
    "T33n1711_001:0547a12": "中說。六識得名有其二義。一者從境名為色",
    "T33n1711_001:0547a13": "識乃至法識。隨境立名順識義故。二者從根",
    "T33n1711_001:0547a14": "名為眼識乃至意識隨根立名具伏發等五種",
    "T33n1711_001:0547a15": "義故。此即色之識故名為色識。乃至意之識",
    "T33n1711_001:0547a16": "故名為意識。故六釋中是依主釋。若具分別",
    "T33n1711_001:0547a17": "如成唯識第五卷說。後明體者眼等十二如",
    "T33n1711_001:0547a18": "處中說。眼等六識百法門中如其自名。眼等",
    "T33n1711_001:0547a19": "六識以為自性。自餘諸門廣如諸論。",
    "T33n1711_001:0547a20": "無無明亦無無明盡乃至無老死亦無老死盡",
    "T33n1711_001:0547a21": "者　此即第四遣緣生門。然此緣生自有二",
    "T33n1711_001:0547a22": "種。一者流轉二者還滅。由無明故能起諸行",
    "T33n1711_001:0547a23": "乃至由生為緣老死。如是順流五趣四生如",
    "T33n1711_001:0547a24": "滿月輪始不可知。於空性中無此流轉。故經",
    "T33n1711_001:0547a25": "說言無無明乃至無老死。由觀智力令無明",
    "T33n1711_001:0547a26": "滅。無明滅故諸行亦滅。如此乃至由生滅故",
    "T33n1711_001:0547a27": "老死亦滅。此即輪前還歸涅槃。故名還滅。於",
    "T33n1711_001:0547a28": "空性中無此還滅故經亦說。無無明盡。乃至",
    "T33n1711_001:0547a29": "亦無老死盡。如何說此經起門者如法華經。",
    "T33n1711_001:0547b01": "為求緣覺故說緣生。而今此緣為顯法空故",
    "T33n1711_001:0547b02": "說此門。然此緣生不同常釋故。今略以三門",
    "T33n1711_001:0547b03": "分別。一釋名二出體三廢立。言釋名者先總",
    "T33n1711_001:0547b04": "後別。言總名者十二即是總標其數如緣起",
    "T33n1711_001:0547b05": "經。如是諸分各由自緣和合無闕相續而起",
    "T33n1711_001:0547b06": "故名緣起。依瑜伽論因名緣覺果名緣生。於",
    "T33n1711_001:0547b07": "此名中舉數顯宗故六釋中是帶數釋。後出",
    "T33n1711_001:0547b08": "別名者三際中愚於境不了故名無明。福等",
    "T33n1711_001:0547b09": "三業遷流造作名之為行。眼等八識了別境",
    "T33n1711_001:0547b10": "界故名為識。相等色等召表質礙故曰名色。",
    "T33n1711_001:0547b11": "眼等六根生長心等名為六處。苦等三觸對",
    "T33n1711_001:0547b12": "前境故名為觸。苦等三受領順違等名之為",
    "T33n1711_001:0547b13": "受。自體等貪染自境故名為愛。欲等四取執",
    "T33n1711_001:0547b14": "取境等名之為取。行識等種能招生等故名",
    "T33n1711_001:0547b15": "為有。識等五法本無今有名之為生。即彼五",
    "T33n1711_001:0547b16": "法衰變滅壞故名老死。第二出體有其三義。",
    "T33n1711_001:0547b17": "一引生差別二正出自性三現種分別。引生",
    "T33n1711_001:0547b18": "差別者無明及行名為能引能引識等五果種",
    "T33n1711_001:0547b19": "故。識等五種名為所引是前二支所引發故。",
    "T33n1711_001:0547b20": "愛取有三名為能生近生當來生老死故。生",
    "T33n1711_001:0547b21": "及老死即是所生。是愛取有近所生故。正出",
    "T33n1711_001:0547b22": "體者能發正感福等三業為無明支。即彼所",
    "T33n1711_001:0547b23": "發為行支體親生當來第八識種為識支體。",
    "T33n1711_001:0547b24": "除後三因。餘因皆是名色支體後之三因如",
    "T33n1711_001:0547b25": "名次第。即後三種有解名色即攝五種以為",
    "T33n1711_001:0547b26": "自性。於中隨勝立餘四種。謂賴耶種名為識",
    "T33n1711_001:0547b27": "支立餘三種。謂六處等能潤行等六種種子。",
    "T33n1711_001:0547b28": "貪欲名愛緣愛復生欲等四取為取支體。然",
    "T33n1711_001:0547b29": "此四取如瑜伽論第十卷說。如其次第於諸",
    "T33n1711_001:0547c01": "欲境及餘四見於諸邪戒及薩迦耶見所起貪",
    "T33n1711_001:0547c02": "欲為取支體。經論同異如緣起等。行及識等",
    "T33n1711_001:0547c03": "六種種子被潤已後轉名為有。識等五種所",
    "T33n1711_001:0547c04": "生果法始從中有至本有中未衰變位名為生",
    "T33n1711_001:0547c05": "支。至衰變位總名為老身壞命終說名為死。",
    "T33n1711_001:0547c06": "現種別者有其二義。一就實正理門二相從",
    "T33n1711_001:0547c07": "假說門。相從假說一一皆通種及現行。故十",
    "T33n1711_001:0547c08": "地論無明有二一者子支二者果支。乃至老",
    "T33n1711_001:0547c09": "死應知。亦爾就實正理生與老死唯現非種。",
    "T33n1711_001:0547c10": "識等六支唯種非現無明與行及愛取支皆通",
    "T33n1711_001:0547c11": "現種。第三廢立有其三義。一約定遍廢立諸",
    "T33n1711_001:0547c12": "支二約開合分別諸支三約世地辨其同異。",
    "T33n1711_001:0547c13": "約支廢立者如成唯識第八卷。說問如何老",
    "T33n1711_001:0547c14": "位不別立支。答非定有故附死立支。問病何",
    "T33n1711_001:0547c15": "非支答不遍定故老雖不定遍故立支。諸界",
    "T33n1711_001:0547c16": "趣生除中夭者將終皆有衰朽行故。問名色",
    "T33n1711_001:0547c17": "不遍何故立支。答定故立支。胎卵濕生六處",
    "T33n1711_001:0547c18": "未滿定有名色。又名色支亦是遍有有色化",
    "T33n1711_001:0547c19": "生初受生位雖具五根而未有用。爾時未名",
    "T33n1711_001:0547c20": "六處支故。初生無色雖定有意根而不明了",
    "T33n1711_001:0547c21": "未名意處故。問愛非遍有寧別立支生惡趣",
    "T33n1711_001:0547c22": "者不愛彼故。答定故別立不求無有生善趣",
    "T33n1711_001:0547c23": "者定有愛故。問若爾不還應無有愛。答雖不",
    "T33n1711_001:0547c24": "現起然如彼取定有種故。又愛遍生惡趣者",
    "T33n1711_001:0547c25": "於現我境亦有愛故。依無希求惡趣身愛。經",
    "T33n1711_001:0547c26": "說非有非彼全無。二開合差別有其二義。一",
    "T33n1711_001:0547c27": "引生相對以辨開合二發潤相對以辨開合。",
    "T33n1711_001:0547c28": "引生相對如彼論說。何緣所生立生老死所",
    "T33n1711_001:0547c29": "引別立識等五支。因位難知差別相故依當",
    "T33n1711_001:0548a01": "果位別立五支。具說如彼。果位易了差別相",
    "T33n1711_001:0548a02": "故總立二支以顯三苦。具說如彼。發潤別者",
    "T33n1711_001:0548a03": "如彼論說。何緣發業總立無明潤業位中別",
    "T33n1711_001:0548a04": "立愛取。雖諸煩惱皆能發潤。無明力勝具足",
    "T33n1711_001:0548a05": "如彼而發業位無明力增以具十一殊勝事",
    "T33n1711_001:0548a06": "故謂所緣等廣如經。於潤業位愛力偏增。說",
    "T33n1711_001:0548a07": "愛如水能沃潤故要數溉灌方生有芽。且依",
    "T33n1711_001:0548a08": "初後分愛取二無重發義。立一無明三約世",
    "T33n1711_001:0548a09": "地辨其同異有其二義。一約地辨同異二約",
    "T33n1711_001:0548a10": "世辨同異。地同異者如彼論說。諸緣起支皆",
    "T33n1711_001:0548a11": "依自地有所發行。依他無明如下無明發上",
    "T33n1711_001:0548a12": "地行。不爾初伏下地染著。所起上定應非行",
    "T33n1711_001:0548a13": "支。彼地無明由未起故。世同異者如彼論說。",
    "T33n1711_001:0548a14": "此十二支十因二果定不同世。因中前七與",
    "T33n1711_001:0548a15": "愛取有或異或同。若二三七各定同世。如是",
    "T33n1711_001:0548a16": "十二一重因果足顯輪轉及離斷常。施設兩",
    "T33n1711_001:0548a17": "重實為無用。或應過此便致無窮。解曰論依",
    "T33n1711_001:0548a18": "先申自宗一重緣起破薩婆多兩重緣起。尋",
    "T33n1711_001:0548a19": "即可知自餘諸門廣如彼說。",
    "T33n1711_001:0548a20": "無苦集滅道者　此即第五遣四諦門。如何",
    "T33n1711_001:0548a21": "說此四諦門者如法華經為求聲聞說應四",
    "T33n1711_001:0548a22": "諦。今此經中為顯法空遣四諦法。然此四諦",
    "T33n1711_001:0548a23": "三門分別。一釋名字二出體性三種數差別。",
    "T33n1711_001:0548a24": "言釋名者先總後別。言總名者四是標數。諦",
    "T33n1711_001:0548a25": "有二義如瑜伽論。一如所說相不相離義。二",
    "T33n1711_001:0548a26": "由離此故致究竟意處是帶數釋準前可知。",
    "T33n1711_001:0548a27": "言別名者諦別不同乃至四種一苦二集三滅",
    "T33n1711_001:0548a28": "四道。三苦所成名之為苦。能招後果故名為",
    "T33n1711_001:0548a29": "集。集苦盡故名之為滅。能除能通故名為道。",
    "T33n1711_001:0548b01": "第二出體者苦諦即是有漏五蘊能感惑業以",
    "T33n1711_001:0548b02": "為集諦。擇滅無為為滅諦體。道諦即道無漏",
    "T33n1711_001:0548b03": "聖道。第三種數別者或二或三。所言二者一",
    "T33n1711_001:0548b04": "者世俗二者勝義。於一一諦皆具四諦如顯",
    "T33n1711_001:0548b05": "揚等。恐繁不敘。依勝鬘經亦有二種。一者有",
    "T33n1711_001:0548b06": "作二者無作。由煩惱障及所發業感分段生。",
    "T33n1711_001:0548b07": "彼所感果名為苦諦。能感惑業故名集諦。彼",
    "T33n1711_001:0548b08": "苦集盡名為滅諦。生空觀智名為道諦。無漏",
    "T33n1711_001:0548b09": "業因無明為緣感變易生。所招異熟以為苦",
    "T33n1711_001:0548b10": "諦。能感惑業名為集諦。彼苦集盡故名滅諦。",
    "T33n1711_001:0548b11": "法空觀智名為道諦。問豈不法執不能發業",
    "T33n1711_001:0548b12": "亦非潤生。無漏聖道非苦集諦如何經說無",
    "T33n1711_001:0548b13": "漏為因無明為緣。答如成唯識第八卷說。斷",
    "T33n1711_001:0548b14": "法執及資助緣故說無漏為因無明為緣。理",
    "T33n1711_001:0548b15": "實即前感分段業及所感果由資力故。轉勝",
    "T33n1711_001:0548b16": "轉妙以為變易。廣說如彼。所言三者二種四",
    "T33n1711_001:0548b17": "諦皆具三性。謂所執等如中邊論及成唯識",
    "T33n1711_001:0548b18": "第八卷中。廣辨其相尋即可知不繁具述。",
    "T33n1711_001:0548b19": "無智亦無得者　此即第六遣智斷門。如何",
    "T33n1711_001:0548b20": "說此智斷門者如法華經。為諸菩薩說六度",
    "T33n1711_001:0548b21": "法。今此經中為顯法空遣智斷門。然即智斷",
    "T33n1711_001:0548b22": "自有兩釋。一曰在因名智即是般若。果位名",
    "T33n1711_001:0548b23": "得即是菩提。一曰菩提名智涅槃名得。雖有",
    "T33n1711_001:0548b24": "兩釋後說為勝。諸部般若皆遣菩提及涅槃。",
    "T33n1711_001:0548b25": "故菩提涅槃後當分別。",
    "T33n1711_001:0548b26": "以無所得故菩提薩埵依般若波羅蜜多故心",
    "T33n1711_001:0548b27": "無罣礙者　自下第三顯所得果於中有二。",
    "T33n1711_001:0548b28": "初正明得果後引例。證成前中有二。初辨觀",
    "T33n1711_001:0548b29": "有能後顯所得果此即初也。於中有三初以",
    "T33n1711_001:0548c01": "無所得故者辨空離相。理實空性離六門法。",
    "T33n1711_001:0548c02": "舉後顯前但言無得。次菩提薩埵者觀人發",
    "T33n1711_001:0548c03": "意如前所說。菩提名覺薩埵即是所化有情。",
    "T33n1711_001:0548c04": "上求菩提下化有情發此智悲故名菩薩。後",
    "T33n1711_001:0548c05": "依般若波羅蜜多故心無罣礙者辨觀有能。",
    "T33n1711_001:0548c06": "翻名釋義如上。應知般若名智別境中慧心",
    "T33n1711_001:0548c07": "言即顯與慧俱心。心有二種所謂性相罣礙",
    "T33n1711_001:0548c08": "即是惑智二障。總釋意曰真性空理離六相",
    "T33n1711_001:0548c09": "故。發意菩薩依彼觀智令慧俱心證空斷障。",
    "T33n1711_001:0548c10": "非諸執有異生二乘內證二空斷其二障。",
    "T33n1711_001:0548c11": "無罣礙故無有恐怖遠離顛倒夢想究竟涅槃",
    "T33n1711_001:0548c12": "者　此即第二顯所得果。或有本云遠離一",
    "T33n1711_001:0548c13": "切顛倒夢想雖有二本後本為勝。然所得果",
    "T33n1711_001:0548c14": "有其四種。一無罣礙故無有恐怖者遠離諸",
    "T33n1711_001:0548c15": "怖畏。怖畏即是五種怖畏。如佛地論第二卷",
    "T33n1711_001:0548c16": "說。五怖畏者一不活畏二惡名畏三死畏四",
    "T33n1711_001:0548c17": "惡趣畏五怯眾畏。如是五畏證得清淨意樂",
    "T33n1711_001:0548c18": "地時皆已遠離。二遠離顛倒者遠離果顛倒。",
    "T33n1711_001:0548c19": "即是三四七八。三者謂即想見及心。四者所",
    "T33n1711_001:0548c20": "謂無常為常於苦為樂不淨為淨無我為我。",
    "T33n1711_001:0548c21": "七倒不異前三四倒。八倒謂即於前四倒更",
    "T33n1711_001:0548c22": "加四種。理實佛果常樂我淨執為無常無我",
    "T33n1711_001:0548c23": "不淨翻樂為苦。三遠離夢想者遠離夢想果。",
    "T33n1711_001:0548c24": "即八妄想其想如夢故名夢想。瑜伽名為八",
    "T33n1711_001:0548c25": "種分別。釋彼意曰諸有情類由不了知真如",
    "T33n1711_001:0548c26": "空性。由此因緣能生三事。一者根境二我見",
    "T33n1711_001:0548c27": "慢三貪瞋癡。由貪等故能造諸業能生有情",
    "T33n1711_001:0548c28": "及器世間。由斯長時轉輪生死故。尋思等生",
    "T33n1711_001:0548c29": "法空觀斷除惑業證大菩提故。今略述八分",
    "T33n1711_001:0549a01": "別義如瑜伽論三十六曰。又諸愚夫由於如",
    "T33n1711_001:0549a02": "是所顯真如不了知故。從是因緣八分別轉",
    "T33n1711_001:0549a03": "能生三事。能起一切有情世間及器世間。云",
    "T33n1711_001:0549a04": "何名為八種分別者。一者自性於一切法分",
    "T33n1711_001:0549a05": "別自性如色聲等。二者差別謂即於彼分別",
    "T33n1711_001:0549a06": "可見不可見等。三者總執謂即於彼色聲等上",
    "T33n1711_001:0549a07": "計有情我舍軍林等。四者我分別。五者我所",
    "T33n1711_001:0549a08": "此二分別於諸有漏有取之上即計為我惑計",
    "T33n1711_001:0549a09": "我所。六者愛分別。七者非愛。八者俱相違。",
    "T33n1711_001:0549a10": "如其次第於妙非妙及俱離事所生分別。三",
    "T33n1711_001:0549a11": "藏解曰八種皆以無記異熟生慧為其自性。",
    "T33n1711_001:0549a12": "或可尋伺以為自性生三事者。初三分別能",
    "T33n1711_001:0549a13": "生戲論所依緣事六根六境。次二分別能生",
    "T33n1711_001:0549a14": "我見及以我慢。後三如次生貪瞋癡。當知此",
    "T33n1711_001:0549a15": "中所依緣事為所依故生我見慢。見慢為依",
    "T33n1711_001:0549a16": "生貪瞋癡。由此三事能現有情及器世間流",
    "T33n1711_001:0549a17": "轉品法。四尋等觀具如諸論。此經意曰由般",
    "T33n1711_001:0549a18": "若故內證法空遠離顛倒八種妄想。四究竟",
    "T33n1711_001:0549a19": "涅槃者證得涅槃果。涅槃略以四門分別。一",
    "T33n1711_001:0549a20": "釋名字二出體性三種數多少四問答分別。",
    "T33n1711_001:0549a21": "第一釋名舊曰梵音名為涅槃或云泥洹。此",
    "T33n1711_001:0549a22": "土翻譯名為寂滅。大唐三藏曰波利匿縛喃",
    "T33n1711_001:0549a23": "此云圓寂。究竟離障生死喧動故曰圓寂。謂",
    "T33n1711_001:0549a24": "欲存舊名為涅槃。第二出體諸說不同。薩婆",
    "T33n1711_001:0549a25": "多宗有餘無餘皆用擇滅無為為體有實自",
    "T33n1711_001:0549a26": "性。依經部宗煩惱滅處名有餘依。苦果盡處",
    "T33n1711_001:0549a27": "名無餘依。假而非實自有兩釋。一曰滅諦為",
    "T33n1711_001:0549a28": "體惑業滅處滅諦攝故。一曰皆用道諦為性",
    "T33n1711_001:0549a29": "於道建立惑等滅故。今依大乘諸說不同。曇",
    "T33n1711_001:0549b01": "無懺曰四德為林玄致為本。真諦三藏說大",
    "T33n1711_001:0549b02": "乘中有四涅槃三是道果本來清淨非道果",
    "T33n1711_001:0549b03": "攝。又說般若及以大悲為無住處涅槃自性。",
    "T33n1711_001:0549b04": "如此等說不可具述。今三藏曰四種涅槃用",
    "T33n1711_001:0549b05": "如為體。故成唯識第十卷曰。四種涅槃皆依",
    "T33n1711_001:0549b06": "真如離障建立。而涅槃說法身般若解脫三",
    "T33n1711_001:0549b07": "事成涅槃者舉能成智意。取所成離障真如",
    "T33n1711_001:0549b08": "非能成智為其自性法。數類分別自有兩釋。",
    "T33n1711_001:0549b09": "一曰初後即是真如中間二種擇滅所攝。一",
    "T33n1711_001:0549b10": "曰初一即是真如後三皆是擇滅所攝。雖有",
    "T33n1711_001:0549b11": "兩說護法正宗以後為正。第三種數分別者",
    "T33n1711_001:0549b12": "略即二種廣開為四。所言二者一者性淨二",
    "T33n1711_001:0549b13": "者方便淨。開為四者自性清淨有餘無餘及",
    "T33n1711_001:0549b14": "無住處。如成唯識第十卷說。涅槃義別略",
    "T33n1711_001:0549b15": "有四種。一本來自性清淨涅槃。雖有客染而",
    "T33n1711_001:0549b16": "本性淨具無數量微妙功德。唯真聖者自內",
    "T33n1711_001:0549b17": "所證其性本寂故名涅槃。二有餘依涅槃。謂",
    "T33n1711_001:0549b18": "即真如出煩惱障雖有微苦所依未滅而障永",
    "T33n1711_001:0549b19": "寂故名涅槃。三無餘涅槃。謂即真如出生死",
    "T33n1711_001:0549b20": "苦煩惱既盡餘依亦滅眾苦永寂故名涅槃。",
    "T33n1711_001:0549b21": "四無住處涅槃。謂即真如出所知障大悲般",
    "T33n1711_001:0549b22": "若常所輔翼由斯不住生死涅槃。利樂有情",
    "T33n1711_001:0549b23": "窮未來際用而常寂故名涅槃。一切有情皆",
    "T33n1711_001:0549b24": "有初一。二乘無學容有前三。唯我世尊可言",
    "T33n1711_001:0549b25": "具四。第四問答。問如何善逝有有餘依。答雖",
    "T33n1711_001:0549b26": "無實依而現似有。或苦依盡說無餘依。非苦",
    "T33n1711_001:0549b27": "依在說有餘依。是故世尊可言具四。問若聲",
    "T33n1711_001:0549b28": "聞等有無餘依如何有處說彼非有(如勝鬘等)答有",
    "T33n1711_001:0549b29": "處說彼都無涅槃豈有餘依彼亦非有(此亦勝等)然",
    "T33n1711_001:0549c01": "聲聞等身智在時有所知障。苦依未盡圓寂",
    "T33n1711_001:0549c02": "義隱。說無涅槃非彼實無。煩惱障盡所顯",
    "T33n1711_001:0549c03": "真理有餘涅槃爾時未證無餘圓寂。故亦說",
    "T33n1711_001:0549c04": "彼無無餘依。非彼後時滅身智已無苦依盡",
    "T33n1711_001:0549c05": "無餘涅槃。廣說如彼。問諸所知障既不感生",
    "T33n1711_001:0549c06": "如何斷彼得無住處。答彼能隱覆法空真如",
    "T33n1711_001:0549c07": "故斷彼時顯法空理。此理即是無住涅槃。令",
    "T33n1711_001:0549c08": "於二邊俱不住故。問若所知障亦障涅槃如",
    "T33n1711_001:0549c09": "何斷彼不得擇滅。答擇滅離縛彼非縛故。問",
    "T33n1711_001:0549c10": "既爾斷彼寧得涅槃。答非諸涅槃皆擇滅攝",
    "T33n1711_001:0549c11": "不爾性淨應非涅槃。有說。亦是擇滅所攝廣",
    "T33n1711_001:0549c12": "說如彼。已外問答如理應思。",
    "T33n1711_001:0549c13": "三世諸佛依般若波羅蜜多故得阿耨多羅三",
    "T33n1711_001:0549c14": "藐三菩提者　自下第二引例證成。於中有",
    "T33n1711_001:0549c15": "二初正明得果後約用歎勝。此即初也文有",
    "T33n1711_001:0549c16": "三節。三世諸佛者辨得果人。三世即是過現",
    "T33n1711_001:0549c17": "未來有為法也。如其次第曾有現有及以當",
    "T33n1711_001:0549c18": "有以為三世。又說如次當不有法正現有法",
    "T33n1711_001:0549c19": "曾不有法以為三世。然此三世有其三種。一",
    "T33n1711_001:0549c20": "種子三世二道理三世三唯識三世。如此三",
    "T33n1711_001:0549c21": "世諸宗同異具如諸論。如理應思。梵音佛陀",
    "T33n1711_001:0549c22": "此翻覺者。具有五義故名為佛如佛地論。言",
    "T33n1711_001:0549c23": "五義者一具二智(一切智一切種智)二離二障(煩惱所知)三達",
    "T33n1711_001:0549c24": "二相(一切法一切種法)四具二利(自利利他)五具二譬(如睡夢覺如蓮華開)",
    "T33n1711_001:0549c25": "具此五義故名為佛。次依般若波羅蜜多故",
    "T33n1711_001:0549c26": "者辨能得智如前可知。後得阿耨多羅三藐",
    "T33n1711_001:0549c27": "三菩提者顯所得果即是菩提。梵音如上。而",
    "T33n1711_001:0549c28": "翻此言諸說不同。一曰阿之言無耨多羅云",
    "T33n1711_001:0549c29": "上三名正藐言真後三名正菩提曰道。總言",
    "T33n1711_001:0550a01": "無上正真正正道。一曰阿之言無耨多羅曰",
    "T33n1711_001:0550a02": "上三名正藐言遍三云知菩提名覺。如理智",
    "T33n1711_001:0550a03": "緣真如名正。如量智緣俗言遍。無分別智斷",
    "T33n1711_001:0550a04": "二無知名知。菩提出睡夢之表稱覺。此四智",
    "T33n1711_001:0550a05": "是菩提體超二乘果故名無上。今大唐三藏",
    "T33n1711_001:0550a06": "曰阿之言無耨多羅名上三名正藐名等三又",
    "T33n1711_001:0550a07": "言正菩提云覺。無法可過故言無上。理事遍",
    "T33n1711_001:0550a08": "知故云正等。離妄照真復云正覺。即是無上",
    "T33n1711_001:0550a09": "正等正覺。問標宗得果但說涅槃。引例證成",
    "T33n1711_001:0550a10": "唯菩提者。以覺證滅豈不相違。答理實皆通",
    "T33n1711_001:0550a11": "智斷二德各據一義。影略互顯此。菩提義略",
    "T33n1711_001:0550a12": "以三門分別。一釋名字二出體性三諸門分",
    "T33n1711_001:0550a13": "別。第一釋名梵音菩提此翻名覺。覺有三種",
    "T33n1711_001:0550a14": "謂三乘智而今且說無上菩提。即真俗智雙",
    "T33n1711_001:0550a15": "證二空故名為覺。第二出體有其二種。一",
    "T33n1711_001:0550a16": "就實出體四智為性故。成唯識第十卷曰菩",
    "T33n1711_001:0550a17": "提即是四智相應心品為體。二相從假說略",
    "T33n1711_001:0550a18": "有三門。一智斷分別即用二空觀智。及斷二",
    "T33n1711_001:0550a19": "障所證無為。以為自性故。瑜伽論菩薩地曰",
    "T33n1711_001:0550a20": "二斷二智名為菩提。彼說二斷為菩提者智",
    "T33n1711_001:0550a21": "之果故。相從假說亦名為智。三二身分別通",
    "T33n1711_001:0550a22": "用三身以為自性。故攝大乘智殊勝體即是",
    "T33n1711_001:0550a23": "三身。彼曰法身通名智者智之性故似說名",
    "T33n1711_001:0550a24": "智。三五法分別通用五法以為自性。佛地經",
    "T33n1711_001:0550a25": "曰有五種法攝大覺地。所謂四智及淨法界。",
    "T33n1711_001:0550a26": "彼經真如為大覺者同攝大乘。覺之性故。依",
    "T33n1711_001:0550a27": "智度論覺之境故名之為覺。故彼論云說智及",
    "T33n1711_001:0550a28": "智處皆名為般若。第三諸門分別先釋四智後",
    "T33n1711_001:0550a29": "辨三身。且說四智五門分別。一標名出體門",
    "T33n1711_001:0550b01": "二轉識得智門三心所相應門四所緣差別門",
    "T33n1711_001:0550b02": "五初得現起門。一標名出體門者一大圓鏡",
    "T33n1711_001:0550b03": "智如依圓鏡眾緣影現。如是依止如來智鏡",
    "T33n1711_001:0550b04": "諸處境識眾像影現。從諭立號即用第八相",
    "T33n1711_001:0550b05": "應心品以為自體。有十一喻如佛地經。二平",
    "T33n1711_001:0550b06": "等性智自他有情悉皆平等從用立號名平等",
    "T33n1711_001:0550b07": "智。有十平等如經廣說。第七相應心品為體。",
    "T33n1711_001:0550b08": "三妙觀察智相應心品善觀諸法自相共相從",
    "T33n1711_001:0550b09": "用立號名妙觀察智。有十種喻如經廣釋。第",
    "T33n1711_001:0550b10": "六相應心品為體。四成所作智普於十方示",
    "T33n1711_001:0550b11": "現種種變化三業所應作事。此亦從用名成",
    "T33n1711_001:0550b12": "所作智。有十種喻如經廣說五識相應心品",
    "T33n1711_001:0550b13": "為體。二轉識得智者佛地第三。有二師說。",
    "T33n1711_001:0550b14": "一曰轉第八識得大圓鏡智。轉第七識。得平",
    "T33n1711_001:0550b15": "等性智。轉第六識得妙觀察智。轉五現識成",
    "T33n1711_001:0550b16": "成所作智。一曰轉第六識得成所作智。轉五",
    "T33n1711_001:0550b17": "現識得妙觀察智。此不應理非次第故。說法",
    "T33n1711_001:0550b18": "斷疑則遍觀察非五用故。無性攝論亦有兩",
    "T33n1711_001:0550b19": "釋。廣如彼說。大莊嚴論同佛地論第二所說。",
    "T33n1711_001:0550b20": "成唯識第十卷中即同佛地初師所說須會。",
    "T33n1711_001:0550b21": "三心所相應者一一皆與二十一法心品相",
    "T33n1711_001:0550b22": "應。謂所遍行別境各五善有十一具如佛地。",
    "T33n1711_001:0550b23": "四所緣差別者大圓鏡智如佛地論。自有兩",
    "T33n1711_001:0550b24": "釋一曰緣如一曰通緣一切諸法。雖有兩說",
    "T33n1711_001:0550b25": "後者為勝。唯識第十亦同彼說。若廣分別具",
    "T33n1711_001:0550b26": "如佛地。平等性智佛地唯識皆有三釋。一曰",
    "T33n1711_001:0550b27": "但緣第八淨識。一曰但緣平等真如。一曰普",
    "T33n1711_001:0550b28": "緣真俗為境。具如二論。妙觀察智緣一切境",
    "T33n1711_001:0550b29": "無有諍論。成所作智有其二說。一曰但緣五",
    "T33n1711_001:0550c01": "種現境。一曰遍緣三世諸法。後說為正。如彼",
    "T33n1711_001:0550c02": "二論。五現起差別者依佛地論。大圓鏡智金",
    "T33n1711_001:0550c03": "剛心時初得現起。平等性智相應心品菩薩",
    "T33n1711_001:0550c04": "初地初現觀時最初現行。妙觀察智相應心",
    "T33n1711_001:0550c05": "品亦在初地。初現觀時最初現行。成所作智",
    "T33n1711_001:0550c06": "自有二釋。一曰初地已上皆得現行。一曰佛",
    "T33n1711_001:0550c07": "果方得現行。後說為正。廣如彼論。依成唯識",
    "T33n1711_001:0550c08": "大圓鏡智自有兩釋。一曰金剛心時初得現",
    "T33n1711_001:0550c09": "起。一曰佛果方得現起後說為正餘如佛地。",
    "T33n1711_001:0550c10": "三身略以七門分別。第一釋名字。第二出體",
    "T33n1711_001:0550c11": "性。第三五法攝身。第四常無常。第五形量大",
    "T33n1711_001:0550c12": "小。第六所化同異。第七依土差別。第一釋名",
    "T33n1711_001:0550c13": "先總後別。言三身者三是標數身有三義謂",
    "T33n1711_001:0550c14": "體依聚故。成唯識第十卷曰。體依聚義總說",
    "T33n1711_001:0550c15": "名為身。佛地第七亦同彼釋。此即六中帶數",
    "T33n1711_001:0550c16": "釋也。後別名者一自性法身謂即真如體常",
    "T33n1711_001:0550c17": "不變故名自性身。力無畏等諸功德法所依",
    "T33n1711_001:0550c18": "止故亦名法身。次受用身能令自他受用種",
    "T33n1711_001:0550c19": "種大法樂故名受用身。後變化身謂利有情",
    "T33n1711_001:0550c20": "示現種種變化事業名變化身。第二出體法",
    "T33n1711_001:0550c21": "身即用真如為體。次受用身即用四智自利",
    "T33n1711_001:0550c22": "功德。及為地上所現化相一分功德以為自",
    "T33n1711_001:0550c23": "性。其中同異五法門中當廣分別。第三五",
    "T33n1711_001:0550c24": "法攝身依佛地論自有兩釋。有義前二攝自",
    "T33n1711_001:0550c25": "性身中間二種攝受用身。成所作智攝變化",
    "T33n1711_001:0550c26": "身。經說真如是法身故(如金光明經及佛地經等)。論說轉去",
    "T33n1711_001:0550c27": "阿賴耶識得自性身。大圓鏡智轉第八得故",
    "T33n1711_001:0550c28": "知前二攝自性身(如攝大乘說得自性攝論莊嚴皆轉第八得圓鏡智)。此經",
    "T33n1711_001:0550c29": "中說成所作智起諸化業。莊嚴論說成所作",
    "T33n1711_001:0551a01": "智於一切界發起種種無量難思諸變化事。",
    "T33n1711_001:0551a02": "故知後一攝變化身(更勘說處)平等性智如諸論",
    "T33n1711_001:0551a03": "說。能依淨土隨諸菩薩所樂示現種種佛身",
    "T33n1711_001:0551a04": "(更勘說處)。妙觀察智亦如論說。於大集會能現一",
    "T33n1711_001:0551a05": "切自在作用說法斷疑(如莊嚴論說)。又說轉去諸",
    "T33n1711_001:0551a06": "識故得受用。故知中二攝受用身(如攝大乘論說)。又",
    "T33n1711_001:0551a07": "佛三身皆十義中智殊勝攝故知三身皆得有",
    "T33n1711_001:0551a08": "智(如攝大乘中殊勝也)。有義初一攝自性身。四智自性",
    "T33n1711_001:0551a09": "相應共有及為地上菩薩所現一分細相攝受",
    "T33n1711_001:0551a10": "用身。若為地前菩薩等所現一分麁相化用",
    "T33n1711_001:0551a11": "攝變化身。諸經皆說清淨真如為法身。故讚",
    "T33n1711_001:0551a12": "佛論說如來法身無生滅故。如此等文故知",
    "T33n1711_001:0551a13": "法身即淨法界。具說如彼。莊嚴論說大圓鏡",
    "T33n1711_001:0551a14": "智自受用。佛攝大乘說轉諸轉識得受用身。",
    "T33n1711_001:0551a15": "然說轉去阿賴耶識得法身者。此說轉去第",
    "T33n1711_001:0551a16": "八識中二障種子。顯得清淨轉依法身。非說",
    "T33n1711_001:0551a17": "鏡智是法身佛。又受用身略有二種。一自受",
    "T33n1711_001:0551a18": "用三無數劫修所成故。二他受用為諸菩薩",
    "T33n1711_001:0551a19": "受法樂故是故四智相應共有及一分化為受",
    "T33n1711_001:0551a20": "用身。經論皆說化身為化地前眾生現種種",
    "T33n1711_001:0551a21": "相。既是地前眾生境界故知非是真實功德。",
    "T33n1711_001:0551a22": "但是化用。經論唯說成所作智能起化業非",
    "T33n1711_001:0551a23": "即化身。但雖三身智殊勝攝法身是智所依",
    "T33n1711_001:0551a24": "證故。化身是智所起用故。似智現故說假為",
    "T33n1711_001:0551a25": "智亦無有過。成唯識論不異前說故不重述。",
    "T33n1711_001:0551a26": "第四常無常者問受用變化既有生滅。云何",
    "T33n1711_001:0551a27": "經說諸佛身常。答由二所依法身常故受用",
    "T33n1711_001:0551a28": "法樂無休廢。故數數現化無斷絕故。如常受",
    "T33n1711_001:0551a29": "樂如常施食故說名常。莊嚴論說常有三種。",
    "T33n1711_001:0551b01": "一本性常謂自性身。此身本來性常住故。二",
    "T33n1711_001:0551b02": "不斷常謂受用身受用法樂無間斷故。三相",
    "T33n1711_001:0551b03": "續常謂變化身沒已復現化無盡故。具說如",
    "T33n1711_001:0551b04": "彼。第五形量大小者自性法身由如虛空不",
    "T33n1711_001:0551b05": "可說其形量大小。就相而言遍一切處。受用",
    "T33n1711_001:0551b06": "身者有色非色非色諸法無形質故。亦不可",
    "T33n1711_001:0551b07": "說形量大小。若就依身及所知境亦得說言",
    "T33n1711_001:0551b08": "遍一切處。色有二種。一者實色二者化色。言",
    "T33n1711_001:0551b09": "實色者三無數劫修習所生充滿法界。遍實",
    "T33n1711_001:0551b10": "淨土唯佛與佛乃能知之。言化色者由悲願",
    "T33n1711_001:0551b11": "力為入大地諸菩薩眾。現種種身形量不定。",
    "T33n1711_001:0551b12": "為化地前所現化身通色非色。非色無形故",
    "T33n1711_001:0551b13": "無形量。色即不定隨所化故。廣說如彼。第六",
    "T33n1711_001:0551b14": "所化同異者如佛地論。一切如來所化有情",
    "T33n1711_001:0551b15": "為共不共。論有三說。一曰唯共一切功德行",
    "T33n1711_001:0551b16": "願同故廣如彼說。一曰不共以佛所化諸有",
    "T33n1711_001:0551b17": "情類本相屬故。廣說如彼。如實義者有共不",
    "T33n1711_001:0551b18": "共。無始時來種性法爾更相繫屬。或多屬一",
    "T33n1711_001:0551b19": "或一屬多。廣說如彼。依成唯識同第三釋。如",
    "T33n1711_001:0551b20": "論應知。第七依土差別者如成唯識。身有四",
    "T33n1711_001:0551b21": "種所謂自性受用及變化身。土有四種一自",
    "T33n1711_001:0551b22": "性土二自受用三他受用四變化土。即前四",
    "T33n1711_001:0551b23": "身如其次第住四種土。雖自性身與自性土",
    "T33n1711_001:0551b24": "體無差別。而屬佛法相性異故義說能所。其",
    "T33n1711_001:0551b25": "變化身非唯住淨亦通穢土廣如彼論。",
    "T33n1711_001:0551b26": "故知般若波羅蜜多是大神呪是大明呪是無",
    "T33n1711_001:0551b27": "上呪是無等等呪者　自下第二舉用歎勝於",
    "T33n1711_001:0551b28": "中有二。初長行廣釋後舉頌結歎。前中有二",
    "T33n1711_001:0551b29": "初明自利後辨利他。此即初也。所言呪者呪",
    "T33n1711_001:0551c01": "術之名。明即妙慧證空斷障。言要妙術故以",
    "T33n1711_001:0551c02": "呪言歎其勝用。神用莫測名大神呪。遣暗除",
    "T33n1711_001:0551c03": "癡稱大明呪。超過二乘故云無上。越彼菩薩",
    "T33n1711_001:0551c04": "佛慧均平是故重言名無等等。",
    "T33n1711_001:0551c05": "能除一切苦真實不虛者　此即第二辨利他",
    "T33n1711_001:0551c06": "用。依此妙慧令諸有情越生死苦證涅槃樂。",
    "T33n1711_001:0551c07": "舒舌髮際尚表誠言。況覆三千而語有謬。故",
    "T33n1711_001:0551c08": "經說曰是真語者。",
    "T33n1711_001:0551c09": "故說般若波羅蜜多呪即說呪曰揭諦揭諦波",
    "T33n1711_001:0551c10": "羅揭諦波羅僧揭諦菩提莎婆呵者　此即第",
    "T33n1711_001:0551c11": "二舉頌結歎於中有二。初長行標舉後以頌",
    "T33n1711_001:0551c12": "正歎。然釋此頌諸說不同。一曰此頌不可翻",
    "T33n1711_001:0551c13": "譯古來相傳。此呪乃是西域正音祕密辭句。",
    "T33n1711_001:0551c14": "翻即失驗故存梵語。又解呪中說諸聖名或",
    "T33n1711_001:0551c15": "說鬼神。或說諸法甚深奧義言含多義。此方",
    "T33n1711_001:0551c16": "無言正當彼語故存梵音。如薄伽梵。一曰諸",
    "T33n1711_001:0551c17": "呪密可翻譯如言南無佛陀耶等。釋此頌句",
    "T33n1711_001:0551c18": "判之為三。初揭諦揭諦此云度度。頌前長行",
    "T33n1711_001:0551c19": "般若二字。此顯般若有大功能自度度他故",
    "T33n1711_001:0551c20": "云度度。次波羅等句即頌長行波羅蜜多。此",
    "T33n1711_001:0551c21": "云彼岸到是即涅槃名彼岸也。揭諦言度度",
    "T33n1711_001:0551c22": "到何處。謂即彼岸是度之處。故云波羅揭諦。",
    "T33n1711_001:0551c23": "言波羅者翻名如上。僧揭諦者此云到竟。言",
    "T33n1711_001:0551c24": "菩提者是彼岸體。後莎婆呵此云速疾。謂由",
    "T33n1711_001:0551c25": "妙慧有勝功用即能速疾到菩提岸。又解頌",
    "T33n1711_001:0551c26": "中有其四句。分為二節。初之二句約法歎勝",
    "T33n1711_001:0551c27": "後有二句就人歎勝。就約法中先因後果。重",
    "T33n1711_001:0551c28": "言揭諦此云勝勝。因位般若具自他利二種",
    "T33n1711_001:0551c29": "勝用。故云勝勝。波羅揭諦言彼岸勝。由般若",
    "T33n1711_001:0552a01": "故得涅槃勝岸。故言彼岸勝。就歎人中先因",
    "T33n1711_001:0552a02": "後果。波羅僧揭諦此云彼岸僧勝。此歎因位",
    "T33n1711_001:0552a03": "一乘菩薩求彼岸人。菩提莎婆呵此云覺究",
    "T33n1711_001:0552a04": "竟。此歎果位三身果人。覺法已滿名覺究竟。",
    "T33n1711_001:0552a05": "或可四句歎三寶勝。初之二句如次應知歎",
    "T33n1711_001:0552a06": "行果法。第三四句如次應知歎僧及佛矣。",
    "T33n1711_001:0552a07": "般若心經贊(終)"
}