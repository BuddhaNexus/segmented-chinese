{
    "T39n1795_01b:0536b10": "folio_1b 大方廣圓覺修多羅了義經略疏",
    "T39n1795_01b:0536b11": "卷上二",
    "T39n1795_01b:0536b13": "唐終南山草堂寺沙門宗密述",
    "T39n1795_01b:0536b14": "自下大段，第二令依解修行，隨根證入。謂創",
    "T39n1795_01b:0536b15": "因法鏡照心，頓能信解，至於長久修證，則節",
    "T39n1795_01b:0536b16": "級不同。良以障有淺深，根有利鈍，習氣厚薄，",
    "T39n1795_01b:0536b17": "心行依違，故須處處隨根引令得出。然其修",
    "T39n1795_01b:0536b18": "證階降雖殊，必籍本因，故云依解。前則信",
    "T39n1795_01b:0536b19": "解，此則行證，故《華嚴》一部亦唯此四矣。文中",
    "T39n1795_01b:0536b20": "二：初徵釋用心、後廣明行相。所以然者，以悟",
    "T39n1795_01b:0536b21": "修之理一異難明，意實相符，言而似反，故須",
    "T39n1795_01b:0536b22": "徵釋，令解用心，然後隨性隨緣，廣為明其行",
    "T39n1795_01b:0536b23": "相。今初徵釋文中，大科四段不異初門。申請",
    "T39n1795_01b:0536b24": "中三，亦同前列。今初、進問威儀。",
    "T39n1795_01b:0536b25": "於是普賢菩薩在大眾中即從座起，頂禮佛",
    "T39n1795_01b:0536b26": "足，右繞三匝，長跪叉手而白佛言：普賢是",
    "T39n1795_01b:0536b27": "行中之體，故標首，為下所依，總別觀門不離",
    "T39n1795_01b:0536b28": "此故。二聖表法已具前文。次、正陳中，文四：一、",
    "T39n1795_01b:0536b29": "就當根徵起。",
    "T39n1795_01b:0536c01": "「大悲世尊！願為此會諸菩薩眾，及為末世一",
    "T39n1795_01b:0536c02": "切眾生修大乘者，聞此圓覺清淨境界，云何",
    "T39n1795_01b:0536c03": "修行？」信解圓覺即是當根，雖達天真，未明",
    "T39n1795_01b:0536c04": "緣起。大士悲憫，接下垂方，反覆徵問用心、解",
    "T39n1795_01b:0536c05": "行如何契合？二、問解行相違。於中復二：一、幻",
    "T39n1795_01b:0536c06": "幻何修問。",
    "T39n1795_01b:0536c07": "「世尊！若彼眾生」指前當根。",
    "T39n1795_01b:0536c08": "「知如幻者，身心亦幻解也，云何以幻還修於幻？」",
    "T39n1795_01b:0536c09": "行也。謂一切如幻，正解方成；幻法非真，復何",
    "T39n1795_01b:0536c10": "修習？故解與行進退相違，徵釋用心，實由斯",
    "T39n1795_01b:0536c11": "矣。此問從前知是空華即無輪轉等文而來，",
    "T39n1795_01b:0536c12": "意云：身心既如幻，能知亦是幻，將幻還除幻，",
    "T39n1795_01b:0536c13": "幻幻何窮盡？幻者，謂世有幻法，依草木等幻",
    "T39n1795_01b:0536c14": "作人畜，宛似往來動作之相；須臾法謝，還成",
    "T39n1795_01b:0536c15": "草木。然諸經教幻喻偏多，良以五天此術頗",
    "T39n1795_01b:0536c16": "眾，見聞既審，法理易明。及傳此方，翻成難曉。",
    "T39n1795_01b:0536c17": "今依古師解《華嚴》如幻之文，法、喻各開五法。",
    "T39n1795_01b:0536c18": "喻中五者，如結一巾幻作一馬，一所依巾、二",
    "T39n1795_01b:0536c19": "幻師術法、三所幻馬、四馬有即無、五癡執為",
    "T39n1795_01b:0536c20": "馬；法中五者，一真性、二心識、三依他起、四",
    "T39n1795_01b:0536c21": "我法即空、五迷執我法。下諸幻喻皆倣此知。",
    "T39n1795_01b:0536c22": "二、斷滅誰修問。",
    "T39n1795_01b:0536c23": "「若諸幻性一切盡滅，則無有心，誰為修行？云",
    "T39n1795_01b:0536c24": "何復說修行如幻？」此問亦從前拂迹中來，",
    "T39n1795_01b:0536c25": "謂若以幻故一切皆空，能所總無，遣誰修習？",
    "T39n1795_01b:0536c26": "云何復說修行如幻？《金剛三昧亦》云：「眾生之",
    "T39n1795_01b:0536c27": "心性本空寂，空寂之心體無色相，云何修習",
    "T39n1795_01b:0536c28": "得本空心？」三、遮不修之失。",
    "T39n1795_01b:0536c29": "「若諸眾生本不修行，於生死中常居幻化，曾",
    "T39n1795_01b:0536c30": "不了知如幻境界，令妄想心云何解脫？」意",
    "T39n1795_01b:0537a01": "恐惑者又云：一切如幻無不是空，覺性無生，",
    "T39n1795_01b:0537a02": "本來清淨，知之即已，何有修行？故此遮云：本",
    "T39n1795_01b:0537a03": "空本不修，多生生死苦，今空今不修，云何則",
    "T39n1795_01b:0537a04": "脫苦？不了如幻境界者，未達緣起事相也。從",
    "T39n1795_01b:0537a05": "來不達事，妄想不解脫，今還不了知，如何得",
    "T39n1795_01b:0537a06": "解脫？溺斯意者近代尤多，但恃天真，不觀力",
    "T39n1795_01b:0537a07": "用。四、請修之方便。",
    "T39n1795_01b:0537a08": "「願為末世一切眾生，作何方便漸次修習？令",
    "T39n1795_01b:0537a09": "諸眾生永離諸幻。」",
    "T39n1795_01b:0537a10": "上遮不修之失，已知決定應修，故問對治之",
    "T39n1795_01b:0537a11": "門，如何永離諸幻？《論》云：「若人唯念真如，不",
    "T39n1795_01b:0537a12": "以方便種種熏修，終無得淨。」對於暫離，故言",
    "T39n1795_01b:0537a13": "永離，謂初觀一體雖覺全真，後遇八風紛然",
    "T39n1795_01b:0537a14": "起妄，行如窮子，解似電光，何法修治，永除病",
    "T39n1795_01b:0537a15": "本？然經云「一切眾生作何方便」，兩句之間文",
    "T39n1795_01b:0537a16": "意斷絕，譯之太略，應添分別演說等言，意則",
    "T39n1795_01b:0537a17": "連續，達者詳焉，後亦頻爾。此下三唱經文，倣",
    "T39n1795_01b:0537a18": "前科段。",
    "T39n1795_01b:0537a19": "作是語已，五體投地。如是三請，終而復始。爾",
    "T39n1795_01b:0537a20": "時，世尊告普賢菩薩言：「善哉！善哉！善男子！汝",
    "T39n1795_01b:0537a21": "等乃能為諸菩薩及末世眾生，修習菩薩如",
    "T39n1795_01b:0537a22": "幻三昧，」此云正受。由達身心如幻，則冥本",
    "T39n1795_01b:0537a23": "覺真如如鏡受影，非受非拒，故名正受。",
    "T39n1795_01b:0537a24": "「方便漸次，令諸眾生得離諸幻。汝今諦聽，當",
    "T39n1795_01b:0537a25": "為汝說。」時，普賢菩薩奉教歡喜，及諸大眾默",
    "T39n1795_01b:0537a26": "然而聽。正說長行中四：一標幻從覺生以",
    "T39n1795_01b:0537a27": "為義本、二明幻盡覺滿以釋前疑、三令離幻",
    "T39n1795_01b:0537a28": "顯覺正示用心、四辨幻覺不俱結酬其請。今",
    "T39n1795_01b:0537a29": "初第一，云義本者，以普賢但徵修幻，不問幻",
    "T39n1795_01b:0537b01": "之所生。佛說生於覺心，未為正答所問。且要",
    "T39n1795_01b:0537b02": "標之為本，憑之顯幻盡覺圓，故得修幻義成。",
    "T39n1795_01b:0537b03": "幻盡元非斷滅，故《論》云：「自性清淨心，因無明",
    "T39n1795_01b:0537b04": "風動，乃至無明滅，智性不壞。如風止動滅，濕",
    "T39n1795_01b:0537b05": "性不壞等。」",
    "T39n1795_01b:0537b06": "「善男子！一切眾生種種幻化，」有漏五蘊、十",
    "T39n1795_01b:0537b07": "二處、十八界等，偈云：幻無明故。",
    "T39n1795_01b:0537b08": "「皆生」諸有漏法皆從性淨真心而生也，依",
    "T39n1795_01b:0537b09": "真起妄故。",
    "T39n1795_01b:0537b10": "「如來」此心雖凡聖同依，唯佛圓證，故約佛",
    "T39n1795_01b:0537b11": "標之。",
    "T39n1795_01b:0537b12": "「圓」離相故。",
    "T39n1795_01b:0537b13": "「覺」非空故。",
    "T39n1795_01b:0537b14": "「妙」染而不染故。",
    "T39n1795_01b:0537b15": "「心，」中實神解故。梵云乾栗馱，是堅實之心",
    "T39n1795_01b:0537b16": "也，不同緣慮集起之義。言皆生者，本覺心體",
    "T39n1795_01b:0537b17": "為因、根本不覺為緣，生三細；業識為因、境界",
    "T39n1795_01b:0537b18": "為緣，生六麁。故《楞伽》云：「大慧！不思議熏、不思",
    "T39n1795_01b:0537b19": "議變是現識因。取種種塵及無始妄想熏，是",
    "T39n1795_01b:0537b20": "分別事識因。」是知諸法皆無自體，無自體故，",
    "T39n1795_01b:0537b21": "必假所依，依圓覺心而生起也。如幻馬無體，",
    "T39n1795_01b:0537b22": "必依於巾。巾喻真心，馬即蘊界，配前五法，本",
    "T39n1795_01b:0537b23": "末應知。問：「既真能生妄，真是妄源，何故前云",
    "T39n1795_01b:0537b24": "無明無體？」答：「妄託真起，說真為源。現且迷真，",
    "T39n1795_01b:0537b25": "真本無妄。如二月託本月而起，說本月為起",
    "T39n1795_01b:0537b26": "二之依。本月實無二輪，即是二無其體。故經",
    "T39n1795_01b:0537b27": "說種種生於覺心，不是心生種種。」然諸經論",
    "T39n1795_01b:0537b28": "俱說萬法一心、三界唯識，宗途有異，學者罕",
    "T39n1795_01b:0537b29": "知。今約五教略彰其別：一、愚法聲聞教，假說",
    "T39n1795_01b:0537c01": "一心，謂實有外境，但由心造業之所感故；二、",
    "T39n1795_01b:0537c02": "大乘權教，明異熟賴耶名為一心，遮無境故；",
    "T39n1795_01b:0537c03": "三、大乘實教，說如來藏以為一心，理無二故；",
    "T39n1795_01b:0537c04": "四、一乘頓教，泯絕染淨，但是一心，破諸數故；",
    "T39n1795_01b:0537c05": "五、一乘圓教，總該萬有，即是一心，理事、本末",
    "T39n1795_01b:0537c06": "無別異故。此上五教後後轉深，後必收前，前",
    "T39n1795_01b:0537c07": "不攝後。然皆說一心，有斯異者，蓋以經隨機",
    "T39n1795_01b:0537c08": "說、論逐經通、人隨論執，致令末代固守淺權。",
    "T39n1795_01b:0537c09": "今本末會通，令五門皆顯，詮旨相對復為三",
    "T39n1795_01b:0537c10": "門：初約所詮，逆次順法，從四至一展轉起末，",
    "T39n1795_01b:0537c11": "謂本唯非染非淨一法界心，由不覺之名如",
    "T39n1795_01b:0537c12": "來藏，與生滅合成阿梨耶識。復由執此為我、",
    "T39n1795_01b:0537c13": "法故，轉起餘七，成八種識。各由識體起能見",
    "T39n1795_01b:0537c14": "分，由能見故似外境現，執取此現為定實故，",
    "T39n1795_01b:0537c15": "造種種別業、共業。故內感自身，外感器界一",
    "T39n1795_01b:0537c16": "切諸法。二、約能詮，順文逆法，從一至四展轉",
    "T39n1795_01b:0537c17": "窮本，謂佛對下劣根性未能頓達萬法所起",
    "T39n1795_01b:0537c18": "根本者，且言從業所感，此則初聲聞教；次為",
    "T39n1795_01b:0537c19": "機稍勝者，說能、所感一切唯識，展轉乃至唯",
    "T39n1795_01b:0537c20": "一真心，名頓教等。皆由根有勝劣故，令說有",
    "T39n1795_01b:0537c21": "淺深。若執前前即迷後後，始終通會方盡其",
    "T39n1795_01b:0537c22": "源。三、能詮所詮逆順本末皆無障礙，由稱法",
    "T39n1795_01b:0537c23": "性直，譚不逐機，宜異說故，即圓教也。唯心之",
    "T39n1795_01b:0537c24": "義經論所宗，迷之則觸向面牆，解之則萬法",
    "T39n1795_01b:0537c25": "臨鏡。況此標為義本，如何不盡源流？達者審",
    "T39n1795_01b:0537c26": "之，勿嫌具列。此下第二、明幻盡覺滿以釋前",
    "T39n1795_01b:0537c27": "疑。然上說幻從覺生，染緣起也。此明幻盡覺",
    "T39n1795_01b:0537c28": "滿，淨緣起也。故《論》云：「有四種法薰習義故，",
    "T39n1795_01b:0537c29": "染法淨法起不斷絕。」染法者，以依真如法故",
    "T39n1795_01b:0538a01": "有於無明。無明熏習真如故則有妄心。妄心",
    "T39n1795_01b:0538a02": "熏習無明，不了真如法故，不覺念起，現妄境",
    "T39n1795_01b:0538a03": "界。妄境界染法緣故，即熏習妄心，令其念著，",
    "T39n1795_01b:0538a04": "造種種業，受於一切身心等苦。故《勝鬘》云：「不",
    "T39n1795_01b:0538a05": "染而染法身。」《不增不減經》云：「法身流轉五道，",
    "T39n1795_01b:0538a06": "名曰眾生。」《華嚴》云：「心如工畫師」等。淨緣起者，",
    "T39n1795_01b:0538a07": "《論》云：「以有真如法故，熏習無明，則令妄心厭",
    "T39n1795_01b:0538a08": "生死苦、樂求涅槃，以厭求故即熏習真如。自",
    "T39n1795_01b:0538a09": "信已信，知心妄動，無前境界。修遠離法，種種",
    "T39n1795_01b:0538a10": "方便起隨順行，不取不念，乃至久遠熏習力",
    "T39n1795_01b:0538a11": "故，無明則滅。無明滅故心無有起，境界隨滅，",
    "T39n1795_01b:0538a12": "心相皆盡，名得涅槃，成自然業。」然淨緣起，翻",
    "T39n1795_01b:0538a13": "前染緣，緣無自性，染淨俱融，合法界性。起唯",
    "T39n1795_01b:0538a14": "性起，故無斷盡，如《華嚴》說，依此方名幻盡覺",
    "T39n1795_01b:0538a15": "滿。文中分三：一舉喻該釋前文、二法合唯譚",
    "T39n1795_01b:0538a16": "本義、三兼拂同幻之覺。今初。",
    "T39n1795_01b:0538a17": "「猶如空華從空而有，」喻前義本。謂空中畢",
    "T39n1795_01b:0538a18": "竟實無起滅，但以眼翳，空裏見華；既翳時華，",
    "T39n1795_01b:0538a19": "依空現故，言從空而有。如圓覺妙性畢境無",
    "T39n1795_01b:0538a20": "生，但以心迷，性中見妄；既迷時妄，依覺現故，",
    "T39n1795_01b:0538a21": "言生於覺也。",
    "T39n1795_01b:0538a22": "「幻華雖滅，空性不壞。」正喻此段釋疑之文。",
    "T39n1795_01b:0538a23": "謂翳差則見華滅於空中，華雖滅而空常在。",
    "T39n1795_01b:0538a24": "然華生時不生、滅時不滅，有翳有差見生見",
    "T39n1795_01b:0538a25": "滅。二、法合唯譚本義。",
    "T39n1795_01b:0538a26": "「眾生幻心還依幻滅，」謂此幻心由智了達方",
    "T39n1795_01b:0538a27": "得除滅，所了是幻，能了亦幻。則前疑云：幻幻",
    "T39n1795_01b:0538a28": "何修？今答意云：不妨以幻除幻。又前云：幻盡",
    "T39n1795_01b:0538a29": "斷滅。次下答云：",
    "T39n1795_01b:0538b01": "「諸幻盡滅，覺心不動，」此乃能所雙亡即契",
    "T39n1795_01b:0538b02": "圓覺，其猶波因水起，波滅水存。幻從覺生，幻",
    "T39n1795_01b:0538b03": "滅覺滿。三、兼拂同幻之覺。拂有三重：",
    "T39n1795_01b:0538b04": "「依幻說覺亦名為幻，」拂覺妄之覺也，對緣",
    "T39n1795_01b:0538b05": "而起，故亦是幻。",
    "T39n1795_01b:0538b06": "「若說有覺猶未離幻，」恐修習者作是念言：",
    "T39n1795_01b:0538b07": "對妄之覺則名為幻，不對妄者本有之覺則",
    "T39n1795_01b:0538b08": "非虛幻。若起此心，起則如幻。",
    "T39n1795_01b:0538b09": "「說無覺者亦復如是，」若謂二覺俱無即名",
    "T39n1795_01b:0538b10": "真者，此意居然如幻。舉要而言，起心動念言",
    "T39n1795_01b:0538b11": "妄言真無非幻也。相躡起念，勢極三重。",
    "T39n1795_01b:0538b12": "「是故幻滅名為不動。」若泯絕無寄，分別不",
    "T39n1795_01b:0538b13": "生，圓覺真心自然顯現。元無幻化，故言不動。",
    "T39n1795_01b:0538b14": "三、令離幻顯覺正示用心。即答前請問修習",
    "T39n1795_01b:0538b15": "之意也。前不疑合修不修，但於修中疑用心",
    "T39n1795_01b:0538b16": "違妨，一向但請如何修行離幻，兼已自遮不",
    "T39n1795_01b:0538b17": "修之失，故前段釋疑了，此段正示用心，後段",
    "T39n1795_01b:0538b18": "即會通，方便漸次之語。既令離幻修行，便已",
    "T39n1795_01b:0538b19": "通得不修之失疑也，故無別答之文。文中三：",
    "T39n1795_01b:0538b20": "謂法、喻、合。法中二：初、展轉離幻。",
    "T39n1795_01b:0538b21": "「善男子！一切菩薩及末世眾生，」標指當機。",
    "T39n1795_01b:0538b22": "「應當」誡勸之辭也。展轉四重。",
    "T39n1795_01b:0538b23": "「遠離一切幻化虛妄境界，」一、離諸幻境。",
    "T39n1795_01b:0538b24": "「由堅執持遠離心故，心如幻者亦復遠離」",
    "T39n1795_01b:0538b25": "二、離離幻之心。言如幻者，簡非幻心。",
    "T39n1795_01b:0538b26": "「遠離為幻亦復遠離，」三、遣離幻之離。",
    "T39n1795_01b:0538b27": "「離遠離幻亦復遠離，」四、遣離離之離。亦可",
    "T39n1795_01b:0538b28": "一離妄、二離覺、三遣離、四遣遣。皆言遠離者",
    "T39n1795_01b:0538b29": "有二：一止、二觀。止離者，休心息意水不追",
    "T39n1795_01b:0538c01": "攀，如人遇怨不應共處。觀離者，虛妄之法體",
    "T39n1795_01b:0538c02": "性皆空，如夢枷鎖，寤則已離。故下文云「知幻",
    "T39n1795_01b:0538c03": "即離」。後、密顯真覺。",
    "T39n1795_01b:0538c04": "「得無所離即除諸幻。」夢中見夢，轉轉覺於",
    "T39n1795_01b:0538c05": "前非，直到寤時所見方實，故云爾也。無所離",
    "T39n1795_01b:0538c06": "者，有其二意：一則冥於真覺，真覺則不可",
    "T39n1795_01b:0538c07": "離；二則到真覺之中，自然無如上節節之幻",
    "T39n1795_01b:0538c08": "可離。故荷澤云：「妄起即覺，妄滅覺滅，覺妄俱",
    "T39n1795_01b:0538c09": "滅，即是真如。」二、喻。",
    "T39n1795_01b:0538c10": "「譬如鑽火，兩木相因，火出木盡，灰飛煙滅。」",
    "T39n1795_01b:0538c11": "如有一段乾木，以一木燧鑽之火出，還將却",
    "T39n1795_01b:0538c12": "燒二木。木火既盡，煙自然滅。既成灰燼，任運",
    "T39n1795_01b:0538c13": "飛散，不同二木形質為礙。如次四節以配於",
    "T39n1795_01b:0538c14": "法，木段喻所修幻妄，木燧喻能修幻智，煙喻",
    "T39n1795_01b:0538c15": "離，灰喻遣。經文先云灰飛，譯之倒也，定合是",
    "T39n1795_01b:0538c16": "煙先滅，餘灰飛散。喻中闕於顯覺，蓋文略爾，",
    "T39n1795_01b:0538c17": "前法後合悉皆具有。若欲具之，應以地唯",
    "T39n1795_01b:0538c18": "圓覺，由前木等本從地出，燒滅總盡，唯有地",
    "T39n1795_01b:0538c19": "存。如種種幻化生於圓覺妙心，幻化數重遣",
    "T39n1795_01b:0538c20": "盡，圓覺元來不動。二、合。",
    "T39n1795_01b:0538c21": "「以幻修幻亦復如是，諸幻雖盡，不入斷滅。」",
    "T39n1795_01b:0538c22": "上三句正合喻之現文，下一句兼前密顯真",
    "T39n1795_01b:0538c23": "覺。四、辨幻覺不俱，結酬其請。",
    "T39n1795_01b:0538c24": "「善男子！知幻即離，不作方便。離幻即覺，亦無",
    "T39n1795_01b:0538c25": "漸次。」前云作何方便漸次修習，令諸眾生",
    "T39n1795_01b:0538c26": "永離諸幻？故佛示用心竟，結答不作方便，亦",
    "T39n1795_01b:0538c27": "無漸次，如是乃能永離諸幻，會通問中之文",
    "T39n1795_01b:0538c28": "也。但能知之是幻，己名為離。但得離幻，即元",
    "T39n1795_01b:0538c29": "是覺，更無階級漸變為覺。如人夢見身瘡，問",
    "T39n1795_01b:0539a01": "醫求藥，寤來既知是夢，更欲作何方便？若待",
    "T39n1795_01b:0539a02": "方便，修之漸離，即是實法，何名幻化？若執",
    "T39n1795_01b:0539a03": "實有，還是妄計，何名修行？故云爾。",
    "T39n1795_01b:0539a04": "「一切菩薩及末世眾生，依此修行，如是乃能",
    "T39n1795_01b:0539a05": "永離諸幻。」結成真離，亦是通結前用心之",
    "T39n1795_01b:0539a06": "文。第二偈諷中四段，依次重諷長行。科文全",
    "T39n1795_01b:0539a07": "同，不煩重寫。",
    "T39n1795_01b:0539a08": "爾時，世尊欲重宣此義，而說偈言：且標舉",
    "T39n1795_01b:0539a09": "也。下文倣此。",
    "T39n1795_01b:0539a10": "「普賢汝當知，　　一切諸眾生，　　無始幻無明，",
    "T39n1795_01b:0539a11": "皆從諸如來，　　圓覺心建立。」",
    "T39n1795_01b:0539a12": "標指生無明之言，長無偈有。",
    "T39n1795_01b:0539a13": "「猶如虛空華，　　依空而有相，　　空華若復滅，",
    "T39n1795_01b:0539a14": "虛空本不動，　　幻從諸覺生，　　幻滅覺圓滿，",
    "T39n1795_01b:0539a15": "覺心不動故。」",
    "T39n1795_01b:0539a16": "展轉拂迹，長有偈無。",
    "T39n1795_01b:0539a17": "「若彼諸菩薩，　　及末世眾生，　　常應遠離幻，",
    "T39n1795_01b:0539a18": "諸幻悉皆離。　　如木中生火，　　木盡火還滅。」",
    "T39n1795_01b:0539a19": "長離偈合。又法合及密顯真覺，長有偈無。",
    "T39n1795_01b:0539a20": "「覺則無漸次，　　方便亦如是。」",
    "T39n1795_01b:0539a21": "其結酬之文長有偈無。徵釋用心竟。",
    "T39n1795_01b:0539a22": "自下大文第二、廣明行相。有九問答，類束",
    "T39n1795_01b:0539a23": "為三：初四問答，通明觀行，上根修證；次四",
    "T39n1795_01b:0539a24": "問答，別明觀行，中根修證；後一問答，道場加",
    "T39n1795_01b:0539a25": "行，下根修證。然此三門前前不假後後，後",
    "T39n1795_01b:0539a26": "後必躡前前。初中四：一開示觀門同佛、二徵",
    "T39n1795_01b:0539a27": "釋迷悟始終、三深究輪迴之根、四略分修證",
    "T39n1795_01b:0539a28": "之位。就初門中文四、文三皆同前也。今初、進",
    "T39n1795_01b:0539a29": "問威儀。",
    "T39n1795_01b:0539a30": "於是普眼菩薩在大眾中即從座起，頂禮佛",
    "T39n1795_01b:0539b01": "足，右繞三匝，長跪叉手而白佛言：義亦同",
    "T39n1795_01b:0539b02": "上。次、陳詞句，中三：一、舉法請。",
    "T39n1795_01b:0539b03": "「大悲世尊！願為此會諸菩薩眾，及為末世一",
    "T39n1795_01b:0539b04": "切眾生，演說菩薩修行漸次。」標請修行漸",
    "T39n1795_01b:0539b05": "次者，由普賢所問幽深，如來稱理而答，先欲",
    "T39n1795_01b:0539b06": "消除心病，然後萬行俱修。或有聞前說云：知",
    "T39n1795_01b:0539b07": "幻即離，不作方便，亦無漸次。謂言知之即已，",
    "T39n1795_01b:0539b08": "都不假修。普眼欲使教法圓足，請問起行之",
    "T39n1795_01b:0539b09": "門。故佛令持戒宴坐，恒作是念等，展轉乃至",
    "T39n1795_01b:0539b10": "觀行成就也。",
    "T39n1795_01b:0539b11": "「云何」此下皆別列也。",
    "T39n1795_01b:0539b12": "「思惟？」觀察真妄，即思慧也。",
    "T39n1795_01b:0539b13": "「云何住持？」悟得妙境，安住其中，持之不失，",
    "T39n1795_01b:0539b14": "即修慧也。下佇聽佛說，生聞慧也。從凡入聖",
    "T39n1795_01b:0539b15": "必假三慧，故普眼為眾咨求。上皆問智也，此",
    "T39n1795_01b:0539b16": "下問悲云。",
    "T39n1795_01b:0539b17": "「眾生未悟，作何方便普令開悟？」此同《法華》，",
    "T39n1795_01b:0539b18": "欲令眾生開示悟入。以開攝示，以悟攝入，以",
    "T39n1795_01b:0539b19": "開示約能化、悟入約所化故。約今經者，此後",
    "T39n1795_01b:0539b20": "佛答，全用先所顯示如來淨圓覺心為本，以",
    "T39n1795_01b:0539b21": "觀人、法二空，及滅影像無邊虛空，覺所顯發，",
    "T39n1795_01b:0539b22": "覺圓明故，顯心清淨乃至等同諸佛，即是普",
    "T39n1795_01b:0539b23": "令開悟也。二、反顯請。",
    "T39n1795_01b:0539b24": "「世尊！若彼眾生無正方便及正思惟，聞佛如",
    "T39n1795_01b:0539b25": "來說此三昧，心生迷悶，即於圓覺不能悟入。」",
    "T39n1795_01b:0539b26": "反明得聞佛說，方便思惟，即開悟也。言聞",
    "T39n1795_01b:0539b27": "此三昧者，是前離幻法門也。故佛前云：「汝能",
    "T39n1795_01b:0539b28": "修習如幻三昧。」三、結牒請。",
    "T39n1795_01b:0539b29": "「願興慈悲，為我等輩及末世眾生假說方便。」",
    "T39n1795_01b:0539c01": "言假說者，以覺性本圓，妄法本寂，實無所",
    "T39n1795_01b:0539c02": "修。但以初悟之人迷習難為頓息，是以請於",
    "T39n1795_01b:0539c03": "無修之中假說修習方便。下三唱倣前。",
    "T39n1795_01b:0539c04": "作是語已，五體投地。如是三請，終而復始。爾",
    "T39n1795_01b:0539c05": "時，世尊告普眼菩薩言：「善哉！善哉！善男子！汝",
    "T39n1795_01b:0539c06": "等乃能為諸菩薩及末世眾生，問於如來修",
    "T39n1795_01b:0539c07": "行漸次，思惟住持，乃至假說種種方便。汝今",
    "T39n1795_01b:0539c08": "諦聽，當為汝說。」時，普眼菩薩奉教歡喜，及諸",
    "T39n1795_01b:0539c09": "大眾默然而聽。第四、正說長行，中四：一起",
    "T39n1795_01b:0539c10": "行方便、二觀行成就、三頓同佛境、四結牒問",
    "T39n1795_01b:0539c11": "詞。今初。",
    "T39n1795_01b:0539c12": "「善男子，彼新學菩薩及末世眾生，欲求如來",
    "T39n1795_01b:0539c13": "淨圓覺心，」標指當機。",
    "T39n1795_01b:0539c14": "「應當正念，遠離諸幻。」指前徵釋離幻以為",
    "T39n1795_01b:0539c15": "起行之本。若執法定實，即觀行不成，故須躡",
    "T39n1795_01b:0539c16": "前為方便矣。正念者，則無念也。故《智論》云：「有",
    "T39n1795_01b:0539c17": "念是魔業，無念是法印。」《論》云：「離念相者，等虛",
    "T39n1795_01b:0539c18": "空界。」又云：「一切眾生不名為覺，以從本已來",
    "T39n1795_01b:0539c19": "念念相續，未曾離念。」故知無念是正念也。然",
    "T39n1795_01b:0539c20": "正念與離幻反覆相成，由離幻故正念，正念",
    "T39n1795_01b:0539c21": "故離幻。何以故？外存有法則內起緣念，內有",
    "T39n1795_01b:0539c22": "緣念則外見有法，由此雙指，在諸行初。第二、",
    "T39n1795_01b:0539c23": "觀行成就。文二：初、戒定。",
    "T39n1795_01b:0539c24": "「先依如來奢摩他行，」奢摩他，此云止，止是",
    "T39n1795_01b:0539c25": "定義。下文釋云「至靜為行」。定有淺深，故標如",
    "T39n1795_01b:0539c26": "來，簡非麁淺邪小之定。若亂心持戒，不堪入",
    "T39n1795_01b:0539c27": "此觀門，故先定後戒。亦可文雖先後，修無先",
    "T39n1795_01b:0539c28": "後。",
    "T39n1795_01b:0539c29": "「堅持禁戒，」一向絕緣，的不擬犯，名曰堅持。",
    "T39n1795_01b:0540a01": "防禁根門，誡約身口，故名禁戒。戒品雖多，統",
    "T39n1795_01b:0540a02": "為三聚：一攝律儀、二攝善法、三攝眾生。今意",
    "T39n1795_01b:0540a03": "說律儀，義通餘二。律儀戒者，謂十無盡，取",
    "T39n1795_01b:0540a04": "要而言即唯四重，此四清淨，則一切枝葉不",
    "T39n1795_01b:0540a05": "生。",
    "T39n1795_01b:0540a06": "「安處徒眾，」即同行同見人也。行業既同，互",
    "T39n1795_01b:0540a07": "相彫琢，迭共商量，為長道緣，故須安處。故《寶",
    "T39n1795_01b:0540a08": "積經》七十二云：「得人身者，彼應依善知識聽",
    "T39n1795_01b:0540a09": "三世佛平等法。聞已應發勤精進，依城邑聚",
    "T39n1795_01b:0540a10": "落，與大眾共居，具四部處，更互相於，論量佛",
    "T39n1795_01b:0540a11": "法，學問難答，三世佛法平等得現在前，解一",
    "T39n1795_01b:0540a12": "切法無有自性。修此解故煩惱漸除。」",
    "T39n1795_01b:0540a13": "「宴坐靜室。」宴，默也。坐為攝身，身住則心安，",
    "T39n1795_01b:0540a14": "心閑則境寂。欲住身心故須靜室。靜室、處眾",
    "T39n1795_01b:0540a15": "豈不相違？此有二釋：一根性不同故，或多昏",
    "T39n1795_01b:0540a16": "沈籍眾策發，或多掉舉宜自息緣，非為一人",
    "T39n1795_01b:0540a17": "而行二事；二、定慧等學故，謂圓通觀行要止",
    "T39n1795_01b:0540a18": "觀相資，須依善友或同見同行，終日議論法",
    "T39n1795_01b:0540a19": "門，無令用心差錯，差之毫釐，失之千里。故《淨",
    "T39n1795_01b:0540a20": "名》云：「不必是坐，為宴坐也。」雖同眾住，不妨在",
    "T39n1795_01b:0540a21": "自房室，初中後夜或除論法轉讀，便須靜坐",
    "T39n1795_01b:0540a22": "思惟，聞、思、修慧圓明，豈但申申夭夭，故無違",
    "T39n1795_01b:0540a23": "也。此依定持戒、處眾靜坐，答住持問。二、觀慧，",
    "T39n1795_01b:0540a24": "文二：初明二空觀、後明法界觀。初二空者，眾",
    "T39n1795_01b:0540a25": "生曠劫漂沈，或墮邪小不成種智者，良由二",
    "T39n1795_01b:0540a26": "障，一障不斷由於二執。欲除二執必假二",
    "T39n1795_01b:0540a27": "空，故於法界文前，先作二空觀智。執亡障",
    "T39n1795_01b:0540a28": "盡，即聖性現前，應用塵沙，名之為佛。文中二：",
    "T39n1795_01b:0540a29": "一破執、二顯理。初中二：一我空、二法空。我",
    "T39n1795_01b:0540b01": "空又二：一觀身無我、二觀心無我。夫計我",
    "T39n1795_01b:0540b02": "者，既皆因五蘊，五蘊自相唯身與心。今且大",
    "T39n1795_01b:0540b03": "段開之，然始別別分析。如此馳逐，妄計何逃？",
    "T39n1795_01b:0540b04": "若約身為總，則色、心為別；今約我為總，故身、",
    "T39n1795_01b:0540b05": "心為別也。今初觀身，身為諸愛根本，了之虛",
    "T39n1795_01b:0540b06": "妄，則一切煩惱自除。如其耽著，則起無量過",
    "T39n1795_01b:0540b07": "患，故淨名因疾廣說無常、苦、空、無我，勸令患",
    "T39n1795_01b:0540b08": "厭。《涅槃》喻以四蛇，亦令捨離。《金光明經》、《智度",
    "T39n1795_01b:0540b09": "論》皆云背恩。文中二：初尋伺觀、後如實觀。先",
    "T39n1795_01b:0540b10": "因尋求伺察，方見如實之理故。今初。",
    "T39n1795_01b:0540b11": "「恒作是念：」行、住、坐、臥一切時中當如是觀",
    "T39n1795_01b:0540b12": "也。",
    "T39n1795_01b:0540b13": "「我今此身」執受既堅故遍觀也。",
    "T39n1795_01b:0540b14": "「四大和合，」堅、濕、煖、動假和合也。故《寶積經》",
    "T39n1795_01b:0540b15": "云：「此身生時，與其父母四大種性，一類歌羅",
    "T39n1795_01b:0540b16": "邏身。」若唯地大無水界者，譬如有人握乾󰉓",
    "T39n1795_01b:0540b17": "灰終不和合；若唯水界無地界者，譬如油水，",
    "T39n1795_01b:0540b18": "無有堅實即便流散；若唯地、水無火界者，譬",
    "T39n1795_01b:0540b19": "如夏月，陰處肉團無日光照即便爛壞；若唯",
    "T39n1795_01b:0540b20": "地、水、火無風界者，則不增長。《淨名》亦云：「四大",
    "T39n1795_01b:0540b21": "合故假名為身，四大無主，身亦無我。」故此經",
    "T39n1795_01b:0540b22": "文還分四大，各歸來處。",
    "T39n1795_01b:0540b23": "「所謂髮毛、爪齒、皮肉、筋骨、髓腦垢色皆歸於",
    "T39n1795_01b:0540b24": "地；」堅礙為地。",
    "T39n1795_01b:0540b25": "「唾涕、膿血、津液、涎沫、痰淚、精氣、大小便利皆",
    "T39n1795_01b:0540b26": "歸於水；」潤濕為水。",
    "T39n1795_01b:0540b27": "「煖氣歸火；」可知。然氣是四大之本，不唯是",
    "T39n1795_01b:0540b28": "風，故水．火大中亦云氣也。",
    "T39n1795_01b:0540b29": "「動轉歸風。」《淨名》云：「是身無作，風力所轉。」謂",
    "T39n1795_01b:0540c01": "迷性起心，心運風力，轉餘三大而有動作。作",
    "T39n1795_01b:0540c02": "無自性，故云無也。四大皆云歸者，此身既合",
    "T39n1795_01b:0540c03": "四大所成，今推身無主，故還歸四大。",
    "T39n1795_01b:0540c04": "「四大各離，」正觀之時各有所歸，即名為離，",
    "T39n1795_01b:0540c05": "不說命終方名為離。故《庵提遮女了義經》說",
    "T39n1795_01b:0540c06": "生死義云：「若能明知地、水、火、風四緣畢竟未",
    "T39n1795_01b:0540c07": "曾自得有所和合以為生義；若知地、水、火、風",
    "T39n1795_01b:0540c08": "畢竟不自得有所散是為死義。」此意正明即",
    "T39n1795_01b:0540c09": "合而散、即散而合，故合、散之文皆為不自得。",
    "T39n1795_01b:0540c10": "「今者妄身當在何處？」且地有形礙而沈滯，",
    "T39n1795_01b:0540c11": "風無形礙而輕舉，敵體相違。水、火亦互相陵",
    "T39n1795_01b:0540c12": "奪，故知四大相違，各各差別，未審我身屬於",
    "T39n1795_01b:0540c13": "何大？若總相屬即是四我，若總不屬即應",
    "T39n1795_01b:0540c14": "離四別有我身，故云爾也。後、如實觀。",
    "T39n1795_01b:0540c15": "「即知此身畢竟無體，和合為相，實同幻化。」",
    "T39n1795_01b:0540c16": "謂因前尋伺，見如實之理，定知四大非我。但",
    "T39n1795_01b:0540c17": "約和合假名為身，亦無實體。《智論》十四「問云：",
    "T39n1795_01b:0540c18": "若自身無我而計我者，他身無我亦應計我。",
    "T39n1795_01b:0540c19": "答：亦有人於他物中計我，如外道坐禪入地",
    "T39n1795_01b:0540c20": "觀時，見地即是我，水、火、風、空、識亦如是。」又如",
    "T39n1795_01b:0540c21": "有人遠行，獨宿空舍，夜見一鬼擎一死屍來，",
    "T39n1795_01b:0540c22": "復有一鬼來爭等。又秖緣計我而為自身，即",
    "T39n1795_01b:0540c23": "以餘身為他，故生難也。後、觀心無我。夫心無",
    "T39n1795_01b:0540c24": "自相，託境方生。境性本空，由心故現。根塵和",
    "T39n1795_01b:0540c25": "合，似有緣心。內外推之，何是其體？長輪生",
    "T39n1795_01b:0540c26": "死，由不了心，苟能了之，圓覺自現。故《首楞》云：",
    "T39n1795_01b:0540c27": "「狂性自歇，歇即菩提。」勝淨妙明，不從人得。文",
    "T39n1795_01b:0540c28": "中二：一、尋伺觀。",
    "T39n1795_01b:0540c29": "「四緣四大假合，妄有六根，」四大和合成於一",
    "T39n1795_01b:0541a01": "色，於此色上方有六根。離此色身，根元無體，",
    "T39n1795_01b:0541a02": "各分四大。色尚不存，竅穴六根更何依附？",
    "T39n1795_01b:0541a03": "「六根四大中外合成，」四大為中，六根為外，",
    "T39n1795_01b:0541a04": "內外和合，假成此身。",
    "T39n1795_01b:0541a05": "「妄有緣氣於中積聚，似有緣相，假名為心。」由",
    "T39n1795_01b:0541a06": "依四大、六根和合成身，即有六塵妄現。由此",
    "T39n1795_01b:0541a07": "內外根塵，引起妄心緣慮不絕，念念生滅，剎",
    "T39n1795_01b:0541a08": "那不停。緣合即有，緣散即無，推其自體了不",
    "T39n1795_01b:0541a09": "可得，故曰假名為心。此虛妄心雖假緣生，不",
    "T39n1795_01b:0541a10": "離真心氣分，故曰緣氣。言似者，明非實有。緣",
    "T39n1795_01b:0541a11": "相者，緣慮之相。後、如實觀。",
    "T39n1795_01b:0541a12": "「善男子！此虛妄心若無六塵，則不能有。四大",
    "T39n1795_01b:0541a13": "分解，無塵可得。於中緣四緣塵六塵各歸散滅，」",
    "T39n1795_01b:0541a14": "心託六塵、塵依四大，四大無體，六塵即空，故",
    "T39n1795_01b:0541a15": "云散滅。",
    "T39n1795_01b:0541a16": "「畢竟無有緣心可見。」緣塵既滅，心體即空，",
    "T39n1795_01b:0541a17": "故決判云：畢竟無有。言緣心者，則前緣氣之",
    "T39n1795_01b:0541a18": "心也。問：「無塵可得下三句亦說法空，何得一",
    "T39n1795_01b:0541a19": "向判屬人空？」答：「此指緣塵各散，正顯心空，故",
    "T39n1795_01b:0541a20": "結云無心可見，身之與心總屬我執。」第二、法",
    "T39n1795_01b:0541a21": "空。",
    "T39n1795_01b:0541a22": "「善男子！彼之眾生幻身滅故，幻心亦滅。幻心",
    "T39n1795_01b:0541a23": "滅故，幻塵亦滅。」前於身心之中推求無我，",
    "T39n1795_01b:0541a24": "故名我空。此則身、心及境一一自空，故名法",
    "T39n1795_01b:0541a25": "空。然身等本空，非今始滅，故經云：「色即是空，",
    "T39n1795_01b:0541a26": "非色滅空。」但以迷時執有，今執盡始無，義言",
    "T39n1795_01b:0541a27": "滅也。",
    "T39n1795_01b:0541a28": "「幻塵滅故，幻滅亦滅。」有遍計之情即見幻",
    "T39n1795_01b:0541a29": "生，有觀察之智即見幻滅。對幻生故則言幻",
    "T39n1795_01b:0541b01": "滅，對情執故則言智慧。對待之法皆屬緣生，",
    "T39n1795_01b:0541b02": "緣生則無相，故皆云滅。《般若心經》云：「無眼界",
    "T39n1795_01b:0541b03": "乃至無智亦無得。」《楞伽》云：「一切法如幻，遠離",
    "T39n1795_01b:0541b04": "於心識，智不得有無，而興大悲心。」大文第二、",
    "T39n1795_01b:0541b05": "顯理，即二空所顯真如理也。由前執盡，故此",
    "T39n1795_01b:0541b06": "理現，如雲散月出、塵盡鏡明，非謂無雲便名",
    "T39n1795_01b:0541b07": "為月，但於無雲之處而見月矣；非謂無幻便",
    "T39n1795_01b:0541b08": "是真如，但於無幻之處見真理矣。文中二：初、",
    "T39n1795_01b:0541b09": "法。",
    "T39n1795_01b:0541b10": "「幻滅滅故躡前，非幻不滅。」正顯也。顯圓覺性",
    "T39n1795_01b:0541b11": "本淨圓明，獨體全真，不因修得。眾幻雖滅，自",
    "T39n1795_01b:0541b12": "性常存，不假緣生，故云非幻。《金剛三昧經》云：",
    "T39n1795_01b:0541b13": "「若得空心，心不幻化。」然對前妄盡釋云真如，",
    "T39n1795_01b:0541b14": "若以本宗但名圓覺。後、喻。",
    "T39n1795_01b:0541b15": "「譬如磨鏡，垢盡明現。」雖云磨鏡，却是磨塵。",
    "T39n1795_01b:0541b16": "所言修道，秖是遣妄。夫鏡性本明，非從外得，",
    "T39n1795_01b:0541b17": "塵復則隱，磨之則顯，隱顯雖殊，明性不異。",
    "T39n1795_01b:0541b18": "今謂人執、法執是垢，尋伺如實是磨，真心本",
    "T39n1795_01b:0541b19": "覺是明，人法二空是現。自下大文第二、明法",
    "T39n1795_01b:0541b20": "界觀也。文二：初印前顯後、二拂迹入玄、二",
    "T39n1795_01b:0541b21": "圓彰法界。初中謂印前二空，顯後圓通法界。",
    "T39n1795_01b:0541b22": "文中又二：初、標。",
    "T39n1795_01b:0541b23": "「善男子！當知身心皆為幻垢，」此印前也。幻",
    "T39n1795_01b:0541b24": "謂虛幻，無有實體。垢謂塵垢，坌污為名。由迷",
    "T39n1795_01b:0541b25": "幻相，執取繫著，坌污淨心，故云幻垢。諸佛菩",
    "T39n1795_01b:0541b26": "薩雖有身心，由了如幻，不取於相，無坌污義，",
    "T39n1795_01b:0541b27": "故非垢；由了幻空，故非幻。",
    "T39n1795_01b:0541b28": "「垢相永滅，十方清淨。」此顯後也。根、塵諸法",
    "T39n1795_01b:0541b29": "十方法界普清淨也，此由身心垢翳，妄執自",
    "T39n1795_01b:0541c01": "他，故成局礙。今既我空法寂，何所不通？後、釋。",
    "T39n1795_01b:0541c02": "文二：初、喻。",
    "T39n1795_01b:0541c03": "「善男子！」由珠、鏡二事所喻不同，故復標告。",
    "T39n1795_01b:0541c04": "「譬如清淨摩尼寶珠映於五色，隨方各現。諸",
    "T39n1795_01b:0541c05": "愚癡者見彼摩尼實有五色。」謂摩尼體性瑩",
    "T39n1795_01b:0541c06": "淨絕瑕，都無色相。由性淨故，一切色相對則",
    "T39n1795_01b:0541c07": "現中，青黃赤白黑五色各各隨方而現。然此",
    "T39n1795_01b:0541c08": "一喻亦喻印前、亦喻顯後。言印前者，五色喻",
    "T39n1795_01b:0541c09": "五道，隨方喻隨業。愚人不了珠體，但見全是",
    "T39n1795_01b:0541c10": "青黃，既是青黃則不見珠體，故《華嚴》云：「凡夫",
    "T39n1795_01b:0541c11": "見諸法，但隨諸相轉，不了法無性，以是不見",
    "T39n1795_01b:0541c12": "佛。」若以三性配者，摩尼喻圓成實性，即前所",
    "T39n1795_01b:0541c13": "顯之理也；現色喻依他起性，即前幻也；愚人",
    "T39n1795_01b:0541c14": "定見青黃喻遍計所執性，即前塵垢也。若遠",
    "T39n1795_01b:0541c15": "即前身心等相，以此文印定前文之義，故指",
    "T39n1795_01b:0541c16": "前也。言顯後者，然此圓珠由彼愚人執其定",
    "T39n1795_01b:0541c17": "色，所以破色因配三性以印前文。然但無計",
    "T39n1795_01b:0541c18": "執之人，即此珠種種之色一一清淨、一一同",
    "T39n1795_01b:0541c19": "體，悉是圓珠妙用應現，無體可破，以喻後文",
    "T39n1795_01b:0541c20": "十方法界一切清淨圓滿，不動交參無礙，故",
    "T39n1795_01b:0541c21": "言顯後。然前之鏡喻但一面明，又云因磨而",
    "T39n1795_01b:0541c22": "現，表二空之理破執方顯，對執得名。今摩尼",
    "T39n1795_01b:0541c23": "珠本淨本明，十方俱照，以顯後法界之宗也。",
    "T39n1795_01b:0541c24": "後、法。",
    "T39n1795_01b:0541c25": "「善男子！圓覺淨性現於身心，隨類各應。」即",
    "T39n1795_01b:0541c26": "前種種幻化生於覺心也，義如彼釋。",
    "T39n1795_01b:0541c27": "「彼愚癡者說淨圓覺實有如是身心自相，」",
    "T39n1795_01b:0541c28": "顯圓覺雖現，非其定實，故云愚說。《論》云：「一切",
    "T39n1795_01b:0541c29": "染法所不能染，智體不動，具足無漏熏眾生",
    "T39n1795_01b:0542a01": "故。」",
    "T39n1795_01b:0542a02": "「亦復如是。」合前喻也。餘義喻中以具對釋，",
    "T39n1795_01b:0542a03": "詳之可知。第二、拂迹入玄。",
    "T39n1795_01b:0542a04": "「由此不能遠於幻化，是故我說身心幻垢，對",
    "T39n1795_01b:0542a05": "離幻垢，說名菩薩。」此上先說迹之所以然，",
    "T39n1795_01b:0542a06": "其迹也相躡而起，亦相躡而拂本。以眾生妄",
    "T39n1795_01b:0542a07": "執幻化故，佛說云幻垢，眾生依教離垢故，復",
    "T39n1795_01b:0542a08": "說名菩薩。此下正拂其迹云。",
    "T39n1795_01b:0542a09": "「垢盡」幻垢如珠中之色，達之本無，故云盡",
    "T39n1795_01b:0542a10": "也。",
    "T39n1795_01b:0542a11": "「對除，」所離之垢既無，對離之智何立？",
    "T39n1795_01b:0542a12": "「即無對垢及說名者。」者字貫通兩句，謂對",
    "T39n1795_01b:0542a13": "垢者菩薩也，說名者佛也。既無對治之智，何",
    "T39n1795_01b:0542a14": "有起智之人？深淺之執本無，何有說教之者？",
    "T39n1795_01b:0542a15": "故俱無也。對機之佛亦不可得方見法身，法",
    "T39n1795_01b:0542a16": "身說經義在斯矣。然上人、法各三，三對六隻，",
    "T39n1795_01b:0542a17": "盡是所拂之迹也。謂法有執垢、離垢及與名",
    "T39n1795_01b:0542a18": "數，人有眾生、菩薩及佛。問曰：「人自有差，法本",
    "T39n1795_01b:0542a19": "無異，何說三名？」答：「克體雖無，義說即有，為對",
    "T39n1795_01b:0542a20": "人、法各分能、所故也。」第三、圓彰法界。文二：初",
    "T39n1795_01b:0542a21": "一真法界、後三重法界。言一真者，未明理事，",
    "T39n1795_01b:0542a22": "不說有空，直指本覺靈源也。下對諸法圓泯",
    "T39n1795_01b:0542a23": "圓收，方說三重等別。今初。",
    "T39n1795_01b:0542a24": "「善男子！此菩薩及末世眾生」標告及指當",
    "T39n1795_01b:0542a25": "根所證者，為欲進顯不思議境界。境界殊前",
    "T39n1795_01b:0542a26": "故，却躡前功用，明其得入，所以發起後之文",
    "T39n1795_01b:0542a27": "勢。",
    "T39n1795_01b:0542a28": "「證得諸幻，」觀行成就。",
    "T39n1795_01b:0542a29": "「滅影像故，」依他亦泯。",
    "T39n1795_01b:0542b01": "「爾時便得無方清淨，」約身為主，外見東西。我",
    "T39n1795_01b:0542b02": "相既無，更何方所？",
    "T39n1795_01b:0542b03": "「無邊虛空覺所顯發。」然虛空離識亦非實有，",
    "T39n1795_01b:0542b04": "故《首楞》云：「若有一人發真歸源，十方虛空一",
    "T39n1795_01b:0542b05": "時銷殞。」謂迷情所覆，覺處見空。塵影既銷，空",
    "T39n1795_01b:0542b06": "元是覺。顯謂空銷覺現，發謂妄盡心開。翻覆",
    "T39n1795_01b:0542b07": "觀之，俱無邊際。《首楞》又云：「聞復醫根除，塵",
    "T39n1795_01b:0542b08": "銷覺圓淨。淨極光通達，寂照含虛空。却來觀",
    "T39n1795_01b:0542b09": "世間，猶如夢中事。」是知空有雙絕，但是覺心，",
    "T39n1795_01b:0542b10": "獨鑑明明、靈知不昧。後三重法界者：一真空",
    "T39n1795_01b:0542b11": "絕相觀、二理事無礙觀、三周遍含容觀。此中",
    "T39n1795_01b:0542b12": "義意全同《華嚴法界觀門》三重行相，故依彼",
    "T39n1795_01b:0542b13": "科之。今初第一真空觀者，彼觀門中有四句，",
    "T39n1795_01b:0542b14": "謂會色歸空觀、明空即色觀，上二皆簡情顯",
    "T39n1795_01b:0542b15": "解；三空色無礙觀，解終趣行；四泯絕無寄觀，",
    "T39n1795_01b:0542b16": "行起解絕。今經文二：一色相空淨、二空色同",
    "T39n1795_01b:0542b17": "如。今初。經文皆云清淨者，謂由前二空觀門",
    "T39n1795_01b:0542b18": "簡情顯解，次拂迹滅影，同於行起解絕，故皆",
    "T39n1795_01b:0542b19": "清淨為真空矣。故《智論》云：「畢竟空即是畢竟",
    "T39n1795_01b:0542b20": "清淨，清淨與空皆絕相義。」若就心說，即如《淨",
    "T39n1795_01b:0542b21": "名經》「妄想是垢，無妄想是淨」等，故云清淨。文",
    "T39n1795_01b:0542b22": "中七：一、內身根識。",
    "T39n1795_01b:0542b23": "「覺圓明故，」躡前顯清淨之因也，由拂泯等",
    "T39n1795_01b:0542b24": "故得圓明。",
    "T39n1795_01b:0542b25": "「顯心清淨。」比迷覺心，心中執法。今見法性，",
    "T39n1795_01b:0542b26": "法即皆空，故云清淨。如人不識珠體，但執青",
    "T39n1795_01b:0542b27": "黃，若見摩尼即色清淨。七段之中皆同此也。",
    "T39n1795_01b:0542b28": "然展轉躡前以顯清淨者，義如後釋，今且銷",
    "T39n1795_01b:0542b29": "釋法數名體。心者總相，明其我心，即賴耶體。",
    "T39n1795_01b:0542c01": "《成唯識論》說第八識種種別名，於中有四種",
    "T39n1795_01b:0542c02": "名，通一切位，心即一也。迷時由執藏及能所",
    "T39n1795_01b:0542c03": "藏，故名賴耶。今觀智成就，覺性圓明，故但云",
    "T39n1795_01b:0542c04": "心，沒賴耶名矣。心既清淨，同無垢識，故此下",
    "T39n1795_01b:0542c05": "文頓同佛境。",
    "T39n1795_01b:0542c06": "「心清淨故，」牒前也，下皆準前。",
    "T39n1795_01b:0542c07": "「見塵清淨。」下聞覺等，例此皆云塵也。謂由",
    "T39n1795_01b:0542c08": "我心計執故見一切色相，由執相故即見等",
    "T39n1795_01b:0542c09": "是塵。不單說外色等名塵，亦不獨說根、識名",
    "T39n1795_01b:0542c10": "塵，根、塵、識三自有文故。尋此見塵等體，還是",
    "T39n1795_01b:0542c11": "我執之心，但以就取相生過之處而別立名。",
    "T39n1795_01b:0542c12": "又亦不離根、境、識三而別有體，知五蘊之法",
    "T39n1795_01b:0542c13": "與蘊中之我非別非同。",
    "T39n1795_01b:0542c14": "「見清淨故，」但牒見字，不言塵者，足顯即見",
    "T39n1795_01b:0542c15": "是塵，非外塵也。聞等亦然。",
    "T39n1795_01b:0542c16": "「眼根清淨。」下餘五亦例此也。六皆名根者，",
    "T39n1795_01b:0542c17": "識所依故、能發識故。前五各從自種生自現",
    "T39n1795_01b:0542c18": "行，四大所造淨色為體。意根即第七識，由此",
    "T39n1795_01b:0542c19": "攀外起意識故。",
    "T39n1795_01b:0542c20": "「根清淨故，眼識清淨。」下餘五亦例此也。皆",
    "T39n1795_01b:0542c21": "云識者，隨六根境種類異故。由具五義隨根",
    "T39n1795_01b:0542c22": "立名：一依根之識非由境色，識定生故，如盲",
    "T39n1795_01b:0542c23": "不見等；二根所發識，由根變異識必變異，如",
    "T39n1795_01b:0542c24": "眼根損，見青為黃，非色壞時，而識壞也；三屬",
    "T39n1795_01b:0542c25": "根之識，由識種子隨逐於根而得生故，非色",
    "T39n1795_01b:0542c26": "種子識種隨也；四助根之識，由根合識，識所",
    "T39n1795_01b:0542c27": "領受，令根損益，非境界也；五如根之識，根識",
    "T39n1795_01b:0542c28": "二法俱有情數，非彼色法定是有情。根五勝",
    "T39n1795_01b:0542c29": "義故說依根。若依《起信》皆名意識，此六皆依",
    "T39n1795_01b:0543a01": "意所起故，意之識故。故彼釋生滅因緣云：「所",
    "T39n1795_01b:0543a02": "謂眾生依心、意、意識轉故，心即梨耶自體，意",
    "T39n1795_01b:0543a03": "即五意，以梨耶二義中有不覺義故。不覺而",
    "T39n1795_01b:0543a04": "起，能見能現能取境界，起念相續。意識者，即",
    "T39n1795_01b:0543a05": "此相續識，依諸凡夫取著轉深，計我、我所，種",
    "T39n1795_01b:0543a06": "種妄執隨事攀緣，分別六塵，名為意識、亦名",
    "T39n1795_01b:0543a07": "分離識，又復說云名分別事識。」",
    "T39n1795_01b:0543a08": "「識清淨故，聞塵清淨。聞清淨故，耳根清淨。根",
    "T39n1795_01b:0543a09": "清淨故，耳識清淨。識清淨故，覺塵清淨。如",
    "T39n1795_01b:0543a10": "是乃至鼻、舌、身、意亦復如是。」上皆釋竟。然",
    "T39n1795_01b:0543a11": "八識中不言第七者，義當見聞等塵也。以七",
    "T39n1795_01b:0543a12": "合第八，名見等塵。故《瑜伽》云：「賴耶識起必二",
    "T39n1795_01b:0543a13": "識相應。」又七合第六，名見等塵，以意識緣外",
    "T39n1795_01b:0543a14": "境時，必內依末那為染污根方得生起故。故",
    "T39n1795_01b:0543a15": "上引論云：「即依此相續識，乃至名為意識故。」",
    "T39n1795_01b:0543a16": "論及此經所列無別末那，《楞伽》亦爾，皆由第",
    "T39n1795_01b:0543a17": "七計內為我，合於轉相；計外我所，合於事識。",
    "T39n1795_01b:0543a18": "若不連前帶後，則顯示心數相躡生起，義不",
    "T39n1795_01b:0543a19": "便故。二、外境六塵。",
    "T39n1795_01b:0543a20": "「善男子！根清淨故，色塵清淨。色清淨故，聲",
    "T39n1795_01b:0543a21": "塵清淨。香、味、觸、法亦復如是。」六皆名塵者，",
    "T39n1795_01b:0543a22": "坌污心識故，約凡夫說也。亦云六境，此通凡",
    "T39n1795_01b:0543a23": "聖。言色等者，眼等所取故。色有通別，今即",
    "T39n1795_01b:0543a24": "別也，謂唯眼所取，有見有對，變礙之相，最麁",
    "T39n1795_01b:0543a25": "顯故，聲等可知。唯意所取法塵一境通於一",
    "T39n1795_01b:0543a26": "切。三、內外四大。",
    "T39n1795_01b:0543a27": "「善男子！六塵清淨故，地大清淨。地清淨故，水",
    "T39n1795_01b:0543a28": "大清淨。火大、風大亦復如是。」即於根塵，不取",
    "T39n1795_01b:0543a29": "發識牽心之義，直取四大之體也。《寶積經》說",
    "T39n1795_01b:0543b01": "四大各二，謂內及外。地界二者，內謂自他身，",
    "T39n1795_01b:0543b02": "內所有堅者，謂髮毛等；外謂身外所有堅者，",
    "T39n1795_01b:0543b03": "謂土木等。水界二者，身內潤性，淚、汗等；身外",
    "T39n1795_01b:0543b04": "潤性，雨、露等。火界二者，身內熱體、熱相能消",
    "T39n1795_01b:0543b05": "飲食等；身外熱體、熱相能成熟等。風界二",
    "T39n1795_01b:0543b06": "者，身內風體，風名速疾，住四支等；身外風體，",
    "T39n1795_01b:0543b07": "動轉等。四、世間諸法。",
    "T39n1795_01b:0543b08": "「善男子！四大清淨故牒前，十二處、」六根、六塵是",
    "T39n1795_01b:0543b09": "生識處。處是生門義故，亦名為人。意識常昏，",
    "T39n1795_01b:0543b10": "根塵相入故。",
    "T39n1795_01b:0543b11": "「十八界、」六根門中根、識、塵三各有分界故，",
    "T39n1795_01b:0543b12": "亦是因義、種族義故。前為六二，解者息於業",
    "T39n1795_01b:0543b13": "因。此是六三，觀之治於我執。兼之五蘊即具",
    "T39n1795_01b:0543b14": "三科。大小乘宗無不約此以明諸義。前說妄",
    "T39n1795_01b:0543b15": "認四大身心，及云中外合成等，即五蘊義，故",
    "T39n1795_01b:0543b16": "此略之。",
    "T39n1795_01b:0543b17": "「二十五有清淨。」四洲、四趣、四禪、四空、無想、淨",
    "T39n1795_01b:0543b18": "居、梵王、六欲為二十五有，此皆是有，各約實",
    "T39n1795_01b:0543b19": "報，非正智攝故。然梵王在初禪，無想、淨居在",
    "T39n1795_01b:0543b20": "第四禪，四禪位中別舉此者，梵王有見，外道",
    "T39n1795_01b:0543b21": "無想，淨居唯聖，異餘天故。五、出世諸法。",
    "T39n1795_01b:0543b22": "「彼清淨故，」想牒前世間諸法也。",
    "T39n1795_01b:0543b23": "「十力、」然如來唯一諸法實相智力，此力有",
    "T39n1795_01b:0543b24": "十種用，故說為十。總名力者，能摧怨敵故、不",
    "T39n1795_01b:0543b25": "可屈伏故。一知是處非處，謂總知一切諸法",
    "T39n1795_01b:0543b26": "因緣果報，則降伏無因、惡因，知人可度不可；",
    "T39n1795_01b:0543b27": "二知過、現、未來善等三種業，及順現等三報，",
    "T39n1795_01b:0543b28": "知所度有障、無障；三知諸禪解脫三昧垢淨，",
    "T39n1795_01b:0543b29": "及知依此所得諸果；四知信等五根上、中、下；",
    "T39n1795_01b:0543c01": "五知種種欲樂，令捨不淨增淨；六知一三五",
    "T39n1795_01b:0543c02": "乘貪、瞋、癡等種種性欲，知即時、異時，誰可度、",
    "T39n1795_01b:0543c03": "不可等；七知一切道至處；八知宿住；九知死",
    "T39n1795_01b:0543c04": "此生彼，即天眼智也，獨此從所依得名；十知",
    "T39n1795_01b:0543c05": "自解脫無疑，亦知眾生漏盡涅槃。然佛力無",
    "T39n1795_01b:0543c06": "量，度人因緣故但說十，足辨其事。",
    "T39n1795_01b:0543c07": "「四無所畏、」一正知一切法，謂佛誠言我是",
    "T39n1795_01b:0543c08": "一切正智人等；二盡諸漏及習，言我漏盡等；",
    "T39n1795_01b:0543c09": "三說一切障道法；四說出苦道。佛作誠言說",
    "T39n1795_01b:0543c10": "此四法，決定無畏。",
    "T39n1795_01b:0543c11": "「四無礙智、」智緣四境無拘礙故。一法，如說",
    "T39n1795_01b:0543c12": "地、水、火、風等；二義，如堅、濕、煖、動等；三辭，謂得",
    "T39n1795_01b:0543c13": "彼方言以說地等；四於三種智中樂說。上依",
    "T39n1795_01b:0543c14": "《智論》，若約《華嚴》則初二異此：謂一知自相、二",
    "T39n1795_01b:0543c15": "知別相。又一知自性、二知生滅。又一法智、二",
    "T39n1795_01b:0543c16": "比智。又一知一相；二知蘊、界等。又一知一乘",
    "T39n1795_01b:0543c17": "平等性、二知諸乘差別性。後二則同，謂辭則",
    "T39n1795_01b:0543c18": "說於法義；樂說乃辭中別義。",
    "T39n1795_01b:0543c19": "「佛十八不共法、」力等二乘有分，此無分故。",
    "T39n1795_01b:0543c20": "一、二、三如次配身、口、念無失，四無異想，五無",
    "T39n1795_01b:0543c21": "不定心，六無不知已捨，七欲，八精進，九念，",
    "T39n1795_01b:0543c22": "十慧，十一解脫，十二解脫知見，上六皆云無",
    "T39n1795_01b:0543c23": "減，十三、四、五一切身、口、意業隨智慧行，十六、",
    "T39n1795_01b:0543c24": "七、八以智慧知過、未、現在通達無礙。問：「無見",
    "T39n1795_01b:0543c25": "頂相等亦無與共，云何不說？」答：「此十八中但",
    "T39n1795_01b:0543c26": "說智慧功德，不說自然果報法。」上從力等至",
    "T39n1795_01b:0543c27": "此，四科全依《智論》。",
    "T39n1795_01b:0543c28": "「三十七助道品」助謂資助，助正道故。道即",
    "T39n1795_01b:0543c29": "是因，所謂止觀。品即是類，正因類故。亦云菩",
    "T39n1795_01b:0544a01": "提分，分亦因義。三十七者，謂四念處、四正勤、",
    "T39n1795_01b:0544a02": "四神足、五根、五力、七菩提分、八正道分。然但",
    "T39n1795_01b:0544a03": "以十法為體，謂精進、定、慧各八，念四，戒三，信",
    "T39n1795_01b:0544a04": "二，輕安、喜、捨、思惟各一。初四念者，一觀身五",
    "T39n1795_01b:0544a05": "種不淨，謂種子、住處、自相、自性、究竟；二觀三",
    "T39n1795_01b:0544a06": "受皆苦，謂苦、樂、捨；三觀心念念無常；四觀",
    "T39n1795_01b:0544a07": "諸法無我。此對治凡夫四倒也。又觀身畢竟",
    "T39n1795_01b:0544a08": "空；觀受內外空；觀心無所有；觀法但有名。此",
    "T39n1795_01b:0544a09": "對治二乘四倒也。四正勤者，四念處火，若得",
    "T39n1795_01b:0544a10": "勤風則無所不燒，故次辦之。精進為體故總",
    "T39n1795_01b:0544a11": "名勤，異外道勤故名為正。雖是一勤，隨義分",
    "T39n1795_01b:0544a12": "四：一未生之惡遏令不生；二已生之惡斷令",
    "T39n1795_01b:0544a13": "不續；三未生善令生；四已生善令廣。四神足",
    "T39n1795_01b:0544a14": "者，欲、勤、心、觀。欲謂樂欲；勤謂無間；心謂定也，",
    "T39n1795_01b:0544a15": "專一境性；觀謂慧也，內自揀擇。以勤過散亂，",
    "T39n1795_01b:0544a16": "智火微弱，故須定制，即所欲自在。神即神通，",
    "T39n1795_01b:0544a17": "足即是定。由出世法最勝自在，欲等四定能",
    "T39n1795_01b:0544a18": "證此故，名為神足，亦名如意足，所欲如心故。",
    "T39n1795_01b:0544a19": "五根者，信、進、念、定、慧，此五通生出世間法。由",
    "T39n1795_01b:0544a20": "前三科此不可拔，故前三至此總得名根。五",
    "T39n1795_01b:0544a21": "力者，即前五根增長，魔梵等不能屈伏。又能",
    "T39n1795_01b:0544a22": "損滅不信等障，故名為力。七覺者，謂念是所",
    "T39n1795_01b:0544a23": "依支，由繫念故，令諸善法皆不忘失；擇法是",
    "T39n1795_01b:0544a24": "自體支，覺自相故；精進是出離支，由此勢力",
    "T39n1795_01b:0544a25": "能到所到故；喜是利益支，由心勇悅身調適",
    "T39n1795_01b:0544a26": "故；輕安、定、捨皆不染污支，能除麁重故，依定",
    "T39n1795_01b:0544a27": "轉依故，行捨平等永捨貪憂故。七皆云覺支",
    "T39n1795_01b:0544a28": "也，雖一剎那七法俱起，而隨行相各說功能。",
    "T39n1795_01b:0544a29": "八正道者，謂正見是分別支，依前所證真實",
    "T39n1795_01b:0544b01": "簡擇故；下七亦一一云正，思惟是誨示他支，",
    "T39n1795_01b:0544b02": "如其所證方便安立，思惟名義發語言故；下",
    "T39n1795_01b:0544b03": "三皆是令他信支，謂語者，善依所證問答決",
    "T39n1795_01b:0544b04": "擇，令他信有見清淨故；業是身業，進止正行",
    "T39n1795_01b:0544b05": "具足，令他信有戒清淨故；命者，如法乞求，依",
    "T39n1795_01b:0544b06": "聖種住，離五邪命；精進是淨煩惱障支，由此",
    "T39n1795_01b:0544b07": "永離一切結故；念是淨隨煩惱障支，由不忘",
    "T39n1795_01b:0544b08": "失，正止舉相，永不容受沈掉等故；定是能淨",
    "T39n1795_01b:0544b09": "最勝功德障支，由此引發神通等無量勝功",
    "T39n1795_01b:0544b10": "德故。上之七類次第者，謂聞法已，先當念持，",
    "T39n1795_01b:0544b11": "次即勤修，勤故攝心調柔，柔故信等成根。根",
    "T39n1795_01b:0544b12": "增為力，七覺分別，八正正行。總已喻顯，法",
    "T39n1795_01b:0544b13": "性如地，念處如種子，正勤為種植，神足如抽",
    "T39n1795_01b:0544b14": "芽，五根如生根，五力如莖葉增長，開七覺",
    "T39n1795_01b:0544b15": "華，結八正果。",
    "T39n1795_01b:0544b16": "「清淨，」通言力等皆清淨也。",
    "T39n1795_01b:0544b17": "「如是乃至」超越多法，謂三身、四智、五眼、六",
    "T39n1795_01b:0544b18": "通、地、度、果、向、緣、諦、處、定等。",
    "T39n1795_01b:0544b19": "「八萬四千」然法門廣說無量無邊，今齊此",
    "T39n1795_01b:0544b20": "結數者，對治塵勞故。塵勞即有八萬四千，",
    "T39n1795_01b:0544b21": "一一對翻即皆淨法故，染與淨數無增減故。",
    "T39n1795_01b:0544b22": "《論》云：「不覺念起，見諸境界，故說無明乃至具",
    "T39n1795_01b:0544b23": "有過恒沙等妄染之義。對此義故心性無動，",
    "T39n1795_01b:0544b24": "即有過恒沙等諸淨功德相義示現。」",
    "T39n1795_01b:0544b25": "「陀羅尼」得總持菩薩，於一一法中持一切",
    "T39n1795_01b:0544b26": "法故。",
    "T39n1795_01b:0544b27": "「門，」從一一法中入一切法故。",
    "T39n1795_01b:0544b28": "「一切清淨。」總結也。問：「世、出世法二相有殊，",
    "T39n1795_01b:0544b29": "如何此經皆云清淨？」答：「前已說之，今復更釋。",
    "T39n1795_01b:0544c01": "謂若凡聖對治，即勝劣全殊。若稱法界而觀",
    "T39n1795_01b:0544c02": "一種，總是幻化，皆從緣起，無自體故。如有一",
    "T39n1795_01b:0544c03": "鏡現種種雜穢瓦礫，復有一鏡現種種勝妙",
    "T39n1795_01b:0544c04": "珍寶。癡孩不了，貴賤懸殊；智者達之，一無差",
    "T39n1795_01b:0544c05": "異。觀智圓明心識淨者亦復如是，見世出世、",
    "T39n1795_01b:0544c06": "若聖若凡，一切皆空，空是覺體，故下文云『見",
    "T39n1795_01b:0544c07": "佛世界猶如空華，生死涅槃猶如昨夢。』秖緣",
    "T39n1795_01b:0544c08": "稱理平等，所以名曰聖人，如其重聖輕凡、欣",
    "T39n1795_01b:0544c09": "真厭妄，縱令修習，豈證真源？然上從覺圓明",
    "T39n1795_01b:0544c10": "故，展轉躡前相由，以顯世出世間諸法清淨，",
    "T39n1795_01b:0544c11": "至此五段歷法備周。餘六七兩段，但是結通",
    "T39n1795_01b:0544c12": "他身他界，更無別義。五段相由者，謂心本清",
    "T39n1795_01b:0544c13": "淨，由不覺故名賴耶識。相應於意，復曰見塵。",
    "T39n1795_01b:0544c14": "起於現行，有根識境。中有能造故說四大，由",
    "T39n1795_01b:0544c15": "是具足處、界諸有有漏之法。對治此等有修",
    "T39n1795_01b:0544c16": "有證，復成無漏因行果德。今既覺了圓明，故",
    "T39n1795_01b:0544c17": "心意識及所變等展轉清淨。皮之不存，毛無",
    "T39n1795_01b:0544c18": "所附。然無漏法若約人修證，則先因後果。今",
    "T39n1795_01b:0544c19": "據法本末，故先果後因，亦如論中根本滅故，",
    "T39n1795_01b:0544c20": "麁染隨滅。」六、自他正報。",
    "T39n1795_01b:0544c21": "「善男子！一切實相」然凡所有相皆是虛妄，",
    "T39n1795_01b:0544c22": "從緣生故。會緣入實即為實相，故《智論》云：「照",
    "T39n1795_01b:0544c23": "色等空即名為實相。性空實理離於顛倒，非",
    "T39n1795_01b:0544c24": "虛偽故，於空見空亦名顛倒，於空無著乃是實",
    "T39n1795_01b:0544c25": "法。是實相者即是非相，是故如來說名實相，",
    "T39n1795_01b:0544c26": "無遷無變，究竟常住。」《無量義經》云：「如是無相",
    "T39n1795_01b:0544c27": "不相，不相無相，是名實相。」",
    "T39n1795_01b:0544c28": "「性清淨故，」此實相從本已來自性清淨，一",
    "T39n1795_01b:0544c29": "切妄法所不能染。比迷似染，今悟本淨，名性",
    "T39n1795_01b:0545a01": "清淨。",
    "T39n1795_01b:0545a02": "「一身清淨。」由前悟得根、識、塵、大，世出世間諸",
    "T39n1795_01b:0545a03": "法皆歸實相清淨，方始成就。此人一身清淨，",
    "T39n1795_01b:0545a04": "故諸段清淨，皆牒前文，唯此獨指實相以為",
    "T39n1795_01b:0545a05": "淨之所以。",
    "T39n1795_01b:0545a06": "「一身清淨故，多身清淨。」既於自身證實相",
    "T39n1795_01b:0545a07": "理，亦見一切眾生同一清淨實相，以觀一切",
    "T39n1795_01b:0545a08": "眾生不取於相，同圓覺性故。志公云：「以我身",
    "T39n1795_01b:0545a09": "空諸法空，千品萬類悉皆同。」又下文云「圓",
    "T39n1795_01b:0545a10": "覺普照，寂滅無二，始知眾生本來成佛。」",
    "T39n1795_01b:0545a11": "「多身清淨故，如是乃至十方眾生圓覺清淨。」",
    "T39n1795_01b:0545a12": "以般若正智遍觀眾生，菩提、涅槃、無漏智",
    "T39n1795_01b:0545a13": "性本來具足也。此乃一人悟性，知一切眾生",
    "T39n1795_01b:0545a14": "本性清淨，非謂一人修道多人成佛。七、一多",
    "T39n1795_01b:0545a15": "依報。",
    "T39n1795_01b:0545a16": "「善男子！一世界清淨故，多世界清淨。多世界",
    "T39n1795_01b:0545a17": "清淨故，如是乃至盡於虛空圓裹三世」國",
    "T39n1795_01b:0545a18": "土淨穢皆由自心，眾生劫燒，我土安隱。羸髻、",
    "T39n1795_01b:0545a19": "鶖子二相不同，案地寶嚴坐蓮無異。況乃心",
    "T39n1795_01b:0545a20": "冥覺性，識智無生。身土依真，染淨俱泯，廓通",
    "T39n1795_01b:0545a21": "法界，清淨湛然。圓謂圓遍虛空，裹謂含裹三",
    "T39n1795_01b:0545a22": "世。三世者竪極，虛空者橫周也。",
    "T39n1795_01b:0545a23": "「一切」橫竪總該。",
    "T39n1795_01b:0545a24": "「平等，」本末味同。",
    "T39n1795_01b:0545a25": "「清淨」都結七段。",
    "T39n1795_01b:0545a26": "「不動」冥於一如。然上七段，悟時既相躡清",
    "T39n1795_01b:0545a27": "淨，迷時亦相躡垢染。應云「覺不明故令心不",
    "T39n1795_01b:0545a28": "淨，心不淨故見塵不淨，見塵不淨故眼根不",
    "T39n1795_01b:0545a29": "淨，如是乃至一多世界不淨。」文勢及義意對",
    "T39n1795_01b:0545b01": "經可知。第二空色同。如前之七段，即空色無",
    "T39n1795_01b:0545b02": "礙，此當泯絕無寄。彼觀云「動念即乖法體」，反",
    "T39n1795_01b:0545b03": "顯法體本不動也。",
    "T39n1795_01b:0545b04": "「善男子！虛空如是平等不動，」躡前起後也。",
    "T39n1795_01b:0545b05": "由前云：盡於虛空平等清淨，即知相盡同空。",
    "T39n1795_01b:0545b06": "空既本無生滅動搖，當知諸法亦本不生亦",
    "T39n1795_01b:0545b07": "不待滅，一一當體如如不動。",
    "T39n1795_01b:0545b08": "「當知覺性平等不動。」然一切法唯依覺性生",
    "T39n1795_01b:0545b09": "滅動轉。諸法既盡虛空皆不動故，則覺性不",
    "T39n1795_01b:0545b10": "動也。如波不起水，則湛然不動。理齊故言平",
    "T39n1795_01b:0545b11": "等，故《法華》云：「是法住法位，世間相常住。」《法句",
    "T39n1795_01b:0545b12": "經》云：「諸法從本來，無是亦無非。是非相寂滅，",
    "T39n1795_01b:0545b13": "本來無所動。」然諸法與覺性平等，未名理事",
    "T39n1795_01b:0545b14": "無礙法界者，夫理事無礙，要須多事全同一",
    "T39n1795_01b:0545b15": "理而寂然，一理全成多事而遷變。即動即靜、",
    "T39n1795_01b:0545b16": "即靜即動，生滅廣陿一切皆爾，翻覆無礙。今",
    "T39n1795_01b:0545b17": "但一向不動，但是攝色等事同真空理，故唯",
    "T39n1795_01b:0545b18": "名真空觀。",
    "T39n1795_01b:0545b19": "「四大不動故，當知覺性平等不動；如是乃至",
    "T39n1795_01b:0545b20": "八萬四千陀羅尼門平等不動，當知覺性平",
    "T39n1795_01b:0545b21": "等不動。」還如前七段歷諸法門。經恐文繁，",
    "T39n1795_01b:0545b22": "略標首末，義兼中間，故云乃至。後段乃至之",
    "T39n1795_01b:0545b23": "言亦例此知。第二、理事無礙法界。",
    "T39n1795_01b:0545b24": "「善男子！覺性遍滿清淨不動，圓無際故，當知",
    "T39n1795_01b:0545b25": "六根遍滿法界。根遍滿故，當知六塵遍滿法",
    "T39n1795_01b:0545b26": "界。塵遍滿故，當知四大遍滿法界。如是乃至",
    "T39n1795_01b:0545b27": "陀羅尼門遍滿法界。」據《法界觀》此有十門：一",
    "T39n1795_01b:0545b28": "理遍於事、二事遍於理、三依理成事、四事能",
    "T39n1795_01b:0545b29": "顯理、五以理奪事、六事能隱理、七真理即",
    "T39n1795_01b:0545c01": "事、八事法即理、九真理非事、十事法非理。",
    "T39n1795_01b:0545c02": "今言遍滿法界者，正是第二門行相，兼於餘",
    "T39n1795_01b:0545c03": "門義理。謂此即理之諸法，與理不異故，一一",
    "T39n1795_01b:0545c04": "自遍法界。不同前門沒體攝歸理中，故此名理",
    "T39n1795_01b:0545c05": "事無礙也。既遍法界，即知動靜無礙，一一周",
    "T39n1795_01b:0545c06": "遍。言覺性圓無際故，當知六根遍滿者，由前",
    "T39n1795_01b:0545c07": "門已顯六根等與覺性平等。平等者，即無分",
    "T39n1795_01b:0545c08": "毫之異也，即與覺性不異。覺性圓無際故，當",
    "T39n1795_01b:0545c09": "知六根亦圓無際，故遍滿法界。若言不遍滿，",
    "T39n1795_01b:0545c10": "即是有際，有際即與覺性成異，異則乖於前",
    "T39n1795_01b:0545c11": "門。故躡前云：圓無際故。故《首楞》云：「性見覺明，",
    "T39n1795_01b:0545c12": "覺精明見。清淨本然，周遍法界。」六塵已下皆",
    "T39n1795_01b:0545c13": "例前知。第三、周遍含容觀，即事事無礙也。謂",
    "T39n1795_01b:0545c14": "隨舉一塵即遍一切法中，又含一切法在自",
    "T39n1795_01b:0545c15": "塵中。一塵既爾，一切法皆然，故云周遍含容。",
    "T39n1795_01b:0545c16": "「善男子！由彼妙覺性遍滿故，」舉所依性為",
    "T39n1795_01b:0545c17": "事事遍滿無礙之所由也。",
    "T39n1795_01b:0545c18": "「根性、塵性」此是各指根塵自性，非謂泯根",
    "T39n1795_01b:0545c19": "攝塵歸於一性。",
    "T39n1795_01b:0545c20": "「無壞無雜。根、塵無壞故，如是乃至陀羅尼門」",
    "T39n1795_01b:0545c21": "謂根之與塵皆是事法，例前七段，事事皆",
    "T39n1795_01b:0545c22": "然，故云乃至等也。",
    "T39n1795_01b:0545c23": "「無壞無雜。」便就喻釋。",
    "T39n1795_01b:0545c24": "「如百千燈光照一室，其光遍滿，無壞無雜。」",
    "T39n1795_01b:0545c25": "如一燈光已滿一室，更有一燈，光亦全滿。百",
    "T39n1795_01b:0545c26": "千燈光一一如是，各不相壞，亦不渾雜。室中",
    "T39n1795_01b:0545c27": "之空喻於法界，燈之光相喻以根塵。謂一燈",
    "T39n1795_01b:0545c28": "光容多光相，即一光相遍多光中，一一皆然，",
    "T39n1795_01b:0545c29": "重重無盡。前七段事法一一例此可見，含容",
    "T39n1795_01b:0546a01": "周遍，斯之謂歟！所以然者，唯是真心所現，皆",
    "T39n1795_01b:0546a02": "如幻夢影像故，與所依性非一非異故。故得",
    "T39n1795_01b:0546a03": "遍多入一、攝一容多等也。大文第三、頓同佛",
    "T39n1795_01b:0546a04": "境。於中三：一用心同、二見境同、三稱實同。",
    "T39n1795_01b:0546a05": "初中二：一、法。",
    "T39n1795_01b:0546a06": "「善男子！覺成就故，」總指圓彰法界已下之",
    "T39n1795_01b:0546a07": "文，由斯故得同佛境界。",
    "T39n1795_01b:0546a08": "「當知菩薩不與法縛，不求法脫；不厭生死，不",
    "T39n1795_01b:0546a09": "愛涅槃；不敬持戒，不憎毀禁；不重久習，不輕",
    "T39n1795_01b:0546a10": "初學。何以故？一切覺故。」於四對法無勝劣",
    "T39n1795_01b:0546a11": "心，如佛於三念之境，故言同也。同之所由，經",
    "T39n1795_01b:0546a12": "自徵釋云：由一切覺故。故《論》云：「所言覺義者，",
    "T39n1795_01b:0546a13": "謂心體離念。」今則離前與求、厭愛、敬憎、重輕",
    "T39n1795_01b:0546a14": "等八念也。舉八境者，顯於心也。喻云光無憎",
    "T39n1795_01b:0546a15": "愛，後云修習此心故。二、喻。",
    "T39n1795_01b:0546a16": "「譬如眼光曉了前境，其光圓滿，得無憎愛。何",
    "T39n1795_01b:0546a17": "以故？光體無二，無憎愛故。」光即眼識現量",
    "T39n1795_01b:0546a18": "所得，故無憎愛。《首楞》云：「其目周視，但如鏡中",
    "T39n1795_01b:0546a19": "無別分析，汝識於中次第標指。」云其目者，",
    "T39n1795_01b:0546a20": "意取眼識。云汝識者，即是意識。亦可但隨凡",
    "T39n1795_01b:0546a21": "俗情見以目瞳為光，如《法華》云：「梵王是眾生",
    "T39n1795_01b:0546a22": "父。」二、見境同。",
    "T39n1795_01b:0546a23": "「善男子！此菩薩及末世眾生，修習此心得成",
    "T39n1795_01b:0546a24": "就者，」近結八境安心，遠結觀行成就。",
    "T39n1795_01b:0546a25": "「於此無修亦無成就，」泯前心迹，起後依正",
    "T39n1795_01b:0546a26": "凡聖平等之文。若不泯之，則雖無憎敬，尚見",
    "T39n1795_01b:0546a27": "持毀等，故須泯之，方同佛見。自此已下正顯",
    "T39n1795_01b:0546a28": "其同。",
    "T39n1795_01b:0546a29": "「圓覺普照，寂滅無二。」由自心已空，但是覺",
    "T39n1795_01b:0546b01": "照，寧有凡聖差別之二焉？冥一如之無心，即",
    "T39n1795_01b:0546b02": "萬動之恒寂故。普照是用，寂滅是體，佛之所",
    "T39n1795_01b:0546b03": "極，極於寂照。故《纓絡經》說：「等覺照寂，妙覺寂",
    "T39n1795_01b:0546b04": "照。」今云同佛，是等覺義，故云普照寂滅。《金光",
    "T39n1795_01b:0546b05": "明經》、《攝大乘論》皆說佛果無別色聲功德，唯",
    "T39n1795_01b:0546b06": "如如及如如智獨存，三種世間融無礙故。世",
    "T39n1795_01b:0546b07": "界即器世間，眾生即有情世間，成佛即智正",
    "T39n1795_01b:0546b08": "覺世間也。",
    "T39n1795_01b:0546b09": "「於中」即於寂照中也，圓無際故。",
    "T39n1795_01b:0546b10": "「百千萬億」此方下數。",
    "T39n1795_01b:0546b11": "「阿僧祇」此云無數，是《華嚴》十大數中之首，",
    "T39n1795_01b:0546b12": "經論多用，故此舉之。十者，謂阿僧祇、無量、無",
    "T39n1795_01b:0546b13": "邊、無等、不可數、不可稱、不可思、不可量、不",
    "T39n1795_01b:0546b14": "可說、不可說不可說也。",
    "T39n1795_01b:0546b15": "「不可說」大數第九。",
    "T39n1795_01b:0546b16": "「恒河沙」謂恒河中所有沙也。此河從阿耨",
    "T39n1795_01b:0546b17": "池東面流出，初出象口周四十里，金沙混流，",
    "T39n1795_01b:0546b18": "沙細如麵，細故數多也。",
    "T39n1795_01b:0546b19": "「諸佛世界，」上僧祇等算此世界之數也，謂",
    "T39n1795_01b:0546b20": "有百千萬億僧祇等數之河，一一河中一沙",
    "T39n1795_01b:0546b21": "為一界，以顯世界如是多矣。然此中意者，直",
    "T39n1795_01b:0546b22": "至盡虛空遍法界所有世界，不是算其數量，",
    "T39n1795_01b:0546b23": "為欲引機造無邊境，故假增積多數爾。然淨",
    "T39n1795_01b:0546b24": "穢等土皆佛統之，故云佛界。",
    "T39n1795_01b:0546b25": "「猶如空華，」緣無自性，全體即真。真性奪之",
    "T39n1795_01b:0546b26": "無餘，故得相皆虛幻。如前理奪事門中說。亦",
    "T39n1795_01b:0546b27": "如善財求法，展轉至摩耶等處，會緣入實，得",
    "T39n1795_01b:0546b28": "願智幻解脫門，見一切世界皆如幻住。",
    "T39n1795_01b:0546b29": "「亂起亂滅，」此有三意：一者，一切世界皆依",
    "T39n1795_01b:0546c01": "妄念，念既剎那不住，界亦起滅不停。二者，《華",
    "T39n1795_01b:0546c02": "嚴》云：「染污眾生住故，世界成染污。大福眾生",
    "T39n1795_01b:0546c03": "住故成染淨，信解菩薩住故成淨染等」；三者，",
    "T39n1795_01b:0546c04": "成壞相也。然成、住、壞、空各雖二十增減，而世",
    "T39n1795_01b:0546c05": "界無量無數故，總觀起滅繽紛。問：「然佛化土",
    "T39n1795_01b:0546c06": "許可如斯，自受用中如何起滅？」答：「依實教所",
    "T39n1795_01b:0546c07": "明，無形為淨土。生公云：『佛有形累，託土以居。』",
    "T39n1795_01b:0546c08": "佛是常住法身，何須國土？故《華嚴》云：『依真而",
    "T39n1795_01b:0546c09": "住非國土。』此經云：『入於大光明藏。』餘義已如",
    "T39n1795_01b:0546c10": "前辨。」問：「《法華》云：『我此土安隱，天人常充滿。』復",
    "T39n1795_01b:0546c11": "云何通？」答：「彼據理即事門，此約理奪事門，二",
    "T39n1795_01b:0546c12": "皆無礙。」",
    "T39n1795_01b:0546c13": "「不即不離，」明此世界不即圓覺，亦不離圓",
    "T39n1795_01b:0546c14": "覺。如華與空、如金與器，由不離故，覺性奪之",
    "T39n1795_01b:0546c15": "成空華；由不即故，世界不妨有起滅。",
    "T39n1795_01b:0546c16": "「無縛無脫。」文通上下。上則由世界無淨穢",
    "T39n1795_01b:0546c17": "故，下以眾生本成佛故。",
    "T39n1795_01b:0546c18": "「始知眾生本來成佛，」始知即始覺，觀行成",
    "T39n1795_01b:0546c19": "就方能知故。本成即本覺，知與不知本是佛",
    "T39n1795_01b:0546c20": "故。佛是究竟覺，始之與本非二覺故。",
    "T39n1795_01b:0546c21": "「生死、涅槃猶如昨夢。」亦無始覺之異，四相",
    "T39n1795_01b:0546c22": "本來同一覺故。又寂滅無二，是自覺；世界及",
    "T39n1795_01b:0546c23": "眾生，是覺他；成佛二字及生、涅如夢，是覺滿，",
    "T39n1795_01b:0546c24": "成就是滿義故，動寂雙亡方圓滿故。然說生",
    "T39n1795_01b:0546c25": "本成佛，唯是《圓覺》、《華嚴》，餘成義含不的指注，",
    "T39n1795_01b:0546c26": "但以語驚凡聽、理越常情，佛既罕言，愚夫多",
    "T39n1795_01b:0546c27": "謗。今詳教理略舉六門：一者，小乘有部，唯悉",
    "T39n1795_01b:0546c28": "達太子一生成佛，餘皆無分；二者，大乘始教，",
    "T39n1795_01b:0546c29": "三無數劫行位滿足，方得成佛；三者，終教，相",
    "T39n1795_01b:0547a01": "盡性顯名成正覺；四《華嚴》說，十信位滿初發",
    "T39n1795_01b:0547a02": "心住即成正覺；五者頓教，一念悟時即名為",
    "T39n1795_01b:0547a03": "佛；六者圓教，本來成佛。故《華嚴》云：「如來成",
    "T39n1795_01b:0547a04": "正覺時，於其身中普見一切眾生成正覺。乃",
    "T39n1795_01b:0547a05": "至普見一切眾生入涅槃，皆同一性，所謂無",
    "T39n1795_01b:0547a06": "性。」又云：「菩薩摩訶薩應知自心念念常有佛",
    "T39n1795_01b:0547a07": "成正覺。何以故？諸佛如來不離此心成正覺",
    "T39n1795_01b:0547a08": "故。如自心，一切眾生心亦復如是，悉有如來",
    "T39n1795_01b:0547a09": "成正覺。」今經文者，若約觀成方能知之，即當",
    "T39n1795_01b:0547a10": "四、五兩門。若約所知，眾生本來皆佛，則唯第",
    "T39n1795_01b:0547a11": "六。三、稱實同，稱法界真實性故。",
    "T39n1795_01b:0547a12": "「善男子！如昨夢故，」躡前也，由見生死、涅槃",
    "T39n1795_01b:0547a13": "如夢，即稱圓覺實性同佛境也。此有二意：一、",
    "T39n1795_01b:0547a14": "但有能依之夢，必有所依之人，夢是人之神",
    "T39n1795_01b:0547a15": "遊，亦見聞之氣分，無別體故；二、但了夢體空",
    "T39n1795_01b:0547a16": "無，即證自身真實。迷自身者，由執夢故。大夢",
    "T39n1795_01b:0547a17": "之境必有大覺之明故。當知下，有四節：初、總",
    "T39n1795_01b:0547a18": "明稱實云。",
    "T39n1795_01b:0547a19": "「當知生死及與涅槃無起無滅、」迷時生死",
    "T39n1795_01b:0547a20": "無起，涅槃無滅。悟時非滅却生死發起涅槃，",
    "T39n1795_01b:0547a21": "稱體而觀，都無起滅。",
    "T39n1795_01b:0547a22": "「無來無去。」聖法非新來，凡心非滅去。又直",
    "T39n1795_01b:0547a23": "言體無起滅，來去不約聖凡。二、別指能所云。",
    "T39n1795_01b:0547a24": "「其所證者無得無失，無取無捨。」所證之境",
    "T39n1795_01b:0547a25": "非得真失妄，捨麁取妙。",
    "T39n1795_01b:0547a26": "「其能證者無作無止，無任無滅。」能證之心",
    "T39n1795_01b:0547a27": "都無分別，離於四病。三、雙泯能所云。",
    "T39n1795_01b:0547a28": "「於此證中無能無所，畢竟無證，亦無證者。」",
    "T39n1795_01b:0547a29": "故《華嚴》云：「若有見正覺解脫離諸漏不著一",
    "T39n1795_01b:0547b01": "切世，彼非證道眼。」四、總結稱實云。",
    "T39n1795_01b:0547b02": "「一切法性平等不壞。」可知。四、結牒問辭。",
    "T39n1795_01b:0547b03": "「善男子！彼諸菩薩如是修行，如是漸次，如是",
    "T39n1795_01b:0547b04": "思惟，如是住持，如是方便，如是開悟。求如",
    "T39n1795_01b:0547b05": "是法亦不迷悶。」可知。偈中唯三：略於第一",
    "T39n1795_01b:0547b06": "起行方便，故初諷觀行成就二，餘二如次全",
    "T39n1795_01b:0547b07": "同長行。",
    "T39n1795_01b:0547b08": "爾時，世尊欲重宣此義，而說偈言：且標舉也。",
    "T39n1795_01b:0547b09": "「普眼汝當知：　　一切諸眾生，",
    "T39n1795_01b:0547b10": "身心皆如幻，　　身相屬四大，",
    "T39n1795_01b:0547b11": "心性歸六塵。　　四大體各離，",
    "T39n1795_01b:0547b12": "誰為和合者？」",
    "T39n1795_01b:0547b13": "二空觀也。　　「如是漸修行，",
    "T39n1795_01b:0547b14": "一切悉清淨，　　不動遍法界。」",
    "T39n1795_01b:0547b15": "法界觀也。長廣偈略。",
    "T39n1795_01b:0547b16": "「無作止任滅，　　亦無能證者。",
    "T39n1795_01b:0547b17": "一切佛世界，　　猶如虛空華；",
    "T39n1795_01b:0547b18": "三世悉平等，　　畢竟無來去。",
    "T39n1795_01b:0547b19": "初發心菩薩，　　及末世眾生，",
    "T39n1795_01b:0547b20": "欲求入佛道，　　應如是修習。」",
    "T39n1795_01b:0547b21": "第二、徵釋迷悟始終。文四。初三，今初。",
    "T39n1795_01b:0547b22": "於是金剛藏菩薩在大眾中即從座起，頂禮",
    "T39n1795_01b:0547b23": "佛足，右繞三匝，長跪叉手而白佛言：可知。",
    "T39n1795_01b:0547b24": "二、正陳辭句。中三：一、慶其所悟。",
    "T39n1795_01b:0547b25": "「大悲世尊！善為一切諸菩薩眾，宣揚如來圓",
    "T39n1795_01b:0547b26": "覺清淨大陀羅尼因地法行」此是一切行位",
    "T39n1795_01b:0547b27": "根本，後必躡前，故重指也。",
    "T39n1795_01b:0547b28": "「漸次方便，與諸眾生開發蒙昧。在會法眾承佛",
    "T39n1795_01b:0547b29": "慈誨，幻翳朗然，慧目清淨。」可知。二、難其所疑。",
    "T39n1795_01b:0547c01": "「世尊！若諸眾生本來成佛，」躡前段文為此",
    "T39n1795_01b:0547c02": "疑本。",
    "T39n1795_01b:0547c03": "「何故復有一切無明？」疑謂真能生妄。",
    "T39n1795_01b:0547c04": "「若諸無明眾生本有，何因緣故，如來復說本",
    "T39n1795_01b:0547c05": "來成佛？」疑謂說妄為真。",
    "T39n1795_01b:0547c06": "「十方異生本成佛道，後起無明，一切如來何",
    "T39n1795_01b:0547c07": "時復生一切煩惱？」牒而縱之，責無窮過也。",
    "T39n1795_01b:0547c08": "此上三難者，意云：本來是佛，煩惱何生？若",
    "T39n1795_01b:0547c09": "無生中妄生起者，如來成佛同本無生，無生",
    "T39n1795_01b:0547c10": "之中還應妄起，成佛義等，生否應齊？齊生即",
    "T39n1795_01b:0547c11": "果佛何尊？齊否即因違現事。進退不可，故有",
    "T39n1795_01b:0547c12": "斯云。三、結請通釋。",
    "T39n1795_01b:0547c13": "「惟願不捨無遮大慈，為諸菩薩開祕密藏。」",
    "T39n1795_01b:0547c14": "據此三難，諸典無文；唯佛了知，登地方受。今",
    "T39n1795_01b:0547c15": "乃請宣成教，普示末世凡夫，故曰無遮。開祕",
    "T39n1795_01b:0547c16": "密藏，祕謂非器不傳，密謂覆相而說。",
    "T39n1795_01b:0547c17": "「及為末世一切眾生，」祕藏如不開櫃，密藏",
    "T39n1795_01b:0547c18": "則一法含多。今請不簡末世，則開祕藏；顯了",
    "T39n1795_01b:0547c19": "而談，則開密藏。",
    "T39n1795_01b:0547c20": "「得聞如是脩多羅教了義法門，」由此標於經",
    "T39n1795_01b:0547c21": "目。",
    "T39n1795_01b:0547c22": "「永斷疑」通論疑者，於諸諦理猶豫為性，能",
    "T39n1795_01b:0547c23": "障信心、善品為業。別顯則五蓋中疑，有三：一",
    "T39n1795_01b:0547c24": "疑自，謂己不能入理；二疑師，謂彼不能善教；",
    "T39n1795_01b:0547c25": "三疑法，謂於所學為令出離、為不出離？如有",
    "T39n1795_01b:0547c26": "病人疑自、疑醫、疑藥，病終不愈。今三疑中即",
    "T39n1795_01b:0547c27": "疑法也。此疑復有已起、未起，今皆含之。剛藏",
    "T39n1795_01b:0547c28": "為他請問，令永斷故。然斷疑方便者，若疑境",
    "T39n1795_01b:0547c29": "界，令悟唯心；若疑法性，令觀無得。餘皆例知。",
    "T39n1795_01b:0548a01": "「悔。」悔是不定之法，悔善則惡、悔惡則善",
    "T39n1795_01b:0548a02": "故。今請永斷，即屬惡也。然入道人若未通決",
    "T39n1795_01b:0548a03": "生佛同異，則或用功多時，反自疑悔。下三唱",
    "T39n1795_01b:0548a04": "倣前。",
    "T39n1795_01b:0548a05": "作是語已，五體投地。如是三請，終而復始。爾",
    "T39n1795_01b:0548a06": "時，世尊告金剛藏菩薩言：「善哉！善哉！善男子！",
    "T39n1795_01b:0548a07": "汝等乃能為諸菩薩及末世眾生，問於如來",
    "T39n1795_01b:0548a08": "甚深祕密究竟方便，」祕密有二：一、如來之",
    "T39n1795_01b:0548a09": "密藏，謂一乘如來知見。佛於漸教門中久默",
    "T39n1795_01b:0548a10": "斯要故，故云究竟方便。下答云「妙覺圓照，離",
    "T39n1795_01b:0548a11": "於華翳」等是也。二、如來即祕密，由證密藏能",
    "T39n1795_01b:0548a12": "所無二故，三業業具皆祕密也。身密謂非色",
    "T39n1795_01b:0548a13": "現色，如摩尼等；語密於一言中演無邊法海，",
    "T39n1795_01b:0548a14": "如谷響等；意密無心成事等。二義之中經顯",
    "T39n1795_01b:0548a15": "所證矣。",
    "T39n1795_01b:0548a16": "「是諸菩薩最上教誨，了義大乘，能使十方修",
    "T39n1795_01b:0548a17": "學菩薩及諸末世一切眾生，得決定信，」則",
    "T39n1795_01b:0548a18": "頓同佛境，義當信根成就初發心住。今但通",
    "T39n1795_01b:0548a19": "決疑難，以成前義。",
    "T39n1795_01b:0548a20": "「永斷疑悔。汝今諦聽，當為汝說。」時，金剛藏菩",
    "T39n1795_01b:0548a21": "薩奉教歡喜，及諸大眾默然而聽。第四、正",
    "T39n1795_01b:0548a22": "說長行，四：一反覆起疑之本、二喻釋現起之",
    "T39n1795_01b:0548a23": "疑、三顯淺難造深、四結問不當理。初中又三：",
    "T39n1795_01b:0548a24": "一總指輪迴、二真隨妄轉、三結指前疑。今",
    "T39n1795_01b:0548a25": "初。",
    "T39n1795_01b:0548a26": "「善男子！一切世界」總指情、器也。無著《金剛",
    "T39n1795_01b:0548a27": "論》以四蘊為世界故，若不約情，何成輪迴？次",
    "T39n1795_01b:0548a28": "下六對辦其輪迴，謂但住有為，即屬輪迴心",
    "T39n1795_01b:0548a29": "也。",
    "T39n1795_01b:0548b01": "「始創變終極證生」新新而起。",
    "T39n1795_01b:0548b02": "「滅，」念念落謝。",
    "T39n1795_01b:0548b03": "「前過去後去來、有住劫無空劫、聚成劫散壞劫、起現行止調伏，念念",
    "T39n1795_01b:0548b04": "相續，」情界、器界皆依妄念，既所依不斷故，",
    "T39n1795_01b:0548b05": "能依亦然。",
    "T39n1795_01b:0548b06": "「循環往復，」器界空已復成，情界滅已復生。",
    "T39n1795_01b:0548b07": "惑業襲習，報應綸輪，塵沙劫波莫之遏絕。上",
    "T39n1795_01b:0548b08": "二句正示輪迴之相。",
    "T39n1795_01b:0548b09": "「種種取捨皆是輪迴。」取謂取著，執我、我所。",
    "T39n1795_01b:0548b10": "捨謂厭離，厭苦所依。又於根身則厭苦麁障",
    "T39n1795_01b:0548b11": "為捨，欣淨妙離為取。於器界則厭此娑婆為",
    "T39n1795_01b:0548b12": "捨，欣彼極樂為取。若取若捨種種不同，皆是",
    "T39n1795_01b:0548b13": "顛倒妄心變現輪迴之相。故《論》云：「一切分別",
    "T39n1795_01b:0548b14": "即分別自心。心不見心，無相可得。」《首楞》云：「自",
    "T39n1795_01b:0548b15": "心取自心，非幻成幻法。」二、真隨妄轉。文三：一、",
    "T39n1795_01b:0548b16": "法。",
    "T39n1795_01b:0548b17": "「未出輪迴而辨圓覺，彼圓覺性即同流轉，若",
    "T39n1795_01b:0548b18": "免輪迴，無有是處。」能觀是輪迴之心故，所",
    "T39n1795_01b:0548b19": "觀圓覺亦爾。如夢見實物，物亦是夢故。二、喻。",
    "T39n1795_01b:0548b20": "「譬如動目能搖湛水，」由目數動，湛水如波",
    "T39n1795_01b:0548b21": "搖。",
    "T39n1795_01b:0548b22": "「又如定眼由迴轉火，」次眼識遲鈍，旋火成",
    "T39n1795_01b:0548b23": "輪相。",
    "T39n1795_01b:0548b24": "「雲駛月運，舟行岸移，亦復如是。」想之可見。",
    "T39n1795_01b:0548b25": "三、合。",
    "T39n1795_01b:0548b26": "「善男子！諸旋未息，」眼目、雲舟也，喻生死垢",
    "T39n1795_01b:0548b27": "心。",
    "T39n1795_01b:0548b28": "「彼物先住尚不可得，」水火、月岸也，喻圓覺。",
    "T39n1795_01b:0548b29": "「何況輪轉生死？垢心曾未清淨，觀佛圓覺而",
    "T39n1795_01b:0548c01": "不旋復？」正合也。三、結指前疑。",
    "T39n1795_01b:0548c02": "「是故汝等便生三惑。」即前三種疑也。據此",
    "T39n1795_01b:0548c03": "結文的指，即知定是先責起疑之本，未是答",
    "T39n1795_01b:0548c04": "難。若是偏答三中之一難，即不合總結三惑，",
    "T39n1795_01b:0548c05": "智者詳焉。然雖非正答，已是標舉建立答義",
    "T39n1795_01b:0548c06": "之勢，意令息如上之念，即前疑早合自亡，況",
    "T39n1795_01b:0548c07": "復空華、金鑛分明曉喻。二、喻釋現起之疑。文",
    "T39n1795_01b:0548c08": "二：一空中華無起滅喻、二金中鑛不重生喻。",
    "T39n1795_01b:0548c09": "初中三：一喻釋、二法合、三結成。今初，曲分為",
    "T39n1795_01b:0548c10": "二：初翳差華亡喻、後空不生華喻。",
    "T39n1795_01b:0548c11": "「善男子！譬如幻翳妄見空華，幻翳若除，不可",
    "T39n1795_01b:0548c12": "說言此翳已滅，何時更起一切諸翳？」謂不",
    "T39n1795_01b:0548c13": "知華因翳有，妄執從空而生。不知迷真故妄",
    "T39n1795_01b:0548c14": "生，橫執真能生妄。既得翳差，都不見華，聞說",
    "T39n1795_01b:0548c15": "從翳而生，又執何時更翳？以喻比來迷倒，妄",
    "T39n1795_01b:0548c16": "見輪迴，因聞普眼法門，了悟根塵清淨，聞道",
    "T39n1795_01b:0548c17": "因除迷心，故得清淨，不是新得妙門。又執早",
    "T39n1795_01b:0548c18": "晚更迷，猶如何時更翳。問：「翳差之者，或有他",
    "T39n1795_01b:0548c19": "時更生，不必的定永無，如何以此為喻？」答：「夫",
    "T39n1795_01b:0548c20": "喻者，但取當日一席之事，不說終身。但以愚",
    "T39n1795_01b:0548c21": "人晨旦見華，食時眼差，見華亂生亂滅，謂言",
    "T39n1795_01b:0548c22": "翳亦速起速停，念念候之，故云不可。故諸經",
    "T39n1795_01b:0548c23": "論喻釋佛云：如大夢覺。豈可難云：睡起夢覺，",
    "T39n1795_01b:0548c24": "何妨明夜更睡還夢？若如是難，豈識喻焉？」",
    "T39n1795_01b:0548c25": "「何以故？翳、華二法非相待故」翳不與華期，",
    "T39n1795_01b:0548c26": "華不隨翳生，但翳故妄見，非華實生。二法各",
    "T39n1795_01b:0548c27": "不相知，況復一空一有？故云不相待也。縱使",
    "T39n1795_01b:0548c28": "心迷，生死亦寂，但緣迷故妄似死生。眾生本",
    "T39n1795_01b:0548c29": "自不生，幻華畢竟不起，莫將翳待、莫以迷求，",
    "T39n1795_01b:0549a01": "剛藏問目正似此也。下空華喻云。",
    "T39n1795_01b:0549a02": "「亦如空華滅於空時，不可說言虛空何時更",
    "T39n1795_01b:0549a03": "起空華。何以故？空本無華，非起滅故。」此喻",
    "T39n1795_01b:0549a04": "前已含釋，文易可知。二、法合。",
    "T39n1795_01b:0549a05": "「生死涅槃同於起滅，妙覺圓照離於華翳。」",
    "T39n1795_01b:0549a06": "迷見生死似華起，悟得涅槃似華滅。言圓覺",
    "T39n1795_01b:0549a07": "離華離翳，則雙拂生死無明。虛空非暫有無，",
    "T39n1795_01b:0549a08": "覺性何關迷悟？眾生既如華起，約誰更難",
    "T39n1795_01b:0549a09": "無明？無明生死既空，何責本來成佛？空華終",
    "T39n1795_01b:0549a10": "不再起，果位何得還迷？由己計度不休，見他",
    "T39n1795_01b:0549a11": "覺性流轉。若如是解，頓遣三疑。三疑鉤鎖連",
    "T39n1795_01b:0549a12": "環，不是三科別答。下金鑛喻即唯答佛不再",
    "T39n1795_01b:0549a13": "迷，此疑過深，故重喻也。三、結成。",
    "T39n1795_01b:0549a14": "「善男子！當知虛空非是暫有，亦非暫無，況復",
    "T39n1795_01b:0549a15": "如來圓覺隨順，而為虛空平等本性。」虛空",
    "T39n1795_01b:0549a16": "世法尚不同華起滅，況如來隨順圓覺，湛然",
    "T39n1795_01b:0549a17": "真常，是虛空之體性邪？覺為空性者，《佛頂》云：",
    "T39n1795_01b:0549a18": "「空生大覺中。」又云：「寂照含虛空。」復言平等者，",
    "T39n1795_01b:0549a19": "然圓覺雖是虛空之性，而冥合不分，周遍法",
    "T39n1795_01b:0549a20": "界，無分無限，無別能依所依，故云平等。此意",
    "T39n1795_01b:0549a21": "云：空在覺中，空尚常寂，況覺為空性，豈增減",
    "T39n1795_01b:0549a22": "耶？喻猶不及，故云況復。後金鑛喻。",
    "T39n1795_01b:0549a23": "「善男子！如銷金鑛，金非銷有，」金在鑛中，銷",
    "T39n1795_01b:0549a24": "鑛金現，非銷始有。若因銷有，銷頑石等亦",
    "T39n1795_01b:0549a25": "應得金，故知雖假爐冶銷鎔，金性要須本有。",
    "T39n1795_01b:0549a26": "既已成金，不重為鑛。「經無窮時金性不壞，」",
    "T39n1795_01b:0549a27": "此明在鑛則隱，出鑛則顯，隱顯雖殊，金性本來",
    "T39n1795_01b:0549a28": "平等。",
    "T39n1795_01b:0549a29": "「不應說言本非成就。」釋成金性本有也。",
    "T39n1795_01b:0549b01": "「如來圓覺亦復如是。」法合也。鑛喻煩惱，金",
    "T39n1795_01b:0549b02": "喻覺性。鍊出潔淨即有晶光，及能隨匠隨模",
    "T39n1795_01b:0549b03": "作佛等像、或種種器，喻佛三身也。然此一喻",
    "T39n1795_01b:0549b04": "唯答佛不再迷之難。前就圓悟之理生佛俱",
    "T39n1795_01b:0549b05": "是本真，以成普眼段中眾生本來成佛之義，",
    "T39n1795_01b:0549b06": "故舉空華元來不起，非後始滅，法合云：「生死",
    "T39n1795_01b:0549b07": "涅槃同於起滅。」所以俱通三難。今就不壞因",
    "T39n1795_01b:0549b08": "果之相，故說銷鑛出金，華則始終本無，鑛則",
    "T39n1795_01b:0549b09": "因銷始盡。意云：圓頓之理雖齊，迷悟不妨成",
    "T39n1795_01b:0549b10": "異。既有多生習障，還須背習顯真，真顯則究",
    "T39n1795_01b:0549b11": "竟清淨。若但用前喻，即撥無迷悟因果之相，",
    "T39n1795_01b:0549b12": "便成邪見。若但用此喻，即成眾生覺性本來",
    "T39n1795_01b:0549b13": "不淨，失真常理，亦成邪見。道理微妙，一喻難",
    "T39n1795_01b:0549b14": "齊，故說兩事，是知此喻唯答第三難也。三、顯",
    "T39n1795_01b:0549b15": "淺難造深。文二：初、所造離念。",
    "T39n1795_01b:0549b16": "「善男子！一切如來妙圓覺心，」先標覺心為",
    "T39n1795_01b:0549b17": "宗，後方拂迹者，明非斷滅，但離所拂，非無覺",
    "T39n1795_01b:0549b18": "心。拂有三節。",
    "T39n1795_01b:0549b19": "「本無菩提及與涅槃，」拂轉依之名也。由轉",
    "T39n1795_01b:0549b20": "煩惱、生死故曰菩提、涅槃，體雖即真，名因妄",
    "T39n1795_01b:0549b21": "得。",
    "T39n1795_01b:0549b22": "「亦無成佛及不成佛，無妄輪迴及非輪迴。」",
    "T39n1795_01b:0549b23": "此兩節皆雙拂對待。圓覺性中都無此事，若",
    "T39n1795_01b:0549b24": "有少見則迷圓覺。故《華嚴》云：「於法若有見，此",
    "T39n1795_01b:0549b25": "則未為見。若無有見者，如是乃見佛。」二、能造",
    "T39n1795_01b:0549b26": "帶情。文四：一舉勝彰劣、二舉喻顯情、二誡",
    "T39n1795_01b:0549b27": "息妄心、四重彰妄義。今初，文有兩對：初、小聖",
    "T39n1795_01b:0549b28": "理智對。",
    "T39n1795_01b:0549b29": "「善男子！但諸聲聞所圓境界，身心、語言皆悉",
    "T39n1795_01b:0549c01": "斷滅，」沈空滯寂，灰身滅智。",
    "T39n1795_01b:0549c02": "「終不能至彼之親證所現涅槃，」若未入滅，即",
    "T39n1795_01b:0549c03": "有餘涅槃。若已入滅，即無餘涅槃。下第二、凡",
    "T39n1795_01b:0549c04": "心真覺對。",
    "T39n1795_01b:0549c05": "「何況能以有思惟心」種種計度。",
    "T39n1795_01b:0549c06": "「測度如來圓覺境界？」此上兩對意云：小聖",
    "T39n1795_01b:0549c07": "真智尚不能親到小聖之理，況凡心劣於前",
    "T39n1795_01b:0549c08": "智，真覺又超前理，轉轉懸隔，何能造耶？如百",
    "T39n1795_01b:0549c09": "寮尚畏宰相，百姓豈親天子？此正同《金剛經》，",
    "T39n1795_01b:0549c10": "四果之人尚無心言：我證得四果，豈如來有",
    "T39n1795_01b:0549c11": "定法得阿耨菩提耶？二、舉喻顯情。",
    "T39n1795_01b:0549c12": "「如取螢火燒須彌山，終不能著。」舉喻也。此",
    "T39n1795_01b:0549c13": "下顯情。",
    "T39n1795_01b:0549c14": "「以輪迴心生輪迴見，入於如來大寂滅海，終",
    "T39n1795_01b:0549c15": "不能至。」即知前舉勝此舉喻，並是顯分別",
    "T39n1795_01b:0549c16": "心不能證覺，密譏前三種翻覆疑難。前云有",
    "T39n1795_01b:0549c17": "思惟心，即是此云以輪迴心。前云圓覺境界，",
    "T39n1795_01b:0549c18": "即是此云大寂滅海。可深照之。三、誡息妄心。",
    "T39n1795_01b:0549c19": "「是故我說一切菩薩及末世眾生，先斷無始",
    "T39n1795_01b:0549c20": "輪迴根本。」指前未出輪迴等文也。若遠指即",
    "T39n1795_01b:0549c21": "文殊章先斷無明，或指餘經皆如是說。四、重",
    "T39n1795_01b:0549c22": "彰妄義。文二：一、無實體。",
    "T39n1795_01b:0549c23": "「善男子！有作思惟從有心起，」舉能起之根",
    "T39n1795_01b:0549c24": "識。有心者，識也。起者心，所也。",
    "T39n1795_01b:0549c25": "「皆是六塵妄想緣氣，」舉能牽之塵境。",
    "T39n1795_01b:0549c26": "「非實心體，」實心無念故。",
    "T39n1795_01b:0549c27": "「已如空華。用此思惟辨於佛境，猶如空華復",
    "T39n1795_01b:0549c28": "結空果，展轉妄想，無有是處。」縱實有思惟，",
    "T39n1795_01b:0549c29": "思惟尚不能證覺，何況此心早已如於空華。",
    "T39n1795_01b:0550a01": "自無其體，向上更欲求證，何異空華結果？故",
    "T39n1795_01b:0550a02": "言展轉妄想。二、無勝用。",
    "T39n1795_01b:0550a03": "「善男子！虛妄浮心多諸巧見，不能成就圓覺",
    "T39n1795_01b:0550a04": "方便。」從第一覈疑之本，兼此第三一段，大",
    "T39n1795_01b:0550a05": "意總是責問者滯情分別過患所以，其中此",
    "T39n1795_01b:0550a06": "節最親，因前三番之疑便都指但是浮心巧",
    "T39n1795_01b:0550a07": "見，總不能證覺。四、結問不當理。",
    "T39n1795_01b:0550a08": "「如是分別，非為正問。」乍看連次之經，即似",
    "T39n1795_01b:0550a09": "唯結巧見之文。細詳其義，乃都結第三一段。",
    "T39n1795_01b:0550a10": "問：「前讚善哉，此責非正，何也？」答：「前讚者，美其",
    "T39n1795_01b:0550a11": "起教。此責者，顯其實理。此一段疑最障修證，",
    "T39n1795_01b:0550a12": "若不徵起，末世長迷；徵有斯益，故前讚也。剛",
    "T39n1795_01b:0550a13": "藏所徵意在佛責，故知責此之過，始彰徵起",
    "T39n1795_01b:0550a14": "有功。乍看似前後乖違，細詳乃始終符合，可",
    "T39n1795_01b:0550a15": "審翫味，妙在斯焉。」偈中四段：前三全同長行、",
    "T39n1795_01b:0550a16": "後二句全別。",
    "T39n1795_01b:0550a17": "爾時世尊欲重宣此義。而說偈言：",
    "T39n1795_01b:0550a18": "「金剛藏當知，　　如來寂滅性，",
    "T39n1795_01b:0550a19": "未曾有終始。　　若以輪迴心，",
    "T39n1795_01b:0550a20": "思惟即旋復。　　但至輪迴際，",
    "T39n1795_01b:0550a21": "不能入佛海。」",
    "T39n1795_01b:0550a22": "長行先舉妄相，偈文先標實性。",
    "T39n1795_01b:0550a23": "「譬如銷金鑛，　　金非銷故有，",
    "T39n1795_01b:0550a24": "雖復本來金，　　終以銷成就。",
    "T39n1795_01b:0550a25": "一成真金體，　　不復重為鑛。」",
    "T39n1795_01b:0550a26": "略不頌空華，影在後段故。",
    "T39n1795_01b:0550a27": "「生死與涅槃，　　凡夫及諸佛，",
    "T39n1795_01b:0550a28": "同為空華相。」",
    "T39n1795_01b:0550a29": "所造離念。良由長行華無起滅，喻中結文",
    "T39n1795_01b:0550b01": "與此段同，故此亦取空華之喻，意該前後。",
    "T39n1795_01b:0550b02": "「思惟猶幻化，　　何況詰虛妄？」",
    "T39n1795_01b:0550b03": "能造帶情。",
    "T39n1795_01b:0550b04": "「若能了此心，　　然後求圓覺。」",
    "T39n1795_01b:0550b05": "此第四一段是依解起行也，與長行第四",
    "T39n1795_01b:0550b06": "互有互無。",
    "T39n1795_01b:0550b07": "大方廣圓覺脩多羅了義經略疏注卷上二"
}