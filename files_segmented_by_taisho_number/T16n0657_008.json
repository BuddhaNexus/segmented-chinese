{
    "T16n0657_008:0187a20": "佛說華手經卷第八",
    "T16n0657_008:0187a22": "後秦龜茲國三藏鳩摩羅什奉　詔譯",
    "T16n0657_008:0187a23": "27 眾雜品(八)眾雜品第二十七",
    "T16n0657_008:0187a24": "佛告舍利弗：「有四救法。何謂為四？怖畏眾生",
    "T16n0657_008:0187a25": "如來能救；入邪徑者聖道能救；諸惡業者念",
    "T16n0657_008:0187a26": "處能救；在八難者菩薩能救；是名為四。「舍",
    "T16n0657_008:0187a27": "利弗！有四安法。何謂為四？生得值佛名為",
    "T16n0657_008:0187a28": "大安；得無難處名為大安；能信佛法名",
    "T16n0657_008:0187a29": "為大安；具聖正見名為大安；是名為四。",
    "T16n0657_008:0187b01": "「舍利弗！復有四法能成事業。何謂為四？四大",
    "T16n0657_008:0187b02": "調和，令身得安；正見能生質直淨心；見佛",
    "T16n0657_008:0187b03": "得信為眾樂因；發無上心能滅無量無數眾",
    "T16n0657_008:0187b04": "生諸煩惱病；是為四法能成事業。「又，舍利弗！",
    "T16n0657_008:0187b05": "世有四願。何謂為四？諸病瘦者願欲得活；",
    "T16n0657_008:0187b06": "飢渴所逼願得食飲；苦惱所切願欲得樂；行",
    "T16n0657_008:0187b07": "嶮路者願得安隱；是為四願。「又，舍利弗！世",
    "T16n0657_008:0187b08": "界凡有四貪著處，以貪著故當墮惡道。何謂",
    "T16n0657_008:0187b09": "為四？一者、貪身；二、貪壽命；三、利財產；四、耽",
    "T16n0657_008:0187b10": "愛欲是；名為四。「舍利弗！有七藏處，謂風藏、",
    "T16n0657_008:0187b11": "生藏、熟藏、冷藏、熱藏、見藏、欲藏。舍利弗！是諸",
    "T16n0657_008:0187b12": "藏中欲藏最牢。此欲藏者為何所依？依於",
    "T16n0657_008:0187b13": "涕唾、痰𤸌、膿血、筋骨、皮肉、心肝、五藏、腸胃、屎",
    "T16n0657_008:0187b14": "尿。」爾時，會中有一居士名曰撰擇。居士有妻，",
    "T16n0657_008:0187b15": "其名妙色，面貌端嚴，姿容挺特。撰擇居士",
    "T16n0657_008:0187b16": "深生愛著，煩惱熾盛。聞佛所說，即白佛言：「世",
    "T16n0657_008:0187b17": "尊！莫作是說：貪欲之心，起於屎尿。何以故？",
    "T16n0657_008:0187b18": "我妻端嚴，無諸臭穢。」佛知居士貪垢情深，即",
    "T16n0657_008:0187b19": "時化作一婦人像，端嚴淨潔，狀如妙色，整容",
    "T16n0657_008:0187b20": "徐步，來入眾中。居士見已，即作是念：「我妻何",
    "T16n0657_008:0187b21": "緣來入此會？」作是念已，即問之曰：「汝以何故",
    "T16n0657_008:0187b22": "而來此耶？」答曰：「欲聽世尊說法。」居士即牽，",
    "T16n0657_008:0187b23": "自坐衣上。佛以神力，令是婦人糞污其衣，使",
    "T16n0657_008:0187b24": "此居士不堪臭處，以手掩鼻，顧視左右，誰為",
    "T16n0657_008:0187b25": "此者？時跋難陀在右邊坐，語居士言：「何故掩",
    "T16n0657_008:0187b26": "鼻而顧視我？」答言：「是處甚大臭穢！」以佛神力",
    "T16n0657_008:0187b27": "令跋難陀及諸眾會，見此婦人便棄糞穢，污居",
    "T16n0657_008:0187b28": "士衣。時跋難陀語居士言：「且觀汝妻，所為臭",
    "T16n0657_008:0187b29": "穢。」居士答言：「我無所疑。我妻淨潔，身無諸",
    "T16n0657_008:0187c01": "穢。若有疑者，自當觀之。」語跋難陀：「我意謂汝",
    "T16n0657_008:0187c02": "為此穢污。」時跋難陀即大恚怒，從坐而起，語",
    "T16n0657_008:0187c03": "居士言：「汝無慚愧。誰名字汝為居士耶？汝",
    "T16n0657_008:0187c04": "今應名屎居士也！何不自以手牽汝妻，坐衣",
    "T16n0657_008:0187c05": "上耶？汝妻坐時便此糞穢，汝自坐上，為屎所",
    "T16n0657_008:0187c06": "塗而無羞恥，反欲謗人。」會中唱言：「此屎居",
    "T16n0657_008:0187c07": "士可遣出眾。」便謂之言：「不淨弊人不應在眾。」",
    "T16n0657_008:0187c08": "即以手牽令出眾外。撰擇心惑，語其妻曰：「我",
    "T16n0657_008:0187c09": "敬汝故，令坐衣上，汝為大人，法應爾也？」妻即",
    "T16n0657_008:0187c10": "答言：「汝近屎囊，自應爾也。」居士爾時即",
    "T16n0657_008:0187c11": "生厭心，欲去衣糞，更污身體，謂跋難陀：「當",
    "T16n0657_008:0187c12": "何方便得離此穢？」跋難陀言：「非直此糞污染",
    "T16n0657_008:0187c13": "汝身，更有諸衰是汝之分。若欲離者，當遠逃",
    "T16n0657_008:0187c14": "逝，以汝妻糞令此大眾頭痛、悶亂！」居士答曰：",
    "T16n0657_008:0187c15": "「諸釋子等皆多慈愍，汝甚惡口乃如是耶？」跋",
    "T16n0657_008:0187c16": "難陀言：「如汝今者何可慈愍？佛之所語而",
    "T16n0657_008:0187c17": "敢違逆！作如是言：『我妻端嚴，無諸臭處。』汝",
    "T16n0657_008:0187c18": "今自觀為淨潔不？而欲謗我。」爾時，居士謂其",
    "T16n0657_008:0187c19": "妻曰：「汝可還歸。」既遣之已，語跋難陀：「我今明",
    "T16n0657_008:0187c20": "見女人諂曲，多諸過咎，不淨充滿，心生厭離，",
    "T16n0657_008:0187c21": "欲於佛法出家為道。」跋難陀言：「汝今形體臭",
    "T16n0657_008:0187c22": "穢如是！若以香塗經歷年載，然後或可堪任",
    "T16n0657_008:0187c23": "出家。」居士答曰：「我若塗香經歷年歲，或身無",
    "T16n0657_008:0187c24": "常、或佛滅度，壞我出家求道因緣。今若見聽",
    "T16n0657_008:0187c25": "得出家者，我不復往城邑、聚落、僧房、精舍，作",
    "T16n0657_008:0187c26": "阿蘭若，乞食納衣。於空閑處，誰聞我臭？」佛",
    "T16n0657_008:0187c27": "言：「居士！汝欲於我法中出家？」即白佛言：「唯",
    "T16n0657_008:0187c28": "然，世尊！」佛言：「善來！汝為沙門，修行梵行。」即",
    "T16n0657_008:0187c29": "時居士鬚髮自落，袈裟著身，執持應器，如比丘",
    "T16n0657_008:0188a01": "像。佛為說法，苦、集、滅、道。聞四聖諦，得法眼",
    "T16n0657_008:0188a02": "淨，成須陀洹。重為說法、教化，漸令得斯陀含、",
    "T16n0657_008:0188a03": "阿那含果。過是夜已，執衣持鉢，詣王舍城，次",
    "T16n0657_008:0188a04": "行乞食，遂到本舍，在門外立。時妻妙色，自見",
    "T16n0657_008:0188a05": "其夫剃頭、法服，出家為道，即語之曰：「法應見",
    "T16n0657_008:0188a06": "捨，為沙門耶？」撰擇答言：「汝昨法應於我衣",
    "T16n0657_008:0188a07": "上便棄不淨，污我身也。」妙色答言：「汝為比丘，",
    "T16n0657_008:0188a08": "應謗人也？我從父舍到汝家來，未見外門，況",
    "T16n0657_008:0188a09": "詣竹園至彼會中？」爾時，比丘語妙色言：「有跋",
    "T16n0657_008:0188a10": "難陀，為我時人，於大眾中見遣令出。」時有惡",
    "T16n0657_008:0188a11": "魔隨逐撰擇，而語之言：「汝昨見者非妙色",
    "T16n0657_008:0188a12": "也！是化所作，眩惑汝心，今可還以五欲自",
    "T16n0657_008:0188a13": "娛。沙門瞿曇欺誑汝耳！汝今虛妄，非實比丘。",
    "T16n0657_008:0188a14": "瞿曇沙門常以此術誑惑多人，令其出家，如",
    "T16n0657_008:0188a15": "今誑汝。」撰擇比丘證真法故，即覺魔為，謂言：",
    "T16n0657_008:0188a16": "「惡人！汝亦變化，我亦變化，是妙色姊俱為變",
    "T16n0657_008:0188a17": "化，佛所說法皆空如化。」爾時，妙色聞此法已，",
    "T16n0657_008:0188a18": "即於諸法遠塵離垢，得法眼淨，蠲除疑悔，不",
    "T16n0657_008:0188a19": "隨他語，於佛法中得無畏力，謂撰擇言：「所",
    "T16n0657_008:0188a20": "為甚善，能於佛法樂修梵行，我亦於法出家",
    "T16n0657_008:0188a21": "為道。」佛告舍利弗：「若人發心求菩提者，應",
    "T16n0657_008:0188a22": "離四法。何謂為四？離惡伴黨、諸惡知識及不",
    "T16n0657_008:0188a23": "善行，是為初法所應離也。又，舍利弗！若人",
    "T16n0657_008:0188a24": "發心求菩提者，應當離於貪著女相，不與",
    "T16n0657_008:0188a25": "世人共處、同事，是第二法所應離也。又，舍",
    "T16n0657_008:0188a26": "利弗！若人發心求菩提者，應當離於外道",
    "T16n0657_008:0188a27": "書論、謂裸形論、路伽耶論、末伽梨論，非佛所",
    "T16n0657_008:0188a28": "說不應親近、聽受、讀誦，是第三法所應離",
    "T16n0657_008:0188a29": "也。又，舍利弗！若人發心求菩提者，不應親",
    "T16n0657_008:0188b01": "近邪見、惡見，是第四法所應離也。舍利弗！",
    "T16n0657_008:0188b02": "如來不見更有餘法，深障佛道如此四法，是",
    "T16n0657_008:0188b03": "故菩薩應當捨離。「又，舍利弗！若欲疾得無上",
    "T16n0657_008:0188b04": "菩提，當修四法。何謂為四？菩薩應當隨善",
    "T16n0657_008:0188b05": "知識，善知識者謂諸佛是。若聲聞人能令菩",
    "T16n0657_008:0188b06": "薩住深法藏諸波羅蜜，亦是菩薩善知識也，",
    "T16n0657_008:0188b07": "應當親近、供給、禮敬。又，舍利弗！菩薩應當親",
    "T16n0657_008:0188b08": "近出家，亦應親近阿蘭若法，離女色故。又，舍",
    "T16n0657_008:0188b09": "利弗！菩薩應當親近修習大空正見，離邪見",
    "T16n0657_008:0188b10": "故。又，舍利弗！若諸菩薩欲疾逮得無上菩",
    "T16n0657_008:0188b11": "提，應當親近如是四法。」爾時，世尊欲明此義",
    "T16n0657_008:0188b12": "而說偈言：",
    "T16n0657_008:0188b13": "「遠離女人事，　　及離惡知識，",
    "T16n0657_008:0188b14": "亦遠外道論，　　并餘諸邪見。",
    "T16n0657_008:0188b15": "若親近女人，　　及諸惡知識，",
    "T16n0657_008:0188b16": "受外道論議，　　增長諸邪見。",
    "T16n0657_008:0188b17": "增長邪見故，　　速墮諸難處，",
    "T16n0657_008:0188b18": "難得離八難，　　亦難信佛法。",
    "T16n0657_008:0188b19": "若人欲為惡，　　即便造惡行，",
    "T16n0657_008:0188b20": "若作惡行者，　　則便墮惡趣。",
    "T16n0657_008:0188b21": "是故求道者，　　勿習近女色，",
    "T16n0657_008:0188b22": "常當生厭離，　　觀之如溷猪。",
    "T16n0657_008:0188b23": "勿近惡知識，　　令住非法者，",
    "T16n0657_008:0188b24": "若近行非法，　　令人失心目。",
    "T16n0657_008:0188b25": "若親近外道，　　尼揵諸論義，",
    "T16n0657_008:0188b26": "言辭雖嚴飾，　　能生諸過咎。",
    "T16n0657_008:0188b27": "悉捨是眾事，　　則離諸邪見，",
    "T16n0657_008:0188b28": "我說此四法，　　往來生死本。",
    "T16n0657_008:0188b29": "遠離下劣法，　　習近上妙行，",
    "T16n0657_008:0188c01": "我本所修習，　　當行如是法。",
    "T16n0657_008:0188c02": "出家修梵行，　　親近善知識，",
    "T16n0657_008:0188c03": "諸佛及弟子，　　令我住佛道。",
    "T16n0657_008:0188c04": "我常修行空，　　空空及大空，",
    "T16n0657_008:0188c05": "雖行是空法，　　而不著於空。",
    "T16n0657_008:0188c06": "若法及所得，　　二俱不在空，",
    "T16n0657_008:0188c07": "是名為真空，　　世界所不測。",
    "T16n0657_008:0188c08": "我本為佛道，　　所修行諸法，",
    "T16n0657_008:0188c09": "是法甚微妙，　　非凡智所及。",
    "T16n0657_008:0188c10": "我求佛道時，　　諸所聞經法，",
    "T16n0657_008:0188c11": "內心自思量，　　不隨他人說。",
    "T16n0657_008:0188c12": "我自了達已，　　而為他人說，",
    "T16n0657_008:0188c13": "是名正真道，　　空無礙寂滅。",
    "T16n0657_008:0188c14": "空中無有生，　　亦無有老者，",
    "T16n0657_008:0188c15": "空中亦無死，　　是名常住相，",
    "T16n0657_008:0188c16": "是名法實相，　　道場所了達，",
    "T16n0657_008:0188c17": "壞破諸魔兵，　　得無上菩提。",
    "T16n0657_008:0188c18": "我之所得法，　　即以為人說，",
    "T16n0657_008:0188c19": "令證無上際，　　而無所轉相。",
    "T16n0657_008:0188c20": "若欲得佛道，　　及欲坐道場，",
    "T16n0657_008:0188c21": "欲破諸魔眾，　　常修此空法。",
    "T16n0657_008:0188c22": "若有人欲轉，　　無上妙法輪，",
    "T16n0657_008:0188c23": "度無量眾生，　　當學是空法。",
    "T16n0657_008:0188c24": "欲住佛十力，　　及四無所畏，",
    "T16n0657_008:0188c25": "處眾師子吼，　　當習是空法。",
    "T16n0657_008:0188c26": "欲得大名聞，　　廣流布十方，",
    "T16n0657_008:0188c27": "當正心修習，　　了達是空法。",
    "T16n0657_008:0188c28": "諸菩薩智者，　　我隨學空法，",
    "T16n0657_008:0188c29": "能得上菩提，　　是名最勝智。",
    "T16n0657_008:0189a01": "比丘比丘尼，　　若隨學我行，",
    "T16n0657_008:0189a02": "亦當得菩提，　　如我今所得。",
    "T16n0657_008:0189a03": "非但是二眾，　　能行此空法，",
    "T16n0657_008:0189a04": "一切眾生類，　　亦學成佛道。",
    "T16n0657_008:0189a05": "我以八直道，　　修行是空法，",
    "T16n0657_008:0189a06": "了達諸法相，　　逮無上正覺。",
    "T16n0657_008:0189a07": "我修習是法，　　能得無礙智，",
    "T16n0657_008:0189a08": "是諸佛真道，　　謂常習空法。",
    "T16n0657_008:0189a09": "是故諸菩薩，　　為利眾生故，",
    "T16n0657_008:0189a10": "應當學此法，　　所謂諸法空。",
    "T16n0657_008:0189a11": "「舍利弗！菩薩摩訶薩復有四法，世世轉身不",
    "T16n0657_008:0189a12": "失正念，能如說行，於諸法中得決定心，得無",
    "T16n0657_008:0189a13": "礙辯、利辯、深辯及無等辯，諸佛知已，加其神",
    "T16n0657_008:0189a14": "力，當於後世擁護法城。何謂為四？常樂出",
    "T16n0657_008:0189a15": "家，世世修習是出家法，為眾生故，求法無厭，",
    "T16n0657_008:0189a16": "說法無惓，習無依定，壞諸法相，常勤修習",
    "T16n0657_008:0189a17": "念佛三昧，於諸緣中而無淨相，是名初法不",
    "T16n0657_008:0189a18": "失正念。又，舍利弗！菩薩摩訶薩自求佛道，",
    "T16n0657_008:0189a19": "兼化眾生令住其中，常樂稱讚諸佛神德，",
    "T16n0657_008:0189a20": "是第二法不失正念。又，舍利弗！菩薩摩訶薩",
    "T16n0657_008:0189a21": "能成甚深無生法忍，是第三法不失正念。又，",
    "T16n0657_008:0189a22": "舍利弗！菩薩摩訶薩於命終時心不散亂，常",
    "T16n0657_008:0189a23": "念諸佛及甚深法，以是深忍不失正念，是名",
    "T16n0657_008:0189a24": "為四。」爾時，世尊欲明此義而說偈言：",
    "T16n0657_008:0189a25": "「菩薩常求法，　　亦常行法施，",
    "T16n0657_008:0189a26": "是故於諸法，　　終不失正念。",
    "T16n0657_008:0189a27": "以化無量眾，　　令住佛道故，",
    "T16n0657_008:0189a28": "世世轉身時，　　常得不失念。",
    "T16n0657_008:0189a29": "習近佛所讚，　　甚深空寂法，",
    "T16n0657_008:0189b01": "是故此菩薩，　　疾得無生忍。",
    "T16n0657_008:0189b02": "亦不生無生，　　無生即無生，",
    "T16n0657_008:0189b03": "以是深忍故，　　常不失正念。",
    "T16n0657_008:0189b04": "是菩薩智者，　　不亂心命終，",
    "T16n0657_008:0189b05": "常專念諸佛，　　及諸佛深法。",
    "T16n0657_008:0189b06": "是人命終時，　　其心不退沒，",
    "T16n0657_008:0189b07": "故世世轉身，　　常不失正念。",
    "T16n0657_008:0189b08": "是故若有人，　　欲得無上道，",
    "T16n0657_008:0189b09": "當一切修習，　　如是諸四法。",
    "T16n0657_008:0189b10": "是法最第一，　　諸佛之所讚，",
    "T16n0657_008:0189b11": "我今亦稱揚，　　汝等當修學。",
    "T16n0657_008:0189b12": "如來所說法，　　為利汝等故，",
    "T16n0657_008:0189b13": "佛為利益者，　　非強為汝說。",
    "T16n0657_008:0189b14": "若汝求佛智，　　當修學是道，",
    "T16n0657_008:0189b15": "修學是道故，　　從此生佛慧。",
    "T16n0657_008:0189b16": "若人懷懈怠，　　及生退沒者，",
    "T16n0657_008:0189b17": "終不得佛道，　　當遠離是法。",
    "T16n0657_008:0189b18": "若人計我心，　　及住眾生想，",
    "T16n0657_008:0189b19": "若依止諸法，　　不能證佛道。",
    "T16n0657_008:0189b20": "當離是諸心，　　常修學空相，",
    "T16n0657_008:0189b21": "壞散一切法，　　及獲甚深智。",
    "T16n0657_008:0189b22": "亦勿有所依，　　有依即動相，",
    "T16n0657_008:0189b23": "好樂動法故，　　往來生死中。」",
    "T16n0657_008:0189b24": "28 眾妙品(八)眾妙品第二十八",
    "T16n0657_008:0189b25": "佛告舍利弗：「菩薩有四法，能致一切最勝妙",
    "T16n0657_008:0189b26": "法。何謂為四？若人發大乘心，見法欲壞，為",
    "T16n0657_008:0189b27": "久住故，勤加行進，求法不倦。若見如來塔廟",
    "T16n0657_008:0189b28": "毀壞，勤加修治，令得久住，為樂法故，不惜身",
    "T16n0657_008:0189b29": "命。見苦眾生，生大悲心，轉加進行，作如是",
    "T16n0657_008:0189c01": "願：『何時當得習修佛道，斷此諸苦而為說",
    "T16n0657_008:0189c02": "法！』「舍利弗！菩薩摩訶薩求法無厭。為求法",
    "T16n0657_008:0189c03": "故，發大深心而生大欲。菩薩摩訶薩為求大",
    "T16n0657_008:0189c04": "智，神德難勝，壞慢心故。菩薩摩訶薩常於",
    "T16n0657_008:0189c05": "眾生樂行慈心，為之求利，作如是念：『此諸眾",
    "T16n0657_008:0189c06": "生無有救者，唯我一人！』菩薩摩訶薩為無瞋",
    "T16n0657_008:0189c07": "恨，修大悲故；菩薩摩訶薩為無嫉妬，令眾",
    "T16n0657_008:0189c08": "生得真智喜故；菩薩摩訶薩為無慳心，常",
    "T16n0657_008:0189c09": "以法施攝眾生故；菩薩摩訶薩為大施者，能",
    "T16n0657_008:0189c10": "以深心樂佛道故；菩薩摩訶薩於一切法心",
    "T16n0657_008:0189c11": "無所著；菩薩摩訶薩為善說者，顏色和悅，",
    "T16n0657_008:0189c12": "言常含笑，見苦眾生倍加勤進；菩薩摩訶薩",
    "T16n0657_008:0189c13": "喜樂佛法；菩薩摩訶薩為無所畏，於大眾中",
    "T16n0657_008:0189c14": "師子吼故；菩薩摩訶薩為無驚畏，住佛法",
    "T16n0657_008:0189c15": "故；菩薩摩訶薩常勤行進，習善根故；菩薩",
    "T16n0657_008:0189c16": "摩訶薩於諸國界、城邑、聚落無所專繫；菩薩",
    "T16n0657_008:0189c17": "摩訶薩常勤教化十方世界一切眾生；菩薩",
    "T16n0657_008:0189c18": "摩訶薩聰明利根、了達諸法；菩薩摩訶薩",
    "T16n0657_008:0189c19": "求真實義，如實思量一切法故；菩薩摩訶薩",
    "T16n0657_008:0189c20": "於佛法中求真實義，為欲自得無上菩提故；",
    "T16n0657_008:0189c21": "菩薩摩訶薩為覺悟者，善能知時化眾生故。",
    "T16n0657_008:0189c22": "「舍利弗！菩薩摩訶薩能如法壞外道論者；菩",
    "T16n0657_008:0189c23": "薩摩訶薩於一切法決定義者；菩薩摩訶薩為",
    "T16n0657_008:0189c24": "佛法性；菩薩摩訶薩為法寶田，生法寶故；",
    "T16n0657_008:0189c25": "菩薩摩訶薩為如大海，受一切法無厭足故；",
    "T16n0657_008:0189c26": "菩薩摩訶薩如鐵圍山，能障無量無數眾生",
    "T16n0657_008:0189c27": "煩惱風故；菩薩摩訶薩如大海水，演法無盡",
    "T16n0657_008:0189c28": "故；菩薩摩訶薩其心淨妙，如虛空故；菩薩",
    "T16n0657_008:0189c29": "摩訶薩為無盡者，等虛空故；菩薩摩訶薩如",
    "T16n0657_008:0190a01": "須彌山，積善法故；菩薩摩訶薩為如大地，受",
    "T16n0657_008:0190a02": "憎愛故；菩薩摩訶薩為如良田，種諸善根不",
    "T16n0657_008:0190a03": "散失故；菩薩摩訶薩為如猛日，能與眾生法",
    "T16n0657_008:0190a04": "光明故；菩薩摩訶薩猶如淨月，壞諸暝故；",
    "T16n0657_008:0190a05": "菩薩摩訶薩為如密蓋，障諸眾生婬怒癡等",
    "T16n0657_008:0190a06": "煩惱熱故；菩薩摩訶薩猶如雲蔭，為諸眾生",
    "T16n0657_008:0190a07": "安隱息故；菩薩摩訶薩猶如大樹，能為眾生",
    "T16n0657_008:0190a08": "所歸趣故；菩薩摩訶薩能為世界度者、歸者、",
    "T16n0657_008:0190a09": "所依止者、無畏施者；菩薩摩訶薩為世界",
    "T16n0657_008:0190a10": "師，於諸技藝悉了達故；菩薩摩訶薩為眾",
    "T16n0657_008:0190a11": "生利，能與今世後世涅槃樂故；菩薩摩訶薩",
    "T16n0657_008:0190a12": "一切眾生皆應禮敬。「舍利弗！若諸眾生能",
    "T16n0657_008:0190a13": "知菩薩，為之如是難行苦行、求樂因緣而作重",
    "T16n0657_008:0190a14": "擔。如我知者，一切眾生皆應頂戴，若肩荷負，",
    "T16n0657_008:0190a15": "從初發心乃至成佛，於是時中一切世界諸",
    "T16n0657_008:0190a16": "天及人，所有樂具盡以供給，亦常頂戴令不",
    "T16n0657_008:0190a17": "在地。又是菩薩趣道場時，以已上服，或以天",
    "T16n0657_008:0190a18": "衣、眾妙蓮華，為敷高座；上至有頂，以天寶衣",
    "T16n0657_008:0190a19": "而為軒蓋，障蔽風日。得阿耨多羅三藐三菩",
    "T16n0657_008:0190a20": "提已，以諸華香、幢幡、伎樂，亦以自身供奉、給",
    "T16n0657_008:0190a21": "侍。是諸眾生如是尊敬、供養，猶不能報菩",
    "T16n0657_008:0190a22": "薩之恩。何以故？菩薩為與眾生無漏、淨妙、",
    "T16n0657_008:0190a23": "無上道樂、發大莊嚴。「舍利弗！以世界樂欲",
    "T16n0657_008:0190a24": "比是者，百分、千分、百千萬分尚不及一，乃至",
    "T16n0657_008:0190a25": "譬喻所不能及。何以故？眾生所奉菩薩樂具，",
    "T16n0657_008:0190a26": "皆是世界有漏、虛誑、無常、變異，菩薩所施眾",
    "T16n0657_008:0190a27": "生之樂，皆出於世，無漏、真實、無熱、無惱、無量、",
    "T16n0657_008:0190a28": "無限，畢竟常樂。是故，舍利弗！當知眾生以一",
    "T16n0657_008:0190a29": "切樂具供給菩薩，猶不能報。「舍利弗！菩薩",
    "T16n0657_008:0190b01": "摩訶薩於睡眠者而為覺悟，於放逸者而為",
    "T16n0657_008:0190b02": "勤進，於狂惑者常修正念，於盲冥者常為明",
    "T16n0657_008:0190b03": "日，於病瘦者為大醫藥，於邪見者為示正",
    "T16n0657_008:0190b04": "道，能於未起善法眾生起善法者，於未增",
    "T16n0657_008:0190b05": "善法眾生增善法者。舍利弗！取要言之，更",
    "T16n0657_008:0190b06": "無餘人能為眾生歸者、救者、究竟道者，唯有",
    "T16n0657_008:0190b07": "諸佛；而諸佛法、如來法、自然法，非從餘出，一",
    "T16n0657_008:0190b08": "切皆因菩薩道生。」",
    "T16n0657_008:0190b09": "29 逆順品(八)逆順品第二十九",
    "T16n0657_008:0190b10": "爾時，舍利弗白佛言：「希有。世尊！是菩薩道微",
    "T16n0657_008:0190b11": "妙甚深，能自嚴淨亦淨眾生。譬如，世尊！忉",
    "T16n0657_008:0190b12": "利天上波利質多拘毘羅樹，其華開敷既",
    "T16n0657_008:0190b13": "自端嚴，亦能嚴飾忉利諸天。菩薩如是，具",
    "T16n0657_008:0190b14": "足佛法，得阿耨多羅三藐三菩提已，既自嚴",
    "T16n0657_008:0190b15": "淨，亦為無量眾生所歸，成聲聞乘皆得遊戲，",
    "T16n0657_008:0190b16": "根、力、覺、道、禪定、背捨以自娛樂，亦如彼樹其",
    "T16n0657_008:0190b17": "華開敷，忉利諸天以為娛樂。世尊！何有智人",
    "T16n0657_008:0190b18": "不乘此乘？但為我等本以懈怠隨信他語，於",
    "T16n0657_008:0190b19": "所聞法生安樂心便謂得樂。今者乃知，自無",
    "T16n0657_008:0190b20": "有力能令一人住是道中。世尊！我從今已",
    "T16n0657_008:0190b21": "有所說法，先應開演是菩薩乘，然後當說諸",
    "T16n0657_008:0190b22": "聲聞法。何以故？我如是者或報佛恩，謂令",
    "T16n0657_008:0190b23": "乃至一人發無上心速逮正覺。」佛告舍利弗：",
    "T16n0657_008:0190b24": "「善哉，善哉！汝今乃能發如是心，欲演大法教",
    "T16n0657_008:0190b25": "化菩薩。何以故？於當來世多有輕賤此大乘",
    "T16n0657_008:0190b26": "法，如是諸經無人信受。舍利弗！於爾時世，",
    "T16n0657_008:0190b27": "若善男子、善女人求善法者，當自正念依義",
    "T16n0657_008:0190b28": "依法，勿處眾中。何以故？爾時會眾非行道者。",
    "T16n0657_008:0190b29": "我聲聞眾修行道者，不輕菩薩毀壞大乘，況",
    "T16n0657_008:0190c01": "如是等佛之所說甚深經法而生違逆！何以",
    "T16n0657_008:0190c02": "故？若生違逆是非行者業，非是行者業，是",
    "T16n0657_008:0190c03": "凡夫業非智者業。舍利弗！是故當學起智者",
    "T16n0657_008:0190c04": "業離凡夫行。若有比丘以我為師，應如是行。",
    "T16n0657_008:0190c05": "「舍利弗！當來世中求佛道者，深信行進、一心",
    "T16n0657_008:0190c06": "慚愧、樂求善法，或為餘人之所輕毀，作如是",
    "T16n0657_008:0190c07": "言：『是懈怠者無方便力，不能現世得沙門果，",
    "T16n0657_008:0190c08": "為受五欲而作國王，現行法門自言菩薩，受",
    "T16n0657_008:0190c09": "他供奉，稱歎如是大乘經法。佛不說此",
    "T16n0657_008:0190c10": "名為行者。』「舍利弗！觀是愚人以微少緣而謗",
    "T16n0657_008:0190c11": "毀我，我說此人為真行者，彼以為非。若如來",
    "T16n0657_008:0190c12": "說最勝行者、得勝解者，彼乃以為非是行者、",
    "T16n0657_008:0190c13": "非得解者。舍利弗！時有白衣為彼弟子信受",
    "T16n0657_008:0190c14": "其語，見諸菩薩、比丘、比丘尼、優婆塞、優婆夷，",
    "T16n0657_008:0190c15": "讀誦、信習如是諸經，生怨賊心。舍利弗！觀",
    "T16n0657_008:0190c16": "是愚人何有持戒？我經中說：若見兀樹似",
    "T16n0657_008:0190c17": "人相者尚不應瞋，況有識者。如是惡人常懷",
    "T16n0657_008:0190c18": "瞋惱！舍利弗！汝且觀彼時世諸倒，法非法",
    "T16n0657_008:0190c19": "想、非法法想，善非善想、非善善想，於行者中",
    "T16n0657_008:0190c20": "生非行想、非行者中而生行想，於得解者生",
    "T16n0657_008:0190c21": "不解想、非得解者而生解想。當知是人不",
    "T16n0657_008:0190c22": "名行者、不名解者。既不知法亦不知善，不能",
    "T16n0657_008:0190c23": "隨順佛所教法，如是癡人為瞋所蔽，慳貪、",
    "T16n0657_008:0190c24": "嫉慢所覆，自讚、矜高毀下他人，貪恚、愚癡",
    "T16n0657_008:0190c25": "之所燒害，深入諸惡離於善法。「舍利弗！若",
    "T16n0657_008:0190c26": "我具說此人過者，續增罪業不可救療，如是",
    "T16n0657_008:0191a01": "癡人應當離之，如避惡牛。舍利弗！如來為",
    "T16n0657_008:0191a02": "慚愧者師，非無慚愧者；信受者師，非無信者；",
    "T16n0657_008:0191a03": "順法者師，非壞法者；行進者師，非懈怠者；攝",
    "T16n0657_008:0191a04": "念者師，非亂念者；有智者師，非愚癡者。舍利",
    "T16n0657_008:0191a05": "弗！是愚癡人非我弟子、我非彼師。汝觀斯人，",
    "T16n0657_008:0191a06": "如是佛乘、如來正智，如來久遠所修學處，久",
    "T16n0657_008:0191a07": "修學已，了達大慧成無上菩提，即以此法為",
    "T16n0657_008:0191a08": "菩薩說，作如是念：『若有菩薩隨學是法，修習",
    "T16n0657_008:0191a09": "佛慧，便能逮得無上菩提，拔濟眾生，令脫生",
    "T16n0657_008:0191a10": "死不斷佛種。』如來亦自尊敬此法。而是愚人",
    "T16n0657_008:0191a11": "輕毀不信，甚為不善第一不善，當奈之何。",
    "T16n0657_008:0191a12": "是故汝等，當依法行勿依於人，當自依止勿",
    "T16n0657_008:0191a13": "依於他。舍利弗！是則名為如來教法。云何",
    "T16n0657_008:0191a14": "比丘依法而行不依於人，當自依止不依於",
    "T16n0657_008:0191a15": "他？舍利弗！比丘隨離、隨順涅槃，修四念處。",
    "T16n0657_008:0191a16": "何謂念處？於身、受、心常念不捨。又，舍利弗！",
    "T16n0657_008:0191a17": "如實見法無所有性，於是法中正念不謬，是",
    "T16n0657_008:0191a18": "名念處，是為比丘依法而行、不依於人，常",
    "T16n0657_008:0191a19": "自依止、不依於他。「舍利弗！若能如是修習念",
    "T16n0657_008:0191a20": "處悉斷貪著，名阿羅漢，名漏盡者、無煩惱者、",
    "T16n0657_008:0191a21": "世福田者，名自在者、無染污者，名為智者、到",
    "T16n0657_008:0191a22": "彼岸者、為導師者、婆羅門者。「舍利弗！阿羅漢",
    "T16n0657_008:0191a23": "者，離於一切惡不善法，不樂有為，滅除諸業",
    "T16n0657_008:0191a24": "更不令起。舍利弗！若阿羅漢起罪福業無有",
    "T16n0657_008:0191a25": "是處。何以故？捨三求故、轉九結故，於一切法",
    "T16n0657_008:0191a26": "心無所著，出過欲界、色無、色界，無有渴愛，無",
    "T16n0657_008:0191a27": "熱無惱，心淨如空，名阿羅漢。「舍利弗！名滿",
    "T16n0657_008:0191a28": "漏盡者，於一切法漏盡無餘到畢竟盡；無諸",
    "T16n0657_008:0191a29": "結者，阿羅漢心本來常空，無垢淨故；無染污",
    "T16n0657_008:0191b01": "者，於六塵中若好、若惡、若毀、若譽心無有異，",
    "T16n0657_008:0191b02": "斷戲論故；世福田者，斷諸熱惱能與第一淨",
    "T16n0657_008:0191b03": "法施故；名自在者，見一切法空無所有，於空",
    "T16n0657_008:0191b04": "法中得到彼岸，離虛妄論故；名自在婆羅門",
    "T16n0657_008:0191b05": "者，障諸惡法離一切法無所染故；為導師者，",
    "T16n0657_008:0191b06": "能為人說無生死導師所；名智者，是人能",
    "T16n0657_008:0191b07": "知欲界、色界及無色界，業緣果報皆從虛妄分",
    "T16n0657_008:0191b08": "別故起，於中得脫故名智者；到彼岸者，能破",
    "T16n0657_008:0191b09": "眾魔及一切結，能到一切諸法彼岸，已出淤",
    "T16n0657_008:0191b10": "泥安住陸地，是故名為到彼岸者。「舍利弗！如",
    "T16n0657_008:0191b11": "來能隨漏盡阿羅漢所有福德，說無增減。諸",
    "T16n0657_008:0191b12": "阿羅漢為大福田，無有穢惡，亦無栽蘖及",
    "T16n0657_008:0191b13": "諸瓦礫。舍利弗！漏盡阿羅漢，若人謗毀而不",
    "T16n0657_008:0191b14": "生念：『是人罵我。』若人稱讚亦不生念：『是人",
    "T16n0657_008:0191b15": "譽我。』無分別念、無所疑闕，善攝六根住必",
    "T16n0657_008:0191b16": "定地，依於法行不依於人，能自依止不依",
    "T16n0657_008:0191b17": "於他。是故，舍利弗！如是行者，終不違逆諸佛",
    "T16n0657_008:0191b18": "菩提，亦終不起非行者業。如是不為修梵行",
    "T16n0657_008:0191b19": "者之所呵責，亦深擁護諸佛菩提，令得久住。",
    "T16n0657_008:0191b20": "「舍利弗！阿羅漢者，於諸法中心無所疑，所",
    "T16n0657_008:0191b21": "作已辦，住正道中。」舍利弗白佛言：「世尊！阿",
    "T16n0657_008:0191b22": "羅漢者，終不違逆不住佛法。何以故？若違",
    "T16n0657_008:0191b23": "逆者，凡夫所為，非羅漢業。」佛言：「如是。舍利弗！",
    "T16n0657_008:0191b24": "違逆法者，凡夫所為，非智者業。如來但為當",
    "T16n0657_008:0191b25": "來世有耆年比丘多所知識，心得暫住，獨處",
    "T16n0657_008:0191b26": "離眾不見女色，便自謂言：『我是阿羅漢。』心",
    "T16n0657_008:0191b27": "生貢高。爾時眾人多有信者，謂是阿羅漢，",
    "T16n0657_008:0191b28": "尊敬、供給。是愚癡人，亦貪名利受是供奉，",
    "T16n0657_008:0191b29": "自謂我有阿羅漢法，不起結使。是人不知無",
    "T16n0657_008:0191c01": "分別法，喜生分別，以結小息便謂得道。若",
    "T16n0657_008:0191c02": "入聚落執持儀法，若在獨處便自縱逸，在",
    "T16n0657_008:0191c03": "眾亦異。是人樂畜多弟子眾，多有知識，國",
    "T16n0657_008:0191c04": "王、大臣大得供奉，名聞流布多人愛敬，諸",
    "T16n0657_008:0191c05": "結充溢，而便自謂無有結使。得聞如是甚",
    "T16n0657_008:0191c06": "深經典、空相應法，我好弟子愛重、聽受、求解",
    "T16n0657_008:0191c07": "義趣，以尊敬心修行是法；而是癡人不肯信",
    "T16n0657_008:0191c08": "受，欲懷違逆，便作是言：『此非佛語、非大師教、",
    "T16n0657_008:0191c09": "非法非善。』是人於法生非法想、於非法中而",
    "T16n0657_008:0191c10": "生法想，不善法中而生善想、於善法中生不",
    "T16n0657_008:0191c11": "善想。「舍利弗！是諸癡人，隨所得法便自稱讚，",
    "T16n0657_008:0191c12": "所不得法毀呰輕賤，自大貢高毀下他人。如",
    "T16n0657_008:0191c13": "是愚人，但有持戒攝念一處，漸伏惡心博聞",
    "T16n0657_008:0191c14": "讀誦，多畜弟子人所宗奉，稱讚、禮敬心生",
    "T16n0657_008:0191c15": "慠慢、我慢、上慢，隨聞如是諸深妙經，起重",
    "T16n0657_008:0191c16": "罪業。是愚癡人而不自知我有是罪，轉增慠",
    "T16n0657_008:0191c17": "慢、愚癡之心，違逆是經，起重罪已墮大地獄。」",
    "T16n0657_008:0191c18": "佛說華手經卷第八"
}