{
    "T22n1421_003:0014b23": "五分律卷第三(彌沙塞)",
    "T22n1421_003:0014b25": "宋罽賓三藏佛陀什",
    "T22n1421_003:0014b26": "共竺道生等譯",
    "T22n1421_003:0014b27": "第一分之二第七事",
    "T22n1421_003:0014b28": "佛在拘舍彌國。爾時闡陀比丘常出入諸",
    "T22n1421_003:0014b29": "家，為說法，料理官事，療治眾病；國王、大臣、長",
    "T22n1421_003:0014c01": "者、居士無不親敬。有諸人等同來問訊，遇於",
    "T22n1421_003:0014c02": "經行所，頭面禮足，為說妙法，示教利喜已，各",
    "T22n1421_003:0014c03": "歸其家。闡陀便還，上座已據其房，如是展轉",
    "T22n1421_003:0014c04": "乃至小房亦復如是；既不得住，便遊人間。後",
    "T22n1421_003:0014c05": "諸人等復來問訊，見諸比丘露處經行，問言：",
    "T22n1421_003:0014c06": "「我師闡陀今在何處？」諸比丘言：「我等不知。」遍",
    "T22n1421_003:0014c07": "求不得，便各還歸。闡陀行還，著衣持鉢往到",
    "T22n1421_003:0014c08": "其家，皆出問訊，白言：「長老！我等近至僧房，不",
    "T22n1421_003:0014c09": "得相見，今從何來？」答言：「我最下座，一切諸房",
    "T22n1421_003:0014c10": "上座已滿，是故遊行，致此乖互。」諸人白言：「可",
    "T22n1421_003:0014c11": "求屋處，我等當為長老作之。既以見福，而使",
    "T22n1421_003:0014c12": "長老得安隱住，又令我等不乖問訊。」闡陀答",
    "T22n1421_003:0014c13": "言：「我不能自作以廢行道，年長自當以次得",
    "T22n1421_003:0014c14": "之。」諸人又言：「我幸有物及有善心；財物無常，",
    "T22n1421_003:0014c15": "善心難保。願為求處，必欲作之。」闡陀見其慇",
    "T22n1421_003:0014c16": "懃，難相違逆，即便遊行求作屋地，見神樹處",
    "T22n1421_003:0014c17": "最可建立，即便伐之。此樹有神，國人所奉，諸",
    "T22n1421_003:0014c18": "祈請者多得如願；忽見斫伐莫不驚怪，不信",
    "T22n1421_003:0014c19": "樂佛法者皆呵罵言：「沙門釋子無道之甚，苟",
    "T22n1421_003:0014c20": "欲自利，傷害天人。」信樂佛法者便言：「此樹有",
    "T22n1421_003:0014c21": "神，眾人畏敬，夙夜虔恭，不敢墮慢；而諸比丘",
    "T22n1421_003:0014c22": "伐之無疑，一切色心晏安如故，可謂大神、",
    "T22n1421_003:0014c23": "大貴可重。」毀譽之聲充滿國內。諸長老比丘",
    "T22n1421_003:0014c24": "聞，種種呵責，將至佛所，以事白佛。佛以是事",
    "T22n1421_003:0014c25": "集比丘僧，問闡陀：「汝實爾不？」答言：「實爾。世尊！」",
    "T22n1421_003:0014c26": "佛種種呵責已，告諸比丘：「以十利故為諸比",
    "T22n1421_003:0014c27": "丘結戒，從今是戒應如是說：「若比丘，有主，為",
    "T22n1421_003:0014c28": "身作房，應將諸比丘求作處。諸比丘應示作",
    "T22n1421_003:0014c29": "處，無難處、有行處。若不將諸比丘求作處，僧",
    "T22n1421_003:0015a01": "伽婆尸沙。」有主者：有檀越。餘如上無主中",
    "T22n1421_003:0015a02": "說(七戒竟)。",
    "T22n1421_003:0015a03": "佛在王舍城。爾時瓶沙王日日次請五百僧",
    "T22n1421_003:0015a04": "食，城內臣民亦復如是。時諸比丘各各行",
    "T22n1421_003:0015a05": "道，未有專知差次請者。六群比丘常往好處，",
    "T22n1421_003:0015a06": "諸人問言：「我等為僧次第設食，何故長老常",
    "T22n1421_003:0015a07": "來，不見餘人？」如是呵責，而猶不已。時陀婆",
    "T22n1421_003:0015a08": "力士子年十四出家為道，在靜處作是念：「今",
    "T22n1421_003:0015a09": "瓶沙王日日次請五百僧食，城內臣民亦復",
    "T22n1421_003:0015a10": "如是；而僧無有差次會者，致使六群選擇好",
    "T22n1421_003:0015a11": "處，以失眾望，喪人施意。若我二十受具足戒",
    "T22n1421_003:0015a12": "得阿羅漢，獲六神通，當為眾僧作差會及分臥",
    "T22n1421_003:0015a13": "具人。」至年十六便成羅漢，得六神通，年滿二",
    "T22n1421_003:0015a14": "十受具足戒，便作是念：「我先願為眾僧作差",
    "T22n1421_003:0015a15": "會及分臥具人，今時已至，便應作之。」即詣王",
    "T22n1421_003:0015a16": "舍城諸比丘所，說先所願。諸比丘即以白佛，",
    "T22n1421_003:0015a17": "佛以是事集比丘僧，問陀婆：「汝實欲為僧作",
    "T22n1421_003:0015a18": "差會及分臥具人不？」答言：「實爾。世尊！」佛種種",
    "T22n1421_003:0015a19": "讚少欲知足、讚戒、讚持戒已，告諸比丘：「今聽",
    "T22n1421_003:0015a20": "陀婆為僧作差會及分臥具人。」僧應白二羯",
    "T22n1421_003:0015a21": "磨，差一比丘白言：「大德僧聽！今此陀婆比丘",
    "T22n1421_003:0015a22": "欲為僧作差會及分臥具人。若僧時到僧忍",
    "T22n1421_003:0015a23": "聽。白如是。」「大德僧聽！此陀婆比丘，欲為僧作",
    "T22n1421_003:0015a24": "差會及分臥具人。誰諸長老忍，默然；若不忍",
    "T22n1421_003:0015a25": "者，說。僧已聽陀婆比丘作差會及分臥具人",
    "T22n1421_003:0015a26": "竟；僧忍，默然故。是事如是持。」",
    "T22n1421_003:0015a27": "於是陀婆即為僧作差會及分臥具。分臥具",
    "T22n1421_003:0015a28": "時，少欲知足、少欲知足共，樂靜、樂靜共，誦",
    "T22n1421_003:0015a29": "修多羅、誦修多羅共，持律、持律共，法師、法",
    "T22n1421_003:0015b01": "師共，唄[口*匿]、唄[口*匿]共，阿練若、阿練若共，乞食、乞",
    "T22n1421_003:0015b02": "食共，坐禪、坐禪共；如是等眾行不同，各得其",
    "T22n1421_003:0015b03": "類，隨宜示導。諸房舍處，一切比丘咸得所安。",
    "T22n1421_003:0015b04": "諸方比丘有暮至者，輒詣陀婆求住止處，陀",
    "T22n1421_003:0015b05": "婆即入火光三昧，左手出光，右手示臥具處，",
    "T22n1421_003:0015b06": "莫不允合。時諸遠方聞陀婆比丘為王舍城",
    "T22n1421_003:0015b07": "僧，差會及分臥具，有如是德，皆作是念：「我當",
    "T22n1421_003:0015b08": "往彼問訊世尊，并見陀婆及覩神力。」於是發",
    "T22n1421_003:0015b09": "來，投暮到城，至陀婆所求住止處。陀婆皆悉",
    "T22n1421_003:0015b10": "如法安處；次差會人亦復如是。",
    "T22n1421_003:0015b11": "時王舍城有善飯長者，見法得果。日為二比",
    "T22n1421_003:0015b12": "丘作上美食，自來請之。慈地兄弟並薄福德，",
    "T22n1421_003:0015b13": "分臥具、差會時，常得麁惡階次，幸遇差至其",
    "T22n1421_003:0015b14": "家。善飯知已，便生是念：「此等惡人無清淨行，",
    "T22n1421_003:0015b15": "云何受我上美供養？」即便還歸，語其婦言：「汝",
    "T22n1421_003:0015b16": "可更作麁惡之食，慈地等來，門外敷座，使婢",
    "T22n1421_003:0015b17": "下之。」婦即受教，設辦麁惡。慈地兄弟至時",
    "T22n1421_003:0015b18": "持鉢到善飯家就座而坐，群婢於是持麁食",
    "T22n1421_003:0015b19": "出，慈地見便問言：「姊妹！汝家常作好食，今何",
    "T22n1421_003:0015b20": "故麁？」婢言：「我是下人，不知所以。」食訖便還，道",
    "T22n1421_003:0015b21": "中行罵：「陀婆力士子，要當令汝，受苦劇我！」到",
    "T22n1421_003:0015b22": "所住已，向諸上座言：「陀婆力士子隨愛、瞋、癡、",
    "T22n1421_003:0015b23": "畏，若畏與好，不畏與惡。」諸比丘言：「汝等莫作",
    "T22n1421_003:0015b24": "是語：『陀婆比丘隨愛、恚、癡、畏。』何以故？陀婆",
    "T22n1421_003:0015b25": "比丘得阿羅漢，備六神通，隨愛、恚、癡、畏無有",
    "T22n1421_003:0015b26": "是處。」慈地言：「正以得神通故，觀見諸家有",
    "T22n1421_003:0015b27": "好、有惡；好與餘人，惡輒差我，是故我言：『隨愛、",
    "T22n1421_003:0015b28": "恚、癡、畏。』」作是語已，出於餘處，先為陀婆作",
    "T22n1421_003:0015b29": "惡名聲，然後至王舍城，到其妹尼彌多羅",
    "T22n1421_003:0015c01": "所。彌多羅見二兄來，迎禮問訊，慈地兄弟皆",
    "T22n1421_003:0015c02": "不共語，彌多羅言：「不憶犯，兄何故如此？」慈地",
    "T22n1421_003:0015c03": "答言：「汝不助我故，致使陀婆苦我如是。」彌",
    "T22n1421_003:0015c04": "多羅言：「兄欲令我云何相助？」答言：「汝若助我，",
    "T22n1421_003:0015c05": "可到佛所，白言：『世尊！無恐懼中，反致怖畏，我",
    "T22n1421_003:0015c06": "今無處，而得安隱；本謂陀婆是梵行人，忽來",
    "T22n1421_003:0015c07": "污我，犯波羅夷。』」彌多羅言：「陀婆清淨，我若謗",
    "T22n1421_003:0015c08": "之，僧必當作自言擯我。我既出眾，當何所",
    "T22n1421_003:0015c09": "依？」慈地等言：「我當證汝，擯於陀婆。何緣使汝",
    "T22n1421_003:0015c10": "得自言擯？」彌多羅言：「若僧擯陀婆，我豈得異？」",
    "T22n1421_003:0015c11": "慈地等言：「但令世尊斥逐陀婆，為吾受擯，亦",
    "T22n1421_003:0015c12": "復何苦？我等自當好相安處。」妹敬重兄，不敢",
    "T22n1421_003:0015c13": "違命，便到佛所，如上白佛。爾時陀婆及羅睺",
    "T22n1421_003:0015c14": "羅在佛左右，佛問陀婆：「汝聞彌多羅所說不？」",
    "T22n1421_003:0015c15": "答言：「已聞。佛自知之。」如是三問，答亦如是。於",
    "T22n1421_003:0015c16": "是羅睺羅白佛言：「世尊！何須三問陀婆？但當",
    "T22n1421_003:0015c17": "斥擯此比丘尼。」佛言：「若彌多羅以此謗汝，汝",
    "T22n1421_003:0015c18": "當云何？」答言：「當言此事佛自知之。」佛言：「汝可",
    "T22n1421_003:0015c19": "如是，陀婆亦然乎？」佛語陀婆：「汝起自明，今非",
    "T22n1421_003:0015c20": "默時。汝當憶念，有當言有，無當言無。不得直",
    "T22n1421_003:0015c21": "言佛自知之！」陀婆便從座起，更整衣服，長跪",
    "T22n1421_003:0015c22": "合掌，白佛言：「世尊！我從生來，未曾夢中有此",
    "T22n1421_003:0015c23": "念想，於今云何得有憶知？」佛讚言：「善哉，善哉！",
    "T22n1421_003:0015c24": "汝快自明，欲自明者應當如此！」佛告諸比丘：",
    "T22n1421_003:0015c25": "「應與陀婆憶念，比丘不應舉事；應與彌多羅",
    "T22n1421_003:0015c26": "白四羯磨，自言滅擯。」一比丘唱言：「大德僧聽！",
    "T22n1421_003:0015c27": "此彌多羅比丘尼自言：『陀婆污我。』僧今與自",
    "T22n1421_003:0015c28": "言滅擯。若僧時到僧忍聽。白如是。」「大德僧聽！",
    "T22n1421_003:0015c29": "此彌多羅比丘尼自言：『陀婆污我。』僧今與自",
    "T22n1421_003:0016a01": "言滅擯。誰諸長老忍，默然；若不忍者，說。」如是",
    "T22n1421_003:0016a02": "第二、第三。「僧已與彌多羅比丘尼自言滅擯",
    "T22n1421_003:0016a03": "竟；僧忍，默然故。是事如是持。」",
    "T22n1421_003:0016a04": "彌多羅比丘尼被滅擯已，出遊人間，慈地兄",
    "T22n1421_003:0016a05": "弟猶語諸比丘言：「陀婆力士子壞我妹梵行，",
    "T22n1421_003:0016a06": "故致使如是。」諸比丘復以白佛，佛以是事集",
    "T22n1421_003:0016a07": "比丘僧，告諸比丘：「汝等應撿問慈地：『汝言",
    "T22n1421_003:0016a08": "陀婆壞汝妹梵行，為實、為虛？』」諸比丘受教，即",
    "T22n1421_003:0016a09": "問慈地，慈地答言：「我言是實。」僧復問：「汝何處",
    "T22n1421_003:0016a10": "見？何時見？云何見？」答言：「我某處見，某時見，如",
    "T22n1421_003:0016a11": "是見。」僧次問陀婆：「汝爾時為在何處？」答言：「我",
    "T22n1421_003:0016a12": "在某處。」僧復語慈地：「處不相應、時不相應。汝",
    "T22n1421_003:0016a13": "云何言某處、某時，如是見耶？」復語慈地：「若於",
    "T22n1421_003:0016a14": "一堅信比丘前妄語，罪重傷殺無數眾生；於",
    "T22n1421_003:0016a15": "一堅法，其所獲罪，過百堅信；如是展轉於僧",
    "T22n1421_003:0016a16": "前妄語，其罪重於百阿羅漢。」又語慈地：「僧今",
    "T22n1421_003:0016a17": "集會，不隨愛、恚、癡、畏。汝可更說，為實、為虛？」慈",
    "T22n1421_003:0016a18": "地言：「陀婆隨愛、恚、癡、畏故，我作是語。」諸比丘",
    "T22n1421_003:0016a19": "種種呵責，將至佛所，以事白佛。佛以是事集",
    "T22n1421_003:0016a20": "比丘僧，問慈地：「汝實以無根波羅夷謗陀婆",
    "T22n1421_003:0016a21": "不？」答言：「實爾。世尊！」佛種種呵責：「汝愚癡人！",
    "T22n1421_003:0016a22": "云何以無根波羅夷，謗於清淨梵行比丘？汝",
    "T22n1421_003:0016a23": "豈不聞三種人墮地獄耶？一者、犯戒無沙門",
    "T22n1421_003:0016a24": "法，自言已有；不修梵行，自言已修，於佛法中",
    "T22n1421_003:0016a25": "猶如敗種。二者、作如是見、如是說：『婬欲非惡。』",
    "T22n1421_003:0016a26": "而為放逸。三者、以無根波羅夷謗於清淨梵",
    "T22n1421_003:0016a27": "行比丘。此三種人必墮地獄，汝今云何作此",
    "T22n1421_003:0016a28": "惡事？」佛更種種呵責已，告諸比丘：「以十利故，",
    "T22n1421_003:0016a29": "為諸比丘結戒，從今是戒應如是說：「若比丘，",
    "T22n1421_003:0016b01": "自不如法，惡瞋故，以無根波羅夷謗無波羅",
    "T22n1421_003:0016b02": "夷比丘，欲破彼梵行。是比丘後時，若問、若不",
    "T22n1421_003:0016b03": "問，言：『我是事無根，住瞋故謗。』僧伽婆尸沙。」",
    "T22n1421_003:0016b04": "自不如法者：自已事事不如法。惡瞋者：九惱",
    "T22n1421_003:0016b05": "也。無根者：不見、不聞、不疑。無波羅夷者：於四",
    "T22n1421_003:0016b06": "波羅夷，一一無犯。欲破彼梵行者：欲使還俗，",
    "T22n1421_003:0016b07": "若作外道。後時，若問、若不問者：後撿挍，何處、",
    "T22n1421_003:0016b08": "何時、云何見也。事有四種：言諍事、教誡諍",
    "T22n1421_003:0016b09": "事、犯罪諍事、事諍事。若比丘不見、不聞、不",
    "T22n1421_003:0016b10": "疑他犯波羅夷，若以此謗，僧伽婆尸沙。見疑、",
    "T22n1421_003:0016b11": "聞疑、疑疑、見忘、聞忘、疑忘，而以無根法謗，僧",
    "T22n1421_003:0016b12": "伽婆尸沙。若面前謗，解者，僧伽婆尸沙；不解",
    "T22n1421_003:0016b13": "者，偷羅遮。若書、使、相、相似語、手語謗，解者，偷",
    "T22n1421_003:0016b14": "羅遮；不解者，突吉羅。若謗比丘尼、式叉摩那、",
    "T22n1421_003:0016b15": "沙彌、沙彌尼，突吉羅。比丘尼謗比丘尼，僧伽",
    "T22n1421_003:0016b16": "婆尸沙；謗比丘，波逸提；謗式叉摩那、沙彌、沙",
    "T22n1421_003:0016b17": "彌尼，突吉羅。式叉摩那、沙彌、沙彌尼謗五眾，",
    "T22n1421_003:0016b18": "皆突吉羅(八事竟)。",
    "T22n1421_003:0016b19": "佛在王舍城。爾時偷羅難陀比丘尼以陀婆",
    "T22n1421_003:0016b20": "比丘神通大德故，數來問訊，共一處坐聽受",
    "T22n1421_003:0016b21": "法教。慈地見之復欲誹謗，後從耆闍崛山下，",
    "T22n1421_003:0016b22": "見二獼猴合會行欲，便作念言：「我今當與彼",
    "T22n1421_003:0016b23": "二獼猴作假名字，雄者名陀婆，雌者名偷羅",
    "T22n1421_003:0016b24": "難陀。」作是念已，便語諸長老比丘言：「我先以",
    "T22n1421_003:0016b25": "無根法謗陀婆，今親自見與偷羅難陀作不",
    "T22n1421_003:0016b26": "淨行。」諸比丘以是白佛，佛告諸比丘：「應集僧",
    "T22n1421_003:0016b27": "撿問慈地：『汝言先以無根法謗陀婆，今親自",
    "T22n1421_003:0016b28": "見與偷羅難陀作不淨行，為實、為虛？』」諸比丘",
    "T22n1421_003:0016b29": "受教，集僧問慈地，乃至「汝可更說，為實、為",
    "T22n1421_003:0016c01": "虛？」皆如上說。如是問已，慈地言：「我實不見陀",
    "T22n1421_003:0016c02": "婆作不淨行，我見偷羅難陀數來往陀婆所，",
    "T22n1421_003:0016c03": "意欲謗之。從耆闍崛山下，見獼猴雄雌共合，",
    "T22n1421_003:0016c04": "我便假名雄者為陀婆，雌者為偷羅難陀，故",
    "T22n1421_003:0016c05": "言親見為不淨行耳！」諸比丘種種呵責：「汝云",
    "T22n1421_003:0016c06": "何於異分中取片，若似片，作波羅夷謗無",
    "T22n1421_003:0016c07": "波羅夷比丘。」將至佛所，以事白佛。佛以是事",
    "T22n1421_003:0016c08": "集比丘僧，問慈地：「汝實爾不？」答言：「實爾。世",
    "T22n1421_003:0016c09": "尊！」佛種種呵責已，告諸比丘：「以十利故，為諸",
    "T22n1421_003:0016c10": "比丘結戒，從今是戒應如是說：「若比丘，自不",
    "T22n1421_003:0016c11": "如法，惡瞋故，於異分中取片、若似片，作波",
    "T22n1421_003:0016c12": "羅夷謗無波羅夷比丘，欲破彼梵行。是比丘",
    "T22n1421_003:0016c13": "後時，若問、若不問，言：『我是事異分中取片、若",
    "T22n1421_003:0016c14": "似片法，住瞋故謗。』僧伽婆尸沙。」",
    "T22n1421_003:0016c15": "事者：言諍事、教誡諍事、犯罪諍事、事諍事。若",
    "T22n1421_003:0016c16": "比丘見他犯僧伽婆尸沙，定生僧伽婆尸沙",
    "T22n1421_003:0016c17": "想。瞋故，於異分中取片，若似片，謗無波羅夷",
    "T22n1421_003:0016c18": "比丘，僧伽婆尸沙。聞、疑亦如是。見、聞、疑他犯",
    "T22n1421_003:0016c19": "偷羅遮、犯波逸提、犯波羅提提舍尼、犯突吉",
    "T22n1421_003:0016c20": "羅，以波羅夷謗亦如是。餘如上說(九戒竟)。",
    "T22n1421_003:0016c21": "佛在彌那邑阿[少/兔]林下。爾時貴族諸釋種子",
    "T22n1421_003:0016c22": "多於佛所出家學道。時釋摩男語阿那律",
    "T22n1421_003:0016c23": "言：「今諸貴族並皆出家修於梵行，我等兄弟",
    "T22n1421_003:0016c24": "如何獨不？我若出家，汝知家事；汝若捨家，我",
    "T22n1421_003:0016c25": "當斷理。」阿那律言：「願兄出家，我知家事。」釋",
    "T22n1421_003:0016c26": "摩男言：「汝先由我在家受樂，不知艱難；然出",
    "T22n1421_003:0016c27": "家行道，亦復辛苦。汝今住家，吾當語汝營家",
    "T22n1421_003:0016c28": "之法。」便種種語之：晝應爾，夜應爾。田商、貨殖、",
    "T22n1421_003:0016c29": "驅役之法，悉以語之。阿那律言：「若營家如",
    "T22n1421_003:0017a01": "此，乃得成立，我乃不能一日為之。願兄住家，",
    "T22n1421_003:0017a02": "我當修道。」釋摩男言：「諸佛世尊，父母不聽，不",
    "T22n1421_003:0017a03": "得為道。汝今自可啟白於母。」阿那律即便往",
    "T22n1421_003:0017a04": "啟：「我欲於佛法出家學道。」母言：「我唯有汝兄",
    "T22n1421_003:0017a05": "弟二人，愛念情重，如何生離？汝家大富，快修",
    "T22n1421_003:0017a06": "功德。何須出家，奪吾此意？」苦請至三，母乃答",
    "T22n1421_003:0017a07": "言：「若跋提王出家者，我亦聽汝。」時跋提王",
    "T22n1421_003:0017a08": "與阿那律、阿難、難提、調達、婆婆、金鞞盧",
    "T22n1421_003:0017a09": "等，甚相愛重，若有所為，誓不相違。於是阿那",
    "T22n1421_003:0017a10": "律，往白跋提王言：「今有微願，願必見從。」王",
    "T22n1421_003:0017a11": "言：「吾等本要，誓不相違；若相違者，頭破七分。",
    "T22n1421_003:0017a12": "但令卿願，必可從耳！」阿那律即以母言白王。",
    "T22n1421_003:0017a13": "王言：「如卿此願，我未能從。所以者何？我願作",
    "T22n1421_003:0017a14": "王今日始果，親族富貴，無有外憂。何能捨此，",
    "T22n1421_003:0017a15": "出家學道？」阿那律言：「若王出家，吾願乃果；貪",
    "T22n1421_003:0017a16": "著寵榮，吾則永淪。願王三思，不違先誓！」王言：",
    "T22n1421_003:0017a17": "「當從汝願。寬我七年，然後共汝出家學道。」阿",
    "T22n1421_003:0017a18": "那律言：「却後七年，佛不必在；又，我危脆性命",
    "T22n1421_003:0017a19": "難保，王今云何以此為期？」王復言：「七年若遠，",
    "T22n1421_003:0017a20": "六年可乎？」答亦如上。五、四、三、二，至于一年，",
    "T22n1421_003:0017a21": "七月至于一月，七日至于一日，皆亦如是。王",
    "T22n1421_003:0017a22": "言：「我等長者，如何便得率爾而去？當設方便，",
    "T22n1421_003:0017a23": "嚴駕出遊，因此微行，乃可得耳？汝今便可語",
    "T22n1421_003:0017a24": "阿難陀等，令知此意。」阿那律即宣語五人，五",
    "T22n1421_003:0017a25": "人欣然，莫逆於心；即便竟夜嚴四種兵，極世",
    "T22n1421_003:0017a26": "儀飾，晨朝出遊。盡遊觀已，密將剃頭人優波",
    "T22n1421_003:0017a27": "離，捨諸儐從，至隱僻處，寶衣與之，令其剃",
    "T22n1421_003:0017a28": "髮，變服而去。去未久，優波離作是念：「諸釋豪",
    "T22n1421_003:0017a29": "強，若知剃諸人髮，必當殺我。如此貴族尚能",
    "T22n1421_003:0017b01": "捨家，我今何為不捨剃具及諸寶衣，隨彼而",
    "T22n1421_003:0017b02": "去？」即自剃頭，以諸寶衣掛著樹上，作是念：「須",
    "T22n1421_003:0017b03": "者取之。」於是疾行，須臾相及，語七人言：「我今",
    "T22n1421_003:0017b04": "亦欲相隨出家。」七人即受，同詣佛所，頭面禮",
    "T22n1421_003:0017b05": "足，白言：「世尊！我等今欲出家淨修梵行；而優",
    "T22n1421_003:0017b06": "波離是我等僕，願佛先與受具足戒，然後度",
    "T22n1421_003:0017b07": "我；當令我等及諸釋種，於彼人所破大憍慢。」",
    "T22n1421_003:0017b08": "佛即先度，七人後度。爾時世尊作是念：「迦",
    "T22n1421_003:0017b09": "維羅衛去此不遠，諸釋知者，或有留難。」便將",
    "T22n1421_003:0017b10": "八人詣跋提羅城，住網林樹下，為說妙法：「眼",
    "T22n1421_003:0017b11": "無常、色無常，眼識、眼觸，眼觸因緣生，受無常；乃",
    "T22n1421_003:0017b12": "至意無常，法無常，意識、意觸，意觸因緣生，受無",
    "T22n1421_003:0017b13": "常。汝聖弟子！應作是觀，生厭離心，得解脫智。",
    "T22n1421_003:0017b14": "所作已辦，梵行已立，不受後身。」說是法時，六",
    "T22n1421_003:0017b15": "人漏盡，得阿羅漢。阿難侍佛，不盡諸漏。調達",
    "T22n1421_003:0017b16": "一人，空無所獲。跋提王既得羅漢，心淨無畏，",
    "T22n1421_003:0017b17": "若在樹下露坐、經行，輒自慶言：「快哉，快哉！」",
    "T22n1421_003:0017b18": "有異比丘，聞此聲已，作是念：「跋提比丘必憶",
    "T22n1421_003:0017b19": "世樂，不樂梵行。」即往白佛：「我向於彼，聞跋提",
    "T22n1421_003:0017b20": "言：『快哉，快哉！』必憶為王時樂，不樂梵行。」佛告",
    "T22n1421_003:0017b21": "比丘：「汝可呼來！」便往語言：「大師呼汝！」跋提",
    "T22n1421_003:0017b22": "即到佛所，頭面禮足，却住一面。佛問跋提：「汝",
    "T22n1421_003:0017b23": "實言快哉不？」答言：「實爾。世尊！」又問跋提：「汝",
    "T22n1421_003:0017b24": "見何義，而言快哉？」跋提白言：「我昔在家，住",
    "T22n1421_003:0017b25": "於七重城塹之裏，七行象、七行馬、七行車、七",
    "T22n1421_003:0017b26": "行步，四兵圍繞，忽聞異聲，心驚毛竪；今在樹",
    "T22n1421_003:0017b27": "下空露之地，坦然無憂，是故稱快。」佛告比丘：",
    "T22n1421_003:0017b28": "「跋提已得羅漢，不樂梵行，無有是處。」爾時世",
    "T22n1421_003:0017b29": "尊因跋提而說偈言：",
    "T22n1421_003:0017c01": "「快哉阿羅漢，　　無復恩愛縛，",
    "T22n1421_003:0017c02": "　已破欲恚癡，　　無復諸結網；",
    "T22n1421_003:0017c03": "　既到於泥洹，　　無有穢濁心，",
    "T22n1421_003:0017c04": "　不染著於世，　　解脫無諸漏；",
    "T22n1421_003:0017c05": "　了達於五陰，　　遊於七法林，",
    "T22n1421_003:0017c06": "　大龍所行處，　　已伏諸恐怖；",
    "T22n1421_003:0017c07": "　成就十種分，　　龍德三昧禪，",
    "T22n1421_003:0017c08": "　一切有漏盡，　　世間之第一；",
    "T22n1421_003:0017c09": "　不動無所畏，　　不復受後身，",
    "T22n1421_003:0017c10": "　已息寂滅處，　　永無苦樂報；",
    "T22n1421_003:0017c11": "　住於無學智，　　此身最後邊，",
    "T22n1421_003:0017c12": "　梵行堅固立，　　無諸不可信；",
    "T22n1421_003:0017c13": "　天上天下中，　　無復諸欲樂，",
    "T22n1421_003:0017c14": "　此名師子吼，　　無能勝佛者。」",
    "T22n1421_003:0017c15": "於是，世尊與諸大德聲聞，受阿耨達龍王請；",
    "T22n1421_003:0017c16": "調達未得神通，不能得去，羞恥益深，便作",
    "T22n1421_003:0017c17": "是念：「我今當問修神通道。」便往白佛：「願佛為",
    "T22n1421_003:0017c18": "我說修通法。」佛即為說，調達受學，安居之中",
    "T22n1421_003:0017c19": "便獲神通。獲神通已，作是思惟：「誰應先化？」復",
    "T22n1421_003:0017c20": "作是念：「瓶沙王太子名曰眾樂，先化導之，然",
    "T22n1421_003:0017c21": "後餘人乃從我教。」作是念已，即於網林下沒，",
    "T22n1421_003:0017c22": "在太子床上現，作小兒[口*數]指仰臥。太子見之即",
    "T22n1421_003:0017c23": "大惶怖，問言：「汝為是天？為是鬼神？」答言：「我是",
    "T22n1421_003:0017c24": "調達，勿恐，勿怖！」太子語言：「若是調達，復汝本",
    "T22n1421_003:0017c25": "形。」即自變復，威儀如本。太子歡喜，而師事之；",
    "T22n1421_003:0017c26": "日出問訊，乘五百乘車，調達復化作五百小",
    "T22n1421_003:0017c27": "兒，在於車上仰臥[口*數]指；復以五百乘車，載上",
    "T22n1421_003:0017c28": "美食，種種餚饍而供養之。時諸國人生希有",
    "T22n1421_003:0017c29": "心，作是言：「調達有大神力，作此變化，使太子",
    "T22n1421_003:0018a01": "日出問訊，種種餚饍而以供養。」於是調達遂",
    "T22n1421_003:0018a02": "不自量，便欲招引，畜養徒眾。爾時世尊，從",
    "T22n1421_003:0018a03": "網林出，遊行人間，到拘舍彌國，住瞿師羅園。",
    "T22n1421_003:0018a04": "爾時目連住一別處。此國先有憍陳如子，名",
    "T22n1421_003:0018a05": "曰柯烋，淨修梵行得阿那含果，生於梵天；中",
    "T22n1421_003:0018a06": "夜寂靜，從天來下，放大光明，詣目連所，頭面",
    "T22n1421_003:0018a07": "禮足，白言：「調達今化眾樂太子，現諸神變，恐",
    "T22n1421_003:0018a08": "其必欲招引徒眾，破和合僧。」作是語已，忽然",
    "T22n1421_003:0018a09": "不現。於是目連，晨朝整衣服往詣佛所，以柯",
    "T22n1421_003:0018a10": "烋言具以白佛。佛問目連：「汝意云何？當謂審",
    "T22n1421_003:0018a11": "如柯烋語不？」答言：「意以為然。」佛告目連：「莫說",
    "T22n1421_003:0018a12": "此語！所以者何？於天上天下，不見沙門、婆羅",
    "T22n1421_003:0018a13": "門、諸天魔梵，有能領佛徒眾者。」又告目連：「世",
    "T22n1421_003:0018a14": "間有五種師，今皆現在：一者、戒不清淨，自言",
    "T22n1421_003:0018a15": "戒淨，其諸弟子如實知之，覆藏其過，以望利",
    "T22n1421_003:0018a16": "養；二者、邪命諂曲，自言正直，而諸弟子亦覆",
    "T22n1421_003:0018a17": "藏之；三者、所說不善，自言善說，而諸弟子歎",
    "T22n1421_003:0018a18": "以為善；四者、見不清淨，自言清淨，而諸弟",
    "T22n1421_003:0018a19": "子稱言見淨；五者、說非法律，言是法律，而諸",
    "T22n1421_003:0018a20": "弟子亦云是法。而不能使智者信受。目連！如",
    "T22n1421_003:0018a21": "來戒淨，無有諂曲，言無不善，知見清淨，所說",
    "T22n1421_003:0018a22": "是法，智者信受，不須弟子共相稱覆。」",
    "T22n1421_003:0018a23": "爾時有異比丘，於王舍城安居竟，著衣持鉢",
    "T22n1421_003:0018a24": "來詣佛所，白佛言：「世尊！調達化眾樂太子，現",
    "T22n1421_003:0018a25": "作小兒，乃至種種餚饍，而以供養。」佛告比丘：",
    "T22n1421_003:0018a26": "「莫羨調達作此變化，以致利養；若有恭敬供",
    "T22n1421_003:0018a27": "養之者，增其長夜受諸苦痛。猶如惡狗以杖",
    "T22n1421_003:0018a28": "打之，更增其惡。調達如是，多得供養，煩惱轉",
    "T22n1421_003:0018a29": "增。」爾時世尊欲重宣此義，而說偈言：",
    "T22n1421_003:0018b01": "「愚人增其惡，　　由於利養生，",
    "T22n1421_003:0018b02": "　癡斷清白法，　　猶如身首分；",
    "T22n1421_003:0018b03": "　不修清淨行，　　而志招學徒，",
    "T22n1421_003:0018b04": "　欲居眾人上，　　望一切歸宗；",
    "T22n1421_003:0018b05": "　有人求利養，　　或有求泥洹，",
    "T22n1421_003:0018b06": "　利養傷清白，　　寂滅却慳貪。」",
    "T22n1421_003:0018b07": "復告諸比丘：「芭蕉、竹、蘆以實而死；駏驉懷妊，",
    "T22n1421_003:0018b08": "亦喪其身。今調達貪求利養，亦復如是。」爾時",
    "T22n1421_003:0018b09": "世尊，欲重宣此義，而說偈言：",
    "T22n1421_003:0018b10": "「芭蕉以實死，　　竹蘆實亦然；",
    "T22n1421_003:0018b11": "　駏驉坐妊死，　　士以貪自喪。」",
    "T22n1421_003:0018b12": "於是世尊從拘舍彌國漸漸遊行，向王舍城",
    "T22n1421_003:0018b13": "住耆闍崛山，為比丘、比丘尼、優婆塞、優婆夷、",
    "T22n1421_003:0018b14": "國王、大臣、沙門、婆羅門、梵志、居士供養恭敬，",
    "T22n1421_003:0018b15": "尊重讚歎；衣食臥具及諸醫藥，無所染著，猶",
    "T22n1421_003:0018b16": "如蓮華。爾時世尊與無央數大眾圍繞說",
    "T22n1421_003:0018b17": "法，調達便從坐起，更整衣服，偏袒右肩，頭面",
    "T22n1421_003:0018b18": "禮足，胡跪合掌，白佛言：「世尊！唯願安住！我今",
    "T22n1421_003:0018b19": "自當領理眾僧。」佛語調達：「舍利弗、目連猶尚",
    "T22n1421_003:0018b20": "不能領我徒眾，況汝愚癡，食涎唾乎？」於是",
    "T22n1421_003:0018b21": "調達生忿恨心：「云何世尊於大眾前，乃作如",
    "T22n1421_003:0018b22": "此底下呵辱？」以生惡心向佛故，初損神足。復",
    "T22n1421_003:0018b23": "作是念：「佛稱讚舍利弗、目連，而毀呰我！」復生",
    "T22n1421_003:0018b24": "惡心向舍利弗、目連，是第二損其神足。便還",
    "T22n1421_003:0018b25": "所住，為國王、大眾圍繞說法。其眾中有一比",
    "T22n1421_003:0018b26": "丘，來白佛言：「今調達為國王、大眾圍繞說法。」",
    "T22n1421_003:0018b27": "佛告比丘：「調達不但今世得此大眾，過去世",
    "T22n1421_003:0018b28": "時亦曾得此諸比丘。「乃往古昔有一摩納，在",
    "T22n1421_003:0018b29": "山窟中誦剎利書。有一野狐住其左右專聽",
    "T22n1421_003:0018c01": "誦書，心有所解，作是念：『如我解此書語，足作",
    "T22n1421_003:0018c02": "諸獸中王。』作是念已，便起遊行，逢一羸瘦野",
    "T22n1421_003:0018c03": "狐，便欲殺之。彼言：『何故殺我？』答言：『我是獸王，",
    "T22n1421_003:0018c04": "汝不伏我，是以相殺。』彼言：『願莫殺我，我當隨",
    "T22n1421_003:0018c05": "從。』於是二狐便共遊行。復逢一狐，又欲殺之，",
    "T22n1421_003:0018c06": "問答如上，亦言：『隨從。』如是展轉，伏一切狐，",
    "T22n1421_003:0018c07": "便以群狐伏一切象，復以眾象伏一切虎，復",
    "T22n1421_003:0018c08": "以眾虎伏一切師子，遂便權得作獸中王。既",
    "T22n1421_003:0018c09": "作王已，復作是念：『我今為獸王，不應以獸為",
    "T22n1421_003:0018c10": "婦。』便乘白象，帥諸群獸不可稱數，圍迦夷",
    "T22n1421_003:0018c11": "城數百千匝。王遣使問：『汝諸群獸，何故如是？』",
    "T22n1421_003:0018c12": "野狐答言：『我是獸王，應取汝女，與我者善！",
    "T22n1421_003:0018c13": "若不與我，當滅汝國！』還白如此，王集群臣共",
    "T22n1421_003:0018c14": "議，唯除一臣，皆云：『應與！所以者何？國之所恃，",
    "T22n1421_003:0018c15": "唯賴象馬；我有象馬，彼有師子，象馬聞氣，惶",
    "T22n1421_003:0018c16": "怖伏地，戰必不如，為獸所滅。何惜一女，而喪",
    "T22n1421_003:0018c17": "一國？』時一大臣，聰叡遠略，白王言：『臣觀古",
    "T22n1421_003:0018c18": "今，未曾聞見，人王之女與下賤獸。臣雖弱昧，",
    "T22n1421_003:0018c19": "要殺此狐，使諸群獸各各散走。』王即問言：『計",
    "T22n1421_003:0018c20": "將焉出？』大臣答言：『王但遣使，剋期戰日，先",
    "T22n1421_003:0018c21": "當從彼求索一願：願令師子先戰後吼。彼謂",
    "T22n1421_003:0018c22": "吾畏，必令師子先吼後戰。王至戰日，當勅城",
    "T22n1421_003:0018c23": "內皆令塞耳。』王用其語，遣使剋期，并求上願。",
    "T22n1421_003:0018c24": "至于戰日，復遣信求，然後出軍。軍鋒欲交，",
    "T22n1421_003:0018c25": "野狐果令師子先吼，野狐聞之，心破七分，便",
    "T22n1421_003:0018c26": "於象上墜落于地，於是群獸一時散走。」佛以",
    "T22n1421_003:0018c27": "是事而說偈言：",
    "T22n1421_003:0018c28": "「野狐憍慢盛，　　欲求其眷屬，",
    "T22n1421_003:0018c29": "　行到迦夷城，　　自稱是獸王。",
    "T22n1421_003:0019a01": "　人憍亦如是，　　規統於徒眾，",
    "T22n1421_003:0019a02": "　在摩竭之國，　　法主以自號。」",
    "T22n1421_003:0019a03": "告諸比丘：「爾時迦夷王者我身是，聰叡大臣",
    "T22n1421_003:0019a04": "者舍利弗是，野狐王者調達是。諸比丘！調達",
    "T22n1421_003:0019a05": "往昔詐得眷屬，今亦如是。「舍利弗！汝往調達",
    "T22n1421_003:0019a06": "眾中，作是唱言：『若受調達五法教者，彼為不",
    "T22n1421_003:0019a07": "見佛法僧。』」舍利弗言：「我昔已曾讚歎調達，今",
    "T22n1421_003:0019a08": "日云何復得毀訾？」佛言：「汝昔讚歎為是實",
    "T22n1421_003:0019a09": "不？」答言：「是實！」佛言：「今應毀訾，而毀訾亦復",
    "T22n1421_003:0019a10": "是實。」告諸比丘：「今應白二羯磨，差舍利弗往",
    "T22n1421_003:0019a11": "調達眾中，毀訾調達。」一比丘唱言：「大德僧",
    "T22n1421_003:0019a12": "聽！今差舍利弗往調達眾中，作是言：『若受調",
    "T22n1421_003:0019a13": "達五法教者，彼為不見佛法僧。』若僧時到僧",
    "T22n1421_003:0019a14": "忍聽。白如是。「大德僧聽！今差舍利弗往調達",
    "T22n1421_003:0019a15": "眾中，作是言：『若受調達五法教者，彼為不見",
    "T22n1421_003:0019a16": "佛法僧。』誰諸長老忍，默然；不忍者，說。僧已差",
    "T22n1421_003:0019a17": "舍利弗竟；僧忍，默然故。是事如是持。」",
    "T22n1421_003:0019a18": "於是舍利弗即往調達眾中高聲唱言：「若受",
    "T22n1421_003:0019a19": "調達五法教者，彼為不見佛法僧。」時彼眾會",
    "T22n1421_003:0019a20": "皆悉唱言：「沙門釋子更相憎嫉，見調達多得",
    "T22n1421_003:0019a21": "供養，便作是語。」時瓶沙王，在彼眾中即宣令",
    "T22n1421_003:0019a22": "言：「莫作此語。所以者何？佛眾清淨，無憎嫉",
    "T22n1421_003:0019a23": "故。」於是調達便語眾人：「欲見天上曼陀羅華",
    "T22n1421_003:0019a24": "不？」咸言：「欲見。」調達即於眾前沒，到華池邊，適",
    "T22n1421_003:0019a25": "欲取華，便失神足，還在本坐。調達既失神足，",
    "T22n1421_003:0019a26": "便生惡心欲害於佛，白太子言：「今汝父王正",
    "T22n1421_003:0019a27": "法御世，如我所見衰喪無期；人命無常，眴息",
    "T22n1421_003:0019a28": "難保，何必長年剋此王位？自可圖之，早有四",
    "T22n1421_003:0019a29": "海。我當害佛，代為法主。新王、新佛於摩竭國",
    "T22n1421_003:0019b01": "共弘道化，不亦善乎！」太子答言：「父母恩重過",
    "T22n1421_003:0019b02": "於二儀，顧復長育，欲報罔極。汝今云何導吾",
    "T22n1421_003:0019b03": "此逆？」調達聞之，心無慚愧，猶以巧言引誘其",
    "T22n1421_003:0019b04": "意；遂便迷沒，受悅其語。太子後時，蜜帶利劍",
    "T22n1421_003:0019b05": "向于王門，內懷惡逆，不覺戰怖，於王門前倒",
    "T22n1421_003:0019b06": "地復起。門官見已，便作是念：「太子常來威儀",
    "T22n1421_003:0019b07": "庠序，今日如此，必當有故。」即往問之。太子答",
    "T22n1421_003:0019b08": "言：「我欲殺王，是故如此。」又問：「太子！為受誰教？」",
    "T22n1421_003:0019b09": "答言：「調達。」門官共議：「當如之何？」第一議言：「一",
    "T22n1421_003:0019b10": "切沙門、太子眾樂，皆應殺之。」第二議言：「佛已",
    "T22n1421_003:0019b11": "先遣舍利弗，唱其惡逆。云何乃欲濫殺沙門？",
    "T22n1421_003:0019b12": "罪正應止太子、調達二人而已！」第三議言：「我",
    "T22n1421_003:0019b13": "等不應輒判此罪，當以白王。王有教勅，當奉",
    "T22n1421_003:0019b14": "行之。」作是議已，便以白王。王問：「汝等眾臣議",
    "T22n1421_003:0019b15": "意云何？」即具以上答。王即斥逐第一議者、",
    "T22n1421_003:0019b16": "第二議者免所居官，稱第三議者加其名",
    "T22n1421_003:0019b17": "位；更命群臣共議此事，諸臣咸言：「上第二",
    "T22n1421_003:0019b18": "議，並謂允合，而王乃免所居之位，觀王聖",
    "T22n1421_003:0019b19": "心不忍有害。正刑既弛，當從下計；王立太",
    "T22n1421_003:0019b20": "子本為國嗣，志速為王故懷此逆，遜位與之",
    "T22n1421_003:0019b21": "其惡必息。」議合王心，即便捨位，拜之為王，號",
    "T22n1421_003:0019b22": "阿闍世。初登王位受五欲樂，殺逆之心便",
    "T22n1421_003:0019b23": "得暫息；如是少時，乃以無事而害父命。",
    "T22n1421_003:0019b24": "爾時阿闍世王有大惡象，調達密至象師所，",
    "T22n1421_003:0019b25": "語言：「明日瞿曇當行此路，汝可為吾飲象令",
    "T22n1421_003:0019b26": "醉，放走於道，佛慢心多必不避之，因此蹹殺，",
    "T22n1421_003:0019b27": "厚雇汝物。」世尊明日食時著衣持鉢，從五百",
    "T22n1421_003:0019b28": "弟子入城乞食，象師先已飲象令醉，遙見佛",
    "T22n1421_003:0019b29": "來，即便放之。信樂佛法者見放醉象，皆往白",
    "T22n1421_003:0019c01": "佛：「唯願世尊更從餘路！」五百弟子及阿難亦",
    "T22n1421_003:0019c02": "如是白。佛皆答之三言：「無苦！龍不害我！」諸弟",
    "T22n1421_003:0019c03": "子眾皆不覺捨佛，從餘路去。唯有阿難獨從",
    "T22n1421_003:0019c04": "後行。時觀者四塞，各各議言：「今二龍鬪，看誰",
    "T22n1421_003:0019c05": "得勝。」外道輩言：「象龍力大，必勝於人。」佛弟子",
    "T22n1421_003:0019c06": "言：「人龍道尊，象必降伏。」空辯無徵，遂乃積",
    "T22n1421_003:0019c07": "斂金錢，共賭勝負。於是醉象遙見佛來，奮耳",
    "T22n1421_003:0019c08": "鳴鼻，大走向佛。阿難怖懼，恍惚不覺入佛腋",
    "T22n1421_003:0019c09": "下。佛語阿難：「汝向三聞：無苦。如何不信，猶作",
    "T22n1421_003:0019c10": "此懼？」佛見象來，入慈心三昧，而說偈言：",
    "T22n1421_003:0019c11": "「汝莫害大龍，　　大龍出世難；",
    "T22n1421_003:0019c12": "　若害大龍者，　　後生墮惡道。」",
    "T22n1421_003:0019c13": "象聞偈已，以鼻布地抱世尊足，須臾三反上",
    "T22n1421_003:0019c14": "下觀佛，右繞三匝，却行而去；從是已後，遂成",
    "T22n1421_003:0019c15": "善象，莫不雅奇，同聲歎言：「瞿曇沙門不用刀",
    "T22n1421_003:0019c16": "杖伏此惡象，國中人民無復恐怖。何其快哉！」",
    "T22n1421_003:0019c17": "諸外道輩皆悉慚愧，佛弟子眾踊躍歡喜，斂",
    "T22n1421_003:0019c18": "得金錢七十餘萬。佛既降象，復說偈言：",
    "T22n1421_003:0019c19": "「象醉含瞋忿，　　來向天中天，",
    "T22n1421_003:0019c20": "　百姓莫不觀，　　斂錢賭勝負；",
    "T22n1421_003:0019c21": "　其形如太山，　　力勝六十象，",
    "T22n1421_003:0019c22": "　聲響振人心，　　一吼破敵陣。",
    "T22n1421_003:0019c23": "　大力天中天，　　愍眾出於世，",
    "T22n1421_003:0019c24": "　欲度惡象故，　　住立在其前；",
    "T22n1421_003:0019c25": "　象伏眾人見，　　道俗皆踊躍，",
    "T22n1421_003:0019c26": "　歎佛降惡象，　　猶如師子王。」",
    "T22n1421_003:0019c27": "時調達見已，作是念：「今以此事不得害佛，當",
    "T22n1421_003:0019c28": "更求凶人不識佛者，厚相貨誘令往殺之。」即",
    "T22n1421_003:0019c29": "四出求索，見一壯夫，便語之言：「汝為我殺",
    "T22n1421_003:0020a01": "佛，當厚相報。」其人貪貨，應募而去。爾時世尊",
    "T22n1421_003:0020a02": "在露處經行，遙見彼人，以慈心三昧遍滿其",
    "T22n1421_003:0020a03": "身，舉手呼之；於是彼人不覺捨刀，疾行趣佛，",
    "T22n1421_003:0020a04": "頭面禮足，白佛言：「我今癡狂，欲害世尊。自知",
    "T22n1421_003:0020a05": "過重，願聽懺悔！」佛言：「汝實愚癡！云何為貨欲",
    "T22n1421_003:0020a06": "害如來？於我法中，若知有罪，而懺悔者，增長",
    "T22n1421_003:0020a07": "善根。」次為說法，所謂施論、戒論、生天之論，",
    "T22n1421_003:0020a08": "在家染累，出要為樂。彼人內喜，佛知其意更",
    "T22n1421_003:0020a09": "為說法，所謂苦集盡道；聞法開解，於諸法中",
    "T22n1421_003:0020a10": "遠塵離垢，得法眼淨。見法得果已，自歸三尊，",
    "T22n1421_003:0020a11": "受持五戒。世尊發遣，從異路歸。調達復募二",
    "T22n1421_003:0020a12": "人，令殺前人，以滅惡聲；復遣四人，如是展轉",
    "T22n1421_003:0020a13": "乃至三十二人，皆前至佛所。佛亦如前次第",
    "T22n1421_003:0020a14": "說法，盡得須陀洹果。",
    "T22n1421_003:0020a15": "時諸比丘聞調達遣人害佛，皆持器仗，衛護",
    "T22n1421_003:0020a16": "世尊，分部相著，各在一面。諸佛常法日再出",
    "T22n1421_003:0020a17": "房，於晨朝出，見諸比丘，悉在左右，問言：「汝等",
    "T22n1421_003:0020a18": "何故持仗住此？」諸比丘言：「聞調達遣人欲害",
    "T22n1421_003:0020a19": "世尊，不能自安，所以住此。」佛告比丘：「若如來",
    "T22n1421_003:0020a20": "橫死，無有是處。世間五師，須防護耳！我不須",
    "T22n1421_003:0020a21": "汝，各隨所安，自護其心！」",
    "T22n1421_003:0020a22": "調達知已，復作是念：「我復不能以此害佛，當",
    "T22n1421_003:0020a23": "更覓人，躬自將去，故應必果。」即得一人共上",
    "T22n1421_003:0020a24": "耆闍崛山。爾時世尊，在山下石上經行，調達",
    "T22n1421_003:0020a25": "便使彼人推石害佛，其人發心推石，四支",
    "T22n1421_003:0020a26": "便不得舉；心念佛功德大，手足還復。調達見",
    "T22n1421_003:0020a27": "此，益瞋忿言：「汝何儜困，速疾滅去！」即自捉大",
    "T22n1421_003:0020a28": "石推下害佛。山下有神，名金鞞盧，接之遠",
    "T22n1421_003:0020a29": "棄，片迸著佛，傷足大指。世尊見已，語調達言：",
    "T22n1421_003:0020b01": "「汝今便得無間之罪！若以惡心出佛身血，必",
    "T22n1421_003:0020b02": "墮無間阿鼻地獄。」",
    "T22n1421_003:0020b03": "調達復作是念：「我既不能得害於佛，唯當破",
    "T22n1421_003:0020b04": "其和合僧耳！佛大神力，若我能破其僧，名必",
    "T22n1421_003:0020b05": "遠振。」佛知其意，語調達言：「汝莫破和合僧！",
    "T22n1421_003:0020b06": "若僧已破，能和合者，其人生天一劫受樂；若",
    "T22n1421_003:0020b07": "僧和合而破之者，墮地獄中一劫受苦。」調達",
    "T22n1421_003:0020b08": "聞已暫捨是心，後尋復生如上所念。佛止如",
    "T22n1421_003:0020b09": "初，便說偈言：",
    "T22n1421_003:0020b10": "「眾聚和合樂，　　和合常安隱，",
    "T22n1421_003:0020b11": "　若破和合僧，　　一劫地獄苦；",
    "T22n1421_003:0020b12": "　眾聚和合樂，　　和合常安隱，",
    "T22n1421_003:0020b13": "　若和合破僧，　　一劫生天樂。",
    "T22n1421_003:0020b14": "　若分部分別，　　常作不善語，",
    "T22n1421_003:0020b15": "　以破和合僧，　　一劫地獄苦；",
    "T22n1421_003:0020b16": "　不分部分別，　　常能說善法，",
    "T22n1421_003:0020b17": "　以和合破僧，　　一劫生天樂。」",
    "T22n1421_003:0020b18": "調達聞已復暫捨是心，後尋復生，方便過前。",
    "T22n1421_003:0020b19": "時諸比丘聞調達欲破和合僧，即往白佛。",
    "T22n1421_003:0020b20": "佛以是事集比丘僧，種種遙責調達已，語諸",
    "T22n1421_003:0020b21": "比丘：「應差一比丘與調達親厚者，往諫言：『汝",
    "T22n1421_003:0020b22": "莫破和合僧，莫作破僧事；當與僧和合，僧和",
    "T22n1421_003:0020b23": "合故，歡喜無諍，一心一學，如水乳合，共弘師",
    "T22n1421_003:0020b24": "教，安樂行。』若受者善；若不受，應遣眾多比丘；",
    "T22n1421_003:0020b25": "若復不受，應僧往諫。」諸比丘受教，如是三反",
    "T22n1421_003:0020b26": "皆悉不受。諸比丘種種呵責已，以是白佛。佛",
    "T22n1421_003:0020b27": "以是事集比丘僧，更種種遙責調達已，告諸",
    "T22n1421_003:0020b28": "比丘：「以十利故，為諸比丘結戒，從今是戒應",
    "T22n1421_003:0020b29": "如是說：「若比丘，為破和合僧勤方便，諸比丘",
    "T22n1421_003:0020c01": "語彼比丘：『汝莫為破和合僧勤方便，當與僧",
    "T22n1421_003:0020c02": "和合，僧和合故，歡喜無諍，一心一學，如水乳",
    "T22n1421_003:0020c03": "合，共弘師教，安樂行。』如是諫，堅持不捨，應第",
    "T22n1421_003:0020c04": "二、第三諫。第二、第三諫，捨是事善；不捨者，僧",
    "T22n1421_003:0020c05": "伽婆尸沙。」",
    "T22n1421_003:0020c06": "為破者：求為破僧因緣。和合者：同布薩、自恣、",
    "T22n1421_003:0020c07": "羯磨常所行事。僧者：從四人已上。彼比丘欲",
    "T22n1421_003:0020c08": "破僧，餘僧見聞知，差一與親厚比丘往諫；若",
    "T22n1421_003:0020c09": "捨者，應一突吉羅悔過。若不捨，應遣眾多比",
    "T22n1421_003:0020c10": "丘往諫；若捨者，應二突吉羅悔過。若復不捨，",
    "T22n1421_003:0020c11": "應僧往諫；若捨者，應三突吉羅悔過。若不捨，",
    "T22n1421_003:0020c12": "復應白四羯磨諫，一比丘唱言：「大德僧聽！",
    "T22n1421_003:0020c13": "此某甲比丘，為破和合僧勤方便，僧已諫：『汝",
    "T22n1421_003:0020c14": "莫為破和合僧勤方便！』如是諫，堅持不捨。僧",
    "T22n1421_003:0020c15": "今羯磨諫。若僧時到僧忍聽。白如是。」白已，應",
    "T22n1421_003:0020c16": "語彼比丘：「僧已白竟，餘三羯磨在，汝當捨是",
    "T22n1421_003:0020c17": "事，莫犯僧伽婆尸沙。」彼若捨，應三突吉羅、一",
    "T22n1421_003:0020c18": "偷羅遮悔過。若不捨，復應唱言：「大德僧聽！",
    "T22n1421_003:0020c19": "此某甲比丘，為破和合僧勤方便，乃至僧今",
    "T22n1421_003:0020c20": "羯磨諫。誰諸長老忍，默然；不忍者，說。」復應語",
    "T22n1421_003:0020c21": "彼比丘：「僧已一羯磨竟，餘二羯磨在，汝當捨",
    "T22n1421_003:0020c22": "是事，莫犯僧伽婆尸沙。」彼若捨，應三突吉羅、",
    "T22n1421_003:0020c23": "二偷羅遮悔過。若不捨，復應如上第二羯磨，",
    "T22n1421_003:0020c24": "第二羯磨竟，復應如上語。若捨，應三突吉羅、",
    "T22n1421_003:0020c25": "三偷羅遮悔過。若不捨，復應如上第三羯磨，",
    "T22n1421_003:0020c26": "第三羯磨未竟，捨者，三突吉羅、三偷羅遮悔",
    "T22n1421_003:0020c27": "過；第三羯磨竟，捨、不捨，皆僧伽婆尸沙。比丘",
    "T22n1421_003:0020c28": "尼亦如是。式叉摩那、沙彌、沙彌尼，突吉羅。若",
    "T22n1421_003:0020c29": "白不成，三羯磨皆不成；若作餘羯磨、遮羯磨、",
    "T22n1421_003:0021a01": "非法羯磨；不諫，自捨，皆不犯(十事竟)。",
    "T22n1421_003:0021a02": "佛在王舍城。爾時助調達比丘語諸比丘言：",
    "T22n1421_003:0021a03": "「調達所說，是知說，非不知說；說法，不說非法；",
    "T22n1421_003:0021a04": "說律，不說非律，皆是我等心所忍樂。」諸長老",
    "T22n1421_003:0021a05": "比丘聞，種種呵責：「汝云何言：『調達所說，是知",
    "T22n1421_003:0021a06": "說，非不知說；說法，不說非法；說律，不說非律，",
    "T22n1421_003:0021a07": "皆是我等心所忍樂。』」呵責已，以事白佛。佛以",
    "T22n1421_003:0021a08": "是事集比丘僧，種種遙責助調達比丘已，語",
    "T22n1421_003:0021a09": "諸比丘：「應差一比丘與助調達比丘親厚者",
    "T22n1421_003:0021a10": "往諫：『莫言：「調達所說，是知說，非不知說；說法，",
    "T22n1421_003:0021a11": "不說非法；說律，不說非律，皆是我等心所忍",
    "T22n1421_003:0021a12": "樂。」何以故？調達非知說、非說法、非說律。汝等",
    "T22n1421_003:0021a13": "莫助破和合僧，當助和合僧；僧和合故歡喜",
    "T22n1421_003:0021a14": "無諍，一心一學，如水乳合，共弘師教，安樂",
    "T22n1421_003:0021a15": "行。』若受者善；若不受，應遣眾多比丘及僧往",
    "T22n1421_003:0021a16": "諫。」諸比丘受教，如是三反，助調達比丘悉皆",
    "T22n1421_003:0021a17": "不受。諸比丘種種呵責已，以事白佛。佛以是",
    "T22n1421_003:0021a18": "事集比丘僧，更種種遙責助調達比丘已，告",
    "T22n1421_003:0021a19": "諸比丘：「以十利故，為諸比丘結戒，從今是戒",
    "T22n1421_003:0021a20": "應如是說：「若比丘，助破和合僧，若一、若二、若",
    "T22n1421_003:0021a21": "眾多，語諸比丘言：『是比丘所說，是知說，非",
    "T22n1421_003:0021a22": "不知說；說法，不說非法；說律，不說非律，皆是",
    "T22n1421_003:0021a23": "我等心所忍樂。』諸比丘語彼諸比丘：『汝莫作",
    "T22n1421_003:0021a24": "是語：「是比丘所說，是知說，非不知說；說法，不",
    "T22n1421_003:0021a25": "說非法；說律，不說非律，皆是我等心所忍樂。」",
    "T22n1421_003:0021a26": "何以故？是比丘非知說、不說法、不說律。汝莫",
    "T22n1421_003:0021a27": "樂助破和合僧，當樂助和合僧。僧和合故，歡",
    "T22n1421_003:0021a28": "喜無諍，一心一學，如水乳合，共弘師教，安樂",
    "T22n1421_003:0021a29": "行。』如是諫，堅持不捨，應第二、第三諫。第二、第",
    "T22n1421_003:0021b01": "三諫，捨是事善；不捨者，僧伽婆尸沙。」助破",
    "T22n1421_003:0021b02": "者：助成破僧因緣。和合者：同布薩、自恣。差",
    "T22n1421_003:0021b03": "一親厚諫，若捨，一突吉羅悔。乃至不諫自捨，",
    "T22n1421_003:0021b04": "皆如上說(十一竟)。",
    "T22n1421_003:0021b05": "佛在拘舍彌國。爾時闡陀比丘數數犯罪：",
    "T22n1421_003:0021b06": "入白衣舍，上床、下床皆不如法，別眾食，數數",
    "T22n1421_003:0021b07": "食，非時入聚落不白善比丘。諸比丘見，語言：",
    "T22n1421_003:0021b08": "「汝犯如是如是罪，汝應見罪悔過。莫不清淨，",
    "T22n1421_003:0021b09": "修於梵行無得，長夜受諸苦惱；勿令施主失",
    "T22n1421_003:0021b10": "大功德。」答言：「大德！汝等不應教我，我應教",
    "T22n1421_003:0021b11": "汝。何以故？聖師法王是我之主，法出於我，無",
    "T22n1421_003:0021b12": "豫大德。譬如大風，吹諸草穢并聚一處。諸大",
    "T22n1421_003:0021b13": "德等種種姓、種種家、種種國出家，亦復如是，",
    "T22n1421_003:0021b14": "云何而欲教誡於我？諸大德！莫語我若好、若",
    "T22n1421_003:0021b15": "惡；我亦不語大德若好、若惡。」諸比丘復語闡",
    "T22n1421_003:0021b16": "陀：「莫作自我不可共語！汝當語諸比丘若好、",
    "T22n1421_003:0021b17": "若惡；諸比丘亦當語汝若好、若惡。如是展轉",
    "T22n1421_003:0021b18": "相教，轉相出罪，成如來眾。」諸比丘如是諫，堅",
    "T22n1421_003:0021b19": "持不捨，將至佛所，以事白佛。佛以是事集比",
    "T22n1421_003:0021b20": "丘僧，問闡陀：「汝實爾不？」答言：「實爾。世尊！」佛",
    "T22n1421_003:0021b21": "種種呵責：「汝愚癡人！不應作不可共語，諸比",
    "T22n1421_003:0021b22": "丘見汝犯罪，欲不共汝布薩、自恣、羯磨常所行",
    "T22n1421_003:0021b23": "事；哀愍汝故，呵諫於汝。汝今云何而不信受？」",
    "T22n1421_003:0021b24": "佛種種呵責已，語諸比丘，應差一比丘與闡陀",
    "T22n1421_003:0021b25": "親善者往諫如上。次眾多比丘，次僧。諸比丘",
    "T22n1421_003:0021b26": "受教三反，不受，以是白佛。佛以是事集比丘",
    "T22n1421_003:0021b27": "僧，更種種遙責闡陀已，告諸比丘：「以十利故，",
    "T22n1421_003:0021b28": "為諸比丘結戒，從今是戒應如是說：「若比丘，",
    "T22n1421_003:0021b29": "惡性，難共語，與諸比丘同學經戒，數數犯罪。",
    "T22n1421_003:0021c01": "諸比丘如法如律諫其所犯，答言：『大德！汝莫",
    "T22n1421_003:0021c02": "語我若好、若惡；我亦不以好、惡語汝。』諸比丘",
    "T22n1421_003:0021c03": "復語言：『汝莫作自我不可共語！汝當為諸比",
    "T22n1421_003:0021c04": "丘說如法，諸比丘亦當為汝說如法；如是展",
    "T22n1421_003:0021c05": "轉相教，轉相出罪，成如來眾。』如是諫，堅持不",
    "T22n1421_003:0021c06": "捨，應第二、第三諫。第二、第三諫，捨是事善；不",
    "T22n1421_003:0021c07": "捨者，僧伽婆尸沙。」惡性，難共語者：不受教誨，",
    "T22n1421_003:0021c08": "無恭敬心；自是，非彼。同學經戒者：經，謂一切",
    "T22n1421_003:0021c09": "佛教；戒，謂波羅提木叉。差一親厚諫，若捨，一",
    "T22n1421_003:0021c10": "突吉羅悔。乃至不諫自捨，皆如上說(十二竟)。",
    "T22n1421_003:0021c11": "佛在舍衛城。爾時吉羅邑有二比丘，一名頞",
    "T22n1421_003:0021c12": "髀，二名分那婆，藪行惡行污他家，作種種非",
    "T22n1421_003:0021c13": "威儀事：自結華鬘，亦教人結；自著，教人著；與",
    "T22n1421_003:0021c14": "女人同床坐，共槃食；飲酒、噉肉、歌舞伎樂；作",
    "T22n1421_003:0021c15": "諸鳥獸種種之聲，亦作鳥獸鬪諍時像；蒱博、",
    "T22n1421_003:0021c16": "嬉戲、倒行、擲絕、彈指、眴眼；向於女人角戾面",
    "T22n1421_003:0021c17": "目、吐舌、張口，作如是等身口意惡，破於戒、見、",
    "T22n1421_003:0021c18": "威儀、正命。時五百比丘威儀具足，從迦夷國",
    "T22n1421_003:0021c19": "來到此邑，至時持鉢入村乞食。諸居士見，咸",
    "T22n1421_003:0021c20": "作是言：「此諸比丘從何處來？低頭默然，狀如",
    "T22n1421_003:0021c21": "孝子，不知與人交接言語。我此自有二賢比",
    "T22n1421_003:0021c22": "丘，多才多藝，善悅人心。何用此輩久留邑里？」",
    "T22n1421_003:0021c23": "並不與食，空鉢而出。時舍利弗、目連，亦從迦",
    "T22n1421_003:0021c24": "夷來向此邑。頞髀等聞，作是念：「此二人來，必",
    "T22n1421_003:0021c25": "為我等作惡名聲，斷我供養。」便往語諸居士",
    "T22n1421_003:0021c26": "言：「須臾當有二比丘來，一名目連，善知幻術",
    "T22n1421_003:0021c27": "現種種變；二名舍利弗，善知呪法，巧言惑人。",
    "T22n1421_003:0021c28": "汝若同心不為彼惑，我當住此；若不能者，正",
    "T22n1421_003:0021c29": "爾便去。」諸居士言：「長老安住，我終不為彼之",
    "T22n1421_003:0022a01": "所惑。」二人既到，諸居士皆將大小，迎逆問訊，",
    "T22n1421_003:0022a02": "頭面禮足，却坐一面。於是目連為現神變：分",
    "T22n1421_003:0022a03": "身百千，還合為一；石壁皆過，履水如地；坐",
    "T22n1421_003:0022a04": "臥空中，如鳥飛翔；身至梵天，手捫日月；身上",
    "T22n1421_003:0022a05": "出火，身下出水；身上出水，身下出火；或現半",
    "T22n1421_003:0022a06": "身，或現全身；東踊西沒，西踊東沒；南踊北",
    "T22n1421_003:0022a07": "沒，北踊南沒；中踊邊沒，邊踊中沒。現神變",
    "T22n1421_003:0022a08": "已，還坐本處。時諸居士竊相謂言：「目連善知",
    "T22n1421_003:0022a09": "幻術，此則然矣！」於是舍利弗為說妙法，初中",
    "T22n1421_003:0022a10": "後善，善義、善味，具足清白，梵行之相。說是法",
    "T22n1421_003:0022a11": "已，默然而住。時諸居士亦復相語：「舍利弗善",
    "T22n1421_003:0022a12": "知呪法，亦復驗矣！」於是眾人都不信受，無有",
    "T22n1421_003:0022a13": "供養。爾時彼邑有二優婆塞：一名富闍，二",
    "T22n1421_003:0022a14": "名優樓伽，信樂佛法，見諦得果，常好布施供",
    "T22n1421_003:0022a15": "養沙門。聞舍利弗、目連從迦夷來，共出迎之，",
    "T22n1421_003:0022a16": "頭面禮足，為說妙法，示教利喜。聞法已，白舍",
    "T22n1421_003:0022a17": "利弗言：「此邑有二比丘，常作種種非威儀事。」",
    "T22n1421_003:0022a18": "廣說如上。「近有五百比丘，威儀庠序，入村乞",
    "T22n1421_003:0022a19": "食，空鉢而出。唯願大德，以此白佛！」於是二人",
    "T22n1421_003:0022a20": "為優婆塞更說妙法，示教利喜已，還舍衛城，",
    "T22n1421_003:0022a21": "具以白佛。佛以是事集比丘僧，告阿難：「汝往",
    "T22n1421_003:0022a22": "彼邑與二比丘作驅出羯磨。」阿難白佛：「彼惡",
    "T22n1421_003:0022a23": "比丘，非沙門，自言沙門，常作不淨，心已敗壞。",
    "T22n1421_003:0022a24": "我若獨往，彼必肆惡，隨意惱我。」佛告阿難：「如",
    "T22n1421_003:0022a25": "是，如是，如汝所說。汝今便可將諸比丘，隨意",
    "T22n1421_003:0022a26": "多少，到彼集眾，然後乃舉頞髀等罪；白四羯",
    "T22n1421_003:0022a27": "磨，驅出彼邑。」一比丘唱言：「大德僧聽！此某甲",
    "T22n1421_003:0022a28": "比丘行惡行，污他家。行惡行，皆見、聞、知；污",
    "T22n1421_003:0022a29": "他家，亦見聞知。僧今驅出此邑。若僧時到僧",
    "T22n1421_003:0022b01": "忍聽。白如是。」「大德僧聽！此某甲比丘，行惡行、",
    "T22n1421_003:0022b02": "污他家。行惡行，皆見聞知；污他家，亦見聞知。",
    "T22n1421_003:0022b03": "僧今驅出此邑。誰諸長老忍，默然；不忍者，說。」",
    "T22n1421_003:0022b04": "如是第二、第三。「僧已驅出某甲竟，僧忍，默然",
    "T22n1421_003:0022b05": "故。是事如是持。」阿難受教，將五百比丘往到",
    "T22n1421_003:0022b06": "彼邑，諸居士聞阿難與五百比丘來，出迎問",
    "T22n1421_003:0022b07": "訊，頭面禮足，却坐一面。阿難即集眾，乃至羯",
    "T22n1421_003:0022b08": "磨，羯磨竟，彼二比丘猶故不去，諸比丘問：「汝",
    "T22n1421_003:0022b09": "何故不去？」答言：「阿難等隨愛、恚、癡、畏，是故不",
    "T22n1421_003:0022b10": "去。何以故？有如是等同罪比丘，有驅者、有不",
    "T22n1421_003:0022b11": "驅者。」諸比丘言：「汝莫說阿難等隨愛、恚、癡、畏，",
    "T22n1421_003:0022b12": "有如是等同罪比丘，有驅者、有不驅者。汝等",
    "T22n1421_003:0022b13": "行惡行、污他家。行惡行，皆見聞知；污他家，亦",
    "T22n1421_003:0022b14": "見聞知。汝出去，不應住此！」諸比丘如是諫，堅",
    "T22n1421_003:0022b15": "持不捨，以是事白佛。佛以是事集比丘僧，種",
    "T22n1421_003:0022b16": "種遙責彼比丘已，語諸比丘，應差一與彼親厚",
    "T22n1421_003:0022b17": "比丘往諫，如上。次眾多比丘，次僧。諸比丘受",
    "T22n1421_003:0022b18": "教，三反不受，以是白佛。佛以是事集比丘僧，",
    "T22n1421_003:0022b19": "重遙責已，告諸比丘：「以十利故，為諸比丘結",
    "T22n1421_003:0022b20": "戒，從今是戒應如是說：「若比丘，依聚落住，行",
    "T22n1421_003:0022b21": "惡行、污他家。行惡行，皆見聞知；污他家，亦見",
    "T22n1421_003:0022b22": "聞知。諸比丘語彼比丘：『汝行惡行、污他家。行",
    "T22n1421_003:0022b23": "惡行，皆見聞知；污他家，亦見聞知。汝出去，不",
    "T22n1421_003:0022b24": "應此中住！』彼比丘言：『諸大德隨愛恚癡畏。何",
    "T22n1421_003:0022b25": "以故？有如是等同罪比丘，有驅者、有不驅者。』",
    "T22n1421_003:0022b26": "諸比丘復語言：『汝莫作是語：「諸大德隨愛恚",
    "T22n1421_003:0022b27": "癡畏，有如是等同罪比丘，有驅者、有不驅者。」",
    "T22n1421_003:0022b28": "汝行惡行、污他家。行惡行，皆見聞知；污他家，",
    "T22n1421_003:0022b29": "亦見聞知，汝捨是隨愛恚癡畏語。汝出去，不",
    "T22n1421_003:0022c01": "應此中住！』如是諫，堅持不捨，應第二、第三諫。",
    "T22n1421_003:0022c02": "第二、第三諫，捨是事善；不捨者，僧伽婆尸沙。」",
    "T22n1421_003:0022c03": "行惡行者：作身口意惡行。污他家者：令他家",
    "T22n1421_003:0022c04": "不復信樂佛法。見者：眼自見。聞者：從可信人",
    "T22n1421_003:0022c05": "聞。知者：遠近皆知。差一親厚諫，若捨，一突",
    "T22n1421_003:0022c06": "吉羅悔。乃至不諫，自捨，皆如上說(十三竟)。",
    "T22n1421_003:0022c07": "五分律卷第三"
}