{
    "T28n1548_006:0568a23": "舍利弗阿毘曇論卷第六",
    "T28n1548_006:0568a25": "姚秦罽賓三藏曇摩耶舍",
    "T28n1548_006:0568a26": "共曇摩崛多等譯",
    "T28n1548_006:0568a27": "6 七覺品問分七覺品第六",
    "T28n1548_006:0568a28": "問曰：幾覺？答曰：七。何等七？念覺、擇法覺、喜",
    "T28n1548_006:0568a29": "覺、進覺、除覺、定覺、捨覺。云何念覺？學人離結",
    "T28n1548_006:0568b01": "使，聖心入聖道，若堅信堅法及餘趣人，見行",
    "T28n1548_006:0568b02": "過患，觀涅槃寂滅，如實觀苦集滅道，未得欲",
    "T28n1548_006:0568b03": "得、未解欲解、未證欲證，修道離煩惱。見學人",
    "T28n1548_006:0568b04": "若須陀洹、斯陀含、阿那含，觀智具足，若智地",
    "T28n1548_006:0568b05": "若觀解脫心，即得沙門果，若須陀洹果、斯陀",
    "T28n1548_006:0568b06": "含果、阿那含果。無學人欲得阿羅漢，未得聖",
    "T28n1548_006:0568b07": "法欲得，修道觀智具足，若智地若觀解脫心，",
    "T28n1548_006:0568b08": "即得阿羅漢果。若實人若趣，若念、憶念、微念、順",
    "T28n1548_006:0568b09": "念、住、不忘、相續念、不失不奪不鈍、不鈍根念、",
    "T28n1548_006:0568b10": "念根念力正念，是名念覺。云何擇法覺？學人",
    "T28n1548_006:0568b11": "離結使乃至即得阿羅漢果。若實人若趣，若",
    "T28n1548_006:0568b12": "法中擇重擇究竟擇、擇法思惟覺了達自相他",
    "T28n1548_006:0568b13": "相共相、思持辯觀進辯慧智見解脫方便術",
    "T28n1548_006:0568b14": "焰光明照耀、慧眼慧根慧力無癡正見，是名",
    "T28n1548_006:0568b15": "擇法覺。云何進覺？學人離結使乃至即得阿",
    "T28n1548_006:0568b16": "羅漢果。若實人若趣，若身心發出度、堪忍不",
    "T28n1548_006:0568b17": "退勤力進、不離不懈不緩不惰進、進根進力",
    "T28n1548_006:0568b18": "正進，是名進覺。云何喜覺？學人離結使乃至",
    "T28n1548_006:0568b19": "即得阿羅漢果。若實人若趣，歡喜踊躍重踊躍",
    "T28n1548_006:0568b20": "究竟踊躍、治淨滿足心歡喜，是名喜覺。云何",
    "T28n1548_006:0568b21": "除覺？學人離結使乃至即得阿羅漢果。若實",
    "T28n1548_006:0568b22": "人若趣，若身樂心樂、身柔心柔、身輕心輕、身軟",
    "T28n1548_006:0568b23": "心軟、身除心除，是名除覺。云何定覺？學人離",
    "T28n1548_006:0568b24": "結使乃至即得阿羅漢果。若實人若趣，心住",
    "T28n1548_006:0568b25": "正住專住、心一向心一樂心不亂、依意心獨定、",
    "T28n1548_006:0568b26": "定根定力正定。是名定覺。云何捨覺？學人離",
    "T28n1548_006:0568b27": "結使乃至即得阿羅漢果。若實人若趣，若捨",
    "T28n1548_006:0568b28": "不著、心等心直不諂心不貴非受，是名捨覺。",
    "T28n1548_006:0568b29": "七覺，幾色、幾非色？五非色，二二分或色或非",
    "T28n1548_006:0568c01": "色。云何五非色？念覺、擇法覺、喜覺、定覺、捨覺，",
    "T28n1548_006:0568c02": "是名五非色。云何二二分或色或非色？進覺、",
    "T28n1548_006:0568c03": "除覺，名二二分或色或非色。云何進覺色？身",
    "T28n1548_006:0568c04": "發出度，名進覺色。云何進覺非色？心發出度，",
    "T28n1548_006:0568c05": "名進覺非色。云何除覺色？身樂身柔身輕身",
    "T28n1548_006:0568c06": "軟身除，是名除覺色。云何除覺非色？心樂心",
    "T28n1548_006:0568c07": "柔心輕心軟心除，是名除覺非色。",
    "T28n1548_006:0568c08": "七覺，幾可見、幾不可見？一切不可見。",
    "T28n1548_006:0568c09": "七覺，幾有對、幾無對？一切無對。",
    "T28n1548_006:0568c10": "七覺，幾聖、幾非聖？一切聖。",
    "T28n1548_006:0568c11": "七覺，幾有漏、幾無漏？一切無漏、一切無受、",
    "T28n1548_006:0568c12": "一切無求、一切非當趣、一切無取、一切無",
    "T28n1548_006:0568c13": "勝。",
    "T28n1548_006:0568c14": "七覺，幾受、幾非受？一切非受、一切外。",
    "T28n1548_006:0568c15": "七覺，幾有報、幾無報？一切二分或有報或無",
    "T28n1548_006:0568c16": "報。云何念覺有報？念覺報法，名念覺有報。云",
    "T28n1548_006:0568c17": "何念覺有報？學人離結使，聖心入聖道，若堅信",
    "T28n1548_006:0568c18": "堅法及餘趣人，見行過患，觀涅槃寂滅，如實",
    "T28n1548_006:0568c19": "觀苦集滅道，未得欲得、未解欲解、未證欲證，",
    "T28n1548_006:0568c20": "修道離煩惱。無學人欲得阿羅漢果，未得聖",
    "T28n1548_006:0568c21": "法欲得，修道。若實人若趣，若念憶念微念順",
    "T28n1548_006:0568c22": "念住念、住不忘相續念、不失不奪不鈍不鈍根",
    "T28n1548_006:0568c23": "念、念根念力正念，名念覺有報。云何念覺無",
    "T28n1548_006:0568c24": "報？念覺報，名念覺無報。云何念覺無報？見學",
    "T28n1548_006:0568c25": "人須陀洹、斯陀含、阿那含，觀智具足，若智地若",
    "T28n1548_006:0568c26": "觀解脫心，即得沙門果，若須陀洹果、斯陀含",
    "T28n1548_006:0568c27": "果、阿那含果。無學人欲得阿羅漢果，觀智具足，",
    "T28n1548_006:0568c28": "若智地若觀解脫心，即得阿羅漢果。若實人",
    "T28n1548_006:0568c29": "若趣，若念憶念微念順念、住不忘相續念、不失",
    "T28n1548_006:0569a01": "不奪不鈍不鈍根念、念根念力正念，是名念",
    "T28n1548_006:0569a02": "覺無報。擇法、進、喜、除、定、捨覺亦如是。",
    "T28n1548_006:0569a03": "七覺，幾心、幾非心？一切非心。",
    "T28n1548_006:0569a04": "七覺，幾心相應、幾非心相應？五心相應，二二",
    "T28n1548_006:0569a05": "分或心相應或非心相應。云何五心相應？念",
    "T28n1548_006:0569a06": "覺、擇法覺、喜覺、定覺、捨覺，名五心相應。云何",
    "T28n1548_006:0569a07": "二二分或心相應或非心相應？進覺、除覺，名",
    "T28n1548_006:0569a08": "二二分或心相應或非心相應。云何進覺心",
    "T28n1548_006:0569a09": "相應？進覺若心數發出度，名進覺心相應。",
    "T28n1548_006:0569a10": "云何進覺非心相應？進覺若非心數身發出",
    "T28n1548_006:0569a11": "度，是名進覺非心相應。云何除覺心相應？",
    "T28n1548_006:0569a12": "除覺若心數，心樂心柔心輕心軟心除，是名",
    "T28n1548_006:0569a13": "除覺心相應。云何除覺非心相應？除覺若非",
    "T28n1548_006:0569a14": "心數，身樂身柔身輕身軟身除，是名除覺非",
    "T28n1548_006:0569a15": "心相應。七覺，幾心數、幾非心數？五心數，二",
    "T28n1548_006:0569a16": "二分或心數或非心數。云何五心數？念覺、擇",
    "T28n1548_006:0569a17": "法覺、喜覺、定覺、捨覺，是名五心數。云何二二",
    "T28n1548_006:0569a18": "分或心數或非心數？進覺、除覺，是名二二分",
    "T28n1548_006:0569a19": "或心數或非心數。云何進覺心數？進覺若緣",
    "T28n1548_006:0569a20": "心發出度，名進覺心數。云何進覺非心數？進",
    "T28n1548_006:0569a21": "覺若非緣身發出度，名進覺非心數。云何除",
    "T28n1548_006:0569a22": "覺心數？除覺若緣心樂心柔心輕心軟心除，",
    "T28n1548_006:0569a23": "是名除覺心數。云何除覺非心數？除覺若非",
    "T28n1548_006:0569a24": "緣身樂身柔身輕身軟身除，名除覺非心數。",
    "T28n1548_006:0569a25": "七覺，幾緣、幾非緣？五緣，二二分或緣或非",
    "T28n1548_006:0569a26": "緣。云何五緣？念覺、擇法覺、喜覺、定覺、捨覺，是",
    "T28n1548_006:0569a27": "名五緣。云何二二分或緣或非緣？進覺、除覺，",
    "T28n1548_006:0569a28": "名二二分或緣或非緣。云何進覺緣。進覺若",
    "T28n1548_006:0569a29": "心數發出度。名進覺緣。云何進覺非緣？進",
    "T28n1548_006:0569b01": "覺若非心數，身發出度，名進覺非緣。云何除",
    "T28n1548_006:0569b02": "覺緣？除覺若心數，心樂心柔心輕心軟心除，",
    "T28n1548_006:0569b03": "名除覺緣。云何除覺非緣？除覺若非心數，身",
    "T28n1548_006:0569b04": "樂身柔身輕身軟身除，名除覺非緣。",
    "T28n1548_006:0569b05": "七覺，幾共心、幾不共心？五共心，二二分或共",
    "T28n1548_006:0569b06": "心或不共心。云何五共心？念覺、擇法覺、喜覺、",
    "T28n1548_006:0569b07": "定覺、捨覺，名五共心。云何二二分或共心或",
    "T28n1548_006:0569b08": "不共心？進覺、除覺，名二二分或共心或不共",
    "T28n1548_006:0569b09": "心。云何進覺共心？進覺隨心轉，共心生共住",
    "T28n1548_006:0569b10": "共滅，心發出度，名進覺共心。云何進覺不共",
    "T28n1548_006:0569b11": "心？進覺若不隨心轉，不共心生不共住不共",
    "T28n1548_006:0569b12": "滅，身發出度，名進覺不共心。云何除覺共心？",
    "T28n1548_006:0569b13": "除覺若隨心轉，共心生共住共滅，身樂心樂身",
    "T28n1548_006:0569b14": "柔心柔身輕心輕身軟心軟身除心除，名除覺",
    "T28n1548_006:0569b15": "共心。云何除覺不共心？除覺若不隨心轉，不",
    "T28n1548_006:0569b16": "共心生不共住不共滅，身樂身柔身輕身軟身",
    "T28n1548_006:0569b17": "除，名除覺不共心。隨心轉不隨心轉亦如是。",
    "T28n1548_006:0569b18": "七覺，幾業、幾非業？一切非業。",
    "T28n1548_006:0569b19": "七覺，幾業相應、幾非業相應？五業相應，二二",
    "T28n1548_006:0569b20": "分或業相應或非業相應。云何五業相應？念",
    "T28n1548_006:0569b21": "覺、擇法覺、喜覺、定覺、捨覺，名五業相應。云何",
    "T28n1548_006:0569b22": "二二分或業相應或非業相應？進覺、除覺，名",
    "T28n1548_006:0569b23": "二二分或業相應或非業相應。云何進覺業",
    "T28n1548_006:0569b24": "相應？進覺思相應，心發出度，名進覺業相應。",
    "T28n1548_006:0569b25": "云何進覺非業相應？進覺若非思相應，身發",
    "T28n1548_006:0569b26": "出度，名進覺非業相應。云何除覺業相應？除",
    "T28n1548_006:0569b27": "覺若思相應，心樂心柔心輕心軟心除，是名",
    "T28n1548_006:0569b28": "除覺業相應。云何除覺非業相應？除覺若非",
    "T28n1548_006:0569b29": "思相應，身樂身柔身輕身軟身除，名除覺非",
    "T28n1548_006:0569c01": "業相應。七覺，幾共業、幾非共業？一切共業、一",
    "T28n1548_006:0569c02": "切隨業轉。七覺，幾因、幾非因？一切因。",
    "T28n1548_006:0569c03": "七覺，幾有因、幾無因？一切有因、一切有緒、",
    "T28n1548_006:0569c04": "一切有緣、一切有為。",
    "T28n1548_006:0569c05": "七覺，幾知、幾非知？一切知，如事知見。",
    "T28n1548_006:0569c06": "七覺，幾識、幾非識？一切意識，如事識。",
    "T28n1548_006:0569c07": "七覺。幾解。幾非解。一切解，如事知見。",
    "T28n1548_006:0569c08": "七覺，幾了、幾非了？一切了，如事知見。",
    "T28n1548_006:0569c09": "七覺，幾斷智知、幾非斷智知？一切非斷智知。",
    "T28n1548_006:0569c10": "七覺，幾修、幾非修？一切修。",
    "T28n1548_006:0569c11": "七覺，幾證、幾非證？一切證，如事知見。",
    "T28n1548_006:0569c12": "七覺，幾善、幾非善、幾無記？一切善。",
    "T28n1548_006:0569c13": "七覺，幾學、幾無學、幾非學非無學？一切二分",
    "T28n1548_006:0569c14": "或學或無學。云何念覺學？學人離結使，聖",
    "T28n1548_006:0569c15": "心入聖道，若堅信堅法及餘趣人，見行過",
    "T28n1548_006:0569c16": "患，觀涅槃寂滅，如實觀苦集滅道，未得欲",
    "T28n1548_006:0569c17": "得、未解欲解、未證欲證，修道離煩惱。見學",
    "T28n1548_006:0569c18": "人若須陀洹、斯陀含、阿那含，若觀智具足，若",
    "T28n1548_006:0569c19": "智地若觀解脫心，即證沙門果，若須陀洹果、",
    "T28n1548_006:0569c20": "斯陀含果、阿那含果。若實人若趣，若念憶念",
    "T28n1548_006:0569c21": "微念順念、住不忘相續念、不失不奪不鈍不鈍",
    "T28n1548_006:0569c22": "根念、念根念力正念，名念覺學。云何念覺無",
    "T28n1548_006:0569c23": "學？無學人欲得阿羅漢果，未得聖法欲得，修",
    "T28n1548_006:0569c24": "道觀智具足，若智地若觀解脫心，即得阿羅",
    "T28n1548_006:0569c25": "漢果。若實人若趣，若念憶念微念順念、住不",
    "T28n1548_006:0569c26": "忘相續念、不失不奪不鈍不鈍根念、念根念",
    "T28n1548_006:0569c27": "力正念，名念覺無學。擇法、進、喜、除、定、捨覺亦",
    "T28n1548_006:0569c28": "如是。",
    "T28n1548_006:0569c29": "七覺，幾報、幾報法、幾非報非報法？一切二分",
    "T28n1548_006:0570a01": "或報或報法。云何念覺報？念覺無報，名念",
    "T28n1548_006:0570a02": "覺報。云何念覺報？見學人若須陀洹、斯陀含、",
    "T28n1548_006:0570a03": "阿那含，觀智具足，若智地若觀解脫心，即得",
    "T28n1548_006:0570a04": "沙門果，若須陀洹果、斯陀含果、阿那含。果無",
    "T28n1548_006:0570a05": "學人欲得阿羅漢果。若實人若趣，若念憶念",
    "T28n1548_006:0570a06": "微念順念、住不忘相續念、不失不奪不鈍不鈍",
    "T28n1548_006:0570a07": "根念、念根念力正念，名念覺報。云何念覺報",
    "T28n1548_006:0570a08": "法？念覺有報，名念覺報法。云何念覺報法？學",
    "T28n1548_006:0570a09": "人離結使，聖心入聖道，若堅信堅法及餘趣",
    "T28n1548_006:0570a10": "人，見行過患，觀涅槃寂滅，如實觀苦集滅道，",
    "T28n1548_006:0570a11": "未得欲得、未解欲解、未證欲證，修道離煩惱。",
    "T28n1548_006:0570a12": "無學人欲得阿羅漢果，未得聖法欲得，修道。",
    "T28n1548_006:0570a13": "若實人若趣若，念憶念微念順念、住不忘相",
    "T28n1548_006:0570a14": "續念、不失不奪不鈍不鈍根念、念根念力正",
    "T28n1548_006:0570a15": "念，名念覺報法。擇法、進、喜、除、定、捨覺亦如",
    "T28n1548_006:0570a16": "是。",
    "T28n1548_006:0570a17": "七覺，幾見斷、幾思惟斷、幾非見斷非思惟斷？",
    "T28n1548_006:0570a18": "一切非見斷非思惟斷。",
    "T28n1548_006:0570a19": "七覺，幾見斷因、幾思惟斷因、幾非見斷非思",
    "T28n1548_006:0570a20": "惟斷因？一切非見斷非思惟斷因。",
    "T28n1548_006:0570a21": "七覺，幾欲界繫、幾色界繫、幾無色界繫、幾不",
    "T28n1548_006:0570a22": "繫？一切不繫。",
    "T28n1548_006:0570a23": "七覺，幾過去、幾未來、幾現在、幾非過去非未",
    "T28n1548_006:0570a24": "來非現在？一切三分或過去或未來或現在。",
    "T28n1548_006:0570a25": "云何念覺過去？念覺若生已滅，名過去。云何",
    "T28n1548_006:0570a26": "念覺未來？念覺未生未出，名念覺未來。云何",
    "T28n1548_006:0570a27": "念覺現在？念覺生未滅，名念覺現在。擇法覺",
    "T28n1548_006:0570a28": "乃至捨覺亦如是。",
    "T28n1548_006:0570a29": "7 不善根品舍利弗阿毘曇論問分不善根品第七",
    "T28n1548_006:0570b01": "問曰：幾不善根？答曰：三。何等三？貪不善根、恚",
    "T28n1548_006:0570b02": "不善根、癡不善根。云何貪不善根？悕望，名貪",
    "T28n1548_006:0570b03": "不善根。云何貪不善根？五欲中喜愛適意愛",
    "T28n1548_006:0570b04": "色欲染相續。眼識色喜愛適意愛色欲染相",
    "T28n1548_006:0570b05": "續、耳鼻舌身識觸喜愛適意愛色欲染相續，",
    "T28n1548_006:0570b06": "他欲他色他財他婦他童女他所須悕望得，",
    "T28n1548_006:0570b07": "若貪貪著心相應貪悕望愛心欲染重欲染究",
    "T28n1548_006:0570b08": "竟欲染及餘可貪法，若貪重貪究竟貪悕望",
    "T28n1548_006:0570b09": "愛心欲染重欲染究竟欲染，是名貪不善根。",
    "T28n1548_006:0570b10": "云何恚不善根？忿怒，名恚不善根。云何恚",
    "T28n1548_006:0570b11": "不善根？若少眾生，若多眾生傷害繫縛作種",
    "T28n1548_006:0570b12": "種困苦，若瞋恚、重瞋恚、究竟瞋恚、相應瞋",
    "T28n1548_006:0570b13": "恚、忿怒橫瞋，憎惡惱心相憎無慈、無憐愍、",
    "T28n1548_006:0570b14": "無利益眾生及餘所瞋恚法。若恚、重恚、究竟",
    "T28n1548_006:0570b15": "恚、相應瞋、忿怒橫瞋，憎惡惱心瞋恚相憎無",
    "T28n1548_006:0570b16": "慈、無憐愍、無利益法，名瞋恚不善根。云何",
    "T28n1548_006:0570b17": "癡不善根？無明是名癡不善根。云何癡不善",
    "T28n1548_006:0570b18": "根？不知苦集滅道，不知過去、不知未來、不",
    "T28n1548_006:0570b19": "知過去未來，不知內、不知外、不知內外、六",
    "T28n1548_006:0570b20": "觸入集滅味過患，不知如實出、不知如爾、不",
    "T28n1548_006:0570b21": "知業報，不知緣、善不善無記、黑白、有緣無緣、",
    "T28n1548_006:0570b22": "有光無光、作不作、親不親。彼法中若癡奪心",
    "T28n1548_006:0570b23": "應奪心、礙覆蓋暗冥，荒穢纏心，癡濁無明、無",
    "T28n1548_006:0570b24": "明流、無明淵、無明使，無知無見、無解無脫、",
    "T28n1548_006:0570b25": "無方便，及餘法中癡若癡奪心應奪心礙覆",
    "T28n1548_006:0570b26": "蓋闇冥乃至無知無見、無解無脫、無方便，名",
    "T28n1548_006:0570b27": "癡不善根。三不善根，幾色、幾非色？一切非色。",
    "T28n1548_006:0570b28": "三不善根，幾可見、幾不可見？一切不可見。三",
    "T28n1548_006:0570b29": "不善根，幾有對、幾無對？一切無對。三不善",
    "T28n1548_006:0570c01": "根，幾聖、幾非聖？一切非聖。三不善根，幾有",
    "T28n1548_006:0570c02": "漏、幾無漏？一切有漏、一切有愛、一切有求、",
    "T28n1548_006:0570c03": "一切當求、一切有取、一切有勝。三不善根，幾",
    "T28n1548_006:0570c04": "受、幾不受？一切不受、一切外。三不善根，幾",
    "T28n1548_006:0570c05": "有報、幾無報？一切有報。三不善根，幾心、幾",
    "T28n1548_006:0570c06": "非心？一切非心。三不善根，幾心相應、幾非心",
    "T28n1548_006:0570c07": "相應？一切心相應。三不善根，幾心數、幾非心",
    "T28n1548_006:0570c08": "數？一切心數。三不善根，幾緣、幾非緣？一切",
    "T28n1548_006:0570c09": "緣。三不善根，幾共心、幾不共心？一切共心、",
    "T28n1548_006:0570c10": "一切隨心轉。三不善根，幾業、幾非業？一切非",
    "T28n1548_006:0570c11": "業。三不善根，幾業相應、幾非業相應？一切",
    "T28n1548_006:0570c12": "業相應。三不善根，幾共業、幾不共業？一切共",
    "T28n1548_006:0570c13": "業、一切隨業轉。三不善根，幾有因、幾無因？",
    "T28n1548_006:0570c14": "一切有因、一切有緒、一切有緣、一切有為。三",
    "T28n1548_006:0570c15": "不善根，幾知、幾非知？一切知知見如事，一切",
    "T28n1548_006:0570c16": "識意識如事，一切解，一切了。三不善根，幾斷",
    "T28n1548_006:0570c17": "智知、幾非斷智知？一切斷智知、一切斷。三不",
    "T28n1548_006:0570c18": "善根，幾修、幾非修？一切非修。三不善根，幾",
    "T28n1548_006:0570c19": "證、幾非證？一切證，知見如事。三不善根，幾",
    "T28n1548_006:0570c20": "善、幾不善、幾無記？一切不善。三不善根，幾",
    "T28n1548_006:0570c21": "學、幾無學、幾非學非無學？一切非學非無學。",
    "T28n1548_006:0570c22": "三不善根，幾報、幾報法、幾非報非報法？一切",
    "T28n1548_006:0570c23": "報法。三不善根，幾見斷、幾思惟斷、幾非見",
    "T28n1548_006:0570c24": "斷非思惟斷？一切二分或見斷或思惟斷。云",
    "T28n1548_006:0570c25": "何貪不善根見斷？貪不善根見斷因貪不善",
    "T28n1548_006:0570c26": "根，是名貪不善根見斷。云何貪不善根思惟",
    "T28n1548_006:0570c27": "斷？貪不善根思惟斷因貪不善根，名貪不善",
    "T28n1548_006:0570c28": "根思惟斷。恚、癡亦如是。三不善根，幾欲界繫、",
    "T28n1548_006:0570c29": "幾色界繫、幾無色界繫？二欲界繫，一三分或",
    "T28n1548_006:0571a01": "欲界繫或色界繫或無色界繫。云何二欲界",
    "T28n1548_006:0571a02": "繫？貪不善根、恚不善根，名二欲界繫。云何一",
    "T28n1548_006:0571a03": "三分或欲界繫或色界繫或無色界繫？癡不善",
    "T28n1548_006:0571a04": "根，名一三分或欲界繫或色界繫或無色界",
    "T28n1548_006:0571a05": "繫。云何癡不善根欲界繫？欲漏有漏癡不善",
    "T28n1548_006:0571a06": "根，名欲界繫。云何癡不善根色界繫？色漏有",
    "T28n1548_006:0571a07": "漏癡不善根，名色界繫。云何癡不善根無色",
    "T28n1548_006:0571a08": "界繫？無色漏有漏癡不善根，名無色界繫。三",
    "T28n1548_006:0571a09": "不善根，幾過去、幾未來、幾現在、幾非過去非",
    "T28n1548_006:0571a10": "未來非現在？一切三分或過去或未來或現",
    "T28n1548_006:0571a11": "在。云何貪不善根過去？貪不善根生已滅，名",
    "T28n1548_006:0571a12": "過去。云何貪不善根未來？貪不善根未生未",
    "T28n1548_006:0571a13": "出，名未來。云何貪不善根現在？貪不善根生",
    "T28n1548_006:0571a14": "未滅，名現在。恚、癡亦如是。",
    "T28n1548_006:0571a15": "8 善根品舍利弗阿毘曇論問分善根品第八",
    "T28n1548_006:0571a16": "問曰：幾善根？答曰：三。何等三？無貪善根、無恚",
    "T28n1548_006:0571a17": "善根、無癡善根。云何無貪善根？不悕望，名無",
    "T28n1548_006:0571a18": "貪善根。云何無貪善根？心堪忍離貪，是名無",
    "T28n1548_006:0571a19": "貪善根。云何無貪善根？五欲中喜愛適意愛",
    "T28n1548_006:0571a20": "色欲染相續，眼識色愛喜適意愛色欲染相",
    "T28n1548_006:0571a21": "續、耳鼻舌身識觸愛喜適意愛色欲染相續，",
    "T28n1548_006:0571a22": "他欲他色他財他妻女他童女他所須，不悕",
    "T28n1548_006:0571a23": "望得、不貪、不著心，不貪悕望、不愛不欲染、不",
    "T28n1548_006:0571a24": "重欲染心、究竟不欲染，及餘法不貪不重",
    "T28n1548_006:0571a25": "貪、究竟不貪、不悕望、不愛、不欲染、不重欲染、",
    "T28n1548_006:0571a26": "究竟不貪，不悕望、不愛、不欲染、不重欲染、究",
    "T28n1548_006:0571a27": "竟不欲染，名無貪善根。云何無恚善根？不忿",
    "T28n1548_006:0571a28": "怒，是名無恚善根。云何無恚善根？心堪忍離",
    "T28n1548_006:0571a29": "恚，名無恚善根。云何無恚善根？若少眾生，多",
    "T28n1548_006:0571b01": "眾生此眾生不傷害、不繫縛、不縛閉、不作種",
    "T28n1548_006:0571b02": "種苦，不瞋、不重瞋、究竟不瞋，心不應瞋、不忿",
    "T28n1548_006:0571b03": "怒、不橫瞋、不憎惡、不惱亂心、不相憎惡，憐",
    "T28n1548_006:0571b04": "愍利益眾生，及餘法不瞋、不恚、不重恚、究竟",
    "T28n1548_006:0571b05": "不恚，心不應恚、不忿怒、不橫瞋、不憎惡、不惱亂，",
    "T28n1548_006:0571b06": "心不瞋恚、不相憎惡憐愍利益法，是名不恚",
    "T28n1548_006:0571b07": "善根。云何無癡善根？離無明，名無癡善根。",
    "T28n1548_006:0571b08": "云何無癡善根？心堪忍離癡，名無癡善根。云",
    "T28n1548_006:0571b09": "何無癡善根？知苦集滅道，知過去、知未來、知",
    "T28n1548_006:0571b10": "過去未來，知內、知外、知內外、知六觸入集滅",
    "T28n1548_006:0571b11": "味過患、知如實出、知如爾、知業報、知緣、知善、",
    "T28n1548_006:0571b12": "不善無記、知黑白有緣無緣有光無光作不",
    "T28n1548_006:0571b13": "作親不親。過去法中無癡、不奪、不奪心不",
    "T28n1548_006:0571b14": "相應無礙無覆蓋無暗冥無荒亂無纏心，不癡",
    "T28n1548_006:0571b15": "不濁、明焰光照照、知見解脫方便、慧眼慧根",
    "T28n1548_006:0571b16": "慧力擇法正覺正見，及餘法中無癡不奪不",
    "T28n1548_006:0571b17": "奪心相應無礙無覆蓋無闇冥，乃至正覺正",
    "T28n1548_006:0571b18": "見，名無癡善根。三善根，幾色、幾非色？一切非",
    "T28n1548_006:0571b19": "色。三善根，幾可見、幾不可見？一切不可見。三",
    "T28n1548_006:0571b20": "善根，幾有對、幾無對？一切無對。三善根，幾",
    "T28n1548_006:0571b21": "聖、幾非聖？二非聖，一二分或聖或非聖。云",
    "T28n1548_006:0571b22": "何二非聖？無貪、無恚，名二非聖。云何一二分",
    "T28n1548_006:0571b23": "或聖或非聖？無癡善根，是名一二分或聖或",
    "T28n1548_006:0571b24": "非聖。云何無癡善根非聖？無癡善根有漏，",
    "T28n1548_006:0571b25": "名無癡善根非聖。云何無癡善根非聖？非學",
    "T28n1548_006:0571b26": "非無學無癡善根，是名無癡善根非聖。云何",
    "T28n1548_006:0571b27": "無癡善根聖？無癡善根無漏，是名無癡善根",
    "T28n1548_006:0571b28": "聖。云何無癡善根聖？信根相應無癡善根，名",
    "T28n1548_006:0571b29": "無癡善根聖。云何無癡善根聖？學人離結使，",
    "T28n1548_006:0571c01": "聖心入聖道，堅信堅法及餘趣人，見行過患，",
    "T28n1548_006:0571c02": "觀涅槃寂滅，如實觀苦集滅道，未得欲得、未",
    "T28n1548_006:0571c03": "解欲解、未證欲證，修道離煩惱。見學人須陀",
    "T28n1548_006:0571c04": "洹、斯陀含、阿那含，觀智具足，若智地若觀解",
    "T28n1548_006:0571c05": "脫心，即得沙門果，須陀洹果、斯陀含果、阿那含",
    "T28n1548_006:0571c06": "果。無學人欲得阿羅漢，未得聖法欲得聖法，",
    "T28n1548_006:0571c07": "欲得修道觀智具足，若智地若觀解脫心，即",
    "T28n1548_006:0571c08": "得阿羅漢果。若趣若無癡，名無癡善根聖。有",
    "T28n1548_006:0571c09": "漏無漏、有愛無愛、有求無求、當取非當取、有取",
    "T28n1548_006:0571c10": "無取、有勝無勝，亦如是。三善根，幾受、幾非受？",
    "T28n1548_006:0571c11": "一切非受、一切外。三善根，幾有報、幾無報？",
    "T28n1548_006:0571c12": "二有報，一二分或有報或無報。云何二有報？",
    "T28n1548_006:0571c13": "無貪、無恚，名二有報。云何一二分或有報或",
    "T28n1548_006:0571c14": "無報？無癡善根，名一二分或有報或無報。",
    "T28n1548_006:0571c15": "云何無癡善根有報？無癡善根報法，名無癡",
    "T28n1548_006:0571c16": "善根有報。云何無癡善根有報？學人離結使，",
    "T28n1548_006:0571c17": "聖心入聖道，若堅信堅法及餘趣人，見行過",
    "T28n1548_006:0571c18": "患，觀涅槃寂滅，如實觀苦集滅道，未得欲得、",
    "T28n1548_006:0571c19": "未解欲解、未證欲證，修道離煩惱。無學人欲",
    "T28n1548_006:0571c20": "得阿羅漢，未得聖法欲得，修道。若實人若趣，",
    "T28n1548_006:0571c21": "若無癡，名無癡善根有報。云何無癡善根無",
    "T28n1548_006:0571c22": "報？無癡善根報，名無癡善根無報。云何無癡",
    "T28n1548_006:0571c23": "善根無報？見學人須陀洹、斯陀含、阿那含，觀",
    "T28n1548_006:0571c24": "智具足，若智地若觀解脫心，即得沙門果，須",
    "T28n1548_006:0571c25": "陀洹果、斯陀含果、阿那含果。無學人欲得阿",
    "T28n1548_006:0571c26": "羅漢，觀智具足，若智地若觀解脫心，即得阿",
    "T28n1548_006:0571c27": "羅漢果。若實人若趣，無癡，名無癡善根無報。",
    "T28n1548_006:0571c28": "三善根，幾心、幾非心？一切非心。三善根，幾",
    "T28n1548_006:0571c29": "心相應、幾非心相應？一切心相應。三善根，幾",
    "T28n1548_006:0572a01": "心數、幾非心數？一切心數。三善根，幾緣、幾非",
    "T28n1548_006:0572a02": "緣？一切緣。三善根，幾共心、幾不共心？一切共",
    "T28n1548_006:0572a03": "心、一切隨心轉。三善根，幾業、幾非業？一切",
    "T28n1548_006:0572a04": "非業。三善根，幾業相應、幾非業相應？一切業",
    "T28n1548_006:0572a05": "相應。三善根，幾共業、幾非共業？一切共業、",
    "T28n1548_006:0572a06": "一切隨業轉。三善根，幾因、幾非因？一切因。",
    "T28n1548_006:0572a07": "三善根，幾有因、幾無因？一切有因、一切有",
    "T28n1548_006:0572a08": "緒、一切有緣、一切有為。三善根，幾知、幾非",
    "T28n1548_006:0572a09": "知？一切知，如事知見。三善根，幾識、幾非識？",
    "T28n1548_006:0572a10": "一切識，意識如事識；一切解，一切了。三善根，",
    "T28n1548_006:0572a11": "幾斷智知、幾非斷智知？一切非斷智知、一切",
    "T28n1548_006:0572a12": "非斷。三善根，幾修、幾非修？一切修。三善根，",
    "T28n1548_006:0572a13": "幾證、幾非證？一切證，知見如事。三善根，幾善、",
    "T28n1548_006:0572a14": "幾非善、幾無記？一切善。三善根，幾學、幾無",
    "T28n1548_006:0572a15": "學、幾非學非無學？二非學非無學，一三分或",
    "T28n1548_006:0572a16": "學或無學或非學非無學。云何二非學非無",
    "T28n1548_006:0572a17": "學？無貪、無恚，名二非學非無學。云何一三",
    "T28n1548_006:0572a18": "分或學或無學或非學非無學？無癡善根，名",
    "T28n1548_006:0572a19": "一三分或學或無學或非學非無學。云何無",
    "T28n1548_006:0572a20": "癡善根學？無癡善根聖非無學，名無癡善根",
    "T28n1548_006:0572a21": "學。云何無癡善根學？學信根相應無癡善根，",
    "T28n1548_006:0572a22": "名無癡善根學。云何無癡善根學？學人離結",
    "T28n1548_006:0572a23": "使，聖心入聖道，若堅信堅法及餘趣人，見行",
    "T28n1548_006:0572a24": "過患，觀涅槃寂滅，如實觀苦集滅道，未得欲",
    "T28n1548_006:0572a25": "得、未解欲解、未證欲證，修道離煩惱。見學人",
    "T28n1548_006:0572a26": "若須陀洹、斯陀含、阿那含，觀智具足，若智地",
    "T28n1548_006:0572a27": "若觀解脫心，即得沙門果，須陀洹果、斯陀含果、",
    "T28n1548_006:0572a28": "阿那含果。若實人若趣，無癡善根，名無癡善",
    "T28n1548_006:0572a29": "根學。云何無癡善根無學？無癡善根若聖非",
    "T28n1548_006:0572b01": "學，名無癡善根無學。云何無癡善根無學？無",
    "T28n1548_006:0572b02": "學信根相應無癡善根，名無癡善根無學。云",
    "T28n1548_006:0572b03": "何無癡善根無學？無學人欲得阿羅漢，未得",
    "T28n1548_006:0572b04": "聖法欲得聖法，修道觀智具足，若智地若觀",
    "T28n1548_006:0572b05": "解脫心，即得阿羅漢果。若實人若趣，無癡，名",
    "T28n1548_006:0572b06": "無癡善根無學。云何無癡善根非學非無學？",
    "T28n1548_006:0572b07": "無癡善根非聖無癡，名無癡善根非學非無",
    "T28n1548_006:0572b08": "學。三善根，幾報、幾報法、幾非報非報法？",
    "T28n1548_006:0572b09": "二報法，一二分或報或報法。云何二報法？",
    "T28n1548_006:0572b10": "無貪、無恚，名二報法。云何一二分或報或",
    "T28n1548_006:0572b11": "報法？無癡善根，名一二分或報或報法。云",
    "T28n1548_006:0572b12": "何無癡善根報？無癡善根無報，名無癡善根",
    "T28n1548_006:0572b13": "報。云何無癡善根報？見學人須陀洹、斯陀含、",
    "T28n1548_006:0572b14": "阿那含，觀智具足，若智地若觀解脫心，即得",
    "T28n1548_006:0572b15": "沙門果，若須陀洹果、斯陀含果、阿那含果。無",
    "T28n1548_006:0572b16": "學人欲得阿羅漢，觀智具足，若智地若觀解",
    "T28n1548_006:0572b17": "脫心，即得阿羅漢果。若實人若趣，無癡，名無",
    "T28n1548_006:0572b18": "癡善根報。云何無癡善根報法？無癡善根有",
    "T28n1548_006:0572b19": "報，名無癡善根報法。云何無癡善根報法？",
    "T28n1548_006:0572b20": "學人離結使，聖心入聖道，堅信堅法及餘趣",
    "T28n1548_006:0572b21": "人，見行過患，觀涅槃寂滅，如實觀苦集滅道，",
    "T28n1548_006:0572b22": "未得欲得、未解欲解、未證欲證，修道離煩惱。",
    "T28n1548_006:0572b23": "無學人欲得阿羅漢，未得聖法欲得，修道。若",
    "T28n1548_006:0572b24": "實人若趣，無癡，是名無癡善根報法。三善根，",
    "T28n1548_006:0572b25": "幾見斷、幾思惟斷、幾非見斷非思惟斷？一切",
    "T28n1548_006:0572b26": "非見斷非思惟斷。三善根，幾見斷因、幾思惟",
    "T28n1548_006:0572b27": "斷因、幾非見斷非思惟斷因？一切非見斷非",
    "T28n1548_006:0572b28": "思惟斷因。三善根，幾欲界繫、幾色界繫、幾",
    "T28n1548_006:0572b29": "無色界繫、幾不繫？二欲界繫，一四分或欲界",
    "T28n1548_006:0572c01": "繫或色界繫或無色界繫或不繫。云何二欲",
    "T28n1548_006:0572c02": "界繫？無貪、無恚，名二欲界繫。云何一四分或",
    "T28n1548_006:0572c03": "欲界繫或色界繫或無色界繫或不繫？無癡",
    "T28n1548_006:0572c04": "善根，名一四分或欲界繫或色界繫或無色",
    "T28n1548_006:0572c05": "界繫或不繫。云何無癡善根欲界繫？欲漏有",
    "T28n1548_006:0572c06": "漏無癡善根，名欲界繫。云何無癡善根色界",
    "T28n1548_006:0572c07": "繫？色漏有漏無癡善根，名色界繫。云何無癡",
    "T28n1548_006:0572c08": "善根無色界繫？無色漏有漏無癡善根，名無",
    "T28n1548_006:0572c09": "色界繫。云何無癡善根不繫？聖無漏無癡善",
    "T28n1548_006:0572c10": "根，名不繫。三善根，幾過去、幾未來、幾現在、",
    "T28n1548_006:0572c11": "幾非過去非未來非現在？一切三分或過去",
    "T28n1548_006:0572c12": "或未來或現在。云何無貪善根過去？無貪善",
    "T28n1548_006:0572c13": "根生已滅，名過去。云何無貪善根未來？無貪",
    "T28n1548_006:0572c14": "善根未生未出，名未來。云何無貪善根現在？",
    "T28n1548_006:0572c15": "無貪善根生未滅，名現在。無恚、無癡亦如是。",
    "T28n1548_006:0572c16": "9 大品舍利弗阿毘曇論問分大品第九",
    "T28n1548_006:0572c17": "問曰：幾大？答曰：四。何等四？地、水、火、風大。云",
    "T28n1548_006:0572c18": "何地大？二地大，內地大、外地大。云何內地",
    "T28n1548_006:0572c19": "大？若身內別堅受堅，骨齒爪髮毛、妍膚肌皮",
    "T28n1548_006:0572c20": "筋、脾腎肝肺心、腸胃大腸小腸、大腹小腹糞",
    "T28n1548_006:0572c21": "穢，此身及餘內受堅，名內地大。云何外地",
    "T28n1548_006:0572c22": "大？外非受堅，銅鐵鉛錫白鑞、金銀真珠琉璃",
    "T28n1548_006:0572c23": "珂貝璧玉珊瑚、錢性寶貝珠、沙石土鹹鹵石、糞",
    "T28n1548_006:0572c24": "掃灰土地、草木枝葉莖節，及餘外非受堅，名",
    "T28n1548_006:0572c25": "外地大。如是內地大、外地大，名地大。",
    "T28n1548_006:0572c26": "云何水大？二水大，內水大、外水大。云何內",
    "T28n1548_006:0572c27": "水大？身內受水，膩涎癊、膽肝肪髓腦、脂𦙽涕",
    "T28n1548_006:0572c28": "唾膿血小便，及餘身內受水潤等，名內水",
    "T28n1548_006:0572c29": "大。",
    "T28n1548_006:0573a01": "云何外水大？若外水膩非受，蘇油生酥、蜜",
    "T28n1548_006:0573a02": "黑石蜜、乳酪酪漿、醪酒甘蔗酒蜜酒，及餘外",
    "T28n1548_006:0573a03": "水膩非受，名外水大。如是內水大、外水大，名",
    "T28n1548_006:0573a04": "水大。",
    "T28n1548_006:0573a05": "云何火大？二火大，內火大、外火大。云何內",
    "T28n1548_006:0573a06": "火大？身內火受熱，若熱、能令熱、身熱內燋，若",
    "T28n1548_006:0573a07": "服食飲等消，及餘身內別受火，名內火大。云",
    "T28n1548_006:0573a08": "何外火大？外火非受熱，火熱日熱珠熱、舍熱",
    "T28n1548_006:0573a09": "牆熱山熱、穀氣熱草熱木熱、牛𡱁糞熱，及餘",
    "T28n1548_006:0573a10": "外火熱非受，名外火大。如是內火大、外火大，",
    "T28n1548_006:0573a11": "名火大。",
    "T28n1548_006:0573a12": "云何風大？二風大，內風大、外風大。云何內風",
    "T28n1548_006:0573a13": "大？身受風，上風下風、依節風攣躄風骨節遊",
    "T28n1548_006:0573a14": "風、出息入息風，餘內別受風，名內風大。云何",
    "T28n1548_006:0573a15": "外風大？外風非受，東風南風西風北風、雜塵",
    "T28n1548_006:0573a16": "風不雜塵風、冷風熱風、黑風旋嵐風動地風，",
    "T28n1548_006:0573a17": "及餘外風非受，名外風大。如是內風大、外風",
    "T28n1548_006:0573a18": "大，名風大。",
    "T28n1548_006:0573a19": "四大，幾色、幾非色？一切色。四大，幾可見、幾",
    "T28n1548_006:0573a20": "不可見？一切不可見。四大，幾有對、幾無對？",
    "T28n1548_006:0573a21": "一切有對。四大，幾聖、幾非聖？一切非聖。四",
    "T28n1548_006:0573a22": "大，幾有漏、幾無漏？一切有漏、一切有愛、一",
    "T28n1548_006:0573a23": "切有求、一切當取、一切有取、一切有勝。四大，",
    "T28n1548_006:0573a24": "幾受、幾非受？一切二分或受或非受。云何地",
    "T28n1548_006:0573a25": "大受？地大若內，名地大受。云何地大受？地大",
    "T28n1548_006:0573a26": "業法煩惱所生報我分攝，名地大受。云何地",
    "T28n1548_006:0573a27": "大非受？外地大，名地大非受。水、火、風大亦如",
    "T28n1548_006:0573a28": "是。四大，幾有報、幾無報？一切無報。四大，幾",
    "T28n1548_006:0573a29": "心、幾非心？一切非心。四大，幾心相應、幾非",
    "T28n1548_006:0573b01": "心相應？一切非心相應。四大，幾心數、幾非心",
    "T28n1548_006:0573b02": "數？一切非心數。四大，幾緣、幾非緣？一切非",
    "T28n1548_006:0573b03": "緣。四大，幾共心、幾不共心？一切不共心、一",
    "T28n1548_006:0573b04": "切不隨心轉。四大，幾業、幾非業？一切非業。",
    "T28n1548_006:0573b05": "四大，幾業相應、幾非業相應？一切非業相應。",
    "T28n1548_006:0573b06": "四大，幾共業、幾非共業？一切不共業、一切不",
    "T28n1548_006:0573b07": "隨業轉。四大，幾因、幾非因？一切因。四大，幾",
    "T28n1548_006:0573b08": "有因、幾無因？一切有因、一切有緒、一切有",
    "T28n1548_006:0573b09": "緣、一切有為。四大，幾知、幾非知？一切知，如",
    "T28n1548_006:0573b10": "事知見。四大，幾識、幾非識？一切識，如事識；",
    "T28n1548_006:0573b11": "一切了，如事知見。四大，幾斷智知、幾非斷智",
    "T28n1548_006:0573b12": "知？一切非斷智知。四大，幾修、幾非修？一切非",
    "T28n1548_006:0573b13": "修。四大，幾證、幾非證？一切證，如事知見。四",
    "T28n1548_006:0573b14": "大，幾善、幾不善、幾無記？一切無記。四大，幾",
    "T28n1548_006:0573b15": "學、幾無學、幾非學非無學？一切非學非無學。",
    "T28n1548_006:0573b16": "四大，幾報、幾報法、幾非報非報法？一切二分",
    "T28n1548_006:0573b17": "或報或非報非報法。云何地大報？地大受，名",
    "T28n1548_006:0573b18": "地大報。云何地大報？地大業法煩惱所生報",
    "T28n1548_006:0573b19": "我分攝，名地大報。云何地大非報非報法？外",
    "T28n1548_006:0573b20": "地大，名地大非報非報法。水、火、風大亦如是。",
    "T28n1548_006:0573b21": "四大，幾見斷、幾思惟斷、幾非見斷非思惟斷？",
    "T28n1548_006:0573b22": "一切非見斷非思惟斷。四大，幾見斷因、幾思",
    "T28n1548_006:0573b23": "惟斷因、幾非見斷非思惟斷因？一切三分或",
    "T28n1548_006:0573b24": "見斷因或思惟斷因或非見斷非思惟斷因。云",
    "T28n1548_006:0573b25": "何地大見斷因？若見斷法報地大，名地大見",
    "T28n1548_006:0573b26": "斷因。云何地大思惟斷因？思惟斷因法報地",
    "T28n1548_006:0573b27": "大，是名地大思惟斷因。云何地大非見斷非",
    "T28n1548_006:0573b28": "思惟斷因？善法報地大非報非報法，名地大",
    "T28n1548_006:0573b29": "非見斷非思惟斷因。水、火、風大亦如是。四大，",
    "T28n1548_006:0573b30": "幾欲界繫、幾色界繫、幾無色界繫、幾不繫？一",
    "T28n1548_006:0573c01": "切二分或欲界繫或色界繫。云何地大欲界",
    "T28n1548_006:0573c02": "繫？欲漏有漏地大，名欲界繫。云何地大色",
    "T28n1548_006:0573c03": "界繫？色漏有漏地大，名色界繫。水、火、風大",
    "T28n1548_006:0573c04": "亦如是。四大，幾過去、幾未來、幾現在？一切",
    "T28n1548_006:0573c05": "三分或過去或未來或現在。云何地大過去？",
    "T28n1548_006:0573c06": "地大生已滅，名過去。云何地大未來？地大未",
    "T28n1548_006:0573c07": "生未出，名未來。云何地大現在？地大生未滅，",
    "T28n1548_006:0573c08": "名現在。水、火、風大亦如是。",
    "T28n1548_006:0573c09": "10 優婆塞品舍利弗阿毘曇論問分優婆塞品第十",
    "T28n1548_006:0573c10": "問曰：是優婆塞耶？答曰：是。誰優婆塞？是佛優",
    "T28n1548_006:0573c11": "婆塞。何等佛？釋迦牟尼佛。何所勳是優婆",
    "T28n1548_006:0573c12": "塞？謂法。何等法？離欲。何等離欲？滅盡。何等",
    "T28n1548_006:0573c13": "滅盡？涅槃。齊幾名為優婆塞？若人諸根男相",
    "T28n1548_006:0573c14": "具足，心無錯亂，不為苦所逼，欲作優婆塞，",
    "T28n1548_006:0573c15": "向尊上，心向彼為主，依於捨，彼喜樂，彼法輪",
    "T28n1548_006:0573c16": "未轉未有眾僧，口受二教：歸依佛、歸依法。",
    "T28n1548_006:0573c17": "受此二語已，即名優婆塞。如偈說：",
    "T28n1548_006:0573c18": "「離垢煩惱使，　　證第一常寂，",
    "T28n1548_006:0573c19": "降伏稱無量，　　為彼提謂說。",
    "T28n1548_006:0573c20": "歸佛及歸法，　　離垢無上寶，",
    "T28n1548_006:0573c21": "未有第三寶，　　教令依二寶。",
    "T28n1548_006:0573c22": "非為欲損彼，　　大仙無所悋，",
    "T28n1548_006:0573c23": "此法義應爾，　　大仙不毀僧。」",
    "T28n1548_006:0573c24": "法輪既轉，便有聖眾，即說三語，口受三教：歸",
    "T28n1548_006:0573c25": "依佛、歸依法、歸依僧。受此三語已，即名優",
    "T28n1548_006:0573c26": "婆塞。如佛說：",
    "T28n1548_006:0573c27": "「歸依處眾多，　　山巖及樹木，",
    "T28n1548_006:0573c28": "園林及神寺，　　斯由苦所逼；",
    "T28n1548_006:0573c29": "此歸非安隱，　　此歸非為上，",
    "T28n1548_006:0574a01": "非歸依此處，　　能離一切苦。",
    "T28n1548_006:0574a02": "若歸佛法僧，　　正觀四真諦，",
    "T28n1548_006:0574a03": "苦由於集生，　　能滅於苦集。",
    "T28n1548_006:0574a04": "八正安隱道，　　必至甘露處，",
    "T28n1548_006:0574a05": "此歸最為安，　　此歸最為上，",
    "T28n1548_006:0574a06": "歸依於此處，　　能離一切苦。」",
    "T28n1548_006:0574a07": "問曰：優婆塞幾戒？答曰：五。何等五？盡壽不殺",
    "T28n1548_006:0574a08": "生，是優婆塞戒。盡壽不盜，是優婆塞戒。盡壽",
    "T28n1548_006:0574a09": "不邪婬，是優婆塞戒。盡壽不妄語，是優婆塞",
    "T28n1548_006:0574a10": "戒。盡壽不飲酒，是優婆塞戒。如是優婆塞",
    "T28n1548_006:0574a11": "五戒，盡壽受持不得違犯。齊幾為持戒優婆",
    "T28n1548_006:0574a12": "塞？若優婆塞於此五戒中常持戒，護行、近",
    "T28n1548_006:0574a13": "行、不缺行、不亂行、不濁行、不雜行、隨順",
    "T28n1548_006:0574a14": "戒行，齊是名持戒優婆塞。如偈說：",
    "T28n1548_006:0574a15": "「智人能持戒，　　悕望於三樂，",
    "T28n1548_006:0574a16": "尊重得利益，　　終受天上樂。",
    "T28n1548_006:0574a17": "見如是等處，　　智者能離惡，",
    "T28n1548_006:0574a18": "利根持淨戒，　　常得第一樂。」",
    "T28n1548_006:0574a19": "云何殺生？若生眾生想，故斷眾生命。死時未",
    "T28n1548_006:0574a20": "到、到時未死，教令殺害斷命勿令活，彼語聞",
    "T28n1548_006:0574a21": "已、過彼時已、滅彼生已仆地。如此身業、口業，",
    "T28n1548_006:0574a22": "是眾生，故斷眾生命、當斷、不定斷，彼是殺生",
    "T28n1548_006:0574a23": "業。若行彼業者，是名殺生人。云何不殺生優",
    "T28n1548_006:0574a24": "婆塞戒？若於彼業不樂、遠離、不作、護不犯、",
    "T28n1548_006:0574a25": "斷根、捨不善、堪忍行善，名不殺生是優婆塞",
    "T28n1548_006:0574a26": "戒。如佛說：",
    "T28n1548_006:0574a27": "「不殺亦不教，　　亦不勸他殺，",
    "T28n1548_006:0574a28": "諸定及驚怖，　　及與大名稱，",
    "T28n1548_006:0574a29": "於一切眾生，　　盡捨諸刀杖。」",
    "T28n1548_006:0574b01": "云何不與取？若有人不與取，若村中若山澤，",
    "T28n1548_006:0574b02": "不與，盜心取他物。若共他行、若共相交劫取",
    "T28n1548_006:0574b03": "他物想，起盜心、悕望、愛護、作己有。如是身業、",
    "T28n1548_006:0574b04": "口業，取去取來，離本家、移處、壞封幟、出界，彼",
    "T28n1548_006:0574b05": "業是不與取。若行彼業者，名不與取人。云何",
    "T28n1548_006:0574b06": "不盜是優婆塞戒？於彼業不樂、遠離、不作、護",
    "T28n1548_006:0574b07": "戒不犯、斷根、捨不善根、堪忍行善，是名不盜",
    "T28n1548_006:0574b08": "優婆塞戒。如佛說：",
    "T28n1548_006:0574b09": "「不盜亦不教，　　不取不持去，",
    "T28n1548_006:0574b10": "亦不勸他取，　　離諸不與取。」",
    "T28n1548_006:0574b11": "云何邪婬？若有邪行人，若有母護、父護、兄護、",
    "T28n1548_006:0574b12": "弟護、姊護、妹護、自護、法護、姓護、親里護、信要護，",
    "T28n1548_006:0574b13": "乃至花鬘護，若共如此宿、共行欲法；若自",
    "T28n1548_006:0574b14": "妻非道行，彼業是邪行。若行彼業者，是名",
    "T28n1548_006:0574b15": "邪行人。云何不邪婬是優婆塞戒？若於彼業",
    "T28n1548_006:0574b16": "不樂、遠離、不作、護戒不犯、斷根、捨不善、堪忍",
    "T28n1548_006:0574b17": "行善，是名不邪婬是優婆塞戒。如佛說：",
    "T28n1548_006:0574b18": "「離婬不淨行，　　觀欲如火坑，",
    "T28n1548_006:0574b19": "雖未能離欲，　　足不犯他妻。」",
    "T28n1548_006:0574b20": "云何妄語？若有人妄語，若伴中、眾中、親里中、",
    "T28n1548_006:0574b21": "貴人中、國主前，若人倩人為證，如所知說。彼",
    "T28n1548_006:0574b22": "人不知言知、知言不知、見言不見、不見言見，",
    "T28n1548_006:0574b23": "若自為為他，若為財於眾中故作妄語，隱所",
    "T28n1548_006:0574b24": "忍、隱所欲、隱所覺、隱所想、隱心知，不見言見、",
    "T28n1548_006:0574b25": "見言不見、不聞言聞、聞言不聞、不覺言覺、",
    "T28n1548_006:0574b26": "覺言不覺、不識言識、識言不識，先欲妄語、",
    "T28n1548_006:0574b27": "語時知妄語、語竟知妄語。如是虛誑意，以為",
    "T28n1548_006:0574b28": "財故，若集聲音句言語口教，是妄語業。若行",
    "T28n1548_006:0574b29": "彼業者，是名妄語人。云何不妄語是優婆塞",
    "T28n1548_006:0574c01": "戒？於彼業不樂、遠離、不作、護戒不犯、斷根、捨",
    "T28n1548_006:0574c02": "不善、堪忍行善，是名不妄語是優婆塞戒。如",
    "T28n1548_006:0574c03": "佛說：",
    "T28n1548_006:0574c04": "「若伴若眾中，　　一一不妄語，",
    "T28n1548_006:0574c05": "不說不勸教，　　離一切虛妄。」",
    "T28n1548_006:0574c06": "云何飲酒放逸處？若有飲酒放逸處，若酒、醪",
    "T28n1548_006:0574c07": "酒、甘蔗酒、蒲桃酒、蜜酒，及餘物酒，若飲酒若",
    "T28n1548_006:0574c08": "愛樂酒灑身乃至草葉一渧，彼業是飲酒",
    "T28n1548_006:0574c09": "放逸處。若行彼業者，是名飲酒放逸人。云何",
    "T28n1548_006:0574c10": "不飲酒不放逸是優婆塞戒？若於彼業不樂、",
    "T28n1548_006:0574c11": "遠離、不作、護戒不犯、斷根、捨不善根、堪忍行",
    "T28n1548_006:0574c12": "善，名不飲酒不放逸處是優婆塞戒。如佛說：",
    "T28n1548_006:0574c13": "「聖言當離酒，　　亦勿與他酒，",
    "T28n1548_006:0574c14": "不飲不勸樂，　　知此放逸處。",
    "T28n1548_006:0574c15": "知此不善門，　　憍慠愚者然，",
    "T28n1548_006:0574c16": "知此處不善，　　戒德自防護。",
    "T28n1548_006:0574c17": "不殺亦不盜，　　實語不飲酒，",
    "T28n1548_006:0574c18": "不婬斷欲法，　　不夜非時食。",
    "T28n1548_006:0574c19": "謙卑不高床，　　息聽止觀樂，",
    "T28n1548_006:0574c20": "不花鬘塗香，　　如是名八齋。",
    "T28n1548_006:0574c21": "隨彼時持齋，　　智人隨食施，",
    "T28n1548_006:0574c22": "飲食供養僧，　　不放逸貪著。",
    "T28n1548_006:0574c23": "供養於父母，　　如法求財物，",
    "T28n1548_006:0574c24": "以自修家業，　　得生日光天。」",
    "T28n1548_006:0574c25": "五戒，幾色、幾非色？一切色。五戒，幾可見、幾",
    "T28n1548_006:0574c26": "不可見？一切不可見。五戒，幾有對、幾無對？",
    "T28n1548_006:0574c27": "一切無對。五戒，幾聖、幾非聖？一切非聖。五",
    "T28n1548_006:0574c28": "戒，幾有漏、幾無漏？一切有漏、一切有愛、一",
    "T28n1548_006:0574c29": "切有求、一切當取、一切有取、一切有勝。五戒，",
    "T28n1548_006:0575a01": "幾受、幾非受？一切非受、一切外。五戒，幾有報、",
    "T28n1548_006:0575a02": "幾無報？一切有報。五戒，幾心、幾非心？一切",
    "T28n1548_006:0575a03": "非心。五戒，幾心相應、幾非心相應？一切非心",
    "T28n1548_006:0575a04": "相應。五戒，幾心數、幾非心數？一切非心數。",
    "T28n1548_006:0575a05": "五戒，幾緣、幾非緣？一切非緣。五戒，幾共心、",
    "T28n1548_006:0575a06": "幾不共心？一切不共心、一切不隨心轉。五戒，",
    "T28n1548_006:0575a07": "幾業、幾非業？一切業。五戒，幾業相應、幾非",
    "T28n1548_006:0575a08": "業相應？一切非業相應。五戒，幾共業、幾非共",
    "T28n1548_006:0575a09": "業？一切不共業、一切不隨業轉。五戒，幾因、",
    "T28n1548_006:0575a10": "幾非因？一切因。五戒，幾有因、幾無因？一切",
    "T28n1548_006:0575a11": "有因、一切有緒、一切有緣、一切有為。五戒，",
    "T28n1548_006:0575a12": "幾知、幾非知？一切知，如事知見。五戒，幾識、",
    "T28n1548_006:0575a13": "幾非識？一切識，意識如事識；一切解、一切了。",
    "T28n1548_006:0575a14": "五戒，幾斷智知、幾非斷智知？一切非斷智",
    "T28n1548_006:0575a15": "知。五戒，幾修、幾非修？一切修。五戒，幾證、幾",
    "T28n1548_006:0575a16": "非證？一切證，知見如事。五戒，幾善、幾不善、",
    "T28n1548_006:0575a17": "幾無記？一切善。五戒，幾學、幾無學、幾非學",
    "T28n1548_006:0575a18": "非無學？一切非學非無學。五戒，幾報、幾報",
    "T28n1548_006:0575a19": "法、幾非報非報法？一切報法。五戒，幾見斷、",
    "T28n1548_006:0575a20": "幾思惟斷、幾非見斷非思惟斷？一切非見斷",
    "T28n1548_006:0575a21": "非思惟斷。五戒，幾見斷因、幾思惟斷因、幾",
    "T28n1548_006:0575a22": "非見斷非思惟斷因？一切非見斷非思惟斷",
    "T28n1548_006:0575a23": "因。五戒，幾欲界繫、幾色界繫、幾無色界繫、",
    "T28n1548_006:0575a24": "幾不繫？一切欲界繫。五戒，幾過去、幾未來、幾",
    "T28n1548_006:0575a25": "現在、幾非過去非未來非現在？一切三分或",
    "T28n1548_006:0575a26": "過去或未來或現在。云何不殺戒過去？不殺",
    "T28n1548_006:0575a27": "戒生已滅，名過去。云何不殺戒未來？不殺戒",
    "T28n1548_006:0575a28": "未生未出，名未來。云何不殺戒現在？不殺戒",
    "T28n1548_006:0575a29": "生未滅，名現在。乃至不飲酒不放逸戒亦如",
    "T28n1548_006:0575b01": "是。",
    "T28n1548_006:0575b02": "舍利弗阿毘曇論卷第六問分第一十品竟"
}