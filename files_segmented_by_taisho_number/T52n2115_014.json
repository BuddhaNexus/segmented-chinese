{
    "T52n2115_014:0722a11": "鐔津文集卷第十四",
    "T52n2115_014:0722a13": "藤州鐔津東山沙門契嵩撰",
    "T52n2115_014:0722a14": "非韓上",
    "T52n2115_014:0722a15": "非韓子三十篇(并敘)",
    "T52n2115_014:0722a16": "敘曰。非韓子者公非也質於經以天下至當",
    "T52n2115_014:0722a17": "為之。是非如俗用愛惡相攻。必至聖至賢乃",
    "T52n2115_014:0722a18": "信吾說之不苟也。其書三十篇。僅三萬餘言。",
    "T52n2115_014:0722a19": "第一",
    "T52n2115_014:0722a20": "韓子議論拘且淺。不及儒之至道可辯。予始",
    "T52n2115_014:0722a21": "見其目曰。原道徐視。其所謂仁與義為定名。",
    "T52n2115_014:0722a22": "道與德為虛位。考其意。正以仁義人事必有。",
    "T52n2115_014:0722a23": "乃曰。仁與義為定名。道德本無緣仁處致爾。",
    "T52n2115_014:0722a24": "迺曰。道與德為虛位。此說特韓子思之不精",
    "T52n2115_014:0722a25": "也。夫緣仁義而致道德。苟非仁義自無道德",
    "T52n2115_014:0722a26": "焉。得其虛位果有仁義。以由以足道德。豈為",
    "T52n2115_014:0722a27": "虛耶。道德既為虛位。是道不可原也。何必曰",
    "T52n2115_014:0722a28": "原道。舜典曰。敬敷五教。蓋仁義五常之謂",
    "T52n2115_014:0722a29": "也。韓子果專仁義。目其書曰原教可也。是亦",
    "T52n2115_014:0722b01": "韓子之不知考經也。其曰博愛之謂仁。行而",
    "T52n2115_014:0722b02": "宜之之謂義。由是而之焉之謂道。足於己無",
    "T52n2115_014:0722b03": "待於外之謂德。夫道德仁義四者。迺聖人立",
    "T52n2115_014:0722b04": "教之大端也。其先後次第有義有理。安可改",
    "T52n2115_014:0722b05": "易。雖道德之小者。如道謂才藝。德謂行善。",
    "T52n2115_014:0722b06": "亦道德處其先。彼曰仁義之道者。彼且散說。",
    "T52n2115_014:0722b07": "取其語便道或次下耳。自古未始有四者連",
    "T52n2115_014:0722b08": "出而道德處其後也。曲禮曰。道德仁義非禮",
    "T52n2115_014:0722b09": "不成。說卦曰。和順道德而理於義。論語曰。志",
    "T52n2115_014:0722b10": "於道據於德。依於仁游於義。禮運曰。義者",
    "T52n2115_014:0722b11": "藝之分仁之節也。協於藝講於仁。得之者強。",
    "T52n2115_014:0722b12": "此明游於義者乃聖人用義之深旨耳。楊子",
    "T52n2115_014:0722b13": "曰。道以導之。德以得之。仁以人之。義以宜",
    "T52n2115_014:0722b14": "之。老子雖儒者不取其稱。儒亦曰。道而後",
    "T52n2115_014:0722b15": "德。德而後仁。仁而後義。道先開通。釋曰開",
    "T52n2115_014:0722b16": "通。即繫辭云。開物成務。又曰。通天下之志。",
    "T52n2115_014:0722b17": "是也。由開通方得其理。故德次之。得理為善。",
    "T52n2115_014:0722b18": "以恩愛惠物。而仁次之既仁且愛。必裁斷合",
    "T52n2115_014:0722b19": "宜。而義又次之。道德仁義相因而有之。其本",
    "T52n2115_014:0722b20": "末義理如此。聖人為經定其先後。蓋存其大",
    "T52n2115_014:0722b21": "義耳。今韓子戾經。先仁義而後道德。臆說比",
    "T52n2115_014:0722b22": "大開通得理。不乃顛倒僻紆無謂邪。然儒之",
    "T52n2115_014:0722b23": "道德固有其小者大者焉。小者如曲禮別義。",
    "T52n2115_014:0722b24": "一說道謂才藝德為行善在己。是也。大者如",
    "T52n2115_014:0722b25": "繫辭一陰一陽之謂道。繼之者善也。成之者",
    "T52n2115_014:0722b26": "性也。仁者見之謂之仁。智者見之謂之智。百",
    "T52n2115_014:0722b27": "性日用而不知。故君子之道鮮矣。說卦曰。昔",
    "T52n2115_014:0722b28": "者聖人之作易也。將以順性命之理。立天之",
    "T52n2115_014:0722b29": "道曰陰與陽。立地之道曰柔與剛。立人之道",
    "T52n2115_014:0722c01": "曰仁與義。中庸曰。天命之謂性。率性之謂道。",
    "T52n2115_014:0722c02": "修道之謂教。是也。繫辭以其在陰陽而妙之",
    "T52n2115_014:0722c03": "者為道。人則稟道以成性。仁者智者雖資道",
    "T52n2115_014:0722c04": "而見仁智。遂滯執乎仁智之見。百姓雖日用",
    "T52n2115_014:0722c05": "乎道。而茫知是道。故聖人之道顯明為昧少",
    "T52n2115_014:0722c06": "耳(昧或作衰)然聖人之道。豈止乎仁義而已矣。說",
    "T52n2115_014:0722c07": "卦以性命之理。即至神之理也。天地萬物莫",
    "T52n2115_014:0722c08": "不與之。故聖人作易重卦。順從此理。乃立天",
    "T52n2115_014:0722c09": "地人三才之道。天道資始。則有陰有陽。地道",
    "T52n2115_014:0722c10": "成形。則有柔有剛。人道情性。則有仁有義。乃",
    "T52n2115_014:0722c11": "資道而有之也。中庸以循率此性。乃謂之道。",
    "T52n2115_014:0722c12": "修治此道。乃謂之教。教則仁義五常也。是豈",
    "T52n2115_014:0722c13": "道止仁義。而仁義之先果無道乎。若說卦者。",
    "T52n2115_014:0722c14": "若論語者。若曲禮之別義者。若老子楊子者。",
    "T52n2115_014:0722c15": "其所謂道德。皆此之大道也。然是道德在禮",
    "T52n2115_014:0722c16": "則中庸也誠明也。在書則洪範皇極也。在詩",
    "T52n2115_014:0722c17": "則思無邪也。在春秋則列聖大中之道也。孔",
    "T52n2115_014:0722c18": "子謂曾子曰。參乎。吾道一以貫之。曾子曰。",
    "T52n2115_014:0722c19": "唯。又謂子貢曰。非也。予一以貫之。但曾子緣",
    "T52n2115_014:0722c20": "弟子問之。而曾子以其弟子小子未足以盡",
    "T52n2115_014:0722c21": "道。故以近道者諭之。乃對之曰。夫子之道",
    "T52n2115_014:0722c22": "忠恕而已矣。曾子蓋用中庸所謂忠恕去道",
    "T52n2115_014:0722c23": "不遠之意也。後儒不通。便以忠恕遂為一貫。",
    "T52n2115_014:0722c24": "誤矣。繫辭曰。天下之動貞夫一。又曰。一致",
    "T52n2115_014:0722c25": "而百慮。禮運曰。禮必本於太一。中庸曰。其為",
    "T52n2115_014:0722c26": "物不二。其生物也不測。以此較而例諸。烏得",
    "T52n2115_014:0722c27": "以忠恕而輒為其一貫乎。顏淵喟歎曰。仰之",
    "T52n2115_014:0722c28": "而彌高。鑽之而彌堅。瞻之在前忽焉在後。夫",
    "T52n2115_014:0722c29": "子循循然善誘人。顏子正謂聖人以此一貫",
    "T52n2115_014:0723a01": "之道教人。循循然有其次緒。是為善進勸於",
    "T52n2115_014:0723a02": "人也。此明聖人唯以誠明大道開通一理為",
    "T52n2115_014:0723a03": "其教。元為眾善百行之本。中庸曰。中也者天",
    "T52n2115_014:0723a04": "下之大本也。豈不然乎。于此輒三本略經正",
    "T52n2115_014:0723a05": "以仁義二者曲為其道德。其於聖人之法。豈",
    "T52n2115_014:0723a06": "不闕如。中庸曰。道之不行我知之矣。賢者",
    "T52n2115_014:0723a07": "過而不肖者不及。茲謂賢智之人忽道而所",
    "T52n2115_014:0723a08": "以為過也。愚不肖輩遠道而所以為不及也",
    "T52n2115_014:0723a09": "韓子忘本。豈不為過乎。輕亡至道而原道。欲",
    "T52n2115_014:0723a10": "道之辯明。是亦惑也。繫辭所謂仁智云者。",
    "T52n2115_014:0723a11": "為昧道執滯其見致。迺聖人之道衰少不備",
    "T52n2115_014:0723a12": "顯。若韓子局仁義而為其道德者。正繫辭所",
    "T52n2115_014:0723a13": "患也。夫義乃情之善者矣。於道德為次。以情",
    "T52n2115_014:0723a14": "則罕有。必正而不失。故論語曰。大德不踰閑。",
    "T52n2115_014:0723a15": "小德出入可也。又曰。賜也過。商也不及。又",
    "T52n2115_014:0723a16": "曰。色取人而行違居之不疑。表記子曰。仁有",
    "T52n2115_014:0723a17": "三。與仁同功而異情。與仁同功。其仁未可知",
    "T52n2115_014:0723a18": "也。與仁同過。然後其仁可知也。莊子曰。諸侯",
    "T52n2115_014:0723a19": "之門而仁義存焉。其欲偏以仁義而為可乎。",
    "T52n2115_014:0723a20": "然子貢子夏為仁義之賢者。猶有過與不及。",
    "T52n2115_014:0723a21": "況其不如賜與商者。後世何可勝數。此烏得",
    "T52n2115_014:0723a22": "不究大本與人教。其以道德而正其為善乎。",
    "T52n2115_014:0723a23": "中庸曰。道其不行矣。夫是乃聖人憫傷其不",
    "T52n2115_014:0723a24": "與至道至德而教人也。或曰。韓子先仁義而",
    "T52n2115_014:0723a25": "次道德者。蓋專人事而欲別異乎。佛老虛無",
    "T52n2115_014:0723a26": "之道德耳。曰昔聖人作易以正乎天道人事。",
    "T52n2115_014:0723a27": "而虛無者最為其元。苟異虛無之道則十翼",
    "T52n2115_014:0723a28": "六十四卦。乃非儒者之書。伏羲文王孔子治",
    "T52n2115_014:0723a29": "易之九聖人。亦非儒者之師宗也。孔子非儒",
    "T52n2115_014:0723b01": "宗師可乎。果爾則韓子未始讀易。易尤為儒",
    "T52n2115_014:0723b02": "之大經。不知易而謂聖賢之儒。吾不信也。其",
    "T52n2115_014:0723b03": "曰老子之小仁義非毀之也。其見者小也。坐",
    "T52n2115_014:0723b04": "井而觀天曰天小者。非天罪也。然老子曰。失",
    "T52n2115_014:0723b05": "道而後德。失德而後仁。失仁而後義。失義",
    "T52n2115_014:0723b06": "而後禮。此誠不毀小仁義也(或無小字)蓋為道德與",
    "T52n2115_014:0723b07": "仁義為治有隆殺。而其功有優劣耳。夫明此",
    "T52n2115_014:0723b08": "不若以禮運較。孔子曰。大道之行也天下為",
    "T52n2115_014:0723b09": "公。選賢與能講信修睦。故人不獨親其親。不",
    "T52n2115_014:0723b10": "獨子其子。又曰。謀閉而不興盜竊亂賊而不",
    "T52n2115_014:0723b11": "作。故外通而不閉。是謂大同。是豈非大道與",
    "T52n2115_014:0723b12": "德為治而優乎。又曰。今大道既隱。天下為家。",
    "T52n2115_014:0723b13": "各親其親。各子其子。又曰。禹湯文武成王周",
    "T52n2115_014:0723b14": "公。由此其選也。此六君子者。未有不謹於",
    "T52n2115_014:0723b15": "禮者也。以著其義。以考其信。著其有過。刑仁",
    "T52n2115_014:0723b16": "講讓。示民有常。如有不如此者在執者去。眾",
    "T52n2115_014:0723b17": "以為殃。是為小康。是豈非仁義為治於道德",
    "T52n2115_014:0723b18": "為劣乎。如此何獨老子而小仁義耶。韓子何",
    "T52n2115_014:0723b19": "其不自忽儒經而輒誚老子乎。又曰。老子所",
    "T52n2115_014:0723b20": "謂道德云者。去仁與義言之也。一人之私言",
    "T52n2115_014:0723b21": "也。此韓子之言。所以大不公也。夫老子之所",
    "T52n2115_014:0723b22": "言者大道也。道果私乎。所謂大道者。豈獨",
    "T52n2115_014:0723b23": "老子之道。蓋三皇五帝列聖之大道也。韓子",
    "T52n2115_014:0723b24": "不知。徒見老氏道家。自為其流與儒不同。欲",
    "T52n2115_014:0723b25": "抑而然也。夫析老氏為之道家者。其始起於",
    "T52n2115_014:0723b26": "司馬氏之書。而班固重之。若老子者其實古",
    "T52n2115_014:0723b27": "之儒人也。在周為主藏室之史。多知乎聖人",
    "T52n2115_014:0723b28": "神法之事(或本無聖人字)故孔子於禮則曰。吾聞諸",
    "T52n2115_014:0723b29": "老聃。是蓋老子嘗探三皇五帝之書而得其",
    "T52n2115_014:0723c01": "大道之旨。乃自著書發明之。韓子不能揣本",
    "T52n2115_014:0723c02": "齊末。徒欲排之而務取諸儒名。不亦易乎。禮",
    "T52n2115_014:0723c03": "運曰。大道之行與三代之英丘。未之逮也而",
    "T52n2115_014:0723c04": "有志焉。鄭玄解曰。大道謂五帝時也。然他書",
    "T52n2115_014:0723c05": "多謂大道為皇道。而鄭獨謂五帝之時也。其",
    "T52n2115_014:0723c06": "意以謂。雖皇與帝其道相通故也。五帝本紀",
    "T52n2115_014:0723c07": "而黃帝當其首。然黃帝與虙犧神農其實三",
    "T52n2115_014:0723c08": "皇。而經史但為帝者。蓋皇帝與王古亦通稱",
    "T52n2115_014:0723c09": "耳。故鄭謂五帝之時而皇在其間矣。但黃帝",
    "T52n2115_014:0723c10": "乃三皇。處五帝之初而冠乎堯舜。雖本末小",
    "T52n2115_014:0723c11": "異。而大道一也。繫辭曰。黃帝堯舜垂衣裳",
    "T52n2115_014:0723c12": "而天下治。此其然也。孔安國謂三皇之書為",
    "T52n2115_014:0723c13": "三墳。言大道也。五帝之書為五典。言常道也。",
    "T52n2115_014:0723c14": "孔頴達正其義曰。皇優於帝。其道不但可常",
    "T52n2115_014:0723c15": "行而已。又大於常。故為墳也。此謂對例耳。雖",
    "T52n2115_014:0723c16": "少有優劣皆乃大道並可常行。亦引茲禮運",
    "T52n2115_014:0723c17": "大道之行謂五帝時為之證。然五帝三皇之",
    "T52n2115_014:0723c18": "書。莫至于易。以易與老子較。而其道豈異乎",
    "T52n2115_014:0723c19": "哉。如繫辭曰。天下之動正夫一者也。而老子",
    "T52n2115_014:0723c20": "曰。王侯得一以為天下正。此其大略也。苟考",
    "T52n2115_014:0723c21": "其無思無為之理。陰陽變化之說。二書豈不",
    "T52n2115_014:0723c22": "皆然。班固漢書曰。老氏流者蓋出史官。又曰。",
    "T52n2115_014:0723c23": "合於堯之克讓。易之謙謙。此之謂也。吾少聞",
    "T52n2115_014:0723c24": "於長者曰。老子蓋承於黃帝氏者也。及見莊",
    "T52n2115_014:0723c25": "周廣成子曰得吾道者。上為皇下為王。益信",
    "T52n2115_014:0723c26": "老氏誠得於三皇五帝者也。此明老子之道",
    "T52n2115_014:0723c27": "德者。實儒三皇五帝道德仁義之根本者也。",
    "T52n2115_014:0723c28": "章章然(或止一章字也)豈出於老氏一人之私說邪。必",
    "T52n2115_014:0723c29": "以老子為非。則易與禮運可燔矣。文王孔子",
    "T52n2115_014:0724a01": "則為槌提仁義者也。夫先儒之好辯者孰與",
    "T52n2115_014:0724a02": "孟子。孟子之時。老子之書出。百有餘年矣。而",
    "T52n2115_014:0724a03": "莊周復與孟氏並世。如其可排則孟已排之",
    "T52n2115_014:0724a04": "矣。豈待後世之儒者辯之耶。司馬遷謂。老子",
    "T52n2115_014:0724a05": "之道約而易操(上或無之字)事少而功多。儒者或不",
    "T52n2115_014:0724a06": "然。譏其先黃老而後六經。是亦不知其意也。",
    "T52n2115_014:0724a07": "太史公之書。孔子即為之世家。老子即為列",
    "T52n2115_014:0724a08": "傳。此豈尊老氏之謂耶。蓋以老氏之道乃儒",
    "T52n2115_014:0724a09": "之本也。所以先之者正欲尊其本耳。非苟先",
    "T52n2115_014:0724a10": "其人也。子長之言微且遠矣。韓子不能深思",
    "T52n2115_014:0724a11": "而遠詳之。輒居於先儒。乃曰。周道衰孔子沒。",
    "T52n2115_014:0724a12": "火于秦黃老于漢。佛于晉宋齊梁魏隋之間。",
    "T52n2115_014:0724a13": "其言道德仁義者。不入于楊則入于墨。不入",
    "T52n2115_014:0724a14": "于墨則入于老。不入于老則入于佛。入于彼",
    "T52n2115_014:0724a15": "則出于此。入者主之出者奴之。入者附之出",
    "T52n2115_014:0724a16": "者污之。嗚呼何其言之不遜也如此。其曰出",
    "T52n2115_014:0724a17": "入奴污。謂出于楊墨乎。出於佛老乎。佛老",
    "T52n2115_014:0724a18": "豈致人惡賤之如是耶。夫佛法居家者果以",
    "T52n2115_014:0724a19": "誠心入道。其所出遠則成乎殊勝之賢聖。其",
    "T52n2115_014:0724a20": "所出近則乃身乃心。潔靜慈惠為上善人出",
    "T52n2115_014:0724a21": "處閭里。則人敬之而不敢欺。是亦人間目擊",
    "T52n2115_014:0724a22": "常所見也。安有出者奴之污之之辱耶。古者",
    "T52n2115_014:0724a23": "有帝王而入預佛法者。自東漢抵唐不可悉",
    "T52n2115_014:0724a24": "數。如唐太宗於崇福寺。發願稱皇帝菩薩戒",
    "T52n2115_014:0724a25": "弟子者。玄宗務佛清淨事其熏修者。是亦佛",
    "T52n2115_014:0724a26": "教而出。果奴乎污耶。韓子徒以梁武為尤。而",
    "T52n2115_014:0724a27": "不知辱類其本朝祖宗。此豈有識慮耶。然梁",
    "T52n2115_014:0724a28": "武之事。吾原教雖順俗稍評之而未始劇論。",
    "T52n2115_014:0724a29": "如較其舍身。於俗則過於道則德。非爾人情",
    "T52n2115_014:0724b01": "輒知。唯天地神明乃知之耳。故當梁武舍身",
    "T52n2115_014:0724b02": "之際而地為之振。此特非常之事。而史臣不",
    "T52n2115_014:0724b03": "書而後世益不識。知梁武帝幽勝之意也。其",
    "T52n2115_014:0724b04": "發志固不同庸凡之所為。未可以奴視之也。",
    "T52n2115_014:0724b05": "韓子既攘斥楊墨佛老如此矣。而其師說乃",
    "T52n2115_014:0724b06": "曰。孔子以禮師老聃。其讀墨曰。孔子必用",
    "T52n2115_014:0724b07": "墨子。墨子必用孔子。不相用不足為孔墨。其",
    "T52n2115_014:0724b08": "為絳州馬府君行狀曰。司徒公之薨也。刺臂",
    "T52n2115_014:0724b09": "出血書佛經千餘言以祈報福。又曰。居喪有",
    "T52n2115_014:0724b10": "過人行。其稱大顛序。高閑亦皆推述乎佛法",
    "T52n2115_014:0724b11": "也。韓子何其是非不定前後相反之如是耶。",
    "T52n2115_014:0724b12": "此不唯自惑。亦乃誤累後世學者矣。佛老果",
    "T52n2115_014:0724b13": "是。而韓子非之。後學不辨。徒見韓子大儒而",
    "T52n2115_014:0724b14": "其文工。乃相慕而非之。楊墨果非。而韓子",
    "T52n2115_014:0724b15": "是之。學輩亦相效而是之。夫以是而為非者",
    "T52n2115_014:0724b16": "則壞人善心。以非而為是者則導人學非。壞",
    "T52n2115_014:0724b17": "善之風傳之後世。誤人之所以為心非小事",
    "T52n2115_014:0724b18": "也。損刻陰德而冥增其過。不在乎身必在其",
    "T52n2115_014:0724b19": "神與其子孫。後世亦可畏也。儒有附韓子者",
    "T52n2115_014:0724b20": "曰。孔子但學禮於老聃氏耳。非學其道也。曰",
    "T52n2115_014:0724b21": "不然。禮亦道也。樂記曰。大禮與天地同節。又",
    "T52n2115_014:0724b22": "曰。中正無邪禮之質也。禮運曰。禮必本於",
    "T52n2115_014:0724b23": "太一。夫中正太一禮之質本也。儀制上下禮",
    "T52n2115_014:0724b24": "之文末也。苟聖人但學文末而不究乎質本。",
    "T52n2115_014:0724b25": "何為聖人耶唯聖人固能文質本末備知而審",
    "T52n2115_014:0724b26": "舉之也。學者徒知曾子問孔子學禮於老聃",
    "T52n2115_014:0724b27": "之淺者耳。而不知史記老聃傳孔子問禮之",
    "T52n2115_014:0724b28": "深明者也彼韓子雖學儒之言文。豈知禮之",
    "T52n2115_014:0724b29": "所以然耶。其曰聞古之為民者四。今之為民",
    "T52n2115_014:0724c01": "者六。古之教者處其一。今之教者處其二。農",
    "T52n2115_014:0724c02": "之家一而食粟之家六。工之家一而用器之",
    "T52n2115_014:0724c03": "家六。賈之家一而資焉之家六。柰之何民不",
    "T52n2115_014:0724c04": "窮且盜也。夫所謂教者。豈與乎天地皆出而",
    "T52n2115_014:0724c05": "必定其數耶。是亦聖人適時合宜而為之。以",
    "T52n2115_014:0724c06": "資乎治體者也。然古今迭變時益差異。未必",
    "T52n2115_014:0724c07": "一教而能周其萬世之宜也。昔舜當五帝之",
    "T52n2115_014:0724c08": "末。其時漸薄其人漸偽。聖人宜之。乃設五",
    "T52n2115_014:0724c09": "教制五刑。各命官尸之。而契為司徒。專布五",
    "T52n2115_014:0724c10": "教。遂遺後世使率人為善。而天下有教自此",
    "T52n2115_014:0724c11": "始也。及周公之世復當三王之際。其時益薄",
    "T52n2115_014:0724c12": "其人益偽。而天下益難治。聖人宜之。遂廣其",
    "T52n2115_014:0724c13": "教法而備之。天下謂儒者之教。自周公起焉。",
    "T52n2115_014:0724c14": "其後孔子述而載之。詩書六經(或云六藝)而儒之教",
    "T52n2115_014:0724c15": "益振周季。三代之政弊。善人恃術而費智。不",
    "T52n2115_014:0724c16": "善人假法而作偽。天下靡靡役生傷性而不",
    "T52n2115_014:0724c17": "知其自治。老子宜其時。更以三皇五帝道德",
    "T52n2115_014:0724c18": "之說以救其弊。而天下遂有老子之教也。兩",
    "T52n2115_014:0724c19": "漢之際。視周末則愈薄愈偽。賢與愚役於智",
    "T52n2115_014:0724c20": "詐紛然相半。萬一雖習於老子之說。而不能",
    "T52n2115_014:0724c21": "甚通乎性命奧妙。推神明往來救世積昧。指",
    "T52n2115_014:0724c22": "其死生之所以然。天下遂有佛之教也。楊子",
    "T52n2115_014:0724c23": "曰。夫道非天然應時而造。損益可知也。是豈",
    "T52n2115_014:0724c24": "不然哉。夫自周秦漢魏。其薄且偽者日益滋",
    "T52n2115_014:0724c25": "甚。皆儲積於後世之時。天其或資乃佛教。以",
    "T52n2115_014:0724c26": "應其事。欲其相與而救世也。不然何天人與",
    "T52n2115_014:0724c27": "其相感應久且盛之如是耶。韓子泥古不知",
    "T52n2115_014:0724c28": "變。而不悟佛教適時合用。乃患佛老加於儒。",
    "T52n2115_014:0724c29": "必欲如三代而無之。是亦其不思之甚也。夫",
    "T52n2115_014:0725a01": "三皇之時無教。五帝之時無儒。及其有教有",
    "T52n2115_014:0725a02": "儒也。而時世人事不復如古。假令當夏禹之",
    "T52n2115_014:0725a03": "時。有人或曰。古之治也。有化而無教化則",
    "T52n2115_014:0725a04": "民化淳。吾欲如三皇之世用化而不用教。當",
    "T52n2115_014:0725a05": "此無教。可乎當周秦之時亦有人曰。古之為",
    "T52n2115_014:0725a06": "治用教也簡。今之為治。用儒也煩。煩則民勞。",
    "T52n2115_014:0725a07": "而苟且吾欲如二帝之世用教而不用儒。當",
    "T52n2115_014:0725a08": "是時無儒可乎。然以其時而裁之。不可無教",
    "T52n2115_014:0725a09": "無儒必也矣。比之韓子之說。欲後世之時無",
    "T52n2115_014:0725a10": "佛無老。何以異乎。韓子曰。今其言曰。曷不為",
    "T52n2115_014:0725a11": "太古之無事。是亦責冬之裘者曰。曷不為葛",
    "T52n2115_014:0725a12": "之之易也。責飢之食者曰。曷不為飲之之易",
    "T52n2115_014:0725a13": "也。韓子其亦知後世不可專用太古之道而",
    "T52n2115_014:0725a14": "譏其言之者。不知乎時之宜也。方益後世而",
    "T52n2115_014:0725a15": "韓子欲無佛與老。何為迺自反不知其時之",
    "T52n2115_014:0725a16": "宜耶。豈有所黨而然耳。將欲蔽而特不見乎。",
    "T52n2115_014:0725a17": "若夫四民之制六家食用之費。吾原教論之",
    "T52n2115_014:0725a18": "詳矣。今益以近事較之。周漢而來治天下垂",
    "T52n2115_014:0725a19": "至於王道者。孰與唐之太宗。當正觀之間。佛",
    "T52n2115_014:0725a20": "與老氏。其教殊盛其人殊繁。其食用殊廣。而",
    "T52n2115_014:0725a21": "國之斷獄卒歲死刑者不過三十人。東至于",
    "T52n2115_014:0725a22": "海南至嶺外。皆外戶不閉。行旅不齎糧。玄宗",
    "T52n2115_014:0725a23": "開元中天下治平。幾若正觀之時。而佛老之",
    "T52n2115_014:0725a24": "作益盛。是豈無佛老之人耶。而唐天下富羨",
    "T52n2115_014:0725a25": "攘竊杜絕。若爾吾謂民窮且盜。但在其時與",
    "T52n2115_014:0725a26": "政。非由佛老而致之也。然佛教苟可以去之。",
    "T52n2115_014:0725a27": "則唐之二宗以其勢而去之久矣。烏得後世",
    "T52n2115_014:0725a28": "之人訩訩徒以空言而相訾也。或謂韓子善",
    "T52n2115_014:0725a29": "擯佛老而功侔於禹。較其空言實效。無乃屈",
    "T52n2115_014:0725b01": "於禹乎。狂夫之言何其不思也。其曰今其法",
    "T52n2115_014:0725b02": "曰。必棄而君臣去而父子禁其相生養之道。",
    "T52n2115_014:0725b03": "以求其所謂清淨寂滅者也。此乃韓子惡佛",
    "T52n2115_014:0725b04": "教人出家持戒。遂尤其詞。夫出家修道豈如",
    "T52n2115_014:0725b05": "是之酷耶。夫出家者出俗從真。臣得請于君。",
    "T52n2115_014:0725b06": "父肯命其子乃可。非叛去而逆棄也。持戒者",
    "T52n2115_014:0725b07": "唯欲其徒潔清其淫嗜之行。俗戒則容其正",
    "T52n2115_014:0725b08": "偶。非一切斷人相生養之道也。然情之為累",
    "T52n2115_014:0725b09": "淫累為謹。諸教教人慎淫窒欲。無欲而天下",
    "T52n2115_014:0725b10": "猶紛然。溺於淫嗜至于喪心陷身者也。韓子",
    "T52n2115_014:0725b11": "何必恐人男女之不偶。見人辟穀遽憂其遂",
    "T52n2115_014:0725b12": "絕五穀之種。無乃過慮乎。夫清淨謂其性之",
    "T52n2115_014:0725b13": "妙湛。寂謂至靜。滅謂滅其情感之累非取其",
    "T52n2115_014:0725b14": "頑寂死滅之謂也。夫出家持戒者。佛用其大",
    "T52n2115_014:0725b15": "觀耳。聖人大觀乎人間世天地夫婦常倫萬",
    "T52n2115_014:0725b16": "端皆以情愛所成。都一浮假如夢。貪斯著",
    "T52n2115_014:0725b17": "斯苦斯樂斯榮斯辱斯狥斯弊斯恩愛斯煩惱",
    "T52n2115_014:0725b18": "斯以至死不覺其為大假大夢。不知其為大",
    "T52n2115_014:0725b19": "患。而大寧至正之妙誠乎亡矣。出家者乃遠",
    "T52n2115_014:0725b20": "塵絕俗。神專思一。固易覺而易修。視身無",
    "T52n2115_014:0725b21": "我奚著。視心無意奚貪。視有為之事不足固",
    "T52n2115_014:0725b22": "何必狥。是故大寧矣至正矣。勝德可得而聖",
    "T52n2115_014:0725b23": "道可成也。語曰。子絕四。母意母必母固母我。",
    "T52n2115_014:0725b24": "老子曰。吾所以有大患者為吾有身。及吾無",
    "T52n2115_014:0725b25": "身吾有何患。是二者與佛出家法其因似。是",
    "T52n2115_014:0725b26": "唯大聖人皆知而究之。使聖人只狥浮世迷",
    "T52n2115_014:0725b27": "不知出虛死生一世與凡人何遠乎。故孔子",
    "T52n2115_014:0725b28": "稍言之。蓋微存於世書耳。其廣說大明研幾",
    "T52n2115_014:0725b29": "極妙行而效之。若待乎佛出世之教。宜為然",
    "T52n2115_014:0725c01": "耳。此蓋可以冥數審也。今佛以其出家持戒",
    "T52n2115_014:0725c02": "特欲警世之浮假大夢。揭人業障而治其死",
    "T52n2115_014:0725c03": "生之大患也。而韓子反以此為患者。假其介",
    "T52n2115_014:0725c04": "冑其障者而毅然排佛。謂佛詭擾我世治。此",
    "T52n2115_014:0725c05": "韓子以己不見而誣人之見。其情弊如此之",
    "T52n2115_014:0725c06": "甚也。佛尚何云。異書云古有夢國舉其國人",
    "T52n2115_014:0725c07": "皆以夢而為覺。及其以真覺者諭之。而偽覺",
    "T52n2115_014:0725c08": "之人反皆詬曰。爾何以夢而欺我耶。彼覺者",
    "T52n2115_014:0725c09": "默然無如之何。是頗與韓子屬拒佛類也。韓",
    "T52n2115_014:0725c10": "子詩曰。莫憂世事兼身事。須著人間比夢間。",
    "T52n2115_014:0725c11": "是必因於大顛稍省。乃信有外形骸以理自",
    "T52n2115_014:0725c12": "勝者始爾。雖然其前說已傳。欲悔言何及也。",
    "T52n2115_014:0725c13": "又曰。嗚呼其幸而不出於三代之後。不見黜",
    "T52n2115_014:0725c14": "於禹湯文武周公孔子也。其亦不幸而不出",
    "T52n2115_014:0725c15": "於三代之前。不見正於禹湯文武周公孔子",
    "T52n2115_014:0725c16": "也。此韓子疑耳無斷。君子臨事即以理決之。",
    "T52n2115_014:0725c17": "何必賴古人。使韓子出入為將相。臨國大事",
    "T52n2115_014:0725c18": "尚曰此未可黜。未正于禹湯文武周公孔子。",
    "T52n2115_014:0725c19": "猶豫則其大事去矣。何用將相為。夫百行潔",
    "T52n2115_014:0725c20": "身禁。非不出乎齋戒也。群善致政不出乎正",
    "T52n2115_014:0725c21": "心也。佛法大率教人齋戒正心。無惡不斷有",
    "T52n2115_014:0725c22": "善不宰。今世後世蓋當有聖賢自以其道理",
    "T52n2115_014:0725c23": "辨。奚必其既死之文武周公正之黜之乃為",
    "T52n2115_014:0725c24": "信耶。儒書之言性命者。而中庸最著。孔子於",
    "T52n2115_014:0725c25": "中庸特曰。質諸鬼神而不疑。百世以俟聖人",
    "T52n2115_014:0725c26": "而不惑質諸鬼神而無疑知天也。百世以俟",
    "T52n2115_014:0725c27": "聖人而不惑知人也。是必俟乎大知性命之",
    "T52n2115_014:0725c28": "聖人。乃辨其中庸幽奧而不惑也。然自孔子",
    "T52n2115_014:0725c29": "而來將百世矣。專以性命為教。唯佛者大盛",
    "T52n2115_014:0726a01": "於中國。孔子微意其亦待佛。以為證乎。不然",
    "T52n2115_014:0726a02": "此百世復有何者聖人。太盛性命之說而過",
    "T52n2115_014:0726a03": "乎佛歟。斯明孔子正佛亦已效矣。韓子何必",
    "T52n2115_014:0726a04": "疑之。又曰。斯何道。曰斯吾所謂道也。非向所",
    "T52n2115_014:0726a05": "謂老與佛之道也。堯以是傳之舜。舜以是傳",
    "T52n2115_014:0726a06": "之禹。禹以是傳之湯。湯以是傳之文武周公",
    "T52n2115_014:0726a07": "孔子。孔子傳之孟軻。軻之死不得其傳焉。按",
    "T52n2115_014:0726a08": "韓子此文乃謂堯舜禹湯文武周公孔子孟軻",
    "T52n2115_014:0726a09": "九聖賢。皆繼世相見以仁義而相傳授也。若",
    "T52n2115_014:0726a10": "禹與湯。湯與文武周公。周公與孔子。孔子與",
    "T52n2115_014:0726a11": "孟子者。烏得相見而親相傳稟耶。哂韓子據",
    "T52n2115_014:0726a12": "何經傳輒若是云乎。孟子曰。舜禹至乎湯五",
    "T52n2115_014:0726a13": "百有餘歲。湯之至乎文王五百有餘歲。由文",
    "T52n2115_014:0726a14": "王至乎孔子五百有餘歲。由孔子而來至今",
    "T52n2115_014:0726a15": "百有餘歲。而禹湯文武周公孔子孟軻。其年",
    "T52n2115_014:0726a16": "世相去賒邈既若此矣。而韓子不顧典籍。徒",
    "T52n2115_014:0726a17": "尊其所傳欲其說之。勝強而不悟其文之無",
    "T52n2115_014:0726a18": "實。得不謂謾亂之也。而韓子之言可尚信乎。",
    "T52n2115_014:0726a19": "論語謂堯將傳天下于舜。乃告之曰。咨爾舜",
    "T52n2115_014:0726a20": "天之曆數在爾躬允執厥中。舜亦以命禹。而",
    "T52n2115_014:0726a21": "堯舜禹其傳授如此。未聞止傳仁義而已。至",
    "T52n2115_014:0726a22": "于湯文武周公孔子孟軻之世。亦皆以中道",
    "T52n2115_014:0726a23": "皇極相募而相承也。中庸曰。從容中道聖人",
    "T52n2115_014:0726a24": "也。孟子亦曰。中道而立能者從之。豈不然哉。",
    "T52n2115_014:0726a25": "如其不修誠不中正。其人果仁義乎。如其誠",
    "T52n2115_014:0726a26": "且中正。果亡仁義耶。韓子何其未知夫善有",
    "T52n2115_014:0726a27": "本而事有要也。規規滯迹不究乎聖人之道",
    "T52n2115_014:0726a28": "奧耶。韓氏其說數端。大率推乎人倫天常與",
    "T52n2115_014:0726a29": "儒治世之法。而欲必破佛乘道教。嗟夫韓子",
    "T52n2115_014:0726b01": "徒守人倫之近事。而不見乎人生之遠理。豈",
    "T52n2115_014:0726b02": "暗內而循外歟。夫君臣父子昆弟夫婦者資",
    "T52n2115_014:0726b03": "神而生。神有善惡之習而與神皆變。善生人",
    "T52n2115_014:0726b04": "倫惡生異類。斯人循法不循法。皆蔽一世茫",
    "T52n2115_014:0726b05": "乎未始知其身世今所以然也。謂生必死死",
    "T52n2115_014:0726b06": "而遂滅。乃恣欲快其一世。雖內自欺亦莫知",
    "T52n2115_014:0726b07": "愧乎神明焉。及乎佛法教人內省不滅。必以",
    "T52n2115_014:0726b08": "善法修心。要其生生不失於人倫益修十善",
    "T52n2115_014:0726b09": "蓋取乎天倫。其人乃知其萬世事之所以然。",
    "T52n2115_014:0726b10": "上下千餘載中國無賢愚無貴賤。高下者遂",
    "T52n2115_014:0726b11": "翕然以佛說自化。縱未全十善而慎罪募福",
    "T52n2115_014:0726b12": "信有冥報。則皆知其心不可欺。此屬幾滿天",
    "T52n2115_014:0726b13": "下。今里巷處處所見者。縱然佛猶於高城重",
    "T52n2115_014:0726b14": "垣闢其門而與人通其往來者。若於大暗之",
    "T52n2115_014:0726b15": "室揭其窓牖而與人內外之明也。比以詩書",
    "T52n2115_014:0726b16": "而入善者。而以佛說入者。益普益廣也。比以",
    "T52n2115_014:0726b17": "禮義修身名當世者。而以善自內修入神者",
    "T52n2115_014:0726b18": "切親也。益深益遠也。較其不煩賞罰居家自",
    "T52n2115_014:0726b19": "修。其要省國刑法而陰助政治。其效多矣。此",
    "T52n2115_014:0726b20": "不按而不覺耳。彼悟浮生謂死生為夢為幻。",
    "T52n2115_014:0726b21": "而出家修潔以其道德報父母為重甘旨之勤",
    "T52n2115_014:0726b22": "為輕者。是亦生人萬分而其一乃爾也。雖然",
    "T52n2115_014:0726b23": "猶制其得減衣資以養其親。非容其果棄父",
    "T52n2115_014:0726b24": "母也。夫佛之設法如此。其於世善之耶惡之",
    "T52n2115_014:0726b25": "乎。其於人倫有開益耶無濟益歟。與儒之治",
    "T52n2115_014:0726b26": "道其理教乎順耶。韓子屬蓋深探而遠詳之。",
    "T52n2115_014:0726b27": "老子之教雖其法漸奧與佛不侔。若其教人",
    "T52n2115_014:0726b28": "無為無欲恬淡謙和。蓋出於三皇五帝之道",
    "T52n2115_014:0726b29": "也。烏可與楊墨概而排之。孔子以列聖大中",
    "T52n2115_014:0726c01": "之道斷天下之正為魯春秋。其善者善之。惡",
    "T52n2115_014:0726c02": "者惡之。不必乎中國夷狄也。春秋曰。徐伐莒。",
    "T52n2115_014:0726c03": "徐本中國者也。既不善則夷狄之。曰齊人狄",
    "T52n2115_014:0726c04": "人盟于刑。狄人本夷狄人也。既善則中國之。",
    "T52n2115_014:0726c05": "聖人尊中國而卑夷狄者。非在疆土與其人",
    "T52n2115_014:0726c06": "耳。在其所謂適理也。故曰。君子之於天下也。",
    "T52n2115_014:0726c07": "無適也無莫也。義之與比。若佛之法方之世",
    "T52n2115_014:0726c08": "善。可謂純善大善也。在乎中道其可與乎可",
    "T52n2115_014:0726c09": "拒乎。苟不以聖人中道而裁其善惡正其取",
    "T52n2115_014:0726c10": "舍者。乃庸人愛惡之私不法。何足道哉。",
    "T52n2115_014:0726c11": "鐔津文集卷第十四"
}