{
    "T10n0287_009:0570c10": "佛說十地經卷第九",
    "T10n0287_009:0570c12": "大唐于闐三藏沙門尸羅達摩",
    "T10n0287_009:0570c13": "於北庭龍興寺譯",
    "T10n0287_009:0570c14": "菩薩法雲地之餘",
    "T10n0287_009:0570c15": "爾時，會中一類菩薩、天、龍、藥叉、健達縛、阿",
    "T10n0287_009:0570c16": "素洛、揭路茶、緊捺洛、牟呼洛伽、釋、梵、護世、摩",
    "T10n0287_009:0570c17": "醯首羅、淨居天眾，各起是念：「若時菩薩神通",
    "T10n0287_009:0570c18": "行相智力境界如是無量，佛復云何？」爾時，解",
    "T10n0287_009:0570c19": "脫月菩薩，知諸眾會心所念已，白金剛藏菩",
    "T10n0287_009:0570c20": "薩言：「佛子！今此大眾，聞其菩薩神通智力墮",
    "T10n0287_009:0570c21": "在疑網。善哉！仁者！為斷彼疑，當少示現菩薩",
    "T10n0287_009:0570c22": "神變莊嚴之事。」爾時，金剛藏菩薩即入示現",
    "T10n0287_009:0570c23": "一切佛剎體性菩薩三摩地。時金剛藏菩提薩",
    "T10n0287_009:0570c24": "埵，入此示現一切佛剎體性菩薩三摩地已，",
    "T10n0287_009:0570c25": "時彼一切天、龍、藥叉、健達縛、阿素洛、釋、梵、護",
    "T10n0287_009:0570c26": "世、摩醯首羅、淨居天眾，皆見自身在金剛藏",
    "T10n0287_009:0570c27": "菩薩身內；於中復見成佛剎土，於其剎中",
    "T10n0287_009:0570c28": "所有種種行相莊嚴，彼經滿足俱胝大劫說",
    "T10n0287_009:0570c29": "不能盡。又即於中見菩提樹，其身周圍量等",
    "T10n0287_009:0571a01": "百萬三千世界，枝條棽儷高廣無量，垂蔭圓",
    "T10n0287_009:0571a02": "滿俱胝三千大千世界；稱樹形量有師子座，",
    "T10n0287_009:0571a03": "其上見佛號一切神通慧王如來，坐在樹下",
    "T10n0287_009:0571a04": "菩提道場。如是於中所現種種妙莊嚴事，設",
    "T10n0287_009:0571a05": "使圓滿俱胝大劫說不能盡。時金剛藏菩提",
    "T10n0287_009:0571a06": "薩埵示現如是大神變已，還令一切菩薩眾",
    "T10n0287_009:0571a07": "會，一切天、龍、藥叉、健達縛、阿素洛、揭路茶、緊",
    "T10n0287_009:0571a08": "捺洛、牟呼洛伽，釋、梵、護世、摩醯首羅、淨居天",
    "T10n0287_009:0571a09": "眾，各在本處。時諸大眾生未曾有希奇之想，",
    "T10n0287_009:0571a10": "默然而住，向金剛藏菩提薩埵一心瞻仰。",
    "T10n0287_009:0571a11": "爾時，解脫月菩薩白金剛藏菩薩言：「佛子！甚",
    "T10n0287_009:0571a12": "奇希有！此三摩地具足爾所威力莊嚴。佛子！",
    "T10n0287_009:0571a13": "此三摩地名為何等？」金剛藏菩薩言：「此三摩",
    "T10n0287_009:0571a14": "地名為示現一切佛剎體性。」解脫月菩薩問",
    "T10n0287_009:0571a15": "言：「佛子！此三摩地所行境界莊嚴云何？」金剛",
    "T10n0287_009:0571a16": "藏菩薩答言：「佛子！菩薩修此三摩地故，能示",
    "T10n0287_009:0571a17": "身中如上所見殑伽沙數世界微塵等諸佛",
    "T10n0287_009:0571a18": "剎土，復過此數示現身中如上所見無量剎",
    "T10n0287_009:0571a19": "土。佛子！菩薩住此法雲地中，獲如是等無量",
    "T10n0287_009:0571a20": "百千諸三摩地，由是義故，餘諸菩薩乃至已",
    "T10n0287_009:0571a21": "得法太子位安住菩薩善慧地者，不能測知",
    "T10n0287_009:0571a22": "此地菩薩身或身業、語或語業、意或意業，神",
    "T10n0287_009:0571a23": "通自在觀察三世，諸三摩地所行隨入智慧",
    "T10n0287_009:0571a24": "境界，遊戲一切諸解脫門；不能測知諸變化",
    "T10n0287_009:0571a25": "業、或加持業、或威力業，略要言之，乃至已得",
    "T10n0287_009:0571a26": "法太子位已住菩薩善慧地中諸菩薩眾，不",
    "T10n0287_009:0571a27": "能測知此地菩薩乃至舉足下足之業。佛子！",
    "T10n0287_009:0571a28": "此菩薩法雲地如是無量，但以略說，若廣說",
    "T10n0287_009:0571a29": "者，假使百千阿僧企耶劫中演說亦不能盡。」",
    "T10n0287_009:0571b01": "解脫月菩薩言：「佛子！若於此中菩薩正行境",
    "T10n0287_009:0571b02": "界加持如是無量，如來所行境界證入，其復",
    "T10n0287_009:0571b03": "云何？」金剛藏菩薩言：「佛子！譬如有人於四洲",
    "T10n0287_009:0571b04": "界，取一砂礫，或二、或三，大如棗核，而作是言：",
    "T10n0287_009:0571b05": "『為於無邊諸世界中地界土多，為此多耶？』我",
    "T10n0287_009:0571b06": "觀汝問亦復如是，如來、應供、正遍等覺無量",
    "T10n0287_009:0571b07": "智者無比法性，云何汝今以與諸菩薩法性",
    "T10n0287_009:0571b08": "比量？然，善男子！如從四洲世界地分所取砂",
    "T10n0287_009:0571b09": "礫，此謂極少，餘誠無量。佛子！即此菩薩法雲",
    "T10n0287_009:0571b10": "智地亦復如是，設於無量劫中演說，但能說",
    "T10n0287_009:0571b11": "其一分之義，況如來地！佛子！我今告汝令汝",
    "T10n0287_009:0571b12": "解了，如來世尊坐在我前為我作證。佛子！假",
    "T10n0287_009:0571b13": "使十方於一一方，各有無邊世界微塵諸佛",
    "T10n0287_009:0571b14": "剎土，一一剎土得如是地菩薩，充滿如甘蔗、",
    "T10n0287_009:0571b15": "竹、稻麻、叢林，彼諸菩薩無量劫中，所引菩薩",
    "T10n0287_009:0571b16": "正行智慧，此比如來境界，百分不及一，千分、",
    "T10n0287_009:0571b17": "百千分、俱胝之分、百俱胝分、千俱胝分、百千",
    "T10n0287_009:0571b18": "俱胝分、百千俱胝那庾多分，不及其一，算數",
    "T10n0287_009:0571b19": "計喻乃至鄔波尼殺曇分亦不能及。佛子！菩",
    "T10n0287_009:0571b20": "薩隨順如是智行，不異如來身、語、意業，不捨",
    "T10n0287_009:0571b21": "菩薩三摩地力，而見諸佛承事供養。一一劫",
    "T10n0287_009:0571b22": "中，以一切種上妙供具，如應供養無量諸佛，",
    "T10n0287_009:0571b23": "而能具受諸佛如來加持顯發轉更增勝，於",
    "T10n0287_009:0571b24": "法界中所有問難善為解釋，無量百劫、無量",
    "T10n0287_009:0571b25": "千劫、無量百千劫、無量百千那庾多劫、無量",
    "T10n0287_009:0571b26": "俱胝劫、無量百俱胝劫、無量千俱胝劫、無量",
    "T10n0287_009:0571b27": "百千俱胝劫、無量百千俱胝那庾多劫，無能",
    "T10n0287_009:0571b28": "屈者。佛子！譬如善巧金師，以天真金作大嚴",
    "T10n0287_009:0571b29": "飾，大摩尼寶鈿廁其間，自在天王以嚴其首",
    "T10n0287_009:0571c01": "或繫其頸，其餘天人莊飾嚴具所不能及。佛",
    "T10n0287_009:0571c02": "子！菩薩住此法雲地中亦復如是，此之智行",
    "T10n0287_009:0571c03": "不可映奪，一切有情、一切聲聞及諸獨覺，始",
    "T10n0287_009:0571c04": "從初地乃至九地一切菩薩，所有智行皆不",
    "T10n0287_009:0571c05": "能及。此地菩薩智慧光明，能令有情乃至入",
    "T10n0287_009:0571c06": "於一切智智，而以一切餘智光明不可映奪。",
    "T10n0287_009:0571c07": "佛子！如大自在天王，光明超過一切受生之",
    "T10n0287_009:0571c08": "處，能令有情身心悅豫。佛子！菩薩安住於此",
    "T10n0287_009:0571c09": "第十法雲地者，智慧光明亦復如是，一切聲",
    "T10n0287_009:0571c10": "聞及諸獨覺，始從初地乃至安住第九地中",
    "T10n0287_009:0571c11": "一切菩薩，智慧光明所不能及，能令有情乃",
    "T10n0287_009:0571c12": "至住於一切智智法性之中。佛子！菩薩如是",
    "T10n0287_009:0571c13": "已能隨順智慧而行。諸佛世尊，復更為說通",
    "T10n0287_009:0571c14": "三世智、法界差別智、遍滿一切諸世界智、照",
    "T10n0287_009:0571c15": "一切世界加持之智、遍知一切諸有情類剎",
    "T10n0287_009:0571c16": "土法智。舉要言之，乃至為說一切智智，彼於",
    "T10n0287_009:0571c17": "十種波羅蜜多，智到彼岸最為增上，餘到彼",
    "T10n0287_009:0571c18": "岸非不修行，隨力隨分。「佛子！是名略說菩薩",
    "T10n0287_009:0571c19": "第十法雲地。若廣說者，假使無量阿僧祇劫",
    "T10n0287_009:0571c20": "不可窮盡。菩薩住此受生多作大自在天王，",
    "T10n0287_009:0571c21": "於法自在能授有情聲聞、獨覺、一切菩薩到彼",
    "T10n0287_009:0571c22": "岸行，法界差別問答之中無能屈者。諸所作",
    "T10n0287_009:0571c23": "業，或以布施、或以愛語、或以利行、或以同事，",
    "T10n0287_009:0571c24": "此等一切悉皆不離佛作意、法作意、僧伽作意、",
    "T10n0287_009:0571c25": "菩薩作意、菩薩行作意、到彼岸作意、諸地作",
    "T10n0287_009:0571c26": "意、佛力作意、無所畏作意、佛不共法作意，乃",
    "T10n0287_009:0571c27": "至不離以一切種勝妙相應一切智智作意。",
    "T10n0287_009:0571c28": "常作願言：『我當一切諸有情中為首、為勝、為",
    "T10n0287_009:0571c29": "殊勝、為妙、為微妙、為上、為無上、為導、為將、為",
    "T10n0287_009:0572a01": "帥，乃至願得一切智智所依止處。』若樂發起",
    "T10n0287_009:0572a02": "如是精進，由是精進於一剎那瞬息須臾，得",
    "T10n0287_009:0572a03": "入百萬俱胝那庾多不可說佛剎微塵等諸三",
    "T10n0287_009:0572a04": "摩地，能見百萬俱胝那庾多不可說佛剎微",
    "T10n0287_009:0572a05": "塵等諸佛，彼佛加持皆能解了，能動百萬俱",
    "T10n0287_009:0572a06": "胝那庾多不可說佛剎微塵等世界，能往百",
    "T10n0287_009:0572a07": "萬俱胝那庾多不可說佛剎微塵等諸佛國",
    "T10n0287_009:0572a08": "土，能照百萬俱胝那庾多佛剎微塵等世界，",
    "T10n0287_009:0572a09": "成熟百萬俱胝那庾多不可說佛剎微塵等有",
    "T10n0287_009:0572a10": "情，住壽百萬俱胝那庾多不可說佛剎微塵",
    "T10n0287_009:0572a11": "等劫，於前、後際各入百萬俱胝那庾多不可",
    "T10n0287_009:0572a12": "說佛剎微塵等劫，思擇百萬俱胝那庾多不",
    "T10n0287_009:0572a13": "可說佛剎微塵等法門，示現百萬俱胝那庾",
    "T10n0287_009:0572a14": "多不可說佛剎微塵等身，身身皆能示現百",
    "T10n0287_009:0572a15": "萬俱胝那庾多不可說佛剎微塵等菩薩眷屬",
    "T10n0287_009:0572a16": "圍遶。從此已上是諸菩薩有願力者，由勝願",
    "T10n0287_009:0572a17": "故，所有遊戲，或身、或光明、或神通、或眼、或境",
    "T10n0287_009:0572a18": "界、或音聲、或行、或莊嚴、或勝解、或所作，此等",
    "T10n0287_009:0572a19": "乃至爾所百千俱胝那庾多劫不易可數。",
    "T10n0287_009:0572a20": "佛子！是諸菩薩十種智地悉皆隨順，一切種",
    "T10n0287_009:0572a21": "一切智智漸現前故。佛子！譬如從無熱池流",
    "T10n0287_009:0572a22": "出之水，以四河口流注潤澤贍部洲地，無盡",
    "T10n0287_009:0572a23": "無竭復更增長，乃至入海令其充滿。佛子！從",
    "T10n0287_009:0572a24": "菩提心流出善根亦復如是，以大願流四種",
    "T10n0287_009:0572a25": "攝事，充滿饒益諸有情界，無有窮盡復更增",
    "T10n0287_009:0572a26": "長，乃至入於一切智海令其充滿。",
    "T10n0287_009:0572a27": "「佛子！是諸菩薩十地依因佛智而得顯現。佛",
    "T10n0287_009:0572a28": "子！譬如依因大地，十大山王而得顯現。何等",
    "T10n0287_009:0572a29": "為十？所謂：雪山王、香醉山王、裂窮山王、神仙",
    "T10n0287_009:0572b01": "山王、持雙山王、馬耳山王、持魚山王、輪圍山",
    "T10n0287_009:0572b02": "王、幢相山王、妙高山王。佛子！如雪山王一切",
    "T10n0287_009:0572b03": "藥草種類出處，是諸藥草採不可盡。菩薩住",
    "T10n0287_009:0572b04": "在極喜地中亦復如是，能為一切世間書論，",
    "T10n0287_009:0572b05": "文頌明呪所依出處；其諸世間書論技藝，文",
    "T10n0287_009:0572b06": "頌明呪說不可盡。佛子！譬如香醉大山王，一",
    "T10n0287_009:0572b07": "切香類為所出處，於中諸香取不可盡。菩薩",
    "T10n0287_009:0572b08": "住在離垢地中亦復如是，能為一切菩薩淨",
    "T10n0287_009:0572b09": "戒律儀行香所依出處，以諸菩薩淨戒律儀",
    "T10n0287_009:0572b10": "行香無盡。佛子！譬如裂窮大山王純寶所成，",
    "T10n0287_009:0572b11": "一切眾寶種類出處，於中眾寶取不可盡。菩",
    "T10n0287_009:0572b12": "薩住在發光地中亦復如是，能為一切世間",
    "T10n0287_009:0572b13": "靜慮、神通、解脫、等持、等至、所依出處，以於一",
    "T10n0287_009:0572b14": "切世間靜慮、神通、解脫、等持、等至，問答之中",
    "T10n0287_009:0572b15": "不可窮盡。佛子！譬如神仙大山王純寶所成，",
    "T10n0287_009:0572b16": "五通神仙所依出處，於中五通神仙眾會不",
    "T10n0287_009:0572b17": "可窮盡。菩薩住在焰慧地中亦復如是，能為",
    "T10n0287_009:0572b18": "一切於道非道殊勝智慧所依出處，於一",
    "T10n0287_009:0572b19": "切道非道殊勝智問答中不可窮盡。佛子！譬",
    "T10n0287_009:0572b20": "如持雙大山王純寶所成，一切藥叉大神出",
    "T10n0287_009:0572b21": "處，於中一切藥叉大神眾不可窮盡。菩薩住",
    "T10n0287_009:0572b22": "在難勝地中亦復如是，能為一切神通威力",
    "T10n0287_009:0572b23": "自在變化所依出處，於諸一切神通威力自",
    "T10n0287_009:0572b24": "在變化問答之中不可窮盡。佛子！譬如馬耳",
    "T10n0287_009:0572b25": "大山王純寶所成，一切諸果種類出處，於中",
    "T10n0287_009:0572b26": "諸果取不可盡。菩薩住在現前地中亦復如",
    "T10n0287_009:0572b27": "是，能為趣入演說緣起所依出處，聲聞果證",
    "T10n0287_009:0572b28": "問答之中不可窮盡。佛子！譬如持魚大山王",
    "T10n0287_009:0572b29": "純寶所成，一切大力龍神出處，於中一切大",
    "T10n0287_009:0572c01": "力龍眾無有窮盡。菩薩住在遠行地中亦復",
    "T10n0287_009:0572c02": "如是，能為演說方便妙慧所依出處，獨覺果",
    "T10n0287_009:0572c03": "證問答義中不可窮盡。佛子！譬如鐵輪圍大",
    "T10n0287_009:0572c04": "山王純寶所成，諸自在眾所依出處，以自在",
    "T10n0287_009:0572c05": "眾不可窮盡。菩薩住在不動地中亦復如是，",
    "T10n0287_009:0572c06": "能為引發一切菩薩自在問答所依出處，於",
    "T10n0287_009:0572c07": "諸世間剖析問答不可窮盡。佛子！譬如幢相",
    "T10n0287_009:0572c08": "大山王純寶所成，諸大威德阿素洛眾所依",
    "T10n0287_009:0572c09": "出處，以大威德阿素洛眾不可窮盡。菩薩住",
    "T10n0287_009:0572c10": "在善慧地中亦復如是，能為一切世間流轉",
    "T10n0287_009:0572c11": "止息智行所依出處，一切世間生問答中不",
    "T10n0287_009:0572c12": "可窮盡。佛子！譬如妙高大山王純寶所成，大",
    "T10n0287_009:0572c13": "威德天所依出處，於中諸大威德天眾不可",
    "T10n0287_009:0572c14": "窮盡。菩薩住在法雲地中亦復如是，能為如",
    "T10n0287_009:0572c15": "來力、無所畏、不共佛法所依出處，於諸佛事",
    "T10n0287_009:0572c16": "示現問答不可窮盡。佛子！如此十種大寶山",
    "T10n0287_009:0572c17": "王同在大海所顯菩薩十地，亦復如是，悉皆",
    "T10n0287_009:0572c18": "同在一切智智亦以一切智智所顯。",
    "T10n0287_009:0572c19": "「佛子！譬如大海以十行相，無映奪故墮在海",
    "T10n0287_009:0572c20": "數。何等為十？所謂：漸次深故，不共死屍而停",
    "T10n0287_009:0572c21": "宿故，餘水入中捨名數故，同一味故，多珍寶",
    "T10n0287_009:0572c22": "故，深難下故，廣無量故，大身種類所居處故，",
    "T10n0287_009:0572c23": "潮不違越所立限故，能受一切大雲之雨不",
    "T10n0287_009:0572c24": "厭足故。佛子！諸菩薩行亦復如是，以十行相",
    "T10n0287_009:0572c25": "無映奪故墮大行數。何等為十？所謂：極喜地",
    "T10n0287_009:0572c26": "中引發大願漸次深故，離垢地中不共毀禁",
    "T10n0287_009:0572c27": "死屍停故，發光地中世間假立捨名數故，焰",
    "T10n0287_009:0572c28": "慧地中以於諸佛不壞淨信同一味故，難勝",
    "T10n0287_009:0572c29": "地中引發無量方便神通世間事用多珍寶",
    "T10n0287_009:0573a01": "故，現前地中觀察緣起甚深理故，遠行地中",
    "T10n0287_009:0573a02": "以廣無量妙慧決擇諸善巧故，不動地中引",
    "T10n0287_009:0573a03": "發示現大莊嚴故，善慧地中如理通達甚深",
    "T10n0287_009:0573a04": "解脫及世間行終不違越所立限故，法雲地",
    "T10n0287_009:0573a05": "中能受一切諸佛法明大雲之雨無厭足故。",
    "T10n0287_009:0573a06": "「佛子！譬如大摩尼寶，若時超過十種寶性而",
    "T10n0287_009:0573a07": "乃採得，善巧上匠以火炙治，善圓無缺、善淨",
    "T10n0287_009:0573a08": "離垢、善瑩明徹、善妙鑽穿貫以寶縷，置吠瑠",
    "T10n0287_009:0573a09": "璃高幢之上，普放一切種種光明，王所許可，",
    "T10n0287_009:0573a10": "是時能雨一切眾寶，隨欲攝益一切有情，令",
    "T10n0287_009:0573a11": "其心願悉得充滿。佛子！當知薩婆若心亦復",
    "T10n0287_009:0573a12": "如是，若時菩薩大菩提心，超過十種聖者種",
    "T10n0287_009:0573a13": "性，而乃得起杜多功德，遠離戒禁善炙鍊冶，",
    "T10n0287_009:0573a14": "靜慮、等持、等至圓滿，道支行相善淨無垢，方",
    "T10n0287_009:0573a15": "便神通善瑩明徹，以緣起觀善妙鑽穿，貫以",
    "T10n0287_009:0573a16": "種種方便慧縷，置於自在高幢之上，觀眾生",
    "T10n0287_009:0573a17": "行放聞慧光，正等覺智受灌灑已，是時得名",
    "T10n0287_009:0573a18": "一切智者，能為一切諸有情界廣作佛事。佛",
    "T10n0287_009:0573a19": "子！當知此能積集諸菩薩行，以一切種一切",
    "T10n0287_009:0573a20": "智智功德性聚妙法門品，未種善根諸有情",
    "T10n0287_009:0573a21": "類終不得聞。」解脫月菩薩言：「唯佛子！若有有",
    "T10n0287_009:0573a22": "情耳根得聞此一切種一切智智功德性聚妙",
    "T10n0287_009:0573a23": "法門品，此等成就幾所福聚？」金剛藏菩薩言：",
    "T10n0287_009:0573a24": "「佛子！一切智智所有若干威力自在，發一切",
    "T10n0287_009:0573a25": "智心攝緣故，亦有爾所福德之聚，發一切智",
    "T10n0287_009:0573a26": "心攝緣故，所有若干福德之聚現前，聞此妙",
    "T10n0287_009:0573a27": "法門品，當得爾所福德之聚。所以者何？佛子！",
    "T10n0287_009:0573a28": "當知此一切智智功德性聚妙法門品，若非",
    "T10n0287_009:0573a29": "菩薩不能得聞不能信解，況復於中以修行",
    "T10n0287_009:0573b01": "相精勤加行？佛子！是故當知若有有情，一心",
    "T10n0287_009:0573b02": "聽聞此法門品，聞已信解，解已受持，以修行",
    "T10n0287_009:0573b03": "相於中加行，此諸有情皆悉隨順一切智門。",
    "T10n0287_009:0573b04": "爾時佛神力故、法爾如故，十方世間十俱胝",
    "T10n0287_009:0573b05": "佛剎微塵數世界，皆悉六變十八相動，所謂：",
    "T10n0287_009:0573b06": "動、遍動、等遍動，起、遍起、等遍起，踊、遍踊、等遍",
    "T10n0287_009:0573b07": "踊，震、遍震、等遍震，吼、遍吼、等遍吼，擊、遍擊、等",
    "T10n0287_009:0573b08": "遍擊，佛神力故、法爾如故，雨天花雲、雨天鬘",
    "T10n0287_009:0573b09": "雲，天妙衣雲、諸天寶雲、天莊嚴雲、天寶蓋雲、",
    "T10n0287_009:0573b10": "天寶幢雲、天寶幡雲，雨天樂雲其音和雅同",
    "T10n0287_009:0573b11": "時發聲，雨超諸天讚詠一切智地之雲。如此",
    "T10n0287_009:0573b12": "世界於四大洲，他化自在天王宮中演說此",
    "T10n0287_009:0573b13": "法，十方一切諸世界中，此說法聲普遍流轉",
    "T10n0287_009:0573b14": "悉亦如是。爾時復以佛神力故，從十方面過",
    "T10n0287_009:0573b15": "十俱胝佛剎微塵數諸世界外，有十俱胝佛剎",
    "T10n0287_009:0573b16": "微塵數諸菩薩眾，遍滿十方來集此會。至此",
    "T10n0287_009:0573b17": "會已咸作是言：『善哉，善哉！佛子！汝今善能顯",
    "T10n0287_009:0573b18": "此菩薩法性。佛子！我等悉亦同號名金剛藏，",
    "T10n0287_009:0573b19": "我等各各所住世界名金剛勝，於中諸佛正",
    "T10n0287_009:0573b20": "等覺者皆亦同號名金剛幢。我等各各從彼",
    "T10n0287_009:0573b21": "而來，於彼一切諸世界中，由佛神力亦說此",
    "T10n0287_009:0573b22": "法，眾會悉等，文字句義與此所說無有增減。",
    "T10n0287_009:0573b23": "佛子！我等今者承佛神力，而來此會為汝作",
    "T10n0287_009:0573b24": "證。如今我等入此世界十方一切諸世界中，",
    "T10n0287_009:0573b25": "一一世界於四大洲，各於他化自在天中，自",
    "T10n0287_009:0573b26": "在天王宮摩尼寶藏殿，悉亦如是而往作證。』」",
    "T10n0287_009:0573b27": "爾時，金剛藏菩薩觀察十方一切眾會，普照",
    "T10n0287_009:0573b28": "法界，為欲讚歎發菩提心，為欲示現菩薩境",
    "T10n0287_009:0573b29": "界，為欲淨治菩薩行力，為說攝取一切智道，",
    "T10n0287_009:0573c01": "為除一切諸世間垢，為欲施與一切種智，為",
    "T10n0287_009:0573c02": "欲示現不可思議智莊嚴事，為欲顯示一切",
    "T10n0287_009:0573c03": "菩薩諸勝功德，為欲令此如上地義轉更開",
    "T10n0287_009:0573c04": "顯，承佛神力而說頌言：",
    "T10n0287_009:0573c05": "「其心寂滅恒調順，　　平等無礙如虛空；",
    "T10n0287_009:0573c06": "離諸垢濁住於道，　　汝等應聽此勝行。",
    "T10n0287_009:0573c07": "百千億劫修諸善，　　供養無量無邊佛；",
    "T10n0287_009:0573c08": "聲聞、獨覺亦復然，　　為利群生發大心。",
    "T10n0287_009:0573c09": "勤持淨戒、常和忍，　　慚愧福智皆具足；",
    "T10n0287_009:0573c10": "志求佛智修廣慧，　　為得十力發大心。",
    "T10n0287_009:0573c11": "三世諸佛咸供養，　　一切國土悉嚴淨；",
    "T10n0287_009:0573c12": "了知諸法皆平等，　　為利有情發大心。",
    "T10n0287_009:0573c13": "初地已發菩提心，　　永離眾惡常歡喜；",
    "T10n0287_009:0573c14": "願力廣修諸善法，　　以悲愍故入後地。",
    "T10n0287_009:0573c15": "戒、定具足念有情，　　滌除垢穢心明潔；",
    "T10n0287_009:0573c16": "觀世三毒火熾然，　　廣大解者趣三地。",
    "T10n0287_009:0573c17": "三有一切皆無常，　　如箭入身無救護；",
    "T10n0287_009:0573c18": "厭離有為求佛法，　　廣大智趣焰慧地。",
    "T10n0287_009:0573c19": "念慧具足得道智，　　供養百千無量佛；",
    "T10n0287_009:0573c20": "常觀最勝諸功德，　　斯則趣入難勝地。",
    "T10n0287_009:0573c21": "智慧方便善觀察，　　種種示現救有情；",
    "T10n0287_009:0573c22": "復供十力無上尊，　　此能趣入現前地。",
    "T10n0287_009:0573c23": "世所難知而能知，　　不受於我離有無；",
    "T10n0287_009:0573c24": "法性本寂隨緣轉，　　由此妙智向七地。",
    "T10n0287_009:0573c25": "智慧方便心廣大，　　難行難伏難了知；",
    "T10n0287_009:0573c26": "雖證寂滅懃修習，　　能取如空不動地。",
    "T10n0287_009:0573c27": "蒙佛勸從寂滅起，　　廣修種種諸智業；",
    "T10n0287_009:0573c28": "具十自在觀世間，　　以此而昇善慧地。",
    "T10n0287_009:0573c29": "以微妙智觀有情，　　心、惑、業等諸稠林；",
    "T10n0287_009:0574a01": "為欲化其令趣道，　　演說諸佛勝義藏。",
    "T10n0287_009:0574a02": "次第修行具眾善，　　乃至九地集福慧；",
    "T10n0287_009:0574a03": "常求諸佛最勝法，　　以佛智水受灌頂。",
    "T10n0287_009:0574a04": "獲諸無數三摩地，　　皆善了知其作業；",
    "T10n0287_009:0574a05": "其後定名受灌頂，　　住廣大境恒不動。",
    "T10n0287_009:0574a06": "菩薩得此後定時，　　大寶蓮花忽然現；",
    "T10n0287_009:0574a07": "身量稱彼於中坐，　　同觀菩薩眾圍遶。",
    "T10n0287_009:0574a08": "放大光明百千億，　　滅除一切有情苦；",
    "T10n0287_009:0574a09": "復於頂上放光明，　　普入十方諸佛會；",
    "T10n0287_009:0574a10": "悉住空中作光網，　　供養佛已從足入；",
    "T10n0287_009:0574a11": "即時諸佛悉知此，　　佛子今登灌頂位。",
    "T10n0287_009:0574a12": "十方菩薩皆來集，　　瞻此大士獲眾定；",
    "T10n0287_009:0574a13": "諸佛眉間亦放光，　　普照而來從頂入。",
    "T10n0287_009:0574a14": "十方世界咸震動，　　一切惡趣苦銷滅；",
    "T10n0287_009:0574a15": "是時諸佛灌其頂，　　如轉輪王灌太子。",
    "T10n0287_009:0574a16": "若蒙諸佛與灌頂，　　是則名登法雲地；",
    "T10n0287_009:0574a17": "智慧增長無有邊，　　開悟一切諸世間。",
    "T10n0287_009:0574a18": "欲界、色界、無色界，　　法界、世界、有情界；",
    "T10n0287_009:0574a19": "有為、無為、空涅槃，　　如是一切咸通達。",
    "T10n0287_009:0574a20": "一切變化大威力，　　諸佛加持微細智；",
    "T10n0287_009:0574a21": "祕密劫數毛道等，　　皆能如實而觀察。",
    "T10n0287_009:0574a22": "受生捨俗成正覺，　　轉妙法輪入涅槃；",
    "T10n0287_009:0574a23": "乃至寂滅解脫法，　　及所示說皆能了。",
    "T10n0287_009:0574a24": "菩薩住此法雲地，　　具足念力持佛法；",
    "T10n0287_009:0574a25": "譬如大海受龍雨，　　此地受法亦復然。",
    "T10n0287_009:0574a26": "假使十方無量土，　　微塵數等諸有情；",
    "T10n0287_009:0574a27": "悉得聞持陀羅尼，　　各持別別無量法。",
    "T10n0287_009:0574a28": "菩薩住此法雲地，　　於一佛所所受法；",
    "T10n0287_009:0574a29": "名為三世法界藏，　　此過彼數無有量。",
    "T10n0287_009:0574b01": "由昔智願威神力，　　一念普遍十方界；",
    "T10n0287_009:0574b02": "注甘露法滅煩惱，　　是故此地名法雲。",
    "T10n0287_009:0574b03": "神通示現遍十方，　　超出人天世間境；",
    "T10n0287_009:0574b04": "復過是數無量億，　　若以世智思必迷。",
    "T10n0287_009:0574b05": "十地菩薩身業等，　　至舉足量智功德，",
    "T10n0287_009:0574b06": "此乃登法太子位，　　九地諸聖不能測，",
    "T10n0287_009:0574b07": "何況一切諸群生，　　及以聲聞、獨覺等。",
    "T10n0287_009:0574b08": "此地菩薩供養佛，　　十方國土悉周遍，",
    "T10n0287_009:0574b09": "亦供現前諸聖眾，　　具足莊嚴佛功德。",
    "T10n0287_009:0574b10": "諸佛為住此地說，　　三世法界無礙智，",
    "T10n0287_009:0574b11": "遍照世界有情等，　　乃至為說一切智。",
    "T10n0287_009:0574b12": "此地菩薩智光明，　　能示有情正法路，",
    "T10n0287_009:0574b13": "如大自在天王光，　　除闇能悅有情身，",
    "T10n0287_009:0574b14": "此地智光能除闇，　　悅豫世間亦如是。",
    "T10n0287_009:0574b15": "住此多作三界王，　　善能演說三乘法；",
    "T10n0287_009:0574b16": "剎那能證百萬億，　　那庾多數不可說。",
    "T10n0287_009:0574b17": "剎土塵等三摩地，　　見佛等事餘亦然；",
    "T10n0287_009:0574b18": "此地我今已略說，　　若以廣說不可盡。",
    "T10n0287_009:0574b19": "是諸地於佛智中，　　嶷然住似十山王；",
    "T10n0287_009:0574b20": "初地藝業不可盡，　　如雪山中諸藥性；",
    "T10n0287_009:0574b21": "二地戒香如香山；　　三如裂窮豐妙珍；",
    "T10n0287_009:0574b22": "焰慧道寶無有盡，　　如仙山中神仙眾；",
    "T10n0287_009:0574b23": "五地神通如持雙；　　六如馬耳具眾果；",
    "T10n0287_009:0574b24": "七地大慧如持魚；　　八地自在如輪圍；",
    "T10n0287_009:0574b25": "九無礙解如幢相；　　十如妙高具眾德。",
    "T10n0287_009:0574b26": "初地願首二淨戒，　　三靜慮等諸功德，",
    "T10n0287_009:0574b27": "四專一行覺支道，　　五地微妙方便慧，",
    "T10n0287_009:0574b28": "六地甚深緣起觀，　　七廣大慧八莊嚴，",
    "T10n0287_009:0574b29": "九地思擇微妙義，　　出過一切世間道；",
    "T10n0287_009:0574c01": "十地受持諸佛法，　　如是行海無盡竭。",
    "T10n0287_009:0574c02": "十行超世發心初，　　淨戒第二、靜慮三，",
    "T10n0287_009:0574c03": "行淨第四、成就五，　　緣起第六、貫穿七，",
    "T10n0287_009:0574c04": "第八置在金剛幢，　　第九觀察眾稠林，",
    "T10n0287_009:0574c05": "第十法王授灌頂，　　如是德寶漸清淨。",
    "T10n0287_009:0574c06": "十方國土碎為塵，　　可於一念知其數；",
    "T10n0287_009:0574c07": "毫末度空可知量，　　億劫說此不可盡。」",
    "T10n0287_009:0574c08": "爾時，金剛藏菩薩摩訶薩，以佛神力說此經",
    "T10n0287_009:0574c09": "已，如來、應供、正遍等覺，稱許印可。彼諸一切",
    "T10n0287_009:0574c10": "菩薩大眾，及諸天、龍、藥叉、健達縛、阿素洛、釋、",
    "T10n0287_009:0574c11": "梵、護世、摩醯首羅、淨居天眾，皆大歡喜信受",
    "T10n0287_009:0574c12": "奉行。時薄伽梵成道未久第二七日，在於他",
    "T10n0287_009:0574c13": "化自在天王宮摩尼寶藏殿，隨喜金剛藏菩",
    "T10n0287_009:0574c14": "薩所說。",
    "T10n0287_009:0574c15": "菩薩法雲地第十竟",
    "T10n0287_009:0574c16": "十地經卷第九",
    "T10n0287_009:勝0542b28": "妙",
    "T10n0287_009:文筆讚詠歌0551a16": "舞妓樂，戲笑談說喜樂",
    "T10n0287_009:妙方便慧所引不0556a02": "共進道勝行"
}