{
    "X45n0765_001:0443b05": " 起信論疏略序",
    "X45n0765_001:0443b07": "一心印萬法萬法攝一心故一多無礙生佛不二而",
    "X45n0765_001:0443b08": "尚匪筆墨之所形容焉蓋摽月者可假指渡海者非",
    "X45n0765_001:0443b09": "無筏所以一切聖賢知娑婆教體乘音聲輪以如幻",
    "X45n0765_001:0443b10": "三昧談摩訶衍乃經乃論沄沄然興焉積而成大藏",
    "X45n0765_001:0443b11": "靡踰詮一心也中印度馬鳴大士應婆伽之懸讖倒",
    "X45n0765_001:0443b12": "波旬之赤幡推本實相作為斯論所謂開二門於一",
    "X45n0765_001:0443b13": "心眾典之要一以貫之不亦宜哉梁承聖年中三藏",
    "X45n0765_001:0443b14": "真諦譯成一卷今此譯是也論文幽邃雖高師碩德",
    "X45n0765_001:0443b15": "猶難之故訓[言*故]之家無慮不多矣方今其傳者疏無",
    "X45n0765_001:0443b16": "核於賢首記無博於長水蓋垂千載亦復無媿焉近",
    "X45n0765_001:0443b17": "明憨山大師撮精要於二家參互後譯發明隱微間",
    "X45n0765_001:0443b18": "出一言冷冷喚醒使學者優柔反覆是憨師之用心",
    "X45n0765_001:0443b19": "勤哉餘友龍湫每有禪寂之餘栖心乎竺墳適得憨",
    "X45n0765_001:0443b20": "師之疏略以為奇秘也今歲丙午夏餘客自東尾避",
    "X45n0765_001:0443c01": "暑於智山白鷺水嘗見龍之帳中別無餘長唯疏略",
    "X45n0765_001:0443c02": "一篇而已龍既謂余曰吾得此疏蓋亦有年言不繁",
    "X45n0765_001:0443c03": "理已穩尤便於初學乃授梓人廣布海內請子為之",
    "X45n0765_001:0443c04": "序余曰於戱叔末之弊人才益謭書籍益多雖戶誦",
    "X45n0765_001:0443c05": "家說靡得而通焉負笈之士病諸且起信一論也賢",
    "X45n0765_001:0443c06": "首長水二家窮源盡委無復餘蘊也以此疏略監諸",
    "X45n0765_001:0443c07": "二家存什一於千百恐人以為有遺漏乎龍師曰吁",
    "X45n0765_001:0443c08": "否若子之言憨師此疏無益於學者耶刪繁從略此",
    "X45n0765_001:0443c09": "疏之所以興也今之人力淺才謭無以通貫者非書",
    "X45n0765_001:0443c10": "籍之過矣面牆之徒胯蠁競馳謾執性癈書是效少",
    "X45n0765_001:0443c11": "林遣著之顰取大方無礙之笑者也蓋雖焚青龍之",
    "X45n0765_001:0443c12": "新疏無白馬之舊馱則法何仗傳哉子思之乎余立",
    "X45n0765_001:0443c13": "癈卷唯々退遂出書林壽木繕刻三閱月竣既而又",
    "X45n0765_001:0443c14": "請余之言顧龍師之言也雖出一時之言確然不可",
    "X45n0765_001:0443c15": "闕蓋讀此疏莫以略為不足以前一言記徧端矣。",
    "X45n0765_001:0443c16": "時寬文丙午仲秋日東尾沙門覃思熏沐合十書于",
    "X45n0765_001:0443c17": "般若山空諦室",
    "X45n0765_001:0444a10": "大乘起信論疏略卷上",
    "X45n0765_001:0444a12": "此論之題目乃一論之綱宗也言大乘起信者為",
    "X45n0765_001:0444a13": "欲發起大乘正信故言大乘者即所信之法體所",
    "X45n0765_001:0444a14": "言法者謂眾生心是心即攝一切世間出世間法",
    "X45n0765_001:0444a15": "具有體相用三大之義故乘者運載之義謂諸佛",
    "X45n0765_001:0444a16": "乘此而證菩提般涅槃菩薩乘此而趣果海眾生",
    "X45n0765_001:0444a17": "乘之而輪轉生死以此心是一切聖凡迷悟因果",
    "X45n0765_001:0444a18": "之總相故故下文云即一法界大總相法門體今",
    "X45n0765_001:0444a19": "欲諦信此心即是大乘正解不謬故云大乘起信",
    "X45n0765_001:0444a20": "以佛入滅六百年中小乘心外取法不信唯心多",
    "X45n0765_001:0444b01": "起諍論外道邪見破壞正法故論主興悲特造此",
    "X45n0765_001:0444b02": "論故下因緣云為欲除疑捨邪執故以疑與信友",
    "X45n0765_001:0444b03": "今信此心則疑自除矣論者決擇是非發明正理",
    "X45n0765_001:0444b04": "揀非經律故以論名賢首本疏精詳但科叚少隔",
    "X45n0765_001:0444b05": "故刪繁從略間會記義不別出文貴成一貫故云",
    "X45n0765_001:0444b06": "疏略。",
    "X45n0765_001:0444b07": "馬鳴菩薩造",
    "X45n0765_001:0444b08": "此造論人也馬鳴者以此菩薩初生之時感群馬",
    "X45n0765_001:0444b09": "悲鳴故以為名及說法時諸馬聞之亦皆悲鳴疏",
    "X45n0765_001:0444b10": "引摩訶摩耶經云如來滅後六百歲已諸外道等",
    "X45n0765_001:0444b11": "邪見競興毀滅佛法有一比丘名曰馬鳴善說法",
    "X45n0765_001:0444b12": "要降伏一切諸外道輩。",
    "X45n0765_001:0444b13": "真諦三藏譯",
    "X45n0765_001:0444b14": "此譯人名也論有二譯一西印土優禪尼國沙門",
    "X45n0765_001:0444b15": "波羅末陀此云真諦梁元帝承聖三年於衡州建",
    "X45n0765_001:0444b16": "興寺譯成一卷二十四紙一于闐國沙門實叉難",
    "X45n0765_001:0444b17": "陀此云喜學大周則天時於東都佛授記寺譯成",
    "X45n0765_001:0444b18": "兩卷亦二十四紙今行前譯。",
    "X45n0765_001:0444b19": "西京太原寺沙門法藏造疏",
    "X45n0765_001:0444b20": "明南嶽沙門　　德清纂略",
    "X45n0765_001:0444c01": "將著論文先歸敬述意。後述正論文。且初。",
    "X45n0765_001:0444c02": "歸命盡十方。",
    "X45n0765_001:0444c03": "將造斯論先須歸命三寶請求加被所以然者以",
    "X45n0765_001:0444c04": "造論釋經經乃佛說佛智甚深非情可測故請三",
    "X45n0765_001:0444c05": "寶威力加被攝受故使論義印契佛心且示法有",
    "X45n0765_001:0444c06": "所宗以三寶是所宗依故今云歸命乃能皈之心",
    "X45n0765_001:0444c07": "也欲入法性先忘我相命以統攝六根今以命歸",
    "X45n0765_001:0444c08": "則身心俱亡能歸之至也十方乃所歸分際意謂",
    "X45n0765_001:0444c09": "所著論義乃法界之宗故須皈命盡十方之三寶",
    "X45n0765_001:0444c10": "以心無分限故境亦無量也。",
    "X45n0765_001:0444c11": "最勝業徧知色無礙自在救世大悲者。",
    "X45n0765_001:0444c12": "此歸佛寶也佛以三輪應物今所歸三輪皆最上",
    "X45n0765_001:0444c13": "殊勝者意顯非應化身乃從法垂報之身也徧知",
    "X45n0765_001:0444c14": "意業最勝也凡夫不知外道邪知聲聞偏知菩薩",
    "X45n0765_001:0444c15": "分知唯佛徧知以實智證理理無不徹權智鑒機",
    "X45n0765_001:0444c16": "機無不宜故色無礙自在身業最勝也華嚴佛有",
    "X45n0765_001:0444c17": "無量相相有無量好根根圓融周徧自在又十身",
    "X45n0765_001:0444c18": "歷然無壞無雜故救世大悲者語業最勝也佛以",
    "X45n0765_001:0444c19": "音聲輪應機說法世乃眾生世間所救之處大悲",
    "X45n0765_001:0444c20": "能救之心萬德之中如來唯用大悲為力故者指",
    "X45n0765_001:0445a01": "歸其人也。",
    "X45n0765_001:0445a02": "及彼身體相法性真如海無量功德藏。",
    "X45n0765_001:0445a03": "此歸法寶也及者謂不但歸佛亦歸法也彼身指",
    "X45n0765_001:0445a04": "上佛也佛以法為身謂真如所流教法即是法身",
    "X45n0765_001:0445a05": "常住以此中已有如來全身故意顯此法即佛之",
    "X45n0765_001:0445a06": "體相本無二故法性真如海正指法體也謂真如",
    "X45n0765_001:0445a07": "法性即法身真體徧與一切染淨諸法為體性故",
    "X45n0765_001:0445a08": "以隨緣不變不變隨緣故喻如海遇風起諸波浪",
    "X45n0765_001:0445a09": "濕性無二故如來藏中含攝眾德故云功德藏。",
    "X45n0765_001:0445a10": "如實修行等。",
    "X45n0765_001:0445a11": "此歸僧寶也僧通凡聖聖通大小如實修行乃地",
    "X45n0765_001:0445a12": "上菩薩也據後譯云無邊德藏僧勤求正覺者則",
    "X45n0765_001:0445a13": "上句歎德人能攝德故名為藏。",
    "X45n0765_001:0445a14": "下述造論意。",
    "X45n0765_001:0445a15": "為欲令眾生除疑捨邪執起大乘正信佛種不斷故。",
    "X45n0765_001:0445a16": "此述造論意也法不虛設必有所為今有四意一",
    "X45n0765_001:0445a17": "以二乘不信唯心故顯示正義令除疑惑二以外",
    "X45n0765_001:0445a18": "道邪執故對治邪執令捨邪見三以修行者未起",
    "X45n0765_001:0445a19": "正行故分別發趣道相令起正信以為行本四為",
    "X45n0765_001:0445a20": "使信成滿入住不退堪受佛果故云佛種不斷為",
    "X45n0765_001:0445b01": "此多意所以造論。",
    "X45n0765_001:0445b02": "下正述論文。",
    "X45n0765_001:0445b03": "論曰有法能起摩訶衍信根是故應說。",
    "X45n0765_001:0445b04": "首標論者揀異經律非佛親說法者即論所依宗",
    "X45n0765_001:0445b05": "本謂一心法具二門三大義故正示所宗摩訶衍",
    "X45n0765_001:0445b06": "此云大乘謂所宗心法即是大乘能信此心為大",
    "X45n0765_001:0445b07": "乘根本有此勝益是故須說。",
    "X45n0765_001:0445b08": "說有五分云何為五一者因緣分二者立義分三者",
    "X45n0765_001:0445b09": "解釋分四者修行信心分五者勸修利益分。",
    "X45n0765_001:0445b10": "此標製作之規也分章析義故名為分將述此論",
    "X45n0765_001:0445b11": "先立五分以為次第法不孤起必有因由故首因",
    "X45n0765_001:0445b12": "緣由致既興必標宗本故次立義宗本修然非釋",
    "X45n0765_001:0445b13": "不解故次解釋既解法義非行不階故次修行信",
    "X45n0765_001:0445b14": "心解行雖陳鈍根懈進故次勸修此一論之大節",
    "X45n0765_001:0445b15": "也。",
    "X45n0765_001:0445b16": "下列釋因緣分。",
    "X45n0765_001:0445b17": "初說因緣分問曰有何因緣而造此論答曰是因緣",
    "X45n0765_001:0445b18": "有八種云何為八。",
    "X45n0765_001:0445b19": "徵釋因緣略有八種。",
    "X45n0765_001:0445b20": "一者因緣總相所謂為令眾生離一切苦得究竟樂",
    "X45n0765_001:0445c01": "非求世間名利恭敬故。",
    "X45n0765_001:0445c02": "此八因緣中第一總相與一論為發起之由故以",
    "X45n0765_001:0445c03": "凡夫外道迷此一心以招苦苦壞苦行苦分叚生",
    "X45n0765_001:0445c04": "死之苦二乘菩薩尚有變易生死之苦謂佛證得",
    "X45n0765_001:0445c05": "菩提覺法樂涅槃寂靜樂今為令眾生離苦得樂",
    "X45n0765_001:0445c06": "非求世間名利恭敬故。",
    "X45n0765_001:0445c07": "二者為欲解釋如來根本之義令諸眾生正解不謬",
    "X45n0765_001:0445c08": "故。",
    "X45n0765_001:0445c09": "此與立義分及解釋分中顯示正義對治邪執作",
    "X45n0765_001:0445c10": "發起因緣也以彼文中說依一心法有二種門各",
    "X45n0765_001:0445c11": "攝一切法即是如來所說法門之根本又生滅門",
    "X45n0765_001:0445c12": "中本覺名如始覺名來始本不二名曰如來今以",
    "X45n0765_001:0445c13": "如來依此心成故名此心為如來根本之義具釋",
    "X45n0765_001:0445c14": "此義令地前三賢比觀相應故云正解即顯示正",
    "X45n0765_001:0445c15": "義也比觀離倒故名不謬即對治邪執也。",
    "X45n0765_001:0445c16": "三者為令善根成熟眾生於摩訶衍法堪任不退信",
    "X45n0765_001:0445c17": "心故。",
    "X45n0765_001:0445c18": "此即下分別發趣道相也以彼文云令利根者發",
    "X45n0765_001:0445c19": "決定信進趣大道堪任住於不退信故此當十信",
    "X45n0765_001:0445c20": "終心自分滿足故云成熟進入住正定聚中使前",
    "X45n0765_001:0446a01": "信心堪任不退。",
    "X45n0765_001:0446a02": "四者為令善根微少眾生修習信心故。",
    "X45n0765_001:0446a03": "即下修行信心分初四種信心及四種修行也以",
    "X45n0765_001:0446a04": "彼文云令信未滿者修行信心使滿足故以信未",
    "X45n0765_001:0446a05": "滿故云微少令進向滿故云修習信心也。",
    "X45n0765_001:0446a06": "五者為示方便消惡業障善護其心遠離癡慢出邪",
    "X45n0765_001:0446a07": "網故。",
    "X45n0765_001:0446a08": "此中根劣易退賴多方便故有四也四中前三為",
    "X45n0765_001:0446a09": "下中上三品後一策以勸修今當初下品也即下",
    "X45n0765_001:0446a10": "修行信心中第四修行末文云令業重惑多者善",
    "X45n0765_001:0446a11": "根難發眾生以禮懺等方便消惡業障障輕故內",
    "X45n0765_001:0446a12": "離頑嚚癡慢外出邪魔骨網。",
    "X45n0765_001:0446a13": "六者為示修習止觀對治凡夫二乘心過故。",
    "X45n0765_001:0446a14": "當中品也即下第五修習止觀門文中雙明止觀",
    "X45n0765_001:0446a15": "遣凡小二執故云對治也。",
    "X45n0765_001:0446a16": "七者為示專念方便生於佛前必定不退信心故。",
    "X45n0765_001:0446a17": "當上品也即下修行信心末勸生淨土門等文云",
    "X45n0765_001:0446a18": "舉勝方便令彼觀解分得相應眾生恐後報遷遇",
    "X45n0765_001:0446a19": "緣成退故令往生淨土成不退也。",
    "X45n0765_001:0446a20": "八者為示利益勸修行故。",
    "X45n0765_001:0446b01": "即下勸修利益分也文云舉彼損益勸令修捨即",
    "X45n0765_001:0446b02": "總策成前諸行也。",
    "X45n0765_001:0446b03": "有如是等因緣所以造論問曰修多羅中具有此法",
    "X45n0765_001:0446b04": "何須重說答曰修多羅中雖有此法以眾生根行不",
    "X45n0765_001:0446b05": "等受解緣別所謂如來在世眾生利根能說之人色",
    "X45n0765_001:0446b06": "心業勝圓音一演異類等解則不須論。",
    "X45n0765_001:0446b07": "此下難明須論不須論也此言當正法時佛現住",
    "X45n0765_001:0446b08": "世以有如來親為說法故不須論也色心圓音即",
    "X45n0765_001:0446b09": "佛三業殊勝一音圓音有二義華嚴經云如來於",
    "X45n0765_001:0446b10": "一語言中演說無邊契經海如來同一切音故云",
    "X45n0765_001:0446b11": "圓音又云一切眾生語言法一言演說盡無餘以",
    "X45n0765_001:0446b12": "一切音即一音一音即一切音一一語言徧窮生",
    "X45n0765_001:0446b13": "界而其音韻恒不雜亂若音不徧則是音非圓若",
    "X45n0765_001:0446b14": "音徧而無韻曲則是圓非音今不壞曲而等徧不",
    "X45n0765_001:0446b15": "動徧而差韻此是如來圓音非是心識思量境界。",
    "X45n0765_001:0446b16": "若如來滅後或有眾生能以自力廣聞而取解者。",
    "X45n0765_001:0446b17": "聞廣經文得解佛意不須他論故云自力此具文",
    "X45n0765_001:0446b18": "持義持。",
    "X45n0765_001:0446b19": "或有眾生亦以自力少聞而多解者。",
    "X45n0765_001:0446b20": "亦以自力尋略經文而能深解佛意故亦不須論",
    "X45n0765_001:0446c01": "此有義持無文持。",
    "X45n0765_001:0446c02": "或有眾生無自心力因於廣論而得解者。",
    "X45n0765_001:0446c03": "此但依經文不能解意因他廣論而得解了故云",
    "X45n0765_001:0446c04": "無自心力此有文持無義持。",
    "X45n0765_001:0446c05": "自有眾生復以廣論文多為煩心樂總持少文而攝",
    "X45n0765_001:0446c06": "多義能取解者。",
    "X45n0765_001:0446c07": "此明當機也不須廣論有二義一根利不假二心",
    "X45n0765_001:0446c08": "煩不耐。",
    "X45n0765_001:0446c09": "如是此論為欲總攝如來廣大深法無邊義故應說",
    "X45n0765_001:0446c10": "此論。",
    "X45n0765_001:0446c11": "此明論義深廣也以一心法為一法界大總相法",
    "X45n0765_001:0446c12": "門體徹法界源故云深攝法無邊故云廣深者如",
    "X45n0765_001:0446c13": "理智廣者如量智。",
    "X45n0765_001:0446c14": "已說因緣分次說立義分摩訶衍者總說有二種云",
    "X45n0765_001:0446c15": "何為二一者法二者義。",
    "X45n0765_001:0446c16": "此標立義分也法者出大乘體即宗本法也大位",
    "X45n0765_001:0446c17": "在因通於染淨在果唯取於淨義者辨大乘名義",
    "X45n0765_001:0446c18": "何故此心是大乘耶謂此心具三大義故名為大",
    "X45n0765_001:0446c19": "有二運轉故名為乘是故先顯法體後釋義理。",
    "X45n0765_001:0446c20": "所言法者謂眾生心是心則攝一切世間出世間法",
    "X45n0765_001:0447a01": "依於此心顯示摩訶衍義。",
    "X45n0765_001:0447a02": "此標宗顯義也出其法體言眾生心者謂如來藏",
    "X45n0765_001:0447a03": "心具和合不和合二門以在眾生位就隨染故得",
    "X45n0765_001:0447a04": "具二門若在佛地則無和合義以始覺同本唯一",
    "X45n0765_001:0447a05": "真如以此心體相無礙染淨同依隨流返流唯轉",
    "X45n0765_001:0447a06": "此心故隨染不覺則攝世間法約不變之本覺於",
    "X45n0765_001:0447a07": "返流之始覺則攝出世間法此猶約生滅門辨若",
    "X45n0765_001:0447a08": "約真如門則融鎔含攝染淨不殊依此一心宗本",
    "X45n0765_001:0447a09": "法上顯示大乘三大之義故名此心以為法也。",
    "X45n0765_001:0447a10": "何以故。",
    "X45n0765_001:0447a11": "此徵明法義也徵有二意一心通染淨大乘唯淨",
    "X45n0765_001:0447a12": "如何此心能顯彼義二心法是一大乘義廣如何",
    "X45n0765_001:0447a13": "一心能示彼義下釋義中以心含染淨故能顯大",
    "X45n0765_001:0447a14": "乘心具三大故能顯乘義。",
    "X45n0765_001:0447a15": "是心真如相即示摩訶衍體故是心生滅因緣相能",
    "X45n0765_001:0447a16": "示摩訶衍自體相用故。",
    "X45n0765_001:0447a17": "此標舉二門為起下文張本也舉真如門起下即",
    "X45n0765_001:0447a18": "是一法界等文真如相起下復次真如者依言說",
    "X45n0765_001:0447a19": "分別等文此相者是義相即性也舉生滅門起下",
    "X45n0765_001:0447a20": "依如來藏有生滅心等文生滅者隨熏變動也因",
    "X45n0765_001:0447b01": "緣者生滅緣由起下復次生滅因緣等文相者生",
    "X45n0765_001:0447b02": "滅之狀起下復次生滅相者等文真如門中云即",
    "X45n0765_001:0447b03": "示者以與彼所顯詮旨不別故云即示以是不起",
    "X45n0765_001:0447b04": "故唯示體生滅門中云能示者以染淨既異詮旨",
    "X45n0765_001:0447b05": "又分能所不同故不云即而云能此中體謂生滅",
    "X45n0765_001:0447b06": "門中本覺之義是生滅之自體以是生滅之因故",
    "X45n0765_001:0447b07": "故下釋生滅文具顯所示三大之義以真如是不",
    "X45n0765_001:0447b08": "起門故唯直示體生滅是起動門起含不起故具",
    "X45n0765_001:0447b09": "示三大之義。",
    "X45n0765_001:0447b10": "上示法。下示義。",
    "X45n0765_001:0447b11": "所言義者則有三種云何為三一者體大謂一切法",
    "X45n0765_001:0447b12": "真如平等不增減故二者相大謂如來藏具足無量",
    "X45n0765_001:0447b13": "性功德故三者用大能生一切世間出世間善因果",
    "X45n0765_001:0447b14": "故。",
    "X45n0765_001:0447b15": "此標列義門以起下復次真如自體相者等文也",
    "X45n0765_001:0447b16": "言體大者真性深廣凡聖染淨皆以為依故受大",
    "X45n0765_001:0447b17": "名以真如是一切法平等體故不增減者謂隨流",
    "X45n0765_001:0447b18": "加染不增缺淨不減返流除染不減加淨不增染",
    "X45n0765_001:0447b19": "淨之所不虧始終之所不易故相大者即二種如",
    "X45n0765_001:0447b20": "來藏中不空之義以不異體之相故云性德用大",
    "X45n0765_001:0447c01": "者謂隨染業行然此用大是報化二身麤細之用",
    "X45n0765_001:0447c02": "令諸眾生始成世善終成出世善也。",
    "X45n0765_001:0447c03": "上釋大。下釋乘。",
    "X45n0765_001:0447c04": "一切諸佛本所乘故一切菩薩皆乘此法到如來地",
    "X45n0765_001:0447c05": "故。",
    "X45n0765_001:0447c06": "此釋乘也諸佛者標果望因以解乘也菩薩者舉",
    "X45n0765_001:0447c07": "因望果以成運也始覺之智是能乘本覺之理為",
    "X45n0765_001:0447c08": "所乘故攝論云乘大性故名為大乘。",
    "X45n0765_001:0447c09": "已說立義分次說解釋分。",
    "X45n0765_001:0447c10": "此結前生後也。",
    "X45n0765_001:0447c11": "解釋有三種云何為三一者顕示正義二者對治邪",
    "X45n0765_001:0447c12": "執三者分別法趣道相。",
    "X45n0765_001:0447c13": "此標列釋名也顯示者正釋所立大乘法義對治",
    "X45n0765_001:0447c14": "者既明正體須遣異計發趣者趣正理之階降也",
    "X45n0765_001:0447c15": "列此三名即下正宗一分有此三叚依義解釋。",
    "X45n0765_001:0447c16": "且初顯正義。",
    "X45n0765_001:0447c17": "顯示正義者依一心法有二種門云何為二一者心",
    "X45n0765_001:0447c18": "真如門二者心生滅門。",
    "X45n0765_001:0447c19": "此標宗本釋上立義分中眾生心攝一切等也謂",
    "X45n0765_001:0447c20": "如來藏含於二義一約體絕相義即真如門謂非",
    "X45n0765_001:0448a01": "染淨生滅不動不轉平等一味性無差別眾生即",
    "X45n0765_001:0448a02": "涅槃不待滅也二隨緣起滅義即生滅門謂隨熏",
    "X45n0765_001:0448a03": "轉動成於染淨染淨雖成性恒不動正由不動能",
    "X45n0765_001:0448a04": "成染淨是故不動亦在動門即下文識中本覺及",
    "X45n0765_001:0448a05": "上文生滅門中自體是也故楞伽云如來藏名阿",
    "X45n0765_001:0448a06": "賴識而與無明七識共俱如大海波常無斷絕等",
    "X45n0765_001:0448a07": "並約生滅門說也然此二門舉體通融體相莫二",
    "X45n0765_001:0448a08": "此無二處諸法中實不同虛空性自神解故云一",
    "X45n0765_001:0448a09": "心。",
    "X45n0765_001:0448a10": "是二種門皆各總攝一切法。",
    "X45n0765_001:0448a11": "此結釋二門也上立義分中直云攝今釋中云各",
    "X45n0765_001:0448a12": "總攝者以一心含通別二門故今分通別又各攝",
    "X45n0765_001:0448a13": "故以真如門是染淨通相通相之外無別染淨故",
    "X45n0765_001:0448a14": "得總攝一切諸法生滅門者別顯染淨染淨之法",
    "X45n0765_001:0448a15": "無所不該故亦總攝一切諸法通別雖殊齊無所",
    "X45n0765_001:0448a16": "遺故云各攝又以此即是真如隨緣和合變作諸",
    "X45n0765_001:0448a17": "法諸法即無異體還攝真如門也以此二門齊攝",
    "X45n0765_001:0448a18": "不二故得說為一心也問二門既齊攝者何故真",
    "X45n0765_001:0448a19": "如門中唯示體生滅門中具顯三大耶答真如是",
    "X45n0765_001:0448a20": "泯相顯實門不壞相而即泯故得攝於生滅以泯",
    "X45n0765_001:0448b01": "相故而相不存但攝體也生滅是攬理成事門不",
    "X45n0765_001:0448b02": "壞理而成事故得攝於真如以成事而理不失故",
    "X45n0765_001:0448b03": "具三大義也以生滅起必賴於真故攬理理不失",
    "X45n0765_001:0448b04": "真如未必藉生滅故泯相相不存相不存故唯示",
    "X45n0765_001:0448b05": "體理不失故示於三大是故攝義是齊示義別也。",
    "X45n0765_001:0448b06": "此義云何以是二門不相離故。",
    "X45n0765_001:0448b07": "此結二門義也責義云若二門各別不可相從若",
    "X45n0765_001:0448b08": "本唯一心未容影攝答云以體不相離故如金莊",
    "X45n0765_001:0448b09": "嚴具思之可見。",
    "X45n0765_001:0448b10": "下別辨二門。初真如門分二義。初顯體離言",
    "X45n0765_001:0448b11": "以明觀智境。二依言辨德以明生信境。且初",
    "X45n0765_001:0448b12": "顯離言。",
    "X45n0765_001:0448b13": "心真如者即是一法界大總相法門體所謂心性不",
    "X45n0765_001:0448b14": "生不滅。",
    "X45n0765_001:0448b15": "此標釋真如門也顯體離言釋上立義分中真如",
    "X45n0765_001:0448b16": "義也即無二真心為一法界此非筭數之一謂如",
    "X45n0765_001:0448b17": "理虛融平等不二故稱為一依生聖法故云法界",
    "X45n0765_001:0448b18": "中邊論云法界者聖法因義總相法門者二門之",
    "X45n0765_001:0448b19": "中不取別相但取總相然亦該收別盡故云大也",
    "X45n0765_001:0448b20": "此一法界生滅真如皆舉全體故云體也軌生物",
    "X45n0765_001:0448c01": "解故曰法聖智通遊故云門不生不滅者釋上法",
    "X45n0765_001:0448c02": "體隨妄不生約治不滅又修起不生處染不滅。",
    "X45n0765_001:0448c03": "一切諸法唯依妄念而有差別若離心念則無一切",
    "X45n0765_001:0448c04": "境界之相。",
    "X45n0765_001:0448c05": "此釋上不生滅之所以也妄執者云現見諸法差",
    "X45n0765_001:0448c06": "別遷流何言性無生滅釋云差別相者是汝徧計",
    "X45n0765_001:0448c07": "妄情所作本來無實如依病眼妄見空華疑者又",
    "X45n0765_001:0448c08": "云以何得知從妄念生釋云以諸聖人離妄念故",
    "X45n0765_001:0448c09": "既無此境即驗此境定從妄生。",
    "X45n0765_001:0448c10": "是故一切法從本已來離言說相離名字相離心緣",
    "X45n0765_001:0448c11": "相畢竟平等無有變異不可破壞唯是一心故名真",
    "X45n0765_001:0448c12": "如。",
    "X45n0765_001:0448c13": "此覈真如得名也由一切法離念則無境界之相",
    "X45n0765_001:0448c14": "故皆即真如也非音聲之所說故離言說相非文",
    "X45n0765_001:0448c15": "句之所詮故離名字相此二句言語路絕非聞慧",
    "X45n0765_001:0448c16": "境也心行處滅故離心緣相非思慧境也以離妄",
    "X45n0765_001:0448c17": "名真離異名如畢竟下三句以離世間非修慧境",
    "X45n0765_001:0448c18": "也平等者雖徧通染淨而性恒無二也所以得無",
    "X45n0765_001:0448c19": "二者以在緣時始終不改所以在緣不改者以不",
    "X45n0765_001:0448c20": "同有為可破壞故此則在染不破治道不壞一心",
    "X45n0765_001:0449a01": "者結歸法體真如者依義立名。",
    "X45n0765_001:0449a02": "以一切言說假名無實但隨忘念不可得故言真如",
    "X45n0765_001:0449a03": "者亦無有相。",
    "X45n0765_001:0449a04": "此釋上離緣以雙遣名相也離言說相者以言教",
    "X45n0765_001:0449a05": "非實不可如言取也但隨下釋成無實所以也疑",
    "X45n0765_001:0449a06": "云既云離名字相何故復立此真如名此自語相",
    "X45n0765_001:0449a07": "違也故今釋遣假名非實不相違也不但離名而",
    "X45n0765_001:0449a08": "亦離相以名依相立但是徧計所執故楞伽云相",
    "X45n0765_001:0449a09": "名常相隨而生請妄想故今名相雙遣。",
    "X45n0765_001:0449a10": "謂言說之極因言遣言。",
    "X45n0765_001:0449a11": "此釋疑也疑云既絕名相但假客名者何故不立",
    "X45n0765_001:0449a12": "餘名而唯云真如耶釋云真如者是言說之極謂",
    "X45n0765_001:0449a13": "此名之後更無有名故攝論中十種名內真如是",
    "X45n0765_001:0449a14": "第十究竟名故云極也因言遣言立名之意也立",
    "X45n0765_001:0449a15": "此極名為遣於名故。",
    "X45n0765_001:0449a16": "此真如體無有可遣以一切法悉皆真故亦無可立",
    "X45n0765_001:0449a17": "以一切法皆同如故。",
    "X45n0765_001:0449a18": "此重拂妄計也恐難者見前雙遣真如名相將謂",
    "X45n0765_001:0449a19": "真如亦是可遣則生斷見故此釋云但遣虛妄名",
    "X45n0765_001:0449a20": "相不遣真如實法以是妙智觀境故何以不遣以",
    "X45n0765_001:0449b01": "法悉真無法可遣疑者既聞真理不遣則謂有法",
    "X45n0765_001:0449b02": "可立當情執取故釋云亦無可立以離妄情故何",
    "X45n0765_001:0449b03": "以不立以如故不可立也。",
    "X45n0765_001:0449b04": "當知一切法不可說不可念故名為真如。",
    "X45n0765_001:0449b05": "此結離言絕慮也。",
    "X45n0765_001:0449b06": "問曰若如是義者諸眾生等云何隨順而能得入。",
    "X45n0765_001:0449b07": "隨順問方便觀得入問正觀。",
    "X45n0765_001:0449b08": "答曰若知一切法雖說無有能說可說雖念亦無能",
    "X45n0765_001:0449b09": "念可念是名隨順若離於念名為得入。",
    "X45n0765_001:0449b10": "此正明觀智境也說念皆無能所者明念即無念",
    "X45n0765_001:0449b11": "非滅於念非滅念故故名雖念離於斷見也即無",
    "X45n0765_001:0449b12": "念故皆無能所離於常見也於一念間離此二見",
    "X45n0765_001:0449b13": "無此二故故能稱順中道隨順法性無念亦離方",
    "X45n0765_001:0449b14": "入真如。",
    "X45n0765_001:0449b15": "上明離言以明觀智境竟。下依言辨德以明生",
    "X45n0765_001:0449b16": "信境。",
    "X45n0765_001:0449b17": "復次真如者依言說分別有二種義。",
    "X45n0765_001:0449b18": "以前標云是心真如相此上釋真如二字下釋相",
    "X45n0765_001:0449b19": "字相即義也於真體中開說二義故不標相字顯",
    "X45n0765_001:0449b20": "此二義者若離於言即唯一味今既依言故說有",
    "X45n0765_001:0449c01": "二即顯不可隨言執取也但為生物信解故。",
    "X45n0765_001:0449c02": "云何為二一者如實空以能究竟顯實故二者如實",
    "X45n0765_001:0449c03": "不空以有自體具足無漏性功德故。",
    "X45n0765_001:0449c04": "此徵釋二義也如實空者此以如實之中空無妄",
    "X45n0765_001:0449c05": "染非謂如實自空此則如實之空也以妄空故遂",
    "X45n0765_001:0449c06": "能顕示真理故云顯實不空有二義一異妄無體",
    "X45n0765_001:0449c07": "故二異恒沙有流煩惱故故云具足等也佛性論",
    "X45n0765_001:0449c08": "偈云由客塵空故與法界相離無上法不空與法",
    "X45n0765_001:0449c09": "界相隨。",
    "X45n0765_001:0449c10": "所言如實空者從[(傘(企止+十))/月]已來一切染法不相應故謂離",
    "X45n0765_001:0449c11": "一切法差別之相以無虛妄心念故。",
    "X45n0765_001:0449c12": "此略釋空義也以妄境從妄念生故釋顯空無也",
    "X45n0765_001:0449c13": "良以倒心妄境情有理無真如之德理有情無故",
    "X45n0765_001:0449c14": "不相應也。",
    "X45n0765_001:0449c15": "當知真如自性非有相非無相非非有相非非無相",
    "X45n0765_001:0449c16": "非有無俱相非一相非異相非非一相非非異相非",
    "X45n0765_001:0449c17": "一異俱相。",
    "X45n0765_001:0449c18": "此廣釋空義也非有相者明真離妄有也惑者云",
    "X45n0765_001:0449c19": "既其非有即應是無故釋云非無也惑者聞上非",
    "X45n0765_001:0449c20": "有非無則謂雙非是真如法釋云因汝執有我說",
    "X45n0765_001:0450a01": "非有非謂法體是非有因汝執無我說非無非謂",
    "X45n0765_001:0450a02": "法體是非無故又非却雙非也惑者云我上立有",
    "X45n0765_001:0450a03": "立無汝立雙非雙非若存即有無隨喪今雙非既",
    "X45n0765_001:0450a04": "非我有無還立釋云因汝執雙非故我說非非非",
    "X45n0765_001:0450a05": "許雙是如何復執俱相以惑者執四句為真如法",
    "X45n0765_001:0450a06": "特以非字破之所謂四句既離百非俱遣也一異",
    "X45n0765_001:0450a07": "等四句準前可知然執取雖多總攝不過此二四",
    "X45n0765_001:0450a08": "句故廣百論云復次為顯世間所執諸法皆非真",
    "X45n0765_001:0450a09": "實及顯外道所執不同故偈云有非有俱非一非",
    "X45n0765_001:0450a10": "一雙泯隨次而配屬智者達非真。",
    "X45n0765_001:0450a11": "乃至總說依一切眾生以有妄心念念分別皆不相",
    "X45n0765_001:0450a12": "應故說為空若離妄心實無可空故。",
    "X45n0765_001:0450a13": "此結空義也妄計塵沙難可徧歷故今總攝辨不",
    "X45n0765_001:0450a14": "相應此順結也離妄者反結也以對染無說真為",
    "X45n0765_001:0450a15": "空非無如體以為空也亦可此文是釋疑疑者聞",
    "X45n0765_001:0450a16": "上真空則撥無真體及恒沙功德故為此釋是則",
    "X45n0765_001:0450a17": "聞空不異不空也。",
    "X45n0765_001:0450a18": "上釋空義竟。下釋不空義。",
    "X45n0765_001:0450a19": "所言不空者已顯法體空無妄故即是真心常恒不",
    "X45n0765_001:0450a20": "變淨法滿足則名不空。",
    "X45n0765_001:0450b01": "此顯不空義也常恒不變者竪顯真體三際無窮",
    "X45n0765_001:0450b02": "釋前以有自體也淨法滿足者橫顯淨德十方無",
    "X45n0765_001:0450b03": "盡顯前具足無漏等也自體既常不變復具無漏",
    "X45n0765_001:0450b04": "功德法體若然豈是空耶故結不空。",
    "X45n0765_001:0450b05": "亦無有相可取以離念境界唯證相應故。",
    "X45n0765_001:0450b06": "此釋疑也惑者聞淨法不空則謂同於情執之有",
    "X45n0765_001:0450b07": "故此釋也是則不空不異於空以離下釋離相所",
    "X45n0765_001:0450b08": "以也若妄念可緣則是有相既唯真智之境明知",
    "X45n0765_001:0450b09": "無妄執之相也故云唯證相應。",
    "X45n0765_001:0450b10": "上釋心真如門竟。下釋心生滅門有二大科。",
    "X45n0765_001:0450b11": "初釋生滅心法。二辨所示之義。初中又二",
    "X45n0765_001:0450b12": "初染淨生滅。二染淨相貲。且初。",
    "X45n0765_001:0450b13": "心生滅者依如來藏故有生滅心。",
    "X45n0765_001:0450b14": "此下釋生滅心初標體也謂不生滅心因無明風",
    "X45n0765_001:0450b15": "動作生滅故說生滅心依不生滅心然此二心竟",
    "X45n0765_001:0450b16": "無二體但約二義以說相依如不動之水為風所",
    "X45n0765_001:0450b17": "吹而作動水動靜雖殊而水體是一謂自性清淨",
    "X45n0765_001:0450b18": "心名如來藏因無明風動作生滅故云依如來藏",
    "X45n0765_001:0450b19": "有生滅心也。",
    "X45n0765_001:0450b20": "所謂不生不滅與生滅和合非一非異。",
    "X45n0765_001:0450c01": "此辨生滅相也是上如來藏自性清淨心動作生",
    "X45n0765_001:0450c02": "滅不相離故故云和合非謂別有生滅來與真如",
    "X45n0765_001:0450c03": "合謂生滅之心心之生滅無二相故心之不生滅",
    "X45n0765_001:0450c04": "因無明成生滅心從本覺起而無二體不相捨離",
    "X45n0765_001:0450c05": "故下文云如大海水因風波動水相風相不相捨",
    "X45n0765_001:0450c06": "離謂真心舉體成生滅之相生滅之相莫非神解",
    "X45n0765_001:0450c07": "不離真心如是不離名為和合非一非異者真如",
    "X45n0765_001:0450c08": "全體動故心與生滅非異而恒不變真性故與生",
    "X45n0765_001:0450c09": "滅不一依楞伽經以七識染法為生滅以如來藏",
    "X45n0765_001:0450c10": "淨法為不生滅此二和合為阿黎耶識以和合故",
    "X45n0765_001:0450c11": "非一非異以若一則無和合若異亦無和合以非",
    "X45n0765_001:0450c12": "一非異故得和合也如經云譬如泥團微塵非異",
    "X45n0765_001:0450c13": "非不異金莊嚴具亦復如是若泥團微塵異者非",
    "X45n0765_001:0450c14": "彼所成而實彼成是故非異若不異者泥團微塵",
    "X45n0765_001:0450c15": "應無差別如是轉識藏識真相若異者藏識非因",
    "X45n0765_001:0450c16": "若不異者轉識滅藏識亦應滅而自真相實不滅",
    "X45n0765_001:0450c17": "是故非自真相滅但業相滅解云此中真相是如",
    "X45n0765_001:0450c18": "來藏轉識是七識藏識是黎耶今此論主總括彼",
    "X45n0765_001:0450c19": "經上下文義作此安立故云非一非異。",
    "X45n0765_001:0450c20": "名為阿黎耶識。",
    "X45n0765_001:0451a01": "此出生滅名也此生滅不生滅即之義不一辨之",
    "X45n0765_001:0451a02": "心不異目此二義不二之心名阿黎耶識或云阿",
    "X45n0765_001:0451a03": "黎耶者但梵音楚憂耳梁真諦三藏就名翻為無",
    "X45n0765_001:0451a04": "沒識今奘法師就義翻為藏識藏是攝藏義無沒",
    "X45n0765_001:0451a05": "是不失義義一名異也所攝名藏謂諸眾生取為",
    "X45n0765_001:0451a06": "我故良以真心不守自性隨熏和合似一似常故",
    "X45n0765_001:0451a07": "諸愚者以似為實執為內我我見所攝故名為藏",
    "X45n0765_001:0451a08": "由是義故二種我見永不起位失賴耶名也又能",
    "X45n0765_001:0451a09": "藏自體於諸法中又能藏諸法於自體內論云能",
    "X45n0765_001:0451a10": "藏所藏我愛執藏此之謂也依此義立名。",
    "X45n0765_001:0451a11": "此識有二種義。",
    "X45n0765_001:0451a12": "此辨義也二義者謂此識體原是真妄和合而成",
    "X45n0765_001:0451a13": "故今在迷具含二義謂真如有二義一不變義二",
    "X45n0765_001:0451a14": "隨緣義無明亦二義一無體即空義二有用成事",
    "X45n0765_001:0451a15": "義此則真妄二義中各含二義由初義成上真如",
    "X45n0765_001:0451a16": "門由後義成此生滅門也就此識在生滅門中亦",
    "X45n0765_001:0451a17": "含二義謂覺義不覺二義於覺義中有本覺始覺",
    "X45n0765_001:0451a18": "不覺中有根本不覺枝末不覺以上真妄各二義",
    "X45n0765_001:0451a19": "具在本識中故云此識有二種義舊疏以為難故",
    "X45n0765_001:0451a20": "有多解大約就隨流返流之別故有多義耳問此",
    "X45n0765_001:0451b01": "中一識有二義與上一心有二門何別耶答上一",
    "X45n0765_001:0451b02": "心中含於二義謂不守自性隨緣義及不變自性",
    "X45n0765_001:0451b03": "絕相義今此但就隨緣門中染淨事理無二之相",
    "X45n0765_001:0451b04": "明此識也是則前一心義寬該收於二門此一識",
    "X45n0765_001:0451b05": "義陿局在於一門問此中本覺與上真如何別答",
    "X45n0765_001:0451b06": "真如約體絕相說本覺約性功德說謂大智慧光",
    "X45n0765_001:0451b07": "明義等名本覺相本者是性義覺者是智慧義以",
    "X45n0765_001:0451b08": "此皆為翻妄染顯故在生滅門中攝以真如門中",
    "X45n0765_001:0451b09": "無翻染等義故與此不同也是故體相二大俱名",
    "X45n0765_001:0451b10": "本覺並在生滅門中故得具三大也。",
    "X45n0765_001:0451b11": "能攝一切法生一切法。",
    "X45n0765_001:0451b12": "此顯識勝能也上二門中云皆各總攝此中不云",
    "X45n0765_001:0451b13": "各者以此二義陿於二門故但明一識由含二義",
    "X45n0765_001:0451b14": "故攝一切不言二義各攝一切又上文中但云攝",
    "X45n0765_001:0451b15": "而不云生者以真如門無能生義故此識之中以",
    "X45n0765_001:0451b16": "不覺熏本覺故生諸染法流轉生死以本覺熏不",
    "X45n0765_001:0451b17": "覺故生諸淨法返流出纏成於始覺依此二義徧",
    "X45n0765_001:0451b18": "生一切染淨法故云能生也。",
    "X45n0765_001:0451b19": "云何為二一者覺義二者不覺義所言覺義者謂心",
    "X45n0765_001:0451b20": "體離念離念相者等虛空界無所不徧法界一相即",
    "X45n0765_001:0451c01": "是如來平等法身依此法身說名本覺。",
    "X45n0765_001:0451c02": "此下依名辨釋也覺有本始先釋本覺離於妄念",
    "X45n0765_001:0451c03": "顯無不覺非唯無不覺之暗乃有大智慧光明義",
    "X45n0765_001:0451c04": "等故也虛空有二義以況於本覺一周徧義謂橫",
    "X45n0765_001:0451c05": "徧三際竪通凡聖二無差別義謂在纏出障性恒",
    "X45n0765_001:0451c06": "無二故如來法身者欲明覺義出纏相顯故既是",
    "X45n0765_001:0451c07": "法身之覺理非新成故云本也。",
    "X45n0765_001:0451c08": "何以故本覺義者對始覺義說以始覺者即同本覺。",
    "X45n0765_001:0451c09": "以覈本覺得名責有二意也謂前開章中直云覺",
    "X45n0765_001:0451c10": "義今何云本覺二謂今既云本覺何故前但云覺",
    "X45n0765_001:0451c11": "故此答云以對始故說之為本答初意也以本覺",
    "X45n0765_001:0451c12": "隨染要待始覺方名本覺覺至心源本無二相是",
    "X45n0765_001:0451c13": "故上文但云其覺答後意也又始覺是本覺所成",
    "X45n0765_001:0451c14": "還契心源融成一體方名始覺。",
    "X45n0765_001:0451c15": "上明本覺。下明始覺。",
    "X45n0765_001:0451c16": "始覺義者依本覺故而有不覺依不覺故說有始覺。",
    "X45n0765_001:0451c17": "此明起始覺之所由也依本覺者謂即此心體隨",
    "X45n0765_001:0451c18": "無明緣作妄念故依不覺者本覺內熏力故漸有",
    "X45n0765_001:0451c19": "微覺厭求乃至究竟還同本覺故下文云本覺隨",
    "X45n0765_001:0451c20": "染生智淨相者即此始覺也。",
    "X45n0765_001:0452a01": "又以覺心源故名究竟覺不覺心源故非究竟覺。",
    "X45n0765_001:0452a02": "染心之源謂性淨也麤相之源謂生相也覺此者",
    "X45n0765_001:0452a03": "始覺道圓同於本覺此在佛地不了其源始未同",
    "X45n0765_001:0452a04": "本此在金剛已還。",
    "X45n0765_001:0452a05": "此義云何。",
    "X45n0765_001:0452a06": "此徵明究竟不究竟義也此下將四相麤細寄顯",
    "X45n0765_001:0452a07": "返流四位以明始覺分際前三相釋不究竟覺後",
    "X45n0765_001:0452a08": "一相釋究竟覺然此四相約真心隨熏麤細差別",
    "X45n0765_001:0452a09": "寄說為四非約一剎那心明四相也從細至麤約",
    "X45n0765_001:0452a10": "三細六麤以明四相分齊生相唯一即業相住相",
    "X45n0765_001:0452a11": "有四即轉相現相智相相續相異相有二即執取",
    "X45n0765_001:0452a12": "相計名字相滅相唯一者即起業相下約返流寄",
    "X45n0765_001:0452a13": "位從麤至細先覺滅相。",
    "X45n0765_001:0452a14": "如凡夫人覺知前念起惡故能止後念令其不起雖",
    "X45n0765_001:0452a15": "復名覺即是不覺故。",
    "X45n0765_001:0452a16": "此下寄位辨始覺也未入十信已前廣造身口意",
    "X45n0765_001:0452a17": "業而不覺知今入信已能知惡業定招苦報故言",
    "X45n0765_001:0452a18": "覺知此明覺於滅相義也以但能止惡故云雖覺",
    "X45n0765_001:0452a19": "未覺煩惱故云不覺。",
    "X45n0765_001:0452a20": "如二乘觀智初發意菩薩等覺於念異念無異相以",
    "X45n0765_001:0452b01": "捨麤分別執著相故名相似覺。",
    "X45n0765_001:0452b02": "此三賢菩薩覺異相也十解初心名發心住舉初",
    "X45n0765_001:0452b03": "等後以此菩薩雖留惑故不證人空然於人空實",
    "X45n0765_001:0452b04": "得自在故與二乘同一位論此中二乘不約人但",
    "X45n0765_001:0452b05": "約人空觀智與菩薩同故雙舉之起貪瞋等名麤",
    "X45n0765_001:0452b06": "分別著違順境名執著相異相夢破故能捨之未",
    "X45n0765_001:0452b07": "破住相故云相似覺。",
    "X45n0765_001:0452b08": "如法身菩薩等覺於念住念無住相以離分別麤念",
    "X45n0765_001:0452b09": "相故名隨分覺。",
    "X45n0765_001:0452b10": "此地上菩薩覺住相也初地至九地同證法身徧",
    "X45n0765_001:0452b11": "滿皆名法身菩薩覺念住者以此菩薩於無明念",
    "X45n0765_001:0452b12": "中次第覺於四種住相謂初地覺相續相從二地",
    "X45n0765_001:0452b13": "至七地覺智相八地覺現相九地覺轉相此四俱",
    "X45n0765_001:0452b14": "名為住故云覺於念住然異前執著今但約心故",
    "X45n0765_001:0452b15": "云分別異彼根本生相故云麤念相以覺道未圓",
    "X45n0765_001:0452b16": "故云隨分。",
    "X45n0765_001:0452b17": "如菩薩地盡滿足方便一念相應覺心初起心無初",
    "X45n0765_001:0452b18": "相以遠離微細念故得見心性心即常住名究竟覺。",
    "X45n0765_001:0452b19": "此覺生相也十地學窮故云盡萬行已圓故云滿",
    "X45n0765_001:0452b20": "足此明行滿即方便道也一念相應即無閒道無",
    "X45n0765_001:0452c01": "閒道以此為初故云一念此則無念之念也覺心",
    "X45n0765_001:0452c02": "初起者以根本無明動彼靜心令起微念故云初",
    "X45n0765_001:0452c03": "起知動念本寂動念都盡唯一真心故云心無初",
    "X45n0765_001:0452c04": "相業識動念念中最細名微細念謂生相也此相",
    "X45n0765_001:0452c05": "淨盡無餘故云遠離今遠離虛妄真性顯現故云",
    "X45n0765_001:0452c06": "見心性也今生相即盡無明風止性海湛然故云",
    "X45n0765_001:0452c07": "常住一心平等始本不異名究竟覺。",
    "X45n0765_001:0452c08": "上約位以明四相。下引經以釋心源。",
    "X45n0765_001:0452c09": "是故修多羅說若有眾生能觀無念者則為向佛智",
    "X45n0765_001:0452c10": "故。",
    "X45n0765_001:0452c11": "引證謂在因地時雖未離念能觀無念道理說此",
    "X45n0765_001:0452c12": "能觀為向佛智佛智無念此舉因望果說也。",
    "X45n0765_001:0452c13": "又心起者無有初相可知而言知初相者即謂無念。",
    "X45n0765_001:0452c14": "牒上覺心初起之言非謂覺時知有初相故也問",
    "X45n0765_001:0452c15": "既無初相何故說言知初相耶故為此答也覺心",
    "X45n0765_001:0452c16": "之時知初動念即本來靜故云即無念也。",
    "X45n0765_001:0452c17": "是故一切眾生不名為覺以從本來念念相續未曾",
    "X45n0765_001:0452c18": "離念故說無始無明。",
    "X45n0765_001:0452c19": "以前無念名覺即顯有念不得名覺也以從下顯",
    "X45n0765_001:0452c20": "不覺所以即金剛已還一切眾生未離無始無明",
    "X45n0765_001:0453a01": "之念故不得名覺無始無明結成不覺義也無有",
    "X45n0765_001:0453a02": "染法始於無明故云無始。",
    "X45n0765_001:0453a03": "若得無念者則知心相生住異滅以無念等故。",
    "X45n0765_001:0453a04": "若至心源得於無念則徧知一切眾生一心動轉",
    "X45n0765_001:0453a05": "四相差別以無念等者釋成上義以四相念中各",
    "X45n0765_001:0453a06": "即無念故云以無念等也是故得無念者徧知四",
    "X45n0765_001:0453a07": "相諸念也。",
    "X45n0765_001:0453a08": "而實無有始覺之異以四相俱時而有皆無自立本",
    "X45n0765_001:0453a09": "來平等同一覺故。",
    "X45n0765_001:0453a10": "此明始不異本也此雖始得無念之覺然其所覺",
    "X45n0765_001:0453a11": "四相本來無起待何不覺而有始覺之異以四下",
    "X45n0765_001:0453a12": "釋成上義也以彼四相本一淨心無有前後離淨",
    "X45n0765_001:0453a13": "心外無別自體無自體故本來平等同一本覺然",
    "X45n0765_001:0453a14": "未至此位隨其智力前後而覺未稱法故不得同",
    "X45n0765_001:0453a15": "本今既四相俱時平等覺知皆無自體同一本覺",
    "X45n0765_001:0453a16": "是故則無始覺之異。",
    "X45n0765_001:0453a17": "上明始覺義竟。下明本覺義有二。初明隨緣",
    "X45n0765_001:0453a18": "本覺。二明性淨本覺。且初。",
    "X45n0765_001:0453a19": "復次本覺隨染分別生二種相與彼本覺不相捨離。",
    "X45n0765_001:0453a20": "此明本覺中隨染義也此二既在隨染門中故云",
    "X45n0765_001:0453b01": "生也生已不離不動覺體故。",
    "X45n0765_001:0453b02": "云何為二一者智淨相二者不思議業相。",
    "X45n0765_001:0453b03": "此標舉二相也一明本覺隨染還淨之相二明還",
    "X45n0765_001:0453b04": "淨本覺業用之相此之二相謂離染緣則不得成",
    "X45n0765_001:0453b05": "故云隨染。",
    "X45n0765_001:0453b06": "初明智淨相。",
    "X45n0765_001:0453b07": "智淨相者謂依法力熏習如實修行滿足方便故破",
    "X45n0765_001:0453b08": "和合識相滅相續心相顯現法身智淳淨故。",
    "X45n0765_001:0453b09": "此明智淨相也真如內熏之力及所流教法外緣",
    "X45n0765_001:0453b10": "熏力此在地前依此熏力修習資糧加行善根也",
    "X45n0765_001:0453b11": "如實者登地已上行契真如滿足者十地行終此",
    "X45n0765_001:0453b12": "在金剛因位極也此明因也由滿足方便能破和",
    "X45n0765_001:0453b13": "合識內生滅之相顯不生滅之性此根本無明盡",
    "X45n0765_001:0453b14": "故心無所合即顯本覺義此明果也即於此時能",
    "X45n0765_001:0453b15": "滅染心之中業相等相續之相不滅相續心體故",
    "X45n0765_001:0453b16": "令隨染本覺之心遂即還源成淳淨圓智成於報",
    "X45n0765_001:0453b17": "身始覺義也然此始覺無別始起即是本覺隨染",
    "X45n0765_001:0453b18": "作也今染緣既息始還同本故云淳淨淳淨智即",
    "X45n0765_001:0453b19": "智德餘皆斷德也。",
    "X45n0765_001:0453b20": "此義云何。",
    "X45n0765_001:0453c01": "此疑問意云如所說動彼淨心成於起滅今既盡",
    "X45n0765_001:0453c02": "生滅應滅淨心。",
    "X45n0765_001:0453c03": "以一切心識之相皆是無明無明之相不離覺性非",
    "X45n0765_001:0453c04": "可壞非不可壞。",
    "X45n0765_001:0453c05": "此答意也謂業等染心名諸識相此等皆是不覺",
    "X45n0765_001:0453c06": "之相非約心體轉難云既言識相皆是無明故說",
    "X45n0765_001:0453c07": "滅者皆應別有體性離於真如此真妄別體難也",
    "X45n0765_001:0453c08": "答云如此諸識不覺之相不離本覺之性非一非",
    "X45n0765_001:0453c09": "異以非異故非可壞以非一故非不可壞以非可",
    "X45n0765_001:0453c10": "壞故無明即明涅槃云明與無明其性無二無二",
    "X45n0765_001:0453c11": "之性即是實性以非不可壞故無明可滅覺性不",
    "X45n0765_001:0453c12": "壞以惑體即真全覺之不覺故。",
    "X45n0765_001:0453c13": "如大海水因風波動水相風相不相捨離而水非動",
    "X45n0765_001:0453c14": "性若風止滅動相則滅濕性不壞故如是眾生自性",
    "X45n0765_001:0453c15": "清淨心因無明風動心與無明俱無形相不相捨離",
    "X45n0765_001:0453c16": "而心非動性若無明滅相續則滅智性不壞故。",
    "X45n0765_001:0453c17": "此以喻釋可壞不可壞義也以濕全動故無於水",
    "X45n0765_001:0453c18": "相以動全濕故無於風相心法亦爾真心隨熏全",
    "X45n0765_001:0453c19": "作識浪故無心相然彼識浪本即是真故無無明",
    "X45n0765_001:0453c20": "相。",
    "X45n0765_001:0454a01": "上釋智淨相。下釋不思議業相。",
    "X45n0765_001:0454a02": "不思議業相者以依智淨相能作一切勝妙境界。",
    "X45n0765_001:0454a03": "此依體總標也謂與眾生作六根境界故寶性論",
    "X45n0765_001:0454a04": "云諸佛如來身如虛空無相為諸勝智者作六根",
    "X45n0765_001:0454a05": "境界示現微妙色出於妙音聲令齅佛戒香與佛",
    "X45n0765_001:0454a06": "妙法味使覺三昧觸令知深妙法故名妙境界。",
    "X45n0765_001:0454a07": "所謂無量功德之相常無斷絕隨眾生根自然相應",
    "X45n0765_001:0454a08": "種種而現得利益故。",
    "X45n0765_001:0454a09": "此約用別辨也無量者橫顯常者竪顯自然者無",
    "X45n0765_001:0454a10": "功應機得益者利潤不虛報化二身真如大用無",
    "X45n0765_001:0454a11": "始無終相續不絕故以始本不二故無始無終常",
    "X45n0765_001:0454a12": "化眾生是真如之用故云不思議業也隨眾生根",
    "X45n0765_001:0454a13": "者以本覺與眾生心本來無二但不覺隨流用即",
    "X45n0765_001:0454a14": "不現妄心厭求用則於彼心中穪根顯現而不作",
    "X45n0765_001:0454a15": "意我現差別故云隨根自然相應雖不作意現無",
    "X45n0765_001:0454a16": "不益。",
    "X45n0765_001:0454a17": "上明隨染本覺已竟。下明性淨本覺。",
    "X45n0765_001:0454a18": "復次覺體相者有四種大義與虛空等猶如淨鏡。",
    "X45n0765_001:0454a19": "此標性淨覺體也以再標前本覺故云復次覺相",
    "X45n0765_001:0454a20": "有四種義一一皆徧法界故云大若單舉空喻則",
    "X45n0765_001:0454b01": "不顯四義若單舉鏡喻則不顯周徧遂舉二喻互",
    "X45n0765_001:0454b02": "相顯發然此雙標而單釋者以空隨鏡顯也。",
    "X45n0765_001:0454b03": "云何為四。",
    "X45n0765_001:0454b04": "四中初二體後二相故云覺體相也。",
    "X45n0765_001:0454b05": "一者如實空鏡遠離一切心鏡界相無法可現非覺",
    "X45n0765_001:0454b06": "照義故。",
    "X45n0765_001:0454b07": "初顯空義也以真如體中妄法本無故云如實空",
    "X45n0765_001:0454b08": "遠離二句正顯空義無法一句重辨所空倒心妄",
    "X45n0765_001:0454b09": "境元與覺體本不相應非謂有而不現但以妄法",
    "X45n0765_001:0454b10": "理無故無可現如鏡非不能現但以兔角無故無",
    "X45n0765_001:0454b11": "可現也非覺照義者如鏡於兔角無照燭之功此",
    "X45n0765_001:0454b12": "約徧計理無下約依他說故能現世閒境界。",
    "X45n0765_001:0454b13": "二者因熏習鏡謂如實不空一切世間境界悉於中",
    "X45n0765_001:0454b14": "現不出不入不失不壞常住一心以一切法即真實",
    "X45n0765_001:0454b15": "性故又一切染法所不能染智體不動具足無漏熏",
    "X45n0765_001:0454b16": "眾生故。",
    "X45n0765_001:0454b17": "二顯不空義也因有二義一能作現法之因二能",
    "X45n0765_001:0454b18": "作內熏之因亦可初是因義後是熏習義故云因",
    "X45n0765_001:0454b19": "熏習也如實不空者總出因熏習法體謂有自體",
    "X45n0765_001:0454b20": "及性功德故下別釋二因初因云世境悉現者明",
    "X45n0765_001:0454c01": "一切法離此心外無別體性猶如鏡中能現影也",
    "X45n0765_001:0454c02": "不出者明心待熏故變現諸法非不待熏而自出",
    "X45n0765_001:0454c03": "也不入者離心無別能熏故不從外入不失者雖",
    "X45n0765_001:0454c04": "復不從內出外入緣起之法顯現不無不壞者謂",
    "X45n0765_001:0454c05": "諸法緣集起無所從不異真如故不可壞如鏡中",
    "X45n0765_001:0454c06": "影非刃能傷以同鏡故常住一心者會相同體一",
    "X45n0765_001:0454c07": "切法即真實性者釋成同體所由以於心中顯現",
    "X45n0765_001:0454c08": "無出入等故即無體性無體性故本來平等不異",
    "X45n0765_001:0454c09": "真如故云常住一心後因云染法不染者以性淨",
    "X45n0765_001:0454c10": "故雖現染法非染所污良由現染反顯淨也以雖",
    "X45n0765_001:0454c11": "現染不為所染故云不動具足無漏者此本覺中",
    "X45n0765_001:0454c12": "恒沙性德無所少也又與眾生作內熏之因令厭",
    "X45n0765_001:0454c13": "生死苦樂求涅槃故勝鬘經云由有如來藏內厭",
    "X45n0765_001:0454c14": "生死苦樂求涅槃也。",
    "X45n0765_001:0454c15": "三者法出離鏡謂不空法出煩悻礙智礙離和合相",
    "X45n0765_001:0454c16": "淳淨明故。",
    "X45n0765_001:0454c17": "三明離障出纏義也謂真如之法出於二障離於",
    "X45n0765_001:0454c18": "和合故云出離前在纏性淨不空如來藏今明不",
    "X45n0765_001:0454c19": "空出纏離垢法身如宝性論云有二淨一自性淨",
    "X45n0765_001:0454c20": "以同相故二離垢淨以勝相故不空法者出法體",
    "X45n0765_001:0455a01": "也染心名煩惱礙無明名智礙智礙既出業識等",
    "X45n0765_001:0455a02": "以心無所合故云離也離和合雜相故淳無惑染",
    "X45n0765_001:0455a03": "故淨出無明故明。",
    "X45n0765_001:0455a04": "四者緣熏習鏡謂依法出離故徧照眾生之心令修",
    "X45n0765_001:0455a05": "善根隨念示現故。",
    "X45n0765_001:0455a06": "四明外緣義即彼本覺出障之時隨照物機示現",
    "X45n0765_001:0455a07": "萬化與彼眾生作外緣熏力故云依法乃至示現",
    "X45n0765_001:0455a08": "故問前隨染中智淨與此法出離何別前業用與",
    "X45n0765_001:0455a09": "此緣熏何別答前約隨染故還淨說為智即明彼",
    "X45n0765_001:0455a10": "智用俱就始覺說此約自性故離障顯法體即明",
    "X45n0765_001:0455a11": "此法用俱就法體說是故前云智此云法前云業",
    "X45n0765_001:0455a12": "此云緣也然法智體一始本不二但今就義開故",
    "X45n0765_001:0455a13": "不同耳。",
    "X45n0765_001:0455a14": "上釋生滅門中覺義已竟。此下釋不覺義。",
    "X45n0765_001:0455a15": "此中有根本不覺枝末不覺。且初。",
    "X45n0765_001:0455a16": "所言不覺義者謂不如實知真如法一故。",
    "X45n0765_001:0455a17": "此釋根本不覺中初依覺成迷也不了如理一味",
    "X45n0765_001:0455a18": "故如迷正方。",
    "X45n0765_001:0455a19": "不覺心起而有其念。",
    "X45n0765_001:0455a20": "業等相念即邪方也。",
    "X45n0765_001:0455b01": "念無自相不離本覺。",
    "X45n0765_001:0455b02": "邪無別體不離正方。",
    "X45n0765_001:0455b03": "猶如迷人依方故迷若離於方則無有迷眾生亦爾",
    "X45n0765_001:0455b04": "依覺故迷若離覺性則無不覺。",
    "X45n0765_001:0455b05": "喻合可知。",
    "X45n0765_001:0455b06": "以有不覺妄。心故能知名義為說真覺若離不覺",
    "X45n0765_001:0455b07": "之心則無真覺自相可說。",
    "X45n0765_001:0455b08": "此明依迷顯覺也良以依真之妄方能顯真隨妄",
    "X45n0765_001:0455b09": "之真還待妄顯既待他有則自相不成自相既無",
    "X45n0765_001:0455b10": "他亦不立以顯染淨無有自相皆不可得也。",
    "X45n0765_001:0455b11": "上明根本不覺竟。下明枝末不覺有二。初無",
    "X45n0765_001:0455b12": "明不覺生三細。二境界為緣生六麤。且初。",
    "X45n0765_001:0455b13": "復次依不覺故生三種相與彼不覺相應不離。",
    "X45n0765_001:0455b14": "此標無明為因生三細也相不離體故末不離本",
    "X45n0765_001:0455b15": "故依無明起妄心依妄心起無明故。",
    "X45n0765_001:0455b16": "云何為三一者無明業相以依不覺故心動說名為",
    "X45n0765_001:0455b17": "業覺即不動動即有苦果不離因故。",
    "X45n0765_001:0455b18": "此標釋無明業相也以揀本覺隨染不思議業相",
    "X45n0765_001:0455b19": "故曰無明業相顯覺不覺皆有業相而真妄不同",
    "X45n0765_001:0455b20": "此中業有二義一動作是業即此心動是也不動",
    "X45n0765_001:0455c01": "者反舉釋成既得始覺時即無動念是知今動只",
    "X45n0765_001:0455c02": "是不覺二為因是業義此既招苦即為因也始得",
    "X45n0765_001:0455c03": "寂靜無念之時即是涅槃妙樂故知今動則有生",
    "X45n0765_001:0455c04": "死苦患動因苦果既無別時故云不離也此雖動",
    "X45n0765_001:0455c05": "念而極微細緣起一相能所不分即當黎耶自體",
    "X45n0765_001:0455c06": "分也無相論云此識何相何境界答相及境界不",
    "X45n0765_001:0455c07": "可分別一體無異當知此約賴耶業相義說也下",
    "X45n0765_001:0455c08": "約本識見相二分為一。",
    "X45n0765_001:0455c09": "二者能見相以依動故能見不動則無見。",
    "X45n0765_001:0455c10": "此標釋轉相也以依下謂依前業識轉成能見不",
    "X45n0765_001:0455c11": "動下謂若依性淨門則無能見也反顯能見必依",
    "X45n0765_001:0455c12": "動義如是轉相雖有能緣以境界微細故猶未辨",
    "X45n0765_001:0455c13": "之。",
    "X45n0765_001:0455c14": "三者境界相以依能見故境界妄現離見則無境界。",
    "X45n0765_001:0455c15": "此標釋現相也依前轉相能現境界離見下反釋",
    "X45n0765_001:0455c16": "三細屬賴耶六麤屬意識不顯末那者楞伽不說",
    "X45n0765_001:0455c17": "末那經云真識現識分別事識現識即三細中現",
    "X45n0765_001:0455c18": "相分別事識即是下六麤又六麤智相相續相乃",
    "X45n0765_001:0455c19": "麤中之細七識已含此中以義不便故不別說也",
    "X45n0765_001:0455c20": "古疏辨此有多義此不繁錄。",
    "X45n0765_001:0456a01": "上無明為因生三細。下境界為緣生六麤。",
    "X45n0765_001:0456a02": "以有境界緣故復生六種相云何為六。",
    "X45n0765_001:0456a03": "此標徵也。",
    "X45n0765_001:0456a04": "一者智相依於境界心起分別愛與不愛故。",
    "X45n0765_001:0456a05": "此釋六中起計也於前現識所現相上不了自心",
    "X45n0765_001:0456a06": "所現創起惠數分別染淨執起定性。",
    "X45n0765_001:0456a07": "二者相續相依於智故生其苦樂覺心起念相應不",
    "X45n0765_001:0456a08": "斷故。",
    "X45n0765_001:0456a09": "此釋生受也謂依前分別愛境起樂受覺不愛境",
    "X45n0765_001:0456a10": "起苦受覺數數起念相續現前此明自相續也又",
    "X45n0765_001:0456a11": "能起惑潤業引持生死即令他相續也故下文云",
    "X45n0765_001:0456a12": "住持苦樂等。",
    "X45n0765_001:0456a13": "三者執取相依於相續緣念境界住持苦樂心起著",
    "X45n0765_001:0456a14": "故。",
    "X45n0765_001:0456a15": "此釋取著也心起著者是此執取相也謂於前苦",
    "X45n0765_001:0456a16": "樂等境不了虛無深起取著故下文云即此相續",
    "X45n0765_001:0456a17": "識依諸凡夫執取著轉深計我我所也。",
    "X45n0765_001:0456a18": "四者計名字相依於妄執分別假名言相故。",
    "X45n0765_001:0456a19": "此釋計名也依前顛倒所執相上更立假名是分",
    "X45n0765_001:0456a20": "別故楞伽經云相名常相隨而生諸妄想故云依",
    "X45n0765_001:0456b01": "於妄執等。",
    "X45n0765_001:0456b02": "上起惑。下造業受報。",
    "X45n0765_001:0456b03": "五者起業相依於名字尋名取著造種種業故。",
    "X45n0765_001:0456b04": "此釋造業也謂執相計名依此麤惑發動身口造",
    "X45n0765_001:0456b05": "一切業即苦因也。",
    "X45n0765_001:0456b06": "六者業繫苦相以依業受果不自在故。",
    "X45n0765_001:0456b07": "此釋受報也業因已成招果必然循環諸道生死",
    "X45n0765_001:0456b08": "長縛。",
    "X45n0765_001:0456b09": "當知無明能生一切染法以一切染法皆是不覺相",
    "X45n0765_001:0456b10": "故。",
    "X45n0765_001:0456b11": "此結歸也三細六麤總攝一切染法皆因根本無",
    "X45n0765_001:0456b12": "明不了真如而起問染法多種差別不同如何根",
    "X45n0765_001:0456b13": "本唯一無明答染法雖多皆是無明之差別相故",
    "X45n0765_001:0456b14": "不異不覺也。",
    "X45n0765_001:0456b15": "復次覺與不覺有二種相云何為二一者同相二者",
    "X45n0765_001:0456b16": "異相。",
    "X45n0765_001:0456b17": "此雙辨同異也要明真妄不即不離之旨故此辨",
    "X45n0765_001:0456b18": "之。",
    "X45n0765_001:0456b19": "言同相者譬如種種瓦器皆同微塵性相如是無漏",
    "X45n0765_001:0456b20": "無明種種業幻皆同真如性相故。",
    "X45n0765_001:0456c01": "此辨同相也染淨二法同以真如為性真如以此",
    "X45n0765_001:0456c02": "二法為相瓦器喻染淨二法器以塵為性塵以器",
    "X45n0765_001:0456c03": "為相無漏者本始二覺無明者本末二不覺此二",
    "X45n0765_001:0456c04": "皆有業用顯現而非實有故云幻以動真如門作",
    "X45n0765_001:0456c05": "生滅門中染淨二法更無別體故云性也真如亦",
    "X45n0765_001:0456c06": "以此二法為相淨相可知其染相者下文云但以",
    "X45n0765_001:0456c07": "無明而熏習故即有染相。",
    "X45n0765_001:0456c08": "是故修多羅中依於此義故說一切眾生本來常住",
    "X45n0765_001:0456c09": "入於涅槃菩提之法非可修相非可作相畢竟無得",
    "X45n0765_001:0456c10": "亦無色相可見而有見色相者唯是隨染業幻所作",
    "X45n0765_001:0456c11": "非是智色不空之性以智相無可見故。",
    "X45n0765_001:0456c12": "此釋同相義也此有二義一依此同相門如上本",
    "X45n0765_001:0456c13": "末二不覺本來即真如故說一切眾生自性涅槃",
    "X45n0765_001:0456c14": "不更滅度故淨名經云一切眾生即涅槃相不復",
    "X45n0765_001:0456c15": "更滅二依此同相門如上始本二覺即真如故諸",
    "X45n0765_001:0456c16": "佛菩提非修等也又前義約不覺即如故眾生舊",
    "X45n0765_001:0456c17": "來入涅槃次約覺智即真故諸佛菩提無新得也",
    "X45n0765_001:0456c18": "疑云若眾生已入涅槃更無新滅者即己同諸佛",
    "X45n0765_001:0456c19": "何故不能顯報化等色身釋云法性自體本無色",
    "X45n0765_001:0456c20": "相可見如何更現色等耶又疑云若以法性非是",
    "X45n0765_001:0457a01": "色相可見法故不現色者諸佛何故現報化等種",
    "X45n0765_001:0457a02": "種色耶釋云彼見諸佛種種色等者並是隨眾生",
    "X45n0765_001:0457a03": "染幻心中變異顯現屬後異相門非是同相門中",
    "X45n0765_001:0457a04": "本覺不空以恒沙德中亦無此色故也問何以得",
    "X45n0765_001:0457a05": "知彼法體中無色相耶答云以本覺智非是可見",
    "X45n0765_001:0457a06": "之法故也。",
    "X45n0765_001:0457a07": "言異相者如種種瓦器各各不同如是無漏無明隨",
    "X45n0765_001:0457a08": "染幻差別性染幻差別故。",
    "X45n0765_001:0457a09": "此釋異相義也以彼無明迷平等理是故其性自",
    "X45n0765_001:0457a10": "是差別故下文云如是無明自性差別故也諸無",
    "X45n0765_001:0457a11": "漏法順平等性直論其性則無差別但隨染法差",
    "X45n0765_001:0457a12": "別相故說無漏法有差別耳如下文中對業識等",
    "X45n0765_001:0457a13": "差別染法故說本覺恒沙性德又由對治彼染法",
    "X45n0765_001:0457a14": "差別故成始覺萬德差別也如是染淨皆是真如",
    "X45n0765_001:0457a15": "隨緣顯現似有而無體故通名幻也上所說同異",
    "X45n0765_001:0457a16": "之義即是真如生滅二門不相離義約生滅門即",
    "X45n0765_001:0457a17": "同而異約真如門即異而同苟得一心二門之旨",
    "X45n0765_001:0457a18": "即無惑於此。",
    "X45n0765_001:0457a19": "已前釋生滅心竟。下釋生滅因緣有二。初明",
    "X45n0765_001:0457a20": "生滅因緣。二重顯所依緣體。且初。",
    "X45n0765_001:0457b01": "復次生滅因緣者所謂眾生依心意意識轉故。",
    "X45n0765_001:0457b02": "此下釋生滅之因緣也黎耶心體不守自性是生",
    "X45n0765_001:0457b03": "滅因根本無明熏動心體是生滅緣此能生三細",
    "X45n0765_001:0457b04": "之因緣也又無明住地諸染根本是生滅因外妄",
    "X45n0765_001:0457b05": "境界動起識浪是生滅緣此能生六麤之因緣也",
    "X45n0765_001:0457b06": "然此兩重但有三法謂真如唯因境界局緣無明",
    "X45n0765_001:0457b07": "則望真為緣望境為因諸識生滅相集而生故名",
    "X45n0765_001:0457b08": "眾生而無別體唯依心體故言依心即是黎耶自",
    "X45n0765_001:0457b09": "相心也能依眾生即是心意意識依心體起故云",
    "X45n0765_001:0457b10": "轉轉者起也。",
    "X45n0765_001:0457b11": "此義云何。",
    "X45n0765_001:0457b12": "此徵心作眾生義云何。",
    "X45n0765_001:0457b13": "以依阿黎耶識說有無明。",
    "X45n0765_001:0457b14": "此釋所依心也黎耶者是上所說心即是生滅之",
    "X45n0765_001:0457b15": "因無明者於黎耶二義中此是不覺義即生滅之",
    "X45n0765_001:0457b16": "緣欲明依此因緣意意識轉故故言以依等也上",
    "X45n0765_001:0457b17": "總中略指其因故但言依心此別釋中具顯因緣",
    "X45n0765_001:0457b18": "故說依心及無明也問上說依覺有不覺由此不",
    "X45n0765_001:0457b19": "覺力故動彼心體令起滅和合方有黎耶業相等",
    "X45n0765_001:0457b20": "識何故此中說依黎耶有無明乎答此有三釋一",
    "X45n0765_001:0457c01": "由此黎耶有二種義故謂由無明動彼真心成此",
    "X45n0765_001:0457c02": "黎耶又即此黎耶還却與彼無明為依以不相離",
    "X45n0765_001:0457c03": "故二云依黎耶有二義謂覺不覺前別就本說故",
    "X45n0765_001:0457c04": "云依覺有不覺今就都位論故云依黎耶有無明",
    "X45n0765_001:0457c05": "也此即二義中不覺之義正在黎耶中故說依也",
    "X45n0765_001:0457c06": "三云此中正意唯取真心隨緣之義此隨緣義難",
    "X45n0765_001:0457c07": "名目故或就未起說依真如有無明或約成就起",
    "X45n0765_001:0457c08": "已說依黎耶有無明。",
    "X45n0765_001:0457c09": "不覺而起能見能現能取境界起念相續故說為意。",
    "X45n0765_001:0457c10": "此釋意轉也所依心體由無明熏舉體而動即是",
    "X45n0765_001:0457c11": "業識也前依黎耶有無明即依似起迷今熏淨心",
    "X45n0765_001:0457c12": "成黎耶即依迷起似此二義一時說有前後耳即",
    "X45n0765_001:0457c13": "彼心體轉成能見是轉識也即彼心體復成能現",
    "X45n0765_001:0457c14": "是現識也能取現識所現境界是為智識前以取",
    "X45n0765_001:0457c15": "境起諸麤念是相續識依此五義次第轉成依止",
    "X45n0765_001:0457c16": "依止此義而生意識等故說為意攝論云意以能",
    "X45n0765_001:0457c17": "生依止為義。",
    "X45n0765_001:0457c18": "此意復有五種名云何為五一者名為業識謂無明",
    "X45n0765_001:0457c19": "力不覺心動故。",
    "X45n0765_001:0457c20": "此下釋五意中業相也根本無明即所依緣也明",
    "X45n0765_001:0458a01": "心不自起起必由緣正明起相釋成業義起動是",
    "X45n0765_001:0458a02": "業義故。",
    "X45n0765_001:0458a03": "二者名為轉識依於動心能見相故。",
    "X45n0765_001:0458a04": "此釋轉識見相也依前業識之動轉成能見之相",
    "X45n0765_001:0458a05": "轉識有二若就無明所動轉成能見者在本識中",
    "X45n0765_001:0458a06": "若其境界所動轉成能見者在事識中此中轉相",
    "X45n0765_001:0458a07": "約初義也。",
    "X45n0765_001:0458a08": "三者名為現識所謂能現一切境界猶如明鏡現於",
    "X45n0765_001:0458a09": "色像現識亦爾隨其五塵對至即現無有前後以一",
    "X45n0765_001:0458a10": "切時任運而起常在前故。",
    "X45n0765_001:0458a11": "此釋現識當現相也依前轉識之見起此能現之",
    "X45n0765_001:0458a12": "功故云現境界以其心體與無明合熏習力故現",
    "X45n0765_001:0458a13": "於種種無邊境界故也非如六七識有時斷滅故",
    "X45n0765_001:0458a14": "云常在前又為諸法本故明此識在諸法之先以",
    "X45n0765_001:0458a15": "是諸法所依故揀異末那識。",
    "X45n0765_001:0458a16": "四者名為智識謂分別染淨法故。",
    "X45n0765_001:0458a17": "此釋六麤中智相也此即事識內細分謂不了前",
    "X45n0765_001:0458a18": "心所現境故起染淨微細分別故云智識。",
    "X45n0765_001:0458a19": "五者名為相續識以念相應不斷故住持過去無量",
    "X45n0765_001:0458a20": "世等善惡之業令不失故復能成熟現在未來苦樂",
    "X45n0765_001:0458b01": "等報無差違故能令現在已經之事忽然而念未來",
    "X45n0765_001:0458b02": "之事不覺妄慮。",
    "X45n0765_001:0458b03": "此釋六麤中相續相也此亦事識中細分以法執",
    "X45n0765_001:0458b04": "相應得長相續此約自體不斷釋相續義從住持",
    "X45n0765_001:0458b05": "下總辨前五意功能初住持業果是前三細功能",
    "X45n0765_001:0458b06": "屬黎耶後念已未之境是後二功能屬事識細分。",
    "X45n0765_001:0458b07": "是故三界虛偽唯心所作離心則無六塵境界。",
    "X45n0765_001:0458b08": "此結歸一心也以一心隨無明動作五種識故故",
    "X45n0765_001:0458b09": "說三界唯心轉也此心隨熏現似曰虛隱其虛體",
    "X45n0765_001:0458b10": "詐現實狀曰偽虛偽之狀雖有種種然窮其因緣",
    "X45n0765_001:0458b11": "唯心所作離彼現識則無境界反驗六塵唯是一",
    "X45n0765_001:0458b12": "心。",
    "X45n0765_001:0458b13": "下釋疑廣辨。",
    "X45n0765_001:0458b14": "此義云何。",
    "X45n0765_001:0458b15": "此疑現有塵境云何唯心。",
    "X45n0765_001:0458b16": "以一切法皆從心起妄念而生一切分別即分別自",
    "X45n0765_001:0458b17": "心心不見心無相可得。",
    "X45n0765_001:0458b18": "此釋疑也以一切法皆是此心隨熏而起更無異",
    "X45n0765_001:0458b19": "體故說唯心疑云何以此心作諸法耶釋云由妄",
    "X45n0765_001:0458b20": "念熏故生起諸法疑云是法既無云何分別釋云",
    "X45n0765_001:0458c01": "一切分別即分別自心又云若如是者即應見心",
    "X45n0765_001:0458c02": "故釋云心不見心反明分別悉皆是妄又云如何",
    "X45n0765_001:0458c03": "心不見心釋云無相可得斯則能所俱寂唯一心",
    "X45n0765_001:0458c04": "在經云諸幻滅盡覺心不動。",
    "X45n0765_001:0458c05": "當知世間一切境界皆依眾生無明妄心而得住持。",
    "X45n0765_001:0458c06": "此結相屬心也無明根本也妄心業識也以一切",
    "X45n0765_001:0458c07": "境界由此而成即現識等也若無明未盡已還此",
    "X45n0765_001:0458c08": "識住持境界不息。",
    "X45n0765_001:0458c09": "是故一切法如鏡中像無體可得唯心虛妄心生則",
    "X45n0765_001:0458c10": "種種法生心滅則種種法滅故。",
    "X45n0765_001:0458c11": "此喻顯屬心也法屬心者以無體故謂此境離心",
    "X45n0765_001:0458c12": "之外無體又即心故無體如像離鏡之外無形鏡",
    "X45n0765_001:0458c13": "內復無其體疑云既無其體何以宛然顯現釋云",
    "X45n0765_001:0458c14": "此並真心之上虛妄顯現何處有體而可得耶又",
    "X45n0765_001:0458c15": "問何以得知心上顯現答云以心生法生等故知",
    "X45n0765_001:0458c16": "也此中以無明力不覺心動乃至能現一切境界",
    "X45n0765_001:0458c17": "等故言心生種種法生此則心隨熏動故云生也",
    "X45n0765_001:0458c18": "若無明滅境界隨滅諸識分別皆滅無餘故言心",
    "X45n0765_001:0458c19": "滅則種種法滅此則心源還淨故云滅也問上說",
    "X45n0765_001:0458c20": "生滅過屬無明此辨因緣如何結屬心也答前以",
    "X45n0765_001:0459a01": "無明動彼靜心令心生滅故此生滅功在無明今",
    "X45n0765_001:0459a02": "此因緣和合道理成辨諸法無性義顯不住義彰",
    "X45n0765_001:0459a03": "故結和合屬於心也。",
    "X45n0765_001:0459a04": "上釋意轉。下釋意識轉。",
    "X45n0765_001:0459a05": "復次言意識者即此相續識依諸凡夫取著轉深。",
    "X45n0765_001:0459a06": "此下釋意識轉也此生起識麤細雖殊同是一識",
    "X45n0765_001:0459a07": "更無別體故即指前第五識也但前就細分法執",
    "X45n0765_001:0459a08": "分別相應依止義門則說為意此中約其能起見",
    "X45n0765_001:0459a09": "愛麤惑相應從前起門說名為意識謂意之識故",
    "X45n0765_001:0459a10": "名意識今約凡夫顯其麤也取著者以無對治追",
    "X45n0765_001:0459a11": "著妄境故云深也。",
    "X45n0765_001:0459a12": "計我我所種種妄執。",
    "X45n0765_001:0459a13": "此出其惑體正釋取著之相也非但心外計境為",
    "X45n0765_001:0459a14": "塵亦復於身計我於塵計所妄執者顯計我之相",
    "X45n0765_001:0459a15": "也或執即蘊或執離蘊如是眾多故云種種。",
    "X45n0765_001:0459a16": "隨事攀緣分別六塵。",
    "X45n0765_001:0459a17": "此明執所依也但緣於倒境之事不了正理故名",
    "X45n0765_001:0459a18": "隨事等。",
    "X45n0765_001:0459a19": "名為意識亦名分離識又復說名分別事識。",
    "X45n0765_001:0459a20": "此制立其名也此論就一意識義分出五識故說",
    "X45n0765_001:0459b01": "意識分別六塵分離者依於六根別別取六塵故",
    "X45n0765_001:0459b02": "分別事識者又能分別去來內外種種事相故。",
    "X45n0765_001:0459b03": "此識依見愛煩惱增長義故。",
    "X45n0765_001:0459b04": "此明識起所依也見謂見一切處住地即見道惑",
    "X45n0765_001:0459b05": "愛謂欲色有三愛即修道惑以此見修二惑熏於",
    "X45n0765_001:0459b06": "本識令生此分別事識上六麤中執取計名及起",
    "X45n0765_001:0459b07": "業相並相從入此意識中及後六染中執相應染",
    "X45n0765_001:0459b08": "亦入此攝。",
    "X45n0765_001:0459b09": "上釋生滅因緣已竟。",
    "X45n0765_001:0459b11": "大乘起信論疏略卷上"
}