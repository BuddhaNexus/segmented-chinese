{
    "T15n0614_002:0277b13": "坐禪三昧經卷下",
    "T15n0614_002:0277b15": "姚秦三藏鳩摩羅什譯",
    "T15n0614_002:0277b16": "爾時，行者雖得一心，定力未成，猶為欲界煩",
    "T15n0614_002:0277b17": "惱所亂，當作方便，進學初禪，呵棄愛欲。云何",
    "T15n0614_002:0277b18": "呵棄？觀欲界過，欲為不淨，種種不善；當念初",
    "T15n0614_002:0277b19": "禪，安隱快樂。觀欲云何知欲無常？功德怨家，",
    "T15n0614_002:0277b20": "如幻如化，空無所得，念之未得，癡心已亂，何",
    "T15n0614_002:0277b21": "況已得，婬欲纏覆？天上樂處，猶不常安，何況",
    "T15n0614_002:0277b22": "人中？人心著欲，無有厭足，如火得薪，如海吞",
    "T15n0614_002:0277b23": "流。如頂生王，雖雨七寶、王四天下、帝釋分座，",
    "T15n0614_002:0277b24": "猶不知足。如那睺沙（姓也），轉金輪王，為欲",
    "T15n0614_002:0277b25": "所逼，墮蟒蛇中。又如仙人，食果衣草，隱居深",
    "T15n0614_002:0277b26": "山，被髮求道，猶復不免，欲賊所壞。欲樂甚少，",
    "T15n0614_002:0277b27": "怨毒甚多。著欲之人，惡友相近，善人踈遠。欲",
    "T15n0614_002:0277b28": "為毒酒，愚惑醉死；欲為欺誑，走使愚人，疲苦",
    "T15n0614_002:0277b29": "萬端，不得自在。唯有離欲，身心安隱，快樂無",
    "T15n0614_002:0277c01": "極。欲無所得，如狗齩枯骨。求欲勤勞，極苦乃",
    "T15n0614_002:0277c02": "得，得之甚難，失之甚易。如假借須臾，勢不得",
    "T15n0614_002:0277c03": "久，如夢所見，恍惚即滅。欲之為患，求之既",
    "T15n0614_002:0277c04": "苦，得之亦苦，多得多苦。如火得薪，多益多熾，",
    "T15n0614_002:0277c05": "欲如搏肉，眾鳥競逐。以要言之！如蛾赴火，如",
    "T15n0614_002:0277c06": "魚吞鉤，如鹿逐聲，如渴飲鹹水。一切眾生，為",
    "T15n0614_002:0277c07": "欲致患，無苦不至。是故當知，欲為毒害，當求",
    "T15n0614_002:0277c08": "初禪，滅斷欲火。行者一心精懃信樂，令心增",
    "T15n0614_002:0277c09": "進，意不散亂，觀欲心厭，除結惱盡，得初禪定；",
    "T15n0614_002:0277c10": "離欲盛火得清涼定，如熱得蔭，如貧得富。是",
    "T15n0614_002:0277c11": "時便得，初禪喜覺，思惟禪中，種種功德，觀分",
    "T15n0614_002:0277c12": "別好醜，便得一心。",
    "T15n0614_002:0277c13": "問曰：「修行禪人，得一心相，云何可知？」答曰：「面",
    "T15n0614_002:0277c14": "色悅澤，徐行靖正，不失一心，目不著色，神德",
    "T15n0614_002:0277c15": "定力，不貪名利，擊破憍慢，其性柔軟，不懷毒害，",
    "T15n0614_002:0277c16": "無復慳嫉，直信心淨，論議不諍，身無欺誑，易",
    "T15n0614_002:0277c17": "可與語；柔軟慚愧，心常在法，懃修精進，持戒",
    "T15n0614_002:0277c18": "完具，誦經正憶，念隨法行，意常喜悅，瞋處不",
    "T15n0614_002:0277c19": "瞋；四供養中，不淨不受，淨施則受，知量止足；",
    "T15n0614_002:0277c20": "寤起輕利，能行二施，忍辱除邪，論議不自滿，",
    "T15n0614_002:0277c21": "言語尠少；謙恪恭敬上中下座，善師善知識",
    "T15n0614_002:0277c22": "常親近隨順；飲食知節，不著欲味，樂獨靜",
    "T15n0614_002:0277c23": "處，若苦若樂，心忍不動，無怨無競，不喜鬪訟。",
    "T15n0614_002:0277c24": "如是等種種相，得知一心相。」此覺、觀二事，",
    "T15n0614_002:0278a01": "亂禪定心，如水澄靜，波蕩則濁，行者如是，內",
    "T15n0614_002:0278a02": "已一心，覺觀所惱，如極得息，如睡得安。是時",
    "T15n0614_002:0278a03": "次第無覺無觀，生清淨定，內淨喜樂，得入二",
    "T15n0614_002:0278a04": "禪。心靜默然，本所不得，今得此喜。是時心觀，",
    "T15n0614_002:0278a05": "以喜為患，如上覺觀，行無喜法，乃離喜地，得",
    "T15n0614_002:0278a06": "賢聖所說樂，一心諦知念護得入三禪。已棄",
    "T15n0614_002:0278a07": "喜故，諦知憶念樂護，聖人言樂護，餘人難捨，",
    "T15n0614_002:0278a08": "樂中第一，過此以往，無復樂也。是故一切聖",
    "T15n0614_002:0278a09": "人，於一切淨地中，說慈為第一樂。樂則是患。",
    "T15n0614_002:0278a10": "所以者何？第一禪中心不動轉，以無事故，有",
    "T15n0614_002:0278a11": "動則有轉，有轉則有苦，是故三禪以樂為患。",
    "T15n0614_002:0278a12": "復以善妙捨此苦樂，先棄憂喜除苦樂意，護",
    "T15n0614_002:0278a13": "念清淨得入第四禪。不苦不樂護清淨念一",
    "T15n0614_002:0278a14": "心，是故佛言：「護最清淨第一，名第四禪。」以",
    "T15n0614_002:0278a15": "第三禪樂動故，名之為苦，是故四禪除滅苦",
    "T15n0614_002:0278a16": "樂，名不動處。漸觀空處，破內外色想，滅有對",
    "T15n0614_002:0278a17": "想，不念種種色想；觀無量空處，常觀色過；念",
    "T15n0614_002:0278a18": "空處定上妙功德。習念是法，逮得空處。念無",
    "T15n0614_002:0278a19": "量識處，觀空處過，念無量識處功德。習念是",
    "T15n0614_002:0278a20": "法，逮得識處。念無所有處，觀識處過，念無所",
    "T15n0614_002:0278a21": "有處功德。習念是法，便得無所有處。念非有",
    "T15n0614_002:0278a22": "想非無想處，若一切想其患甚多，若病若瘡，",
    "T15n0614_002:0278a23": "若無想，是愚癡處。是故非有想非無想，是第",
    "T15n0614_002:0278a24": "一安隱善處。觀無所有處過，念非有想非無",
    "T15n0614_002:0278a25": "想功德，習念是法，便得非有想非無想處。或",
    "T15n0614_002:0278a26": "有行者！先從初地乃至上地，復於上地習行",
    "T15n0614_002:0278a27": "慈心，先自得樂破瞋恚毒，次及十方無量眾",
    "T15n0614_002:0278a28": "生。是時便得慈心三昧。悲心憐愍眾生之苦，",
    "T15n0614_002:0278a29": "能破眾惱，廣及無量眾生。是時便得悲心三",
    "T15n0614_002:0278b01": "昧。能破不悅，令無量眾生皆得喜悅。是時便",
    "T15n0614_002:0278b02": "得喜心三昧。能破苦樂，直觀十方無量眾生，",
    "T15n0614_002:0278b03": "是時便得護心三昧。二禪亦復如是，三禪四",
    "T15n0614_002:0278b04": "禪除喜。次學五通，身能飛行變化自在。行者",
    "T15n0614_002:0278b05": "一心欲定、精進定、一心定、慧定。一心觀身，常",
    "T15n0614_002:0278b06": "作輕想，欲成飛行，若大若小(以欲定過為大，以欲定減為小)，此",
    "T15n0614_002:0278b07": "二俱患，精進翹懃，常能一心，思惟輕觀，如能",
    "T15n0614_002:0278b08": "浮人，心力強故，而不沈沒；亦如猿猴，從高上",
    "T15n0614_002:0278b09": "墮，心力強故，身無痛患。此亦如是，欲力、精進",
    "T15n0614_002:0278b10": "力、一心力、慧力，令其廣大，而身更小，便能運",
    "T15n0614_002:0278b11": "身。",
    "T15n0614_002:0278b12": "復次觀身空界。常習此觀，欲力、精進力、一心",
    "T15n0614_002:0278b13": "力、慧力極為廣大，便能舉身。如大風力，致重",
    "T15n0614_002:0278b14": "達遠，此亦如是！初當自試，離地一尺二尺，漸",
    "T15n0614_002:0278b15": "至一丈，還來本處。如鳥子學飛，小兒學行，思",
    "T15n0614_002:0278b16": "惟自審，知心力大，必能至遠。學觀四大，除却",
    "T15n0614_002:0278b17": "地大但觀三大，心念不散，便得自在，身無罣",
    "T15n0614_002:0278b18": "礙，如鳥飛行。當復學習，遠作近想，是故近滅",
    "T15n0614_002:0278b19": "遠出。復能變化諸物，如觀木地種，除却餘種，",
    "T15n0614_002:0278b20": "此木便變為地。所以者何？木有地種分故。水、",
    "T15n0614_002:0278b21": "火、風、空，金銀寶物，悉皆如是。何以故？木有諸",
    "T15n0614_002:0278b22": "種分故。是初神通根本。四禪有十四變化心：",
    "T15n0614_002:0278b23": "初禪二果：一者、初禪。二者、欲界。二禪三果：一",
    "T15n0614_002:0278b24": "者、二禪。二者、初禪。三者、欲界。三禪四果：一者、",
    "T15n0614_002:0278b25": "三禪。二者、二禪。三者、初禪。四者、欲界。四禪五",
    "T15n0614_002:0278b26": "果：一者、四禪。二者、三禪。三者、二禪。四者、初",
    "T15n0614_002:0278b27": "禪。五者、欲界。餘通如《摩訶衍論》中說。世尊",
    "T15n0614_002:0278b28": "弟子習學五法門志求涅槃，有二種人：或好",
    "T15n0614_002:0278b29": "定多，以快樂故。或好智多，畏苦患故。定多者，",
    "T15n0614_002:0278c01": "先學禪法，後學涅槃。智多者，直趣涅槃。直趣",
    "T15n0614_002:0278c02": "涅槃者，未斷煩惱亦未得禪，專心不散直求",
    "T15n0614_002:0278c03": "涅槃，越愛等諸煩惱，是名涅槃。身實無常、苦、",
    "T15n0614_002:0278c04": "不淨、無我，以心顛倒故常、樂、我、淨。以是故",
    "T15n0614_002:0278c05": "事事愛著其身，是則底下眾生。行者欲破顛",
    "T15n0614_002:0278c06": "倒故，當習四念止觀：觀身種種，多諸苦患。",
    "T15n0614_002:0278c07": "從因緣生故無常，種種惱故苦，身有三十六",
    "T15n0614_002:0278c08": "物故不淨，以不得自在故無我。習如是觀，觀",
    "T15n0614_002:0278c09": "內身、觀外身、觀內外身，習如是觀，是謂身念",
    "T15n0614_002:0278c10": "止。身實相如是！何故於此，而起顛倒愛著此",
    "T15n0614_002:0278c11": "身？諦思惟念，身邊樂痛，以愛樂痛故著此身，",
    "T15n0614_002:0278c12": "當觀樂痛實不可得。云何不得因衣食故致",
    "T15n0614_002:0278c13": "樂？樂過則苦生，非實樂故。如患瘡苦，以藥塗",
    "T15n0614_002:0278c14": "治，痛止為樂。以大苦故，謂小苦為樂，非實樂",
    "T15n0614_002:0278c15": "也。復次以故苦為苦，新苦為樂。如擔重易",
    "T15n0614_002:0278c16": "肩，而以新重為樂，非實常樂也。如火性熱，",
    "T15n0614_002:0278c17": "無暫冷時。若是實樂，不應有不樂。或曰：「外",
    "T15n0614_002:0278c18": "事是樂，因緣不必是樂，或時樂因、或時苦因。",
    "T15n0614_002:0278c19": "若使心法與愛相應，爾時是樂；與恚相應，爾時",
    "T15n0614_002:0278c20": "是苦；與癡相應，不苦不樂。以此推之，可知",
    "T15n0614_002:0278c21": "有樂無樂。」答曰：「無也。婬欲不應是樂。何以",
    "T15n0614_002:0278c22": "故？若婬欲在內，不應外求女色，外求女色當",
    "T15n0614_002:0278c23": "知婬苦。若婬是樂，不應時時棄，若棄不應是",
    "T15n0614_002:0278c24": "樂。於大苦中，以小苦為樂也。如人應死，全命",
    "T15n0614_002:0278c25": "受鞭，以是為樂。欲心熾盛，以欲為樂，老時厭",
    "T15n0614_002:0278c26": "欲，知欲非樂。若實樂相，不應生厭。如是種種，",
    "T15n0614_002:0278c27": "因緣欲樂相，實不可得，樂失則苦。佛言：『樂",
    "T15n0614_002:0278c28": "痛應觀苦，苦痛應觀樂，如箭在體，不苦不樂",
    "T15n0614_002:0278c29": "應觀生滅無常。』是謂痛念止。」當知心受苦樂、",
    "T15n0614_002:0279a01": "受不苦不樂。云何心？是心無常，從因緣生故。",
    "T15n0614_002:0279a02": "生滅不住，相似生故，但顛倒故，謂是為一。本",
    "T15n0614_002:0279a03": "無今有，已有還無，是故無常。觀知心空。云何",
    "T15n0614_002:0279a04": "為空？從因緣生，有眼有色，可見憶念，欲見如",
    "T15n0614_002:0279a05": "是等，和合眼識生。如日愛珠，有日有珠，有",
    "T15n0614_002:0279a06": "乾草牛屎，眾緣和合，於是火生。一一推求，火",
    "T15n0614_002:0279a07": "不可得，緣合有火。眼識亦爾，不住眼中，亦非",
    "T15n0614_002:0279a08": "色中住，不兩中間住，無有住處，亦復不無。是",
    "T15n0614_002:0279a09": "故佛言：「如幻如化」。現在心觀過去心，或苦、或",
    "T15n0614_002:0279a10": "樂、或不苦不樂，心各各異各各滅，有欲心、無",
    "T15n0614_002:0279a11": "欲心亦如是，各各異各各滅，觀內心、觀外心、",
    "T15n0614_002:0279a12": "觀內外心亦如是。是名心念止。復次觀心為",
    "T15n0614_002:0279a13": "屬誰？觀想、思惟、念欲等諸心相應法不相應",
    "T15n0614_002:0279a14": "法，諦觀其主，主不可得。何以故？從因緣生故",
    "T15n0614_002:0279a15": "無常，無常故苦，苦故不自在，不自在故無主，",
    "T15n0614_002:0279a16": "無主故空。前別觀身、痛、心法不可得，今更總",
    "T15n0614_002:0279a17": "觀四念止中主不可得，離此處求亦不可得。",
    "T15n0614_002:0279a18": "若常不可得，無常亦不可得；若常應當常苦",
    "T15n0614_002:0279a19": "常樂，亦不應忘；若常有神者，無殺惱罪，亦無",
    "T15n0614_002:0279a20": "涅槃；若身是神，無常身滅，神亦應滅，亦無後",
    "T15n0614_002:0279a21": "世，亦無罪福。如是遍觀無主，諸法皆空不自",
    "T15n0614_002:0279a22": "在，因緣合故生，因緣壞故滅，如是緣合法，是",
    "T15n0614_002:0279a23": "名法念止。若行者得法念止，厭世間空老病",
    "T15n0614_002:0279a24": "死法，都無少許常樂我淨，我於此空法復何",
    "T15n0614_002:0279a25": "所求？應當入涅槃最善法中住。建精進力，得",
    "T15n0614_002:0279a26": "深舍摩陀故(深舍摩陀者，住心一處名也，此土無是名)。是時得深舍摩",
    "T15n0614_002:0279a27": "陀，住第四法念止中，觀諸法相，皆苦無樂，無",
    "T15n0614_002:0279a28": "樂是實，餘者妄語。苦因愛等諸煩惱及業，",
    "T15n0614_002:0279a29": "是非天、非時、非塵等種種妄語中生，是煩惱",
    "T15n0614_002:0279b01": "及業出生，此苦是苦。入涅槃時一切滅盡，非",
    "T15n0614_002:0279b02": "色、無色界及世界始世界始，(外道謂一切有法之初，色為世界始，外道",
    "T15n0614_002:0279b03": "謂涅槃也。以此有始，能化作萬物，即名造化也)等種種妄語，能滅此苦。正",
    "T15n0614_002:0279b04": "見等八直是涅槃道，非餘外道苦行，種種",
    "T15n0614_002:0279b05": "空持戒、空禪定、空智慧。何以故？佛法中戒、定、",
    "T15n0614_002:0279b06": "慧三法合行能入涅槃，譬如人立平地，持好弓",
    "T15n0614_002:0279b07": "箭，能射殺怨賊，三法合行亦如是！戒為平地，",
    "T15n0614_002:0279b08": "禪定為快弓，智慧為利箭，三事備足，能殺煩",
    "T15n0614_002:0279b09": "惱賊，以是故外道輩不得涅槃。行者是時作",
    "T15n0614_002:0279b10": "四法緣，觀緣如射博。觀苦四種：因緣生故無",
    "T15n0614_002:0279b11": "常，身心惱故苦，無一可得故空，無作無受故",
    "T15n0614_002:0279b12": "無我。觀習四種：煩惱有漏業和合故集，相",
    "T15n0614_002:0279b13": "似果生故因，是中得一切行故生，非相似果",
    "T15n0614_002:0279b14": "相續故緣。觀盡四種：一切煩惱覆故閉，除煩",
    "T15n0614_002:0279b15": "惱火故滅，一切法中第一故妙，世間過去故",
    "T15n0614_002:0279b16": "出。觀道四種：能到涅槃故道，不顛倒故正，一",
    "T15n0614_002:0279b17": "切聖人去處故跡，得脫世愁惱故離。如是觀",
    "T15n0614_002:0279b18": "者得無漏相似法，名為煖法。云何名煖？常",
    "T15n0614_002:0279b19": "懃精進故名煖法。諸煩惱薪，無漏智火燒，火",
    "T15n0614_002:0279b20": "欲出初相，名為煖法，譬如鑽火，初鑽煙出，是",
    "T15n0614_002:0279b21": "名煖，是為涅槃道初相。佛弟子中有二種",
    "T15n0614_002:0279b22": "人：一者、多好一心求禪定，是人有漏道。二者、",
    "T15n0614_002:0279b23": "多除愛著好實智慧，是人直趣涅槃入煖法",
    "T15n0614_002:0279b24": "中。有煖相者深得一心，實法鏡到無漏界邊",
    "T15n0614_002:0279b25": "(鏡中像似面，界邊非中故以為喻)。行者是時大得安隱，自念：「我定",
    "T15n0614_002:0279b26": "當得涅槃，見此道故。」如人穿井得至濕泥，",
    "T15n0614_002:0279b27": "知當得水不久；如人擊賊賊已退散，自知得",
    "T15n0614_002:0279b28": "勝意中安隱；如人怖死，人欲知活不？當先",
    "T15n0614_002:0279b29": "試之以杖打身，若隱胗脈起者，知是有煖，",
    "T15n0614_002:0279c01": "必可得活；亦如聽法人思惟喜悅心著，是時",
    "T15n0614_002:0279c02": "心熱，行者如是有煖法，故名為有煖，亦名能",
    "T15n0614_002:0279c03": "得涅槃分善根。是善根法有十六行四諦，緣",
    "T15n0614_002:0279c04": "六地中一智慧一切無漏法基，野人能行安",
    "T15n0614_002:0279c05": "隱(於無漏踈，故名為野人，案梵本爾，先言凡夫人，非)，是名有煖法。增進轉",
    "T15n0614_002:0279c06": "上，更名頂法，如乳變為酪。是人觀法實相，",
    "T15n0614_002:0279c07": "我當得苦脫，心愛是法是為真法，能除種種",
    "T15n0614_002:0279c08": "苦患及老病死。是時，思惟此法誰說？是佛世",
    "T15n0614_002:0279c09": "尊！從是得佛寶中信心清淨大歡喜悅。若無",
    "T15n0614_002:0279c10": "此法，一切煩惱誰當能遮？我當云何得實智",
    "T15n0614_002:0279c11": "慧少許明？從是得法寶中信心清淨大歡喜",
    "T15n0614_002:0279c12": "悅。若我不得佛弟子輩好伴，云何當得實智",
    "T15n0614_002:0279c13": "慧少許明？從是得僧寶中信心清淨大歡喜",
    "T15n0614_002:0279c14": "悅。是三寶中得一心清淨合實智慧，是頂善",
    "T15n0614_002:0279c15": "根，亦名頂法，亦名能得涅槃分善根。如《波",
    "T15n0614_002:0279c16": "羅延經》中說：",
    "T15n0614_002:0279c17": "「佛寶法僧寶，　　誰有少信淨；",
    "T15n0614_002:0279c18": "　是名頂善根，　　汝曹一心持。」",
    "T15n0614_002:0279c19": "云何為少信？於佛、菩薩、辟支佛、阿羅漢邊為",
    "T15n0614_002:0279c20": "少，於野人邊為多；復次，此可破可失，是故名少。",
    "T15n0614_002:0279c21": "如《法句》說：",
    "T15n0614_002:0279c22": "「芭蕉生實死，　　竹生實亦然！",
    "T15n0614_002:0279c23": "　騾有子則死，　　小人得養死。",
    "T15n0614_002:0279c24": "　破失非利故，　　小人得名譽；",
    "T15n0614_002:0279c25": "　白淨分失盡，　　乃至頂法墮。」",
    "T15n0614_002:0279c26": "復次，未斷諸結使，未得無漏無量慧心，以是",
    "T15n0614_002:0279c27": "故名少。復次。懃精進一心入涅槃道中，更了",
    "T15n0614_002:0279c28": "了觀五陰、四諦十六行。是時，心不縮不悔不",
    "T15n0614_002:0279c29": "退，愛樂入忍，是名忍善根。忍何等？隨四諦",
    "T15n0614_002:0280a01": "觀行，是名為忍。是善根三種：上、中、下三時。云何",
    "T15n0614_002:0280a02": "名忍？觀五陰無常、苦、空、無我，心忍不退，是名",
    "T15n0614_002:0280a03": "忍。復次，觀諸世間盡苦空無有樂，是苦因",
    "T15n0614_002:0280a04": "習愛等諸煩惱，是習智緣盡，是名上法，更",
    "T15n0614_002:0280a05": "無有上。八直道能令行人得至涅槃，更無有",
    "T15n0614_002:0280a06": "上。如是信心不悔不疑，忍是名忍。是中更",
    "T15n0614_002:0280a07": "有忍，種種結使、種種煩惱疑悔，來入心中不",
    "T15n0614_002:0280a08": "能令破，譬如石山種種風水不能漂動，是故",
    "T15n0614_002:0280a09": "名忍，是事得名真好野人。如佛說《法句》中：",
    "T15n0614_002:0280a10": "「世界正見上，　　誰有得多者？",
    "T15n0614_002:0280a11": "　乃至千萬歲，　　終不墮惡道。」",
    "T15n0614_002:0280a12": "是世間正見，是名為忍善根。是人多增進，一",
    "T15n0614_002:0280a13": "心極厭世界行，欲了了四諦相，作證趣涅槃，",
    "T15n0614_002:0280a14": "如是一心中，是名世間第一法。一時住四行：",
    "T15n0614_002:0280a15": "無常、苦、空、無我，觀一諦，苦法忍共緣故。何以",
    "T15n0614_002:0280a16": "故？觀欲界五受陰，無常、苦、空、無我，是中心忍",
    "T15n0614_002:0280a17": "入慧，亦是相應心心數法，是名苦法忍。身",
    "T15n0614_002:0280a18": "業、口業及心不相應諸行，現在未來世一切",
    "T15n0614_002:0280a19": "無漏法初門，是名苦法忍(法無漏法忍信受也)。次第生苦",
    "T15n0614_002:0280a20": "法智。苦法忍斷結使，苦法智作證。譬如一人",
    "T15n0614_002:0280a21": "刈，一人束，亦如利刀斫竹得風即偃，忍智",
    "T15n0614_002:0280a22": "功夫故，是事得辦。欲界繫見苦，斷十結得得，",
    "T15n0614_002:0280a23": "爾時異等智得，無漏智未得，無漏慧得。是時",
    "T15n0614_002:0280a24": "成就一智(等智未來成就)，第二心中成就法智、苦智等",
    "T15n0614_002:0280a25": "智，過第三心、第四心成就四智：苦智、法智、比",
    "T15n0614_002:0280a26": "智、等智。習、盡、道法智中，一一智增，離欲",
    "T15n0614_002:0280a27": "人知他心智成就增；苦比忍、苦比智斷十八",
    "T15n0614_002:0280a28": "結，是四心苦諦能得。習法忍、習法智斷欲",
    "T15n0614_002:0280a29": "界繫七結；習比忍、習比智斷色、無色界繫",
    "T15n0614_002:0280b01": "十三結。盡法忍、盡法智斷欲界繫七結；盡比",
    "T15n0614_002:0280b02": "忍、盡比智斷色、無色界繫十二結。道法忍、道",
    "T15n0614_002:0280b03": "法智斷欲界繫八結；道比忍、道比智斷色、無",
    "T15n0614_002:0280b04": "色界繫十四結。道比智是名須陀般那(下子上子)，",
    "T15n0614_002:0280b05": "實知諸法相。是十六心能，十五心中利根名",
    "T15n0614_002:0280b06": "隨法行，鈍根名隨信行。是二人未離欲，名初",
    "T15n0614_002:0280b07": "果向。先未斷結，得十六心，名須陀般那。若先",
    "T15n0614_002:0280b08": "斷六品結，得十六心，名息忌陀伽迷(秦言一來)。若",
    "T15n0614_002:0280b09": "先斷九品結，得十六心，名阿那迦迷(秦言不來)。先",
    "T15n0614_002:0280b10": "未離欲，斷八十八結故，名須陀般那；復次無",
    "T15n0614_002:0280b11": "漏果善根得得，故名須陀般那。利根名見得，",
    "T15n0614_002:0280b12": "鈍根名信愛。思惟結未斷，餘殘七世生，若思",
    "T15n0614_002:0280b13": "惟結三種斷，名家家三世生。聖道八分、三十",
    "T15n0614_002:0280b14": "七品名流，流向涅槃，隨是流行，故名須陀般",
    "T15n0614_002:0280b15": "那，是為佛初功德子。惡道得脫，三結斷，三",
    "T15n0614_002:0280b16": "毒薄，名息忌陀伽迷。復次欲界結九種(上上、上中、",
    "T15n0614_002:0280b17": "上下、中上、中中、中下、下上、下中、下下)，見諦斷、思惟斷。若凡夫人，先以",
    "T15n0614_002:0280b18": "有漏道，斷欲界繫六種結，入見諦道十六心",
    "T15n0614_002:0280b19": "中，得名息忌陀伽迷。若八種斷，入見諦道第",
    "T15n0614_002:0280b20": "十六心中，一種名息忌陀伽迷果向呵那伽",
    "T15n0614_002:0280b21": "迷。若佛弟子得須陀般那，單斷三結，欲得息",
    "T15n0614_002:0280b22": "忌陀伽迷，是思惟斷欲界繫九種結、六種斷，",
    "T15n0614_002:0280b23": "是名息忌陀伽迷八種斷；是名一種息忌陀",
    "T15n0614_002:0280b24": "伽迷果向阿那伽迷。若凡夫人先斷欲界繫",
    "T15n0614_002:0280b25": "九種結，入見諦道第十六心中，名阿那伽迷；",
    "T15n0614_002:0280b26": "若得息忌陀伽迷進，斷三種思惟結，第九解",
    "T15n0614_002:0280b27": "脫道，名阿那伽迷。阿那伽迷有九種：今世必",
    "T15n0614_002:0280b28": "入涅槃阿那伽迷，中陰入涅槃阿那伽迷，生",
    "T15n0614_002:0280b29": "已入涅槃阿那伽迷，懃求入涅槃阿那伽迷，",
    "T15n0614_002:0280c01": "不懃求入涅槃阿那伽迷，上行入涅槃阿那",
    "T15n0614_002:0280c02": "伽迷，至阿迦尼吒入涅槃阿那伽迷，到無色",
    "T15n0614_002:0280c03": "定入涅槃阿那伽迷，身證阿那伽迷行向阿",
    "T15n0614_002:0280c04": "羅漢阿那伽迷。色、無色界九種結，以第九無",
    "T15n0614_002:0280c05": "礙道金剛三昧破一切結，第九解脫道盡智",
    "T15n0614_002:0280c06": "修一切善根，是名阿羅漢果。是阿羅漢有九",
    "T15n0614_002:0280c07": "種：退法、不退法、死法、守法、住法、必知法、不壞法、",
    "T15n0614_002:0280c08": "慧脫、共脫。濡智濡進行五種法退，是名退法。",
    "T15n0614_002:0280c09": "利智利進行五種法不退，是名不退法。濡智",
    "T15n0614_002:0280c10": "濡進利，厭思惟自殺身，是名死法。濡智大進",
    "T15n0614_002:0280c11": "自護身，是名守法。中智中進、不增不減處中",
    "T15n0614_002:0280c12": "而住，是名住法。少利智懃精進，能得不壞心",
    "T15n0614_002:0280c13": "解脫，是名必知法。利智大進，初得不壞心解",
    "T15n0614_002:0280c14": "脫，是名不壞法。不能入諸禪，未到地中諸漏",
    "T15n0614_002:0280c15": "盡，是名慧解脫。得諸禪亦得滅禪諸漏盡，是",
    "T15n0614_002:0280c16": "名共解脫。有阿羅漢，一切有為法常厭滿足，",
    "T15n0614_002:0280c17": "更不求功德，待時入涅槃。有阿羅漢，求四禪、",
    "T15n0614_002:0280c18": "四無色定、四等心、八解脫、八勝處、十一切、入",
    "T15n0614_002:0280c19": "九次第、六神通，願智阿蘭若那三昧(秦言無諍。阿蘭若言無事，",
    "T15n0614_002:0280c20": "或言空寂。舊言須菩提常行空寂，行非也，自是無諍行耳！無諍者將護眾生，不令起諍，於我耳起諍，如舍利弗、目",
    "T15n0614_002:0280c21": "連夜入陶屋中宿，致拘迦離起諍者是也)，超越三昧熏禪三解脫門及",
    "T15n0614_002:0280c22": "放捨(放捨者，三脫門，空、無願、無相。空無願無相，即十二門念，反著者也)，更作利智懃",
    "T15n0614_002:0280c23": "精進，入如是諸禪功德，是名得不退法、不壞",
    "T15n0614_002:0280c24": "法。若佛不出世，無佛法無弟子時，是時離欲",
    "T15n0614_002:0280c25": "人辟支佛出。辟支佛有三種：上、中、下。下者本",
    "T15n0614_002:0280c26": "得須陀般那、若息忌陀伽迷。是須陀般那於",
    "T15n0614_002:0280c27": "第七世生人中，是時無佛法，不得作弟子；復",
    "T15n0614_002:0280c28": "不應八世生，是時作辟支佛。若息忌陀伽迷",
    "T15n0614_002:0280c29": "二世生，是時無佛法，不得作弟子；復不應三",
    "T15n0614_002:0281a01": "世生，是時作辟支佛。有人願作辟支佛，種辟",
    "T15n0614_002:0281a02": "支佛善根，時無佛法，善根熟，爾時厭世出家",
    "T15n0614_002:0281a03": "得道，名辟支佛，是名中辟支佛。有人求佛道，",
    "T15n0614_002:0281a04": "智力進力少，以因緣退(如舍利弗是也)，是時佛不出",
    "T15n0614_002:0281a05": "世，無佛法亦無弟子，而善根行熟，作辟支佛，",
    "T15n0614_002:0281a06": "有相好若少若多，厭世出家得道，是名上辟",
    "T15n0614_002:0281a07": "支佛。於諸法中智慧淺入，名阿羅漢；中入名",
    "T15n0614_002:0281a08": "辟支佛；深入名佛。如遙見樹，不能分別枝；",
    "T15n0614_002:0281a09": "小近能分別枝，不能分別華、葉；到樹下盡能",
    "T15n0614_002:0281a10": "分別知樹枝、葉、華、實。聲聞能知一切諸行",
    "T15n0614_002:0281a11": "無常，一切諸法無主，唯涅槃善安隱。聲聞能",
    "T15n0614_002:0281a12": "如是觀，不能分別深入深知；辟支佛少能分",
    "T15n0614_002:0281a13": "別，亦不能深入深知；佛知諸法分別究暢，",
    "T15n0614_002:0281a14": "深入深知也。如波羅奈國王，夏暑熱時處高",
    "T15n0614_002:0281a15": "樓上坐七寶床，令青衣磨牛頭栴檀香塗身，",
    "T15n0614_002:0281a16": "青衣臂多著釧，摩王身時釧聲滿耳，王甚患",
    "T15n0614_002:0281a17": "之！教次第令脫，釧少聲微，唯獨一釧寂然",
    "T15n0614_002:0281a18": "無聲。王時悟曰：「國家、臣民、宮人、婇女，多事",
    "T15n0614_002:0281a19": "多惱亦復如是！」即時離欲獨處思惟，得辟支",
    "T15n0614_002:0281a20": "佛。鬚髮自落、著自然衣，從樓閣去，以己神足",
    "T15n0614_002:0281a21": "力出家入山。如是因緣，中品辟支佛也。",
    "T15n0614_002:0281a22": "若行者求佛道入禪，先當繫心專念十方三",
    "T15n0614_002:0281a23": "世諸佛生身，莫念地水火風、山樹草木、天地",
    "T15n0614_002:0281a24": "之中有形之類，及諸餘法一切莫念。但念諸",
    "T15n0614_002:0281a25": "佛生身處在虛空，譬如大海清水中央金山",
    "T15n0614_002:0281a26": "王須彌；如夜闇中然大火；如大施祠中七寶",
    "T15n0614_002:0281a27": "幢。佛身如是，有三十二相、八十種好，常出無",
    "T15n0614_002:0281a28": "量清淨光明，於虛空相青色中，常念佛身相",
    "T15n0614_002:0281a29": "如是，行者便得十方三世諸佛悉在心目前",
    "T15n0614_002:0281b01": "一切悉見三昧。若心餘處緣，還攝令住念在",
    "T15n0614_002:0281b02": "佛身，是時便見東方三百千萬千萬億種無",
    "T15n0614_002:0281b03": "量諸佛。如是南方、西方、北方、四維、上下，隨所",
    "T15n0614_002:0281b04": "念方，見一切佛。如人夜觀星宿，百千無量種",
    "T15n0614_002:0281b05": "星宿悉見。菩薩得是三昧，除無量劫厚罪令",
    "T15n0614_002:0281b06": "薄、薄者令滅。得是三昧已，當念佛種種無量",
    "T15n0614_002:0281b07": "功德，一切智、一切解、一切見、一切德，得大慈",
    "T15n0614_002:0281b08": "大悲自在，自初出無明[穀-禾+卵]，四無畏、五眼、十力、",
    "T15n0614_002:0281b09": "十八不共法，能除無量苦，救老死畏，與常樂",
    "T15n0614_002:0281b10": "涅槃。佛有如是等種種無量功德，作是念已",
    "T15n0614_002:0281b11": "自發願言：「我何時當得佛身、佛功德，巍巍如",
    "T15n0614_002:0281b12": "是？」復作大誓：「過去一切福、現在一切福，盡持",
    "T15n0614_002:0281b13": "求佛道，不用餘報。」復作是念：「一切眾生甚可",
    "T15n0614_002:0281b14": "憐愍，諸佛身功德巍巍如是，眾生云何更求",
    "T15n0614_002:0281b15": "餘業而不求佛？」譬如貴家盲子墮大深坑，飢",
    "T15n0614_002:0281b16": "窮困苦食糞食泥。父甚愍之，為求方便，拯之",
    "T15n0614_002:0281b17": "於深坑，食之以上饌。行者念言：「佛二種身",
    "T15n0614_002:0281b18": "功德甘露如是，而諸眾生墮生死深坑，食諸",
    "T15n0614_002:0281b19": "不淨。以大悲心，我當拯濟一切眾生，令得佛",
    "T15n0614_002:0281b20": "道度生死岸，以佛種種功德法味悉令飽滿，",
    "T15n0614_002:0281b21": "一切佛法願悉得之。聞誦持問、觀行得果，為",
    "T15n0614_002:0281b22": "作階梯，立大要誓被三願鎧，外破魔眾內擊",
    "T15n0614_002:0281b23": "結賊，直入不迴。如是三願比無量諸願，願皆",
    "T15n0614_002:0281b24": "住之，為度眾生得佛道故。」如是念、如是願，是",
    "T15n0614_002:0281b25": "為菩薩念佛三昧。",
    "T15n0614_002:0281b26": "行菩薩道者，於三毒中若婬欲偏多，先自觀",
    "T15n0614_002:0281b27": "身：骨肉皮膚、筋脈流血，肝肺腸胃、屎尿涕唾，",
    "T15n0614_002:0281b28": "三十六物、九想不淨，專心內觀不令外念；外",
    "T15n0614_002:0281b29": "念諸緣，攝之令還。如人執燭入雜穀倉，種種",
    "T15n0614_002:0281c01": "分別豆、麥、黍、粟無不識知。復次觀身六分：堅",
    "T15n0614_002:0281c02": "為地分、濕為水分、熱為火分、動為風分、孔為",
    "T15n0614_002:0281c03": "空分、知為識分。亦如屠牛，分為六分，身首",
    "T15n0614_002:0281c04": "四支，各自異處。身有九孔，常流不淨，革囊盛",
    "T15n0614_002:0281c05": "屎，常作是觀，不令外念；外念諸緣，攝之令還。",
    "T15n0614_002:0281c06": "若得一心，意生厭患，求離此身，欲令速滅，早",
    "T15n0614_002:0281c07": "入涅槃。是時當發大慈大悲，以大功德，拔濟",
    "T15n0614_002:0281c08": "眾生，興前三願：「以諸眾生，不知不淨，起諸罪",
    "T15n0614_002:0281c09": "垢，我當拔置於甘露地。復次，欲界眾生樂著",
    "T15n0614_002:0281c10": "不淨如狗食糞，我當度脫至清淨道。復次，我",
    "T15n0614_002:0281c11": "當學求諸法實相，不有常不無常、非淨非不",
    "T15n0614_002:0281c12": "淨，我當云何著此不淨？觀不淨智從因緣",
    "T15n0614_002:0281c13": "生，如我法者當求實相，云何厭患身中不淨",
    "T15n0614_002:0281c14": "而取涅槃？當如大象度駛流水窮盡源底，得",
    "T15n0614_002:0281c15": "實法相滅入涅槃，豈可如獼猴諸兔畏怖駛",
    "T15n0614_002:0281c16": "流趣自度身？我今當學如菩薩法，行不淨觀",
    "T15n0614_002:0281c17": "除却婬欲，廣化眾生令離欲患，不為不淨觀",
    "T15n0614_002:0281c18": "所厭沒。」復次，既觀不淨則厭生死，當觀淨門",
    "T15n0614_002:0281c19": "繫心三處：鼻端、眉間、額上。當於是中，開一寸",
    "T15n0614_002:0281c20": "皮，淨除血肉，繫心白骨，不令外念；外念諸緣，",
    "T15n0614_002:0281c21": "攝之令還，著三緣中，恒與心鬪。如二人相撲，",
    "T15n0614_002:0281c22": "行者若勝，心則不如，制之令住，是名一心。若",
    "T15n0614_002:0281c23": "以厭患，起大悲心，愍念眾生，為此空骨，遠離",
    "T15n0614_002:0281c24": "涅槃，入三惡道，我當懃力，作諸功德，教化眾",
    "T15n0614_002:0281c25": "生，令解身相空，骨以皮覆，實聚不淨，為眾生",
    "T15n0614_002:0281c26": "故，徐當分別此諸法相。有少淨想，心生愛",
    "T15n0614_002:0281c27": "著；不淨想多，心生厭患；有出法相，故生實",
    "T15n0614_002:0281c28": "法。諸法實相中，無淨無不淨，亦無閉亦無出，",
    "T15n0614_002:0281c29": "觀諸法等，不可壞不可動，是名諸法實相(出過",
    "T15n0614_002:0282a01": "羅漢法也)。行菩薩道者，若瞋恚偏多，當行慈心，念東",
    "T15n0614_002:0282a02": "方眾生，慈心清淨，無怨無恚，廣大無量，見諸",
    "T15n0614_002:0282a03": "眾生，悉在目前。南西北方、四維上下，亦復如",
    "T15n0614_002:0282a04": "是。制心行慈，不令外念；外念異緣，攝之令還。",
    "T15n0614_002:0282a05": "持心目觀，一切眾生，悉見了了，皆在目前。若",
    "T15n0614_002:0282a06": "得一心，當發願言：「我以涅槃，實清淨法，度脫",
    "T15n0614_002:0282a07": "眾生，使得實樂。」行慈三昧，心如此者，是菩薩",
    "T15n0614_002:0282a08": "道。住慈三昧，以觀諸法，實相清淨，不壞不動，",
    "T15n0614_002:0282a09": "願令眾生，得此法利。以此三昧，慈念東方一",
    "T15n0614_002:0282a10": "切眾生，使得佛樂，十方亦爾！心不轉亂，是謂",
    "T15n0614_002:0282a11": "菩薩慈三昧門。",
    "T15n0614_002:0282a12": "問曰：「何不一時總念十方眾生？」答曰：「先念一",
    "T15n0614_002:0282a13": "方，一心易得，然後次第，周遍諸方。」問曰：「人有",
    "T15n0614_002:0282a14": "怨家，恒欲相害，云何行慈，欲令彼樂？」答曰：「慈",
    "T15n0614_002:0282a15": "是心法，出生於心，先從所親；所親轉增，乃及",
    "T15n0614_002:0282a16": "怨家，如火燒薪，盛能然濕。」問曰：「或時眾生，遭",
    "T15n0614_002:0282a17": "種種苦，或在人中、或地獄中，菩薩雖慈，彼那",
    "T15n0614_002:0282a18": "得樂？」答曰：「先從樂人，取其樂相，令彼苦人，得",
    "T15n0614_002:0282a19": "如彼樂。如敗軍將，怖懼失膽，視彼敵人，皆謂",
    "T15n0614_002:0282a20": "勇士。」問曰：「行慈三昧有何善利？」答曰：「行者自",
    "T15n0614_002:0282a21": "念：『出家離俗，應行慈心。』又思惟言：『食人信施，",
    "T15n0614_002:0282a22": "宜行利益。』如佛所言：『須臾行慈，是隨佛教，則",
    "T15n0614_002:0282a23": "為入道，不空受施。』復次身著染服，心應不染，",
    "T15n0614_002:0282a24": "慈三昧力，能令不染；復次我心行慈，於破法",
    "T15n0614_002:0282a25": "世我有法人，非法眾中我有法人，如法無",
    "T15n0614_002:0282a26": "惱，慈定力故。菩薩行道，趣甘露門，種種熱惱，",
    "T15n0614_002:0282a27": "慈涼冷樂。如佛所言：『人熱極時，入清涼池樂。』",
    "T15n0614_002:0282a28": "復次被大慈鎧、遮煩惱箭，慈為法藥、消怨結",
    "T15n0614_002:0282a29": "毒，煩惱燒心、慈能除滅；慈為法梯，登解脫臺；",
    "T15n0614_002:0282b01": "慈為法船，渡生死海，貧善法財，慈為上寶；行",
    "T15n0614_002:0282b02": "趣涅槃，慈為道糧；慈為駿足，度入涅槃；慈為",
    "T15n0614_002:0282b03": "猛將，越三惡道。能行慈者，消伏眾惡，諸天善",
    "T15n0614_002:0282b04": "神，常隨擁護。」問曰：「若當行人得慈三昧，云何",
    "T15n0614_002:0282b05": "不失而復增益？」答曰：「學戒清淨，善信倚樂，學",
    "T15n0614_002:0282b06": "諸禪定，一心智慧，樂處閑靜，常不放逸，少欲知",
    "T15n0614_002:0282b07": "足，行順慈教，節身少食，減損睡眠，初夜後夜，",
    "T15n0614_002:0282b08": "思惟不廢，省煩言語，默然守靜，坐臥行住，知",
    "T15n0614_002:0282b09": "時消息，不令失度，致疲苦極，調和寒溫，不令",
    "T15n0614_002:0282b10": "惱亂，是謂益慈。「復次，以佛道樂涅槃之樂與",
    "T15n0614_002:0282b11": "一切人，是名大慈。行者思惟：『現在未來，大人",
    "T15n0614_002:0282b12": "行慈，利益一切，我亦被蒙，是我良祐，我當行",
    "T15n0614_002:0282b13": "慈，畢報施恩。』復更念言：『大德慈心，愍念一切，",
    "T15n0614_002:0282b14": "以此為樂，我亦當爾，念彼眾生，令得佛樂、涅",
    "T15n0614_002:0282b15": "槃之樂，是為報恩。』「復次慈力，能令一切，心得",
    "T15n0614_002:0282b16": "快樂，身離熱惱，得清涼樂；持行慈福，念安一",
    "T15n0614_002:0282b17": "切，以報其恩。復次慈有善利，斷瞋恚法，開名",
    "T15n0614_002:0282b18": "稱門，施主良田，生梵天因，住離欲處，除却怨",
    "T15n0614_002:0282b19": "對，及鬪諍根。諸佛稱揚，智人愛敬，能持淨戒，",
    "T15n0614_002:0282b20": "生智慧明，能聞法利，功德醍醐，決定好人，出",
    "T15n0614_002:0282b21": "家猛力，消滅諸惡。罵辱不善，慈報能伏，結集",
    "T15n0614_002:0282b22": "悅樂，生精進法，富貴根因，辦智慧府，誠信庫",
    "T15n0614_002:0282b23": "藏，諸善法門，致稱譽法，敬畏根本，佛正真道。",
    "T15n0614_002:0282b24": "「若人持惡向，還自受其殃。五種惡語：非時語、",
    "T15n0614_002:0282b25": "非實語、非利語、非慈語、非軟語。是五惡語不",
    "T15n0614_002:0282b26": "能傾動，一切毒害亦不能傷，譬如小火不能",
    "T15n0614_002:0282b27": "熱大海(此下應出優填王持五百發箭)。如《毘羅經》中優填王阿婆",
    "T15n0614_002:0282b28": "陀那說，有二夫人：一名無比，二名舍迷婆帝。",
    "T15n0614_002:0282b29": "無比誹謗舍迷婆帝。舍迷婆帝有五百直人，",
    "T15n0614_002:0282c01": "王以五百箭欲一一射殺之。舍迷婆帝語諸",
    "T15n0614_002:0282c02": "直人，在我後立。是時舍迷婆帝入慈三昧，王",
    "T15n0614_002:0282c03": "挽弓射之，箭墮足下。第二箭還向王脚下。王",
    "T15n0614_002:0282c04": "大驚怖，復欲放箭。舍迷婆帝語王言：『止止。夫",
    "T15n0614_002:0282c05": "婦之義是故相語，若放此箭當直破汝心。』王",
    "T15n0614_002:0282c06": "時恐畏，投弓捨射，問言：『汝有何術？』答言：『我無",
    "T15n0614_002:0282c07": "異術。我是佛弟子，入慈三昧故也！』「是慈三昧",
    "T15n0614_002:0282c08": "略說有三種緣：生緣、法緣、無緣。諸未得道，是",
    "T15n0614_002:0282c09": "名生緣。阿羅漢辟支佛，是名法緣。諸佛世尊，",
    "T15n0614_002:0282c10": "是名無緣，是故略說慈三昧門。」",
    "T15n0614_002:0282c11": "行菩薩道者，於三毒中若愚癡偏多，當觀十",
    "T15n0614_002:0282c12": "二分，破二種癡：內破身癡，外破眾生癡。思惟",
    "T15n0614_002:0282c13": "念言：「我及眾生俱在厄難，常生、常老、常病、常",
    "T15n0614_002:0282c14": "死、常滅、常出，眾生可憐，不知出道，從何得脫？」",
    "T15n0614_002:0282c15": "一心思惟，生老病死從因緣生。當復思惟何",
    "T15n0614_002:0282c16": "因緣生？一心思惟，生因緣有、有因緣取、取因",
    "T15n0614_002:0282c17": "緣愛、愛因緣受、受因緣觸、觸因緣六入、六入",
    "T15n0614_002:0282c18": "因緣名色、名色因緣識、識因緣行、行因緣",
    "T15n0614_002:0282c19": "無明。如是復思惟，當何因緣滅生老死？一",
    "T15n0614_002:0282c20": "心思惟，生滅故老死滅、有滅故生滅、取滅故",
    "T15n0614_002:0282c21": "有滅、愛滅故取滅、受滅故愛滅、觸滅故受滅、",
    "T15n0614_002:0282c22": "六入滅故觸滅、名色滅故六入滅、識滅故名",
    "T15n0614_002:0282c23": "色滅、行滅故識滅、癡滅故行滅。此中十二分，",
    "T15n0614_002:0282c24": "云何無明分？不知前、不知後、不知前後，不知",
    "T15n0614_002:0282c25": "內、不知外、不知內外，不知佛、不知法、不知僧，",
    "T15n0614_002:0282c26": "不知苦、不知習、不知盡、不知道，不知業、不知",
    "T15n0614_002:0282c27": "果、不知業果，不知因、不知緣、不知因緣，不知",
    "T15n0614_002:0282c28": "罪、不知福、不知罪福，不知善、不知不善、不知",
    "T15n0614_002:0282c29": "善不善，不知有罪法、不知無罪法，不知應近",
    "T15n0614_002:0283a01": "法、不知應遠法，不知有漏法、不知無漏法，不",
    "T15n0614_002:0283a02": "知世間法、不知出世間法，不知過去法、不知",
    "T15n0614_002:0283a03": "未來法、不知現在法，不知黑法、不知白法，不",
    "T15n0614_002:0283a04": "知分別因緣法，不知六觸法，不知實證法。如",
    "T15n0614_002:0283a05": "是種種不知不慧不見，闇黑無明，是名無明。",
    "T15n0614_002:0283a06": "無明緣行。云何名行？行有三種：身行、口行、意",
    "T15n0614_002:0283a07": "行。云何身行？入息出息是身行法。所以者何？",
    "T15n0614_002:0283a08": "是法屬身，故名身行。云何口行？有覺有觀，是",
    "T15n0614_002:0283a09": "作覺觀已，然後口語，若無覺觀則無言說，是",
    "T15n0614_002:0283a10": "謂口行。云何意行？(痛名世界人所著三種痛，痛應為受，受則隨界受苦樂，上界所無，故",
    "T15n0614_002:0283a11": "宜言受想出家所患也)。痛想是意法，繫屬意故，是名意",
    "T15n0614_002:0283a12": "行。復次欲界繫行、色界繫行、無色界繫行。復",
    "T15n0614_002:0283a13": "次善行、不善行、不動行。云何善行？欲界一切",
    "T15n0614_002:0283a14": "善行，亦色界三地。云何不善行？諸不善法。云",
    "T15n0614_002:0283a15": "何不動行？第四禪有漏善行及無色定善有",
    "T15n0614_002:0283a16": "漏行。是名行。行因緣識。云何名識？六種識",
    "T15n0614_002:0283a17": "界：眼識乃至意識，是名六識。識因緣名色，云",
    "T15n0614_002:0283a18": "何為名？無色四分：痛、想、行、識，是謂名。云何為",
    "T15n0614_002:0283a19": "色？一切色四大及造色，是謂色。云何四大？地、",
    "T15n0614_002:0283a20": "水、火、風。云何地？堅重相者地，濡濕相者水，",
    "T15n0614_002:0283a21": "熱相者火，輕動相者風。餘色可見，有對無對",
    "T15n0614_002:0283a22": "是名造色。名色和合，是謂名色。名色因緣六",
    "T15n0614_002:0283a23": "入。云何六入？內六入：眼內入乃至意內入，是",
    "T15n0614_002:0283a24": "名六入。六入因緣觸。云何觸？六種觸界：眼觸",
    "T15n0614_002:0283a25": "乃至意觸。云何眼觸？眼緣色生眼識，三法和",
    "T15n0614_002:0283a26": "合，是名眼觸，乃至意觸亦如是！觸因緣受。云",
    "T15n0614_002:0283a27": "何受？三種受：樂受、苦受、不苦不樂受。云何樂",
    "T15n0614_002:0283a28": "受？愛使。云何苦受？恚使。云何不苦不樂受？",
    "T15n0614_002:0283a29": "癡使。復次樂受生樂，住樂滅苦；苦受生苦，住",
    "T15n0614_002:0283b01": "苦滅樂；不苦不樂受，不知苦不知樂。受因緣",
    "T15n0614_002:0283b02": "愛。云何愛？眼觸色生愛，乃至意觸法生愛。愛",
    "T15n0614_002:0283b03": "因緣取。云何取？欲取、見取、戒取、我語取。取因",
    "T15n0614_002:0283b04": "緣有。云何有？三種有：欲有、色有、無色有。下從",
    "T15n0614_002:0283b05": "阿鼻大泥梨。上至他化自在天，是名欲有，及",
    "T15n0614_002:0283b06": "其能生業。云何色有？從下梵世上至阿迦尼",
    "T15n0614_002:0283b07": "吒天，是名色有。云何無色有？從虛空乃至非",
    "T15n0614_002:0283b08": "有想非無想處，是名無色有。有因緣生。云何",
    "T15n0614_002:0283b09": "生？種種眾生處處生出，有受陰得持得入得",
    "T15n0614_002:0283b10": "命，是名生。生因緣老死。云何老？齒落、髮白、多",
    "T15n0614_002:0283b11": "皺、根熟、根破、氣噎，身僂拄杖行步，陰身朽故，",
    "T15n0614_002:0283b12": "是名老。云何死？一切眾生處處退、落、墮、滅、斷、",
    "T15n0614_002:0283b13": "死，失壽命盡，是名死。先老後死，故名老死。",
    "T15n0614_002:0283b14": "是中十二因緣，一切世間非無因緣邊、非天",
    "T15n0614_002:0283b15": "邊、非人邊，非種種等邪緣邊出。菩薩觀十二",
    "T15n0614_002:0283b16": "因緣，繫心不動不令外念；外念諸緣攝之令",
    "T15n0614_002:0283b17": "還。觀十二分生三世中：前生、今生、後生。菩薩",
    "T15n0614_002:0283b18": "若得心住，當觀十二分空無有主。癡不知我",
    "T15n0614_002:0283b19": "作行，行不知我從癡有，但無明緣故行生。如",
    "T15n0614_002:0283b20": "草木種從子芽出，子亦不知我生芽，芽亦不",
    "T15n0614_002:0283b21": "知從子出，乃至老死亦復如是！是十二分中，",
    "T15n0614_002:0283b22": "一一觀知無主無我，如外草木無主，但從倒",
    "T15n0614_002:0283b23": "見計有吾我。問曰：「若無吾我、無主、無作，云何",
    "T15n0614_002:0283b24": "去來言說死此生彼？」答曰：「雖無吾我，六情作",
    "T15n0614_002:0283b25": "因、六塵作緣、中生六識，三事和合故觸法生，",
    "T15n0614_002:0283b26": "念知諸業，由是去來，言說從是有生死。譬如",
    "T15n0614_002:0283b27": "日愛珠，因日、乾牛屎，和合方便故火出。五",
    "T15n0614_002:0283b28": "陰亦爾，因此五陰生，後世五陰出，非此五陰",
    "T15n0614_002:0283b29": "至後世，亦不離此五陰得後世五陰，五陰但",
    "T15n0614_002:0283c01": "從因緣出。譬如穀子中芽出，是子非芽亦非",
    "T15n0614_002:0283c02": "餘芽邊生，非異非一，得後世身亦爾！譬如樹",
    "T15n0614_002:0283c03": "未有莖節、枝葉、華實，得時節因緣華葉具足，",
    "T15n0614_002:0283c04": "善惡行報亦復如是！種子壞故非常、非一；芽、",
    "T15n0614_002:0283c05": "莖、葉等生故不斷不異；死生相續亦復如是！」",
    "T15n0614_002:0283c06": "行者謂法無常、苦、空、無我，自生自滅。知因愛",
    "T15n0614_002:0283c07": "等有，知因滅是盡，知盡是道。以四種智知十",
    "T15n0614_002:0283c08": "二分，是正見道。眾生為縛著所誑，如人有無",
    "T15n0614_002:0283c09": "價寶珠，不別其真，為他欺誑。是時菩薩發大",
    "T15n0614_002:0283c10": "悲心，我當作佛，以正真法化彼眾生，令見正",
    "T15n0614_002:0283c11": "道。問曰：「如《摩訶衍般若波羅蜜》中言：『諸法不",
    "T15n0614_002:0283c12": "生不滅，空無所有，一相無相，是名正見。』云何",
    "T15n0614_002:0283c13": "言無常等觀名為正見？」答曰：「若《摩訶衍》中說",
    "T15n0614_002:0283c14": "『諸法空無相』，云何言無常、苦、空等不實？若言",
    "T15n0614_002:0283c15": "不生不滅空是實相者，不應言無相。汝言前",
    "T15n0614_002:0283c16": "後不相應。復次佛說四顛倒，無常中常顛倒",
    "T15n0614_002:0283c17": "亦有道理，一切有為無常。何以故？因緣生故。",
    "T15n0614_002:0283c18": "無常因、無常緣，所生果云何常？先無而今有，",
    "T15n0614_002:0283c19": "已有便無。一切眾生皆見無常，內有老、病、死，",
    "T15n0614_002:0283c20": "外見萬物凋落，云何言無常不實？」問曰：「我",
    "T15n0614_002:0283c21": "不言有常為實、無常為不實，我言有常、無常",
    "T15n0614_002:0283c22": "俱是不實。何以故？佛言：『空中有常、無常，二事",
    "T15n0614_002:0283c23": "不可得，若著此二事，是俱顛倒。』」答曰：「汝言不",
    "T15n0614_002:0283c24": "與法相應。何以故？言無法，云何復言二俱顛",
    "T15n0614_002:0283c25": "倒？一切空無所有，是為實不顛倒。若我破有",
    "T15n0614_002:0283c26": "常著無常，我法應破而不實，我有常顛倒，破",
    "T15n0614_002:0283c27": "故觀無常。何以故？無常力能破有常，如毒能",
    "T15n0614_002:0283c28": "破餘毒，如藥除病，藥亦俱去，當知藥妙能除",
    "T15n0614_002:0283c29": "病故。若藥不去，後藥為病，此亦如是！若無常",
    "T15n0614_002:0284a01": "法著，應當破，不實故。我不受無常法，云何破？",
    "T15n0614_002:0284a02": "佛言：『苦是四真諦中言實苦，誰能使樂？苦",
    "T15n0614_002:0284a03": "因是實因，誰能令非因？苦盡是實盡，誰能令",
    "T15n0614_002:0284a04": "不盡？盡道是實道，誰能令非道？如日或可令",
    "T15n0614_002:0284a05": "冷，月或可令熱，風可令不動，是四真諦終不",
    "T15n0614_002:0284a06": "可動轉。』汝於《摩訶衍》中不能了，但著言聲。《摩",
    "T15n0614_002:0284a07": "訶衍》中諸法實相，實相不可破、無有作者。若",
    "T15n0614_002:0284a08": "可破可作，此非摩訶衍。如月初生，一日二日",
    "T15n0614_002:0284a09": "其生時甚微細，有明眼人能見，指示不見者。",
    "T15n0614_002:0284a10": "此不見人但視其指，而迷於月。明者語言：『癡",
    "T15n0614_002:0284a11": "人！何以但視我指？指為月緣，指非彼月。』汝亦",
    "T15n0614_002:0284a12": "如是！言音非實相，但假言表實理。汝更著言",
    "T15n0614_002:0284a13": "聲，闇於實相。」行若得如是正知見，觀十二",
    "T15n0614_002:0284a14": "分，和合為因果二分：果時十二分為苦諦，因",
    "T15n0614_002:0284a15": "時十二分為習諦，因滅是盡諦，見因果盡是",
    "T15n0614_002:0284a16": "道諦。四種觀果：無常、苦、空、無我。四種觀因：集、",
    "T15n0614_002:0284a17": "因、緣、生。問曰：「果有四種但名苦諦，餘者無",
    "T15n0614_002:0284a18": "諦名也？」答曰：「若言無常諦復疑，苦諦亦疑，",
    "T15n0614_002:0284a19": "無我諦亦疑，一種難處。復次，若言無常諦無",
    "T15n0614_002:0284a20": "咎，空非我諦亦無咎。若無常苦空無我諦，於",
    "T15n0614_002:0284a21": "說為重故，是故於四說一。」問曰：「苦有何異相，",
    "T15n0614_002:0284a22": "於三中獨得名？」答曰：「苦是一切眾生所厭患，",
    "T15n0614_002:0284a23": "眾生所怖畏，無常不爾！或有人為苦所逼，思",
    "T15n0614_002:0284a24": "得無常，無有欲得苦者。」問曰：「有人欲得捉刀",
    "T15n0614_002:0284a25": "自殺，針炙苦藥入賊，如是種種非求苦也？」答",
    "T15n0614_002:0284a26": "曰：「非為欲得苦，欲存大樂，畏苦故取死。苦",
    "T15n0614_002:0284a27": "為第一患，樂為第一利，以是故離實苦得快",
    "T15n0614_002:0284a28": "樂，是故佛以果分，獨名苦諦，非無常、空、無我",
    "T15n0614_002:0284a29": "諦。」是於四諦中了了實智慧不疑不悔，是名",
    "T15n0614_002:0284b01": "正見。思惟是事種種增益故，是名正覺。除邪",
    "T15n0614_002:0284b02": "命攝四種邪語，離餘四種邪語，攝四種正語，",
    "T15n0614_002:0284b03": "除邪命攝身三種業，除餘三種邪業，名正業。",
    "T15n0614_002:0284b04": "離餘種種邪命，是名正命。如是觀時精進，是",
    "T15n0614_002:0284b05": "正方便。是事念不散，是名正念。是事思惟不",
    "T15n0614_002:0284b06": "動，是名正定。正覺如王，七事隨從，是名道",
    "T15n0614_002:0284b07": "諦。是事一心實信不動，是名信根。一心精懃",
    "T15n0614_002:0284b08": "求道，是名精進根。一心念不忘失，是名念根。",
    "T15n0614_002:0284b09": "心住一處亦不馳散，是名定根。思惟分別無",
    "T15n0614_002:0284b10": "常等覺，是名慧根。是名增長得力，是名五",
    "T15n0614_002:0284b11": "力。問曰：「八正道中皆說慧念定等，根力中",
    "T15n0614_002:0284b12": "何以重說？」答曰：「隨入行時初得小利，是時名",
    "T15n0614_002:0284b13": "為根。是五事增長得力，是時得名為力。」初入",
    "T15n0614_002:0284b14": "無漏見諦道中，是功德名八正道。入思惟道",
    "T15n0614_002:0284b15": "時，名七覺意。初入道中觀念身痛心法常一",
    "T15n0614_002:0284b16": "心念，是名四念止。如是得善法味四種精懃，",
    "T15n0614_002:0284b17": "是名四正懃。如是欲精進定慧初門，懃精進",
    "T15n0614_002:0284b18": "求如意自在，是名四神足。雖名四念止、四正",
    "T15n0614_002:0284b19": "懃、四神足、五根等，皆攝隨行時初後少多行",
    "T15n0614_002:0284b20": "地緣，各各得名。譬如四大，各各有四大，但多",
    "T15n0614_002:0284b21": "得名。若地種多，水火風少處，名為地大。水火",
    "T15n0614_002:0284b22": "風亦如是！如是三十七品中各各有諸品，如",
    "T15n0614_002:0284b23": "四念止中有四正懃、四神足、五根、五力、七覺、八",
    "T15n0614_002:0284b24": "道等。如是觀十二分、四諦行、四念止、四正懃、",
    "T15n0614_002:0284b25": "四神足、五根、五力、七覺意、八正道，其心安樂。",
    "T15n0614_002:0284b26": "復以此法度脫眾生，一心誓願精進求佛。是",
    "T15n0614_002:0284b27": "時心中思惟觀念：「我了了觀知此道，不應取",
    "T15n0614_002:0284b28": "證。」有二事力故未入涅槃：一者、大悲不捨眾",
    "T15n0614_002:0284b29": "生，二者、深知諸法實相。諸心心數法從因緣",
    "T15n0614_002:0284c01": "生，我今云何隨此不實？當自思惟，欲入深觀",
    "T15n0614_002:0284c02": "十二因緣，知因緣是何法。復更思惟，是四種",
    "T15n0614_002:0284c03": "緣：因緣、次第緣、緣緣、增上緣。五因為因緣，",
    "T15n0614_002:0284c04": "除過去現在阿羅漢最後心，餘過去現在心",
    "T15n0614_002:0284c05": "心數法，是次第緣。緣緣、增上緣，緣一切法。復",
    "T15n0614_002:0284c06": "自思惟言：「若法先因緣中有，則不應言是法",
    "T15n0614_002:0284c07": "因緣生；若無，亦不應言因緣中生；生有半無",
    "T15n0614_002:0284c08": "亦不應因緣生；云何有因緣？若法未生，若",
    "T15n0614_002:0284c09": "過去心心數法失，云何能作次第緣？若佛法",
    "T15n0614_002:0284c10": "中妙法無緣涅槃，云何為緣緣？若諸法實無",
    "T15n0614_002:0284c11": "性，有法不可得；若因緣果生，因此有彼，是",
    "T15n0614_002:0284c12": "說則不然；若因緣中各各別、若和合一處，是",
    "T15n0614_002:0284c13": "果不可得，云何因緣邊出果？因緣中無果",
    "T15n0614_002:0284c14": "故。若因緣中先無果而出者，何以不非因緣",
    "T15n0614_002:0284c15": "邊出果？二俱無故。果屬因緣，因緣邊出，是因",
    "T15n0614_002:0284c16": "緣不自在屬餘因緣，是果屬餘因緣。云何不",
    "T15n0614_002:0284c17": "自在？因緣能生果，是故果不從因緣有，亦",
    "T15n0614_002:0284c18": "不從非因緣有，則為非果。果無故，緣與非緣",
    "T15n0614_002:0284c19": "亦無也！」",
    "T15n0614_002:0284c20": "問曰：「佛言十二因緣，無明緣諸行，汝云何",
    "T15n0614_002:0284c21": "言無因果？」答曰：「先以被答，不應更難，若難",
    "T15n0614_002:0284c22": "者更當答。佛言眼因色緣癡邊生邪憶念，癡",
    "T15n0614_002:0284c23": "是無明，是中無明，何所依住？若依眼邪？若",
    "T15n0614_002:0284c24": "色中、若識邪？不應依眼住。若依眼住，不應",
    "T15n0614_002:0284c25": "待色，常應癡。若依色住，不應待眼。是則外癡，",
    "T15n0614_002:0284c26": "何豫我事？若依識住，識無色、無對、無觸、無",
    "T15n0614_002:0284c27": "分、無處。無明亦爾，云何可住？是故無明非內、",
    "T15n0614_002:0284c28": "非外、非兩中間，不從前世來，亦不住後世，非",
    "T15n0614_002:0284c29": "東西南北、四維上下來，無有實法，無明性爾。",
    "T15n0614_002:0285a01": "了無明性，則變為明，一一推之，癡不可得。云",
    "T15n0614_002:0285a02": "何無明緣行？如虛空不生不滅、不有不盡，本",
    "T15n0614_002:0285a03": "性清淨。無明亦如是，不生不滅、不有不盡，本",
    "T15n0614_002:0285a04": "性清淨，乃至生緣老死亦爾。」菩薩如是觀十",
    "T15n0614_002:0285a05": "二因緣，知眾生虛誑繫在苦患，易度耳。諸法",
    "T15n0614_002:0285a06": "若有實相難可得度，思惟如是則破愚癡。若",
    "T15n0614_002:0285a07": "菩薩心多思覺，常念阿那波那，入時出時數",
    "T15n0614_002:0285a08": "一乃至十，一一心不令馳散。菩薩從此門得",
    "T15n0614_002:0285a09": "一心，除五蓋欲行。菩薩見道應行三種忍法：",
    "T15n0614_002:0285a10": "生忍、柔順法忍、無生忍。云何生忍？一切眾生",
    "T15n0614_002:0285a11": "或罵或打或殺，種種惡事，心不動轉、不瞋、不",
    "T15n0614_002:0285a12": "恚，不唯忍之而更慈悲，此諸眾生求諸好事",
    "T15n0614_002:0285a13": "願一切得，心不捨放。是時漸得解諸法實",
    "T15n0614_002:0285a14": "相，如氣熏著。譬如慈母愛其赤子乳哺養育，",
    "T15n0614_002:0285a15": "種種不淨不以為惡，倍加憐念欲令得樂。行",
    "T15n0614_002:0285a16": "者如是，一切眾生作種種惡、淨不淨行，心不",
    "T15n0614_002:0285a17": "增惡不退不轉。復次十方無量眾生，我一人",
    "T15n0614_002:0285a18": "應當悉度使得佛道，心忍不退、不悔、不却、不",
    "T15n0614_002:0285a19": "懈、不厭、不畏、不難，是生忍中一心繫念。三種",
    "T15n0614_002:0285a20": "思惟不令外念，外念諸緣攝之令還，是名生",
    "T15n0614_002:0285a21": "忍。云何柔順法忍？菩薩既得生忍，功德無量，",
    "T15n0614_002:0285a22": "知是功德福報無常，是時厭無常自求常福，",
    "T15n0614_002:0285a23": "亦為眾生求常住法。一切諸法，色無色法、可",
    "T15n0614_002:0285a24": "見不可見法、有對無對法、有漏無漏、有為無",
    "T15n0614_002:0285a25": "為、上中下法，求其實相。實相云何？非有常非",
    "T15n0614_002:0285a26": "無常、非樂非不樂、非空非不空、非有神非無",
    "T15n0614_002:0285a27": "神？何以故非有常？因緣生故。先無今有故，已",
    "T15n0614_002:0285a28": "有還無故，是故非有常。云何非無常？業報",
    "T15n0614_002:0285a29": "不失故，受外塵故，因緣增長故非無常。云",
    "T15n0614_002:0285b01": "何非樂？新苦中生樂想故，一切無常性故，緣",
    "T15n0614_002:0285b02": "欲生故，是故非樂。云何非不樂？樂有受故，",
    "T15n0614_002:0285b03": "欲染生故，求樂不惜身故，是非不樂。云何",
    "T15n0614_002:0285b04": "非空？內外入各各受了了故，有罪福報故，",
    "T15n0614_002:0285b05": "一切眾生信故，是故非空。云何非不空？和合",
    "T15n0614_002:0285b06": "等實故，分別求不可得故，心力轉故，是故非",
    "T15n0614_002:0285b07": "不空。云何非有神？不自在故，第七識界不可",
    "T15n0614_002:0285b08": "得故，神相不可得故，是故非有神。云何非無",
    "T15n0614_002:0285b09": "神？有後世故，得解脫故，各各我心生不計餘",
    "T15n0614_002:0285b10": "處故，是故非無神。如是不生不滅、不不生不",
    "T15n0614_002:0285b11": "不滅、非有非無、不受不著，言說悉滅、心行處",
    "T15n0614_002:0285b12": "斷，如涅槃性，是法實相。於此法中信心清淨，",
    "T15n0614_002:0285b13": "無滯無礙，軟知軟信軟進，是謂柔順法忍。云",
    "T15n0614_002:0285b14": "何無生法忍？如上實相法中，智慧、信、進增長",
    "T15n0614_002:0285b15": "根利，是名無生法忍。譬如聲聞法中煖法、頂",
    "T15n0614_002:0285b16": "法，智慧、信、精進增長得忍法，忍者忍涅槃、忍",
    "T15n0614_002:0285b17": "無漏法，故名為忍。新得、新見，故名為忍。法忍",
    "T15n0614_002:0285b18": "亦如是。時解脫阿羅漢不得無生智，增進廣",
    "T15n0614_002:0285b19": "利轉成不時解脫得無生智。無生法忍亦如",
    "T15n0614_002:0285b20": "是，未得菩薩果得無生法忍，得菩薩真行果，",
    "T15n0614_002:0285b21": "是名菩薩道果。是時得般舟三昧，於眾生中",
    "T15n0614_002:0285b22": "得大悲，入般若波羅蜜門。爾時諸佛便受其",
    "T15n0614_002:0285b23": "號，墮生佛界中，為諸佛所念，一切重罪薄，",
    "T15n0614_002:0285b24": "薄者滅，三惡道斷，常生天上人中，名不退",
    "T15n0614_002:0285b25": "轉。到不動處，末後肉身盡入法身中，能作種",
    "T15n0614_002:0285b26": "種變化，度脫一切眾生，具足六度供養諸佛，",
    "T15n0614_002:0285b27": "淨佛國土教化眾生，立十地中功德成滿，次",
    "T15n0614_002:0285b28": "第得阿耨多羅三藐三菩提，為菩薩禪法中",
    "T15n0614_002:0285b29": "初門。",
    "T15n0614_002:0285c01": "　行者定心求道時，　　常當觀察時方便；",
    "T15n0614_002:0285c02": "　若不得時無方便，　　是應為失不為利。",
    "T15n0614_002:0285c03": "　如犢未生[(殼-一)/牛]牛乳，　　乳不可得非時故；",
    "T15n0614_002:0285c04": "　若犢生已[(殼-一)/牛]牛角，　　乳不可得無智故。",
    "T15n0614_002:0285c05": "　如鑽濕木求出火，　　火不可得非時故；",
    "T15n0614_002:0285c06": "　若折乾木以求火，　　火不可得無智故。",
    "T15n0614_002:0285c07": "　得處知時量己行，　　觀心方便力多少；",
    "T15n0614_002:0285c08": "　宜應精進及不宜，　　道相宜時及不宜。",
    "T15n0614_002:0285c09": "　若心調動不應勇，　　如是勇過不得定；",
    "T15n0614_002:0285c10": "　譬如多薪熾大火，　　大風來吹不肯滅。",
    "T15n0614_002:0285c11": "　若能以定自調心，　　如是動息心得定；",
    "T15n0614_002:0285c12": "　譬如大火大風吹，　　大水來澆無不滅。",
    "T15n0614_002:0285c13": "　若人心軟復懈怠，　　如是厭沒不應行；",
    "T15n0614_002:0285c14": "　譬如少薪無焰火，　　不得風吹便自滅。",
    "T15n0614_002:0285c15": "　若有精進勇猛心，　　如是轉健得道疾；",
    "T15n0614_002:0285c16": "　譬如小火多益薪，　　風吹轉熾無滅時。",
    "T15n0614_002:0285c17": "　若行放捨止調縮，　　設復發捨失護法；",
    "T15n0614_002:0285c18": "　譬如病人宜將養，　　若復放捨無得活。",
    "T15n0614_002:0285c19": "　若有捨想正等心，　　宜時懃行得道疾；",
    "T15n0614_002:0285c20": "　譬如有人乘調象，　　如意至湊無躓礙。",
    "T15n0614_002:0285c21": "　若多婬欲愛亂心，　　是時不應行慈等；",
    "T15n0614_002:0285c22": "　婬人行慈益癡悶，　　如人冷病服冷藥。",
    "T15n0614_002:0285c23": "　婬人心亂觀不淨，　　諦觀不淨心得定；",
    "T15n0614_002:0285c24": "　行法如是相應故，　　如人冷病服熱藥。",
    "T15n0614_002:0285c25": "　若多瞋恚忿亂心，　　是時不應觀不淨；",
    "T15n0614_002:0285c26": "　瞋人觀惡增恚心，　　如人熱病服熱藥。",
    "T15n0614_002:0285c27": "　若人瞋怒行慈心，　　行慈不捨瞋心滅；",
    "T15n0614_002:0285c28": "　行法如是相應故，　　如人熱病服冷藥。",
    "T15n0614_002:0285c29": "　若多愚癡心闇淺，　　不淨行慈悲行法；",
    "T15n0614_002:0286a01": "　二行增癡無益故，　　如人風病服麨藥。",
    "T15n0614_002:0286a02": "　人心癡闇觀因緣，　　分別諦觀癡心滅；",
    "T15n0614_002:0286a03": "　法行如是相應故，　　如人病風服膩藥。",
    "T15n0614_002:0286a04": "　譬如金師排扇炭，　　用功非時失[夢-夕+棐]法；",
    "T15n0614_002:0286a05": "　怱怱急[夢-夕+棐]不知時，　　或時水澆或放捨。",
    "T15n0614_002:0286a06": "　金融急[夢-夕+棐]則消過，　　未融便止則不消；",
    "T15n0614_002:0286a07": "　非時水澆金則生，　　非時放置則不熟。",
    "T15n0614_002:0286a08": "　精進攝心及放捨，　　應當觀察行道法；",
    "T15n0614_002:0286a09": "　非時方便失法利，　　若非法利為非利。",
    "T15n0614_002:0286a10": "　譬如藥師三種病，　　冷熱風病除滅故；",
    "T15n0614_002:0286a11": "　應病與藥佛如是！　　婬怒癡病隨藥滅。",
    "T15n0614_002:0286a12": "坐禪三昧經卷下"
}