{
    "T29n1562_075:0746a05": "阿毘達磨順正理論卷第七十五",
    "T29n1562_075:0746a07": "尊者眾賢造",
    "T29n1562_075:0746a08": "三藏法師玄奘奉　詔譯",
    "T29n1562_075:0746a09": "辯智品第七之三",
    "T29n1562_075:0746a10": "如是已辯諸智差別。智所成德今當顯示。於",
    "T29n1562_075:0746a11": "中先辯佛不共德。且初成佛盡智位修不共",
    "T29n1562_075:0746a12": "佛法有十八種。何謂十八。頌曰。",
    "T29n1562_075:0746a13": "　十八不共法　　謂佛十力等",
    "T29n1562_075:0746a14": "論曰。佛十力四無畏三念住及大悲。如是合",
    "T29n1562_075:0746a15": "名為十八不共法。唯於諸佛盡智時修。餘聖",
    "T29n1562_075:0746a16": "所無。故名不共。且佛十力差別云何。頌曰。",
    "T29n1562_075:0746a17": "　力處非處十　　業八除滅道",
    "T29n1562_075:0746a18": "　定根解界九　　遍趣九或十",
    "T29n1562_075:0746a19": "　宿住死生俗　　盡六或十智",
    "T29n1562_075:0746a20": "　宿住死生智　　依靜慮餘通",
    "T29n1562_075:0746a21": "　贍部男佛身　　於境無礙故",
    "T29n1562_075:0746a22": "論曰。佛十力者。一處非處智力具以如來十",
    "T29n1562_075:0746a23": "智為性。為依何義立此力名。佛於經中自作",
    "T29n1562_075:0746a24": "是說。苾芻諦聽。如來於處如實知處。如來於",
    "T29n1562_075:0746a25": "非處如實知非處。乃至廣說。知一切法自性",
    "T29n1562_075:0746a26": "功能理定是有。名為處智。知一切法自性功",
    "T29n1562_075:0746a27": "能理定非有。名非處智。此智通緣情非情",
    "T29n1562_075:0746a28": "境。與一切智皆不相違。恐於略說少功難悟。",
    "T29n1562_075:0746a29": "故復此中析出餘九。如薄伽梵多界經中自",
    "T29n1562_075:0746b01": "廣分別。處非處義身等惡行。感非愛果。定有",
    "T29n1562_075:0746b02": "是處。感可愛果。必無是處。乃至廣說。於彼經",
    "T29n1562_075:0746b03": "中所未說者我依餘教復略分別。謂諸如來",
    "T29n1562_075:0746b04": "猶有誤失。諸應分別而一向記。無力無畏三",
    "T29n1562_075:0746b05": "念住等不共功德。必無是處諸聖猶起見所",
    "T29n1562_075:0746b06": "斷惑。覆罪墮惡。必無是處。造無間者現身",
    "T29n1562_075:0746b07": "見法墮邪性者現入正性。外道法內有真沙",
    "T29n1562_075:0746b08": "門。有雖受生而無有死。有不還者復欲界",
    "T29n1562_075:0746b09": "生。有阿羅漢更受後有。有捨二種識猶現行",
    "T29n1562_075:0746b10": "處。有十三界有十九蘊有第六世。有第四諦",
    "T29n1562_075:0746b11": "有第五。必無是處。如來所使有能遮遏。世尊",
    "T29n1562_075:0746b12": "使者事未究竟。正在慈定滅盡定中。隨信法",
    "T29n1562_075:0746b13": "行者有能為損害。北俱盧死墮惡趣中。及有",
    "T29n1562_075:0746b14": "中殀。必無是處。諸行不滅涅槃非常。異",
    "T29n1562_075:0746b15": "生有能斷有頂惑於一相續二心俱行無漏為",
    "T29n1562_075:0746b16": "因招異熟果。五識得與覺支相應。眠夢位中",
    "T29n1562_075:0746b17": "有生有死。得果退等。必無是處。有五識身無",
    "T29n1562_075:0746b18": "尋無伺。緣名過未離世為境。有鼻舌識有覆",
    "T29n1562_075:0746b19": "無記。有生上界入現觀者。有耳見色有眼聞",
    "T29n1562_075:0746b20": "聲。舌嗅香等。必無是處。如是等類得非處名。",
    "T29n1562_075:0746b21": "與此相違皆名是處。豈不處智已知非處。諸",
    "T29n1562_075:0746b22": "非處智亦已知處。何勞雙說處非處名。雖理",
    "T29n1562_075:0746b23": "實然而雙說者。為欲遮止無因論故說是處",
    "T29n1562_075:0746b24": "名。為欲遮止惡因論故說非處名。依一智體",
    "T29n1562_075:0746b25": "雙說無失。寧知於一處非處力中。恐略難悟",
    "T29n1562_075:0746b26": "析出餘九力。以餘皆有此力義故。謂如實知",
    "T29n1562_075:0746b27": "惡行能感可愛異熟。妙行能感非愛異熟。必",
    "T29n1562_075:0746b28": "無是處。與此相違定有是處又如實知順退",
    "T29n1562_075:0746b29": "分定能逮勝德。順勝進分能引退墮。必無是",
    "T29n1562_075:0746c01": "處。與此相違定有是處。又如實知若此品根",
    "T29n1562_075:0746c02": "能證此果。此根未滿此界已證。必無是處。與",
    "T29n1562_075:0746c03": "此相違定有是處。又如實知下劣勝解。鄙惡",
    "T29n1562_075:0746c04": "喜樂能逮勝德。必無是處。與此相違定有是",
    "T29n1562_075:0746c05": "處。又如實知諸有情類界性各別而情契合。",
    "T29n1562_075:0746c06": "必無是處。與此相違定有是處。又如實知趣",
    "T29n1562_075:0746c07": "生死行能證涅槃。趣涅槃行能招生死必無",
    "T29n1562_075:0746c08": "是處。與此相違定有是處。又如實知前際有",
    "T29n1562_075:0746c09": "始必無是處。與此相違定有是處。又如實知",
    "T29n1562_075:0746c10": "未斷生結死已不生。或彼已生畢竟不死。或",
    "T29n1562_075:0746c11": "彼不往善趣惡趣必無是處。與此相違定有",
    "T29n1562_075:0746c12": "是處。又如實知非理作意能得漏盡必無是",
    "T29n1562_075:0746c13": "處。與此相違定有是處。我於如是一一力中。",
    "T29n1562_075:0746c14": "略舉方隅顯處非處。若盡其事言論無窮。故",
    "T29n1562_075:0746c15": "應皆名處非處力。恐略難悟別立異名。二業",
    "T29n1562_075:0746c16": "異熟智力。八智為性除滅道智。謂善分別如",
    "T29n1562_075:0746c17": "是類業。感如是類諸異熟果。無罣礙智名業",
    "T29n1562_075:0746c18": "異熟智力。或說名為自業智力。謂善分別如",
    "T29n1562_075:0746c19": "是類果。是自所造業力所招。非妻子等所能",
    "T29n1562_075:0746c20": "與奪。如是類業必招自果不可貿易。無罣礙",
    "T29n1562_075:0746c21": "智名自業智力。又佛自說此力相言。苾芻諦",
    "T29n1562_075:0746c22": "聽。佛於過去未來現在。諸業法受別處別因",
    "T29n1562_075:0746c23": "別事別果皆如實知。乃至廣說。諸業有三法",
    "T29n1562_075:0746c24": "受有四。業及法受故名為業。法受或業之法",
    "T29n1562_075:0746c25": "故名業法。即是諸業之品類義。此顯如來於",
    "T29n1562_075:0746c26": "過去等。諸業品類處等差別。及所受果能如",
    "T29n1562_075:0746c27": "實知。此中別處者是別方所義。知於某處造",
    "T29n1562_075:0746c28": "如是業。當於某處此業方熟。謂知此業天等",
    "T29n1562_075:0746c29": "處造。此業當於人等處熟。是名如實了知別",
    "T29n1562_075:0747a01": "處。言別因者。是別緣義。知如是業遇此緣熟。",
    "T29n1562_075:0747a02": "或知此業由此緣造。是名如實了知別因。言",
    "T29n1562_075:0747a03": "別事者。是別物義。知如是業至成熟時。力能",
    "T29n1562_075:0747a04": "引生色等別物。或即知業自性不同名知別",
    "T29n1562_075:0747a05": "事。謂知此業此物為性。餘則不然。是名如實",
    "T29n1562_075:0747a06": "了知別事。言果別者。是別異熟義。知如是",
    "T29n1562_075:0747a07": "業定感異熟果。此業不定能感異熟。此業異",
    "T29n1562_075:0747a08": "熟經爾所時有不爾者。此業異熟尚有所餘",
    "T29n1562_075:0747a09": "有無餘者。如是等類異熟差別。極細難了而",
    "T29n1562_075:0747a10": "能了知。是名如實了知別果。三靜慮解脫等",
    "T29n1562_075:0747a11": "持等至智力。四根上下智力。五種種勝解智",
    "T29n1562_075:0747a12": "力。六種種界智力。如是四力皆九智性。唯除",
    "T29n1562_075:0747a13": "滅智。謂如實知諸靜慮等自性名得。方便攝",
    "T29n1562_075:0747a14": "持味淨無漏。順退住進決擇分等無罣礙智。",
    "T29n1562_075:0747a15": "名靜慮等智力。又佛自說此力相言。苾芻諦",
    "T29n1562_075:0747a16": "聽。佛於靜慮解脫等持等至。雜染清淨安立",
    "T29n1562_075:0747a17": "皆如實知。乃至廣說。靜慮等相定品當辯。",
    "T29n1562_075:0747a18": "雜染謂能障證靜慮等。清淨謂即此諸法清",
    "T29n1562_075:0747a19": "淨。諸淨法住名為安立。或順退分名為雜染。",
    "T29n1562_075:0747a20": "順勝進分順決擇分名為清淨。順住分名安",
    "T29n1562_075:0747a21": "立。若如實知諸有情類能逮勝德根品差別",
    "T29n1562_075:0747a22": "無罣礙智。名根上下智力。又佛自說此力相",
    "T29n1562_075:0747a23": "言。苾芻諦聽。佛於有情諸根上下皆如實知。",
    "T29n1562_075:0747a24": "乃至廣說。此意顯佛知諸有情諸根勝劣無",
    "T29n1562_075:0747a25": "有謬誤。雖有中根而待勝劣。是劣勝攝故不",
    "T29n1562_075:0747a26": "別顯。此中根名為目何法。謂目信等斷善根",
    "T29n1562_075:0747a27": "者。總相續中亦有去來信等善法。或目意",
    "T29n1562_075:0747a28": "等。若如實知諸有情類喜樂差別無罣礙智。",
    "T29n1562_075:0747a29": "名種種勝解智力。又佛自說此力相言。苾芻",
    "T29n1562_075:0747b01": "諦聽。佛於有情種種勝解皆如實知。乃至廣",
    "T29n1562_075:0747b02": "說。此意顯佛知諸有情喜樂種種品類差別。",
    "T29n1562_075:0747b03": "喜樂勝解名差別故。若如實知諸有情類。前",
    "T29n1562_075:0747b04": "際無始數習所成。志性隨眠及諸法性。種種",
    "T29n1562_075:0747b05": "差別無罣礙智。名種種界智力。又佛自說此",
    "T29n1562_075:0747b06": "力相言。苾芻諦聽。佛於世間種種界非一界",
    "T29n1562_075:0747b07": "皆如實知。乃至廣說。種種界者顯各別義。非",
    "T29n1562_075:0747b08": "一界者顯眾多義。應知此中界與志性。隨眠",
    "T29n1562_075:0747b09": "法性名之差別。如是四力並緣有為。故十智",
    "T29n1562_075:0747b10": "中唯攝九智。七遍趣行智力。或聲顯此義有",
    "T29n1562_075:0747b11": "二途。若謂但緣諸能趣道。九智除滅。若謂兼",
    "T29n1562_075:0747b12": "緣道所趣果。十智為性。謂如實知生死因果。",
    "T29n1562_075:0747b13": "及知盡道無罣礙智。名遍趣行智力。又佛自",
    "T29n1562_075:0747b14": "說此力相言。苾芻諦聽。佛於一切遍趣行中",
    "T29n1562_075:0747b15": "皆如實知。乃至廣說。此意顯佛能如實知趣",
    "T29n1562_075:0747b16": "生死行趣涅槃行。趣生死中有趣地獄。乃至",
    "T29n1562_075:0747b17": "趣天。趣一一中復有多種。趣涅槃行有三乘",
    "T29n1562_075:0747b18": "別。趣一一中復有多種。依總說一遍趣行名。",
    "T29n1562_075:0747b19": "八宿住隨念智力。九死生智力。如是二力皆",
    "T29n1562_075:0747b20": "俗智性。此二力相有差別故。謂如實知自他",
    "T29n1562_075:0747b21": "過去宿住差別無罣礙智。名第八力。若如實",
    "T29n1562_075:0747b22": "知諸有情類於未來世諸有續生無罣礙智。",
    "T29n1562_075:0747b23": "名第九力。又佛自說此二相言。苾芻諦聽。佛",
    "T29n1562_075:0747b24": "於過去種種宿住一生二生。乃至廣說。佛天",
    "T29n1562_075:0747b25": "眼淨超過於人見諸有情。乃至廣說。廣辯此",
    "T29n1562_075:0747b26": "二如六通中。十漏盡智力。或聲亦顯義有二",
    "T29n1562_075:0747b27": "途。若謂但緣漏盡為境。六智除道苦集他心。",
    "T29n1562_075:0747b28": "若謂兼緣漏盡方便。十智為性。理應如是以",
    "T29n1562_075:0747b29": "辯相中言於盡及為盡無罣礙。智二種俱名",
    "T29n1562_075:0747c01": "漏盡智力。又佛自說此力相言。苾芻諦聽。佛",
    "T29n1562_075:0747c02": "漏盡故於諸無漏心慧解脫。自現通達具證",
    "T29n1562_075:0747c03": "領受。能正自知我生已盡。乃至廣說。此後三",
    "T29n1562_075:0747c04": "力即是三通。以六通中此三殊勝。在無學位",
    "T29n1562_075:0747c05": "立為三明。在如來身亦名為力。神境天耳設",
    "T29n1562_075:0747c06": "在佛身。亦無大用故不名力。且如天眼能見",
    "T29n1562_075:0747c07": "有情。善惡趣中異熟差別。由此能引殊勝智",
    "T29n1562_075:0747c08": "生。亦正了知能感彼業。由此建立死生智名。",
    "T29n1562_075:0747c09": "神境天耳無此大用。是故彼二不立為力。然",
    "T29n1562_075:0747c10": "不別說他心力者。義已攝在根等力中。以他",
    "T29n1562_075:0747c11": "根等中有心心所故。又薄伽梵具一切智。於",
    "T29n1562_075:0747c12": "工論等亦得自在。而於佛事齊此已成。餘",
    "T29n1562_075:0747c13": "智於中無別勝用。是故雖有亦不別說。唯依",
    "T29n1562_075:0747c14": "遍覺十種所知。佛所應為皆圓滿故。何等名",
    "T29n1562_075:0747c15": "曰十種所知。謂諸法中因非因義。多分散地",
    "T29n1562_075:0747c16": "業果差別。定地功德品類不同。所化有情根",
    "T29n1562_075:0747c17": "解界異。所治能治因果差別。前際後際經歷",
    "T29n1562_075:0747c18": "不同。離染不續方便有異。但由覺此佛事已",
    "T29n1562_075:0747c19": "成。餘設有無不致益損。故唯十種得名為力。",
    "T29n1562_075:0747c20": "又佛觀察所化有情。設教應機唯須十智。謂",
    "T29n1562_075:0747c21": "由初智觀所化生。於諸乘中堪無堪異。由第",
    "T29n1562_075:0747c22": "二智觀所化生。於相續中業障差別。由第三",
    "T29n1562_075:0747c23": "智觀所化生。於靜慮等有味無味。煩惱為障",
    "T29n1562_075:0747c24": "輕重差別。由知此二因亦知異熟障。由第四",
    "T29n1562_075:0747c25": "智觀所化生。趣清淨品功能差別。由第五智",
    "T29n1562_075:0747c26": "觀所化生。於證淨品加行差別。由第六智觀",
    "T29n1562_075:0747c27": "所化生。於證淨品稟志性別。由第七智觀所",
    "T29n1562_075:0747c28": "化生。諸所施為有益無益。種種差別正觀",
    "T29n1562_075:0747c29": "修止。由第八智觀所化生。過去世中所集差",
    "T29n1562_075:0748a01": "別。由第九智觀所化生。當來世中結生差別。",
    "T29n1562_075:0748a02": "由第十智觀所化生。所證解脫方便有異。於",
    "T29n1562_075:0748a03": "此十智若隨闕一。便不具足化有情事。多復",
    "T29n1562_075:0748a04": "無用故不增減。已辯自性依地別者。第八第",
    "T29n1562_075:0748a05": "九依四靜慮。餘八通依十一地起。欲四靜慮",
    "T29n1562_075:0748a06": "未至中間并四無色。名十一地。諸勝德地總",
    "T29n1562_075:0748a07": "有爾所。已辯依地。依身別者。皆依贍部男子",
    "T29n1562_075:0748a08": "佛身。唯此堪為力所依故。如是十智二乘亦",
    "T29n1562_075:0748a09": "有。何故在佛方受力名。夫受力名謂無礙轉。",
    "T29n1562_075:0748a10": "佛智於境無礙轉故。得名為力。餘則不然。以",
    "T29n1562_075:0748a11": "諸二乘尚不能見諸有情相續順解脫分善。",
    "T29n1562_075:0748a12": "況復能知所餘深細。如舍利子捨求度人。不",
    "T29n1562_075:0748a13": "能觀知鷹所逐鴿。前後二際生多少等。大目",
    "T29n1562_075:0748a14": "乾連不能觀見。業風所引諸鬼差別。是故二",
    "T29n1562_075:0748a15": "乘天眼通等。觀界遠近與佛有殊。非無礙故",
    "T29n1562_075:0748a16": "不名為力。二乘與佛漏盡既同。彼智何緣唯",
    "T29n1562_075:0748a17": "佛名力。唯世尊有遍達有情。一切漏盡別相",
    "T29n1562_075:0748a18": "智故。謂薄伽梵於諸有情。一切漏盡品類差",
    "T29n1562_075:0748a19": "別。智無罣礙。二乘不然。是故力名唯屬於佛。",
    "T29n1562_075:0748a20": "又唯諸佛智猛利故。如何猛利。佛智力能速",
    "T29n1562_075:0748a21": "斷煩惱并習氣故。如強弱力補特伽羅。執利",
    "T29n1562_075:0748a22": "鈍刀斬截草等。諸有情類蘊相無別。佛如何",
    "T29n1562_075:0748a23": "觀有種種界。諸有情類蘊相雖同。而於其中",
    "T29n1562_075:0748a24": "非無差別。謂彼諸蘊體雖無異。而有無量品",
    "T29n1562_075:0748a25": "類不同。佛如量知都無罣礙。故世尊得有種",
    "T29n1562_075:0748a26": "種界智力。或諸如來名稱高遠。希有智慧妙",
    "T29n1562_075:0748a27": "用無邊。唯佛能知非餘所測。於餘所了無別",
    "T29n1562_075:0748a28": "相中。何怪如來能知別相。已辯諸佛心力方",
    "T29n1562_075:0748a29": "隅。當辯菩薩時亦所成身力。頌曰。",
    "T29n1562_075:0748b01": "　身那羅延力　　或節節皆然",
    "T29n1562_075:0748b02": "　象等七十增　　此觸處為性",
    "T29n1562_075:0748b03": "論曰。佛生身力等那羅延。有餘師言。佛身",
    "T29n1562_075:0748b04": "支節一一皆具那羅延力。理實諸佛身力無",
    "T29n1562_075:0748b05": "邊猶如心力。能持無上正等菩提大功德故。",
    "T29n1562_075:0748b06": "大覺獨覺及轉輪王。支節相連如其次第。似",
    "T29n1562_075:0748b07": "龍蟠結連鎻相鉤。故三相望力有勝劣。那羅",
    "T29n1562_075:0748b08": "延力其量云何。十十倍增象等七力。謂凡",
    "T29n1562_075:0748b09": "象。香象。摩訶諾健那。鉢羅塞建提。伐浪伽遮",
    "T29n1562_075:0748b10": "怒羅。那羅延。後後力增前前十倍。有說前",
    "T29n1562_075:0748b11": "六十十倍增。敵那羅延半身之力。此力一倍",
    "T29n1562_075:0748b12": "成那羅延。有餘師說。此量如千藹羅伐拏天",
    "T29n1562_075:0748b13": "象王力。此象王力其量云何。三十三天將遊",
    "T29n1562_075:0748b14": "戲苑。象王知已化作諸頭種種莊嚴。往天宮",
    "T29n1562_075:0748b15": "所。諸天眷屬數有多千。乘已騰空如持樺葉。",
    "T29n1562_075:0748b16": "速至戲苑隨意歡娛。天大象王力勢如是。此",
    "T29n1562_075:0748b17": "力千倍等那羅延。於諸說中唯多應理。如是",
    "T29n1562_075:0748b18": "身力觸處為性。此應總是諸觸差別。有說。唯",
    "T29n1562_075:0748b19": "是大種差別。有說。是造觸離七外有。有說。力",
    "T29n1562_075:0748b20": "是重劣者是輕。如是名為佛生身力。佛四無",
    "T29n1562_075:0748b21": "畏相別云何。頌曰。",
    "T29n1562_075:0748b22": "　四無畏如次　　初十二七力",
    "T29n1562_075:0748b23": "論曰。佛四無畏如經廣說。一正等覺無畏。十",
    "T29n1562_075:0748b24": "智為性。猶如初力。二漏永盡無畏。六十智性。",
    "T29n1562_075:0748b25": "如第十力。三說障法無畏。八智為性。如第二",
    "T29n1562_075:0748b26": "力。四說出道無畏。九十智性。如第七力。何緣",
    "T29n1562_075:0748b27": "諸佛無畏唯四。但由此量顯佛世尊。自他圓",
    "T29n1562_075:0748b28": "德俱究竟故。謂初無畏顯佛世尊自智圓德。",
    "T29n1562_075:0748b29": "第二無畏顯佛世尊自斷圓德。此二顯佛自",
    "T29n1562_075:0748c01": "利德滿。為顯世尊利他圓德。是故復說後二",
    "T29n1562_075:0748c02": "無畏。第三無畏遮行邪道。第四無畏令趍正",
    "T29n1562_075:0748c03": "道。謂佛處處為諸弟子。說障法令斷除即是",
    "T29n1562_075:0748c04": "令修斷德方便。又於處處為諸弟子。說出道",
    "T29n1562_075:0748c05": "令正行。即是令修智德方便。此二顯佛利他",
    "T29n1562_075:0748c06": "德滿。但由此四隨其所應。顯佛自他智斷圓",
    "T29n1562_075:0748c07": "德。至究竟故唯立四種。如何可說無畏即智。",
    "T29n1562_075:0748c08": "應言無畏是智所成。理實應然。但為顯示無",
    "T29n1562_075:0748c09": "畏以智為親近因。是故就智出無畏體。夫無",
    "T29n1562_075:0748c10": "畏者謂不怯懼。由有智故不怯懼他。故智得",
    "T29n1562_075:0748c11": "為無畏因性。唯佛四妙智是四無畏因。謂諸",
    "T29n1562_075:0748c12": "如來於一切法一切相妙。智是初無畏因。若",
    "T29n1562_075:0748c13": "諸如來一切煩惱并習氣斷妙智。是第二無",
    "T29n1562_075:0748c14": "畏因。唯我世尊由具此故。侵毀不慼供讚不",
    "T29n1562_075:0748c15": "歡。雖恒違拒而常饒益。雖加斫刺而深憐",
    "T29n1562_075:0748c16": "愍。雖有殊勝輔翼神通智慧技能而不傲慢。",
    "T29n1562_075:0748c17": "於欲離背不起瞋嫌。於樂親承不偏憐愛。雖",
    "T29n1562_075:0748c18": "行攝事不求輔翼。雖行訶責不願乖離。雖暫",
    "T29n1562_075:0748c19": "驅擯不以麁語。雖永擯黜不令墮邪。雖無所",
    "T29n1562_075:0748c20": "畏而不麁獷。雖常親愛而不生貪。雖顯自德",
    "T29n1562_075:0748c21": "不殉名利。雖顯他過不為恥辱。雖攝門徒不",
    "T29n1562_075:0748c22": "成自黨。雖訶邪侶不壞他朋。族望有情數來",
    "T29n1562_075:0748c23": "親附。但示正法不與交遊。此等皆由漏盡妙",
    "T29n1562_075:0748c24": "智。故此妙智為第二因。若諸如來知弟子眾。",
    "T29n1562_075:0748c25": "有損有益妙智。是後二無畏因。或無畏體即",
    "T29n1562_075:0748c26": "四妙智。怯懼名畏。此即於法無所了達。懷",
    "T29n1562_075:0748c27": "恐怖義。智於此畏有近治能。與畏相違故名",
    "T29n1562_075:0748c28": "無畏。豈不非無智即是畏體。如何說智體即",
    "T29n1562_075:0748c29": "是無畏。此責不然。智與多法為近治故如即",
    "T29n1562_075:0749a01": "無疑。謂智如能近治無智。亦於怖畏有近治",
    "T29n1562_075:0749a02": "能。故得智名。亦名無畏。如治無智亦能治疑。",
    "T29n1562_075:0749a03": "故得智名。亦名決定。所治無智雖不即疑而",
    "T29n1562_075:0749a04": "智無疑。名二體一。如是無智雖與畏殊。而無",
    "T29n1562_075:0749a05": "畏名即目智體。一善能斷多惡法故。有說。無",
    "T29n1562_075:0749a06": "智亦攝畏體。故於此中不應為難。力與無畏",
    "T29n1562_075:0749a07": "有何差別。此無差別體俱智故。然於智體別",
    "T29n1562_075:0749a08": "義名力。復依別義立無畏名。謂不屈因說名",
    "T29n1562_075:0749a09": "為力。不怯懼因說名無畏。或初安立說名為",
    "T29n1562_075:0749a10": "力。立已不動說名無畏。或非他伏說名為力。",
    "T29n1562_075:0749a11": "能摧伏他說名無畏。有餘師說。譬如良醫遍",
    "T29n1562_075:0749a12": "達醫方。說名為力。善療眾疾。說名無畏。有說",
    "T29n1562_075:0749a13": "驍健。說名為力。勇悍不怯。說名無畏。如是二",
    "T29n1562_075:0749a14": "種義亦有別。謂成辦事義是力義。不怯憚義",
    "T29n1562_075:0749a15": "是無畏義。佛三念住相別云何。頌曰。",
    "T29n1562_075:0749a16": "　三念住念慧　　緣順違俱境",
    "T29n1562_075:0749a17": "論曰。佛三念住如經廣說。諸弟子眾一向恭",
    "T29n1562_075:0749a18": "敬能正受行。如來緣之不生歡喜。捨而安住",
    "T29n1562_075:0749a19": "正念正知。是謂如來第一念住。諸弟子眾唯",
    "T29n1562_075:0749a20": "不恭敬不正受行。如來緣之不生憂慼。捨而",
    "T29n1562_075:0749a21": "安住正念正知。是謂如來第二念住。諸弟子",
    "T29n1562_075:0749a22": "眾一類恭敬能正受行。一類不敬不正受行。",
    "T29n1562_075:0749a23": "如來緣之不生欣慼。捨而安住正念正知。是",
    "T29n1562_075:0749a24": "謂如來第三念住。雖有所化不敬受行。而佛",
    "T29n1562_075:0749a25": "世尊亦雨法雨。由此方便彼於餘時或餘有",
    "T29n1562_075:0749a26": "情入正法故。非前說四今復說三。可總說言",
    "T29n1562_075:0749a27": "念住有七。今三攝在前四中故。謂在緣外法",
    "T29n1562_075:0749a28": "念住攝。然此三種體通念慧。謂由安住正念",
    "T29n1562_075:0749a29": "正知。於三境中不生歡慼。不可見有諸大聲",
    "T29n1562_075:0749b01": "聞。於三境中不生歡慼。便謂此三種非佛不",
    "T29n1562_075:0749b02": "共法。唯佛於此并習斷故。善達有情種性",
    "T29n1562_075:0749b03": "別故。或弟子眾隨屬如來。有順違俱應甚歡",
    "T29n1562_075:0749b04": "慼。佛能不起可謂希奇。非屬諸聲聞不起非",
    "T29n1562_075:0749b05": "奇特。故唯在佛得不共名。諸佛大悲云何相",
    "T29n1562_075:0749b06": "別。頌曰。",
    "T29n1562_075:0749b07": "　大悲唯俗智　　資糧行相境",
    "T29n1562_075:0749b08": "　平等上品故　　異悲由八因",
    "T29n1562_075:0749b09": "論曰。如來大悲俗智為性。普緣一切有情",
    "T29n1562_075:0749b10": "為境。作苦苦等三行相故。非無漏智有如是",
    "T29n1562_075:0749b11": "理。此大悲名依何義立。依五義故此立大名。",
    "T29n1562_075:0749b12": "一由資糧故大。謂大福德智慧資糧所成辦",
    "T29n1562_075:0749b13": "故。二由行相故大。謂此力能於三苦境作行",
    "T29n1562_075:0749b14": "相故。三由所緣故大。謂此總以三界有情為",
    "T29n1562_075:0749b15": "所緣故。四由平等故大。謂此等於一切有",
    "T29n1562_075:0749b16": "情作利樂故。五由上品故大。謂最上品更無",
    "T29n1562_075:0749b17": "餘悲能齊此故。有餘師說。由大加行所證得",
    "T29n1562_075:0749b18": "故。唯大士身所成就故。入大功德珍寶數故。",
    "T29n1562_075:0749b19": "能拔有情大苦惱故。立大悲名。悲與大悲有",
    "T29n1562_075:0749b20": "何差別。此二差別由八種因。一由自性。無瞋",
    "T29n1562_075:0749b21": "無礙自性異故。二由依身通餘。唯佛依身異",
    "T29n1562_075:0749b22": "故。三由行相。一苦三苦行相異故。四由所",
    "T29n1562_075:0749b23": "緣。一界三界所緣異故。五由依地。通餘第四",
    "T29n1562_075:0749b24": "靜慮異故。六由證得。離欲有頂證得異故。又",
    "T29n1562_075:0749b25": "悲為先離染時得。唯離染得有差別故。七由",
    "T29n1562_075:0749b26": "救濟。希望事成救濟異故。八由哀愍。平等",
    "T29n1562_075:0749b27": "不等哀愍異故。有餘師說。諸佛大悲遠細遍",
    "T29n1562_075:0749b28": "隨。能普饒益。聲聞等類所起悲心。不能悲愍",
    "T29n1562_075:0749b29": "色無色界。佛於上界起極悲愍。心過於二乘。",
    "T29n1562_075:0749c01": "悲愍無間獄。已辯佛德異餘有情。諸佛相望",
    "T29n1562_075:0749c02": "法皆等不。頌曰。",
    "T29n1562_075:0749c03": "　由資糧法身　　利他佛相似",
    "T29n1562_075:0749c04": "　壽種姓量等　　諸佛有差別",
    "T29n1562_075:0749c05": "論曰。由三事故諸佛皆等一。由資糧等圓滿",
    "T29n1562_075:0749c06": "故。二由法身等成辦故。三由利他等究竟",
    "T29n1562_075:0749c07": "故。由壽種姓身量等殊。諸佛相望容有差",
    "T29n1562_075:0749c08": "別。壽異謂佛壽有短長。種異謂佛生剎帝利",
    "T29n1562_075:0749c09": "婆羅門種。姓異謂佛姓喬答摩迦葉波等。量",
    "T29n1562_075:0749c10": "異謂佛身有小大等。言顯諸佛法住久近等。",
    "T29n1562_075:0749c11": "如是有異。由出世時所化有情機宜別故。諸",
    "T29n1562_075:0749c12": "有智者思惟如來三種圓德深生愛敬。其三",
    "T29n1562_075:0749c13": "者何。一因圓德。二果圓德。三恩圓德。初因圓",
    "T29n1562_075:0749c14": "德復有四種。一無餘修。福德智慧二種資糧",
    "T29n1562_075:0749c15": "修無遺故。二長時修。經三大劫阿僧企耶修",
    "T29n1562_075:0749c16": "無倦故。三無間修。精勤勇猛剎那剎那修無",
    "T29n1562_075:0749c17": "廢故。四尊重修。恭敬所學無所顧惜修無慢",
    "T29n1562_075:0749c18": "故。次果圓德亦有四種。一智圓德。二斷圓德。",
    "T29n1562_075:0749c19": "三威勢圓德。四色身圓德。智圓德有四種。一",
    "T29n1562_075:0749c20": "無師智。二一切智。三一切種智。四無功用智。",
    "T29n1562_075:0749c21": "斷圓德有四種。一一切煩惱斷。二一切定障",
    "T29n1562_075:0749c22": "斷。三畢竟斷。四并習斷。威勢圓德有四種。一",
    "T29n1562_075:0749c23": "於外境化變住持自在威勢。二於壽量若促",
    "T29n1562_075:0749c24": "若延自在威勢。三於空障極遠速行。小大相",
    "T29n1562_075:0749c25": "入自在威勢。四令世間種種本性。法爾轉勝",
    "T29n1562_075:0749c26": "希奇威勢。威勢。圓德復有四種。一難化必能",
    "T29n1562_075:0749c27": "化。二答難必決疑。三立教必出離。四惡黨必",
    "T29n1562_075:0749c28": "能伏。色身圓德有四種。一具眾相。二具隨好。",
    "T29n1562_075:0749c29": "三具大力。四內身骨堅越金剛。外發神光踰",
    "T29n1562_075:0750a01": "百千日。後恩圓德亦有四種。謂令永解脫三",
    "T29n1562_075:0750a02": "惡趣生死。或能安置善趣三乘。總說如來圓",
    "T29n1562_075:0750a03": "德如是。若別分析則有無邊。唯佛世尊能知",
    "T29n1562_075:0750a04": "能說。要留命行經多大劫。阿僧企耶說乃可",
    "T29n1562_075:0750a05": "盡。如是則顯佛世尊身具有無邊。殊勝奇特",
    "T29n1562_075:0750a06": "因果恩德如大寶山。有諸愚夫自乏眾德。雖",
    "T29n1562_075:0750a07": "聞如是佛功德山及所說法。不能信重。諸有",
    "T29n1562_075:0750a08": "智者聞說如斯。生信重心徹於骨髓。彼由一",
    "T29n1562_075:0750a09": "念極信重心。轉滅無邊不定惡業。攝受殊勝",
    "T29n1562_075:0750a10": "人天涅槃。故說如來出現於世。為諸智者無",
    "T29n1562_075:0750a11": "上福田。依之引生不空可愛殊勝速疾究竟",
    "T29n1562_075:0750a12": "果故。如薄伽梵自說。頌曰。",
    "T29n1562_075:0750a13": "　若於佛福田　　能殖少分善",
    "T29n1562_075:0750a14": "　初獲勝善趣　　後必得涅槃",
    "T29n1562_075:0750a15": "已說如來不共功德。共功德今當辯。頌曰。",
    "T29n1562_075:0750a16": "　復有餘佛法　　共餘聖異生",
    "T29n1562_075:0750a17": "　謂無諍願智　　無礙解等德",
    "T29n1562_075:0750a18": "論曰。世尊復有無量功德。與餘聖者及異生",
    "T29n1562_075:0750a19": "共。謂無諍願智無礙解通。靜慮無色等至等",
    "T29n1562_075:0750a20": "持。無量解脫勝處遍處等。隨其所應。謂前三",
    "T29n1562_075:0750a21": "門唯共餘聖。通靜慮等亦共異生。雖佛身中",
    "T29n1562_075:0750a22": "一切功德。行相清淨殊勝自在。與聲聞等功",
    "T29n1562_075:0750a23": "德有殊。然依類同說名為共。且共餘聖。三功",
    "T29n1562_075:0750a24": "德中。無諍云何。頌曰。",
    "T29n1562_075:0750a25": "　無諍世俗智　　後靜慮不動",
    "T29n1562_075:0750a26": "　三洲緣未生　　欲界有事惑",
    "T29n1562_075:0750a27": "論曰。有阿羅漢憶昔多生。受雜類身發自他",
    "T29n1562_075:0750a28": "惑。由斯相續受非愛果。便作是念。有煩惱身",
    "T29n1562_075:0750a29": "緣之起惑。尚招苦果。況離煩惱具勝德身。思",
    "T29n1562_075:0750b01": "已發生如是相智。由此方便令他有情。不緣",
    "T29n1562_075:0750b02": "己身生貪瞋等。此皆但以俗智為性。緣他未",
    "T29n1562_075:0750b03": "來修斷惑故。非無漏智此行相轉。若無諍體",
    "T29n1562_075:0750b04": "是智所攝。如何說習無諍等持。此不相違",
    "T29n1562_075:0750b05": "一相應品。有多功德隨說一故。如一山中有",
    "T29n1562_075:0750b06": "種種物。隨舉一種以標山名。理應無諍。是智",
    "T29n1562_075:0750b07": "所攝護他相續。當來惑生巧便為先事方成",
    "T29n1562_075:0750b08": "故。然一切諍總有三種。蘊言煩惱有差別故。",
    "T29n1562_075:0750b09": "蘊諍謂死。言諍謂鬪。煩惱諍謂百八煩惱。由",
    "T29n1562_075:0750b10": "此俗智力。能止息煩惱諍故得無諍名。此智",
    "T29n1562_075:0750b11": "但依第四靜慮違苦因故。第四靜慮樂通行",
    "T29n1562_075:0750b12": "中最為勝故。不動應果能起非餘。餘尚不能",
    "T29n1562_075:0750b13": "自防起惑。況能止息他身煩惱。此唯依止三",
    "T29n1562_075:0750b14": "洲人身。非北及餘性猛利故。緣欲未起有事",
    "T29n1562_075:0750b15": "惑生。勿令他惑緣我生故。諸無事惑不可遮",
    "T29n1562_075:0750b16": "防。內起隨應總緣境故。已辯無諍。願智云",
    "T29n1562_075:0750b17": "何。頌曰。",
    "T29n1562_075:0750b18": "　願智能遍緣　　餘如無諍說",
    "T29n1562_075:0750b19": "論曰。以願為先引妙智起。如願而了故名願",
    "T29n1562_075:0750b20": "智。此智自性地種性身與無諍同。但所緣別。",
    "T29n1562_075:0750b21": "以一切法為所緣故。如何願智能知未來。審",
    "T29n1562_075:0750b22": "觀過現而比知故。如觀稼穡有盛有微。比知",
    "T29n1562_075:0750b23": "其田有良有薄。若爾何故立願智名。有學異",
    "T29n1562_075:0750b24": "生亦能知故。不爾所知定不定故。而聞傳說",
    "T29n1562_075:0750b25": "諸大聲聞。記未來事有不定者。非起願智有",
    "T29n1562_075:0750b26": "此謬知。餘俗智觀所記別故。惑彼所記無",
    "T29n1562_075:0750b27": "不定失。但觀於始不觀終故。如先降雨未至",
    "T29n1562_075:0750b28": "地間。為羅怙羅之所承棄。先所懷孕其實是",
    "T29n1562_075:0750b29": "男。彼於後時轉形成女。王舍城鬼初戰得勝。",
    "T29n1562_075:0750c01": "後為廣嚴諸鬼摧伏。人欲相伐鬼先戰故。或",
    "T29n1562_075:0750c02": "實願智方見未來。然加行時先起比智。觀過",
    "T29n1562_075:0750c03": "現世准度未來。引願智生方能真見。即由此",
    "T29n1562_075:0750c04": "故能知無色。謂先觀彼因行等流。有比智生",
    "T29n1562_075:0750c05": "引真願智。或觀欲色死生時心。比度而知所",
    "T29n1562_075:0750c06": "生從處。引生願智方能實知。或比智知亦無",
    "T29n1562_075:0750c07": "有失。以證比智所緣必同。若比不知如何能",
    "T29n1562_075:0750c08": "證。是則願智應不可言。力能遍緣三界三世。",
    "T29n1562_075:0750c09": "不時解脫諸阿羅漢。欲於彼境正了知時。先",
    "T29n1562_075:0750c10": "作要期願我知彼。後入邊際第四靜慮。以",
    "T29n1562_075:0750c11": "為加行。從此無間。如先願力引正智起。於所",
    "T29n1562_075:0750c12": "期境皆如實知。邊際定言如後當釋。此願智",
    "T29n1562_075:0750c13": "力能知過去。與宿住智差別云何。願智通知",
    "T29n1562_075:0750c14": "自相共相。諸宿住智知共非餘。知共相中亦",
    "T29n1562_075:0750c15": "有差別。願智明了宿住不然。於現所緣對他",
    "T29n1562_075:0750c16": "心智。辯差別相如理應思。",
    "T29n1562_075:0750c17": "說一切有部順正理論卷第七十五"
}