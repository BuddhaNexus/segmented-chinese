{
    "T47n1971_001:0289c12": "No. 1971",
    "T47n1971_001:0289c13": "淨土境觀要門",
    "T47n1971_001:0289c15": "元傳天台宗教興教大",
    "T47n1971_001:0289c16": "師虎谿沙門　懷則述",
    "T47n1971_001:0289c17": "夫淨土法門者。乃末世機緣出生死之要路。",
    "T47n1971_001:0289c18": "橫截五道之舟航。一生彼處永無退轉。以諸",
    "T47n1971_001:0289c19": "天身飛行自在。衣食自然得。預清淨海眾。常",
    "T47n1971_001:0289c20": "得見佛聞法速入聖位。無虎狼師子蚊虻蚤",
    "T47n1971_001:0289c21": "蝨有情之惱。無寒熱風雨無情之所煎熬。蓮",
    "T47n1971_001:0289c22": "華化生壽命無量。既無生老病死等苦但受",
    "T47n1971_001:0289c23": "諸樂。故名極樂世界。故我釋迦如來欲令此",
    "T47n1971_001:0289c24": "土在迷眾生。出離眾苦開折伏之門。彌陀慈",
    "T47n1971_001:0289c25": "父示攝受之路。所以苦口叮嚀殷勤告誡。偏",
    "T47n1971_001:0289c26": "讚淨土普勸往生良由於此。是故西天此土",
    "T47n1971_001:0289c27": "聖賢道俗。迴向發願臨終見佛得往生者。具",
    "T47n1971_001:0289c28": "載典記不可勝數。但下劣凡夫貪著麁弊色",
    "T47n1971_001:0289c29": "聲甘心。流浪生死不求出離。譬如入城句當。",
    "T47n1971_001:0290a01": "若不預辦安歇之處。至乎日暮無所棲泊。深",
    "T47n1971_001:0290a02": "可痛傷悲悼也。然而諸上善人。厭苦求樂發",
    "T47n1971_001:0290a03": "心念佛者多。知於境觀者少。因引筆略書大",
    "T47n1971_001:0290a04": "概。庶使信樂之人。因此以得入道之門。不致",
    "T47n1971_001:0290a05": "徒勞苦行也初入道場當存想三寶。心生懇惻默發願云。我與法界眾生諸佛菩薩性體不二。",
    "T47n1971_001:0290a06": "但我與眾生在迷。諸佛菩薩已悟。我今普為法界眾生。求生安養淨土。入是道場諷誦經文稱念佛號。如補助儀。",
    "T47n1971_001:0290a07": "觀無量壽佛經云。若欲志心生西方者。先當",
    "T47n1971_001:0290a08": "觀於一丈六像在池水上。如先所說身量無",
    "T47n1971_001:0290a09": "邊非是凡夫心力所及。是則八萬相好乃是",
    "T47n1971_001:0290a10": "十信位人方得見之。非是凡夫初心所觀境",
    "T47n1971_001:0290a11": "界。是故令觀丈六之身。身有三十二相不可",
    "T47n1971_001:0290a12": "遍觀。須是從一相好入。但觀眉間白毫三十",
    "T47n1971_001:0290a13": "二相自然當現。觀若純熟不妨改觀。觀餘身",
    "T47n1971_001:0290a14": "相無不可也。若觀此相極須明了。其相在兩",
    "T47n1971_001:0290a15": "眉中間白如珂雪。長一丈五尺周圍五寸。外",
    "T47n1971_001:0290a16": "有八稜內則虛通。右旋宛轉顯映金顏分齊",
    "T47n1971_001:0290a17": "分明。瑩淨明徹不可云喻。欲觀此相應須先",
    "T47n1971_001:0290a18": "了萬法唯心一切唯識。故經云。心包太虛量",
    "T47n1971_001:0290a19": "周沙界。又云。心如工畫師。造種種五陰。一切",
    "T47n1971_001:0290a20": "世間中。莫不從心造。是則極樂依報國土寶",
    "T47n1971_001:0290a21": "樹寶地寶池。彌陀海眾正報之身三十二相",
    "T47n1971_001:0290a22": "等。皆是我心本具。皆是我心造作。不從他",
    "T47n1971_001:0290a23": "得不向外來。能了此者方可論於即心觀佛。",
    "T47n1971_001:0290a24": "所以得云唯心淨土本性彌陀。故觀經云。諸",
    "T47n1971_001:0290a25": "佛如來是法界身。入一切眾生心想中。至八",
    "T47n1971_001:0290a26": "十隨形好諸句。天台大師作二義釋之。一約",
    "T47n1971_001:0290a27": "感應道交釋。二約解入相應釋。若無初釋則",
    "T47n1971_001:0290a28": "觀非觀佛。若無次釋則心外有佛。是則解入",
    "T47n1971_001:0290a29": "相應者即心也。感應道交者觀佛也。至釋是",
    "T47n1971_001:0290b01": "心作佛是心是佛。從修觀邊說名為心作。從",
    "T47n1971_001:0290b02": "本具邊說名為心。是文出第八像觀義遍初",
    "T47n1971_001:0290b03": "後。夫如是例此合云是心作日是心是日。乃",
    "T47n1971_001:0290b04": "至是心作勢至是心是勢至。以至九品之中。",
    "T47n1971_001:0290b05": "隨境作觀莫不咸然。然而即心觀佛亦名約",
    "T47n1971_001:0290b06": "心觀佛者。約心就託佛邊說。即心就本具邊",
    "T47n1971_001:0290b07": "論由具故即也。各舉一義意必雙含也。此之",
    "T47n1971_001:0290b08": "境觀說者雖多未見的當。今當先引舊說評",
    "T47n1971_001:0290b09": "之而後正出其意。淨覺法即謂。攝佛歸心然",
    "T47n1971_001:0290b10": "後用觀名為觀佛。今謂送想西方境在東土",
    "T47n1971_001:0290b11": "境觀既差。何由生彼亦濫直觀於心也。廣智",
    "T47n1971_001:0290b12": "法師謂。攝心歸佛名為觀佛。此乃直觀於佛。",
    "T47n1971_001:0290b13": "祖師何名心觀為宗耶。若據二師所見必須",
    "T47n1971_001:0290b14": "先了萬法唯心。方可觀心先了萬法唯佛。方",
    "T47n1971_001:0290b15": "可觀佛。此同常坐等直觀三道。是為直觀心",
    "T47n1971_001:0290b16": "直觀佛也。二師執諍不已遂求決於四明祖",
    "T47n1971_001:0290b17": "師。祖師雙收二家云也。不是攝佛歸心也。不",
    "T47n1971_001:0290b18": "是攝心歸佛。乃是約心觀佛。何者彌陀淨土",
    "T47n1971_001:0290b19": "既是我心本具。是故託彼果佛三十二相。熏",
    "T47n1971_001:0290b20": "我自心本具法身性體。觀智若成自然發現。",
    "T47n1971_001:0290b21": "故妙宗云。託彼依正熏乎心性。心性易發即",
    "T47n1971_001:0290b22": "此義也。問約心觀佛唯是所觀。境亦含能觀",
    "T47n1971_001:0290b23": "觀耶。答觀之一字是能觀觀。心佛二字是所",
    "T47n1971_001:0290b24": "觀境。若爾此所觀境是妄耶是真耶。答一家",
    "T47n1971_001:0290b25": "所論境觀永異諸說。直觀真心真佛唯屬佛",
    "T47n1971_001:0290b26": "界。是故凡曰觀心觀佛皆屬妄境。意在了妄",
    "T47n1971_001:0290b27": "即真。不須破妄然後顯真。諸家直觀真者。妄",
    "T47n1971_001:0290b28": "必須破真理方顯。此乃緣理斷九之義。正是",
    "T47n1971_001:0290b29": "破九界修惡。顯佛界性善是斷滅法。乃屬偏",
    "T47n1971_001:0290c01": "前別教非是圓頓妙觀。問既曰約心觀佛。佛",
    "T47n1971_001:0290c02": "是果人何得是妄。若是妄者。彌陀世尊應是",
    "T47n1971_001:0290c03": "凡夫耶。答初心行者外境未忘以來見有他",
    "T47n1971_001:0290c04": "佛。無非是忘亦是外陰入也。則知過在於我",
    "T47n1971_001:0290c05": "何關佛耶。問凡所觀境不出內外。心則屬內",
    "T47n1971_001:0290c06": "佛則屬外。今云約心觀佛。莫也內外俱觀。若",
    "T47n1971_001:0290c07": "爾必須仰面觀佛低頭照心。如足跨門限如",
    "T47n1971_001:0290c08": "首鼠兩端。畢竟如何用心。答此尤難得的當。",
    "T47n1971_001:0290c09": "今略舉一家之非。而後出其正義。初義者先",
    "T47n1971_001:0290c10": "輩乃云定境屬外觀屬唯心。須知此說有二",
    "T47n1971_001:0290c11": "失。一者正墮內外俱觀之失。二者觀屬唯心",
    "T47n1971_001:0290c12": "有濫真心之失。以由初心行者須約妄心。而",
    "T47n1971_001:0290c13": "觀彌陀應身。顯真佛體方免斯過。祖師雖有",
    "T47n1971_001:0290c14": "唯心觀立之言。正是唯於妄心所造之境。用",
    "T47n1971_001:0290c15": "三觀體之。觀若成時真佛方顯也。故知此說",
    "T47n1971_001:0290c16": "失之甚矣。次出正義者。須知我心不局方所。",
    "T47n1971_001:0290c17": "如前所引經文是也。故荊溪云。唯心之言豈",
    "T47n1971_001:0290c18": "唯真心。須知煩惱心遍。子尚不知煩惱心遍。",
    "T47n1971_001:0290c19": "安能了知生死色遍色。何以遍色即心故。若",
    "T47n1971_001:0290c20": "爾不須攝佛歸乎東土。五陰質內亦不須仰",
    "T47n1971_001:0290c21": "面觀佛低頭照心。今斷之曰。定境屬外。境",
    "T47n1971_001:0290c22": "便是心。不須攝佛歸心。方名約心觀佛。如此",
    "T47n1971_001:0290c23": "明之非但深得佛意。亦乃逈出常情。況佛親",
    "T47n1971_001:0290c24": "口引喻云。如執明鏡自見面像。鏡中之像在",
    "T47n1971_001:0290c25": "外。豈可攝歸我身方是我像耶。亦是引心向",
    "T47n1971_001:0290c26": "彼作往生因。雖無方所在迷成局。今以妙解",
    "T47n1971_001:0290c27": "融此局心。而即於佛成三諦三觀。是則鏡喻",
    "T47n1971_001:0290c28": "觀法。執喻修觀。見像喻觀成。即見本性佛",
    "T47n1971_001:0290c29": "也。觀未成時像既在外。以譬於心何須攝歸",
    "T47n1971_001:0291a01": "我身耶。此譬顯然人自不達耳。問約心觀佛",
    "T47n1971_001:0291a02": "定為外。境乃屬於妄。其義顯然無可疑者。用",
    "T47n1971_001:0291a03": "於三觀體此妄境成妙三諦願示其相。答如",
    "T47n1971_001:0291a04": "觀白毫一心一意專想不移。了了分明能了",
    "T47n1971_001:0291a05": "此境。具足諸法此相為從我身得。為從我心",
    "T47n1971_001:0291a06": "得。佛不從我身得。不從我心得。不從我身得",
    "T47n1971_001:0291a07": "佛心。不從我心得佛色。何者若是心佛無心。",
    "T47n1971_001:0291a08": "若是色佛無色。不可以色心求三菩提。所觀",
    "T47n1971_001:0291a09": "之境既空。能觀之觀亦寂。能所俱亡不落情",
    "T47n1971_001:0291a10": "想。空雖不可得隨念即見。如鏡照面像現其",
    "T47n1971_001:0291a11": "中。又如比丘觀骨起種種光。此無持來者亦",
    "T47n1971_001:0291a12": "無有此骨。皆意作耳。悉如幻化假。佛本不",
    "T47n1971_001:0291a13": "曾來我亦無所至。心不自知心心不自見心。",
    "T47n1971_001:0291a14": "心有想則癡。無想是泥洹。是法不可示。皆念",
    "T47n1971_001:0291a15": "想所為。設有念亦無所有空耳。中三觀就能",
    "T47n1971_001:0291a16": "觀邊論。三諦就所顯邊說。諦觀不二能所一",
    "T47n1971_001:0291a17": "如。故祖師云。三諦三觀三非三三一一三無",
    "T47n1971_001:0291a18": "所寄諦觀名別體。復同是故能所二非二斯",
    "T47n1971_001:0291a19": "之謂也。問一心三觀三諦一境。不前不後方",
    "T47n1971_001:0291a20": "是圓頓三昧。據上所論似如次第一心義之",
    "T47n1971_001:0291a21": "何在。答說雖前後用在一時。且如照此白毫",
    "T47n1971_001:0291a22": "即是我心。心外無法法法叵得是空。其相宛",
    "T47n1971_001:0291a23": "然是假。假即是境。空即是觀。了了通達不為",
    "T47n1971_001:0291a24": "境所染亡假也。了了通達不為智所淨亡空",
    "T47n1971_001:0291a25": "也。非染非淨。境觀雙絕能所頓亡。即是中",
    "T47n1971_001:0291a26": "道何有前後耶。若論假觀亦復如是。白毫宛",
    "T47n1971_001:0291a27": "然如骨起光是假。其相叵得是空。此無持來",
    "T47n1971_001:0291a28": "者。亦無有此骨是中也。若論中觀了此白毫",
    "T47n1971_001:0291a29": "非空非假。若心有想則癡。無想是尼洹。是",
    "T47n1971_001:0291b01": "法不可示皆念想所為亡二邊也。既其雙亡",
    "T47n1971_001:0291b02": "必也雙照。以雙照故空假宛然。亡照同時不",
    "T47n1971_001:0291b03": "可前後。是則一空一切空三觀俱空。一假一",
    "T47n1971_001:0291b04": "切假三觀俱假。一中一切中三觀俱中。不前",
    "T47n1971_001:0291b05": "不後絕思絕議。問淨土依正在十萬億剎外。",
    "T47n1971_001:0291b06": "何云唯心淨土本性彌陀。又經云阿彌陀佛",
    "T47n1971_001:0291b07": "去此不遠耶。答此義須約三諦三觀說之其",
    "T47n1971_001:0291b08": "疑方解。何者就不失自體東西宛爾邊。何妨",
    "T47n1971_001:0291b09": "在十萬億剎之外。即妙假也。就同一性體不",
    "T47n1971_001:0291b10": "隔毫釐邊。即妙空也。就不一不異二相亡泯",
    "T47n1971_001:0291b11": "邊。即妙中也。亦是一即一切故不妨遠。一切",
    "T47n1971_001:0291b12": "即一故不妨近。非一非一切故不遠不近。以",
    "T47n1971_001:0291b13": "例取捨不取不捨。合散不合不散等莫不皆",
    "T47n1971_001:0291b14": "然。具如止觀前六章。依修多羅廣開妙解直",
    "T47n1971_001:0291b15": "論諸法本真。無非三諦妙法。由此理具方有",
    "T47n1971_001:0291b16": "事用。以即假故不失自體。不遠而遠往生彼",
    "T47n1971_001:0291b17": "土。復由即空故同一性體故。以佛力故。三昧",
    "T47n1971_001:0291b18": "力故。一念能見故。心在定故。如彈指頃故。不",
    "T47n1971_001:0291b19": "近而近實不往生雙非二邊。非生非不生事既",
    "T47n1971_001:0291b20": "即理便是妙事。但佛世根利隨舉其一必具",
    "T47n1971_001:0291b21": "三。故小彌陀偏語其遠。十六觀經偏語其近。",
    "T47n1971_001:0291b22": "既其遠近雙照必也遠近雙寂。是則近遠非",
    "T47n1971_001:0291b23": "近非遠。生即無生無生即生非生非不生。",
    "T47n1971_001:0291b24": "今人隨語生解偏執一邊不能圓解。故十疑",
    "T47n1971_001:0291b25": "論云。今人聞生便作生解。聞不生便作不生",
    "T47n1971_001:0291b26": "解。正墮此責也。悲夫。若不約理具三法。而",
    "T47n1971_001:0291b27": "論事用三法。則遭從心生法之過。復招緣理",
    "T47n1971_001:0291b28": "斷九之譏。豈是圓頓法門。若不爾者。何故妙",
    "T47n1971_001:0291b29": "宗引般舟三昧經三力為證。一佛力。二三昧",
    "T47n1971_001:0291c01": "力。此二非事用耶。三者本功德力。此非理具",
    "T47n1971_001:0291c02": "耶。然末代行人而欲立行造修。須揀入理之",
    "T47n1971_001:0291c03": "門起觀之處。以眾生在迷未悟理故。故至第",
    "T47n1971_001:0291c04": "七正修章中。方論陰等十境的揀所觀。今亦",
    "T47n1971_001:0291c05": "如是如前所辯。良由於此不見此意豈不惑",
    "T47n1971_001:0291c06": "哉。問唯心淨土之唯心與本性彌陀。及十不二",
    "T47n1971_001:0291c07": "門唯色唯心之唯心同異如何。答唯心淨土。",
    "T47n1971_001:0291c08": "是所觀陰境。本性彌陀。是所顯法門亦是能",
    "T47n1971_001:0291c09": "觀觀法。各舉一邊意在互顯。若十不二門約",
    "T47n1971_001:0291c10": "三諦。妙色妙心而論唯心。故云非色非心空",
    "T47n1971_001:0291c11": "也。而色而心假也。唯色唯心中也。此乃直約",
    "T47n1971_001:0291c12": "中道絕待而論。名為妙色妙心。豈與唯心淨",
    "T47n1971_001:0291c13": "土所觀陰心同日而語。熟看金󰝨指要自見",
    "T47n1971_001:0291c14": "臧否。若觀二菩薩身相既同彌須揀別。經云。",
    "T47n1971_001:0291c15": "但觀首相知是觀世音。如是大勢至。首相者。",
    "T47n1971_001:0291c16": "觀音頂上有一肉髻。如未開蓮瑩淨紅鮮。大",
    "T47n1971_001:0291c17": "勢至於肉髻上。有一寶瓶盛諸光明。若念此",
    "T47n1971_001:0291c18": "菩薩名時須觀此相。若念清淨海眾時。須想",
    "T47n1971_001:0291c19": "三乘諸天。圍繞一佛二菩薩也。所論境觀之",
    "T47n1971_001:0291c20": "相悉例上可知。若不精揀何稱圓修。是故不",
    "T47n1971_001:0291c21": "能已也。信筆述此老眼昏華不及檢文多有",
    "T47n1971_001:0291c22": "疎脫。觀者恕之。至大三年冬至前三日。",
    "T47n1971_001:0291c23": "淨土境觀要門終"
}