{
    "X08n0240_013:0565a10": "大方廣佛華嚴經綱要卷第十三",
    "X08n0240_013:0565a11": "于闐國三藏沙門實叉難陀　譯經",
    "X08n0240_013:0565a12": "清涼山大華嚴寺沙門澄觀　疏義",
    "X08n0240_013:0565a13": "明匡山法雲寺憨山沙門德清提挈",
    "X08n0240_013:0565a14": "光明覺品第九",
    "X08n0240_013:0565a15": "此品來意自有其十。一答前所依果問。二為廣名",
    "X08n0240_013:0565a16": "號品。總別多端故。正廣種種觀察。是意業故。三者",
    "X08n0240_013:0565a17": "即說十信之體性故。如下三會將說正位皆有偈",
    "X08n0240_013:0565a18": "讚。此其類也。四顯實徧故。前但佛名徧。此顯身徧。",
    "X08n0240_013:0565a19": "四諦即實之權徧。此即權之實徧。五顯驗故。上二",
    "X08n0240_013:0565a20": "品言徧。眾目未覩。今光示徧相故。六顯總徧故。前",
    "X08n0240_013:0565a21": "但名諦別徧。今此一會。即徧法界。一一皆悉同時",
    "X08n0240_013:0565a22": "同處同眾同說同徧故。七顯圓徧故。前顯差別。一",
    "X08n0240_013:0565a23": "切方能徧一切。今顯無差別。一切即圓融徧一切",
    "X08n0240_013:0565a24": "故。八與下經為其則故。謂下經結通云徧一切者。",
    "X08n0240_013:0565b01": "皆如此辨。以如來一乘圓教於須彌山等一類世",
    "X08n0240_013:0565b02": "界。施化分齊皆若此故。九示前神通相故。上云現",
    "X08n0240_013:0565b03": "通。如何現耶。一會不動徧法界故。十為顯理事俱",
    "X08n0240_013:0565b04": "無障礙。令捨執從法故。此意雖通。在文偏顯。有上",
    "X08n0240_013:0565b05": "諸義故此品來也。二釋品名者。光明體也。覺者用",
    "X08n0240_013:0565b06": "也。先有身智二光。覺有知覺覺悟。又光有能照所",
    "X08n0240_013:0565b07": "照。覺有能覺所覺。如來放身光照事法界。令菩薩",
    "X08n0240_013:0565b08": "覺知見事法界。文殊演智光雙照理事。令眾覺悟",
    "X08n0240_013:0565b09": "法之性相。良以事理俱融。唯一無礙境故。得一事",
    "X08n0240_013:0565b10": "即徧無邊。而不壞本相。身智無二唯一無礙光明。",
    "X08n0240_013:0565b11": "涅槃云光明者名為智慧。又此身智二光不礙覺",
    "X08n0240_013:0565b12": "境。此三圓融唯無礙之法界。雖平等絕相。不壞光",
    "X08n0240_013:0565b13": "明之覺。品中辨此故以為名。",
    "X08n0240_013:0565b14": "爾時世尊從兩足輪下。放百億光明。",
    "X08n0240_013:0565b15": "此下大文分二。初如來放光。次照此下光照分齊。",
    "X08n0240_013:0565b16": "今初。光從足下放者。表信四義。一自下而上。信最",
    "X08n0240_013:0565b17": "初故。二最卑微故。三為行本故。四顯信該果。已滿",
    "X08n0240_013:0565b18": "足故。輪義亦然。言百億光者。以徧法界所照之剎",
    "X08n0240_013:0565b19": "皆百億故。",
    "X08n0240_013:0565b20": "照此三千大千世界。百億閻浮提。百佛弗婆提。百億",
    "X08n0240_013:0565b21": "瞿耶尼。百億鬱單越。百億大海。百億輪圍山。百億菩",
    "X08n0240_013:0565b22": "薩受生。百億菩薩出家。百億如來成正覺。百億如來",
    "X08n0240_013:0565b23": "轉法輪。百億如來入涅槃。百億須彌山王。百億四天",
    "X08n0240_013:0565b24": "王眾天。百億三十三天。百億夜摩天。百億兜率天。百",
    "X08n0240_013:0565c01": "億化樂天。百億他化自在天。百億梵眾天。百億光音",
    "X08n0240_013:0565c02": "天。百億徧淨天。百億廣果天。百億色究竟天。其中所",
    "X08n0240_013:0565c03": "有悉皆明現。如此處見佛世尊坐蓮華藏師子之座",
    "X08n0240_013:0565c04": "十佛剎微塵數菩薩所共圍繞。其百億閻浮提中。百",
    "X08n0240_013:0565c05": "億如來亦如是坐。悉以佛神力故。十方各有一大菩",
    "X08n0240_013:0565c06": "薩。一一各與十佛剎微塵數諸菩薩俱來詣佛所。其",
    "X08n0240_013:0565c07": "名曰。文殊師利菩薩。覺首菩薩。財首菩薩。寶首菩薩。",
    "X08n0240_013:0565c08": "功德首菩薩。目首菩薩。精進首菩薩。法首菩薩。智首",
    "X08n0240_013:0565c09": "菩薩。賢首菩薩。是諸菩薩所從來國。所謂金色世界。",
    "X08n0240_013:0565c10": "妙色世界。蓮華色世界。薝蔔華色世界。優鉢羅華色",
    "X08n0240_013:0565c11": "世界。金色世界。寶色世界。金剛色世界。頗黎色世界。",
    "X08n0240_013:0565c12": "平等色世界。此諸菩薩各於佛所淨修梵行。所謂不",
    "X08n0240_013:0565c13": "動智佛。無礙智佛。解脫智佛。威儀智佛。明相智佛。究",
    "X08n0240_013:0565c14": "竟智佛。最勝智佛。自在智佛。梵智佛。觀察智佛。爾時",
    "X08n0240_013:0565c15": "一切處文殊師利菩薩。各於佛所同時發聲說此頌",
    "X08n0240_013:0565c16": "言。",
    "X08n0240_013:0565c17": "　若有見正覺　　解脫離諸漏　　不著一切世",
    "X08n0240_013:0565c18": "　彼非證道眼　　若有知如來　　體相無所有",
    "X08n0240_013:0565c19": "　修習得明了　　此人疾作佛　　能見此世界",
    "X08n0240_013:0565c20": "　其心不搖動　　於佛身亦然　　當成勝智者",
    "X08n0240_013:0565c21": "　若於佛及法　　其心了平等　　二念不現前",
    "X08n0240_013:0565c22": "　當踐難思位　　若見佛及身　　平等而安住",
    "X08n0240_013:0565c23": "　無住無所入　　當成難遇者　　色受無有數",
    "X08n0240_013:0565c24": "　想行識亦然　　若能如是知　　當作大牟尼",
    "X08n0240_013:0566a01": "　世及出世見　　一切皆超越　　而能善知法",
    "X08n0240_013:0566a02": "　當成大光耀　　若於一切智　　發生迴向心",
    "X08n0240_013:0566a03": "　見心無所生　　當獲大名稱　　眾生無有生",
    "X08n0240_013:0566a04": "　亦復無有壞　　若得如是智　　當成無上道",
    "X08n0240_013:0566a05": "　一中解無量　　無量中解一　　了彼互生起",
    "X08n0240_013:0566a06": "　當成無所畏",
    "X08n0240_013:0566a07": "此明光照分齊也。始從照一大千世界。此總標本",
    "X08n0240_013:0566a08": "會主剎。但舉一娑婆之境。故云三千大千。次云百",
    "X08n0240_013:0566a09": "億閻浮提等四天下。乃娑婆內屬境。言照百億四",
    "X08n0240_013:0566a10": "天下。乃先照人中。次云百億菩薩受生。此言菩薩",
    "X08n0240_013:0566a11": "八相成道。謂一一四天下皆有菩薩八相成道也。",
    "X08n0240_013:0566a12": "次云百億須彌乃至色究竟天。乃照百億三界諸",
    "X08n0240_013:0566a13": "世界。以毗盧遮那現坐閻浮提說法放光。故先舉",
    "X08n0240_013:0566a14": "所照本會。娑婆之境為本法界。後漸漸鱗次外遍。",
    "X08n0240_013:0566a15": "將本會徧顯所照盡虗空法界所有世界中佛會",
    "X08n0240_013:0566a16": "故。下文挨列十重華藏世界。彼一一世界皆有百",
    "X08n0240_013:0566a17": "億四天下等。以光所照處即此一會齊徧一切處。",
    "X08n0240_013:0566a18": "同時頓照頓徧。盡虗空界。將顯無盡但言不頓彰。",
    "X08n0240_013:0566a19": "故下文節節而徧。節節各見。故云如於此處見佛",
    "X08n0240_013:0566a20": "世尊坐蓮華藏師子之座等。其菩薩文殊等。即前",
    "X08n0240_013:0566a21": "文殊等。所從來國及本所事佛。皆是前會新集十",
    "X08n0240_013:0566a22": "方海眾。所來之處。故今佛光徧彼一一所來之土。",
    "X08n0240_013:0566a23": "故重舉耳。初文殊說偈總顯菩薩超情。後有十段。",
    "X08n0240_013:0566a24": "文各有二。皆長行佛以身光照現事境。令眾目覩。",
    "X08n0240_013:0566b01": "偈頌文殊智光讚述事理。令眾悟入。言一切處文",
    "X08n0240_013:0566b02": "殊者。謂一一佛前皆有文殊。故云一切。",
    "X08n0240_013:0566b03": "爾時光明過此世界。徧照東方十佛國土。南西北方",
    "X08n0240_013:0566b04": "四維上下亦復如是。彼一一世界中皆有百億閻浮",
    "X08n0240_013:0566b05": "提。乃至百億色究竟天。其中所有悉皆明現。如此處",
    "X08n0240_013:0566b06": "見佛世尊。坐蓮華藏師子之座。十佛剎微塵數菩薩",
    "X08n0240_013:0566b07": "所共圍繞。彼一一世界中各有百億閻浮提。百億如",
    "X08n0240_013:0566b08": "來亦如是坐。悉以佛神力故。十方各有一大菩薩。一",
    "X08n0240_013:0566b09": "一各與十佛剎微塵數諸菩薩俱來詣佛所。其大菩",
    "X08n0240_013:0566b10": "薩謂文殊師利等。所從來國謂金色世界等。本所事",
    "X08n0240_013:0566b11": "佛謂不動智如來等。爾時一切處文殊師利菩薩。各",
    "X08n0240_013:0566b12": "於佛所同時發聲而說頌言。",
    "X08n0240_013:0566b13": "　眾生無智慧　　愛刺所傷毒　　為彼求菩提",
    "X08n0240_013:0566b14": "　諸佛法如是　　普見於諸法　　二邊皆捨離",
    "X08n0240_013:0566b15": "　道成永不退　　轉此無等輪　　不可思議劫",
    "X08n0240_013:0566b16": "　精進修諸行　　為度諸眾生　　此是大仙力",
    "X08n0240_013:0566b17": "　導師降眾魔　　勇徤無能勝　　光中演妙義",
    "X08n0240_013:0566b18": "　慈悲故如是　　以彼智慧心　　破諸煩惱障",
    "X08n0240_013:0566b19": "　一念見一切　　此是佛神力　　擊于正法鼓",
    "X08n0240_013:0566b20": "　覺悟十方剎　　咸令向菩提　　自在力能爾",
    "X08n0240_013:0566b21": "　不懷無邊境　　而遊諸億剎　　於有無所著",
    "X08n0240_013:0566b22": "　彼自在如佛　　諸佛如虗空　　究竟常清淨",
    "X08n0240_013:0566b23": "　憶念生歡喜　　彼諸願具足　　一一地獄中",
    "X08n0240_013:0566b24": "　經於無量劫　　為度眾生故　　而能忍是苦",
    "X08n0240_013:0566c01": "　不惜於身命　　常護諸佛法　　無我心調柔",
    "X08n0240_013:0566c02": "　能得如來道",
    "X08n0240_013:0566c03": "爾時光明過十世界。徧照東方百世界。南西北方四",
    "X08n0240_013:0566c04": "維上下亦復如是。彼諸世界中皆有百億閻浮提。乃",
    "X08n0240_013:0566c05": "至百億色究竟天。其中所有悉皆明現。彼一一閻浮",
    "X08n0240_013:0566c06": "提中。悉見如來坐蓮華藏師子之座十佛剎微塵數",
    "X08n0240_013:0566c07": "菩薩所共圍繞。悉以佛神力故。十方各有一大菩薩。",
    "X08n0240_013:0566c08": "一一各與十佛剎微塵數諸菩薩俱來詣佛所。其大",
    "X08n0240_013:0566c09": "菩薩謂文殊師利等。所從來國謂金色世界等。本所",
    "X08n0240_013:0566c10": "事佛謂不動智如來等。爾時一切處文殊師利菩薩。",
    "X08n0240_013:0566c11": "各於佛所同時發聲說此頌言。",
    "X08n0240_013:0566c12": "　佛了法如幻　　通達無障礙　　心淨離眾著",
    "X08n0240_013:0566c13": "　調伏諸羣生　　或有見初生　　妙色如金山",
    "X08n0240_013:0566c14": "　住是最後身　　永作人中月　　或見經行時",
    "X08n0240_013:0566c15": "　具無量功德　　念慧皆善巧　　丈夫師子步",
    "X08n0240_013:0566c16": "　或見紺青目　　觀察於十方　　有時現戲笑",
    "X08n0240_013:0566c17": "　為順眾生欲　　或見師子吼　　殊勝無比身",
    "X08n0240_013:0566c18": "　示現最後生　　所說無非實　　或有見出家",
    "X08n0240_013:0566c19": "　解脫一切縛　　修治諸佛行　　常樂觀寂滅",
    "X08n0240_013:0566c20": "　或見坐道場　　覺知一切法　　到功德彼岸",
    "X08n0240_013:0566c21": "　癡暗煩惱盡　　或見勝丈夫　　具足大悲心",
    "X08n0240_013:0566c22": "　轉於妙法輪　　度無量眾生　　或見師子吼",
    "X08n0240_013:0566c23": "　威光最殊特　　超一切世間　　神通力無等",
    "X08n0240_013:0566c24": "　或見心寂靜　　如世燈永滅　　種種現神通",
    "X08n0240_013:0567a01": "　十力能如是",
    "X08n0240_013:0567a02": "爾時光明過百世界。徧照東方千世界。南西北方四",
    "X08n0240_013:0567a03": "維上下亦復如是。彼一一世界中皆有百億閻浮提。",
    "X08n0240_013:0567a04": "乃至百億色究竟天。其中所有悉皆明現。彼一一閻",
    "X08n0240_013:0567a05": "浮提中。悉見如來坐蓮華藏師子之座十佛剎微塵",
    "X08n0240_013:0567a06": "數菩薩所共圍繞。悉以佛神力故十方各有一大菩",
    "X08n0240_013:0567a07": "薩。一一各與十佛剎微塵數諸菩薩俱來詣佛所。其",
    "X08n0240_013:0567a08": "大菩薩謂文殊師利等。所從來國謂金色世界等。本",
    "X08n0240_013:0567a09": "所事佛謂不動智如來等。爾時一切處文殊師利菩",
    "X08n0240_013:0567a10": "薩。各於佛所同時發聲說此頌言。",
    "X08n0240_013:0567a11": "　佛於甚深法　　通達無與等　　眾生不能了",
    "X08n0240_013:0567a12": "　次第為開示　　我性未曾有　　我所亦空寂",
    "X08n0240_013:0567a13": "　云何諸如來　　而得有其身　　解脫明行者",
    "X08n0240_013:0567a14": "　無數無等倫　　世間諸因量　　求過不可得",
    "X08n0240_013:0567a15": "　佛非世間蘊　　界處生死法　　數法不能成",
    "X08n0240_013:0567a16": "　故號人師子　　其性本空寂　　內外俱解脫",
    "X08n0240_013:0567a17": "　離一切妄念　　無等法如是　　體性常不動",
    "X08n0240_013:0567a18": "　無我無來去　　而能寤世間　　無邊悉調伏",
    "X08n0240_013:0567a19": "　常樂觀寂滅　　一相無有二　　其心不增減",
    "X08n0240_013:0567a20": "　現無量神力　　不作諸眾生　　業報因緣行",
    "X08n0240_013:0567a21": "　而能了無礙　　善逝法如是　　種種諸眾生",
    "X08n0240_013:0567a22": "　流轉於十方　　如來不分別　　度脫無邊類",
    "X08n0240_013:0567a23": "　諸佛真金色　　非有徧諸有　　隨眾生心樂",
    "X08n0240_013:0567a24": "　為說寂滅法",
    "X08n0240_013:0567b01": "爾時光明過千世界。徧照東方十千世界。南西北方",
    "X08n0240_013:0567b02": "四維上下亦復如是。彼一一世界中皆有百億閻浮",
    "X08n0240_013:0567b03": "提。乃至百億色究竟天。其中所有悉皆明現。彼一一",
    "X08n0240_013:0567b04": "閻浮提中。悉見如來坐蓮華藏師子之座十佛剎微",
    "X08n0240_013:0567b05": "塵數菩薩所共圍繞。悉以佛神力故十方各有一大",
    "X08n0240_013:0567b06": "菩薩。一一各與十佛剎微塵數諸菩薩俱來詣佛所。",
    "X08n0240_013:0567b07": "其大菩薩謂文殊師利等。所從來國謂金色世界等。",
    "X08n0240_013:0567b08": "本所事佛謂不動智如來等。爾時一切處文殊師利",
    "X08n0240_013:0567b09": "菩薩。各於佛所同時發聲說此頌言。",
    "X08n0240_013:0567b10": "　發此大悲心　　救護諸眾生　　永出人天眾",
    "X08n0240_013:0567b11": "　如是業應作　　意常信樂佛　　其心不退轉",
    "X08n0240_013:0567b12": "　親近諸如來　　如是業應作　　志樂佛功德",
    "X08n0240_013:0567b13": "　其心永不退　　住於清涼慧　　如是業應作",
    "X08n0240_013:0567b14": "　一切威儀中　　常念佛功德　　晝夜無暫斷",
    "X08n0240_013:0567b15": "　如是業應作　　觀無邊三世　　學彼佛功德",
    "X08n0240_013:0567b16": "　常無厭倦心　　如是業應作　　觀身如實相",
    "X08n0240_013:0567b17": "　一切皆寂滅　　離我無我著　　如是業應作",
    "X08n0240_013:0567b18": "　等觀眾生心　　不起諸分別　　入於真實境",
    "X08n0240_013:0567b19": "　如是業應作　　悉舉無邊界　　普飲一切海",
    "X08n0240_013:0567b20": "　神通大智力　　如是業應作　　思惟諸國土",
    "X08n0240_013:0567b21": "　色與非色相　　一切悉能知　　如是業應作",
    "X08n0240_013:0567b22": "　十方國土塵　　一塵為一佛　　悉能知其數",
    "X08n0240_013:0567b23": "　如是業應作",
    "X08n0240_013:0567b24": "爾時光明過十千世界。徧照東方百千世界。南西北",
    "X08n0240_013:0567c01": "方四維上下亦復如是。彼一一世界中皆有百億閻",
    "X08n0240_013:0567c02": "浮提。乃至百億色究竟天。其中所有悉皆明現。彼一",
    "X08n0240_013:0567c03": "一閻浮提中。悉見如來坐蓮華藏師子之座十佛剎",
    "X08n0240_013:0567c04": "微塵數菩薩所共圍繞。悉以佛神力故十方各有一",
    "X08n0240_013:0567c05": "大菩薩。一一各與十佛剎微塵數諸菩薩俱來詣佛",
    "X08n0240_013:0567c06": "所。其大菩薩謂文殊師利等。所從來國謂金色世界",
    "X08n0240_013:0567c07": "等。本所事佛謂不動智如來等。爾時一切處文殊師",
    "X08n0240_013:0567c08": "利菩薩。各於佛所同時發聲說此頌言。",
    "X08n0240_013:0567c09": "　若以威德色種族　　而見人中調御師",
    "X08n0240_013:0567c10": "　是為病眼顛倒見　　彼不能知最勝法",
    "X08n0240_013:0567c11": "　如來色形諸相等　　一切世間莫能測",
    "X08n0240_013:0567c12": "　億那由劫共思量　　色相威德轉無邊",
    "X08n0240_013:0567c13": "　如來非以相為體　　但是無相寂滅法",
    "X08n0240_013:0567c14": "　身相威儀悉具足　　世間隨樂皆得見",
    "X08n0240_013:0567c15": "　佛法微妙難可量　　一切言說莫能及",
    "X08n0240_013:0567c16": "　非是和合非不合　　體性寂滅無諸相",
    "X08n0240_013:0567c17": "　佛身無生超戲論　　非是蘊聚差別法",
    "X08n0240_013:0567c18": "　得自在力決定見　　所行無畏離言道",
    "X08n0240_013:0567c19": "　身心悉平等　　內外皆解脫　　永劫住正念",
    "X08n0240_013:0567c20": "　無著無所繫　　意淨光明者　　所行無染著",
    "X08n0240_013:0567c21": "　智眼靡不周　　廣大利眾生　　一身為無量",
    "X08n0240_013:0567c22": "　無量復為一　　了知諸世間　　現形徧一切",
    "X08n0240_013:0567c23": "　此身無所從　　亦無所積集　　眾生分別故",
    "X08n0240_013:0567c24": "　見佛種種身　　心分別世間　　是心無所有",
    "X08n0240_013:0568a01": "　如來知此法　　如是見佛身",
    "X08n0240_013:0568a02": "爾時光明過百千世界。徧照東方百萬世界。南西北",
    "X08n0240_013:0568a03": "方四維上下亦復如是。彼一一世界中皆有百億閻",
    "X08n0240_013:0568a04": "浮提。乃至百億色究竟天。其中所有悉皆明現。彼一",
    "X08n0240_013:0568a05": "一閻浮提中。悉見如來坐蓮華藏師子之座十佛剎",
    "X08n0240_013:0568a06": "微塵數菩薩所共圍繞。悉以佛神力故十方各有一",
    "X08n0240_013:0568a07": "大菩薩。一一各與十佛剎微塵數諸菩薩俱來詣佛",
    "X08n0240_013:0568a08": "所。其大菩薩謂文殊師利等。所從來國謂金色世界",
    "X08n0240_013:0568a09": "等。本所事佛謂不動智如來等。爾時一切處文殊師",
    "X08n0240_013:0568a10": "利菩薩。各於佛所同時發聲說此頌言。",
    "X08n0240_013:0568a11": "　如來最自在　　超世無所依　　具一切功德",
    "X08n0240_013:0568a12": "　度脫於諸有　　無染無所著　　無想無依止",
    "X08n0240_013:0568a13": "　體性不可量　　見者咸稱歎　　光明徧清淨",
    "X08n0240_013:0568a14": "　塵累悉蠲滌　　不動離二邊　　此是如來智",
    "X08n0240_013:0568a15": "　若有見如來　　身心離分別　　則於一切法",
    "X08n0240_013:0568a16": "　永出諸凝滯　　一切世間中　　處處轉法輪",
    "X08n0240_013:0568a17": "　無性無所轉　　導師方便說　　於法無疑惑",
    "X08n0240_013:0568a18": "　永絕諸戲論　　不生分別心　　是念佛菩提",
    "X08n0240_013:0568a19": "　了知差別法　　不著於言說　　無有一與多",
    "X08n0240_013:0568a20": "　是名隨佛教　　多中無一性　　一亦無有多",
    "X08n0240_013:0568a21": "　如是二俱捨　　普入佛功德　　眾生及國土",
    "X08n0240_013:0568a22": "　一切皆寂滅　　無依無分別　　能入佛菩提",
    "X08n0240_013:0568a23": "　眾生及國土　　一異不可得　　如是善觀察",
    "X08n0240_013:0568a24": "　名知佛法義",
    "X08n0240_013:0568b01": "爾時光明過百萬世界。徧照東方一億世界。南西北",
    "X08n0240_013:0568b02": "方四維上下亦復如是。彼一一世界中皆有百億閻",
    "X08n0240_013:0568b03": "浮提。乃至百億色究竟天。其中所有悉皆明現。彼一",
    "X08n0240_013:0568b04": "一閻浮提中。各見如來坐蓮華藏師子之座十佛剎",
    "X08n0240_013:0568b05": "微塵數菩薩所共圍繞。悉以佛神力故十方各有一",
    "X08n0240_013:0568b06": "大菩薩。一一各與十佛剎微塵數諸菩薩俱來詣佛",
    "X08n0240_013:0568b07": "所。其大菩薩謂文殊師利等。所從來國謂金色世界",
    "X08n0240_013:0568b08": "等。本所事佛謂不動智如來等。爾時一切處文殊師",
    "X08n0240_013:0568b09": "利菩薩。各於佛所同時發聲說此頌言。",
    "X08n0240_013:0568b10": "　智慧無等法無邊　　超諸有海到彼岸",
    "X08n0240_013:0568b11": "　壽量光明悉無比　　此功德者方便力",
    "X08n0240_013:0568b12": "　所有佛法皆明了　　常觀三世無厭倦",
    "X08n0240_013:0568b13": "　雖緣境界不分別　　此難思者方便力",
    "X08n0240_013:0568b14": "　樂觀眾生無生想　　普見諸趣無趣想",
    "X08n0240_013:0568b15": "　恒住禪寂不繫心　　此無礙慧方便力",
    "X08n0240_013:0568b16": "　善巧通達一切法　　正念勤修涅槃道",
    "X08n0240_013:0568b17": "　樂於解脫離不平　　此寂滅人方便力",
    "X08n0240_013:0568b18": "　有能勸向佛菩提　　趣如法界一切智",
    "X08n0240_013:0568b19": "　善化眾生入於諦　　此住佛心方便力",
    "X08n0240_013:0568b20": "　佛所說法皆隨入　　廣大智慧無所礙",
    "X08n0240_013:0568b21": "　一切處行悉已臻　　此自在修方便力",
    "X08n0240_013:0568b22": "　恒住涅槃如虗空　　隨心化現靡不周",
    "X08n0240_013:0568b23": "　此依無相而為相　　到難到者方便力",
    "X08n0240_013:0568b24": "　晝夜日月及年劫　　世界始終成壞相",
    "X08n0240_013:0568c01": "　如是憶念悉了知　　此時數智方便力",
    "X08n0240_013:0568c02": "　一切眾生有生滅　　色與非色想非想",
    "X08n0240_013:0568c03": "　所有名字悉了知　　此住難思方便力",
    "X08n0240_013:0568c04": "　過去現在未來世　　所有言說皆能了",
    "X08n0240_013:0568c05": "　而知三世悉平等　　此無比解方便力",
    "X08n0240_013:0568c06": "爾時光明過一億世界。徧照東方十億世界。南西北",
    "X08n0240_013:0568c07": "方四維上下亦復如是。彼一一世界中皆有百億閻",
    "X08n0240_013:0568c08": "浮提。乃至百億色究竟天。其中所有悉皆明現。彼一",
    "X08n0240_013:0568c09": "一閻浮提中。悉見如來坐蓮華藏師子之座十佛剎",
    "X08n0240_013:0568c10": "微塵數菩薩所共圍繞。悉以佛神力故十方各有一",
    "X08n0240_013:0568c11": "大菩薩。一一各與十佛剎微塵數諸菩薩俱來詣佛",
    "X08n0240_013:0568c12": "所。其大菩薩謂文殊師利等。所從來國謂金色世界",
    "X08n0240_013:0568c13": "等。本所事佛謂不動智如來等。爾時一切處文殊師",
    "X08n0240_013:0568c14": "利菩薩。各於佛所同時發聲說此頌言。",
    "X08n0240_013:0568c15": "　廣大苦行皆修習　　日夜精勤無厭怠",
    "X08n0240_013:0568c16": "　已度難度師子吼　　普化眾生是其行",
    "X08n0240_013:0568c17": "　眾生流轉愛欲海　　無明網覆大憂迫",
    "X08n0240_013:0568c18": "　至仁勇猛悉斷除　　誓亦當然是其行",
    "X08n0240_013:0568c19": "　世間放逸著五欲　　不實分別受眾苦",
    "X08n0240_013:0568c20": "　奉行佛教常攝心　　誓度於斯是其行",
    "X08n0240_013:0568c21": "　眾生著我入生死　　求其邊際不可得",
    "X08n0240_013:0568c22": "　普事如來獲妙法　　為彼宣說是其行",
    "X08n0240_013:0568c23": "　眾生無怙病所纏　　常淪惡趣起三毒",
    "X08n0240_013:0568c24": "　大火猛燄恒燒熱　　淨心度彼是其行",
    "X08n0240_013:0569a01": "　眾生迷惑失正道　　常行邪徑入闇宅",
    "X08n0240_013:0569a02": "　為彼大然正法燈　　永作照明是其行",
    "X08n0240_013:0569a03": "　眾生漂溺諸有海　　憂難無涯不可處",
    "X08n0240_013:0569a04": "　為彼興造大法船　　皆令得度是其行",
    "X08n0240_013:0569a05": "　眾生無知不見本　　迷惑癡狂險難中",
    "X08n0240_013:0569a06": "　佛哀愍彼建法橋　　正念令昇是其行",
    "X08n0240_013:0569a07": "　見諸眾生在險道　　老病死苦常逼迫",
    "X08n0240_013:0569a08": "　修諸方便無限量　　誓當悉度是其行",
    "X08n0240_013:0569a09": "　聞法信解無疑惑　　了性空寂不驚怖",
    "X08n0240_013:0569a10": "　隨形六道徧十方　　普教羣迷是其行",
    "X08n0240_013:0569a11": "爾時光明過十億世界。徧照東方百億世界。千億世",
    "X08n0240_013:0569a12": "界。百千億世界。那由他億世界。百那由他億世界。千",
    "X08n0240_013:0569a13": "那由他億世界。百千那由他億世界。如是無數無量",
    "X08n0240_013:0569a14": "無邊無等不可數不可稱不可思不可量不可說盡",
    "X08n0240_013:0569a15": "法界虗空界所有世界。南西北方四維上下亦復如",
    "X08n0240_013:0569a16": "是。彼一一世界中皆有百億閻浮提。乃至百億色究",
    "X08n0240_013:0569a17": "竟天。其中所有悉皆明現。彼一一閻浮提中。悉見如",
    "X08n0240_013:0569a18": "來坐蓮華藏師子之座十佛剎微塵數菩薩所共圍",
    "X08n0240_013:0569a19": "繞。悉以佛神力故十方各有一大菩薩。一一各與十",
    "X08n0240_013:0569a20": "佛剎微塵數諸菩薩俱來詣佛所。其大菩薩謂文殊",
    "X08n0240_013:0569a21": "師利等。所從來國謂金色世界等。本所事佛謂不動",
    "X08n0240_013:0569a22": "智如來等。爾時一切處文殊師利菩薩。各於佛所同",
    "X08n0240_013:0569a23": "時發聲說此頌言。",
    "X08n0240_013:0569a24": "　一念普觀無量劫　　無去無來亦無住",
    "X08n0240_013:0569b01": "　如是了知三世事　　超諸方便成十力",
    "X08n0240_013:0569b02": "　十方無比善名稱　　永離諸難常歡喜",
    "X08n0240_013:0569b03": "　普詣一切國土中　　廣為宣揚如是說",
    "X08n0240_013:0569b04": "　為利眾生供養佛　　如其意獲相似果",
    "X08n0240_013:0569b05": "　於一切法悉順知　　徧十方中現神力",
    "X08n0240_013:0569b06": "　從初供佛意柔忍　　入深禪定觀法性",
    "X08n0240_013:0569b07": "　普勸眾生發道心　　以此速成無上果",
    "X08n0240_013:0569b08": "　十方求法情無異　　為修功德令滿足",
    "X08n0240_013:0569b09": "　有無二相悉滅除　　此人於佛為真見",
    "X08n0240_013:0569b10": "　普往十方諸國土　　廣說妙法興義利",
    "X08n0240_013:0569b11": "　住於實際不動搖　　此人功德同於佛",
    "X08n0240_013:0569b12": "　如來所轉妙法輪　　一切皆是菩提分",
    "X08n0240_013:0569b13": "　若能聞已悟法性　　如是之人常見佛",
    "X08n0240_013:0569b14": "　不見十力空如幻　　雖見非見如盲覩",
    "X08n0240_013:0569b15": "　分別取相不見佛　　畢竟離著乃能見",
    "X08n0240_013:0569b16": "　眾生隨業種種別　　十方內外難盡見",
    "X08n0240_013:0569b17": "　佛身無礙徧十方　　不可盡見亦如是",
    "X08n0240_013:0569b18": "　譬如空中無量剎　　無來無去徧十方",
    "X08n0240_013:0569b19": "　生成滅壞無所依　　佛徧虗空亦如是",
    "X08n0240_013:0569b20": "此下光明所照所徧之世界。皆有文殊說偈。述光",
    "X08n0240_013:0569b21": "中法界之理事。初就本會。偈中總顯菩提超情也。",
    "X08n0240_013:0569b22": "此下節節皆有佛以身光照事。令眾目覩。文殊說",
    "X08n0240_013:0569b23": "偈智光讚述事理。令眾悟入。今照鱗次娑婆之外",
    "X08n0240_013:0569b24": "十佛國土。文殊說偈通顯菩提因果。次照百世界。",
    "X08n0240_013:0569c01": "顯八相菩提。次照千世界。顯菩提體性。次照十千",
    "X08n0240_013:0569c02": "世界顯菩提之相。次照百千世界顯答威德。次有",
    "X08n0240_013:0569c03": "四節。答法性德。次照百萬世界。總顯內外包攝德。",
    "X08n0240_013:0569c04": "次照一億世界顯方便幹能德。次照十億世界顯",
    "X08n0240_013:0569c05": "大悲救攝德。次照百億世界顯因果圓徧德。意顯",
    "X08n0240_013:0569c06": "無盡。故無結束。",
    "X08n0240_013:0569c07": "上第二會從修因契果生解分初。如來名號品初",
    "X08n0240_013:0569c08": "新集菩薩有念請四十問。初有十問總問所依果。",
    "X08n0240_013:0569c09": "次引例有三十句問。初十句問因。次二十句問果。",
    "X08n0240_013:0569c10": "今前三品佛放光現相及文殊言說。通答前十句",
    "X08n0240_013:0569c11": "果問。為生解所依已竟。",
    "X08n0240_013:0569c12": "次下正答生解因果。且先答十句所修因問。從問",
    "X08n0240_013:0569c13": "明品起。至後四十卷十定品下住處品止。於中未",
    "X08n0240_013:0569c14": "信者令信。說十信。即次三品。二已信者令解。說十",
    "X08n0240_013:0569c15": "住。此在第十六經昇須彌山頂。三已解者令行。說",
    "X08n0240_013:0569c16": "十行。此在第十九經昇夜摩天宮。四已行者令起",
    "X08n0240_013:0569c17": "願。說十迴向。此在第二十二經昇兜率天宮。五已",
    "X08n0240_013:0569c18": "起願者令證入。說十地。此在第三十四經十地品。",
    "X08n0240_013:0569c19": "六已證入者令等佛。說等覺。此在第四十經十定",
    "X08n0240_013:0569c20": "品至住處品。此下有二十三品經。通答前念請",
    "X08n0240_013:0569c21": "十句因問。",
    "X08n0240_013:0569c22": "菩薩問明品第十",
    "X08n0240_013:0569c23": "爾時文殊師利菩薩問覺首菩薩言。佛子。心性是一。",
    "X08n0240_013:0569c24": "云何見有種種差別。所謂往善趣。惡趣諸根滿缺。受",
    "X08n0240_013:0570a01": "生同異。端正醜陋。苦樂不同。業不知心。心不知業。受",
    "X08n0240_013:0570a02": "不知報。報不知受。心不知受。受不知心。因不知緣。緣",
    "X08n0240_013:0570a03": "不知因。智不知境。境不知智。時覺首菩薩。以偈答曰。",
    "X08n0240_013:0570a04": "　仁今問是義　　為曉悟羣蒙　　我如其性答",
    "X08n0240_013:0570a05": "　惟仁應諦聽　　諸法無作用　　亦無有體性",
    "X08n0240_013:0570a06": "　是故彼一切　　各各不相知　　譬如河中水",
    "X08n0240_013:0570a07": "　湍流競奔逝　　各各不相知　　諸法亦如是",
    "X08n0240_013:0570a08": "　亦如大火聚　　猛燄同時發　　各各不相知",
    "X08n0240_013:0570a09": "　諸法亦如是　　又如長風起　　遇物咸鼓扇",
    "X08n0240_013:0570a10": "　各各不相知　　諸法亦如是　　又如眾地界",
    "X08n0240_013:0570a11": "　展轉因依住　　各各不相知　　諸法亦如是",
    "X08n0240_013:0570a12": "　眼耳鼻舌身　　心意諸情根　　以此常流轉",
    "X08n0240_013:0570a13": "　而無能轉者　　法性本無生　　示現而有生",
    "X08n0240_013:0570a14": "　是中無能現　　亦無所現物　　眼耳鼻舌身",
    "X08n0240_013:0570a15": "　心意諸情根　　一切空無性　　妄心分別有",
    "X08n0240_013:0570a16": "　如理而觀察　　一切皆無性　　法眼不思議",
    "X08n0240_013:0570a17": "　此見非顛倒　　若實若不實　　若妄若非妄",
    "X08n0240_013:0570a18": "　世間出世間　　但有假言說",
    "X08n0240_013:0570a19": "爾時文殊師利菩薩問財首菩薩言。佛子。一切眾生",
    "X08n0240_013:0570a20": "非眾生。云何如來隨其時。隨其命。隨其身。隨其行。隨",
    "X08n0240_013:0570a21": "其解。隨其言論。隨其心樂。隨其方便。隨其思惟。隨其",
    "X08n0240_013:0570a22": "觀察。於如是諸眾生中。為現其身教化調伏。時財首",
    "X08n0240_013:0570a23": "菩薩。以頌答曰。",
    "X08n0240_013:0570a24": "　此是樂寂滅　　多聞者境界　　我為仁宣說",
    "X08n0240_013:0570b01": "　仁今應諦受　　分別觀內身　　此中誰是我",
    "X08n0240_013:0570b02": "　若能如是解　　彼達我有無　　此身假安立",
    "X08n0240_013:0570b03": "　住處無方所　　諦了是身者　　於中無所著",
    "X08n0240_013:0570b04": "　於身善觀察　　一切皆明見　　知法皆虗妄",
    "X08n0240_013:0570b05": "　不起心分別　　壽命因誰起　　復因誰退滅",
    "X08n0240_013:0570b06": "　猶如旋火輪　　初後不可知　　智者能觀察",
    "X08n0240_013:0570b07": "　一切有無常　　諸法空無我　　永離一切相",
    "X08n0240_013:0570b08": "　眾報隨業生　　如夢不真實　　念念常滅壞",
    "X08n0240_013:0570b09": "　如前後亦爾　　世間所見法　　但以心為主",
    "X08n0240_013:0570b10": "　隨解取眾相　　顛倒不如實　　世間所言論",
    "X08n0240_013:0570b11": "　一切是分別　　未曾有一法　　得入於法性",
    "X08n0240_013:0570b12": "　能緣所緣力　　種種法出生　　速滅不暫停",
    "X08n0240_013:0570b13": "　念念悉如是",
    "X08n0240_013:0570b14": "爾時文殊師利菩薩問寶首菩薩言。佛子。一切眾生",
    "X08n0240_013:0570b15": "等有四大。無我無我所。云何而有受苦受樂。端正醜",
    "X08n0240_013:0570b16": "陋。內好外好。少受多受。或受現報。或受後報。然法界",
    "X08n0240_013:0570b17": "中無美無惡。時寶首菩薩以頌答曰。",
    "X08n0240_013:0570b18": "　隨其所行業　　如是果報生　　作者無所有",
    "X08n0240_013:0570b19": "　諸佛之所說　　譬如淨明鏡　　隨其所對質",
    "X08n0240_013:0570b20": "　現像各不同　　業性亦如是　　亦如田種子",
    "X08n0240_013:0570b21": "　各各不相知　　自然能出生　　業性亦如是",
    "X08n0240_013:0570b22": "　又如巧幻師　　在彼四衢道　　示現眾色相",
    "X08n0240_013:0570b23": "　業性亦如是　　如機關木人　　能出種種聲",
    "X08n0240_013:0570b24": "　彼無我非我　　業性亦如是　　亦如眾鳥類",
    "X08n0240_013:0570c01": "　從[穀-禾+卵]而得出　　音聲各不同　　業性亦如是",
    "X08n0240_013:0570c02": "　譬如胎藏中　　諸根悉成就　　體相無來處",
    "X08n0240_013:0570c03": "　業性亦如是　　又如在地獄　　種種諸苦事",
    "X08n0240_013:0570c04": "　彼悉無所從　　業性亦如是　　譬如轉輪王",
    "X08n0240_013:0570c05": "　成就勝七寶　　來處不可得　　業性亦如是",
    "X08n0240_013:0570c06": "　又如諸世界　　大火所燒然　　此火無來處",
    "X08n0240_013:0570c07": "　業性亦如是",
    "X08n0240_013:0570c08": "爾時文殊師利菩薩問德首菩薩言。佛子。如來所悟",
    "X08n0240_013:0570c09": "唯是一法。云何乃說無量諸法。現無量剎。化無量眾。",
    "X08n0240_013:0570c10": "演無量音。示無量身。知無量心。現無量神通。普能震",
    "X08n0240_013:0570c11": "動無量世界。示現無量殊勝莊嚴。顯示無邊種種境",
    "X08n0240_013:0570c12": "界。而法性中此差別相皆不可得。時德首菩薩以頌",
    "X08n0240_013:0570c13": "答曰。",
    "X08n0240_013:0570c14": "　佛子所問義　　甚深難可了　　智者能知此",
    "X08n0240_013:0570c15": "　常樂佛功德　　譬如地性一　　眾生各別住",
    "X08n0240_013:0570c16": "　地無一異念　　諸佛法如是　　亦如火性一",
    "X08n0240_013:0570c17": "　能燒一切物　　火燄無分別　　諸佛法如是",
    "X08n0240_013:0570c18": "　亦如大海一　　波濤千萬異　　水無種種殊",
    "X08n0240_013:0570c19": "　諸佛法如是　　亦如風性一　　能吹一切物",
    "X08n0240_013:0570c20": "　風無一異念　　諸佛法如是　　亦如大雲雷",
    "X08n0240_013:0570c21": "　普雨一切地　　雨滴無差別　　諸佛法如是",
    "X08n0240_013:0570c22": "　亦如地界一　　能生種種芽　　非地有殊異",
    "X08n0240_013:0570c23": "　諸佛法如是　　如日無雲曀　　普照於十方",
    "X08n0240_013:0570c24": "　光明無異性　　諸佛法如是　　亦如空中月",
    "X08n0240_013:0571a01": "　世間靡不見　　非月往其處　　諸佛法如是",
    "X08n0240_013:0571a02": "　譬如大梵王　　應現滿三千　　其身無別異",
    "X08n0240_013:0571a03": "　諸佛法如是",
    "X08n0240_013:0571a04": "爾時文殊師利菩薩問目首菩薩言。佛子。如來福田",
    "X08n0240_013:0571a05": "等一無異。云何而見眾生布施果報不同。所謂種種",
    "X08n0240_013:0571a06": "色。種種形。種種家。種種根。種種財。種種主。種種眷屬。",
    "X08n0240_013:0571a07": "種種官位。種種功德。種種智慧。而佛於彼其心平等。",
    "X08n0240_013:0571a08": "無異思惟。時目首菩薩以頌答曰。",
    "X08n0240_013:0571a09": "　譬如大地一　　隨種各生芽　　於彼無怨親",
    "X08n0240_013:0571a10": "　佛福田亦然　　又如水一味　　因器有差別",
    "X08n0240_013:0571a11": "　佛福田亦然　　眾生心故異　　亦如巧幻師",
    "X08n0240_013:0571a12": "　能令眾歡喜　　佛福田如是　　令眾生敬悅",
    "X08n0240_013:0571a13": "　如有才智王　　能令大眾喜　　佛福田如是",
    "X08n0240_013:0571a14": "　令眾悉安樂　　譬如淨明鏡　　隨色而現像",
    "X08n0240_013:0571a15": "　佛福田如是　　隨心獲眾報　　如阿揭陀藥",
    "X08n0240_013:0571a16": "　能療一切毒　　佛福田如是　　滅諸煩惱患",
    "X08n0240_013:0571a17": "　亦如日出時　　照耀於世間　　佛福田如是",
    "X08n0240_013:0571a18": "　滅除諸黑暗　　亦如淨滿月　　普照於大地",
    "X08n0240_013:0571a19": "　佛福田亦然　　一切處平等　　譬如毗藍風",
    "X08n0240_013:0571a20": "　普震於大地　　佛福田如是　　動三有眾生",
    "X08n0240_013:0571a21": "　譬如大火起　　能燒一切物　　佛福田如是",
    "X08n0240_013:0571a22": "　燒一切有為",
    "X08n0240_013:0571a23": "爾時文殊師利菩薩問勤首菩薩言。佛子。佛教是一。",
    "X08n0240_013:0571a24": "眾生得見。云何不即悉斷一切諸煩惱縛而得出離。",
    "X08n0240_013:0571b01": "然其色蘊受蘊想蘊行蘊識蘊欲界色界無色界無",
    "X08n0240_013:0571b02": "明貪愛無有差別。是則佛教於諸眾生。或有利益。或",
    "X08n0240_013:0571b03": "無利益。時勤首菩薩以頌答曰。",
    "X08n0240_013:0571b04": "　佛子善諦聽　　我今如實答　　或有速解脫",
    "X08n0240_013:0571b05": "　或有難出離　　若欲求除滅　　無量諸過惡",
    "X08n0240_013:0571b06": "　當於佛法中　　勇猛常精進　　譬如微少火",
    "X08n0240_013:0571b07": "　樵濕速令滅　　於佛教法中　　懈怠者亦然",
    "X08n0240_013:0571b08": "　如鑽燧求火　　未出而數息　　火勢隨止滅",
    "X08n0240_013:0571b09": "　懈怠者亦然　　如人持日珠　　不以物承影",
    "X08n0240_013:0571b10": "　火終不可得　　懈怠者亦然　　譬如赫日照",
    "X08n0240_013:0571b11": "　孩稚閉其目　　怪言何不覩　　懈怠者亦然",
    "X08n0240_013:0571b12": "　如人無手足　　欲以芒草箭　　徧射破大地",
    "X08n0240_013:0571b13": "　懈怠者亦然　　如以一毛端　　而取大海水",
    "X08n0240_013:0571b14": "　欲令盡乾竭　　懈怠者亦然　　又如劫火起",
    "X08n0240_013:0571b15": "　欲以少水滅　　於佛教法中　　懈怠者亦然",
    "X08n0240_013:0571b16": "　如有見虗空　　端居不搖動　　而言普騰躡",
    "X08n0240_013:0571b17": "　懈怠者亦然",
    "X08n0240_013:0571b18": "爾時文殊師利菩薩問法首菩薩言。佛子。如佛所說",
    "X08n0240_013:0571b19": "若有眾生受持正法。悉能除斷一切煩惱。何故復有",
    "X08n0240_013:0571b20": "受持正法而不斷者。隨貪瞋癡隨慢隨覆隨忿隨恨",
    "X08n0240_013:0571b21": "隨嫉隨慳隨誑隨諂勢力所轉。無有離心能受持法。",
    "X08n0240_013:0571b22": "何故復於心行之內起諸煩惱。時法首菩薩以頌答",
    "X08n0240_013:0571b23": "曰。",
    "X08n0240_013:0571b24": "　佛子善諦聽　　所問如實義　　非但以多聞",
    "X08n0240_013:0571c01": "　能入如來法　　如人水所漂　　懼溺而渴死",
    "X08n0240_013:0571c02": "　於法不修行　　多聞亦如是　　如人設美饍",
    "X08n0240_013:0571c03": "　自餓而不食　　於法不修行　　多聞亦如是",
    "X08n0240_013:0571c04": "　如人善方藥　　自疾不能救　　於法不修行",
    "X08n0240_013:0571c05": "　多聞亦如是　　如人數他寶　　自無半錢分",
    "X08n0240_013:0571c06": "　於法不修行　　多聞亦如是　　如有生王宮",
    "X08n0240_013:0571c07": "　而受餒與寒　　於法不修行　　多聞亦如是",
    "X08n0240_013:0571c08": "　如聾奏音樂　　悅彼不自聞　　於法不修行",
    "X08n0240_013:0571c09": "　多聞亦如是　　如盲繢眾像　　示彼不自見",
    "X08n0240_013:0571c10": "　於法不修行　　多聞亦如是　　譬如海舩師",
    "X08n0240_013:0571c11": "　而於海中死　　於法不修行　　多聞亦如是",
    "X08n0240_013:0571c12": "　如在四衢道　　廣說眾好事　　內自無實德",
    "X08n0240_013:0571c13": "　不行亦如是",
    "X08n0240_013:0571c14": "爾時文殊師利菩薩問智首菩薩言。佛子。於佛法中",
    "X08n0240_013:0571c15": "智為上首。如來何故或為眾生讚歎布施。或讚持戒。",
    "X08n0240_013:0571c16": "或讚堪忍。或讚精進。或讚禪定。或讚智慧。或復讚歎",
    "X08n0240_013:0571c17": "慈悲喜捨。而終無有唯以一法而得出離成阿耨多",
    "X08n0240_013:0571c18": "羅三藐三菩提者。時智首菩薩以頌答曰。",
    "X08n0240_013:0571c19": "　佛子甚希有　　能知眾生心　　如仁所問義",
    "X08n0240_013:0571c20": "　諦聽我今說　　過去未來世　　現在諸導師",
    "X08n0240_013:0571c21": "　無有說一法　　而得於道者　　佛知眾生心",
    "X08n0240_013:0571c22": "　性分各不同　　隨其所應度　　如是而說法",
    "X08n0240_013:0571c23": "　慳者為讚施　　毀禁者讚戒　　多瞋為讚忍",
    "X08n0240_013:0571c24": "　好懈讚精進　　亂意讚禪定　　愚癡讚智慧",
    "X08n0240_013:0572a01": "　不仁讚慈愍　　好害讚大悲　　憂慼者讚喜",
    "X08n0240_013:0572a02": "　曲心讚歎捨　　如是次第修　　漸具諸佛法",
    "X08n0240_013:0572a03": "　如先立基堵　　而後造宮室　　施戒亦復然",
    "X08n0240_013:0572a04": "　菩薩眾行本　　譬如建城郭　　為護諸人眾",
    "X08n0240_013:0572a05": "　忍進亦如是　　防護諸菩薩　　譬如大力王",
    "X08n0240_013:0572a06": "　率土咸戴仰　　定慧亦如是　　菩薩所依賴",
    "X08n0240_013:0572a07": "　亦如轉輪王　　能與一切樂　　四等亦如是",
    "X08n0240_013:0572a08": "　與諸菩薩樂",
    "X08n0240_013:0572a09": "爾時文殊師利菩薩問賢首菩薩言。佛子。諸佛世尊",
    "X08n0240_013:0572a10": "唯以一道而得出離。云何今見一切佛土所有眾事",
    "X08n0240_013:0572a11": "種種不同。所謂世界眾生界說法調伏。壽量光明神",
    "X08n0240_013:0572a12": "通眾會教儀法住各有差別。無有不具一切佛法而",
    "X08n0240_013:0572a13": "成阿耨多羅三藐三菩提者。時賢首菩薩以頌答曰。",
    "X08n0240_013:0572a14": "　文殊法常爾　　法王唯一法　　一切無礙人",
    "X08n0240_013:0572a15": "　一道出生死　　一切諸佛身　　唯是一法身",
    "X08n0240_013:0572a16": "　一心一智慧　　力無畏亦然　　如本趣菩提",
    "X08n0240_013:0572a17": "　所有迴向心　　得如是剎土　　眾會及說法",
    "X08n0240_013:0572a18": "　一切諸佛剎　　莊嚴悉圓滿　　隨眾生行異",
    "X08n0240_013:0572a19": "　如是見不同　　佛剎與佛身　　眾會及言說",
    "X08n0240_013:0572a20": "　如是諸佛法　　眾生莫能見　　其心已清淨",
    "X08n0240_013:0572a21": "　諸願皆具足　　如是明達人　　於此乃能覩",
    "X08n0240_013:0572a22": "　隨眾生心樂　　及以業果力　　如是見差別",
    "X08n0240_013:0572a23": "　此佛威神故　　佛剎無分別　　無憎無有愛",
    "X08n0240_013:0572a24": "　但隨眾生心　　如是見有殊　　以是於世界",
    "X08n0240_013:0572b01": "　所見各差別　　非一切如來　　大仙之過咎",
    "X08n0240_013:0572b02": "　一切諸世界　　所應受化者　　常見人中雄",
    "X08n0240_013:0572b03": "　諸佛法如是",
    "X08n0240_013:0572b04": "爾時諸菩薩謂文殊師利菩薩言。佛子。我等所解各",
    "X08n0240_013:0572b05": "自說已。唯願仁者以妙辯才。演暢如來所有境界。何",
    "X08n0240_013:0572b06": "等是佛境界。何等是佛境界因。何等是佛境界度。何",
    "X08n0240_013:0572b07": "等是佛境界入。何等是佛境界智。何等是佛境界法。",
    "X08n0240_013:0572b08": "何等是佛境界說。何等是佛境界知。何等是佛境界",
    "X08n0240_013:0572b09": "證。何等是佛境界現。何等是佛境界廣。時文殊師利",
    "X08n0240_013:0572b10": "菩薩以頌答曰。",
    "X08n0240_013:0572b11": "　如來深境界　　其量等虗空　　一切眾生入",
    "X08n0240_013:0572b12": "　而實無所入　　如來深境界　　所有勝妙因",
    "X08n0240_013:0572b13": "　億劫常宣說　　亦復不能盡　　隨其心智慧",
    "X08n0240_013:0572b14": "　誘進咸令益　　如是度眾生　　諸佛之境界",
    "X08n0240_013:0572b15": "　世間諸國土　　一切皆隨入　　智身無有色",
    "X08n0240_013:0572b16": "　非彼所能見　　諸佛智自在　　三世無所礙",
    "X08n0240_013:0572b17": "　如是慧境界　　平等如虗空　　法界眾生界",
    "X08n0240_013:0572b18": "　究竟無差別　　一切悉了知　　此是如來境",
    "X08n0240_013:0572b19": "　一切世界中　　所有諸音聲　　佛智皆隨了",
    "X08n0240_013:0572b20": "　亦無有分別　　非識所能識　　亦非心境界",
    "X08n0240_013:0572b21": "　其性本清淨　　開示諸羣生　　非業非煩惱",
    "X08n0240_013:0572b22": "　無物無住處　　無照無所行　　平等行世間",
    "X08n0240_013:0572b23": "　一切眾生心　　普在三世中　　如來於一念",
    "X08n0240_013:0572b24": "　一切悉明達",
    "X08n0240_013:0572c01": "此品來意。有通有別。通者謂前三品已答十句生",
    "X08n0240_013:0572c02": "解所依。此下正答生解因果。故次來也。生解因中。",
    "X08n0240_013:0572c03": "先答十住。住攬信成。將辨所成先辨能成。又正答",
    "X08n0240_013:0572c04": "十信。故連下二品來也。以前問中脫十信問故。以",
    "X08n0240_013:0572c05": "賢首別開信位。如梁論及仁王經皆有信位。此經",
    "X08n0240_013:0572c06": "因無問故云不立。今不論成位不成位。皆以三品",
    "X08n0240_013:0572c07": "別答信問。別一會答皆有問故。三品明信者。有解",
    "X08n0240_013:0572c08": "行德。解為二本。此品先來。釋名者。菩薩是人。問明",
    "X08n0240_013:0572c09": "是法。遮果表因故云菩薩。問即是難。明即是答。然",
    "X08n0240_013:0572c10": "問有二種。一汎爾相問。二者難問。謂以理徵詰。即",
    "X08n0240_013:0572c11": "今品意。答亦有二。一但依問報答曰答。二若俱為",
    "X08n0240_013:0572c12": "解釋。旁兼異義。美言讚述令理顯煥曰明。即今品",
    "X08n0240_013:0572c13": "意也。然明者破闇。謂能破問者之疑暗故。今明即",
    "X08n0240_013:0572c14": "法明。以十菩薩問出十種法明。故曰問明。今此品",
    "X08n0240_013:0572c15": "明正解理觀。次品明隨緣願行。賢首品明德用該",
    "X08n0240_013:0572c16": "收。此品十菩薩各主一門。顯十甚深。即為十段。",
    "X08n0240_013:0572c17": "一問覺首明緣起甚深。二問財首明教化甚深。三",
    "X08n0240_013:0572c18": "問寶首明業果甚深。四問德首明說法甚深。五問",
    "X08n0240_013:0572c19": "目首明福田甚深。六問勤首明正教甚深。七問法",
    "X08n0240_013:0572c20": "首明正行甚深。八問智首明正助甚深。九問賢首",
    "X08n0240_013:0572c21": "明一道甚深。十問文殊明佛境甚深。",
    "X08n0240_013:0572c22": "此上十甚深亦可配十信。但文不次。文殊佛境即",
    "X08n0240_013:0572c23": "當信心。文殊主信故。佛境是所信故。約初發心次",
    "X08n0240_013:0572c24": "第。信居其首。約所信終極最居其後。亦明十心不",
    "X08n0240_013:0573a01": "必次故。勤首即進心。財首為念心。明四念故。德首",
    "X08n0240_013:0573a02": "定心。心性無念為上定故。智首為慧心。兼已莊嚴。",
    "X08n0240_013:0573a03": "故有十度。法首即不退心。如說修行不得退故。寶",
    "X08n0240_013:0573a04": "首即戒心。三聚無缺如寶珠故。業果甚深戒所招",
    "X08n0240_013:0573a05": "故。覺首即護法心。緣起甚深是所護故。目首即願",
    "X08n0240_013:0573a06": "心。福田等一由願異故。目能將身如願導行故。賢",
    "X08n0240_013:0573a07": "首即迴向心。以歸一道即迴向真如。一身一智即",
    "X08n0240_013:0573a08": "是佛果。文云如本趣菩提所有迴向心等。以是圓",
    "X08n0240_013:0573a09": "融十法各兼多義。疏有詳釋。恐繁不錄。上列十甚",
    "X08n0240_013:0573a10": "深。即經文如次。",
    "X08n0240_013:0573a11": "爾時此娑婆世界中一切眾生。所有法差別業差別",
    "X08n0240_013:0573a12": "世間差別身差別根差別受生差別持戒果差別犯",
    "X08n0240_013:0573a13": "戒果差別國土果差別。以佛神力悉皆明現。如是東",
    "X08n0240_013:0573a14": "方百千億那由他無數無量無邊無等不可數不可",
    "X08n0240_013:0573a15": "稱不可思不可量不可說盡法界虗空界一切世界",
    "X08n0240_013:0573a16": "中。所有眾生法差別乃至國土果差別。悉以佛神力",
    "X08n0240_013:0573a17": "故分明顯現。南西北方四維上下亦復如是。",
    "X08n0240_013:0573a18": "此現事結通。於中先現事。後結通。今初。因何而現。",
    "X08n0240_013:0573a19": "上來十首法光開曉眾生身心故。佛力暫現。示相",
    "X08n0240_013:0573a20": "而答。令其目驗而欣厭故。",
    "X08n0240_013:0573a21": "補義曰。諦觀經文結通云。此娑婆世界中一切眾",
    "X08n0240_013:0573a22": "生所有法差別等。乃至以佛神力悉皆明現。又云",
    "X08n0240_013:0573a23": "不可說盡法界虗空界一切世界中所有差別。悉",
    "X08n0240_013:0573a24": "以佛神力分明顯現。此則是上佛光所照世界海",
    "X08n0240_013:0573b01": "中之世界。諸世界中所有差別之眾生。及種種差",
    "X08n0240_013:0573b02": "別之事相。皆因佛光所照。一一明見。故今九首菩",
    "X08n0240_013:0573b03": "薩。即光中所見之差別因果事相。故各舉所見以",
    "X08n0240_013:0573b04": "問文殊者。乃即問差別之因也。文殊問九首佛境",
    "X08n0240_013:0573b05": "界者。乃即明差別中之果也。意謂法界內因眾生",
    "X08n0240_013:0573b06": "有種種差別。故須修行者有種種差別之行。以明",
    "X08n0240_013:0573b07": "對治。對治行終。各於差別中證佛境界為差別果。",
    "X08n0240_013:0573b08": "是故發解之初。先要明此差別之相。一一解了。以",
    "X08n0240_013:0573b09": "成理觀。故此一品以為信首。有深旨也。若但就此",
    "X08n0240_013:0573b10": "一問便了。又何關於通途大旨耶。經文長遠。學者",
    "X08n0240_013:0573b11": "幸明記此。幸勿迷宗。菩薩問明品竟。",
    "X08n0240_013:0573b13": "大方廣佛華嚴經綱要卷第十三"
}