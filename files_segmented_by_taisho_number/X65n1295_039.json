{
    "X65n1295_039:0719b17": "禪宗頌古聯珠通集卷第三十九",
    "X65n1295_039:0719b19": "宋池州報恩光孝禪寺沙門法應　集",
    "X65n1295_039:0719b20": "元紹興天衣萬壽禪寺沙門普會續集",
    "X65n1295_039:0719b21": "　　祖師機緣",
    "X65n1295_039:0719b22": "六祖下第十二世之二(南嶽下第十一世之餘)",
    "X65n1295_039:0719b23": "【增收】黃龍南初參泐潭澄。因雲峯悅指見慈明。既寓",
    "X65n1295_039:0719b24": "福嚴。時賢禪師命掌書記。賢歸寂。適慈明繼席。",
    "X65n1295_039:0719c01": "一日造室。明曰。書記參雲門禪。必善其旨。如放",
    "X65n1295_039:0719c02": "洞山三頓棒。是合喫不合喫。師曰合喫。明曰。從",
    "X65n1295_039:0719c03": "朝至暮鴉鳴鵲噪。皆因喫棒。乃使拜之。復問。趙",
    "X65n1295_039:0719c04": "州道臺山婆子。我與汝勘破了也。且阿那裏是",
    "X65n1295_039:0719c05": "他勘破婆子處。師汗下不能答。明日又詣室。明",
    "X65n1295_039:0719c06": "嘔罵不已。師曰。罵豈慈悲法施耶。明曰。你作罵",
    "X65n1295_039:0719c07": "會那。師始大悟。述頌曰。傑出藂林老趙州。老婆",
    "X65n1295_039:0719c08": "勘破有來由。如今四海清如鏡。行人莫與路為",
    "X65n1295_039:0719c09": "讐。明頷之。　頌曰。",
    "X65n1295_039:0719c10": "錯錯。戲海獰龍。冲霄遼鶴。老慈明無著莫。笑裏重重",
    "X65n1295_039:0719c11": "露牷索。佛手一展日月昏。大江從此風濤惡。(石林鞏)。",
    "X65n1295_039:0719c12": "死水如何養活龍。終歸大海鼓腥風。天教一霎風雲",
    "X65n1295_039:0719c13": "便。送出臺山烟雨中。(竹屋簡　二)。",
    "X65n1295_039:0719c14": "有喫棒分無喫分。當爐一煅汞銀流。不因踏斷臺山",
    "X65n1295_039:0719c15": "路。千古雲峯恨莫酬。",
    "X65n1295_039:0719c16": "【增收】黃龍南因僧問。不去不來時如何。師曰。華嶽三",
    "X65n1295_039:0719c17": "峯頭倒卓。曰却去却來時如何。師曰。風吹柳絮",
    "X65n1295_039:0719c18": "毛毬輥。　頌曰。",
    "X65n1295_039:0719c19": "冰雪肌膚西舍女。梳粧巧巧畫雙眉。傍人筆力強傳",
    "X65n1295_039:0719c20": "寫。戶外如何見得伊。(本寂觀)。",
    "X65n1295_039:0719c21": "【增收】黃龍南住黃蘗時。室中每舉。鐘樓上念讚。牀脚",
    "X65n1295_039:0719c22": "下種菜。眾皆下語不契。一日勝首座云。猛虎當",
    "X65n1295_039:0719c23": "路坐。師乃退黃蘗。與勝住。　頌曰。",
    "X65n1295_039:0719c24": "鐘樓上念讚。牀脚下種菜。猛虎當路蹲。時人俱不會。",
    "X65n1295_039:0720a01": "黃蘗花開自有時。明州有箇憨布袋。(照堂一)。",
    "X65n1295_039:0720a02": "直出直入。當面不識。更擬如何。著甚死急。(徑山杲)。",
    "X65n1295_039:0720a03": "猛虎當路坐。游魚脚下過。不學子湖老。便打劉銕磨。",
    "X65n1295_039:0720a04": "(鼓山珪)。",
    "X65n1295_039:0720a05": "【增收】黃龍南。因禾山普參。普善經論。兩川號為義虎。",
    "X65n1295_039:0720a06": "問師云。阿難問迦葉。世尊傳金襴外。更傳何物",
    "X65n1295_039:0720a07": "因緣。意旨如何。師曰。上人出蜀。曾到玉泉否。普",
    "X65n1295_039:0720a08": "曰曾到。師又問。曾掛搭否。曰一夕便發。師曰。智",
    "X65n1295_039:0720a09": "者道場關王打供結緣。住幾時何妨。普良久再",
    "X65n1295_039:0720a10": "理前面。師俛首。普趨出大驚曰。兩川義虎不消",
    "X65n1295_039:0720a11": "此老一唾。　頌曰。",
    "X65n1295_039:0720a12": "黃龍一唾絕遲疑。笑殺傍觀又可悲。姹女已歸霄漢",
    "X65n1295_039:0720a13": "去。獃郎猶向火邊棲。(遯菴演)。",
    "X65n1295_039:0720a14": "袁州楊岐方會禪師。(嗣慈明)僧問。如何是佛。師",
    "X65n1295_039:0720a15": "曰。三脚驢子弄蹄行。曰莫只這便是。師曰。湖南",
    "X65n1295_039:0720a16": "長老。　頌曰。",
    "X65n1295_039:0720a17": "三脚驢子弄蹄行。奉勸行人著眼睛。草裏見他須喪",
    "X65n1295_039:0720a18": "命。只緣踢踏最分明。(白雲端)。",
    "X65n1295_039:0720a19": "前步高兮後步低。動頭搖尾三隻蹄。騎過閙市人東",
    "X65n1295_039:0720a20": "西。湖南更有須菩提。(保寧勇)。",
    "X65n1295_039:0720a21": "三脚驢子弄蹄行。騏驥追風趂不前。踏破化城無覓",
    "X65n1295_039:0720a22": "處。湖南長老重加鞭。(佛鑑懃)。",
    "X65n1295_039:0720a23": "三脚驢子弄蹄行。步步蓮花襯足生。堪笑草中尋覓",
    "X65n1295_039:0720a24": "者。不知芳樹囀春鶯。(佛性泰)。",
    "X65n1295_039:0720b01": "三脚驢兒忒殺好。長放後園教喫草。等閒牽去向人",
    "X65n1295_039:0720b02": "前。踢倒湖南瞎長老。(鼓山珪)。",
    "X65n1295_039:0720b03": "楊岐一頭驢。祇有三隻脚。潘閬倒騎歸。跌殺黃旛綽。",
    "X65n1295_039:0720b04": "(徑山杲)。",
    "X65n1295_039:0720b05": "【續收】三脚驢子弄蹄行。直透威音萬丈坑。雲在嶺頭閑",
    "X65n1295_039:0720b06": "不徹。水流澗下太忙生。湖南長老誰解會。行人更在",
    "X65n1295_039:0720b07": "青山外。(梁山遠)。",
    "X65n1295_039:0720b08": "三脚驢子弄蹄行。兩浙江南秋復熱。西北風霜怯早",
    "X65n1295_039:0720b09": "寒。閉門愁見楊花落。(卍菴顏)。",
    "X65n1295_039:0720b10": "一拽耙二牽犂。平田淺地且相隨。恰到飢時無草料。",
    "X65n1295_039:0720b11": "放開頭角便東西。老楊岐老楊岐。盡道從來解弄蹄。",
    "X65n1295_039:0720b12": "(上方益)。",
    "X65n1295_039:0720b13": "蹇驢三脚弄蹄時。若不親騎也不知。紫磨金容馱不",
    "X65n1295_039:0720b14": "動。竹篦端勝冷鉗鎚。(典牛游)。",
    "X65n1295_039:0720b15": "法出姦生。垛生招箭。三脚驢子。是誰親見。若親見。釋",
    "X65n1295_039:0720b16": "迦老子那吒面。(佛照光)。",
    "X65n1295_039:0720b17": "三脚驢子弄蹄行。鼓動清風入骨寒。踏破毗盧光影",
    "X65n1295_039:0720b18": "斷。不須平地起波瀾。(月菴果)。",
    "X65n1295_039:0720b19": "楊岐一頭驢。眼光如電爍。踏殺天下人。說甚三隻脚。",
    "X65n1295_039:0720b20": "(徑山雲菴慶)。",
    "X65n1295_039:0720b21": "一箭射落天邊鴈。千人萬人著眼看。不知此箭自何",
    "X65n1295_039:0720b22": "來。湖南長老何曾見。(中菴空)。",
    "X65n1295_039:0720b23": "【增收】楊岐因僧問。少林面壁意旨如何。師曰。西天不",
    "X65n1295_039:0720b24": "會唐言。　頌曰。",
    "X65n1295_039:0720c01": "天高地逈非難見。水闊山重不易論。萬古八風吹不",
    "X65n1295_039:0720c02": "入。西天人不會唐言。(白雲端)。",
    "X65n1295_039:0720c03": "西天人不會唐言。端坐巍巍少室前。剛被流支打齒",
    "X65n1295_039:0720c04": "缺。至今有理不能宣。(佛性泰)。",
    "X65n1295_039:0720c05": "西天人不會唐言。旱地雷聲徹大千。九年面壁無人",
    "X65n1295_039:0720c06": "會。玉兔金烏火裏旋。(無菴全)。",
    "X65n1295_039:0720c07": "【增收】楊岐因慈明忌辰設齋。眾纔集。師於真前以兩",
    "X65n1295_039:0720c08": "千揑拳安頭上。以坐具畫一畫打一圓相。便燒",
    "X65n1295_039:0720c09": "香退身三步。作女人拜。首座曰。休揑怪。師曰。首",
    "X65n1295_039:0720c10": "座作麼生。座曰。和尚休揑怪。師曰。兔子喫牛妳。",
    "X65n1295_039:0720c11": "第二座近前打一圓相。便燒香亦退身三步。作",
    "X65n1295_039:0720c12": "女人拜。師近前作聽勢。座擬議。師與一掌曰。這",
    "X65n1295_039:0720c13": "漆桶也亂作。　頌曰。",
    "X65n1295_039:0720c14": "楊岐聽勢印千差。今古令人愛作家。但握祖師三印",
    "X65n1295_039:0720c15": "在。不妨揑怪亂如麻。(圭堂居士)。",
    "X65n1295_039:0720c16": "一[狂-王+朋]傀儡木雕成。半是神形半鬼形。歌鼓歇時天未",
    "X65n1295_039:0720c17": "曉。尚餘寒月掛踈櫺。(虗堂愚)。",
    "X65n1295_039:0720c18": "【增收】楊岐因僧問。撥雲見日時如何。師曰。東方來者",
    "X65n1295_039:0720c19": "東方坐。　頌曰。",
    "X65n1295_039:0720c20": "堯舜垂衣萬國賓。撥雲見日意休陳。東方來者東方",
    "X65n1295_039:0720c21": "坐。草木重霑雨露新。(白雲端)。",
    "X65n1295_039:0720c22": "【增收】楊岐因慈明上堂。師出問。幽鳥語喃喃。辭雲入",
    "X65n1295_039:0720c23": "亂峯時如何。明曰。我行荒草裏。汝又入深村。師",
    "X65n1295_039:0720c24": "曰。官不容針更借一問。明便喝。師曰。好喝。明又",
    "X65n1295_039:0721a01": "喝。師亦喝。明連喝兩喝。師禮拜。明曰。此事是箇",
    "X65n1295_039:0721a02": "人方能擔荷。師拂袖便行。　頌曰。",
    "X65n1295_039:0721a03": "將出驪珠遇大商。金盤撥動有餘光。無煩一句論高",
    "X65n1295_039:0721a04": "價。把手歸家笑幾場。(白雲端)。",
    "X65n1295_039:0721a05": "試問人間有底忙。好將春事報春光。直饒日日花前",
    "X65n1295_039:0721a06": "醉。一季都來九十場。(正堂辯)。",
    "X65n1295_039:0721a07": "胡張三背手張弓。黑李四反身架箭。直饒囓鏃古將",
    "X65n1295_039:0721a08": "軍。對面髑髏穿一穿。(別峯印)。",
    "X65n1295_039:0721a09": "將杖探其水。方知水淺深。路遙知馬力。歲久辯人心。",
    "X65n1295_039:0721a10": "子不孝。父不慈。恭而無禮。親而有踈。不入驚人浪。難",
    "X65n1295_039:0721a11": "逢稱意魚。(冶父川)。",
    "X65n1295_039:0721a12": "猫全食血功。虎備起屍殺。無奈阿舅何。不傳上樹訣。",
    "X65n1295_039:0721a13": "(南巖勝)。",
    "X65n1295_039:0721a14": "馬轉牛回豈足誇。爛泥中刺當行家。霜刃一揮全意",
    "X65n1295_039:0721a15": "氣。坐令千載定龍蛇。(無菴全)。",
    "X65n1295_039:0721a16": "【增收】楊岐問僧。雲深路僻。高步何來。曰天無四壁。師",
    "X65n1295_039:0721a17": "曰。踏破多少草鞋。僧便喝。師曰。一喝兩喝又作",
    "X65n1295_039:0721a18": "麼生。曰你看這老和尚。師曰。拄杖不在。且坐喫",
    "X65n1295_039:0721a19": "茶。　頌曰。",
    "X65n1295_039:0721a20": "高步何來釣象犀。反身全不帶纖泥。驀然一喝高千",
    "X65n1295_039:0721a21": "丈。劫外相看誰得知。(圭堂居士)。",
    "X65n1295_039:0721a22": "【增收】楊岐因僧問。天得一以清。地得一以寧。衲僧得",
    "X65n1295_039:0721a23": "一堪作什麼。師曰。鉢盂口向天。　頌曰。",
    "X65n1295_039:0721a24": "鉢盂向天底時節。十方世界一團鐵。少林面壁謾多",
    "X65n1295_039:0721b01": "年。衲僧眼裏重添屑。(白雲端)。",
    "X65n1295_039:0721b02": "衲僧一拶。鉢盂口闊。天下楊岐。望梅止渴。(松源岳)。",
    "X65n1295_039:0721b03": "【增收】楊岐問僧。栗棘蓬你作麼生吞。金剛圈你作麼",
    "X65n1295_039:0721b04": "生跳。　頌曰。",
    "X65n1295_039:0721b05": "楊岐金圈與栗蓬。吞跳依前事不同。大海都來一口",
    "X65n1295_039:0721b06": "吸。更無南北與西來。(照堂一)。",
    "X65n1295_039:0721b07": "金剛圈。栗棘蓬。玄沙三種病。石鞏一張弓。直截為君",
    "X65n1295_039:0721b08": "說。新羅在海東。(徑山杲)。",
    "X65n1295_039:0721b09": "楊岐老人鎻口訣。萬里長城一條鐵。斫牌禪客知到",
    "X65n1295_039:0721b10": "來。不動金鎚腦門裂。(鼓山珪)。",
    "X65n1295_039:0721b11": "栗蓬吞得有何難。更教吐出又心酸。吞吐得來休嚼",
    "X65n1295_039:0721b12": "碎。南辰光射北辰寒。(正堂辯)。",
    "X65n1295_039:0721b13": "肘後驀生閒落索。風前忽布閙叉撑。那吒八臂空惆",
    "X65n1295_039:0721b14": "悵。夜半三更白晝行。(天童淨)。",
    "X65n1295_039:0721b15": "昨夜發新雷。毒蛇離窟穴。居常口不開。蹋著迸鮮血。",
    "X65n1295_039:0721b16": "(或菴體)。",
    "X65n1295_039:0721b17": "【增收】楊岐入院。陞座畢下座。九峯勤把住云。今日喜",
    "X65n1295_039:0721b18": "得箇同參。師曰。作麼生是同參底事。勤曰。九峯",
    "X65n1295_039:0721b19": "牽犁。楊岐拽耙。師曰。正恁麼時。楊岐在前。九峯",
    "X65n1295_039:0721b20": "在前。勤擬議。師拓開曰。將謂同參。元來不是。",
    "X65n1295_039:0721b21": "　頌曰。",
    "X65n1295_039:0721b22": "一拽耙二牽犂。平田淺草且相隨。恰到飢時無草料。",
    "X65n1295_039:0721b23": "放開頭角便東西。老楊岐老楊岐。盡道從來解弄蹄。",
    "X65n1295_039:0721b24": "(上方益)。",
    "X65n1295_039:0721c01": "楊岐左眼半斤。九峰右眼八兩。一對無孔鐵鎚。至今",
    "X65n1295_039:0721c02": "收拾不上。(無相範)。",
    "X65n1295_039:0721c03": "六祖下第十二世之餘(清源下第十一世)",
    "X65n1295_039:0721c04": "(曹洞)【增收】東京天寧芙蓉道楷禪師。(嗣投子青)僧問。夜半",
    "X65n1295_039:0721c05": "正明天曉不露。如何是不露底事。師曰。滿船空",
    "X65n1295_039:0721c06": "載月。漁父宿蘆花。　頌曰。",
    "X65n1295_039:0721c07": "星流水國夜然燈。月印江天明似鏡。隱顯無私位不",
    "X65n1295_039:0721c08": "該。依稀擬動成偏正。(丹霞淳)。",
    "X65n1295_039:0721c09": "【增收】芙蓉楷上堂。法身者理妙言玄。頓起終始之患。",
    "X65n1295_039:0721c10": "諸仁者。莫是幻身外別有法身麼。莫即幻身便",
    "X65n1295_039:0721c11": "是法身麼若也恁麼會去。盡是依他作解。蒙昧",
    "X65n1295_039:0721c12": "兩岐。法眼未得。通明不見。僧問夾山。如何是法",
    "X65n1295_039:0721c13": "身。山云。法身無相。如何是法眼。山云。法眼無瑕。",
    "X65n1295_039:0721c14": "所以道吾云。未有師在。忽有人問老僧。如何是",
    "X65n1295_039:0721c15": "法身。羊便乾處臥。如何是法眼。驢便濕處尿。更",
    "X65n1295_039:0721c16": "有人問。作麼生是法身。買帽相頭。作麼生是法",
    "X65n1295_039:0721c17": "眼。坑坎堆阜。若點檢將來。夾山祇是學處不玄。",
    "X65n1295_039:0721c18": "如流俗閨閤裏物不能捨得。致使情關固閉識",
    "X65n1295_039:0721c19": "瑣難開。老僧今日若不當陽顯示。後學何以知",
    "X65n1295_039:0721c20": "歸。勸汝諸人。不用求真。唯須息見。諸見若盡。昏",
    "X65n1295_039:0721c21": "霧不生。自然智鑑洞明。更無他物。諸人還會麼。",
    "X65n1295_039:0721c22": "良久云。珠中有火君須信。休向天邊問太陽。",
    "X65n1295_039:0721c23": "　頌曰。",
    "X65n1295_039:0721c24": "道合平常絕異端。行人何必歷艱難。從今莫信孫臏",
    "X65n1295_039:0722a01": "卜。龜殻無靈不用鑽。(丹霞淳)。",
    "X65n1295_039:0722a02": "【增收】芙蓉楷因僧問。如何是無縫塔。師曰。白雲籠岳",
    "X65n1295_039:0722a03": "頂。終不露崔嵬。　頌曰。",
    "X65n1295_039:0722a04": "屠層落落影團團。切忌當陽著眼看。直下有無俱不",
    "X65n1295_039:0722a05": "立。白漫漫又黑漫漫。(雪巖欽)。",
    "X65n1295_039:0722a06": "【增收】芙蓉楷因僧問。師唱誰家曲。宗風嗣阿誰。師曰。",
    "X65n1295_039:0722a07": "金鳳夜棲無影樹。峯巒纔露海雲遮。　頌曰。",
    "X65n1295_039:0722a08": "等閒應問豈安排。一句全提隱顯該。薄霧依依籠古",
    "X65n1295_039:0722a09": "徑。孤峯終不露崔嵬。(丹霞淳)。",
    "X65n1295_039:0722a10": "六祖下第十三世(南嶽下第十二世)",
    "X65n1295_039:0722a11": "(臨濟)【增收】隆興府黃龍祖心禪師。(嗣黃龍南)因黃山谷太",
    "X65n1295_039:0722a12": "史。乞指徑截處。師曰。祇如仲尼道。二三子以我",
    "X65n1295_039:0722a13": "為隱乎。吾無隱乎爾。太史居常如何理論。公擬",
    "X65n1295_039:0722a14": "對。師曰。不是不是。公迷悶不已。一日侍師山行",
    "X65n1295_039:0722a15": "次。時巖桂盛放。師曰。聞木樨花香麼。曰聞。師曰。",
    "X65n1295_039:0722a16": "吾無隱乎爾。公釋然。即拜之曰。和尚得恁麼老",
    "X65n1295_039:0722a17": "婆心。師笑曰。祇要公到家耳。　頌曰。",
    "X65n1295_039:0722a18": "渠儂家住白雲鄉。南北東西路渺茫。幾度欲歸歸未",
    "X65n1295_039:0722a19": "得。忽聞巖桂送幽香。(石溪月)。",
    "X65n1295_039:0722a20": "學海波瀾捲未乾。幾煩仙屐上林巒。天香吹落秋風",
    "X65n1295_039:0722a21": "老。不覺相擕到廣寒。(石林鞏)。",
    "X65n1295_039:0722a22": "水邊林丁舊生涯。夢裏還家未到家。昨夜月明歸興",
    "X65n1295_039:0722a23": "動。西風一陣木樨花。(雪磯綱)。",
    "X65n1295_039:0722a24": "【增收】晦堂室中竪拳示僧曰。喚作拳頭則觸。不喚作",
    "X65n1295_039:0722b01": "拳頭則背。未審喚作甚麼。　頌曰。",
    "X65n1295_039:0722b02": "赤體更無藏隱處。黃龍未語先分付。若將見解上門",
    "X65n1295_039:0722b03": "來。他家自有通霄路。(道場林)。",
    "X65n1295_039:0722b04": "背觸人難會。憑君子細看。片雲纔出洞。遮却面前山。",
    "X65n1295_039:0722b05": "(雪巢一)。",
    "X65n1295_039:0722b06": "【增收】舒州白雲守端禪師。(嗣楊岐)示眾曰。此事如萬",
    "X65n1295_039:0722b07": "仞崖頭相似。總知道。放著手便撲。到底只是捨",
    "X65n1295_039:0722b08": "命不得。法華今日不動一毫頭。教諸人到底去",
    "X65n1295_039:0722b09": "也。擲下拄杖。　頌曰。",
    "X65n1295_039:0722b10": "擬從險處放身時。那箇商量不皺眉。不動毫芒親到",
    "X65n1295_039:0722b11": "底。眼睛皮綻蓋須彌。(虗堂愚)。",
    "X65n1295_039:0722b12": "【增收】白雲上堂。舉一則公案。布施大眾。良久云。口只",
    "X65n1295_039:0722b13": "堪喫飯。　頌曰。",
    "X65n1295_039:0722b14": "白雲舉古。直是希奇。口堪喫飯。少有人知。諸禪老莫",
    "X65n1295_039:0722b15": "遲疑。一飽自然忘百飢。(遯菴演)。",
    "X65n1295_039:0722b16": "【增收】白雲上堂。見眾集乃拈拄杖曰。大眾會麼。復卓",
    "X65n1295_039:0722b17": "拄杖曰。珊瑚枕上兩行淚。半是思君半恨君。",
    "X65n1295_039:0722b18": "　頌曰。",
    "X65n1295_039:0722b19": "幾回霑水又拖泥。年老心孤不自知。遊子不歸空悵",
    "X65n1295_039:0722b20": "望。一溪流水落花隨。(無菴全)。",
    "X65n1295_039:0722b21": "【增收】白雲因僧問。舊歲已去新歲到來。如何是不遷",
    "X65n1295_039:0722b22": "義。師曰。眉毛在眼上。　頌曰。",
    "X65n1295_039:0722b23": "罷釣歸來不繫船。江村月落正堪眠。縱饒一夜風吹",
    "X65n1295_039:0722b24": "去。只在蘆花淺水邊。(月庭忠　二)。",
    "X65n1295_039:0722c01": "落葉已隨流水去。春風未放百花舒。青山面目依然",
    "X65n1295_039:0722c02": "在。盡日橫陳對落暉。",
    "X65n1295_039:0722c03": "【增收】金陵保寧仁勇禪師。(嗣楊岐)示眾曰。釋迦老子",
    "X65n1295_039:0722c04": "四十九年說法。不曾道著一字。優波毱多丈室",
    "X65n1295_039:0722c05": "盈籌。不曾度得一人。達磨不居少室。六祖不住",
    "X65n1295_039:0722c06": "曹谿。誰是後昆誰為先覺。既然如是。彼自無瘡。",
    "X65n1295_039:0722c07": "勿傷之也。拍膝顧眾曰。且喜天下太平。　頌曰。",
    "X65n1295_039:0722c08": "烟暖土膏農事動。一犂新雨破春耕。郊原眇眇青無",
    "X65n1295_039:0722c09": "際。野草閑花次第生。(虗堂愚)。",
    "X65n1295_039:0722c10": "【增收】保寧勇示眾曰。三界唯心萬法唯識。檻外雲生",
    "X65n1295_039:0722c11": "簷前雲滴。澗水湛如藍。山花開似錦。此時若不",
    "X65n1295_039:0722c12": "究根源。直待當來問彌勒。　頌曰。",
    "X65n1295_039:0722c13": "靈然不涉去來今。三界都盧一點心。檻外春風春蝶",
    "X65n1295_039:0722c14": "舞。門前楊柳曉鶯吟。(丹霞淳)。",
    "X65n1295_039:0722c15": "【增收】比部孫居士。因楊歧來謁。值視斷次。公曰。某為",
    "X65n1295_039:0722c16": "王事所牽。何由免離。歧指曰。婁悉得麼。曰望師",
    "X65n1295_039:0722c17": "點破。歧曰。此是比部弘願深廣。利濟羣生。曰未",
    "X65n1295_039:0722c18": "審如何。岐示以偈曰。應現宰官身。廣弘悲願深。",
    "X65n1295_039:0722c19": "為人重指處。棒下血淋淋。公於此有省。　頌曰。",
    "X65n1295_039:0722c20": "棒下血淋淋。真鍮不愽金。鴛鴦親繡出。休更覓金針。",
    "X65n1295_039:0722c21": "(雪堂行)。",
    "X65n1295_039:0722c22": "六祖下第十四世(南嶽下第十三世)",
    "X65n1295_039:0722c23": "(臨濟)【增收】蘄州五祖山法演禪師。(嗣白雲端)初謁浮山遠",
    "X65n1295_039:0722c24": "和尚。遠一日語師曰。吾老矣。恐虗度子光陰。可",
    "X65n1295_039:0723a01": "往依白雲。此老雖後生吾未識面。但見其頌臨",
    "X65n1295_039:0723a02": "濟三頓棒話。有過人處。必能了子大事。師潸然",
    "X65n1295_039:0723a03": "禮辭至白雲。遂舉僧問南泉摩尼珠話請問。雲",
    "X65n1295_039:0723a04": "叱之。師領悟。獻投機偈曰。山前一片閑田地。叉",
    "X65n1295_039:0723a05": "手叮嚀問祖翁。幾度賣來還自買。為憐松竹引",
    "X65n1295_039:0723a06": "清風。雲特印可。　頌曰。",
    "X65n1295_039:0723a07": "山前田地賣還買。松竹清風痛自憐。堪笑夢中誇富",
    "X65n1295_039:0723a08": "貴。覺來那直半分錢。(遯菴演)。",
    "X65n1295_039:0723a09": "忍死叮嚀見白雲。一杯鴆酒十分斟。若教不飲空歸",
    "X65n1295_039:0723a10": "去。田地無由被陸沉。(竹屋簡　二)。",
    "X65n1295_039:0723a11": "卒風暴雨忽迷蹤。撞入浮山網子中。縱得白雲提得",
    "X65n1295_039:0723a12": "出。依然只是賣柴翁。",
    "X65n1295_039:0723a13": "【增收】五祖演云。老僧遊方十餘年。參數十人善知識。",
    "X65n1295_039:0723a14": "將謂了當。及到浮山圓鑑會下。更開口不得。末",
    "X65n1295_039:0723a15": "後又到白雲。因咬破一箇鐵餕餡。直是百味具",
    "X65n1295_039:0723a16": "足。且道餡子一句作麼生道。花發雞冠媚早秋。",
    "X65n1295_039:0723a17": "何人能染紫絲頭。有時風動頻相倚。似向階前",
    "X65n1295_039:0723a18": "鬬不休。　頌曰。",
    "X65n1295_039:0723a19": "白雲鐵餕餡。衲僧難下口。忽然咬得破。大作師子吼。",
    "X65n1295_039:0723a20": "(月菴果)。",
    "X65n1295_039:0723a21": "【增收】五祖演在白雲端會中作磨頭。一日端下來曰。",
    "X65n1295_039:0723a22": "磨頭。你還知一件事麼。師曰不知。曰近有數禪",
    "X65n1295_039:0723a23": "客。自廬山來。問他皆有悟入處。教伊說亦說得",
    "X65n1295_039:0723a24": "有來由。舉因緣向伊亦明得。教下語亦下得。端",
    "X65n1295_039:0723b01": "良久謂師曰。磨頭只是未在。你道如何。師聞之",
    "X65n1295_039:0723b02": "心下不安。得七日七夜不成腸肚。正中心下。乃",
    "X65n1295_039:0723b03": "自思惟曰。既悟了。說亦說得。明亦明得。如何却",
    "X65n1295_039:0723b04": "未在。忽然中夜方會得。從前寶惜一時放下。遂",
    "X65n1295_039:0723b05": "白端。端起來手舞足蹈○佛眼遠云。某甲侍先",
    "X65n1295_039:0723b06": "師。舉此因緣謂某甲云。參學須是一時放下方",
    "X65n1295_039:0723b07": "得安樂。大眾還見得不乃頌曰。",
    "X65n1295_039:0723b08": "放得下好脫灑。放不下牛拽耙。堪笑諸方老古錐。打",
    "X65n1295_039:0723b09": "鼓說禪無尾&#;。無尾&#;。不驚怕可嚒訝。解踏毗盧頂",
    "X65n1295_039:0723b10": "上行。不言亦自傳天下。好大哥。",
    "X65n1295_039:0723b11": "【增收】五祖演因僧問。一大藏教是箇切脚。未審切箇",
    "X65n1295_039:0723b12": "什麼字。師曰。鉢囉娘。　頌曰。",
    "X65n1295_039:0723b13": "唇上必并班豹剝。舌頭當的帝都丁。(且道是什麼字)自古上",
    "X65n1295_039:0723b14": "賢猶不識。造次凡流豈可明。(石菴玿)。",
    "X65n1295_039:0723b15": "一大藏教是切脚。東山切得鉢囉娘。胷中憤氣盤不",
    "X65n1295_039:0723b16": "得。忽作虹霓萬丈長。(即菴覺)。",
    "X65n1295_039:0723b17": "倒腹傾。腸與麼來。華言梵語幾曾該。言前句後知端",
    "X65n1295_039:0723b18": "的。陸地蓮花朵朵開。(別山智)。",
    "X65n1295_039:0723b19": "大藏教文為切脚。鉢囉娘義最深幽。孔門弟子無人",
    "X65n1295_039:0723b20": "識。碧眼胡僧暗點頭。(遯菴演)。",
    "X65n1295_039:0723b21": "【增收】五祖演因僧問。如何是佛。師曰。口是禍門。　頌",
    "X65n1295_039:0723b22": "曰。",
    "X65n1295_039:0723b23": "的的當陽句。明明箭後路。著靴人喫肉。赤脚人趂兔。",
    "X65n1295_039:0723b24": "(徑山杲)。",
    "X65n1295_039:0723c01": "口是禍門。電掣雷奔。娑竭出海。震動乾坤。(鼓山珪)。",
    "X65n1295_039:0723c02": "如何是佛。口是禍門。一錢不直。賣與買人。(雪堂行)。",
    "X65n1295_039:0723c03": "兵行詭道。賊是家親。無功受祿。有理難伸。(或菴體)。",
    "X65n1295_039:0723c04": "坑坑坎坎。嶮嶮巇巇。一言易出。駟馬難追。(虗堂愚)。",
    "X65n1295_039:0723c05": "【增收】五祖演因僧問。如何是佛。師曰。肥從口入。又曰。",
    "X65n1295_039:0723c06": "露胸跣足。　頌曰。",
    "X65n1295_039:0723c07": "老去眉鬚似雪霜。元來習氣尚難忘。少年無限傷心",
    "X65n1295_039:0723c08": "事。一度思量一斷腸。(佛鑑懃)。",
    "X65n1295_039:0723c09": "牙根爛嚼真彌勒。腹裏橫吞老釋迦。大地虗空皆得",
    "X65n1295_039:0723c10": "飽。這回不到負檀家。(心聞賁)。",
    "X65n1295_039:0723c11": "【增收】五祖演因僧問。如何是臨濟下事。師曰。五逆聞",
    "X65n1295_039:0723c12": "雷。　頌曰。",
    "X65n1295_039:0723c13": "從前五逆怕聞雷。不似大蟲看水磨。孤峯頂上要同",
    "X65n1295_039:0723c14": "行。十字街頭還共坐。(鼓山珪)。",
    "X65n1295_039:0723c15": "五逆聞雷。曾參顏回。一粒豆子。爆出冷灰。(徑山杲)。",
    "X65n1295_039:0723c16": "者僧苦下打爺拳。霹靂聲中宇宙昏。驚起無明金翅",
    "X65n1295_039:0723c17": "鳥。擘開滄海取龍吞。(東山空)。",
    "X65n1295_039:0723c18": "五逆聞雷。露出屍骸。人間天上。無處堪埋。(朴翁銛)。",
    "X65n1295_039:0723c19": "五逆聞雷慊慊然。尋常爭敢與人宣。自從六十輕酬",
    "X65n1295_039:0723c20": "後。濟北驢名不浪傳。(虗堂愚)。",
    "X65n1295_039:0723c21": "【增收】五祖演示眾曰。釋迦彌勒猶是他奴。且道他是",
    "X65n1295_039:0723c22": "阿誰。　頌曰。",
    "X65n1295_039:0723c23": "老年經節臘。樂事甚悠悠。不及兒童日。都來不解愁。",
    "X65n1295_039:0723c24": "(南堂興)。",
    "X65n1295_039:0724a01": "他弓莫挽。他馬莫騎。他非莫管。他事莫知。(無門開)。",
    "X65n1295_039:0724a02": "釋迦彌勒是他奴。今古禪流知也無。酒好不須懸望",
    "X65n1295_039:0724a03": "子。醋酸何必掛葫蘆。(野牛平)。",
    "X65n1295_039:0724a04": "【增收】五祖演問僧曰。倩女離魂那箇是真底(王宙欲娶倩娘",
    "X65n1295_039:0724a05": "為妻。倩父母不許。倩遂臥病在家。王宙將欲遠行。月下見倩來。同舟而去。三年後遂生一子。倩遂歸",
    "X65n1295_039:0724a06": "父母家。纔到門。家中有一倩娘。出來相見。兩人遂合成一身)。　頌曰。",
    "X65n1295_039:0724a07": "二女合為一媳婦。機輪截斷難回互。從來往返絕踪",
    "X65n1295_039:0724a08": "由。行人莫問來時路。(普融藏主)。",
    "X65n1295_039:0724a09": "只是舊時行履處。等閒舉著便譊訛。夜來一陣狂風",
    "X65n1295_039:0724a10": "起。吹落桃花知幾多。(慈受深)。",
    "X65n1295_039:0724a11": "兩女合為一媳婦。古寺基前幢子竪。彷彿上有陀羅",
    "X65n1295_039:0724a12": "尼。多少行人盡驚怖。(正堂辯)。",
    "X65n1295_039:0724a13": "縱使百千劫。所作業不忘。因緣會遇時。果報還自受。",
    "X65n1295_039:0724a14": "(或菴體)。",
    "X65n1295_039:0724a15": "涼宵愛月上危樓。幾處笙歌幾處愁。歌管未闌愁未",
    "X65n1295_039:0724a16": "歇。忽然天曉一時休。(且菴仁)。",
    "X65n1295_039:0724a17": "憶昔春風上苑行。爛窺紅紫厭平生。如今再到曾行",
    "X65n1295_039:0724a18": "處。寂寂無人草自生。(萬菴柔)。",
    "X65n1295_039:0724a19": "南枝向暖北枝寒。何事春風作兩般。憑仗高樓莫吹",
    "X65n1295_039:0724a20": "笛。大家留取倚闌看。(雪菴瑾)。",
    "X65n1295_039:0724a21": "雪月是同。溪山各異。萬福萬福。是一是二。(無門開)。",
    "X65n1295_039:0724a22": "行弔先桃茢。喪車後紙錢。老胡門下客。寧可入黃泉。",
    "X65n1295_039:0724a23": "(虗堂愚)。",
    "X65n1295_039:0724a24": "【增收】五祖演垂語曰。路逢達道人。不將語默對。且道",
    "X65n1295_039:0724b01": "將甚麼對。　頌曰。",
    "X65n1295_039:0724b02": "來說是非者。便是是非人。誠哉是言也。弄物不知名。",
    "X65n1295_039:0724b03": "(月林觀)。",
    "X65n1295_039:0724b04": "路逢達道人。不將語默對。攔腮擘面拳。直下會便會。",
    "X65n1295_039:0724b05": "(無門開)。",
    "X65n1295_039:0724b06": "【增收】五祖演一日持錫遶廊曰。莫有屬牛人問命麼。",
    "X65n1295_039:0724b07": "眾皆無語。自曰。孫臏今曰開鋪。更無一人埀顧。",
    "X65n1295_039:0724b08": "可憐三尺龍鬚。喚作尋常破布。　頌曰。",
    "X65n1295_039:0724b09": "無端平地起干戈。爭似屬牛人更多。滿目慚惶無著",
    "X65n1295_039:0724b10": "處。低頭依舊入烟蘿。(高峯妙)。",
    "X65n1295_039:0724b11": "【增收】五祖演曰。譬如水牯牛過窓櫺。頭角四蹄都過",
    "X65n1295_039:0724b12": "了。因甚麼尾巴過不得。　頌曰。",
    "X65n1295_039:0724b13": "牛過窓櫺。錯為安名。大唐國裏。不見一人。(月林觀)。",
    "X65n1295_039:0724b14": "龜本真靈物。都緣不自知。一朝親脫殻。直透九天飛。",
    "X65n1295_039:0724b15": "(如庵用)。",
    "X65n1295_039:0724b16": "等閑放出這牛兒。頭角分明舉似誰。若向尾巴尖上",
    "X65n1295_039:0724b17": "會。新羅鷂子過多時。(高峯妙)。",
    "X65n1295_039:0724b18": "【增收】五祖演謝監收上堂曰。人之性命。第一須是○。",
    "X65n1295_039:0724b19": "欲得成此○。先須防於○。若是真○人。○○。",
    "X65n1295_039:0724b20": "　頌曰。",
    "X65n1295_039:0724b21": "一二三四五六圈。心肝粉碎髑髏寒。若將方木投圓",
    "X65n1295_039:0724b22": "竅。醜婦爭教得少年。(高峯妙)。",
    "X65n1295_039:0724b23": "【增收】五祖演舉。昔日有秀才著無鬼論。一日鬼現身",
    "X65n1295_039:0724b24": "云。你道無我聻。秀才無語。師曰。當時只舉手作",
    "X65n1295_039:0724c01": "鵓鳩觜云。谷孤故。　頌曰。",
    "X65n1295_039:0724c02": "說有道無徒費力。現身無語強分踈。只消一箇鵓鳩",
    "X65n1295_039:0724c03": "觜。百怪千妖盡掃除。(此山應)。",
    "X65n1295_039:0724c04": "五祖鵓鳩啼。當機直下提。隔山尋蟻跡。能有幾人知。",
    "X65n1295_039:0724c05": "(石田薰)。",
    "X65n1295_039:0724c06": "【增收】五祖演因僧問。如何是為人一句。師曰。門前石",
    "X65n1295_039:0724c07": "塔子。　頌曰。",
    "X65n1295_039:0724c08": "門前石塔子。八白與九紫。方道既分明。免被巡官使。",
    "X65n1295_039:0724c09": "(雪堂行)。",
    "X65n1295_039:0724c10": "【增收】五祖演每遇僧來請益。祇曰。無這閑工夫。　頌",
    "X65n1295_039:0724c11": "曰。",
    "X65n1295_039:0724c12": "彼此且無相負累。行人無不失鈎錐。雖然不瞎眾生",
    "X65n1295_039:0724c13": "眼。也好拳頭劈口槌。(龍門遠)。",
    "X65n1295_039:0724c14": "開口便見膽。工夫傲東魯。昔於豆子山。也解打瓦鼓。",
    "X65n1295_039:0724c15": "(南巖勝)。",
    "X65n1295_039:0724c16": "【增收】五祖演凡見僧來便曰。屈屈。僧曰。屈作甚麼。師",
    "X65n1295_039:0724c17": "曰。如今不屈。更待何時。　頌曰。",
    "X65n1295_039:0724c18": "盡力不奈何。按牛頭喫草。若無錦繡文。難以論嘉藻。",
    "X65n1295_039:0724c19": "(龍門遠)。",
    "X65n1295_039:0724c20": "銕餡價難窮。誰知屈味濃。法幢光祖域。正董在胸中。",
    "X65n1295_039:0724c21": "(南巖勝)。",
    "X65n1295_039:0724c22": "【增收】五祖演問僧。離却四大五蘊。那箇是你清淨法",
    "X65n1295_039:0724c23": "身。　頌曰。",
    "X65n1295_039:0724c24": "堂堂白日上刀梯。任是崑崙眼亦迷。多謝門前案山",
    "X65n1295_039:0725a01": "子。春來秋去泄天機。(雪堂行)。",
    "X65n1295_039:0725a02": "【增收】五祖演展手問僧曰。因何喚作手。　頌曰。",
    "X65n1295_039:0725a03": "何故喚作手。衲僧難開口。擬議自顢頇。可憐太蒙斗。",
    "X65n1295_039:0725a04": "(佛眼遠)。",
    "X65n1295_039:0725a05": "先祖滔滔無固必。後人悱悱有雌雄。巨靈擡手無多",
    "X65n1295_039:0725a06": "子。分破華山千萬重。(南巖勝)。",
    "X65n1295_039:0725a07": "【增收】隆興府兜率從悅禪師。(嗣真淨文)室中設三語",
    "X65n1295_039:0725a08": "以驗學者。一曰。撥草瞻風祇圖見性。即今上人",
    "X65n1295_039:0725a09": "性在甚麼處。二曰。識得自性方脫生死。眼光落",
    "X65n1295_039:0725a10": "地時作麼生脫。三曰。脫得生死便知去處。四大",
    "X65n1295_039:0725a11": "分離向甚麼處去。　頌曰。",
    "X65n1295_039:0725a12": "陰森夏木杜鵑鳴。日破浮空宇宙清。莫對曾參問曾",
    "X65n1295_039:0725a13": "晳。從教孝子諱爺名。(張無盡　三)。",
    "X65n1295_039:0725a14": "人間鬼使符來取。天上花冠色正萎。好箇轉身時節",
    "X65n1295_039:0725a15": "子。莫教閻老等閒知。",
    "X65n1295_039:0725a16": "鼓合東村李大妻。西風曠野淚沾衣。碧蘆紅蓼江南",
    "X65n1295_039:0725a17": "岸。却作張三坐釣磯。",
    "X65n1295_039:0725a18": "驢放三千。馬放八百。透過重關。未為英傑。(月林觀)。",
    "X65n1295_039:0725a19": "一念普觀無量劫。無量劫事即如今。如今覷破這一",
    "X65n1295_039:0725a20": "念。覷破如今覷底人。(無門開)。",
    "X65n1295_039:0725a21": "【增收】東京法雲佛照杲禪師。(嗣真淨文)師以力參深",
    "X65n1295_039:0725a22": "到。語不入時。每示眾。常舉。老僧熈寧八年。文帳",
    "X65n1295_039:0725a23": "在鳳翔府供申。當年崩了華山四十里。壓倒八",
    "X65n1295_039:0725a24": "十村人家。汝輩後生。茄子瓠子。幾時知得。或問",
    "X65n1295_039:0725b01": "曰。寶華王座上。因甚麼一向世諦。師曰。癡人佛",
    "X65n1295_039:0725b02": "性豈有二種邪。　頌曰。",
    "X65n1295_039:0725b03": "隔水何人歌竹枝。動人情思極幽微。夜深轉入單于",
    "X65n1295_039:0725b04": "調。月朗風高聽者稀。(虗堂愚)。",
    "X65n1295_039:0725b05": "六祖下第十五世(南嶽下第十四世)",
    "X65n1295_039:0725b06": "(臨濟)【增收】成都府昭覺寺克勤圓悟佛果禪師。(嗣五祖演)。",
    "X65n1295_039:0725b07": "先住東京天寧。師凡埀問。學者疑議。則一拳。",
    "X65n1295_039:0725b08": "　頌曰。",
    "X65n1295_039:0725b09": "盡力當胸一拳。幾箇眉鬚墮落。更欲如何若何。普化",
    "X65n1295_039:0725b10": "空中木鐸。(瞎堂遠)。",
    "X65n1295_039:0725b11": "【增收】圓悟因僧問。西天以蠟人為驗。此土以何為驗。",
    "X65n1295_039:0725b12": "師曰。生銕鑄就崑崙兒。　頌曰。",
    "X65n1295_039:0725b13": "生銕鑄就崑崙兒。眼耳鼻舌如泥塊。西天此土謾紛",
    "X65n1295_039:0725b14": "紜。銕眼銅睛看不破。(別峯印)。",
    "X65n1295_039:0725b15": "生銕鑄就崑崙兒。頭輕脚重肚皮大。明眼衲僧薩普",
    "X65n1295_039:0725b16": "吒。九十日中看不破。看不破。笑倒嵩山破竈墮。(晦",
    "X65n1295_039:0725b17": "叟光)。",
    "X65n1295_039:0725b18": "【增收】舒州太平慧懃佛鑑禪師。(嗣五祖演)僧問。如何",
    "X65n1295_039:0725b19": "是佛。師曰。喫飯咬著砂。　頌曰。",
    "X65n1295_039:0725b20": "喫飯咬著沙。隱落第三牙。春風纔過後。拄杖亦開花。",
    "X65n1295_039:0725b21": "(慈受深)。",
    "X65n1295_039:0725b22": "【增收】舒州龍門清遠佛眼禪師。(嗣五祖演)甞請益五",
    "X65n1295_039:0725b23": "祖。凡有所問。演即曰。我不如你。你自會得好。或",
    "X65n1295_039:0725b24": "曰。我不會。我不如你。師愈疑。遂咨決於元禮首",
    "X65n1295_039:0725c01": "座。禮以手引師耳。繞圍爐數匝。行且語曰。你自",
    "X65n1295_039:0725c02": "會得好。師曰。有冀開發乃爾相戲耶。禮曰。你他",
    "X65n1295_039:0725c03": "後悟去。方知今日曲折耳。　頌曰。",
    "X65n1295_039:0725c04": "我不會兮不如你。達磨當門缺兩齒。滿堂無限白蘋",
    "X65n1295_039:0725c05": "風。明明不自秋江起。(雪堂行　二)。",
    "X65n1295_039:0725c06": "我不會兮不如你。堪咲千花生碓觜。善財謾到百城",
    "X65n1295_039:0725c07": "游。何曾踏著自家底。",
    "X65n1295_039:0725c08": "我不會兮不如你。旃檀林裏香風起。漁歌一曲過瀟",
    "X65n1295_039:0725c09": "湘。攪動滄溟聲未已。(獃堂定)。",
    "X65n1295_039:0725c10": "【增收】龍門示眾曰。千說萬說不若親見一面。縱不說",
    "X65n1295_039:0725c11": "亦自分明。王子寶刀喻。眾盲摸象喻。禪學中隔",
    "X65n1295_039:0725c12": "江招手事。望州亭相見事。深山巖崖處事。此皆",
    "X65n1295_039:0725c13": "親面而見之。不在說也。　頌曰。",
    "X65n1295_039:0725c14": "寧辨人間是與非。生來淈[泳-永+盾]眼如眉。不因說著當年",
    "X65n1295_039:0725c15": "事。萬古千秋那得知。(虗堂愚)。",
    "X65n1295_039:0725c16": "【增收】金陵俞道婆。市油餈為業。參瑯琊起和尚。起以",
    "X65n1295_039:0725c17": "臨濟無位真人話示之。一日聞丐者唱蓮華樂",
    "X65n1295_039:0725c18": "云。不因柳毅傳書信。何緣得到洞庭湖。忽大悟。",
    "X65n1295_039:0725c19": "以餈盤投地。夫曰。你顛邪。婆掌曰。非汝境界。往",
    "X65n1295_039:0725c20": "見瑯琊。琊望之知其造詣。問那箇是無位真人。",
    "X65n1295_039:0725c21": "婆應聲曰。有一無位人。六臂三頭努力瞋。一擘",
    "X65n1295_039:0725c22": "華山分兩路。萬年流水不知春。琊印可之。凡有",
    "X65n1295_039:0725c23": "僧至。則曰兒兒。僧擬議。即掩門。佛燈珣和尚往",
    "X65n1295_039:0725c24": "勘之。婆如前所問。珣曰。爺在甚處。婆轉身拜露",
    "X65n1295_039:0726a01": "柱。珣即踏倒曰。將謂有多少奇特。便出。婆蹶起",
    "X65n1295_039:0726a02": "曰。兒兒來。惜你則箇。珣竟不顧。安首座至。婆問。",
    "X65n1295_039:0726a03": "甚處來。曰德山。婆曰。德山泰乃老婆兒子。曰婆",
    "X65n1295_039:0726a04": "是甚人兒子。婆曰。被上座一問。直得立地放尿。",
    "X65n1295_039:0726a05": "　頌曰。",
    "X65n1295_039:0726a06": "柳毅傳書只自知。得便宜是落便宜。親夫愛子都拋",
    "X65n1295_039:0726a07": "却。痛惜深憐乞養兒。(笑翁堪)。",
    "X65n1295_039:0726a08": "驀別相逢銕面皮。渾家喪盡喚孩兒。翻身師子施牙",
    "X65n1295_039:0726a09": "爪。猶落渠儂第二機。咦。且道渠是阿誰。(塗毒策)。",
    "X65n1295_039:0726a11": "禪宗頌古聯珠通集卷第三十九"
}