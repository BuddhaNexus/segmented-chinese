{
    "T02n0099_035:0250a16": "雜阿含經卷第三十五",
    "T02n0099_035:0250a18": "宋天竺三藏求那跋陀羅譯",
    "T02n0099_035:0250a19": "三五970（九七〇）如是我聞：一時，佛住王舍城迦蘭陀",
    "T02n0099_035:0250a20": "竹園。時，王舍城有外道出家名舍羅步，住",
    "T02n0099_035:0250a21": "須摩竭陀池側，於自眾中作如是唱言：「沙",
    "T02n0099_035:0250a22": "門釋子法我悉知，我先已知彼法、律而悉棄",
    "T02n0099_035:0250a23": "捨。」時，有眾多比丘晨朝著衣持鉢，入王舍",
    "T02n0099_035:0250a24": "城乞食。聞有外道名舍羅步，住王舍城須",
    "T02n0099_035:0250a25": "摩竭陀池側，於自眾中作如是唱：「沙門釋",
    "T02n0099_035:0250a26": "子所有法、律我悉已知，先已知彼法、律，然後",
    "T02n0099_035:0250a27": "棄捨。」聞是語已，乞食畢，還精舍，舉衣鉢，洗",
    "T02n0099_035:0250a28": "足已，往詣佛所，稽首禮足，退坐一面，白佛",
    "T02n0099_035:0250a29": "言：「世尊！我等晨朝著衣持鉢，入王舍城乞",
    "T02n0099_035:0250b01": "食，聞有外道出家名舍羅步，住王舍城須",
    "T02n0099_035:0250b02": "摩竭陀池側，於自眾中作是唱言：『沙門釋",
    "T02n0099_035:0250b03": "子法我已悉知，知彼法、律已，然後棄捨。』善哉！",
    "T02n0099_035:0250b04": "世尊！可自往彼須摩竭陀池側，憐愍彼故！」",
    "T02n0099_035:0250b05": "爾時，世尊默然而許，於日晡時從禪覺，往",
    "T02n0099_035:0250b06": "到須摩竭陀池側外道舍羅步所。時，舍羅步",
    "T02n0099_035:0250b07": "外道出家遙見世尊來，即敷床坐，請佛令",
    "T02n0099_035:0250b08": "坐。佛即就坐，告舍羅步言：「汝實作是語：『沙",
    "T02n0099_035:0250b09": "門釋子所有法、律，我悉已知。知彼法、律已，",
    "T02n0099_035:0250b10": "然後棄捨。』耶？」時，舍羅步默而不答。佛告舍",
    "T02n0099_035:0250b11": "羅步：「汝今應說，何故默然？汝所知滿足者，",
    "T02n0099_035:0250b12": "我則隨喜；不滿足者，我當令汝滿足。」時，舍",
    "T02n0099_035:0250b13": "羅步猶故默然。如是第二、第三說，彼再三默然",
    "T02n0099_035:0250b14": "住。時，舍羅步有一梵行弟子白舍羅步言：",
    "T02n0099_035:0250b15": "「師應往詣沙門瞿曇說所知見，今沙門瞿",
    "T02n0099_035:0250b16": "曇自來詣此，何故不說？沙門瞿曇又告師",
    "T02n0099_035:0250b17": "言：『若滿足者，我則隨喜；不滿足者，當令滿",
    "T02n0099_035:0250b18": "足。』何故默然而不記說？」彼舍羅步梵行弟子",
    "T02n0099_035:0250b19": "勸時，亦復默然。爾時，世尊告舍羅步：「若復",
    "T02n0099_035:0250b20": "有言：『沙門瞿曇非如來、應、等正覺。』我若善",
    "T02n0099_035:0250b21": "諫善問，善諫善問時，彼則遼落說諸外事；或",
    "T02n0099_035:0250b22": "忿恚慢覆，對閡不忍，無由能現；或默然抱",
    "T02n0099_035:0250b23": "愧低頭，密自思省，如今舍羅步。若復作如",
    "T02n0099_035:0250b24": "是言非沙門瞿曇無正法、律者，我若善諫",
    "T02n0099_035:0250b25": "善問，彼亦如汝今日默然而住。若復有言",
    "T02n0099_035:0250b26": "非沙門瞿曇聲聞善向者，我若善諫善問，彼",
    "T02n0099_035:0250b27": "亦乃至如汝今日默然而住。」爾時，世尊於須",
    "T02n0099_035:0250b28": "摩竭陀池側師子吼已，從坐起而去。爾時，",
    "T02n0099_035:0250b29": "舍羅步梵行弟子語舍羅步言：「譬如有牛，",
    "T02n0099_035:0250c01": "截其兩角，入空牛欄中，跪地大吼；師亦如",
    "T02n0099_035:0250c02": "是，於無沙門瞿曇弟子眾中作師子吼。譬",
    "T02n0099_035:0250c03": "如女人欲作丈夫聲，發聲即作女聲；師亦",
    "T02n0099_035:0250c04": "如是，於非沙門瞿曇弟子眾中作師子吼。",
    "T02n0099_035:0250c05": "譬如野干欲作狐聲，發聲還作野干",
    "T02n0099_035:0250c06": "聲；師亦如是，於非沙門瞿曇弟子眾中",
    "T02n0099_035:0250c07": "欲作師子吼。」時，舍羅步梵行弟子於舍羅",
    "T02n0099_035:0250c08": "步面前呵責毀呰已，從坐起去。",
    "T02n0099_035:0250c09": "971（九七一）如是我聞：一時，佛住王舍城迦蘭陀",
    "T02n0099_035:0250c10": "竹園。爾時，王舍城須摩竭陀池側有外道出",
    "T02n0099_035:0250c11": "家名上坐，住彼池側，於自眾中作如是",
    "T02n0099_035:0250c12": "語：「我說一偈，若能報者，我當於彼修行梵",
    "T02n0099_035:0250c13": "行。」時，有眾多比丘晨朝著衣持鉢，入王舍",
    "T02n0099_035:0250c14": "城乞食，聞有外道出家名曰上座，住須",
    "T02n0099_035:0250c15": "摩竭陀池側，於自眾中作如是說：「我說一",
    "T02n0099_035:0250c16": "偈，有能報者，我當於彼所修行梵行。」乞",
    "T02n0099_035:0250c17": "食畢，還精舍，舉衣鉢，洗足已，詣佛所，稽首",
    "T02n0099_035:0250c18": "佛足，退坐一面，白佛言：「世尊！我今晨朝",
    "T02n0099_035:0250c19": "與眾多比丘入城乞食，聞有外道出家名",
    "T02n0099_035:0250c20": "曰上坐，住須摩竭陀池側，於自眾中作",
    "T02n0099_035:0250c21": "如是說：『我說一偈，有能報者，我當於彼",
    "T02n0099_035:0250c22": "修行梵行。』唯願世尊應自往彼，哀愍故！」爾",
    "T02n0099_035:0250c23": "時，世尊默然而許，即日晡時從禪覺，往至",
    "T02n0099_035:0250c24": "須摩竭陀池側。時，上坐外道出家遙見世",
    "T02n0099_035:0250c25": "尊，即敷床座，請佛令坐。世尊坐已，告上",
    "T02n0099_035:0250c26": "坐外道出家言：「汝實作是語：『我說一偈，若",
    "T02n0099_035:0250c27": "能報者，我當於彼修行梵行』耶？汝今便可",
    "T02n0099_035:0250c28": "說偈，我能報答。」時，彼外道即累繩床以為",
    "T02n0099_035:0250c29": "高座，自昇其上。即說偈言：",
    "T02n0099_035:0251a01": "「比丘以法活，　　不恐怖眾生，",
    "T02n0099_035:0251a02": "意寂行捨離，　　持戒順息止。」",
    "T02n0099_035:0251a03": "爾時，世尊知彼上坐外道心。即說偈言：",
    "T02n0099_035:0251a04": "「汝於所說偈，　　能自隨轉者，",
    "T02n0099_035:0251a05": "我當於汝所，　　作善士夫觀，",
    "T02n0099_035:0251a06": "觀汝今所說，　　言行不相應，",
    "T02n0099_035:0251a07": "寂止自調伏，　　莫恐怖眾生，",
    "T02n0099_035:0251a08": "行意寂遠離，　　受持淨戒者，",
    "T02n0099_035:0251a09": "順調伏寂止，　　身口心離惡，",
    "T02n0099_035:0251a10": "善攝於住處，　　不令放逸者，",
    "T02n0099_035:0251a11": "是則名隨順，　　調伏及寂止。」",
    "T02n0099_035:0251a12": "爾時，上坐外道出家作是念：「沙門瞿曇已",
    "T02n0099_035:0251a13": "知我心。」即從床而下，合掌白佛言：「今我可",
    "T02n0099_035:0251a14": "得於正法、律出家、受具足，成比丘法不？」",
    "T02n0099_035:0251a15": "佛告上坐外道出家：「今汝可得於正法、律",
    "T02n0099_035:0251a16": "出家、受具足，成比丘分。」如是上坐外道出",
    "T02n0099_035:0251a17": "家得出家，作比丘已，思惟：「所以善男子剃",
    "T02n0099_035:0251a18": "除鬚髮，著袈裟衣，正信非家，出家學道……。」乃",
    "T02n0099_035:0251a19": "至心善解脫，得阿羅漢。",
    "T02n0099_035:0251a20": "972（九七二）如是我聞：一時，佛住王舍城迦蘭陀",
    "T02n0099_035:0251a21": "竹園。時，有眾多婆羅門出家住須摩竭陀池",
    "T02n0099_035:0251a22": "側，集聚一處，作如是論：「如是婆羅門真",
    "T02n0099_035:0251a23": "諦，如是婆羅門真諦。」爾時，世尊知彼眾多婆",
    "T02n0099_035:0251a24": "羅門出家心念，往到須摩竭陀池側。時，眾多",
    "T02n0099_035:0251a25": "婆羅門出家遙見佛來，即為佛敷床座，請",
    "T02n0099_035:0251a26": "佛就坐。佛即就坐，告諸婆羅門出家：「汝等",
    "T02n0099_035:0251a27": "於此須摩竭陀池側，眾共集聚，何所論說？」",
    "T02n0099_035:0251a28": "婆羅門出家白佛言：「瞿曇！我等眾多婆羅門",
    "T02n0099_035:0251a29": "出家集於此坐，作如是論：『如是婆羅門真",
    "T02n0099_035:0251b01": "諦。如是婆羅門真諦。』」佛告婆羅門出家：「有",
    "T02n0099_035:0251b02": "三種婆羅門真實，我自覺悟成等正覺而",
    "T02n0099_035:0251b03": "復為人演說。汝婆羅門出家作如是說：『不",
    "T02n0099_035:0251b04": "害一切眾生，是婆羅門真諦，非為虛妄。』彼",
    "T02n0099_035:0251b05": "於彼言我勝、言相似、言我卑，若於彼真",
    "T02n0099_035:0251b06": "諦不繫著，於一切世間作慈心色像，是名",
    "T02n0099_035:0251b07": "第一婆羅門真諦，我自覺悟成等正覺，為人",
    "T02n0099_035:0251b08": "演說。「復次，婆羅門作如是說：『所有集法皆",
    "T02n0099_035:0251b09": "是滅法，此是真諦，非為虛妄。』乃至於彼真",
    "T02n0099_035:0251b10": "諦不計著，於一切世間觀察生滅，是名",
    "T02n0099_035:0251b11": "第二婆羅門真諦。「復次，婆羅門作如是說：",
    "T02n0099_035:0251b12": "『無我處所及事都無所有，無我處所及事",
    "T02n0099_035:0251b13": "都無所有，此則真諦，非為虛妄。』如前說，",
    "T02n0099_035:0251b14": "乃至於彼無所繫著，一切世間無我像類，",
    "T02n0099_035:0251b15": "是名第三婆羅門真諦，我自覺悟成等正覺",
    "T02n0099_035:0251b16": "而為人說。」爾時，眾多婆羅門出家默然住。時，",
    "T02n0099_035:0251b17": "世尊作是念：「今映彼愚癡，殺彼惡者，今此",
    "T02n0099_035:0251b18": "眾中無一能自思量欲造因緣，於沙門瞿",
    "T02n0099_035:0251b19": "曇法中修行梵行。」如是知已，從坐起而去。",
    "T02n0099_035:0251b20": "973（九七三）如是我聞：一時，佛住拘睒彌國瞿師",
    "T02n0099_035:0251b21": "羅園，尊者阿難亦住於彼。時，有外道出家",
    "T02n0099_035:0251b22": "名曰栴陀，詣尊者阿難所，與尊者阿難共",
    "T02n0099_035:0251b23": "相問訊慰勞已，退坐一面，問尊者阿難言：",
    "T02n0099_035:0251b24": "「何故於沙門瞿曇所出家修梵行？」阿難答",
    "T02n0099_035:0251b25": "言：「為斷貪欲、瞋恚、愚癡故，於彼出家修梵",
    "T02n0099_035:0251b26": "行。」栴陀復問：「彼能說斷貪欲、瞋恚、愚癡",
    "T02n0099_035:0251b27": "耶？」阿難答言：「我亦能說斷貪欲、瞋恚、愚癡。」",
    "T02n0099_035:0251b28": "栴陀復問：「汝見貪欲、瞋恚、愚癡有何過患，",
    "T02n0099_035:0251b29": "說斷貪欲、瞋恚、愚癡耶？」阿難答言：「染著貪",
    "T02n0099_035:0251c01": "欲映障心故，或自害，或復害他，或復俱",
    "T02n0099_035:0251c02": "害，現法得罪、後世得罪、現法後世二俱得",
    "T02n0099_035:0251c03": "罪，彼心常懷憂、苦受覺。若瞋恚映障、愚癡",
    "T02n0099_035:0251c04": "映障，自害、害他、自他俱害，乃至常懷憂、苦",
    "T02n0099_035:0251c05": "受覺。又復，貪欲為盲、為無目、為無智、為慧",
    "T02n0099_035:0251c06": "力羸、為障閡，非明、非等覺，不轉向涅槃。",
    "T02n0099_035:0251c07": "瞋恚、愚癡亦復如是。我見貪欲、瞋恚、愚癡",
    "T02n0099_035:0251c08": "有如是過患，故說斷貪欲、瞋恚、愚癡。」栴陀",
    "T02n0099_035:0251c09": "復問：「汝見斷貪欲、瞋恚、愚癡有何福利，而",
    "T02n0099_035:0251c10": "說斷貪欲、瞋恚、愚癡？」阿難答言：「斷貪欲已，",
    "T02n0099_035:0251c11": "不自害，又不害他，亦不俱害；又復不現法",
    "T02n0099_035:0251c12": "得罪、後世得罪、現法後世得罪，心法常懷",
    "T02n0099_035:0251c13": "喜樂、受覺。瞋恚、愚癡亦復如是。於現法中",
    "T02n0099_035:0251c14": "常離熾然，不待時節，有得餘現法緣自覺",
    "T02n0099_035:0251c15": "知。見有如是功德利益故，說斷貪欲、瞋恚、",
    "T02n0099_035:0251c16": "愚癡。」栴陀復問：「尊者阿難！有道有跡，修習",
    "T02n0099_035:0251c17": "多修習，能斷貪欲、瞋恚、愚癡不？」阿難答言：",
    "T02n0099_035:0251c18": "「有。謂八正道——正見乃至正定。」栴陀外道白",
    "T02n0099_035:0251c19": "尊者阿難：「此是賢哉之道、賢哉之跡，修習多",
    "T02n0099_035:0251c20": "修習，能斷貪欲、瞋恚、愚癡。」時，栴陀外道聞",
    "T02n0099_035:0251c21": "尊者阿難所說，歡喜隨喜，從坐起而去。",
    "T02n0099_035:0251c22": "974（九七四）如是我聞：一時，佛住舍衛國祇樹給",
    "T02n0099_035:0251c23": "孤獨園。爾時，尊者舍利弗詣佛所，稽首佛",
    "T02n0099_035:0251c24": "足，退坐一面。爾時，世尊為尊者舍利弗種",
    "T02n0099_035:0251c25": "種說法，示、教、照、喜；示、教、照、喜已，默然住。時，尊",
    "T02n0099_035:0251c26": "者舍利弗聞佛所說，歡喜隨喜已，稽首禮足",
    "T02n0099_035:0251c27": "而去。",
    "T02n0099_035:0251c28": "時，有外道出家補縷低迦隨路而來，問尊",
    "T02n0099_035:0251c29": "者舍利弗：「從何所來？」舍利弗答言：「火種！我",
    "T02n0099_035:0252a01": "從我世尊所，聽大師說教授法來。」補縷低",
    "T02n0099_035:0252a02": "迦問尊者舍利弗：「今猶不離乳，從師聞說",
    "T02n0099_035:0252a03": "教授法耶？」舍利弗答言：「火種！我不離乳，",
    "T02n0099_035:0252a04": "於大師所，聞說教授法。」補縷低迦語尊者",
    "T02n0099_035:0252a05": "舍利弗言：「我久已離乳，捨師所說教授法。」",
    "T02n0099_035:0252a06": "舍利弗言：「汝法是惡說法、律，惡覺，非為出",
    "T02n0099_035:0252a07": "離、非正覺道，壞法、非可讚歎法、非可依止",
    "T02n0099_035:0252a08": "法，又彼師者，非等正覺，是故汝等疾疾捨乳，",
    "T02n0099_035:0252a09": "離師教法。譬如乳牛，麁惡狂騷，又少乳汁，",
    "T02n0099_035:0252a10": "彼犢飲乳，疾疾捨去；如是惡說法、律，惡覺，",
    "T02n0099_035:0252a11": "非出離、非正覺道，壞法、非可讚歎法、非可",
    "T02n0099_035:0252a12": "依止法。又彼師者，非等正覺，是故速捨師教",
    "T02n0099_035:0252a13": "授法。我所有法是正法、律，是善覺，是出離正",
    "T02n0099_035:0252a14": "覺道，不壞、可讚歎、可依止。又彼大師是等",
    "T02n0099_035:0252a15": "正覺，是故久飲其乳，聽受大師說教授法。",
    "T02n0099_035:0252a16": "譬如乳牛，不麁狂騷，又多乳汁，彼犢飲時，",
    "T02n0099_035:0252a17": "久而不厭。我法如是，是正法、律，乃至久聽",
    "T02n0099_035:0252a18": "說教授法。」時，補縷低迦語舍利弗：「汝等快",
    "T02n0099_035:0252a19": "得善利，於正法、律，乃至久聽說教授法。」時，",
    "T02n0099_035:0252a20": "補屢低迦外道出家聞舍利弗所說，歡喜隨",
    "T02n0099_035:0252a21": "喜，從道而去。",
    "T02n0099_035:0252a22": "975（九七五）如是我聞：一時，佛住舍衛國祇樹給",
    "T02n0099_035:0252a23": "孤獨園。爾時，補縷低迦外道出家來詣佛所，",
    "T02n0099_035:0252a24": "與世尊面相問訊慰勞已，退坐一面，白佛",
    "T02n0099_035:0252a25": "言：「瞿曇！先日眾多種種異道出家沙門、婆羅",
    "T02n0099_035:0252a26": "門集於未曾有講堂，作如是論議：『沙門瞿",
    "T02n0099_035:0252a27": "曇智慧猶如空舍，不能於大眾中建立論",
    "T02n0099_035:0252a28": "議，此應此不應，此合此不合。譬如盲牛，偏",
    "T02n0099_035:0252a29": "行邊畔，不入中田；沙門瞿曇亦復如是，無",
    "T02n0099_035:0252b01": "應不應，無合不合。』」佛告補縷低迦：「此諸外",
    "T02n0099_035:0252b02": "道論議，說應不應，合不合，於聖法、律，如小",
    "T02n0099_035:0252b03": "兒戲。譬如士夫，年八、九十，髮白齒落，作小",
    "T02n0099_035:0252b04": "兒戲，團治泥土，作象作馬，種種形類，眾人",
    "T02n0099_035:0252b05": "皆言：『此老小兒。』如是。火種！種種諸論，謂應",
    "T02n0099_035:0252b06": "不應，合不合，於聖法、律，如小兒戲，然於彼",
    "T02n0099_035:0252b07": "中，無有比丘方便所應。」補縷低迦白佛：「瞿",
    "T02n0099_035:0252b08": "曇！於何處有比丘方便所應？」佛告外道：「不",
    "T02n0099_035:0252b09": "清淨者令其清淨，是名比丘方便所應。不",
    "T02n0099_035:0252b10": "調令調，是名比丘方便所應。諸不定者令",
    "T02n0099_035:0252b11": "得正受，是名比丘方便所應。不解脫者令",
    "T02n0099_035:0252b12": "得解脫，是名比丘方便所應。不斷令斷、不",
    "T02n0099_035:0252b13": "知令知、不修令修、不得令得，是名比丘方",
    "T02n0099_035:0252b14": "便所應。「云何不淨令淨？謂戒不淨者，令其",
    "T02n0099_035:0252b15": "清淨。云何不調伏令其調伏？謂眼根。耳、鼻、舌、",
    "T02n0099_035:0252b16": "身、意根不調伏，令其調伏，是名不調伏者",
    "T02n0099_035:0252b17": "令其調伏。云何不定令其正受，謂心不正",
    "T02n0099_035:0252b18": "定，令得正受。云何不解脫者令得解脫？謂",
    "T02n0099_035:0252b19": "心不解脫貪欲、恚、癡，令得解脫。云何不斷",
    "T02n0099_035:0252b20": "令斷？謂無明、有愛，不斷令斷。云何不知令",
    "T02n0099_035:0252b21": "知？謂其名色，不知令知。云何不修令修？謂",
    "T02n0099_035:0252b22": "止、觀，不修令修。云何不得令得？謂般涅槃，",
    "T02n0099_035:0252b23": "不得令得，是名比丘方便所應。」補縷低迦",
    "T02n0099_035:0252b24": "白佛言：「瞿曇！是義比丘方便所應，是堅固比",
    "T02n0099_035:0252b25": "丘方便所應，所謂盡諸有漏。」時，補縷低迦外",
    "T02n0099_035:0252b26": "道出家聞佛所說，歡喜隨喜，從坐起而去。",
    "T02n0099_035:0252b27": "976（九七六）如是我聞：一時，佛住王舍城迦蘭陀",
    "T02n0099_035:0252b28": "竹園。時，有外道出家，名曰尸婆，來詣佛",
    "T02n0099_035:0252b29": "所，與世尊面相問訊慰勞已，退坐一面，白",
    "T02n0099_035:0252c01": "佛言：「瞿曇！云何為學？所謂學者，云何學？」佛",
    "T02n0099_035:0252c02": "告尸婆：「學其所學，故名為學。」尸婆白佛：「何",
    "T02n0099_035:0252c03": "所學？」佛告尸婆：「隨時學增上戒，增上意，學",
    "T02n0099_035:0252c04": "增上慧。」尸婆白佛：「若阿羅漢比丘諸漏已盡，",
    "T02n0099_035:0252c05": "所作已作，捨諸重擔，逮得己利，盡諸有",
    "T02n0099_035:0252c06": "結，正智善解脫，當於爾時，復何所學？」佛告",
    "T02n0099_035:0252c07": "尸婆：「若阿羅漢比丘諸漏已盡，乃至正智善",
    "T02n0099_035:0252c08": "解脫，當於爾時，覺知貪欲永盡無餘；覺知",
    "T02n0099_035:0252c09": "瞋恚、愚癡永盡無餘，故不復更造諸惡，常",
    "T02n0099_035:0252c10": "行諸善。尸婆！是名為學其所學。」時，尸婆外",
    "T02n0099_035:0252c11": "道出家聞佛所說，歡喜隨喜，從坐起去。",
    "T02n0099_035:0252c12": "977（九七七）如是我聞：一時，佛住王舍城迦蘭陀",
    "T02n0099_035:0252c13": "竹園。爾時，尸婆外道出家來詣佛所，與世",
    "T02n0099_035:0252c14": "尊面相問訊慰勞已，退坐一面，白佛言：「瞿",
    "T02n0099_035:0252c15": "曇！有一沙門婆羅門作如是見、如是說：『若",
    "T02n0099_035:0252c16": "人有所知覺，彼一切本所作因，修諸苦行，",
    "T02n0099_035:0252c17": "令過去業盡，更不造新業，斷於因緣，於",
    "T02n0099_035:0252c18": "未來世無復諸漏。諸漏盡故業盡，業盡故苦",
    "T02n0099_035:0252c19": "盡，苦盡者究竟苦邊。』今瞿曇所說云何？」佛告",
    "T02n0099_035:0252c20": "尸婆：「彼沙門婆羅門實爾洛漠說耳，不審",
    "T02n0099_035:0252c21": "不數，愚癡不善不辯。所以者何？或從風",
    "T02n0099_035:0252c22": "起苦，眾生覺知，或從痰起，或從唌唾起，",
    "T02n0099_035:0252c23": "或等分起，或自害，或他害，或因節氣。彼自害",
    "T02n0099_035:0252c24": "者，或拔髮、或拔鬚，或常立舉手，或蹲地，",
    "T02n0099_035:0252c25": "或臥灰土中，或臥棘刺上，或臥杵上、或板",
    "T02n0099_035:0252c26": "上，或牛屎塗地而臥其上，或臥水中，或日",
    "T02n0099_035:0252c27": "三洗浴，或一足而立，身隨日轉。如是眾苦",
    "T02n0099_035:0252c28": "精勤有行，尸婆！是名自害。他害者，或為他",
    "T02n0099_035:0252c29": "手石、刀、杖等，種種害身，是名他害。尸婆！若",
    "T02n0099_035:0253a01": "復時節所害，冬則大寒，春則大熱，夏寒暑",
    "T02n0099_035:0253a02": "俱，是名節氣所害。世間真實，非為虛妄。尸",
    "T02n0099_035:0253a03": "婆！世間有此真實，為風所害，乃至節氣所",
    "T02n0099_035:0253a04": "害，彼眾生如實覺知。汝亦自有此患，風痰",
    "T02n0099_035:0253a05": "唌唾，乃至節氣所害覺，如是如實覺知。尸",
    "T02n0099_035:0253a06": "婆！若彼沙門婆羅門言一切人所知覺者皆",
    "T02n0099_035:0253a07": "是本所造因，捨世間真實事而隨自見，作",
    "T02n0099_035:0253a08": "虛妄說。「尸婆！有五因五緣生心法憂苦。何",
    "T02n0099_035:0253a09": "等為五？謂因貪欲纏，緣貪欲纏，生心法憂",
    "T02n0099_035:0253a10": "苦；因瞋恚、睡眠、掉悔、疑纏，緣瞋恚、睡眠、掉悔、",
    "T02n0099_035:0253a11": "疑纏，生彼心法憂苦，尸婆！是名五因五",
    "T02n0099_035:0253a12": "緣生心法憂苦。尸婆！有五因五緣不生心",
    "T02n0099_035:0253a13": "法憂苦。何等為五？謂因貪欲纏，緣貪欲纏，",
    "T02n0099_035:0253a14": "生彼心法憂苦者，離彼貪欲纏，不起心",
    "T02n0099_035:0253a15": "法憂苦，是名五因五緣不起心法憂苦。現",
    "T02n0099_035:0253a16": "法得離熾然，不待時節，通達現見，緣自覺",
    "T02n0099_035:0253a17": "知。尸婆！復有現法離熾然，不待時節，通達",
    "T02n0099_035:0253a18": "現見，緣自覺知，謂八正道——正見乃至正定。」",
    "T02n0099_035:0253a19": "說是法時，尸婆外道出家遠塵離垢，得法",
    "T02n0099_035:0253a20": "眼淨。時，尸婆外道出家見法、得法、知法、入",
    "T02n0099_035:0253a21": "法，離諸狐疑，不由於他，入正法、律，得無",
    "T02n0099_035:0253a22": "所畏。即從坐起，整衣服，合掌白佛：「世尊！我",
    "T02n0099_035:0253a23": "今可得於正法、律出家、受具足，得比丘",
    "T02n0099_035:0253a24": "分耶？」佛告尸婆：「汝今得出家……」如上說，乃至",
    "T02n0099_035:0253a25": "「心善解脫，得阿羅漢。」",
    "T02n0099_035:0253a26": "978（九七八）如是我聞：一時，佛住那羅聚落好衣",
    "T02n0099_035:0253a27": "菴羅園中。爾時，那羅聚落有商主外道出家，",
    "T02n0099_035:0253a28": "百二十歲，年耆根熟，為那羅聚落諸沙門、婆",
    "T02n0099_035:0253a29": "羅門、長者、居士尊重供養，如阿羅漢。彼商主",
    "T02n0099_035:0253b01": "外道出家先有宗親一人，命終生天，於彼",
    "T02n0099_035:0253b02": "天上見商主外道出家已，作是念：「我欲往",
    "T02n0099_035:0253b03": "教彼商主外道出家詣世尊所，修行梵行，",
    "T02n0099_035:0253b04": "恐其不隨我語，我今當往彼，以意論令",
    "T02n0099_035:0253b05": "問。」即下那羅聚落，詣彼商主外道出家所，",
    "T02n0099_035:0253b06": "說偈而問：",
    "T02n0099_035:0253b07": "「云何惡知識，　　現善知識相？",
    "T02n0099_035:0253b08": "云何善知識，　　如己同一體？",
    "T02n0099_035:0253b09": "何故求於斷，　　云何離熾然？",
    "T02n0099_035:0253b10": "「若汝仙人持此意論而問於彼，有能分",
    "T02n0099_035:0253b11": "明解說其義而答汝者，便可從彼出家，",
    "T02n0099_035:0253b12": "修行梵行。」時，商主外道出家受天所問，持",
    "T02n0099_035:0253b13": "詣富蘭那迦葉所，以此意論偈問富蘭那",
    "T02n0099_035:0253b14": "迦葉。彼富蘭那迦葉尚自不解，況復能答？彼",
    "T02n0099_035:0253b15": "時，商主外道出家復至末迦梨瞿舍利子所、",
    "T02n0099_035:0253b16": "刪闍耶毘羅坻子所、阿耆多枳舍欽婆羅",
    "T02n0099_035:0253b17": "所、迦羅拘陀迦栴延所、尼乾陀若提子所，",
    "T02n0099_035:0253b18": "皆以此意論偈而問，悉不能答。時，商主外",
    "T02n0099_035:0253b19": "道出家作是念：「我以此意論問諸出家師，",
    "T02n0099_035:0253b20": "悉不能答，我今復欲求出家；為我今自有",
    "T02n0099_035:0253b21": "財寶，不如還家，服習五欲。」復作是念：「我今",
    "T02n0099_035:0253b22": "可往詣沙門瞿曇。然彼耆舊、諸師、沙門、婆羅",
    "T02n0099_035:0253b23": "門、富蘭那迦葉等，悉不能答，而沙門瞿曇",
    "T02n0099_035:0253b24": "年少出家，詎復能了？然我聞先宿所說莫",
    "T02n0099_035:0253b25": "輕新學年少出家，或有沙門年少出家，有",
    "T02n0099_035:0253b26": "大德力，今且當詣沙門瞿曇。」詣已，以彼意",
    "T02n0099_035:0253b27": "論心念而問，如偈所說。爾時，世尊知彼商",
    "T02n0099_035:0253b28": "主心之所念。即說偈言：",
    "T02n0099_035:0253b29": "「云何惡知識？　　現善友相者，",
    "T02n0099_035:0253c01": "內心實恥厭，　　口說我同心，",
    "T02n0099_035:0253c02": "造事不樂同，　　故知非善友，",
    "T02n0099_035:0253c03": "口說恩愛語，　　心不實相應，",
    "T02n0099_035:0253c04": "所作而不同，　　慧者應覺知，",
    "T02n0099_035:0253c05": "是名惡知識，　　現善知識相，",
    "T02n0099_035:0253c06": "與己同一體。　　云何善知識？",
    "T02n0099_035:0253c07": "與己同體者，　　非彼善知識，",
    "T02n0099_035:0253c08": "放逸而不制，　　沮壞懷疑惑，",
    "T02n0099_035:0253c09": "伺求其端緒，　　安於善知識，",
    "T02n0099_035:0253c10": "如子臥父懷，　　不為傍人聞，",
    "T02n0099_035:0253c11": "當知善知識，　　何故求於斷，",
    "T02n0099_035:0253c12": "生歡喜之處，　　清涼稱讚歎，",
    "T02n0099_035:0253c13": "修習福利果，　　清涼永息滅，",
    "T02n0099_035:0253c14": "是故求於斷。　　云何離熾然？",
    "T02n0099_035:0253c15": "寂靜止息味，　　知彼遠離味，",
    "T02n0099_035:0253c16": "遠離熾然惡，　　飲以法喜味，",
    "T02n0099_035:0253c17": "寂滅離欲火，　　是名離熾然。」",
    "T02n0099_035:0253c18": "爾時，商主外道出家作是念：「沙門瞿曇知我",
    "T02n0099_035:0253c19": "心念。」而白佛言：「我今得入沙門瞿曇正法、",
    "T02n0099_035:0253c20": "律中修行梵行，出家、受具足，成比丘分不？」",
    "T02n0099_035:0253c21": "佛告商主外道出家：「汝今可得於正法、律",
    "T02n0099_035:0253c22": "修行梵行，出家、受具足，成比丘分。」如是出",
    "T02n0099_035:0253c23": "家已，思惟，乃至心善解脫，得阿羅漢。",
    "T02n0099_035:0253c24": "979（九七九）如是我聞：一時，佛住俱夷那竭國力",
    "T02n0099_035:0253c25": "士生處堅固雙樹林中。爾時，世尊涅槃時至，",
    "T02n0099_035:0253c26": "告尊者阿難：「汝為世尊於雙樹間敷繩床，",
    "T02n0099_035:0253c27": "北首，如來今日中夜於無餘涅槃而般涅",
    "T02n0099_035:0253c28": "槃。」爾時，尊者阿難奉教，於雙樹間敷繩床，",
    "T02n0099_035:0253c29": "北首，訖，來詣佛所，稽首佛足，退住一面，白",
    "T02n0099_035:0254a01": "佛言：「世尊！已於雙樹間敷繩床，北首。」爾時，",
    "T02n0099_035:0254a02": "世尊詣雙樹間，於繩床上北首右脇而臥，",
    "T02n0099_035:0254a03": "足足相累，繫念明想，正念正智。時，俱夷那",
    "T02n0099_035:0254a04": "竭國有須跋陀羅外道出家，百二十歲，年",
    "T02n0099_035:0254a05": "耆根熟，為俱夷那竭國人恭敬供養，如阿羅",
    "T02n0099_035:0254a06": "漢。彼須跋陀羅出家聞世尊今日中夜當於",
    "T02n0099_035:0254a07": "無餘涅槃而般涅槃，然我有所疑，希望而",
    "T02n0099_035:0254a08": "住，沙門瞿曇有力，能開覺我，我今當詣沙",
    "T02n0099_035:0254a09": "門瞿曇，問其所疑。即出俱夷那竭，詣世尊",
    "T02n0099_035:0254a10": "所。爾時，尊者阿難於園門外經行。時，須跋陀",
    "T02n0099_035:0254a11": "羅語阿難言：「我聞沙門瞿曇今日中夜於",
    "T02n0099_035:0254a12": "無餘涅槃而般涅槃，我有所疑，希望而住，",
    "T02n0099_035:0254a13": "沙門瞿曇有力，能開覺我。若阿難不憚勞",
    "T02n0099_035:0254a14": "者，為我往白瞿曇，少有閑暇，答我所問？」阿",
    "T02n0099_035:0254a15": "難答言：「莫逼世尊！世尊疲極。」如是須󰍑陀",
    "T02n0099_035:0254a16": "羅再三請尊者阿難，尊者阿難亦再三不許。",
    "T02n0099_035:0254a17": "須跋陀羅言：「我聞古昔出家耆年大師所說，",
    "T02n0099_035:0254a18": "久久乃有如來、應、等正覺出於世間，如優",
    "T02n0099_035:0254a19": "曇鉢花。而今如來中夜當於無餘涅槃界",
    "T02n0099_035:0254a20": "而般涅槃，我今於法疑，信心而住，沙門瞿",
    "T02n0099_035:0254a21": "曇有力，能開覺我，若阿難不憚勞者，為我",
    "T02n0099_035:0254a22": "白沙門瞿曇。」阿難復答言：「須跋陀羅！莫逼",
    "T02n0099_035:0254a23": "世尊！世尊今日疲極。」爾時，世尊以天耳聞",
    "T02n0099_035:0254a24": "阿難與須跋陀羅共語來往，而告尊者阿",
    "T02n0099_035:0254a25": "難：「莫遮外道出家須跋陀羅！令入問其所",
    "T02n0099_035:0254a26": "疑。所以者何？此是最後與外道出家論議，",
    "T02n0099_035:0254a27": "此是最後得證聲聞善來比丘，所謂須跋陀",
    "T02n0099_035:0254a28": "羅。」爾時，須跋陀羅，世尊為開善根，歡喜增",
    "T02n0099_035:0254a29": "上，詣世尊所，與世尊面相問訊慰勞已，退",
    "T02n0099_035:0254b01": "坐一面，白佛言：「瞿曇！凡世間入處，謂富蘭",
    "T02n0099_035:0254b02": "那迦葉等六師，各作如是宗：『此是沙門，此是",
    "T02n0099_035:0254b03": "沙門。』云何？瞿曇！為實各各有是宗不？」爾時，",
    "T02n0099_035:0254b04": "世尊即為說偈言：",
    "T02n0099_035:0254b05": "「始年二十九，　　出家修善道，",
    "T02n0099_035:0254b06": "成道至於今，　　經五十餘年，",
    "T02n0099_035:0254b07": "三昧明行具，　　常修於淨戒，",
    "T02n0099_035:0254b08": "離斯少道分，　　此外無沙門。」",
    "T02n0099_035:0254b09": "佛告須跋陀羅：「於正法、律不得八正道者，",
    "T02n0099_035:0254b10": "亦不得初沙門，亦不得第二、第三、第四沙",
    "T02n0099_035:0254b11": "門。須跋陀羅！於此法、律得八正道者，得初",
    "T02n0099_035:0254b12": "沙門，得第二、第三、第四沙門，除此已，於外",
    "T02n0099_035:0254b13": "道無沙門，斯則異道之師，空沙門、婆羅門",
    "T02n0099_035:0254b14": "耳。是故，我今於眾中作師子吼。」說是法時，",
    "T02n0099_035:0254b15": "須跋陀羅外道出家遠塵離垢，得法眼淨。",
    "T02n0099_035:0254b16": "爾時，須跋陀羅見法、得法、知法、入法，度諸",
    "T02n0099_035:0254b17": "狐疑，不由他信，不由他度，於正法、律得",
    "T02n0099_035:0254b18": "無所畏。從坐起，整衣服，右膝著地，白尊者",
    "T02n0099_035:0254b19": "阿難：「汝得善利，汝得大師，為大師弟子，為",
    "T02n0099_035:0254b20": "大師雨，雨灌其頂。我今若得於正法、律出",
    "T02n0099_035:0254b21": "家、受具足，得比丘分者，亦當得斯善利！」時，",
    "T02n0099_035:0254b22": "尊者阿難白佛言：「世尊！是須跋陀羅外道出",
    "T02n0099_035:0254b23": "家今求於正法、律出家、受具足，得比丘分。」",
    "T02n0099_035:0254b24": "爾時，世尊告須跋陀羅：「此比丘來修行梵",
    "T02n0099_035:0254b25": "行。」彼尊者須跋陀羅即於爾時出家，即是",
    "T02n0099_035:0254b26": "受具足，成比丘分。如是思惟，乃至心善解",
    "T02n0099_035:0254b27": "脫，得阿羅漢。時，尊者須跋陀羅得阿羅漢，",
    "T02n0099_035:0254b28": "解脫樂覺知已，作是念：「我不忍見佛般涅",
    "T02n0099_035:0254b29": "槃，我當先般涅槃。」時，尊者須跋陀羅先般涅",
    "T02n0099_035:0254c01": "槃已，然後世尊般涅槃。",
    "T02n0099_035:0254c02": "980（九八〇）如是我聞：一時，佛在跋耆人間遊行，",
    "T02n0099_035:0254c03": "至毘舍離國，住獼猴池側重閣講堂。時，毘舍",
    "T02n0099_035:0254c04": "離國有眾多賈客，欲向怛剎尸羅國方便",
    "T02n0099_035:0254c05": "莊嚴。是眾多賈客聞世尊於跋耆人間遊行，",
    "T02n0099_035:0254c06": "至毘舍離國，住獼猴池側重閣講堂。聞已，",
    "T02n0099_035:0254c07": "來詣佛所，稽首佛足，退坐一面。佛為諸賈",
    "T02n0099_035:0254c08": "客種種說法，示、教、照、喜；示、教、照、喜已，默然",
    "T02n0099_035:0254c09": "住。時，諸賈客從坐起，整衣服，為佛作禮，合",
    "T02n0099_035:0254c10": "掌白佛言：「世尊！我等諸賈客方便莊嚴，欲",
    "T02n0099_035:0254c11": "至怛剎尸羅國，唯願世尊與諸大眾明旦",
    "T02n0099_035:0254c12": "受我供養。」爾時，世尊默然而許。時，諸賈客知",
    "T02n0099_035:0254c13": "世尊受請已，從坐起，禮佛足，各還自家，辦",
    "T02n0099_035:0254c14": "種種淨美飲食，敷床座，安置淨水。晨朝遣",
    "T02n0099_035:0254c15": "使，白佛：「時到。」爾時，世尊與諸大眾著衣持",
    "T02n0099_035:0254c16": "鉢。詣諸賈客所，就座而坐。時，諸賈客以淨",
    "T02n0099_035:0254c17": "美飲食自手供養。食畢洗鉢訖，取卑小床，",
    "T02n0099_035:0254c18": "於大眾前坐，聽佛說法。爾時，世尊告諸賈",
    "T02n0099_035:0254c19": "客：「汝等當行於曠野中，有諸恐怖，心驚毛",
    "T02n0099_035:0254c20": "竪。爾時，當念如來事，謂如來、應、等正覺，乃至",
    "T02n0099_035:0254c21": "佛世尊。如是念者，恐怖則除。又，念法事，佛正",
    "T02n0099_035:0254c22": "法、律，現法能離熾然，不待時節，通達親近，緣",
    "T02n0099_035:0254c23": "自覺知。又，念僧事，世尊弟子善向、正向，乃至",
    "T02n0099_035:0254c24": "世間福田。如是念者，恐怖即除。「過去世時，",
    "T02n0099_035:0254c25": "天、阿須輪共鬪。時，天帝釋告諸天眾：『汝等",
    "T02n0099_035:0254c26": "與阿須輪共鬪戰之時，生恐怖者，當念",
    "T02n0099_035:0254c27": "我幢，名摧伏幢。念彼幢時，恐怖得除。若不",
    "T02n0099_035:0254c28": "念我幢者，當念伊舍那天子幢；若不念伊",
    "T02n0099_035:0254c29": "舍那天子幢者，當念婆留那天子幢。念彼",
    "T02n0099_035:0255a01": "幢時，恐怖即除。』如是，諸商人！汝等於曠野",
    "T02n0099_035:0255a02": "中，有恐怖者，當念如來事、法事、僧事。」爾",
    "T02n0099_035:0255a03": "時，世尊為諸毘舍離賈客說供養隨喜偈：",
    "T02n0099_035:0255a04": "「供養比丘僧，　　飲食隨時服，",
    "T02n0099_035:0255a05": "專念諦思惟，　　正知而行捨。",
    "T02n0099_035:0255a06": "淨物良福田，　　汝等悉具足，",
    "T02n0099_035:0255a07": "緣斯功德利，　　長夜獲安樂。",
    "T02n0099_035:0255a08": "發心有所求，　　眾利悉皆應，",
    "T02n0099_035:0255a09": "兩足四足安，　　道路往來安。",
    "T02n0099_035:0255a10": "夜安晝亦安，　　一切離諸惡，",
    "T02n0099_035:0255a11": "如沃壤良田，　　精純好種子。",
    "T02n0099_035:0255a12": "溉灌以時澤，　　收實不可量，",
    "T02n0099_035:0255a13": "淨戒良福田，　　精餚饍種子。",
    "T02n0099_035:0255a14": "正行以將順，　　終期妙果成，",
    "T02n0099_035:0255a15": "是故行施者，　　欲求備眾德。",
    "T02n0099_035:0255a16": "當隨智慧行，　　眾果自然備，",
    "T02n0099_035:0255a17": "於明行足尊，　　正心盡恭敬。",
    "T02n0099_035:0255a18": "種殖眾善本，　　終獲大福利，",
    "T02n0099_035:0255a19": "如實知世間，　　得具備正見。",
    "T02n0099_035:0255a20": "具足見正道，　　具足而昇進，",
    "T02n0099_035:0255a21": "遠離一切垢，　　逮得涅槃道，",
    "T02n0099_035:0255a22": "究竟於苦邊，　　是名備眾德。」",
    "T02n0099_035:0255a23": "爾時，世尊為諸毘舍離賈客說種種法，示、教、",
    "T02n0099_035:0255a24": "照、喜已，從坐起去。",
    "T02n0099_035:0255a25": "981（九八一）如是我聞：一時，佛住舍衛國祇樹給",
    "T02n0099_035:0255a26": "孤獨園。爾時，世尊告諸比丘：「若比丘住於空",
    "T02n0099_035:0255a27": "閑、樹下、空舍，有時恐怖，心驚毛竪者，當念",
    "T02n0099_035:0255a28": "如來事及法事、僧事……」如前廣說。「念如來事、法",
    "T02n0099_035:0255a29": "事、僧事之時，恐怖即除。「諸比丘！過去世時，",
    "T02n0099_035:0255b01": "釋提桓因與阿修羅共戰。爾時，帝釋語諸",
    "T02n0099_035:0255b02": "三十三天言：『諸仁者，諸天阿修羅共鬪戰",
    "T02n0099_035:0255b03": "時，若生恐怖，心驚毛竪者，汝當念我伏敵",
    "T02n0099_035:0255b04": "之幢。念彼幢時，恐怖即除。』如是。比丘！若於",
    "T02n0099_035:0255b05": "空閑、樹下、空舍而生恐怖，心驚毛竪者，當",
    "T02n0099_035:0255b06": "念如來：『如來、應、等正覺，乃至佛世尊。』彼當念",
    "T02n0099_035:0255b07": "時，恐怖即除。所以者何？彼天帝釋懷貪、恚、",
    "T02n0099_035:0255b08": "癡，於生、老、病、死、憂、悲、惱、苦不得解脫，有恐",
    "T02n0099_035:0255b09": "怖、畏懼、逃竄、避難，而猶告諸三十三天令",
    "T02n0099_035:0255b10": "念我摧伏敵幢，況復如來、應、等正覺，乃至佛",
    "T02n0099_035:0255b11": "世尊，離貪、恚、癡，解脫生、老、病、死、憂、悲、惱、苦，",
    "T02n0099_035:0255b12": "無諸恐怖、畏懼、逃避，而不能令其念如來",
    "T02n0099_035:0255b13": "者，除諸恐怖？」佛說是經已，諸比丘聞佛所",
    "T02n0099_035:0255b14": "說，歡喜奉行。",
    "T02n0099_035:0255b15": "982（九八二）如是我聞：一時，佛住娑枳國安闍那",
    "T02n0099_035:0255b16": "林中。爾時，世尊告尊者舍利弗：「我能於法略",
    "T02n0099_035:0255b17": "說、廣說，但知者難。」尊者舍利弗白佛言：「唯",
    "T02n0099_035:0255b18": "願世尊略說、廣說、法說，於法實有解知者。」",
    "T02n0099_035:0255b19": "佛告舍利弗：「若有眾生於自識身及外境",
    "T02n0099_035:0255b20": "界一切相，無我、我所、我慢繫著使，乃至心",
    "T02n0099_035:0255b21": "解脫、慧解脫，現法自知作證具足住者；於",
    "T02n0099_035:0255b22": "此識身及外境界一切相，無有我、我所、我慢",
    "T02n0099_035:0255b23": "使繫著，故我心解脫、慧解脫，現法自知作證",
    "T02n0099_035:0255b24": "具足住。",
    "T02n0099_035:0255b25": "「舍利弗！彼比丘於此識身及外境界一切相，",
    "T02n0099_035:0255b26": "無有我、我所見、我慢繫著使，及心解脫、慧",
    "T02n0099_035:0255b27": "解脫，現法自知作證具足住；於此識身及外",
    "T02n0099_035:0255b28": "境界一切相，無有我、我所見、我慢繫著使，",
    "T02n0099_035:0255b29": "彼心解脫、慧解脫，現法自知作證具足住。「舍",
    "T02n0099_035:0255c01": "利弗！若復比丘於此識身及外境界一切相，",
    "T02n0099_035:0255c02": "無有我、我所見、我慢繫著使，彼心解脫、慧",
    "T02n0099_035:0255c03": "解脫，現法自知作證具足住。「舍利弗！若復",
    "T02n0099_035:0255c04": "比丘於此識身及外境界一切相，無我、我所",
    "T02n0099_035:0255c05": "見、我慢繫著使，彼心解脫、慧解脫，現法自",
    "T02n0099_035:0255c06": "知作證具足住；於此識身及外境界一切相，",
    "T02n0099_035:0255c07": "無我、我所見、我慢繫著使，彼心解脫、慧解",
    "T02n0099_035:0255c08": "脫，現法自知作證具足住。舍利弗！是名比丘",
    "T02n0099_035:0255c09": "斷愛縛結，慢無間等，究竟苦邊。「舍利弗！我",
    "T02n0099_035:0255c10": "於此有餘說，答波羅延富隣尼迦所問：",
    "T02n0099_035:0255c11": "「世間數差別，　　安所遇不動，",
    "T02n0099_035:0255c12": "寂靜離諸塵，　　拔根無悕望，",
    "T02n0099_035:0255c13": "已度三有海，　　無復老死患。」",
    "T02n0099_035:0255c14": "佛說是經已，尊者舍利弗聞佛所說，歡喜",
    "T02n0099_035:0255c15": "隨喜，即從坐起，作禮而去。",
    "T02n0099_035:0255c16": "983（九八三）如是我聞：一時，佛住舍衛國祇樹給",
    "T02n0099_035:0255c17": "孤獨園。爾時，尊者阿難住舍衛國祇樹給孤",
    "T02n0099_035:0255c18": "獨園。獨一靜處。如是思惟：「或有一人作如",
    "T02n0099_035:0255c19": "是念，我於此識身及外境界一切相，無有",
    "T02n0099_035:0255c20": "我、我所見、我慢繫著使，及心解脫、慧解脫，現",
    "T02n0099_035:0255c21": "法自知作證具足住；於此識身及外境界一",
    "T02n0099_035:0255c22": "切相，無有我、我所見、我慢繫著使，我當於",
    "T02n0099_035:0255c23": "彼心解脫、慧解脫，現法自知作證具足住。」爾",
    "T02n0099_035:0255c24": "時，尊者阿難晡時從禪覺，詣世尊所，稽首禮",
    "T02n0099_035:0255c25": "足，退坐一面，白佛言：「世尊！我獨一靜處，",
    "T02n0099_035:0255c26": "作是思惟：『若有一人作如是言：「我此識身",
    "T02n0099_035:0255c27": "及外境界一切相……」乃至自知作證具足住。』」佛",
    "T02n0099_035:0255c28": "告阿難：「如是！如是！有一人作如是念：『我",
    "T02n0099_035:0255c29": "此識身及外境界一切相，無有我、我所見、我",
    "T02n0099_035:0256a01": "慢繫著使，及心解脫、慧解脫，現法自知作證",
    "T02n0099_035:0256a02": "具足住。』阿難！彼比丘於此識身及外境界",
    "T02n0099_035:0256a03": "一切相，無有我、我所見、我慢繫著使，及心",
    "T02n0099_035:0256a04": "解脫、慧解脫，現法自知作證具足住；於此識",
    "T02n0099_035:0256a05": "身及外境界一切相，無有我、我所見、我慢繫",
    "T02n0099_035:0256a06": "著使，及彼心解脫、慧解脫，現法自知作證具",
    "T02n0099_035:0256a07": "足住。「阿難！若復比丘於此識身及外境界一",
    "T02n0099_035:0256a08": "切相，乃至自知作證具足住，是名比丘斷愛",
    "T02n0099_035:0256a09": "縛結，慢無間等，究竟苦邊。「阿難！我於此有",
    "T02n0099_035:0256a10": "餘說，答波羅延憂陀耶所問：",
    "T02n0099_035:0256a11": "「斷於愛欲想，　　憂苦亦俱離，",
    "T02n0099_035:0256a12": "覺悟於睡眠，　　滅除掉悔蓋，",
    "T02n0099_035:0256a13": "捨貪恚清淨，　　現前觀察法，",
    "T02n0099_035:0256a14": "我說智解脫，　　滅除無明闇。」",
    "T02n0099_035:0256a15": "佛說是經已，尊者阿難聞佛所說，歡喜隨",
    "T02n0099_035:0256a16": "喜，禮佛而去。",
    "T02n0099_035:0256a17": "984（九八四）如是我聞：一時，佛住舍衛國祇樹給",
    "T02n0099_035:0256a18": "孤獨園。爾時，世尊告諸比丘：「我今當說愛為",
    "T02n0099_035:0256a19": "網、為膠、為泉、為藕根。此等能為眾生障、",
    "T02n0099_035:0256a20": "為蓋、為膠、為守衛、為覆、為閉、為塞、為闇",
    "T02n0099_035:0256a21": "冥、為狗腸、為亂草、為絮，從此世至他世，",
    "T02n0099_035:0256a22": "從他世至此世，往來流轉，無不轉時。「諸比",
    "T02n0099_035:0256a23": "丘！何等愛為網、為膠，乃至往來流馳，無不",
    "T02n0099_035:0256a24": "轉？謂：『有我故，有我欲、我爾、我有、我無、",
    "T02n0099_035:0256a25": "我異，我當、我不當、我當欲、我當爾、我當異，或",
    "T02n0099_035:0256a26": "我、或欲我、或爾我、或異我，或然、或欲然、或爾",
    "T02n0099_035:0256a27": "然、或異然。如是十八愛行從內起。』「比丘！言有",
    "T02n0099_035:0256a28": "我，於諸所有言我欲、我爾，乃至十八愛行",
    "T02n0099_035:0256a29": "從外起，如是總說十八愛行。「如是三十六",
    "T02n0099_035:0256b01": "愛行，或於過去起，或於未來起，或於現",
    "T02n0099_035:0256b02": "在起，如是總說百八愛行。」「是名為愛、為網、",
    "T02n0099_035:0256b03": "為膠、為泉、為藕根，能為眾生障、為蓋、為膠、",
    "T02n0099_035:0256b04": "為守衛、為覆、為閉、為塞、為闇冥、為狗腸、",
    "T02n0099_035:0256b05": "為亂草、為絮，從此世至他世，從他世至",
    "T02n0099_035:0256b06": "此世，往來流馳，無不轉時。」佛說是經已，",
    "T02n0099_035:0256b07": "諸比丘聞佛所說，歡喜奉行。",
    "T02n0099_035:0256b08": "985（九八五）如是我聞：一時，佛住舍衛國祇樹給",
    "T02n0099_035:0256b09": "孤獨園。爾時，世尊告諸比丘：「有從愛生愛，",
    "T02n0099_035:0256b10": "從愛生恚；從恚生愛，從恚生恚。「云何為",
    "T02n0099_035:0256b11": "從愛生愛？謂有一於眾生有喜、有愛、有",
    "T02n0099_035:0256b12": "念、有可意，他於彼有喜、有愛、有念、有可",
    "T02n0099_035:0256b13": "意隨行此，作是念：『我於彼眾生有喜、有",
    "T02n0099_035:0256b14": "愛、有念、有可意，他復於彼有喜、有愛、有",
    "T02n0099_035:0256b15": "念、有可意隨行故，我於他人復生於愛。』是",
    "T02n0099_035:0256b16": "名從愛生愛。「云何從愛生恚？謂有一於",
    "T02n0099_035:0256b17": "眾生有喜、有愛、有念、有可意，而他於彼",
    "T02n0099_035:0256b18": "不喜、不愛、不念、不可意隨行此，作是念：",
    "T02n0099_035:0256b19": "『我於眾生有喜、有愛、有念、有可意，而他於",
    "T02n0099_035:0256b20": "彼不喜、不愛、不念、不可意隨行故，我於",
    "T02n0099_035:0256b21": "他而生瞋恚。』是名從愛生恚。「云何為從",
    "T02n0099_035:0256b22": "恚生愛？謂有一於眾生不喜、不愛、不念、",
    "T02n0099_035:0256b23": "不可意，他復於彼不喜、不愛、不念、不可",
    "T02n0099_035:0256b24": "意隨行故，我於他而生愛念，是名從恚生",
    "T02n0099_035:0256b25": "愛。「云何從恚生恚？謂有一於眾生不喜、",
    "T02n0099_035:0256b26": "不愛、不念、不可意，而他於彼有喜、有愛、",
    "T02n0099_035:0256b27": "有念、有可意隨行此，作是念：『我於彼眾",
    "T02n0099_035:0256b28": "生不喜、不愛、不念、不可意，而他於彼有",
    "T02n0099_035:0256b29": "喜、有愛、有念、有可意隨行，我於他所問",
    "T02n0099_035:0256c01": "起瞋恚。』是名從恚生恚。「若比丘離欲、惡不",
    "T02n0099_035:0256c02": "善法，有覺有觀，乃至初禪、第二、第三、第四禪",
    "T02n0099_035:0256c03": "具足住者，從愛生愛、從恚生恚、從恚生",
    "T02n0099_035:0256c04": "愛、從愛生恚已斷已知，斷其根本，如截",
    "T02n0099_035:0256c05": "多羅樹頭，無復生分，於未來世成不生",
    "T02n0099_035:0256c06": "法。「若彼比丘盡諸有漏，無漏心解脫、慧解脫，",
    "T02n0099_035:0256c07": "現法自知作證：『我生已盡，梵行已立，所作已",
    "T02n0099_035:0256c08": "作，自知不受後有。』當於爾時，不自舉，不還舉，不",
    "T02n0099_035:0256c09": "起塵，不熾然，不嫌彼。「云何自舉？謂見色是",
    "T02n0099_035:0256c10": "我、色異我、我中色、色中我。受、想、行、識亦復",
    "T02n0099_035:0256c11": "如是，是名自舉。云何不自舉？謂不見色是",
    "T02n0099_035:0256c12": "我、色異我、我中色、色中我。受、想、行、識亦復",
    "T02n0099_035:0256c13": "如是，是名不自舉。云何還舉？謂於罵者還",
    "T02n0099_035:0256c14": "罵，瞋者還瞋，打者還打，觸者還觸，是名",
    "T02n0099_035:0256c15": "還舉。云何不還舉？謂罵者不還罵，瞋者不",
    "T02n0099_035:0256c16": "還瞋，打者不還打，觸者不還觸，是名不",
    "T02n0099_035:0256c17": "還舉。「云何起塵？謂有我、我欲，乃至十八種愛，",
    "T02n0099_035:0256c18": "是名起塵。云何不起塵？謂無我、無我欲，乃至",
    "T02n0099_035:0256c19": "十八愛不起，是名不起塵。「云何熾然？謂有",
    "T02n0099_035:0256c20": "我所、我所欲，乃至外十八愛行，是名熾然。云",
    "T02n0099_035:0256c21": "何不熾然？謂無我所、無我所欲，乃至無外十",
    "T02n0099_035:0256c22": "八愛行，是名不熾然。「云何嫌彼？謂見我真",
    "T02n0099_035:0256c23": "實起，於我慢、我欲、我使不斷不知，是名嫌",
    "T02n0099_035:0256c24": "彼。云何不嫌彼？謂不見我真實，我慢、我欲、",
    "T02n0099_035:0256c25": "我使已斷已知，是名不嫌彼。」佛說此經",
    "T02n0099_035:0256c26": "已，諸比丘聞佛所說，歡喜奉行。",
    "T02n0099_035:0256c27": "986（九八六）如是我聞：一時，佛住舍衛國祇樹給孤",
    "T02n0099_035:0256c28": "獨園。爾時，世尊告諸比丘：「有二事斷難持。",
    "T02n0099_035:0256c29": "何等為二？若俗人處非人處，於衣食、床臥、",
    "T02n0099_035:0257a01": "資生眾具，持彼斷者，是則難行。又，比丘非",
    "T02n0099_035:0257a02": "家出家，斷除貪愛，持彼斷者，亦甚難行。」爾",
    "T02n0099_035:0257a03": "時，世尊即說偈言：",
    "T02n0099_035:0257a04": "「世間有二事，　　持斷則難行，",
    "T02n0099_035:0257a05": "是真諦所說，　　等正覺所知。",
    "T02n0099_035:0257a06": "在家財入出，　　衣食等眾具，",
    "T02n0099_035:0257a07": "世間貪愛樂，　　持斷者甚難。",
    "T02n0099_035:0257a08": "比丘已離俗，　　信非家出家，",
    "T02n0099_035:0257a09": "滅除於貪愛，　　持斷亦難行。」",
    "T02n0099_035:0257a10": "佛說此經已，諸比丘聞佛所說，歡喜奉行。",
    "T02n0099_035:0257a11": "987（九八七）如是我聞：一時，佛住舍衛國祇樹給孤",
    "T02n0099_035:0257a12": "獨園。爾時，世尊告諸比丘：「我於二法依止",
    "T02n0099_035:0257a13": "多住。云何為二？於諸善法未曾知足，於斷",
    "T02n0099_035:0257a14": "未曾遠離，於善法不知足故，於諸斷法",
    "T02n0099_035:0257a15": "未曾遠離故，乃至肌消肉盡，筋連骨立，終",
    "T02n0099_035:0257a16": "不捨離精勤方便，不捨善法，不得未得，終",
    "T02n0099_035:0257a17": "不休息，未曾於劣心生歡喜，常樂增進，昇",
    "T02n0099_035:0257a18": "上上道。如是精進住故，疾得阿耨多羅三",
    "T02n0099_035:0257a19": "藐三菩提等。比丘！當於二法依止多住，於",
    "T02n0099_035:0257a20": "諸善法不生足想；依於諸斷，未曾捨離，乃",
    "T02n0099_035:0257a21": "至肌消肉盡，筋連骨立，精勤方便，堪能修習",
    "T02n0099_035:0257a22": "善法不息。是故，比丘！於諸下劣生歡喜想，",
    "T02n0099_035:0257a23": "當修上上昇進多住。如是修習，不久當得",
    "T02n0099_035:0257a24": "速盡諸漏，無漏心解脫、慧解脫，現法自知",
    "T02n0099_035:0257a25": "作證：『我生已盡，梵行已立，所作已作，自知",
    "T02n0099_035:0257a26": "不受後有。』」佛說此經已，諸比丘聞佛所說，",
    "T02n0099_035:0257a27": "歡喜奉行。",
    "T02n0099_035:0257a28": "988（九八八）如是我聞：一時，佛住王舍城迦蘭陀",
    "T02n0099_035:0257a29": "竹園。爾時，釋提桓因形色絕妙，於後夜時",
    "T02n0099_035:0257b01": "來詣佛所，稽首佛足，退住一面。天身威力，",
    "T02n0099_035:0257b02": "光明遍照迦蘭陀竹園。時，釋提桓因白佛言：",
    "T02n0099_035:0257b03": "「世尊！世尊曾於隔界山石窟中說言：『若有",
    "T02n0099_035:0257b04": "沙門、婆羅門無上愛盡解脫、心善解脫，彼邊",
    "T02n0099_035:0257b05": "際、究竟邊際、離垢邊際、梵行畢竟。』云何為",
    "T02n0099_035:0257b06": "比丘邊際、究竟邊際、離垢邊際、梵行畢竟？」佛",
    "T02n0099_035:0257b07": "告天帝釋：「謂比丘若所有受覺，若苦、若樂、",
    "T02n0099_035:0257b08": "若不苦不樂，彼諸受集、受滅、受味、受患、受",
    "T02n0099_035:0257b09": "出如實知；如實知已，觀察彼受無常，觀生",
    "T02n0099_035:0257b10": "滅、觀離欲、觀滅盡、觀捨；如是觀察已，則",
    "T02n0099_035:0257b11": "邊際，究竟邊際、離垢邊際、梵行畢竟。拘尸",
    "T02n0099_035:0257b12": "迦！是名比丘於正法、律邊際、究竟邊際、離",
    "T02n0099_035:0257b13": "垢邊際、梵行畢竟。」乃至天帝釋聞佛所說，歡",
    "T02n0099_035:0257b14": "喜隨喜，作禮而去。",
    "T02n0099_035:0257b15": "989（九八九）如是我聞：一時，佛住王舍城迦蘭陀",
    "T02n0099_035:0257b16": "竹園。爾時，尊者大目揵連住耆闍崛山，後夜",
    "T02n0099_035:0257b17": "起經行，見有光明遍照迦蘭陀竹園。見已，",
    "T02n0099_035:0257b18": "作是念：「今夜或有大力鬼神詣世尊所，故",
    "T02n0099_035:0257b19": "有此光明。」時，尊者大目揵連晨朝往詣佛所，",
    "T02n0099_035:0257b20": "稽首佛足，退坐一面，白佛言：「世尊！我於昨",
    "T02n0099_035:0257b21": "暮後夜出房經行，見勝光明普照迦蘭陀",
    "T02n0099_035:0257b22": "竹園。見已，作是念：『有何大力鬼神詣世尊",
    "T02n0099_035:0257b23": "所，故有此光明？』」佛告尊者大目揵連：「昨暮",
    "T02n0099_035:0257b24": "後夜，釋提桓因來詣我所，稽首作禮，退坐",
    "T02n0099_035:0257b25": "一面。」如上修多羅廣說，歡喜隨喜，作禮而去。",
    "T02n0099_035:0257b26": "990（九九〇）如是我聞：一時，佛住舍衛國祇樹給",
    "T02n0099_035:0257b27": "孤獨園。爾時，尊者阿難晨朝著衣持鉢，詣",
    "T02n0099_035:0257b28": "舍衛城，次第乞食，至鹿住優婆夷舍。鹿住",
    "T02n0099_035:0257b29": "優婆夷遙見尊者阿難，疾敷床座，白言：「尊",
    "T02n0099_035:0257c01": "者阿難令坐。」時，鹿住優婆夷稽首禮阿難足，",
    "T02n0099_035:0257c02": "退住一面，白尊者阿難：「云何言世尊知法？",
    "T02n0099_035:0257c03": "我父富蘭那先修梵行，離欲清淨，不著香",
    "T02n0099_035:0257c04": "花，遠諸凡鄙；叔父梨師達多不修梵行，然",
    "T02n0099_035:0257c05": "其知足。二俱命終，而今世尊俱記二人同生",
    "T02n0099_035:0257c06": "一趣，同一受生，同於後世得斯陀含，生",
    "T02n0099_035:0257c07": "兜率天，一來世間，究竟苦邊。云何？阿難！修",
    "T02n0099_035:0257c08": "梵行、不修梵行，同生一趣、同一受生、同",
    "T02n0099_035:0257c09": "其後世？」阿難答言：「姊妹！汝今且停。汝不能",
    "T02n0099_035:0257c10": "知眾生世間根之差別，如來悉知眾生世間",
    "T02n0099_035:0257c11": "根之優劣。」如是說已，從坐起去。時，尊者阿難",
    "T02n0099_035:0257c12": "還精舍，舉衣鉢，洗足已，往詣佛所，稽首",
    "T02n0099_035:0257c13": "佛足，退坐一面。以鹿住優婆夷所說廣白",
    "T02n0099_035:0257c14": "世尊。佛告阿難：「彼鹿住優婆夷云何能知眾",
    "T02n0099_035:0257c15": "生世間根之優劣？阿難！如來悉知眾生世間",
    "T02n0099_035:0257c16": "根之優劣。阿難！或有一犯戒，彼於心解脫、",
    "T02n0099_035:0257c17": "慧解脫不如實知，彼所起犯戒無餘滅、無",
    "T02n0099_035:0257c18": "餘沒、無餘欲盡。或有一犯戒，於心解脫、慧",
    "T02n0099_035:0257c19": "解脫如實知，彼所起犯戒無餘滅、無餘沒、",
    "T02n0099_035:0257c20": "無餘欲盡。於彼籌量者言：『此亦有如是法，",
    "T02n0099_035:0257c21": "彼亦有是法，此則應俱同生一趣、同一受",
    "T02n0099_035:0257c22": "生、同一後世。』彼如是籌量者，得長夜非義",
    "T02n0099_035:0257c23": "饒益苦。「阿難！彼犯戒者，於心解脫、慧解脫",
    "T02n0099_035:0257c24": "不如實知，彼所起犯戒無餘滅、無餘沒、無",
    "T02n0099_035:0257c25": "餘欲盡。當知此人是退，非勝進，我說彼人",
    "T02n0099_035:0257c26": "為退分。阿難！有犯戒，彼於心解脫、慧解",
    "T02n0099_035:0257c27": "脫如實知，彼於所起犯戒無餘滅、無餘",
    "T02n0099_035:0257c28": "沒、無餘欲盡。當知是人勝進不退，我說彼人",
    "T02n0099_035:0257c29": "為勝進分。自非如來，此二有間，誰能悉知？",
    "T02n0099_035:0258a01": "是故，阿難！莫籌量人人而取人、善籌量人",
    "T02n0099_035:0258a02": "人而病人，籌量人人自招其患，唯有如來",
    "T02n0099_035:0258a03": "能知人耳。如二犯戒，二持戒亦如是。彼於",
    "T02n0099_035:0258a04": "心解脫、慧解脫不如實知，彼所起持戒無",
    "T02n0099_035:0258a05": "餘滅。若掉動者，彼於心解脫、慧解脫不如",
    "T02n0099_035:0258a06": "實知，彼所起掉無餘滅。彼若瞋恨者，彼於",
    "T02n0099_035:0258a07": "心解脫、慧解脫不如實知，彼所起瞋恨無",
    "T02n0099_035:0258a08": "餘滅。若苦貪者，彼於心解脫、慧解脫如實",
    "T02n0099_035:0258a09": "知，彼所起苦貪無餘滅……」穢污清淨如上說，",
    "T02n0099_035:0258a10": "乃至「如來能知人人。」「阿難！鹿住優婆夷愚癡",
    "T02n0099_035:0258a11": "少智，而於如來一向說法心生狐疑。云何？",
    "T02n0099_035:0258a12": "阿難！如來所說，豈有二耶？」阿難白佛：「不也，",
    "T02n0099_035:0258a13": "世尊！」佛告阿難：「善哉！善哉！如來說法若有",
    "T02n0099_035:0258a14": "二者，無有是處。阿難！若富蘭那持戒，梨",
    "T02n0099_035:0258a15": "師達多亦同持戒者，所生之趣，富蘭那所不",
    "T02n0099_035:0258a16": "能知。梨師達多為生何趣？云何受生？云何",
    "T02n0099_035:0258a17": "後世？若梨師達多所成就智，富蘭那亦成",
    "T02n0099_035:0258a18": "就此智者，梨師達多亦不能知彼富蘭那",
    "T02n0099_035:0258a19": "當生何趣？云何受生？後世云何？阿難！彼富",
    "T02n0099_035:0258a20": "蘭那持戒勝，梨師達多智慧勝；彼俱命終，我",
    "T02n0099_035:0258a21": "說二人同生一趣，同一受生，後世亦同是斯",
    "T02n0099_035:0258a22": "陀含，生兜率天，一來生此究竟苦邊。彼二",
    "T02n0099_035:0258a23": "有間，自非如來，誰能得知？是故，阿難！莫",
    "T02n0099_035:0258a24": "量人人，量人人者，自生損減。唯有如來",
    "T02n0099_035:0258a25": "能知人耳。」佛說此經已，尊者阿難聞佛所",
    "T02n0099_035:0258a26": "說，歡喜奉行。",
    "T02n0099_035:0258a27": "991（九九一）如是我聞：一時，佛住釋氏彌城留利",
    "T02n0099_035:0258a28": "邑夏安居，有餘比丘於舍衛國祇樹給孤",
    "T02n0099_035:0258a29": "獨園夏安居。時，彼比丘於晨朝著衣持鉢，",
    "T02n0099_035:0258b01": "入舍衛城乞食，次第至鹿住優婆夷舍，鹿",
    "T02n0099_035:0258b02": "住優婆夷遙見比丘來，疾敷床座，請比丘",
    "T02n0099_035:0258b03": "令坐，如上阿難修多羅說。時，彼比丘語鹿",
    "T02n0099_035:0258b04": "住優婆夷：「姊妹且停！汝那得知眾生根之優",
    "T02n0099_035:0258b05": "劣。姊妹！唯有如來能知眾生根之優劣。」如",
    "T02n0099_035:0258b06": "是說已，從坐起去。時，彼比丘三月夏安居訖，",
    "T02n0099_035:0258b07": "作衣竟，持衣鉢，往詣彌城留利釋氏邑。",
    "T02n0099_035:0258b08": "到已，舉衣鉢，洗足已，往詣佛所，稽首佛足，",
    "T02n0099_035:0258b09": "退坐一面。以共鹿住優婆夷所論說事向",
    "T02n0099_035:0258b10": "佛廣說。佛告比丘：「鹿住優婆夷云何能知",
    "T02n0099_035:0258b11": "世間眾生諸根優劣？唯有如來能知世間",
    "T02n0099_035:0258b12": "眾生諸根優劣耳。不離瞋恨、憍慢，時起貪",
    "T02n0099_035:0258b13": "法，不聽受法，不學多聞，於法不調伏見，",
    "T02n0099_035:0258b14": "不能時時起解脫心法。比丘！若復有一不",
    "T02n0099_035:0258b15": "離瞋慢，時起貪法，然彼聞法，修學多聞，於",
    "T02n0099_035:0258b16": "善調伏見，時時能起解脫心法。若思量彼，",
    "T02n0099_035:0258b17": "此有是法，彼有是法，此則同一趣、同一受",
    "T02n0099_035:0258b18": "生、同一後世；如是思量者，長得非義不饒",
    "T02n0099_035:0258b19": "益苦。比丘！若復彼人不離瞋慢，時時起貪",
    "T02n0099_035:0258b20": "法，亦不聽法，不習多聞，不調伏見，亦不",
    "T02n0099_035:0258b21": "時時得解脫心法，我說此人卑鄙下賤。比丘！",
    "T02n0099_035:0258b22": "若復彼人不離瞋慢，時時起貪法，然彼聞",
    "T02n0099_035:0258b23": "法，樂多聞，調伏諸見，時時能得解脫心",
    "T02n0099_035:0258b24": "法，我說是人第一勝妙。彼二有間，自非如",
    "T02n0099_035:0258b25": "來，誰能別知？是故，比丘！莫量人人，乃至如",
    "T02n0099_035:0258b26": "來能知優劣。「比丘！復次，有一不離瞋慢，時",
    "T02n0099_035:0258b27": "時起口惡行……」餘如上說。「比丘！復次，有一賢",
    "T02n0099_035:0258b28": "善，安樂同止，欣樂明智修梵行者，樂與同",
    "T02n0099_035:0258b29": "止，而彼不樂聞法，乃至不時時得心法解",
    "T02n0099_035:0258c01": "脫，當知彼人住賢善地，不能轉進。賢善地",
    "T02n0099_035:0258c02": "者，謂人、天趣。復次，有一其性賢善，同止安樂，",
    "T02n0099_035:0258c03": "欣樂梵行，以為伴侶，樂聞正法，學習多聞，",
    "T02n0099_035:0258c04": "善調伏見，時時能得解脫心法，當知彼人",
    "T02n0099_035:0258c05": "於賢善地能轉勝進，當知此人於正法流",
    "T02n0099_035:0258c06": "有所堪能。此二有間，自非如來，誰能別知？",
    "T02n0099_035:0258c07": "是故，比丘！莫量人人，量人人者，自招其患。",
    "T02n0099_035:0258c08": "唯有如來能知人耳。比丘！鹿住優婆夷愚",
    "T02n0099_035:0258c09": "癡少智……」如上修多羅廣說。佛說此經已，諸",
    "T02n0099_035:0258c10": "比丘聞佛所說，歡喜奉行。",
    "T02n0099_035:0258c11": "992（九九二）如是我聞：一時，佛住舍衛國祇樹給",
    "T02n0099_035:0258c12": "孤獨園。爾時，給孤獨長者來詣佛所，稽首佛",
    "T02n0099_035:0258c13": "足，退坐一面，白佛言：「世尊！世間有幾種",
    "T02n0099_035:0258c14": "福田？」佛告長者：「世間有二種福田。何等為",
    "T02n0099_035:0258c15": "二？學及無學。」即說偈言：",
    "T02n0099_035:0258c16": "「世有學無學，　　大會常延請，",
    "T02n0099_035:0258c17": "正直心真實，　　身口亦復然，",
    "T02n0099_035:0258c18": "是即良福田，　　施者獲大果。」",
    "T02n0099_035:0258c19": "佛說此經已，給孤獨長者聞佛所說，歡喜",
    "T02n0099_035:0258c20": "奉行。",
    "T02n0099_035:0258c21": "雜阿含經卷第三十五"
}