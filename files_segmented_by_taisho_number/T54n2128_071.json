{
    "T54n2128_071:0768a14": "一切經音義卷第七十一",
    "T54n2128_071:0768a16": "翻經沙門玄應撰",
    "T54n2128_071:0768a17": "阿毘達磨順正理論只音阿毘達磨順正理論八十卷",
    "T54n2128_071:0768a18": "1 第一卷第一卷",
    "T54n2128_071:0768a19": "嘉瑞賈遐反下時惴反爾疋云嘉善也美也蒼頡篇瑞應也信也言有善美之德即應之此信瑞也。",
    "T54n2128_071:0768a20": "阿氏多常尒反此云無勝舊言阿耆多或作阿逸多皆訛也是彌勒今生名。",
    "T54n2128_071:0768a21": "訕謗所姦反蒼頡篇云訕誹也廣疋訕謗毀也。",
    "T54n2128_071:0768a22": "漏泄息列反廣疋泄溢也發也亦漏也。",
    "T54n2128_071:0768a23": "指鬘莫班反即央掘魔羅也央掘此云指鬘或云結斷人指結相箸為鬘安頭上故有此名也。",
    "T54n2128_071:0768a24": "烏盧頻螺迦葉波此云木瓜林下修道因以名焉迦葉波是姓舊言優樓頻螺正法華經云",
    "T54n2128_071:0768a25": "上時迦葉兄弟三人居長者是也。",
    "T54n2128_071:0768b01": "唐攪古夘反唐徒也徒空也字書攪撓也音呼刀反撓擾也說文攪亂也。",
    "T54n2128_071:0768b02": "怛策迦都達反下初革反龍名也。",
    "T54n2128_071:0768b03": "扣擊說文作𢼒同苦厚反扣亦擊也。",
    "T54n2128_071:0768b04": "愞耎奴課反下而兗反三蒼愞弱也廣疋耎柔也。",
    "T54n2128_071:0768b05": "稱㩲渠員反廣疋稱錘謂之㩲㩲重也知輕重也字從手也。",
    "T54n2128_071:0768b06": "2 第二卷第二卷",
    "T54n2128_071:0768b07": "迢然徒彫皮迢遰也遠也遰音徒計反也。",
    "T54n2128_071:0768b08": "瞿波洛迦此云牛經。",
    "T54n2128_071:0768b09": "窣堵波蘇沒反下都古反此云廟或云墳或言聚相謂果石等高以為相也舊言抖擻波或之偷婆又言塔",
    "T54n2128_071:0768b10": "波皆方夏輕重也。",
    "T54n2128_071:0768b11": "3-5 第三卷-第五卷第三第四第五先不音訓",
    "T54n2128_071:0768b12": "6 第六卷第六卷",
    "T54n2128_071:0768b13": "晦冥呼對反尒疋云霧謂之晦言霧則天地交合冥冥無所覩見也劇霧則晝昏冥也。",
    "T54n2128_071:0768b14": "雰霧又作氛同敷雲反釋名云氛粉也潤氣著草木因冷則色疑白若粉也尒疋云地氣發天不應曰霧霧陰氣溼",
    "T54n2128_071:0768b15": "也。",
    "T54n2128_071:0768b16": "廓清口郭反尒疋云廓大也。",
    "T54n2128_071:0768b17": "所頒又作班同捕姦反小疋云頒敷布也尒疋班遍賦與也。",
    "T54n2128_071:0768b18": "7 第七卷第七卷",
    "T54n2128_071:0768b19": "彈㡿徒千反下鴟亦反廣疋彈枰也漢書音義曰㡿不用也亦踈遠也󲉂指也抨音普庚反。",
    "T54n2128_071:0768b20": "眩曜胡麫反廣疋眩惑亂也曜照明。",
    "T54n2128_071:0768b21": "頑嚚五鱞反下魚巾反廣疋頑鈍也蒼頡篇嚚惡也左傳心不則德義之經為頑口不道忠信之言曰嚚也。",
    "T54n2128_071:0768b22": "逞已丑井反說文逞通也小疋逞快也方言自關而東曰逞江淮陳楚之間曰好也。",
    "T54n2128_071:0768b23": "聰睿以芮反聰聽微也睿知識也又先知曰󱠰深明曰睿。",
    "T54n2128_071:0768b24": "方維以淮反廣疋隅也淮南子云天有四維是也。",
    "T54n2128_071:0768c01": "8 第八卷第八卷",
    "T54n2128_071:0768c02": "躊躇腸留反下腸於反廣疋躊躇猶豫也亦躑躅也。",
    "T54n2128_071:0768c03": "異生梵言婆羅必栗託仡那婆羅此云愚必栗託此云異仡那此云生應言愚異生舊云小兒別生亦言嬰愚凡夫",
    "T54n2128_071:0768c04": "又作小兒凡夫皆一義也。",
    "T54n2128_071:0768c05": "9 第九卷第九卷",
    "T54n2128_071:0768c06": "躁動又作趮同子到反躁󲈕也不安靜也釋名躁燥也言物燥即動飛揚也。",
    "T54n2128_071:0768c07": "中庸以鍾反廣疋中平也庸和也小尒疋云庸善也謂平和善人也。",
    "T54n2128_071:0768c08": "10 第十卷第十卷",
    "T54n2128_071:0768c09": "󱳸笑昌夷反小尒疋云蚩戲也蒼頡篇蚩輕侮也笑喜弄也字從古㞢即之字。",
    "T54n2128_071:0768c10": "褒貶補高反下碑儉反案褒揚美之貶黜退也。",
    "T54n2128_071:0768c11": "謀議莫侯反謀論也議圖也諮事為謀詳論曰議。",
    "T54n2128_071:0768c12": "敵論徒的反廣疋敵當對也尒疋敵疋也。",
    "T54n2128_071:0768c13": "惶亂胡光反惶謂憂懼在心之貌也廣疋惶惶懼也蒼頡篇惶恐也。",
    "T54n2128_071:0768c14": "寔多是力反尒疋時寔是也說文寔上也。",
    "T54n2128_071:0768c15": "11 第十一卷第十一卷",
    "T54n2128_071:0768c16": "貪軶又作㧖同烏革反所以㧖牛馬領者也軶亦槅也槅音革也。",
    "T54n2128_071:0768c17": "讁罰猪革反通俗文罰罪曰讁讁責也亦罪過也罰折伏也。",
    "T54n2128_071:0768c18": "瞢憒莫崩反下公內反三蒼瞢不明也憒煩亂也。",
    "T54n2128_071:0768c19": "我頃丘頴反史記有頃列俟問案有頃猶須臾之間也亦不久也。",
    "T54n2128_071:0768c20": "忌憚渠記反下徒旦廣疋忌恐畏也憚疑難也說文忌憎惡也。",
    "T54n2128_071:0768c21": "顧眄孤布反下眠見反說文還現曰顧斜視曰󱌁也。",
    "T54n2128_071:0768c22": "12 第十二卷第十二卷",
    "T54n2128_071:0768c23": "幖幟俾遙反下昌志反通俗文微号曰幖私記曰幟字皆從巾或從木作標謂以木為識標而記之此亦兩通。",
    "T54n2128_071:0768c24": "末奴沙謨鉢反亦言摩㝹沙此云人也。",
    "T54n2128_071:0769a01": "魍魎古文蝄蜽二形同亡強力掌反說文蝄蜽山川之精物也通俗文木石柱怪謂之魍魎故也。",
    "T54n2128_071:0769a02": "毘溼縛羯磨天此云種種工業案西國工巧者多祭此天。",
    "T54n2128_071:0769a03": "加趺古遐反尒疋加重也今取其義謂交足坐也經中或作結交趺坐是也山東言甲趺江南言跘跨跘音平患反",
    "T54n2128_071:0769a04": "跨口瓜反有從足作跏文字所無者也。",
    "T54n2128_071:0769a05": "鄔陀夷烏古反人名也此云出現義是也。",
    "T54n2128_071:0769a06": "13 第十三卷第十三卷",
    "T54n2128_071:0769a07": "嬉戲又作僖同虛之反說文嬉樂也蒼頡篇嬉戲笑也。",
    "T54n2128_071:0769a08": "汝曹又作󲏭同自勞反史記十餘曹循之如淳曰曹輩也。",
    "T54n2128_071:0769a09": "毘瑟笯奴故反天名也舊毗紐天亦言毗搜紐天訛也。",
    "T54n2128_071:0769a10": "14 第十四卷第十四卷",
    "T54n2128_071:0769a11": "梯隥都鄧反廣疋隥履也依之而上者也字從𨸏也。",
    "T54n2128_071:0769a12": "室路迦舊言輸盧迦或云首盧迦又言首盧柯案西國數經之法皆以三十二字為一室路迦又多約凡夫",
    "T54n2128_071:0769a13": "作世間歌詠者也此則闡陁論中之一數也。",
    "T54n2128_071:0769a14": "15 第十五卷第十五先不音",
    "T54n2128_071:0769a15": "16 第十六卷第十六卷",
    "T54n2128_071:0769a16": "升陟胝棘反言進達之升曰陟詩云陟彼高崗陟登也尒疋陟升也謂登升之也。",
    "T54n2128_071:0769a17": "痱癗蒲罪反下盧罪反字略云痱癗小腫也今取其義。",
    "T54n2128_071:0769a18": "波沓波種徒荅反則婆羅門姓。",
    "T54n2128_071:0769a19": "17 第十七卷第十七卷先無音",
    "T54n2128_071:0769a20": "18 第十八卷第十八卷",
    "T54n2128_071:0769a21": "池沼之遶反說文沼池也小池也。",
    "T54n2128_071:0769a22": "命命鳥梵言者婆耆婆鳥也。",
    "T54n2128_071:0769a23": "子息思力反兒子曰息息者氣在人身中所稟以生也東觀漢記云此蓋我子息是也今人出錢生利亦曰息義一",
    "T54n2128_071:0769a24": "也。",
    "T54n2128_071:0769b01": "19 第十九卷第十九卷",
    "T54n2128_071:0769b02": "是疇除留反楚辭誰可與子疋疇王逸曰二人為疋四人為疇疇類也亦作伴侶。",
    "T54n2128_071:0769b03": "乳醅又作𨟷同疋迴反謂未漉酒者也言乳能成酪醅能成酒也。",
    "T54n2128_071:0769b04": "廣樹󱶜文作𡬾同時注反廣疋樹立也凡置立皆曰樹樹亦種殖也。",
    "T54n2128_071:0769b05": "屢辯力句反尚書屢省乃成孔安國曰屢數也。",
    "T54n2128_071:0769b06": "20 第二十卷第二十卷",
    "T54n2128_071:0769b07": "持羂又作罥同古犬公縣二反聲類云罥以繩係取鳥獸也。",
    "T54n2128_071:0769b08": "挽出古文輓同無遠反說文輓引車也。",
    "T54n2128_071:0769b09": "鄙俚字體作𨛋同力子反說文五酇為鄙鄙𨛋也蒼頡篇同之下邑曰𨛋漢書貧而不𨛋如淳曰雖貧猶不如閭里",
    "T54n2128_071:0769b10": "之鄙言也鄙猥陋也廣疋鄙羞恥也酇音祖旦反百家也。",
    "T54n2128_071:0769b11": "尚年市讓反蒼頡訓詁云尚上也猶盛年者也。",
    "T54n2128_071:0769b12": "衰耄字體作𤸬同所龜反說文𤸬滅也損也禮記年五十始衰衰懈也下古文𠅸耄二形今作秏同莫報反禮記八",
    "T54n2128_071:0769b13": "十曰耄耄謂惛忘者也闇亂也。",
    "T54n2128_071:0769b14": "鳩摩羅設摩此云童寂多造詩詠者扇帙略外道名也造曰明者即毗婆沙中扇提羅外道是也。",
    "T54n2128_071:0769b15": "21 第二十一卷第二十一卷",
    "T54n2128_071:0769b16": "無繁扶袁反詩云正月繁霜傳曰繁多盛也。",
    "T54n2128_071:0769b17": "水濯直角反說文濯滌也洒也謂以水淨物曰濯也。",
    "T54n2128_071:0769b18": "設支舊言舍脂此云能縛謂女人若可愛能生男子染著通名設支。",
    "T54n2128_071:0769b19": "22 第二十二卷第二十二卷",
    "T54n2128_071:0769b20": "荏苒而甚反下而琰反言須臾也。",
    "T54n2128_071:0769b21": "阿奴律陀亦作𢫫盧此云隨順義人名。",
    "T54n2128_071:0769b22": "匡助丘方反尒疋匡正也助佐也匡亦復也。",
    "T54n2128_071:0769b23": "世羅鄔婆烏古反此云小石也。",
    "T54n2128_071:0769b24": "屬斯之欲反屬著也亦連續也適也。",
    "T54n2128_071:0769c01": "23 第二十三卷第二十三卷",
    "T54n2128_071:0769c02": "師雨于矩反謂雨安居也言師若干夏臘也。",
    "T54n2128_071:0769c03": "童豎殊庾反謂寺人未冠者之名也使通內外之令以其無有禮出便疾也。",
    "T54n2128_071:0769c04": "蟰蛸音肅簫尒疋六蟰蛸一纓名長蚑蚊音居蟻反郭璞曰蜘蛛長脚者俗呼為喜子詩云蟰蛸在戶是也。",
    "T54n2128_071:0769c05": "虹電古文羾同胡公反俗音絳尒疋音義曰雙出鮮盛者為雄曰虹暗者為雌曰蜺蜺音五鷄反說文螮蝀虹也江",
    "T54n2128_071:0769c06": "東呼為雩釋名虹攻也純陽攻陰氣也螮音帝蝀音董也。",
    "T54n2128_071:0769c07": "縛喝國呼曷反北臨縛蒭河其國中有如來澡罐可一斗餘眾色炫焴金石難名又有佛牙又有佛掃帚迦",
    "T54n2128_071:0769c08": "奢草作也長二尺餘圍七寸其把雜寶飾之也。",
    "T54n2128_071:0769c09": "波吒釐力之反亦云波吒梨耶舊言巴連弗說文是一花樹名因此花樹以目城也。",
    "T54n2128_071:0769c10": "24 第二十四卷第二十四卷",
    "T54n2128_071:0769c11": "蚇蠖烏郭反說文申屈蟲也尒疋蠖尺蠖一名步屈宋地曰尋桑吳人名桑闔闔音古合反即桑蟲。",
    "T54n2128_071:0769c12": "阿泥律陀舊言阿那律或云阿㝹樓馱亦言阿泥盧豆皆一也此云無滅亦云如意昔施𪿢支一食於八",
    "T54n2128_071:0769c13": "十劫人天之中往來受樂于今不滅故云無滅又所求如意亦名如意即甘露飯王之子佛堂弟是也。",
    "T54n2128_071:0769c14": "朋友蒲崩反下于久反說文同門曰朋同志曰友廣疋友親也愛也。",
    "T54n2128_071:0769c15": "方域為逼反域居也說文域邦也周禮方域謂建邦國造都鄙制鄉邑。",
    "T54n2128_071:0769c16": "酷毒口木反謂暴虐也說文酷急也甚也白虎通曰酷極也教令竆極也。",
    "T54n2128_071:0769c17": "冀除又作覬同羇致反小疋云覬望也。",
    "T54n2128_071:0769c18": "飄鼓疋遙反下公戶反飄吹也鼓動也案凡動物皆謂之鼓也。",
    "T54n2128_071:0769c19": "25 第二十五卷第二十五卷",
    "T54n2128_071:0769c20": "師徒達胡反徒類也莊子云孔丘之徒司馬彪曰徒弟子也。",
    "T54n2128_071:0769c21": "仁孝而親反愛人以及物曰仁上下相親曰仁貴賢親親曰仁殺身成人曰仁尒疋善事父母為孝謚法曰慈愛忘",
    "T54n2128_071:0769c22": "勞曰孝從命不違曰孝也。",
    "T54n2128_071:0769c23": "承稟鄙錦反稟受也。",
    "T54n2128_071:0769c24": "26 第二十六卷第二十六卷",
    "T54n2128_071:0770a01": "苟欲公厚反廣疋苟且也亦誠。",
    "T54n2128_071:0770a02": "言詞魚鞬反下似資反直言曰言言已事也荅述為語為人說也禮記三年之󲕑言而不語是也言亦云也發瑞也",
    "T54n2128_071:0770a03": "說文詞者意內而言外也亦審言語也。",
    "T54n2128_071:0770a04": "27 第二十七卷第二十七卷",
    "T54n2128_071:0770a05": "󱺤度案詔定古文官書圖二形同達胡反下徒各反廣疋󱺤度也議也亦計也度量也。",
    "T54n2128_071:0770a06": "每言莫佩反三蒼每非一定之辭也每亦數也。",
    "T54n2128_071:0770a07": "󱳸誚才笑反誚謂嬈弄譏責也亦訶也。",
    "T54n2128_071:0770a08": "28 第二十八卷第二十八卷",
    "T54n2128_071:0770a09": "紐繩女珍反字林云單繩曰紐紐索也。",
    "T54n2128_071:0770a10": "瀑流蒲報反蒼頡解詁云瀑水濆起。",
    "T54n2128_071:0770a11": "婆歰波言所立反此云氣謂霧氣等也。",
    "T54n2128_071:0770a12": "29 第二十九卷第二十九卷",
    "T54n2128_071:0770a13": "為杖直亮反杖猶㯫也亦杖託也。",
    "T54n2128_071:0770a14": "30 第三十卷第三十卷",
    "T54n2128_071:0770a15": "染污紆剉烏故烏胡二反字書污塗也字林污穢也。",
    "T54n2128_071:0770a16": "咀󳎃又作齟同才與反下慈藥反含味也咀齟也通俗文咀齧曰嚼也。",
    "T54n2128_071:0770a17": "津液子隣反下夷石反三蒼津液汁也說文液津潤也廣疋滋液也潤澤也。",
    "T54n2128_071:0770a18": "誠言市盈反廣疋誠實也說文誠信也敬也。",
    "T54n2128_071:0770a19": "乍可仕嫁反廣疋乍暫也蒼頡篇乍兩辭也。",
    "T54n2128_071:0770a20": "󲲾心昨迷反說文膍󲲾人󲲾也字從肉膍音蒲迷反。",
    "T54n2128_071:0770a21": "譏剌居衣反下又作諫同七漬反廣疋譏剌也說文譏誹謗也。",
    "T54n2128_071:0770a22": "數瞚又作瞬同尸𨳝反說文瞚目開閉數搖也。",
    "T54n2128_071:0770a23": "31 第三十一卷第三十一卷",
    "T54n2128_071:0770a24": "畟方楚力反謂正方。",
    "T54n2128_071:0770b01": "開闢脾亦反說文云闢開也。",
    "T54n2128_071:0770b02": "關閉補繼補計二反說文闔門也廣疋閉塞也守也或作閉俗字也。",
    "T54n2128_071:0770b03": "荼毒達胡反廣疋荼毒痛也亦行惡也。",
    "T54n2128_071:0770b04": "重壘又作垒同力癸反壘亦重也。",
    "T54n2128_071:0770b05": "拼量補莖反謂彈墨曰拚江南名抨音普庚反。",
    "T54n2128_071:0770b06": "尋穌息胡反穌活也小尒疋云死而復生謂之穌穌寤也。",
    "T54n2128_071:0770b07": "柤瀨仕加反下力艾反通俗文刈餘曰柤廣疋柤距也詩云如彼棲柤是也。",
    "T54n2128_071:0770b08": "䶧足又作齩同五狡反䶧齧也關中行此音又下狡反江南行此音也。",
    "T54n2128_071:0770b09": "䶗頸字林丘加反下居井反言以口䶗也大齧也今以手頸項前也。",
    "T54n2128_071:0770b10": "擘𦟘補麥反下或作胂同引人反當脊肉曰𦟘也擘分裂也。",
    "T54n2128_071:0770b11": "攫腹九縛居籰二反說文攫爪持也通俗文手把曰攫蒼頡篇攫搏也獸窮則攫也。",
    "T54n2128_071:0770b12": "搯心他勞反說文搯󲓧也󲓧一活反中國言掐江南言挑音土彫反。",
    "T54n2128_071:0770b13": "鑱剌仕衫反下七亦反說文鑱銳也。",
    "T54n2128_071:0770b14": "漉諸或作𥂖同力木反水下皃也。",
    "T54n2128_071:0770b15": "嗢鉢羅烏沒反此云黛花舊言優鉢羅或云漚鉢羅訛也。",
    "T54n2128_071:0770b16": "鉢特摩徒得反此云赤蓮花舊言波頭摩或云鉢曇摩皆訛也。",
    "T54n2128_071:0770b17": "淒勁且奚反下居政反詩云淒其以風傳曰淒寒風也勁切急。",
    "T54n2128_071:0770b18": "屯聚徒昆反廣疋屯聚聚音才句反。",
    "T54n2128_071:0770b19": "殭鞕居良反下五更反字略云不朽曰殭物堅曰鞕也。",
    "T54n2128_071:0770b20": "緊捺落奴葛反此云是人非人歌神也頭作馬頭舊言緊那羅或作真陀羅皆訛也。",
    "T54n2128_071:0770b21": "炬鍼其呂反下聲類今作針同支諶反束火曰炬縫衣者曰針也。",
    "T54n2128_071:0770b22": "空歐又作嘔同於口反嘔吐也釋名云歐傴也將有所吐脊曲傴也。",
    "T54n2128_071:0770b23": "毒脪又作㾙𤴾二形同火靳反江南言脪腫說文肉出也。",
    "T54n2128_071:0770b24": "鬼胭又作咽同一千反胭喉也北人名頸為胭也。",
    "T54n2128_071:0770c01": "㓟𮊞音皮下又作涑同子禮反廣疋㓟剝也𮊞漉也謂搦出其汁也。",
    "T54n2128_071:0770c02": "饗受又作享同虛仰反歆享也謂神食氣也亦獻也歆虛音反。",
    "T54n2128_071:0770c03": "俱臻側巾反尒疋臻至也。",
    "T54n2128_071:0770c04": "歡娛字詁古文作虞今作娛同疑區反說文娛樂也言皆有樂也。",
    "T54n2128_071:0770c05": "32 第三十二卷第三十二卷",
    "T54n2128_071:0770c06": "烏施羅末草名也形如此土細辛其體極冷。",
    "T54n2128_071:0770c07": "剋勝又作克同口得反字林剋能也剋亦勝也。",
    "T54n2128_071:0770c08": "林藤徒登反廣疋藤藟也今呼如葛蔓莚者為藤也。",
    "T54n2128_071:0770c09": "率土所律反尒疋率自也循也。",
    "T54n2128_071:0770c10": "33 第三十三卷第三十三卷",
    "T54n2128_071:0770c11": "夷悅余之反說文夷平也亦明也常也悅樂也。",
    "T54n2128_071:0770c12": "所瀹又作瀹𩰲汋三形同臾灼反通俗文以湯煑物曰瀹廣疋瀹湯內出之也江東呼瀹為煠煠音助甲也。",
    "T54n2128_071:0770c13": "不肖私妙反小尒疋不肖不似也言骨肉不似其先故曰不肖謂儜惡之類也字從肉小聲。",
    "T54n2128_071:0770c14": "𭼩禱於冉反下都道反字苑𭼩眠內不祥也伏合又心曰𭼩說文告事求請曰禱謂請於鬼神也。",
    "T54n2128_071:0770c15": "製作之世反製裁製也制斷之也說文作制也。",
    "T54n2128_071:0770c16": "菴沒羅舊言菴摩亦作阿摩勒皆訛也葉如小棗果如胡桃味酸而且苦粗堪入藥分。",
    "T54n2128_071:0770c17": "主宰祖待反禮記宰夫為獻主謂主膳食之官也。",
    "T54n2128_071:0770c18": "擅立市戰反廣疋擅專也專已自為之也。",
    "T54n2128_071:0770c19": "專已之緣反專猶自是也專壹也任也。",
    "T54n2128_071:0770c20": "34 第三十四卷第三十四卷",
    "T54n2128_071:0770c21": "屋宇古文㝢籀文𢉠同子甫反說文宇屋邊擔也釋名云宇羽也如鳥翼自覆也於國則四垂為宇也。",
    "T54n2128_071:0770c22": "人捦又作鈘㩒二形釋名作󲼖同巨金反捦急持也。",
    "T54n2128_071:0770c23": "捶撻又作箠同之蘂反下古文󲼇同他達廣疋埵撻擊也。",
    "T54n2128_071:0770c24": "壃界居良反壃境也亦垂也尒疋壃垂也壃場在外垂也。",
    "T54n2128_071:0771a01": "模放又作摹同莫胡反尒疋模法也謂規形曰摸亦掩取象也。",
    "T54n2128_071:0771a02": "35 第三十五卷第三十五卷",
    "T54n2128_071:0771a03": "評論皮柄反字書評訂也訂平議也訂音唐頂反。",
    "T54n2128_071:0771a04": "為挫祖臥反說文挫摧也謂折其鋒也挫折也。",
    "T54n2128_071:0771a05": "匈襟居吟反說文襟衽也聲類云交領者也。",
    "T54n2128_071:0771a06": "36 第三十六卷第三十六卷本無音",
    "T54n2128_071:0771a07": "37 第三十七卷第三十七卷",
    "T54n2128_071:0771a08": "耶舍此云譽謂名譽。",
    "T54n2128_071:0771a09": "蘇陀夷舊言須陀耶此云共起也。",
    "T54n2128_071:0771a10": "大生主舊言摩訶波闍翻為大愛道者是也。",
    "T54n2128_071:0771a11": "迄今虛訖反尒疋迄至今也。",
    "T54n2128_071:0771a12": "無乏扶法反暫無名乏乏闕少也反可為正反正為乏字意也。",
    "T54n2128_071:0771a13": "38 第三十八卷第三十八卷",
    "T54n2128_071:0771a14": "婆雌子部婆音蒲賀反此云犢子部舊名跋私弗多羅上古仙人名跋私其母是此仙人種故姓跋私有",
    "T54n2128_071:0771a15": "羅漢是此女人子從母作名說一切有部中出也。",
    "T54n2128_071:0771a16": "矩摩邏多俱禹反亦作鳩摩此云童首謂諸童子中為上首。",
    "T54n2128_071:0771a17": "嗢多羅僧烏沒反舊言欝多羅亦云郁多羅此云上著衣此謂常著衣中最在上也。",
    "T54n2128_071:0771a18": "喬答彌舊言喬曇彌或作瞿夷訛也此云女十二遊經云明女。",
    "T54n2128_071:0771a19": "博戲古文簿同補莫反方言博或謂之棊說文簿𡱈戲也六箸十二碁古者烏胄作簿亦箸名。",
    "T54n2128_071:0771a20": "𥶶糱魚列反說文牙米也謂潰穀麥等生芽者也。",
    "T54n2128_071:0771a21": "醞釀於問反下如亮反說文醞作酒曰釀酒母也釀投也。",
    "T54n2128_071:0771a22": "39 第三十九卷第三十九卷",
    "T54n2128_071:0771a23": "謗讟徒木反左傳民無謗讟杜預曰讟誹也廣疋讟惡也方言讟痛。",
    "T54n2128_071:0771a24": "深󱵫古文作㥶𨓲二形籀文作𮘧今作愆同去連反說文󱵫過也失也。",
    "T54n2128_071:0771b01": "40 第四十卷第四十卷",
    "T54n2128_071:0771b02": "山澤直格反水聚曰澤釋名云兖州人謂澤為掌言水停處如掌中也。",
    "T54n2128_071:0771b03": "41 第四十一卷第四十一卷",
    "T54n2128_071:0771b04": "媒媾孤候反白虎通曰媾厚也重婚曰媾也。",
    "T54n2128_071:0771b05": "無辜古胡反尒疋辜罪也。",
    "T54n2128_071:0771b06": "㧖捥又作槅同於責反說文㧖把也盈手曰㧖廣疋㧖持也史記㧖捥以言是也。",
    "T54n2128_071:0771b07": "用暢敕亮反廣疋暢達也明也。",
    "T54n2128_071:0771b08": "揮刀許歸反說文揮奮也振訊。",
    "T54n2128_071:0771b09": "吸水古文噏歙二形同義及反廣疋吸飲也氣息引入也。",
    "T54n2128_071:0771b10": "42 第四十二卷第四十二卷",
    "T54n2128_071:0771b11": "呪詛又作祝說文作詶同之授反詶詛也下古文󳇠同側據反釋名云祝屬也以善惡之辭相屬著也詛阻也謂使",
    "T54n2128_071:0771b12": "人行事阻限於言也。",
    "T54n2128_071:0771b13": "43 第四十三卷第四十三卷",
    "T54n2128_071:0771b14": "迦栗沙鉢拏又作迦理沙般拏拏音女家反鉢拏此云銅錢十六鉢拏為一迦利沙鉢拏。",
    "T54n2128_071:0771b15": "陋訥古文吶冋奴骨反陋醜猥也亦小也訥遟鈍也說文云訥難也。",
    "T54n2128_071:0771b16": "室利毱多此云吉祥護舊言尸利毱多訛也。",
    "T54n2128_071:0771b17": "44 第四十四卷第四十四卷",
    "T54n2128_071:0771b18": "梅怛麗藥都達反此云慈即舊云慈氏者也慈有二因緣一值慈佛發心二初慈心三昧因以名焉言彌",
    "T54n2128_071:0771b19": "勒或云梅低𥟦益訛也。",
    "T54n2128_071:0771b20": "罕聞呼旱反罕希也尒疋希寡尠罕也字從于冈也。",
    "T54n2128_071:0771b21": "45 第四十五卷第四十五卷",
    "T54n2128_071:0771b22": "拘抧羅鳥居尒反或作拘耆羅此云好聲鳥也。",
    "T54n2128_071:0771b23": "46 第四十六卷第四十六卷",
    "T54n2128_071:0771b24": "客館又作舘同古玩反客舍也周禮五十里有舘有委積以待朝聘之客也。",
    "T54n2128_071:0771c01": "47 第四十七卷第四十七",
    "T54n2128_071:0771c02": "兩相外道　瞿縛迦。",
    "T54n2128_071:0771c03": "那地迦城此云鳴或云河主城名也郡市迦林此云󱍮布袋林名也。",
    "T54n2128_071:0771c04": "藍博迦經此言動作經也。",
    "T54n2128_071:0771c05": "48 第四十八卷第四十八卷",
    "T54n2128_071:0771c06": "珊若婆病桑干反此云癈風病一發不起者。",
    "T54n2128_071:0771c07": "寶玩古文貦同五喚反字林玩弄也廣疋玩好也。",
    "T54n2128_071:0771c08": "49-50 第四十九卷-第五十卷第四十九第五十先不音",
    "T54n2128_071:0771c09": "51 第五十一卷第五十一卷",
    "T54n2128_071:0771c10": "愚戇都絳反說文愚癡也戇愚鈍也。",
    "T54n2128_071:0771c11": "於塊古文𠙽同苦對反𠙽結土也土塊也。",
    "T54n2128_071:0771c12": "愚蒙又作朦同莫公反蒙謂覆不明也闇昧無知也。",
    "T54n2128_071:0771c13": "52 第五十二卷第五十二卷",
    "T54n2128_071:0771c14": "名鑒又作鑑同古鑱反廣疋鑒炤燿也鑒所以察形也。",
    "T54n2128_071:0771c15": "詭設居毀反詐不實也亦相欺。",
    "T54n2128_071:0771c16": "誇誕苦華反下徒亶反通俗文自矜曰誇謚法曰華而無實曰誇誕謾也欺也不實也大也。",
    "T54n2128_071:0771c17": "53 第五十三卷第五十三卷",
    "T54n2128_071:0771c18": "憩無又作愒蒼頡篇作憩同袪例反尒疋憩息也。",
    "T54n2128_071:0771c19": "鑽燧又作鐆同辭醉反火母也論語鑽燧改火是也世本造火者燧人因以名也。",
    "T54n2128_071:0771c20": "摩建地迦契經。",
    "T54n2128_071:0771c21": "波濤徒勞反三蒼大波為濤也。",
    "T54n2128_071:0771c22": "伺求湒慈先吏二反字林伺候也伺察也。",
    "T54n2128_071:0771c23": "54 第五十四卷第五十四卷",
    "T54n2128_071:0771c24": "熙怡虛之反與之反說文熙怡和悅也方言怡喜也湘潭之間曰粉熙或云熙怡也。",
    "T54n2128_071:0772a01": "耽話籀文作譮古文作󲈫詿二形同胡快反聲類云話訛言也廣疋話調也調謂戲也。",
    "T54n2128_071:0772a02": "很戾胡懇反下力計反很違也戾曲也字從彳艮聲。",
    "T54n2128_071:0772a03": "狻猊先桓反下五奚反即師子也出西域尒疋狻猊如󱳝猫食虎豹穆天子傳狻猊日走五百里是也󱳝音土板反。",
    "T54n2128_071:0772a04": "眵垢充尸反說文󲳍兜眵󲳍音莫結反。",
    "T54n2128_071:0772a05": "齘齒下界反說文齒相切也三蒼鳴齒也。",
    "T54n2128_071:0772a06": "身矬才戈反廣疋矬短也通俗文侏儒曰矬也。",
    "T54n2128_071:0772a07": "誇衒古文眩衒二形同故胡麫公縣二反說文衒行且賣也。",
    "T54n2128_071:0772a08": "殉名辭俊反蒼頡篇殉求也廣疋殉營也。",
    "T54n2128_071:0772a09": "抆拭武粉反下舒翼反廣疋𢪛拭也振也尒疋拭清也言抆拭所以為清潔也。",
    "T54n2128_071:0772a10": "55 第五十五卷第五十五卷",
    "T54n2128_071:0772a11": "侮蔑古文侮同亡府反廣疋侮輕也說文侮㑥也謂輕㑥也。",
    "T54n2128_071:0772a12": "56 第五十六卷第五十六卷先不音",
    "T54n2128_071:0772a13": "57 第五十七卷第五十七卷",
    "T54n2128_071:0772a14": "俱祉羅勅里反舊言摩訶俱絺羅此云大膝膝骨大故也即舍利子舅張爪梵志。",
    "T54n2128_071:0772a15": "58 第五十八卷第五十八卷",
    "T54n2128_071:0772a16": "屏氣俾領反屏蔽也隱也藏也。",
    "T54n2128_071:0772a17": "脇尊者虛業反即付法藏中波奢比丘常坐者也此人曾誓脇不著地因以名焉。",
    "T54n2128_071:0772a18": "59 第五十九卷第五十九卷",
    "T54n2128_071:0772a19": "規度又作規同九吹反下徒各反規求也計也規模也世本倕作規矩規圓矩方字從夫見言文夫之見必合規矩",
    "T54n2128_071:0772a20": "是也。",
    "T54n2128_071:0772a21": "洄澓胡瓌反下扶福反三蒼洄水轉也澓亦迴水深也。",
    "T54n2128_071:0772a22": "狎惡古文𧆥同胡甲反狎近也廣雅狎習也謂近而狎之習而行之也。",
    "T54n2128_071:0772a23": "薄矩羅俱禹反舊言薄俱羅此云善容持一不殺戒得五不𣦸者也。",
    "T54n2128_071:0772a24": "涎洟諸書作㳄㵪唌四形同詳延反字林慕欲口液也亦小兒唾也。",
    "T54n2128_071:0772b01": "斑駮又作辦同補蠻反蒼頡篇斑文也雜色為斑也。",
    "T54n2128_071:0772b02": "𣁟黯力奚反下於斬反通俗文斑黑謂之𣁟黯。",
    "T54n2128_071:0772b03": "笑睇徒計反纂文顧視曰睇睇亦傾視也禮記不敢睇視是也。",
    "T54n2128_071:0772b04": "憺怕徒檻反下匹白反說文憺安也怕靜也又亦無為自得。",
    "T54n2128_071:0772b05": "60 第六十卷第六十卷",
    "T54n2128_071:0772b06": "㰆囊埤蒼作韛東觀漢記作排同皮拜反今冶家用吹火令熾者也。",
    "T54n2128_071:0772b07": "剩辯食證反剩猶因也。",
    "T54n2128_071:0772b08": "脛踝古文踁同胡定反字林脚胻也釋名脛一尋似林反小疋云四尺為仞曰尋倍尋曰常方言尋長也。",
    "T54n2128_071:0772b09": "唯局衢玉反小疋𡱈近也尒疋局分也部分也字從口句在尺下。",
    "T54n2128_071:0772b10": "61 第六十一卷第六十一先不音",
    "T54n2128_071:0772b11": "62 第六十二卷第六十二卷",
    "T54n2128_071:0772b12": "可廁測冀反廣疋廁間也蒼頡篇廁次也雜也沃揭羅長者。",
    "T54n2128_071:0772b13": "63-65 第六十三卷-第六十五卷第六十三第六十四第六十五先不音",
    "T54n2128_071:0772b14": "66 第六十六卷第六十六卷",
    "T54n2128_071:0772b15": "嗢達洛迦曷邏摩此云極喜也。",
    "T54n2128_071:0772b16": "考量枯老反考謂質覈之也考挍也。",
    "T54n2128_071:0772b17": "67 第六十七卷第六十七卷",
    "T54n2128_071:0772b18": "魑魅又作离螭二形同勅知反下又作𩲐鬽二形同莫冀反說文老物精也通俗文山澤怪謂之魑魅。",
    "T54n2128_071:0772b19": "冲虛說文作盅同除隆反字書冲虛也中也。",
    "T54n2128_071:0772b20": "68 第六十八卷第六十八卷",
    "T54n2128_071:0772b21": "自刎古文歾同亡粉反字略云斷首曰刎刎割也通俗文自刻曰刎也。",
    "T54n2128_071:0772b22": "庸愚臾鍾反庸謂常愚短者也。",
    "T54n2128_071:0772b23": "69 第六十九卷第六十九卷",
    "T54n2128_071:0772b24": "尊云戍拏奴加反。",
    "T54n2128_071:0772c01": "巨富其呂反小疋巨大也方言齊魯之間謂大為巨也。",
    "T54n2128_071:0772c02": "戍那　匪宜趺斐反詩云匪來貿絲傳曰匪非也。",
    "T54n2128_071:0772c03": "傅藥方務反附也謂塗附也方言凡飲藥而毒刺是也。",
    "T54n2128_071:0772c04": "萌芽古文󲿹同麥耕反廣疋萌始也萌亦冥昧皃也。",
    "T54n2128_071:0772c05": "70 第七十卷第七十卷",
    "T54n2128_071:0772c06": "眇然亡紹及眇眇遠也亦深大也。",
    "T54n2128_071:0772c07": "稽遲古奚反說文留止曰稽也。",
    "T54n2128_071:0772c08": "71-72 第七十一卷-第七十二卷第七十一第七十二並不音",
    "T54n2128_071:0772c09": "73 第七十三卷第七十三卷",
    "T54n2128_071:0772c10": "朅地羅去謁反舊言佉陀羅木名也。",
    "T54n2128_071:0772c11": "74 第七十四卷第七十四卷",
    "T54n2128_071:0772c12": "孳產子思反方言東楚之間凡人產乳而雙產謂之釐孳下所限反生其種曰產說文產生也。",
    "T54n2128_071:0772c13": "朝貢古弄反貢薦也廣疋貢上也。",
    "T54n2128_071:0772c14": "75 第七十五卷第七十五卷",
    "T54n2128_071:0772c15": "貿易莫候反小疋云貿交易也三蒼貿換易也。",
    "T54n2128_071:0772c16": "擯黜又作絀同恥律反廣疋黜去也亦放也退也。",
    "T54n2128_071:0772c17": "驍健古堯反廣疋驍亦健也勇急也說文良馬駿勇。",
    "T54n2128_071:0772c18": "懷孕古文𣎜同移證反含實曰孕三蒼孕懷子也廣疋孕娠也字從子從乃說文正作褢音懷。",
    "T54n2128_071:0772c19": "76 第七十六卷第七十六卷",
    "T54n2128_071:0772c20": "火蝩之容反今江北通謂螽蝗之類曰蝩亦日󳃌蝩一名螽蟴一名蚣蝑俗作春黍蚣音思容反蝑音思與反。",
    "T54n2128_071:0772c21": "逝多時制反此云戰勝是勝俱薩羅國波斯匿王之子也太子誕生之曰王破賊軍內官聞奏因以名也舊云祇陀",
    "T54n2128_071:0772c22": "或移多。",
    "T54n2128_071:0772c23": "77 第七十七卷第七十七先不音",
    "T54n2128_071:0772c24": "78 第七十八卷第七十八卷",
    "T54n2128_071:0773a01": "嬈亂三蒼乃了反嬈擾也弄也謂嬈亂戲弄也。",
    "T54n2128_071:0773a02": "79 第七十九卷第七十九卷",
    "T54n2128_071:0773a03": "砂磧七亦反水中沙灘也說文渚水有石曰磧灘音土丹反。",
    "T54n2128_071:0773a04": "80 第八十卷第八十卷",
    "T54n2128_071:0773a05": "奢侈冒是反侈亦奢泰也。",
    "T54n2128_071:0773a06": "痆斯女黠反國名也舊言波羅柰國也。",
    "T54n2128_071:0773a07": "僕隷蒲卜反下力計反廣疋僮僕役使也僕附也附從於人周禮男子入于罪𨽾鄭眾曰𨽾奴也賤也役也。",
    "T54n2128_071:0773a08": "求晴又作腥𡟙二形同自盈反聲類云雨止曰晴晴亦精明也。",
    "T54n2128_071:0773a09": "一切經音義卷第七十一"
}