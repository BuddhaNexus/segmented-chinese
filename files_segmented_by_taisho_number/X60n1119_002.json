{
    "X60n1119_002:0298c03": "沙彌律儀要略述義卷下",
    "X60n1119_002:0298c05": "清　古杭昭慶萬壽戒壇傳律沙門書玉科釋",
    "X60n1119_002:0298c06": "二威儀分二。初標名。二釋義。今初",
    "X60n1119_002:0298c07": "威儀門。",
    "X60n1119_002:0298c08": "威儀者。威以德顯。非勢力之威也。儀以行表。非詐",
    "X60n1119_002:0298c09": "現之儀也。故如來處世。深達物機。凡所施行。必以",
    "X60n1119_002:0298c10": "威儀為主。內懷獅子之德。外現象王之威。人天敬",
    "X60n1119_002:0298c11": "仰。神龍欽伏。實攝物利生之要務也。又威者。謂有",
    "X60n1119_002:0298c12": "威可畏。折伏眾生。此由嚴持戒行。眾德威嚴。故令",
    "X60n1119_002:0298c13": "人可畏也。儀者。謂有儀可敬。攝受眾生。此由動靜",
    "X60n1119_002:0298c14": "合轍。進退安詳。故令人可敬也。所謂淨行成于道",
    "X60n1119_002:0298c15": "儀。清白圓于戒品。如馬勝雍容行道。感菜菽以信",
    "X60n1119_002:0298c16": "樂出家。鶖子安詳乞食。攝外道而反邪歸正。故曰。",
    "X60n1119_002:0298c17": "威儀乃無言之教。堪發有情之信也。又威儀。名為",
    "X60n1119_002:0298c18": "調御。謂調身不妄動。口不妄言。心不妄想。如是三",
    "X60n1119_002:0298c19": "業調善。則六根自攝矣。葢一身威儀。即是出家相",
    "X60n1119_002:0298c20": "狀。內軌範僧徒。外利益檀護。表後進前修之方法",
    "X60n1119_002:0298c21": "也。不惟受戒時習學。要終身行持。方稱為善。故律",
    "X60n1119_002:0298c22": "云。云何名為威儀。隨順行者。是名威儀。不隨順者。",
    "X60n1119_002:0298c23": "犯非威儀。白雲端禪師曰。夫一切佛法。操之則存。",
    "X60n1119_002:0298c24": "捨之則亡。然非道去人。乃人去道也。雪嶠大師曰。",
    "X60n1119_002:0299a01": "學道如登山。一步不可住。換得草鞋繩。前人過嶺",
    "X60n1119_002:0299a02": "去。華嚴經云。具足守持威儀教法。能令三寶不斷",
    "X60n1119_002:0299a03": "是也。門者。乃一切凡聖所共出入之門也。大師仍",
    "X60n1119_002:0299a04": "恐初受戒人。有志于毗尼者。不知云何習學。故於",
    "X60n1119_002:0299a05": "經律諸書。採取要文。列為二十四門。始從敬大沙",
    "X60n1119_002:0299a06": "門。終於衣鉢等事。令各門各事。皆不離威儀軌則。",
    "X60n1119_002:0299a07": "庶使熟讀行持。臨事調善。不負披緇受戒也。",
    "X60n1119_002:0299a08": "二釋義(分二)初總序緣起。二別列條章。初中(分五)初",
    "X60n1119_002:0299a09": "遵制問揀(分三)初不應",
    "X60n1119_002:0299a10": "佛制沙彌年滿二十。欲受具足戒時。若問不能具",
    "X60n1119_002:0299a11": "對沙彌事者。不應與具足戒。",
    "X60n1119_002:0299a12": "(本)佛制如上。沙彌年滿二十者。謂年限既滿。是丈夫",
    "X60n1119_002:0299a13": "位。則堪忍寒苦。辦比丘事。猶若世間男子。二十加",
    "X60n1119_002:0299a14": "冠。成人立業之時也。欲者。將也。領納曰受。具足戒",
    "X60n1119_002:0299a15": "者。謂五戒。八戒。十戒。未是具足。惟是比丘。比丘尼",
    "X60n1119_002:0299a16": "戒。乃名具足。此謂進受之人。以圓滿心。希求善法。",
    "X60n1119_002:0299a17": "於羯磨言下。得比丘性故。准汝定論中。有四分義",
    "X60n1119_002:0299a18": "攝。一。受具足。謂受戒之人。乞詞無錯。名號不忘。心",
    "X60n1119_002:0299a19": "境相應。運想週徧。先受十戒。今求具戒。耳聽羯磨",
    "X60n1119_002:0299a20": "念不餘覺故。二。隨具足。謂隨受二百五十戒。相中",
    "X60n1119_002:0299a21": "皆無毀失故。三。護他心具足。謂具足四義中有一。",
    "X60n1119_002:0299a22": "分威儀具足。能長他人之信樂故。四。具足守持。謂",
    "X60n1119_002:0299a23": "得戒已後。盡形壽持。始終無犯故。有此四義。故言",
    "X60n1119_002:0299a24": "具足戒也。凡為師者。應當詳問。沙彌本所受持十",
    "X60n1119_002:0299b01": "支戒相。及二十四門威儀。可曾熟讀行持否。如茫",
    "X60n1119_002:0299b02": "乎不知。忽而不學。不能應對者。則不應為授。何也。",
    "X60n1119_002:0299b03": "謂比丘僧寶。最尊最重。非僥倖可得也。",
    "X60n1119_002:0299b04": "二勉學",
    "X60n1119_002:0299b05": "(本)當云。卿作沙彌。乃不知沙彌所施行。沙門事大難",
    "X60n1119_002:0299b06": "作。卿且去熟學。當悉聞知。乃應具足戒。",
    "X60n1119_002:0299b07": "卿者。以上慰下而言。乃貴重之稱也。謂沙彌雖是",
    "X60n1119_002:0299b08": "小眾。皆能紹隆三寶。利益羣生故。又如父呼其子。",
    "X60n1119_002:0299b09": "謂沙彌是比丘之後裔也。不知沙彌所施行者。當",
    "X60n1119_002:0299b10": "云。子作沙彌。尚不諳沙彌所應施為之事。安望行",
    "X60n1119_002:0299b11": "持比丘律耶。沙門事大難作者。謂比丘戒法。律制",
    "X60n1119_002:0299b12": "森嚴。最難行持。故法華云。又見具戒。威儀無缺。淨",
    "X60n1119_002:0299b13": "如寶珠。以求佛道。莫看容易。卿且去熟學者。謂汝",
    "X60n1119_002:0299b14": "且去精研戒相。熟練威儀。將沙彌所應為事。盡情",
    "X60n1119_002:0299b15": "習學著實留心。果然純熟。方可與汝受具。故曰當",
    "X60n1119_002:0299b16": "悉聞知。乃應受具足戒也。",
    "X60n1119_002:0299b17": "三珍重",
    "X60n1119_002:0299b18": "(本)今授卿具足戒。人謂佛法易行。沙門易作。故當先",
    "X60n1119_002:0299b19": "問。",
    "X60n1119_002:0299b20": "今授卿具足戒者。乃反結遮止之語也。謂比丘是",
    "X60n1119_002:0299b21": "七眾綱領。三乘正因。非是等閒。汝今沙彌之事。尚",
    "X60n1119_002:0299b22": "不曉得行持。如何進具。若先不詰問。便儱侗為汝",
    "X60n1119_002:0299b23": "授具足戒者。則顢頇後學。過在師承。抑顯律法不",
    "X60n1119_002:0299b24": "尊重矣。而世人不知佛道至妙。罪福運行。便謂佛",
    "X60n1119_002:0299c01": "法不難。比丘易作。反令人不信矣。故當先問。",
    "X60n1119_002:0299c02": "二採集來源",
    "X60n1119_002:0299c03": "(本)以下條則。於沙彌威儀諸經。及古清規。今沙彌成",
    "X60n1119_002:0299c04": "範中節出。又宣律師。行護律儀。雖誡新學比丘。有",
    "X60n1119_002:0299c05": "可通用者。亦節出。",
    "X60n1119_002:0299c06": "以下條則者。乃大師序述要略之來源。顯非臆說",
    "X60n1119_002:0299c07": "也。條。是條章。則。乃法則。威儀諸經者。謂沙彌威儀。",
    "X60n1119_002:0299c08": "并十戒經。儀則經等。清規者。乃叢林之綱紀。攝僧",
    "X60n1119_002:0299c09": "之法度也。以此法度。清理叢林。故曰清規。如世間",
    "X60n1119_002:0299c10": "不以規矩。不能成方圓。出世間不以法度。則不能",
    "X60n1119_002:0299c11": "攝大眾。故如來說法。不離折攝二門。成範者。謂此",
    "X60n1119_002:0299c12": "書。從十戒經等輯出。披閱行持。能成模範。感發後",
    "X60n1119_002:0299c13": "昆故。然清規。乃百丈大智禪師所著。弘法在唐。年",
    "X60n1119_002:0299c14": "代經久。故稱為古。成範。是笑嵓月心禪師所集。同",
    "X60n1119_002:0299c15": "在於明。相去不遠。故稱今也。節。略取義。謂此威儀。",
    "X60n1119_002:0299c16": "從諸部中略出故。宣律師者。南山律祖也。事蹟如",
    "X60n1119_002:0299c17": "香乳記明。葢佛滅度後。百年之中。西土傳法者。皆",
    "X60n1119_002:0299c18": "具禪法律三藏。因四祖鄔波毱多尊者。弟子五人。",
    "X60n1119_002:0299c19": "各執己見。開張毗尼。分為五部。宗者。殊難。自後傳",
    "X60n1119_002:0299c20": "法。惟授禪宗。及與經論也。從是以後。律燈漸晦。慧",
    "X60n1119_002:0299c21": "命懸絲。盛唐宣祖。撰行事鈔。建南山宗。中興律法。",
    "X60n1119_002:0299c22": "恐新受戒人。不諳行持。又出行護律儀。教誡初學。",
    "X60n1119_002:0299c23": "守護毗尼。其間凡有與沙彌相符者。雲棲大師皆",
    "X60n1119_002:0299c24": "採於此。以補不足。故曰。雖誡新學比丘。沙彌有可",
    "X60n1119_002:0300a01": "通用者。亦節出也。",
    "X60n1119_002:0300a02": "三隨機取要",
    "X60n1119_002:0300a03": "(本)良以末法人情。多諸懈怠。聞繁則厭。由是刪繁取",
    "X60n1119_002:0300a04": "要。仍分類以便讀學。",
    "X60n1119_002:0300a05": "良以等者。慨歎之辭也。如來滅後。法有三時。所謂",
    "X60n1119_002:0300a06": "正法。像法。末法也。正法千年。此時人根湻厚。聞法",
    "X60n1119_002:0300a07": "即證。像法千年。此時雖似正法。而聞法者多。修證",
    "X60n1119_002:0300a08": "者少。末法萬年。此時鬪諍堅固。邪見增長。人多於",
    "X60n1119_002:0300a09": "此。見上生情因循懈怠。於世間法。厭簡思繁。於出",
    "X60n1119_002:0300a10": "世間法。厭繁思簡。由是之故。大師於威儀。經。律。清",
    "X60n1119_002:0300a11": "規。成範中。刪去繁文。撮為要略。以逗時機。分為二",
    "X60n1119_002:0300a12": "十四類。令其各不相參。何也。若以理論。戒體是一。",
    "X60n1119_002:0300a13": "若以事推。相有差殊。故須分類。便於初心習學者。",
    "X60n1119_002:0300a14": "得其頭緒。故曰仍分類。以便讀學也。",
    "X60n1119_002:0300a15": "四義該補入",
    "X60n1119_002:0300a16": "(本)間有未備。從義補入一二。",
    "X60n1119_002:0300a17": "間。中也。未備等句。正見大師為人之切也。謂此二",
    "X60n1119_002:0300a18": "十四門威儀之中。凡有事不具足。法不周備處。檢",
    "X60n1119_002:0300a19": "討琅函。從義補入。則理通決例。事法無差。初學行",
    "X60n1119_002:0300a20": "持。盡善盡美。庶使馬勝之威儀復見。而波離之軌",
    "X60n1119_002:0300a21": "範猶存。靈山一會。儼然未散也。",
    "X60n1119_002:0300a22": "五復指全書",
    "X60n1119_002:0300a23": "(本)其有樂廣覽者。自當檢閱全書。",
    "X60n1119_002:0300a24": "樂者。欲也。廣覽者。謂非以此而止也。葢由律海弘",
    "X60n1119_002:0300b01": "深。探之莫窮其底。義山高廣。仰之難覩其巔。是以",
    "X60n1119_002:0300b02": "取要刪繁。隨情便用。勿使初機望洋而退也。果能",
    "X60n1119_002:0300b03": "有殊勝念頭。願弘律學者。當檢閱沙彌威儀。十戒",
    "X60n1119_002:0300b04": "諸經。及清規。成範等全部。自悉其詳。不可得少為",
    "X60n1119_002:0300b05": "足也。",
    "X60n1119_002:0300b06": "二別列條章(二十四則)",
    "X60n1119_002:0300b07": "敬大沙門第一(凡五事○分三)初敬遮四法",
    "X60n1119_002:0300b08": "不得喚大沙門字○不得盜聽大沙門說戒○不得",
    "X60n1119_002:0300b09": "轉行說大沙門過○不得坐見大沙門過不起。",
    "X60n1119_002:0300b10": "敬者。敬信。是尊重義。謂有言必信。有教必從。不敢",
    "X60n1119_002:0300b11": "輕侮也。沙門者。肇師云。出家之都名也。此云功勞。",
    "X60n1119_002:0300b12": "謂修道有多功勞故。秦言勤行。謂勤修善法。行趣",
    "X60n1119_002:0300b13": "涅槃故。辯正論云。行超俗表。心遊塵外。謂之沙門。",
    "X60n1119_002:0300b14": "今言大者。對小而言。謂沙彌是小眾。受具足戒者。",
    "X60n1119_002:0300b15": "名為大僧。故曰大沙門也△不得者。遮止之辭。喚。",
    "X60n1119_002:0300b16": "是呼喚。字。是名字。謂不得直呼其名而呌之也。應",
    "X60n1119_002:0300b17": "云某師。律云。沙彌應以生年為次第。若生年等者。",
    "X60n1119_002:0300b18": "應以出家為次第。比丘體是僧寶。故論戒臘。沙彌",
    "X60n1119_002:0300b19": "未入僧數。但論生年。縱是百歲沙彌。亦當禮新戒",
    "X60n1119_002:0300b20": "比丘足。應恭敬住。不得我慢貢高。有違佛制。古人",
    "X60n1119_002:0300b21": "親近師家。不敢稱其名字。以所住之山稱之。葢謂",
    "X60n1119_002:0300b22": "尊重故也。況沙彌小眾者乎△盜聽說戒者。謂黑",
    "X60n1119_002:0300b23": "白半月誦戒羯磨。及尋常所作一切僧法。佛制沙",
    "X60n1119_002:0300b24": "彌不得預聞。若私往竊聽。則與五逆同科。名為賊",
    "X60n1119_002:0300c01": "住之人。不得受具足戒。謂此具足戒。乃是諸大尊",
    "X60n1119_002:0300c02": "者。大權示現。請佛為末世比丘所制。然旃檀林中。",
    "X60n1119_002:0300c03": "曾無雜木。靈山會上。豈有凡夫。惟恐未受具戒者",
    "X60n1119_002:0300c04": "聞之。不解佛慈。反為不善。而破內外道也。或畏戒",
    "X60n1119_002:0300c05": "法森嚴。或輕緣起等事。因此而退失善心者。如以",
    "X60n1119_002:0300c06": "利劒斬截信根。則失將來佛命。故曰。與五逆同科",
    "X60n1119_002:0300c07": "也。深宜慎之△轉行說過者。謂展轉相傳而說也。",
    "X60n1119_002:0300c08": "以此告彼曰說。越分之事曰過。謂比丘有過。自有",
    "X60n1119_002:0300c09": "大僧舉罰。沙彌不得背後說其長短。亦不得屏處",
    "X60n1119_002:0300c10": "罵大沙門。及在前戲笑。傚其言語形相行步等。成",
    "X60n1119_002:0300c11": "範云。設有說者。當善遮護。永嘉云。或是或非人不",
    "X60n1119_002:0300c12": "識。逆行順行天莫測。如誌公噉鴿。羅什吞針。不可",
    "X60n1119_002:0300c13": "以小見而窺大用也。善恭敬經云。謗師毀師。法中",
    "X60n1119_002:0300c14": "大魔。大律云。出家之人。所有言說。皆為利益。不應",
    "X60n1119_002:0300c15": "私忿。道說於他。論云。若向白衣說比丘罪惡。則使",
    "X60n1119_002:0300c16": "人於佛法中無信敬心。寧破塔壞像。不可向外人",
    "X60n1119_002:0300c17": "說比丘過惡也。若說過罪。則壞法身△坐見大沙",
    "X60n1119_002:0300c18": "門過不起者。謂大沙門。乃佛祖後裔。輕慢沙門。即",
    "X60n1119_002:0300c19": "輕慢佛祖也。然尋常見尊長過。尚應起立。問訊起",
    "X60n1119_002:0300c20": "居。況見大沙門過。豈可肆坐不起也。此句重在見",
    "X60n1119_002:0300c21": "字。孝名為戒。先後當尊。坐視不起。長己傲心。動他",
    "X60n1119_002:0300c22": "瞋念。大悲經云。如來往昔行菩薩道時。凡見三寶",
    "X60n1119_002:0300c23": "舍利塔像。師僧父母。耆年善友。無不側身讓之。故",
    "X60n1119_002:0300c24": "感成佛以來。山林人畜。皆共欽仰。皈敬於佛也。禮",
    "X60n1119_002:0301a01": "云。傲不可長。欲不可縱。志不可滿也。行護云。見須",
    "X60n1119_002:0301a02": "起立。坐須讓位。若路相逢。即當下道。側立於旁。待",
    "X60n1119_002:0301a03": "過方行。凡有教益。當叉手立聽。作禮謝之。若被叱",
    "X60n1119_002:0301a04": "責。不得張目怒視。當軟語悔過。莊嚴寶王經云。若",
    "X60n1119_002:0301a05": "輕慢眾僧者。是人當墮貧賤家生。隨所生處。根相",
    "X60n1119_002:0301a06": "不具。背傴矬陋。捨是身已。而復生處。多病痟瘦。手",
    "X60n1119_002:0301a07": "足攣躄。而有膿血。盈流其身。零落身肉。經百千萬",
    "X60n1119_002:0301a08": "歲。受斯苦報。",
    "X60n1119_002:0301a09": "二坐開五緣",
    "X60n1119_002:0301a10": "除讀經時。病時。剃髮時。飯時。作眾事時。",
    "X60n1119_002:0301a11": "讀經時者。以法為重故。謂對經典如對佛。口讀心",
    "X60n1119_002:0301a12": "思。深入其義。故不須起也。病時者。謂四大不調。身",
    "X60n1119_002:0301a13": "嬰重苦。故不須起也。剃髮時者。謂受持偈呪。利刀",
    "X60n1119_002:0301a14": "在首。動則恐防失錯。故不須起也。飯時者。謂三匙",
    "X60n1119_002:0301a15": "五觀。如法受食。故不須起也。又佛制一坐食故。作",
    "X60n1119_002:0301a16": "眾事時者。謂以常住正務為重。起則妨廢工夫。故",
    "X60n1119_002:0301a17": "不須起也。若非如上諸緣。則不開聽。",
    "X60n1119_002:0301a18": "三預知師位",
    "X60n1119_002:0301a19": "行護云。五夏以上。即闍黎位。十夏以上。即和尚位。雖",
    "X60n1119_002:0301a20": "比丘事。沙彌當預知之。",
    "X60n1119_002:0301a21": "夏。即夏臘。謂受具已後。專精戒律修持。已經爾所",
    "X60n1119_002:0301a22": "夏臘。戒品堅牢。開遮明了。堪任為師接物利生。非",
    "X60n1119_002:0301a23": "謂一槩而言也。若不諳如上法者。尚須依止於人。",
    "X60n1119_002:0301a24": "況能為師者耶。和尚。正名鄔波遮迦。傳至于闐。翻",
    "X60n1119_002:0301b01": "為和尚。到此土。什師翻為力生。舍利弗問經云。夫",
    "X60n1119_002:0301b02": "出家者。捨其父母生死之家。入佛門中。受微妙法。",
    "X60n1119_002:0301b03": "葢師之力也。生長法身。出功德財。養智慧命。功莫",
    "X60n1119_002:0301b04": "大焉。或云鄔波陀耶。義淨律師。譯為親教師。由能",
    "X60n1119_002:0301b05": "親教出離世業故。又云。異姓同居曰和。常向佛日",
    "X60n1119_002:0301b06": "安住曰尚。謂傳法利生不絕。戒德清淨普聞也。阿",
    "X60n1119_002:0301b07": "闍黎。正名阿遮梨耶。此云傳授。唐言軌範。謂能軌",
    "X60n1119_002:0301b08": "範後學故。隋言正行。南山事鈔云。謂能紏正弟子",
    "X60n1119_002:0301b09": "行故。大論云。和尚如父。阿闍黎如母。以棄本生父",
    "X60n1119_002:0301b10": "母。當求出世父母。若捨和尚阿闍黎。即名捨戒也。",
    "X60n1119_002:0301b11": "即。就也。尊顯道德曰位。謂受戒學律五載。堪為軌",
    "X60n1119_002:0301b12": "範。故曰。即闍黎位。十年嚴淨毗尼。律准度人。故曰。",
    "X60n1119_002:0301b13": "即和尚位也。又四分律明。五種阿闍黎。一。剃度。所",
    "X60n1119_002:0301b14": "依得出家者。二。受戒。受戒作羯磨者。三。教授。教誡",
    "X60n1119_002:0301b15": "威儀者。四。受經。所從受經。若說義。乃至四句偈者。",
    "X60n1119_002:0301b16": "五。依止。乃至依住一宿者。和尚。及依止。多以十夏",
    "X60n1119_002:0301b17": "者為之。上四師。皆多以五夏者為之。如上所明之",
    "X60n1119_002:0301b18": "法。皆是大僧境界。故曰比丘事。沙彌不久登壇受",
    "X60n1119_002:0301b19": "具。漸次行持。亦入其位。故曰當預知之。問。前大僧",
    "X60n1119_002:0301b20": "說戒。不許預聞。今反令預知者何。答。半月說戒。是",
    "X60n1119_002:0301b21": "宣其罪相。恐生邪見。故不許聞。今言師法。是其名",
    "X60n1119_002:0301b22": "位。謂比丘專修五年十載。即能為人天師範。沙彌",
    "X60n1119_002:0301b23": "尚是小眾。不可輕慢大僧也。",
    "X60n1119_002:0301b24": "事師第二(二十七事○分二)初正儀(分八)",
    "X60n1119_002:0301c01": "初省誡敬作法",
    "X60n1119_002:0301c02": "當早起○欲入戶。當先三彈指○若有過。和尚阿闍",
    "X60n1119_002:0301c03": "黎教誡之。不得還逆語○視和尚。阿闍黎。當如視佛",
    "X60n1119_002:0301c04": "○若使出不淨器。不得唾。不得怒恚。",
    "X60n1119_002:0301c05": "言事師者。謂承奉無怠曰事。誨人不倦曰師。太平",
    "X60n1119_002:0301c06": "御覽云。師者。發蒙之基。學者有師。亦如樹之有根",
    "X60n1119_002:0301c07": "也。然大智既成。復能成就小智。猶樹根生子。子復",
    "X60n1119_002:0301c08": "生根。展轉相生。種類不絕。故作持云。師以開導。友",
    "X60n1119_002:0301c09": "以切磋。世出世間法器。全賴師友。所當敬重。倘存",
    "X60n1119_002:0301c10": "憍慢。一生福慧消滅。是故誡之。如常啼。賣心肝而",
    "X60n1119_002:0301c11": "學般若。世尊。為求半偈而捨全身。華嚴云。凡夫無",
    "X60n1119_002:0301c12": "智。執著於我。并執我見。憍慢貢高。不愧無智。妄自",
    "X60n1119_002:0301c13": "尊大。見善不從。罔受教誨。於賢不親。故去道甚遠。",
    "X60n1119_002:0301c14": "律云。弟子看和尚。當具四心。一。親愛。二。敬順。三。畏",
    "X60n1119_002:0301c15": "難。四。尊重。侍養承接。如臣子之事君父。如是展轉",
    "X60n1119_002:0301c16": "互相敬重瞻視。能令正法久住。增益廣大也△當",
    "X60n1119_002:0301c17": "早起者。凡事早起。事事次第。不至慌忙卒暴也。古",
    "X60n1119_002:0301c18": "云。一朝纔起晏。百事盡皆違。穿著衣裳亂。開門恨",
    "X60n1119_002:0301c19": "手遲。供佛茶湯冷。燒香火似灰。低頭忙禮拜。廚下",
    "X60n1119_002:0301c20": "板聲催。為僧若起早。事事得便宜。律中夜分。分三。",
    "X60n1119_002:0301c21": "初夜。後夜。精勤佛道。中夜。聽其歇息。若過中夜。即",
    "X60n1119_002:0301c22": "當起身。自盥漱已。然後具楊枝澡水等。候師所須。",
    "X60n1119_002:0301c23": "又早者。先也。為弟子者。理宜先起也△欲入戶。當",
    "X60n1119_002:0301c24": "先三彈指者。謂弟子凡入師門。應在門外。聽其動",
    "X60n1119_002:0302a01": "靜。恐驚禪觀。先彈指三聲。令師覺已。然後方入。不",
    "X60n1119_002:0302a02": "可造次也△若有過等句者。失於中道謂之過。若",
    "X60n1119_002:0302a03": "自有過。師長呵責教誡之時。當低頭納受。若還逆",
    "X60n1119_002:0302a04": "語者。過而又過。不可教也。去後猶當思念。常懷慚",
    "X60n1119_002:0302a05": "愧。念報四恩。傍資三有。若不順師言。即同逆論。故",
    "X60n1119_002:0302a06": "曰。不得還逆語也。經云。謗師。毀師。憎師。嫉師。法中",
    "X60n1119_002:0302a07": "大魔。地獄種子△視和尚。阿闍黎。當如視佛者。謂",
    "X60n1119_002:0302a08": "諸佛已過去。未來尚未來。現在說法。代佛宣化者。",
    "X60n1119_002:0302a09": "惟和尚。阿闍黎。故曰。當如視佛也。成範云。若弟子",
    "X60n1119_002:0302a10": "眾多。當各盡其職。次第奉事。不可有失△若使出",
    "X60n1119_002:0302a11": "不淨器者。謂大小便器。及痰唾壺等。怒者。心恨也。",
    "X60n1119_002:0302a12": "恚者。氣憤也。謂心中有恨。而氣不憤。故唾之。然此",
    "X60n1119_002:0302a13": "穢氣人皆畏避。事師孝行。義無此理。既為師除。不",
    "X60n1119_002:0302a14": "得起厭惡心。現嗔恚相。而吐痰涎。當念此身。眾苦",
    "X60n1119_002:0302a15": "所集。一切皆是不淨。師長如是。弟子亦然。除此不",
    "X60n1119_002:0302a16": "淨。即除我三毒煩惱。若能如是諦思。則自他皆淨。",
    "X60n1119_002:0302a17": "是為真正出不淨器也。",
    "X60n1119_002:0302a18": "二依時禮拜法",
    "X60n1119_002:0302a19": "若禮拜。師坐禪。不應作禮。師經行。不應作禮。師食。師",
    "X60n1119_002:0302a20": "說經。師梳齒。師澡浴。師眠息等。俱不應作禮。師閉戶。",
    "X60n1119_002:0302a21": "不應戶外作禮。欲入戶作禮。應彈指三遍。師不應。應",
    "X60n1119_002:0302a22": "去。",
    "X60n1119_002:0302a23": "禮拜者。天台云。四儀法則名禮。身業恭敬名拜。白",
    "X60n1119_002:0302a24": "虎通曰。人之相拜者何。所以表情見意。屈節卑禮",
    "X60n1119_002:0302b01": "尊事者也。師坐禪者。恐亂定功。故不應禮。師經行",
    "X60n1119_002:0302b02": "者。恐妨正念。故不應禮。師受食者。恐雜於觀。故不",
    "X60n1119_002:0302b03": "應禮。師說經者。恐斷法義。故不應禮。師梳齒者。恐",
    "X60n1119_002:0302b04": "廢偈呪。故不應禮。師澡浴者。形儀不整。故不應禮。",
    "X60n1119_002:0302b05": "師眠息者。恐驚覺故。不應禮也。等者。師剃髮。洗足。",
    "X60n1119_002:0302b06": "或有事不暇。及對賓客等。師閉戶。不應戶外作禮",
    "X60n1119_002:0302b07": "者。謂閉戶作禮。不成恭敬也。欲入戶者。先當彈指",
    "X60n1119_002:0302b08": "三遍。不可急遽擅入。如不應者。當默然而回。不可",
    "X60n1119_002:0302b09": "勉強。故知禮拜。不如從命也。",
    "X60n1119_002:0302b10": "三奉食侍立法",
    "X60n1119_002:0302b11": "持師飲食。皆當兩手捧。食畢斂器。當徐徐○侍師不",
    "X60n1119_002:0302b12": "得對面立。不得高處立。不得太遠立。當令師小語得",
    "X60n1119_002:0302b13": "聞。不費尊力。",
    "X60n1119_002:0302b14": "兩手捧食。恭敬之至也。奉師飲食。如同供佛。當過",
    "X60n1119_002:0302b15": "其眉。不得以粗氣觸其淨食。斂。收也。徐徐。從容貌。",
    "X60n1119_002:0302b16": "謂收盌之時。當從容細行。不得麤糙。今盌鉢作聲",
    "X60n1119_002:0302b17": "也。律云。凡通飲食。當適寒溫。成範云。為師作食。無",
    "X60n1119_002:0302b18": "論麤細。俱要精潔。適師性格。凡奉茶湯。不得將指",
    "X60n1119_002:0302b19": "插入盞內。當兩手平舉授師。茶畢。接盞如前。行護",
    "X60n1119_002:0302b20": "云。若進鹽茶并藥。及一切食物。量當食盡。逐時授",
    "X60n1119_002:0302b21": "之。若授鮮果。先須作淨。或以火觸。或以刀剖。或用",
    "X60n1119_002:0302b22": "指剝。若不堪為種者。則不須淨也△侍師者。近承",
    "X60n1119_002:0302b23": "曰侍。對面立。則尊卑不別。長其傲慢。高處立。則法",
    "X60n1119_002:0302b24": "度全無。失其敬意。太遠立。則意不相接。語不投機。",
    "X60n1119_002:0302c01": "行護云。亦不得上風立。亦不得太近立。須離師額",
    "X60n1119_002:0302c02": "角七尺許。則小語得聞。不費尊力也。成範云。不得",
    "X60n1119_002:0302c03": "轉身低頭。小語輕笑。當身心肅敬。不得現疲倦相。",
    "X60n1119_002:0302c04": "亦不得如俗人垂手而立。在師前。不得說無益之",
    "X60n1119_002:0302c05": "語。不得抓癢。爪頭捋面。不得對師著韈。及洗足等。",
    "X60n1119_002:0302c06": "四請益白事法",
    "X60n1119_002:0302c07": "若請問佛法因緣。當整衣禮拜。合掌。[跍*月]跪。師有語。澄",
    "X60n1119_002:0302c08": "心諦聽。思惟深入○若問家常事。不須拜跪。但端立",
    "X60n1119_002:0302c09": "師側。據實申白○師若身心倦教去應去。不得心情",
    "X60n1119_002:0302c10": "不喜。見於顏色。",
    "X60n1119_002:0302c11": "請問者。請。求也。夫欲求法。當折我心。思惟聖道。屈",
    "X60n1119_002:0302c12": "節卑禮。敬事師長。所謂尊師重道也。永嘉云。正道",
    "X60n1119_002:0302c13": "寂寥。雖有修而難會。邪途喧雜。乃無習而易親。屈",
    "X60n1119_002:0302c14": "膝博問先知。曉夜凝神方寸。纔能解會也。佛法因",
    "X60n1119_002:0302c15": "緣者。是經律中所說發起之事。或古德公案機緣",
    "X60n1119_002:0302c16": "等。善恭敬經云。若有所疑。先應諮白。若見師許。然",
    "X60n1119_002:0302c17": "後請問。整衣禮拜。合掌[跍*月]跪者。謂手本左右。合而",
    "X60n1119_002:0302c18": "為一。表其專致一心也。右膝著地。名曰[跍*月]跪。涅槃",
    "X60n1119_002:0302c19": "疏明。右膝著地。有其三義。一。右膝有力。跪能安久。",
    "X60n1119_002:0302c20": "二。右膝有力。起止便易。三。右膝躁動。著地令安。若",
    "X60n1119_002:0302c21": "兩膝著地。則名長跪也。然弟子諮決于師。未有坐",
    "X60n1119_002:0302c22": "而問者。故須菩提。舍利弗等。凡有請問。必從座起。",
    "X60n1119_002:0302c23": "褊袒右肩。頂禮佛足。長跪合掌。諦聽所說也。妄念",
    "X60n1119_002:0302c24": "不起。故曰澄心。諦聽。是聞慧。思惟。是思慧。深入。是",
    "X60n1119_002:0303a01": "修慧。所謂因聞會理。執理會心也。若師獨坐時。適",
    "X60n1119_002:0303a02": "行時。顏色悅時。即應問。須立在一面。舒容平氣。至",
    "X60n1119_002:0303a03": "誠伸問。字字明朗。虗心聽受。自能深入也△家常",
    "X60n1119_002:0303a04": "事者。即僧家尋常日用之事。不須拜跪者。家無常",
    "X60n1119_002:0303a05": "禮也。端立師側者。典型不失也。按其事而直言。故",
    "X60n1119_002:0303a06": "曰據實申白。若不據實。恐誤大眾之事。有失常住",
    "X60n1119_002:0303a07": "之規也△身心倦者。謂禪思過則心疲。起止繁則",
    "X60n1119_002:0303a08": "身倦。凡問經問話。當候師意。不應自取其便。師若",
    "X60n1119_002:0303a09": "身心疲勞。無神應答者。教去且出。若即便內心不",
    "X60n1119_002:0303a10": "悅。形于外貌者。一則招愆。二則諸事不成。古云。讀",
    "X60n1119_002:0303a11": "書。以變化氣質為先。學道。以承順師命為上。五十",
    "X60n1119_002:0303a12": "頌云。常慕于師德。不應窺小過。隨順獲成就。求過",
    "X60n1119_002:0303a13": "還自損。止觀云。求師必在于盡善。事師必忘于師",
    "X60n1119_002:0303a14": "過。善恭敬經云。佛言。弟子于師所。不得麤言。師所",
    "X60n1119_002:0303a15": "訶責。不應反報。師不發問。不得輒言。凡有所使。勿",
    "X60n1119_002:0303a16": "得違命。若於師所不起恭敬。說於師僧長短者。彼",
    "X60n1119_002:0303a17": "愚癡人。應如法治。師實有過。尚不得說。況當無也。",
    "X60n1119_002:0303a18": "若於師邊不恭敬者。別有一小地獄。名為椎撲。當",
    "X60n1119_002:0303a19": "墮是中。一身四頭。身體俱然。狀如火聚。出大猛炎",
    "X60n1119_002:0303a20": "熾然不息。於彼獄處。復有鉤觜毒蟲。常咂舌根。從",
    "X60n1119_002:0303a21": "地獄出。生畜生中。恒食尿屎。捨彼身已。雖生人間。",
    "X60n1119_002:0303a22": "常生邊地。皮不似人。不能具足人之形色。常被輕",
    "X60n1119_002:0303a23": "賤。誹謗陵辱。離佛世尊。恒無智慧。從彼死已。還墮",
    "X60n1119_002:0303a24": "地獄。更得無量無邊苦患之法。",
    "X60n1119_002:0303b01": "五詣師求懺法",
    "X60n1119_002:0303b02": "凡有犯戒等事。不得覆藏。速詣師前。哀乞懺悔。師許",
    "X60n1119_002:0303b03": "則盡情發露。精誠悔改。還得清淨○師語未了。不得",
    "X60n1119_002:0303b04": "語。",
    "X60n1119_002:0303b05": "覆藏者。覆。是隱覆。藏。謂包藏。經云。包藏瑕玭。佛不",
    "X60n1119_002:0303b06": "許可。說悔先罪。淨名所尚。故知有犯戒事。不得包",
    "X60n1119_002:0303b07": "藏隱覆也。速詣。急往義。謂急往師前乞告。哀求懺",
    "X60n1119_002:0303b08": "悔。免得覆藏展轉罪也。懺名披陳眾失。發露過咎。",
    "X60n1119_002:0303b09": "不敢隱諱。悔名斷相續心。厭悔捨離。能作所作合",
    "X60n1119_002:0303b10": "棄。故名懺悔也。師許。則盡情發露者。謂師長既然",
    "X60n1119_002:0303b11": "慈允。當徹底掀翻。如雲開月現。日照霜消。不得絲",
    "X60n1119_002:0303b12": "毫黏滯也。精誠悔改者。精。是專精純一。誠。乃至誠",
    "X60n1119_002:0303b13": "無欺。悔。謂悔其所犯。改是改革前非。更不再作。故",
    "X60n1119_002:0303b14": "曰。還得清淨也。行護云。若被呵罵。當須自責。軟語",
    "X60n1119_002:0303b15": "懺謝。念修戒定。以報師恩。成範云。凡有誤失過咎。",
    "X60n1119_002:0303b16": "師或示怒。種種呵責。不得巧辭飾非。纔見師怒。即",
    "X60n1119_002:0303b17": "當畏懼。斂容[跍*月]跪師前。心懷愧耻受責。有過則改。",
    "X60n1119_002:0303b18": "無過默然△師語未了。不得語者。謂尋常與人說",
    "X60n1119_002:0303b19": "話。必待彼說竟方進。何況師家訓誨。若師語未了。",
    "X60n1119_002:0303b20": "即自述己言。夾雜師誨者。則自失利益。復失尊敬。",
    "X60n1119_002:0303b21": "倫次既失。典型何在。律云。亦不得以理爭勝。",
    "X60n1119_002:0303b22": "六敬座馳書法",
    "X60n1119_002:0303b23": "不得戲坐師坐。及臥師床。著師衣帽等○為師馳達",
    "X60n1119_002:0303b24": "書信。不得私自拆看。亦不得與人看。到彼有問。應答",
    "X60n1119_002:0303c01": "則實對。不應答則善辭却之。彼留不得便住。當一心",
    "X60n1119_002:0303c02": "思師望歸。",
    "X60n1119_002:0303c03": "師座者。乃受學弟子所尊之位也。若以戲心而坐。",
    "X60n1119_002:0303c04": "則罪過不少。敬師之位。即敬其師。毋輕忽也。其床",
    "X60n1119_002:0303c05": "榻衣帽。亦不可也。凡親近師家。要常懷尊敬。背面",
    "X60n1119_002:0303c06": "一如。適涉輕心。終無實際。又何益於事耶△馳達",
    "X60n1119_002:0303c07": "書信者。馳達。送往義。傳事告彼曰書。以表信也。故",
    "X60n1119_002:0303c08": "馳書於千里之外。讀之恍如覿面也。大都道人家",
    "X60n1119_002:0303c09": "所作書札。不過應酬常住。問答往來。無不可與人",
    "X60n1119_002:0303c10": "看者。然專使馳達。必有要事。私自開函。及與人看。",
    "X60n1119_002:0303c11": "僧俗所忌。大非所宜。然既奉師命。必須任重其事。",
    "X60n1119_002:0303c12": "至誠送到彼處。若中途拆看。及與人觀。一則稽遲",
    "X60n1119_002:0303c13": "時日。二則恐有浮沉。故須慎密也。然他人所附書",
    "X60n1119_002:0303c14": "信。亦要交代分明。終人之事。不可負其所託。若私",
    "X60n1119_002:0303c15": "拆。及與人看。破露他事。損德招愆。行護云。即外來",
    "X60n1119_002:0303c16": "書信。亦不得與師同閱。余丁未春。在華山侍寮。和",
    "X60n1119_002:0303c17": "尚看書。余傍遠盼。本師回顧斥。曰。去跪香。今日之",
    "X60n1119_002:0303c18": "規訓。他日之模範也。至今膝痛未止。遠盼尚且不",
    "X60n1119_002:0303c19": "許。況私看者耶。昔富弼使契丹。得家書不發。而焚",
    "X60n1119_002:0303c20": "之曰。徒亂人意耳。家書尚且不發。況他書乎△到",
    "X60n1119_002:0303c21": "彼有問者。大凡弟子受差出門。師長必有言教。應",
    "X60n1119_002:0303c22": "答。不應答者。要在臨時轉變。若不應答而答之。則",
    "X60n1119_002:0303c23": "與書相違。徒勞往返矣。然在彼處。亦不可看人文",
    "X60n1119_002:0303c24": "字簿籍。擅動器皿筆硯。及翻看衣帽等。犯人苗稼。",
    "X60n1119_002:0304a01": "彼留。不得便住者。有三義。一。量事。二量時。三。量路。",
    "X60n1119_002:0304a02": "思師望歸者。如孝子之念慈母。須臾不可忘膝下",
    "X60n1119_002:0304a03": "也。經云。當直往直還。當識師所語。亦當識人報語。",
    "X60n1119_002:0304a04": "不可忽也。",
    "X60n1119_002:0304a05": "七客來侍立法",
    "X60n1119_002:0304a06": "師對賓。或立常處。或於師側。或於師後必。使耳目相",
    "X60n1119_002:0304a07": "接。候師所須。",
    "X60n1119_002:0304a08": "尋常侍師。當至恭至敬。以盡孝道。賓客在座猶宜",
    "X60n1119_002:0304a09": "恭敬也。慈受深禪師曰。廊下逢僧須問訊。門前遇",
    "X60n1119_002:0304a10": "客要相呼。出家體態宜謙讓。莫學愚人禮數無。常",
    "X60n1119_002:0304a11": "處者。非遠非近。立得恰好。故得耳目相接。身心照",
    "X60n1119_002:0304a12": "應。無失其時。皆為候師所須也。如問仙陀婆。即應",
    "X60n1119_002:0304a13": "之耳。成範云。凡見客至。當生恭敬。勿起厭慢。須滌",
    "X60n1119_002:0304a14": "盞煎茶。以候應點。若師以尊客前。高聲呼喚者。則",
    "X60n1119_002:0304a15": "有費神氣。抑見家教不嚴。事師之道安在哉。",
    "X60n1119_002:0304a16": "八師疾給侍法",
    "X60n1119_002:0304a17": "師疾病。一一用心調治。房室。被褥。藥餌。粥食等○持",
    "X60n1119_002:0304a18": "衣。授履。洗浣烘晒等。具於律中。茲不繁錄。",
    "X60n1119_002:0304a19": "師者。乃法身之父母也。世間稚子。不可一日無父",
    "X60n1119_002:0304a20": "母。而出世釋子。不可一日無師法也。故敬順師法。",
    "X60n1119_002:0304a21": "如事父母。若有疾病。當用心調治。或師病中瞋罵",
    "X60n1119_002:0304a22": "亦當恬忍。始終奉事。勿生厭倦。當念身為苦本有",
    "X60n1119_002:0304a23": "形難免也。房室。被褥。調其外。藥餌。粥食。治其內等",
    "X60n1119_002:0304a24": "者。謂所有應病藥食。及所宜器具。一一當備辦也",
    "X60n1119_002:0304b01": "月堂昌禪師曰。黃龍居積翠。因病三月不出。真淨",
    "X60n1119_002:0304b02": "文為監院。宵夜懇禱。以至燃頂煉臂。仰祈陰相。黃",
    "X60n1119_002:0304b03": "龍聞之責曰。生死固我分也。爾參禪不達理若是",
    "X60n1119_002:0304b04": "真淨從容對曰。叢林可無克文。不可無和尚也。識",
    "X60n1119_002:0304b05": "者謂真淨敬師重法。其誠至此。他日必成大器。成",
    "X60n1119_002:0304b06": "範云。安設嚴室。忌風陰處。須床褥厚軟。察師顏色",
    "X60n1119_002:0304b07": "出入扶策。如法調煑羮湯藥餌。少瘥即生歡喜。常",
    "X60n1119_002:0304b08": "當以孝心。和容奉事。客來瞻問。善代師語。不應譁",
    "X60n1119_002:0304b09": "聚。當肅然晏靜。病若重。不得哭泣。師圓寂。不得違",
    "X60n1119_002:0304b10": "師誠囑。應一一如教遵行。八福田中。看病第一。師",
    "X60n1119_002:0304b11": "乃敬田。更宜加意△持師衣者。當徐徐一手排上。",
    "X60n1119_002:0304b12": "一手捉。下正立著師左肩上。師著已。復視上下文",
    "X60n1119_002:0304b13": "理如法否。襵時。不得以口銜。當視上下。不使著地",
    "X60n1119_002:0304b14": "還安常處。以淨物覆上。不得以餘衣物覆上。授履",
    "X60n1119_002:0304b15": "當先抖擻。刷垢。不得大聲。視次比之。澡手已。方持",
    "X60n1119_002:0304b16": "衣物。凡洗浣務令淨。用水亦不得太費。烘晒法衣。",
    "X60n1119_002:0304b17": "當待乾燥。有急事行。不得忘去。當付餘人。事畢。即",
    "X60n1119_002:0304b18": "宜復。餘洗鉢器等。備載戒經。文多故不繁錄。然律",
    "X60n1119_002:0304b19": "中。事師名相雖廣。約言惟誠惟孝。若事師時時以",
    "X60n1119_002:0304b20": "誠孝存心。則一切奉事。自然如法。師資之間。水乳",
    "X60n1119_002:0304b21": "相合。而道在其中矣。",
    "X60n1119_002:0304b22": "二補儀(分二)初三業恭敬法",
    "X60n1119_002:0304b23": "附　凡侍師。不命之坐。不敢坐。不問。不敢對。除自有",
    "X60n1119_002:0304b24": "事欲問○凡侍立。不得倚壁靠桌。宜端身齊足側立",
    "X60n1119_002:0304c01": "○欲禮拜。若師止之。宜順師命勿拜○凡師與客談",
    "X60n1119_002:0304c02": "論涉道話。有益身心者。皆當記取○師有所使令。宜",
    "X60n1119_002:0304c03": "及時作辦。不得違慢○凡睡眠。不得先師○凡人問",
    "X60n1119_002:0304c04": "師諱。當云上某下某。",
    "X60n1119_002:0304c05": "附。託也。謂託事以足文也。此大師婆心切處。故凡",
    "X60n1119_002:0304c06": "經律中。有益於沙彌事者。皆擇取而補足之。以律",
    "X60n1119_002:0304c07": "文不敢參雜。故提清也。不命之坐。不敢坐者謂弟",
    "X60n1119_002:0304c08": "子侍立師前。周旋左右。固其分也。而師或愍其久",
    "X60n1119_002:0304c09": "立勤勞。乃命坐者。慈也。弟子敬順師命即坐。禮也",
    "X60n1119_002:0304c10": "若不命而坐。慢也△不問不敢對者。謂師資問答。",
    "X60n1119_002:0304c11": "不知語脉。則言世無根。無根之談。則如亂蔴無緒。",
    "X60n1119_002:0304c12": "除己事外。不可擅問也。然古人悟後問答。如電影",
    "X60n1119_002:0304c13": "穿針。絲來線去。亦如水面回紋。飛花點綴。雖是家",
    "X60n1119_002:0304c14": "常語言。須知泥裏有刺也△倚壁靠桌者。謂偏側",
    "X60n1119_002:0304c15": "曰倚。邪凭曰靠。側立者。不對面也。五十頌云。又不",
    "X60n1119_002:0304c16": "應師前。身現疲倦相。屈指節作聲。倚柱及牆壁。亦",
    "X60n1119_002:0304c17": "不踏門限。所謂恭而無禮則勞。肇法師云。恭己順",
    "X60n1119_002:0304c18": "命。給侍之者。名曰侍者。菩薩下生經云。侍者具八",
    "X60n1119_002:0304c19": "法。一。信心堅固。二。其心覓進。三。身無諸病。四精進",
    "X60n1119_002:0304c20": "五。具念心。六。心不憍慢。七。能成定慧。八。具足聞智",
    "X60n1119_002:0304c21": "△欲禮拜。若師止之者。即當從命也。若逆師命強",
    "X60n1119_002:0304c22": "拜。雖拜猶勿拜也。若順師命。不拜勝於拜也△凡",
    "X60n1119_002:0304c23": "師與客談論。無非佛法機緣。欲知其中深妙。當觀",
    "X60n1119_002:0304c24": "尋常日用。道話者。是有道之話。即法語也。然執勞",
    "X60n1119_002:0305a01": "服役。是長自福基。聞法記取。乃潤澤心地。故曰有",
    "X60n1119_002:0305a02": "益身心也。侍師之義。誠在斯矣。成範云。或師詢客",
    "X60n1119_002:0305a03": "答。或彼問師酬。不得聞異驚恠。不得見笑隨笑。當",
    "X60n1119_002:0305a04": "識語意宗猷。切心研味。倘有見處。當復呈師。昔雲",
    "X60n1119_002:0305a05": "門偃。說法如雲如雨。不許記錄。見錄之者。必罵逐",
    "X60n1119_002:0305a06": "曰。汝口不用。反記吾語。他時必然販吾去也。今室",
    "X60n1119_002:0305a07": "中語。皆香林以紙為衣。隨所聞書之。古人如是留",
    "X60n1119_002:0305a08": "心。後來掀天揭地。以此觀之。凡事未有不學而能",
    "X60n1119_002:0305a09": "成也△師有所使令。宜及時作辦者。謂聞師所命",
    "X60n1119_002:0305a10": "事。當乘時作為。惟恐更有命聞。辦。是備辦。不順曰",
    "X60n1119_002:0305a11": "違。不敬曰慢。又即怠也。成範云。凡聞師喚。當隨應",
    "X60n1119_002:0305a12": "而至。若有所需。即依法授之。少有所懈。得違慢罪",
    "X60n1119_002:0305a13": "△凡睡眠。不得先師者。謂坐寐曰睡。翕目曰眠。五",
    "X60n1119_002:0305a14": "葢煩惱。此為第一。由此覆蔽身心。故令善法不生。",
    "X60n1119_002:0305a15": "長淪三界。當漸制之。既為弟子。宜起在師前。臥在",
    "X60n1119_002:0305a16": "師後。先字。當讀去聲。本來在前曰先。不當在前而",
    "X60n1119_002:0305a17": "在前者。故曰先也。律云。多睡有五種過。一。多惡夢。",
    "X60n1119_002:0305a18": "二。諸天不喜。三。心不入法。四。不思惟明相。五。夢失",
    "X60n1119_002:0305a19": "不淨△凡人問師諱者。諱。避忌也。隱也。生曰名。死",
    "X60n1119_002:0305a20": "曰諱。今俗問人諱者。是隱法名二字。謂不敢問名。",
    "X60n1119_002:0305a21": "而云諱也。雖是謬稱。是尊重義。故大師補文于此。",
    "X60n1119_002:0305a22": "因弟子不得直呼師名。故加上下二字。若問師號",
    "X60n1119_002:0305a23": "當答某甲和尚或云某甲本師。不須上下二字。今",
    "X60n1119_002:0305a24": "授戒時。宣上下者。為弟子之稱也。若問師長號。應",
    "X60n1119_002:0305b01": "云。某甲師傅。五十頌云。又復於師名。不應輒稱舉。",
    "X60n1119_002:0305b02": "設有固問者。當示之一字。若問師年臘。及與州縣",
    "X60n1119_002:0305b03": "名。一一皆須答。鶴林玉露云。古人稱字最不輕。孔",
    "X60n1119_002:0305b04": "門諸子。稱夫子為仲尼。今世平交稱字。稍尊貴者。",
    "X60n1119_002:0305b05": "便不敢稱字。與古異也。法苑云。諸佛名號。稱揚敬",
    "X60n1119_002:0305b06": "禮。而獲福利。大都出於口意耳。若出於尊敬之口。",
    "X60n1119_002:0305b07": "則為福。若出於輕薄之口。則為禍矣。",
    "X60n1119_002:0305b08": "二求師擇處法",
    "X60n1119_002:0305b09": "凡弟子。當擇明師。久久親近。不得離師太早。如師實",
    "X60n1119_002:0305b10": "不明。當別求良導○設離師當憶師誨。不得縱情自",
    "X60n1119_002:0305b11": "用。隨世俗流行不正事。亦不得住市井閙處。不得住",
    "X60n1119_002:0305b12": "神廟。不得住民房。不得住近尼寺處。不得以與師各",
    "X60n1119_002:0305b13": "住。而行世法中一切惡事。",
    "X60n1119_002:0305b14": "當擇明師者。謂道眼開明之師也。如是之師。當久",
    "X60n1119_002:0305b15": "久親近。不得擅離。以佛法無多子。久長難得故。昔",
    "X60n1119_002:0305b16": "斷崖禪師示眾云。我親近高峯三二十年。常常打",
    "X60n1119_002:0305b17": "徹骨髓。未曾起一念遠離心。古人心。行如是。律中",
    "X60n1119_002:0305b18": "親近師家有四種。一。有法有食。名為樂住。二。有法",
    "X60n1119_002:0305b19": "無食。名為苦住。三。有食無法。懺謝而去。四。無法無",
    "X60n1119_002:0305b20": "食。不辭而去。古云。鳥之將息。必擇其林。人之求道。",
    "X60n1119_002:0305b21": "必選其師。以師是人之模範也。模範端正。必出良",
    "X60n1119_002:0305b22": "器。故須擇也。如或不然。則宜別參。謂吞舟之魚。不",
    "X60n1119_002:0305b23": "隱卑流。合抱之木。不生丹丘。大鵬展翅九萬里。豈",
    "X60n1119_002:0305b24": "若鷦鷯息一枝。然沙彌本無離師之法。為實不明",
    "X60n1119_002:0305c01": "故也。良導者。謂善能引人。達於至道故。如法華云",
    "X60n1119_002:0305c02": "隨順是師學。得見恒沙佛。是也。若不別求。恐敬獼",
    "X60n1119_002:0305c03": "猴為帝釋。宗瓦礫為明珠。宗瓦礫是不識法。敬獼",
    "X60n1119_002:0305c04": "猴是不識人。不識法則慧眼失。不識人則墮邪途。",
    "X60n1119_002:0305c05": "故云。汝師既墮。汝亦隨墮。此之謂歟△設離師。當",
    "X60n1119_002:0305c06": "憶師誨者。謂雖然離師。常當憶師平日教誡之語。",
    "X60n1119_002:0305c07": "如耳提面命。終身不敢違也。中心經云。佛言知師",
    "X60n1119_002:0305c08": "恩者。見師則當承事供養。不見則當思惟教誡。是",
    "X60n1119_002:0305c09": "也。若縱情自用。是不憶師誨故。行不正事。是隨世",
    "X60n1119_002:0305c10": "俗流也△不得住市井閙處者。謂積貨交易。人煙",
    "X60n1119_002:0305c11": "輳聚之所。名之為市。古來多於汲水之處為市。故",
    "X60n1119_002:0305c12": "曰市井。市中喧雜。故曰閙處。若非大力量人。入廛",
    "X60n1119_002:0305c13": "垂手。和而不流。則不得住。恐境亂則身心亂也△",
    "X60n1119_002:0305c14": "不得住神廟者。神以酒肉為禋祀。則僧儀偃蹇。人",
    "X60n1119_002:0305c15": "所輕忽。故出家者。佛在世時。依佛而住。佛滅度後。",
    "X60n1119_002:0305c16": "則依佛像而住。是故持戒者。不禮鬼神。且為鬼神",
    "X60n1119_002:0305c17": "欽敬。若住神廟。則為鬼神所輕也。古云。僧住城隍",
    "X60n1119_002:0305c18": "佛祖呵。先賢都是隱嵓阿。山泉流出人閒去。清水",
    "X60n1119_002:0305c19": "依然成濁波△不得住民房者。緇素有分也。謂多",
    "X60n1119_002:0305c20": "近閙處。恐累道故。阿蘭若頌云。欲精進一乘。先當",
    "X60n1119_002:0305c21": "擇其處。闤闠不遠離。煩惱如刀鋸。未到無學門。於",
    "X60n1119_002:0305c22": "學有所慮。林下及水邊。自然絕滓濾。依結茅三閒。",
    "X60n1119_002:0305c23": "蒲團敷一具。呆呆着眼看。觸處皆道地。我今多懊",
    "X60n1119_002:0305c24": "悔。未曾依此句△不得住近尼寺處者。謂男女有",
    "X60n1119_002:0306a01": "別也。瓜田李下。須避嫌疑△不得以與師各住者。",
    "X60n1119_002:0306a02": "謂師資聚散。理所常然。但依佛教行持。莫隨世諦",
    "X60n1119_002:0306a03": "流布。則不礙也△惡事者。謂脅肩諂笑邀譽紳衿。",
    "X60n1119_002:0306a04": "交結往來。豪強勢族。學習奇藝。受雇俳優。通使四",
    "X60n1119_002:0306a05": "方。為利販賣。及近尼寺。住神廟民房等。皆非佛子",
    "X60n1119_002:0306a06": "所為。故曰。世法中一切惡事也。",
    "X60n1119_002:0306a07": "隨師出行第三(凡九事○分二)初正儀(分四)",
    "X60n1119_002:0306a08": "初在路",
    "X60n1119_002:0306a09": "不得過歷人家○不得止住道邊共人語○不得左",
    "X60n1119_002:0306a10": "右顧視。當低頭隨師後。",
    "X60n1119_002:0306a11": "隨師者。隨。是追隨。謂師長出行。弟子當追隨杖履",
    "X60n1119_002:0306a12": "也。不得過歷人家者。歷。行也。謂不得師在一家。弟",
    "X60n1119_002:0306a13": "子又行一家。有失相隨之道也。縱過父母。檀護家。",
    "X60n1119_002:0306a14": "若師不聽。亦不得入。律云。不得去遠。使不相見。當",
    "X60n1119_002:0306a15": "相去一舒手。若前有惡象。牛。馬。當向師言。先避一",
    "X60n1119_002:0306a16": "處。不得言遲悞事△不得止住道邊。共人語者。道。",
    "X60n1119_002:0306a17": "路也。若路逢親朋知識。當善辭卻。若共談論。便失",
    "X60n1119_002:0306a18": "隨侍之儀。則置師于何地耶△不得左右顧視者",
    "X60n1119_002:0306a19": "顧。回看也。謂尋常出入。當平視直前。威儀如法。無",
    "X60n1119_002:0306a20": "失僧規。隨師後行。尤宜整肅。聽其動靜。若東望西",
    "X60n1119_002:0306a21": "張。則為俗所譏。未免論師。無有家法。然弟子不能",
    "X60n1119_002:0306a22": "以道行慰師。而反以俗譏。累師者。則于心何安。行",
    "X60n1119_002:0306a23": "護云。三千威儀。行為第一。左右觀看。為俗所訕。便",
    "X60n1119_002:0306a24": "非正器。書云。意誠而後。心正。心正則無所不正也。",
    "X60n1119_002:0306b01": "二到家",
    "X60n1119_002:0306b02": "到檀越家。當住一面。師教坐應坐○到他寺院。師禮",
    "X60n1119_002:0306b03": "佛。或自禮。不得擅自鳴磬。",
    "X60n1119_002:0306b04": "名義云。檀。是梵度。貧翻云。施。謂彼能行布施。供養",
    "X60n1119_002:0306b05": "三寶。則當來越語此窮苦海故。亦名檀那。此云施",
    "X60n1119_002:0306b06": "主。大乘論云。謂能引福德資糧故。當住一面者。謂",
    "X60n1119_002:0306b07": "當不離左右也。教坐應坐者。尊法尊師也。成範云。",
    "X60n1119_002:0306b08": "或事緣令坐。勿舒於雙足。常具諸威儀。師起速當",
    "X60n1119_002:0306b09": "起。禮記云。長者賜坐應告坐而坐△師禮佛者。佛",
    "X60n1119_002:0306b10": "是先覺之人。師乃後覺之者。因先覺而覺後覺。故",
    "X60n1119_002:0306b11": "見佛即當禮也。或自禮者。近朱則赤故。不得擅自",
    "X60n1119_002:0306b12": "鳴磬者。擅。自專也。鐘磬乃人天之耳目。叢林之號",
    "X60n1119_002:0306b13": "令。各有執事所司。入寺須當遵其法度。客儀莫失。",
    "X60n1119_002:0306b14": "方見賓主之規。輒便舉動者。則起大眾。致師赧顏。",
    "X60n1119_002:0306b15": "隨之何益耶。",
    "X60n1119_002:0306b16": "三登山",
    "X60n1119_002:0306b17": "若山行。當持坐具隨之若遠行。不得相離太遠。",
    "X60n1119_002:0306b18": "若山行。當持坐具者。謂山步艱難。恐師行疲倦。欲",
    "X60n1119_002:0306b19": "暫歇息故。當持坐具。或蒲團。及所坐之物。而備辦",
    "X60n1119_002:0306b20": "鋪設師坐也△不得相離太遠者。謂太近則踏師",
    "X60n1119_002:0306b21": "影。或步揚塵。太遠則不聞師喚。一失所在。兩不相",
    "X60n1119_002:0306b22": "照。恐誤其事。是故凡所作為。必須顧盼不致兩處",
    "X60n1119_002:0306b23": "懸念也。",
    "X60n1119_002:0306b24": "四渡水",
    "X60n1119_002:0306c01": "若過渡。當持杖徐試淺深○持瓶攜錫等。具如律中。",
    "X60n1119_002:0306c02": "文繁不錄。",
    "X60n1119_002:0306c03": "律云。有二因緣。佛聽畜杖。一。為老瘦無力故。二。為",
    "X60n1119_002:0306c04": "打路探水故。徐試。則無驚險之怖也。若淺。則扶師",
    "X60n1119_002:0306c05": "過渡若深。則倩人肩輿。事師頌云。若於險路中。自",
    "X60n1119_002:0306c06": "已作前導。若過溪澗水。以杖試淺深。所謂深則厲。",
    "X60n1119_002:0306c07": "淺則揭也△持瓶擕錫等者。梵語軍持。此云瓶。有",
    "X60n1119_002:0306c08": "其二種。一。淨瓶。二。澡瓶。此乃澡瓶也。謂貯水隨身。",
    "X60n1119_002:0306c09": "以淨手故。磁瓦作者。名淨用。銅鐵作者。名觸用。錫。",
    "X60n1119_002:0306c10": "是錫杖。為師持行。必宜聲響俱寂。具如律中者。十",
    "X60n1119_002:0306c11": "戒經中。持師澡瓶。有十五事。攜錫有七事。文多所",
    "X60n1119_002:0306c12": "以不錄。欲廣學者。當自檢閱經文。則盡知也。",
    "X60n1119_002:0306c13": "二補義(分二)初約期",
    "X60n1119_002:0306c14": "附　若偶分行約於某處會。不得後時。",
    "X60n1119_002:0306c15": "偶分行者。偶。適或也。謂適或有緣。而欲暫往者。必",
    "X60n1119_002:0306c16": "須請示。約於某處等候。縱有他緣覊阻。必來復命",
    "X60n1119_002:0306c17": "再去。不得後時者。謂當先到約處候師。不得縱情",
    "X60n1119_002:0306c18": "逞意。故爾延挨。令師先到懸望也。",
    "X60n1119_002:0306c19": "二齋法",
    "X60n1119_002:0306c20": "師受齋。當侍立出生。齋畢。復侍立收嚫。",
    "X60n1119_002:0306c21": "出生者。謂念供養畢。奉如來教。先出食一分。施諸",
    "X60n1119_002:0306c22": "鬼神眾生也。義如香乳記明。侍者送食。須著淨器。",
    "X60n1119_002:0306c23": "安於淨處。持呪觀想。皆要至誠。嚫者。乃檀越所施",
    "X60n1119_002:0306c24": "之物也。成範云。候師齋畢。收師檀嚫。若十戒沙彌",
    "X60n1119_002:0307a01": "侍師。當令餘人收嚫。梵語達嚫那。此云施。在法則",
    "X60n1119_002:0307a02": "曰法施。在財則曰財施。在家人應行財施。出家人",
    "X60n1119_002:0307a03": "應行法施也。一覽云。財法二施始成功。福慧兩全",
    "X60n1119_002:0307a04": "方作佛。成範云。師飯已畢。請鉢収嚫。弟子之禮盡",
    "X60n1119_002:0307a05": "矣。行護云。聞師外歸。當出迎接。捧其衣鉢。具茶湯。",
    "X60n1119_002:0307a06": "并洗足水等。一一盡心。勿令動念。",
    "X60n1119_002:0307a07": "入眾第四(三十二事○分二)初正儀(分七)初謙德",
    "X60n1119_002:0307a08": "不得爭坐處○不得於座上遙相呼語笑○眾中有",
    "X60n1119_002:0307a09": "失儀。當隱惡揚善○不得伐勞顯己之功。",
    "X60n1119_002:0307a10": "律云。凡欲入眾。當具五法。一。應以慈心。二。應自卑",
    "X60n1119_002:0307a11": "下。如拭塵巾。謂巾能攬垢歸己。令物潔淨故。三。應",
    "X60n1119_002:0307a12": "知坐起法。謂若見上座。不應安坐。若見下座。不應",
    "X60n1119_002:0307a13": "起立。沙彌小眾。見受具者。盡應起立。四。在彼僧中。",
    "X60n1119_002:0307a14": "不為彼雜。謂在僧中。不隨人談說世事故。五。若見",
    "X60n1119_002:0307a15": "僧中有不可忍事。應作默然。智度論云。佛聖弟子。",
    "X60n1119_002:0307a16": "住和合故。有二種法。一。賢聖語。二。賢聖默。然依止",
    "X60n1119_002:0307a17": "陶鎔。固須給侍。鑪韛鍜煉。宜先入眾。同塵之用一",
    "X60n1119_002:0307a18": "如。濟物之功自普也。沙彌雖未到此田地。因佛制",
    "X60n1119_002:0307a19": "食隨僧分。法從僧得。故列此儀△不得爭坐處者。",
    "X60n1119_002:0307a20": "謂不遜而坐。尚且不宜。何況爭耶。然叢林坐位。各",
    "X60n1119_002:0307a21": "有次序。沙彌以戒次而坐。若有爭者。則失叢林之",
    "X60n1119_002:0307a22": "法度也△遙相呼語笑者。遙呼。是遠呌。語笑。乃帶",
    "X60n1119_002:0307a23": "說帶笑也。此如婆羅門聚會無殊。不成僧體。若有",
    "X60n1119_002:0307a24": "要事。當彈指使覺。輕語令知。若笑語遙呼。傍若無",
    "X60n1119_002:0307b01": "人。失儀動眾者。過非小矣△眾中有失儀者。即如",
    "X60n1119_002:0307b02": "上遙相呼語笑等事也。當隱惡揚善者。謂宜隱人",
    "X60n1119_002:0307b03": "之惡。揚人之善也。隱惡。則自長其德。揚善。則令眾",
    "X60n1119_002:0307b04": "增輝。演祖云。古人樂聞己過。喜於為善。長於包荒。",
    "X60n1119_002:0307b05": "厚於隱惡。謙以交友。勤以濟眾。不以得喪二其心。",
    "X60n1119_002:0307b06": "所以光明碩大。照映今昔矣。靈源曰。聖人有言。當",
    "X60n1119_002:0307b07": "世聰明深察。而近於死者。好議人之過也。博辨宏",
    "X60n1119_002:0307b08": "大。而危其身者。好發人之惡也。出家人。莫強知他",
    "X60n1119_002:0307b09": "事。莫空腹高心。莫以強陵弱。莫利己損人。毋以長",
    "X60n1119_002:0307b10": "而慢後生。毋以少而輕老宿。毋以片能。而稱我是。",
    "X60n1119_002:0307b11": "毋以少解。即道他非。好向佛法中用意。多於塵境",
    "X60n1119_002:0307b12": "上除情。袈裟下失卻人身。實為苦也。故當隱惡揚",
    "X60n1119_002:0307b13": "善△不得伐勞顯己之功者。伐。誇也。作事有功曰",
    "X60n1119_002:0307b14": "勞。自稱己功曰伐。謂不得矜誇自能。以顯己功也。",
    "X60n1119_002:0307b15": "然有功者。眾口自推。何伐之有。惟其不伐。而功愈",
    "X60n1119_002:0307b16": "顯矣。古德云。自是者不彰。自矜者不長。自伐者無",
    "X60n1119_002:0307b17": "功也。",
    "X60n1119_002:0307b18": "二策己",
    "X60n1119_002:0307b19": "凡在處。睡不在人前。起不在人後。",
    "X60n1119_002:0307b20": "睡不在人前。起不在人後者。謂行道精進也。然惺",
    "X60n1119_002:0307b21": "寂相照。則事事行在人前。著著不落他後。一則自",
    "X60n1119_002:0307b22": "離懈怠。二則無動他念。故本師見月老和尚示眾",
    "X60n1119_002:0307b23": "曰。精進為修道之寶。佛祖由此而成。煩惱因茲而",
    "X60n1119_002:0307b24": "斷。為釋子者。豈可怠惰耶。清規云。五更鐘將鳴。輕",
    "X60n1119_002:0307c01": "輕先起端坐。不得扇風令人動念。",
    "X60n1119_002:0307c02": "三惜福",
    "X60n1119_002:0307c03": "凡洗面。不得多使水○擦牙吐水。須低頭引水下。不",
    "X60n1119_002:0307c04": "得噴水濺人○不得高聲鼻洟嘔吐○不得於殿塔",
    "X60n1119_002:0307c05": "及淨室。淨地。淨水中洟唾。當於僻處○喫茶湯時。不",
    "X60n1119_002:0307c06": "得隻手揖人○不得向塔洗齒。及向和尚。阿闍黎等。",
    "X60n1119_002:0307c07": "洗面不得多使水者。一。防後人。二。當惜福。古云。在",
    "X60n1119_002:0307c08": "山不可多燒柴。近河不可多使水。學道修行如不",
    "X60n1119_002:0307c09": "解。當來受用終不美。又云。冷水要人挑。熱水要人",
    "X60n1119_002:0307c10": "燒。雖是俚言當為龜鑑。律云。有慚愧者。可名為人。",
    "X60n1119_002:0307c11": "清規云。不得洗頭。有四件事。自他不利。一。污盆。二。",
    "X60n1119_002:0307c12": "膩中。三。枯髮。四。損眼。昔湛堂和尚。平生律身以約。",
    "X60n1119_002:0307c13": "雖領眾弘法。不異在眾。晨興後架。秪取小杓湯洗",
    "X60n1119_002:0307c14": "面。復濯足。後受水溉灌蔬果。惜福如此。不肯虗廢",
    "X60n1119_002:0307c15": "△不得噴水濺人者。由低頭引水下。故不濺人也。",
    "X60n1119_002:0307c16": "若噴水濺人。令彼生瞋。縱使牙齒漱淨。不能滌彼",
    "X60n1119_002:0307c17": "口業。故須細。行也。清規云。右手蘸牙藥。揩左邊。左",
    "X60n1119_002:0307c18": "手蘸藥。揩右邊。不可再蘸。恐牙宣。口氣過人△不",
    "X60n1119_002:0307c19": "得高聲鼻洟嘔吐者。謂從鼻而出曰洟。從口而出",
    "X60n1119_002:0307c20": "曰嘔唾。若不得已而嘔之。亦不可逞意高聲。動眾",
    "X60n1119_002:0307c21": "人念△不得于殿塔等處洟唾者。殿塔。供佛像舍",
    "X60n1119_002:0307c22": "利之處。若唾則護法神瞋。淨室淨地。坐禪經行之",
    "X60n1119_002:0307c23": "處。若唾則刺人眼。動他心念。淨水。供佛供僧之用。",
    "X60n1119_002:0307c24": "洟唾污穢。折福招愆。僻處。非當道淨所。唾則不犯。",
    "X60n1119_002:0308a01": "昔有僧夜坐佛塔。偶爾洟唾。燈下見護法神舒手",
    "X60n1119_002:0308a02": "承接。其僧悚懼。終身斂戢△喫茶湯時。不得隻手",
    "X60n1119_002:0308a03": "揖人者。說文云。謂手著胸曰揖。喫茶湯揖人。非時。",
    "X60n1119_002:0308a04": "隻手。非禮。難逃不恭之咎也△不得向塔洗齒等",
    "X60n1119_002:0308a05": "者。謂塔則兼聖像矣。等者。謂和尚。闍黎。長老上座",
    "X60n1119_002:0308a06": "及尊客也。然口齒之閒有穢氣。且不可對於常人。",
    "X60n1119_002:0308a07": "況對佛塔。及和尚。阿闍黎耶。若有向者。褻慢聖賢。",
    "X60n1119_002:0308a08": "不可不慎。三千威儀云。不得向佛。亦莫背佛。不得",
    "X60n1119_002:0308a09": "向和尚。阿闍黎諸師。亦莫有背。",
    "X60n1119_002:0308a10": "四弘願",
    "X60n1119_002:0308a11": "凡聞鐘聲。合掌默念云。聞鐘聲。煩惱輕。智慧長菩提",
    "X60n1119_002:0308a12": "生。離地獄。出火坑。願成佛。度眾生。",
    "X60n1119_002:0308a13": "唵。伽囉帝耶。娑訶(三遍)。",
    "X60n1119_002:0308a14": "合掌。表其誠敬。謂內。心既誠。外儀必敬也。默念者。",
    "X60n1119_002:0308a15": "不必高聲也。凡聞鐘聲。即當至誠誦此偈呪。阿含",
    "X60n1119_002:0308a16": "經云。若聞鐘聲。誦此偈呪。得除五百億劫生死重",
    "X60n1119_002:0308a17": "罪。言聞鐘聲者。託事以明理也。華嚴疏云。菩薩大",
    "X60n1119_002:0308a18": "義。要於事上見理。事理雙彰。方得入事事無礙也。",
    "X60n1119_002:0308a19": "煩惱輕者。止觀云。昏煩之法。惱亂心神。不能顯發",
    "X60n1119_002:0308a20": "無上菩提。今得聞鐘誦偈。善法增勝。故得輕也。智",
    "X60n1119_002:0308a21": "慧長。菩提生者。審理曰智。分。別曰慧。菩提。覺體也。",
    "X60n1119_002:0308a22": "向因無明。覆蔽。而成不覺。今由煩惱輕清智慧增",
    "X60n1119_002:0308a23": "長。而菩提生也。離地獄者。涅槃經云。居家逼迫。猶",
    "X60n1119_002:0308a24": "如牢獄。一切煩惱。因之生長故。出火坑者。法華云",
    "X60n1119_002:0308b01": "三界無安。猶如火宅。眾生薄福。受此煎燒。然覺體",
    "X60n1119_002:0308b02": "既現。故當出離也。上為自利。向下利他。阿含經云。",
    "X60n1119_002:0308b03": "眾生若不發願。終不能成佛道。故曰願成佛。既得",
    "X60n1119_002:0308b04": "成佛。決要度生。故曰度眾生也。呪。是破地獄真言。",
    "X60n1119_002:0308b05": "秘密故不翻。至誠誦之。自得如願。廣如香乳記明。",
    "X60n1119_002:0308b06": "五慎儀",
    "X60n1119_002:0308b07": "不得多笑若大笑。及呵欠。當以衣袖掩口○不得急",
    "X60n1119_002:0308b08": "行。",
    "X60n1119_002:0308b09": "多笑。大笑。非癡即狂。失其正念。犯非威儀也。呵欠",
    "X60n1119_002:0308b10": "者。亦曰欠法。是懈怠之貌。謂神氣散漫。沒意致也。",
    "X60n1119_002:0308b11": "衣袖掩口。謂遮其濁氣醜形。以護念故。昔法雲禪",
    "X60n1119_002:0308b12": "師。平居作止。直視不瞬。三十年來。未嘗輕發一笑。",
    "X60n1119_002:0308b13": "凡所在處。見有聖像。即立不坐。毗尼母經云。氣有",
    "X60n1119_002:0308b14": "兩種。一上。二下。若上氣欲出時。莫當人張口令出。",
    "X60n1119_002:0308b15": "要迴面向無人處出。若下氣欲出時。不聽眾中出。",
    "X60n1119_002:0308b16": "要作方便出外。至無人處出。然後入內。莫使眾人",
    "X60n1119_002:0308b17": "譏嫌惡賤。入佛殿塔中。不應放下氣。和尚。闍黎。上",
    "X60n1119_002:0308b18": "座前。亦不得放下風出聲。若腹中有病急者。應出",
    "X60n1119_002:0308b19": "外放。大律云。若在禪房中嚏者。不得放恣大嚏。若",
    "X60n1119_002:0308b20": "嚏來時當忍。以手拖鼻而嚏。勿令洟唾噴出△不",
    "X60n1119_002:0308b21": "得急行者。凡所動靜。當護威儀。舉步即應視地。勿",
    "X60n1119_002:0308b22": "傷蟲蟻。古云。急行無好步。威儀全不顧。識者在傍",
    "X60n1119_002:0308b23": "觀。為之生恐怖。萬一失跌。毀體裂膚。抱恨終身所",
    "X60n1119_002:0308b24": "關非輕。故當徐行也。",
    "X60n1119_002:0308c01": "六敬慈",
    "X60n1119_002:0308c02": "不得將佛燈私就己用。若燃燈。當好以罩密覆。勿令",
    "X60n1119_002:0308c03": "飛蟲投入○供佛花取開圓者。不得先齅。除萎者。方",
    "X60n1119_002:0308c04": "供新者。萎者。不得棄地踐踏。宜置屏處。",
    "X60n1119_002:0308c05": "佛燈。即第二戒中佛物也。既是佛物。不得私用。若",
    "X60n1119_002:0308c06": "離佛前。即成盜業。智度論云。盜佛前燈油者。當墮",
    "X60n1119_002:0308c07": "黑闇地獄。後為人盲。阿那律陀。往昔盜佛前供器。",
    "X60n1119_002:0308c08": "因燈黑闇。前揚光耀。覩佛威嚴相好。偷心即歇。懺",
    "X60n1119_002:0308c09": "謝而去。以此功德。感報天眼第一。燃燈。當以罩密",
    "X60n1119_002:0308c10": "覆者。即第一戒中護生之法。以繼慈悲之道也。覆",
    "X60n1119_002:0308c11": "如前釋。若點燈時。驀拈一莖草。默念偈云。波離瑟",
    "X60n1119_002:0308c12": "叱護生草。救度眾生除煩惱。七遍。放於燈下。一切",
    "X60n1119_002:0308c13": "飛蟲。不投燈上也△供佛花取開圓者。謂花正開",
    "X60n1119_002:0308c14": "時。精神飽足。顏色鮮明也。不先齅者。表誠敬之至",
    "X60n1119_002:0308c15": "也。萎者。是隔宿殘敗之花。供則無有敬心也。方供",
    "X60n1119_002:0308c16": "新者。如法華云。香風吹萎花。更用新好者。以表道",
    "X60n1119_002:0308c17": "念日新。故當及時採供。若未開者。花瓣未舒。顏色",
    "X60n1119_002:0308c18": "尚淺。造化之工未全。若已開者。香氣稍減。色力淡",
    "X60n1119_002:0308c19": "薄。葉將飄零。芬馥之神已去。皆非時也。要用最勝。",
    "X60n1119_002:0308c20": "經云。鼻齅香者。由減香氣。無其福德。正報墮波頭",
    "X60n1119_002:0308c21": "摩地獄。世世鼻無有香氣。屏處者。是無人行處。非",
    "X60n1119_002:0308c22": "污穢處也若撒道中。往來踐踏。是失恭敬心。日雲",
    "X60n1119_002:0308c23": "經云。香煙未盡放地。得越棄罪。墮糞尿地獄。盡五",
    "X60n1119_002:0308c24": "百歲。諸經集要云。散供之花。不得踐踏。佛告文殊。",
    "X60n1119_002:0309a01": "此花者。若四眾能信修行。應當早起。清淨澡潄口",
    "X60n1119_002:0309a02": "齒。念佛功德。恭敬此花。不以足踏。不跨花上。如法",
    "X60n1119_002:0309a03": "執取。安置淨器。治種種病。宗鏡錄云。菩薩親近燃",
    "X60n1119_002:0309a04": "燈佛時。因獻五莖蓮花。乃得授釋迦之號。是故佛",
    "X60n1119_002:0309a05": "佛說法。十方如來。菩薩天神。散花供養。今時懺壇。",
    "X60n1119_002:0309a06": "亦散花供佛也。",
    "X60n1119_002:0309a07": "七誠潔",
    "X60n1119_002:0309a08": "不得聞呼不應。凡呼。俱宜以念佛應之○凡拾遺物。",
    "X60n1119_002:0309a09": "即當白主事僧。",
    "X60n1119_002:0309a10": "應。答辭。若聞呼不應。推啞裝聾。非弟子之禮也。惡",
    "X60n1119_002:0309a11": "性難調。參學何益。然道人家心量。如同空谷。有呼",
    "X60n1119_002:0309a12": "即應。何胸中煩悶之若是耶。當念佛應之者。乃不",
    "X60n1119_002:0309a13": "忘本也。又異於俗人故。謂父母生身。不能令我出",
    "X60n1119_002:0309a14": "於苦海。惟如來大慈。度我出家。得成僧相。是故時",
    "X60n1119_002:0309a15": "時刻刻。當念佛恩德也。又念彌陀。而不念釋迦者。",
    "X60n1119_002:0309a16": "表無我故。然釋迦是我本師。本師稱讚西方。而弟",
    "X60n1119_002:0309a17": "子亦當效也。又佛無我相。念彌陀佛。即念釋迦佛",
    "X60n1119_002:0309a18": "也△凡拾遺物。即當白主事僧者。謂大凡有拾遺",
    "X60n1119_002:0309a19": "物。不可停留。或白知事人。或白本師。或置常住庫",
    "X60n1119_002:0309a20": "中。或送知事。標於拾遺牌上。以待失主來問。若與",
    "X60n1119_002:0309a21": "物相應者與之。不得自匿。餘人亦不得冐取。取者",
    "X60n1119_002:0309a22": "犯盜。過三日後。若無認者。當入常住。",
    "X60n1119_002:0309a23": "二補儀(分六)初自重",
    "X60n1119_002:0309a24": "附　不得與年少沙彌結友。",
    "X60n1119_002:0309b01": "年少沙彌者。謂年紀尚幼。不省人事也。若與為友。",
    "X60n1119_002:0309b02": "有損無益。故經云。非賢不友。非聖不宗。不孝之子。",
    "X60n1119_002:0309b03": "嗜酒之徒。志趣邪僻。履行兇險。不得交遊。往來之",
    "X60n1119_002:0309b04": "藝濁。虧損道行。如玄沙。雪峯之輩。則可也。古云。戒",
    "X60n1119_002:0309b05": "品纔登初地。急須學道立身。莫要狎近惡少。戲論",
    "X60n1119_002:0309b06": "三五成羣。流蕩放逸無度。向後不得為人。從上英",
    "X60n1119_002:0309b07": "賢知識。皆依尊宿諮詢。機緣啐喙相契。禪律一句",
    "X60n1119_002:0309b08": "主賓。十方菩薩作伴。千古賢聖為親。四恩以此總",
    "X60n1119_002:0309b09": "報。不負出家之因。要須守分自重。起倒不得隨人。",
    "X60n1119_002:0309b10": "二遵制",
    "X60n1119_002:0309b11": "不得三衣苟簡○不得多作衣服。若有餘當捨○不",
    "X60n1119_002:0309b12": "得辦精緻絛拂玩器等。裝點江湖。取笑識者○不得",
    "X60n1119_002:0309b13": "著色服。及類俗人衣飾等○不得不淨手搭衣○凡",
    "X60n1119_002:0309b14": "上殿須束縛褲襪。不得放意自便。",
    "X60n1119_002:0309b15": "不得三衣苟簡者。然沙彌縵條是服。比丘割截三",
    "X60n1119_002:0309b16": "依。沙彌應畜者。有其二義。一。令知福田之相。解脫",
    "X60n1119_002:0309b17": "之衣。生難遭想。二。以便進具。免使馳求。非謂使其",
    "X60n1119_002:0309b18": "披著也。今在戒期。方便許著。亦有二意。一則不久",
    "X60n1119_002:0309b19": "登壇。二則臨時難得。若借若無。並名非法。反成戒",
    "X60n1119_002:0309b20": "障因緣也△不得多作衣服者。謂令知足修行也",
    "X60n1119_002:0309b21": "古云。進道嚴身。三常不足。方名少欲道人。若多作",
    "X60n1119_002:0309b22": "衣服。則有多累。縱恣幻軀。妨廢道業。又好衣因緣。",
    "X60n1119_002:0309b23": "多招賊難故。佛鑒禪師曰。先師節儉。一鉢囊鞋袋。",
    "X60n1119_002:0309b24": "百綴千補。猶不忍棄置。常曰此二物。相隨出關。五",
    "X60n1119_002:0309c01": "十年矣。詎可中道棄置。有南泉悟上座。送褐布裰。",
    "X60n1119_002:0309c02": "自言得之海外。冬服則溫。夏服則涼。先師曰。老僧",
    "X60n1119_002:0309c03": "寒則有柴炭紙衾。夏則有松風竹陰。畜此奚為。終",
    "X60n1119_002:0309c04": "却之不受△有餘當捨者。謂惺世相無常。當去我",
    "X60n1119_002:0309c05": "之貪癡。念他人之貧乏。有餘即應捨也△不得辦",
    "X60n1119_002:0309c06": "精緻絛拂玩器等者。絛。是束縛身心。拂。為揮麈說",
    "X60n1119_002:0309c07": "法。謂不識四大本空。故辦精緻。迷惑正念。故學裝",
    "X60n1119_002:0309c08": "點。不法之人。倣其欵制。擺飾玩器。交結羣黨。來往",
    "X60n1119_002:0309c09": "四衢。誑惑世俗。無所不至故曰裝點江湖。取笑識",
    "X60n1119_002:0309c10": "者。然江湖之流。只有日下之勢。以喻是人不能上",
    "X60n1119_002:0309c11": "進也△不得著色服等者色謂紅黃紫綠。及與白",
    "X60n1119_002:0309c12": "等。乃至小領鑲鞋。皆是俗飾。非釋子所宜。出家人",
    "X60n1119_002:0309c13": "壞色為衣。以別緇素。故梵網經云。皆使壞色。與道",
    "X60n1119_002:0309c14": "相應也△不得不淨手搭衣者。謂衣是如來淨服。",
    "X60n1119_002:0309c15": "敬衣即敬如來也。凡取鞋襪下衣。及一切不淨物",
    "X60n1119_002:0309c16": "等。皆當淨手△凡上殿。須束縛褲襪者。謂大殿乃",
    "X60n1119_002:0309c17": "聖賢雲集之處。當整肅而登。束縛者。恐下身有垢",
    "X60n1119_002:0309c18": "物遺於地故。凡有佛菩薩所。皆應束縛。若放意自",
    "X60n1119_002:0309c19": "便。則無敬畏之心也。然西域有裙無褲。故裙翻為",
    "X60n1119_002:0309c20": "內衣。今文出者。乃順此土之儀也。阿含經云。一比",
    "X60n1119_002:0309c21": "丘不扎下衣。陰毛落地。護法神捧送四十里外。可",
    "X60n1119_002:0309c22": "不慎歟。",
    "X60n1119_002:0309c23": "三思益",
    "X60n1119_002:0309c24": "不得閒走○不得多言○不得坐視大眾勞務。避懶",
    "X60n1119_002:0310a01": "偷安。",
    "X60n1119_002:0310a02": "不得閒走者。恐妨禪誦故。古人輕尺璧。貴寸陰。出",
    "X60n1119_002:0310a03": "家人受了檀越供養。應當努力為道。時刻不可放",
    "X60n1119_002:0310a04": "過。豈可虗延歲月耶。佛法如大海。多學一分。有一",
    "X60n1119_002:0310a05": "分受用。況沙彌尚在初機。道業未辦。歲月如流。那",
    "X60n1119_002:0310a06": "有工夫閒走也。古德云。閒時不至落空。忙時不至",
    "X60n1119_002:0310a07": "逐物。方見作用△不得多言者。恐防失誤故。古云。",
    "X60n1119_002:0310a08": "多言數窮。不如守中。古人之辭寡。今人之辭多也",
    "X60n1119_002:0310a09": "△不得坐視大眾勞務。避懶偷安者。經云。眾僧事",
    "X60n1119_002:0310a10": "務。當盡力為之。所以諸佛菩薩。從行門中出。然所",
    "X60n1119_002:0310a11": "食既均。而所務亦均。庶不負百丈一日不作。一日",
    "X60n1119_002:0310a12": "不食之誡。也。若坐視則無慚。避懶則無福。揚岐云。",
    "X60n1119_002:0310a13": "上下偷安。為法門大患。",
    "X60n1119_002:0310a14": "四知因",
    "X60n1119_002:0310a15": "不得私取招提竹木。花果蔬菜。一切飲食。及一切器",
    "X60n1119_002:0310a16": "物等。",
    "X60n1119_002:0310a17": "招提。此云四方僧物。即常住物也。一切。顯非一種。",
    "X60n1119_002:0310a18": "謂一竹一木。一花一果。及蔬菜飲食器皿等。皆是",
    "X60n1119_002:0310a19": "大眾物也。私取。即犯盜罪。若有所欲取。當白知事",
    "X60n1119_002:0310a20": "人。昔僧照禪師。苦行禪定第一。行法華三昧。感觀",
    "X60n1119_002:0310a21": "音大士為說法要。得無礙辯才。又見普賢大士。乘",
    "X60n1119_002:0310a22": "白象來。放光證明。曾用眾僧鹽一撮。作齋飲。以用",
    "X60n1119_002:0310a23": "無幾。不以為意。後行方等懺法。忽見相起。計三年",
    "X60n1119_002:0310a24": "增長至數十斛乃急賣衣買鹽償眾。其相方滅。又",
    "X60n1119_002:0310b01": "煬帝二年。僧道明亡。同房僧玄緒。暮行野間。忽見",
    "X60n1119_002:0310b02": "寺。往投之。遇道明不異平日見眾僧粥皆作血色。",
    "X60n1119_002:0310b03": "舉體火然。緒懼問之。明曰。此是地獄。吾為取僧柴",
    "X60n1119_002:0310b04": "一束煑染色。忘不賠償。當一年然足受罪。褰衣見",
    "X60n1119_002:0310b05": "膝下並焦黑。因曰。公幸為我買柴百束。賠還常住。",
    "X60n1119_002:0310b06": "并寫法華經一部。可得免苦。緒許之。歸寺依言為",
    "X60n1119_002:0310b07": "辦。重往尋寺。寂無所見。智者聞之。孰不毛竪。",
    "X60n1119_002:0310b08": "五慎禁",
    "X60n1119_002:0310b09": "不得談說朝廷公府政事得失。及白衣家長短好惡",
    "X60n1119_002:0310b10": "○凡自稱當舉二字法名。不得云我。及小僧。",
    "X60n1119_002:0310b11": "紀綱法度曰政。動作日用曰事。俗人喜著白衣。故",
    "X60n1119_002:0310b12": "曰白衣。然王臣政事。是國家之正法。長短好惡。乃",
    "X60n1119_002:0310b13": "俗人之是非。言之皆亂道心。亦招禍愆。故不得也。",
    "X60n1119_002:0310b14": "然張口如弓。發言如箭。忽然虎口遭傷。始見峯頭",
    "X60n1119_002:0310b15": "太露。當知牆壁有耳。法令無親。故經云。不得論說",
    "X60n1119_002:0310b16": "國家政事。評量優劣。出軍行師。攻伐勝負也△凡",
    "X60n1119_002:0310b17": "自稱等句者。前是聞。呼答應。此乃自稱其名。謂身",
    "X60n1119_002:0310b18": "為法王之子。名續祖家宗派。故曰法名。稱法名者。",
    "X60n1119_002:0310b19": "是為釋子。非俗士也。如稱我者。無乃太慢。若云小",
    "X60n1119_002:0310b20": "僧。無乃太卑然僧是佛祖慧命。人天福田。何其小",
    "X60n1119_002:0310b21": "耶。縱對王侯。亦稱法名為是。齊沙門僧鐘。見武帝",
    "X60n1119_002:0310b22": "稱貧道。帝曰。稱名亦無嫌。帝問王儉曰。先輩沙門。",
    "X60n1119_002:0310b23": "對帝何稱。正殿還坐否。儉對曰。漢魏佛法未興。不",
    "X60n1119_002:0310b24": "見紀傳。自後稍盛。皆稱貧道。亦聞預坐。自唐肅宗",
    "X60n1119_002:0310c01": "勅。僧尼朝會。毋得稱臣。故不言臣也。言貧道者。謂",
    "X60n1119_002:0310c02": "三乘聖人所證之道。我于此道寡少。故曰貧道也。",
    "X60n1119_002:0310c03": "六守法",
    "X60n1119_002:0310c04": "不得因小事爭執。若大事難忍者。亦須心平氣和。以",
    "X60n1119_002:0310c05": "理論辯。不可則辭而去。動氣發麤。即非好僧也。",
    "X60n1119_002:0310c06": "僧居六和。忍辱第一。設有參差。權且寬耐。日久自",
    "X60n1119_002:0310c07": "明。故是非以不辯為解脫。葢天之道。以不爭為善",
    "X60n1119_002:0310c08": "勝也。永嘉云。從他謗。任他非。把火燒空徒自疲。我",
    "X60n1119_002:0310c09": "聞却。似飲甘露。銷鎔頓入不思議。若以小事而便",
    "X60n1119_002:0310c10": "執定爭論者。則小事亦成大矣。若大事能忍者。則",
    "X60n1119_002:0310c11": "大事便為小矣。言大事者。不過被人誣謗也。然忍",
    "X60n1119_002:0310c12": "之一字。說便容易。行之實難。須是有大力量。方能",
    "X60n1119_002:0310c13": "降伏其心。若力量稍弱。則便被他飄入羅剎鬼國",
    "X60n1119_002:0310c14": "也。心平氣和者。雪堂曰。氣勝志。名為小人。志勝氣",
    "X60n1119_002:0310c15": "名為端人。志與氣齊。名為得道聖賢。凡人剛狠。不",
    "X60n1119_002:0310c16": "受規諫。氣使然也。端正之士。雖使為不善。寧死不",
    "X60n1119_002:0310c17": "二。志使然也。故須平和。筆飡云。昔有與人相爭者。",
    "X60n1119_002:0310c18": "怒甚。奔訴王陽明先生。王曰。且去。待汝心平氣和。",
    "X60n1119_002:0310c19": "有好話與你說。其人即去。涵養數日。復叩曰。吾心",
    "X60n1119_002:0310c20": "平氣和。願聞好話。王曰。心平氣和。便是好話也。其",
    "X60n1119_002:0310c21": "人謝去。以理論辨者。謂彼此心平。則可理論也。故",
    "X60n1119_002:0310c22": "經云。慎無慍訟。當推直于人。引曲向己。見有諍者。",
    "X60n1119_002:0310c23": "兩說和合。若不依者。方便避之連城之璧。不與瓦",
    "X60n1119_002:0310c24": "礫觸也。若不依僧論。觸惱大眾而去者。故曰。動氣",
    "X60n1119_002:0311a01": "發麤。即非好僧也。清規云。有理無理。並皆出院。何",
    "X60n1119_002:0311a02": "也。葢僧當忍辱。若執有理而爭者。即是無明。故同",
    "X60n1119_002:0311a03": "擯之。息諍于未萌也。大律云。不忍辱人。有五種過。",
    "X60n1119_002:0311a04": "一。兇惡增長。二。事後悔恨。三。多人不愛。四。惡聲流",
    "X60n1119_002:0311a05": "布。五。死墮惡道。",
    "X60n1119_002:0311a06": "隨眾食第五(二十五事○分二)初正儀(分七)",
    "X60n1119_002:0311a07": "初供施二田",
    "X60n1119_002:0311a08": "聞楗槌聲。即當整衣服○臨食呪願。皆當恭敬○出",
    "X60n1119_002:0311a09": "生飯。不過七粒。麵。不過一寸。饅頭。不過指甲許。多則",
    "X60n1119_002:0311a10": "為貪。少則為慳。其餘蔬菜荳腐不出○凡出生。安左",
    "X60n1119_002:0311a11": "掌中。念偈云。汝等鬼神眾。我今施汝供。此食遍十方。",
    "X60n1119_002:0311a12": "一切鬼神共。",
    "X60n1119_002:0311a13": "隨眾者。謂出家之人。應當事事隨眾也。古云。隨眾",
    "X60n1119_002:0311a14": "得解脫。而有八義。一。聲板即赴。不懈怠故。二。供養",
    "X60n1119_002:0311a15": "現成。得省力故。三。作平等觀。無人我故。四。息諸戲",
    "X60n1119_002:0311a16": "論。存正念故。五。如法觀想。深入理故。六。不偏眾食。",
    "X60n1119_002:0311a17": "絕疑謗故。七。甘苦同受。無揀擇故。八。起止威儀。不",
    "X60n1119_002:0311a18": "放逸故。若不隨眾。則不解脫可知也△聞楗槌聲。",
    "X60n1119_002:0311a19": "即當整衣服者。免得臨時倉忙之失也。楗槌。此云",
    "X60n1119_002:0311a20": "聲。五分云。隨有木。瓦。銅。鐵。鳴者。皆號楗槌。此乃集",
    "X60n1119_002:0311a21": "眾之方法。不待言而自至也。清規云。聞楗槌聲。想",
    "X60n1119_002:0311a22": "念偈云。佛生迦毗羅。成道摩竭陀。說法波羅奈。入",
    "X60n1119_002:0311a23": "滅拘尸那犍度云。聞楗槌聲。即當著衣持鉢。猶如",
    "X60n1119_002:0311a24": "雁行。行至齋堂。隨次而坐。勿令參差。不如法也△",
    "X60n1119_002:0311b01": "臨食呪願。皆當恭敬者。謂律中比丘受他請食。默",
    "X60n1119_002:0311b02": "然進。默然出。諸居士皆譏嫌言。我等食。不知好與",
    "X60n1119_002:0311b03": "不好。諸比丘白佛。佛言。從今食時。應表宣施意。故",
    "X60n1119_002:0311b04": "食前。念供養。唱僧跋。及食後。誦偈呪願也。其所行",
    "X60n1119_002:0311b05": "之法。皆當起恭敬心。不得散心怠慢。損德招愆△",
    "X60n1119_002:0311b06": "出生飯。不過七粒者。謂以七粒之飯。不多不少。仗",
    "X60n1119_002:0311b07": "呪願力故。能令諸鬼神等。遍皆飽滿也。切麵。饅頭。",
    "X60n1119_002:0311b08": "西域原無。大師以此土而例出之。漢時諸葛孔明。",
    "X60n1119_002:0311b09": "征雲南孟獲。永昌班師。以此回至瀘水。見四野障",
    "X60n1119_002:0311b10": "塞。煙霧遍空。冤氣鬱結。于是以麥麵作人頭。祭河",
    "X60n1119_002:0311b11": "為始。甲許。一寸。是其限也。多則恐令受者起過。少",
    "X60n1119_002:0311b12": "則反使施者招嫌。故曰多則為貪。少則為慳也。其",
    "X60n1119_002:0311b13": "餘蔬菜。荳腐。不出者謂米麵等。是噉食當出。蔬菓",
    "X60n1119_002:0311b14": "是嚼食。則不必也。智度論云。凡受食時。先供三寶",
    "X60n1119_002:0311b15": "次行大眾。後施四生。安左掌中。右手撥著淨物上。",
    "X60n1119_002:0311b16": "默念偈呪。汝等鬼神眾。我今施汝供者。謂仗佛呪",
    "X60n1119_002:0311b17": "力。直召其名。而施法食也。此食遍十方。一切鬼神",
    "X60n1119_002:0311b18": "共者謂諸鬼神等。各散十方。而此呪食。亦徧十方。",
    "X60n1119_002:0311b19": "令彼等共飡法味。皆得飽滿。以見佛心平等也。念",
    "X60n1119_002:0311b20": "唵。穆力陵。莎訶。三遍。鳴指三下。",
    "X60n1119_002:0311b21": "二正念五觀",
    "X60n1119_002:0311b22": "凡欲食。作五觀想。一。計功多少。量彼來處。二。忖己德",
    "X60n1119_002:0311b23": "行。全缺應供。三。防心離過。貪等為宗。四。正事良藥。為",
    "X60n1119_002:0311b24": "療形枯。五。為成道故。方受此食。",
    "X60n1119_002:0311c01": "正念思惟曰觀。即照了之義也。謂一念之心。照了",
    "X60n1119_002:0311c02": "五法。令正念受食也。初觀此一鉢之飯。皆是行人",
    "X60n1119_002:0311c03": "血汗。檀信脂膏。故曰計功多少。量彼來處。二。自揣",
    "X60n1119_002:0311c04": "道行無虧。則當受供。若有所缺。則不宜也。故曰忖",
    "X60n1119_002:0311c05": "己德行。全缺應供。三。一切煩惱。皆從貪瞋癡起。我",
    "X60n1119_002:0311c06": "於是中。不應生著。故曰防心離過。貪等為宗。四。若",
    "X60n1119_002:0311c07": "非此食。則氣力衰微。故曰正事良藥。為療形枯。五。",
    "X60n1119_002:0311c08": "為修三乘正因。方受此食。故曰為成道故。方受此",
    "X60n1119_002:0311c09": "食也。摩得勒伽論云。若得食時。口口作念。若不如",
    "X60n1119_002:0311c10": "是。便名虗消信施也。廣如香乳記明。",
    "X60n1119_002:0311c11": "三嫌食招過",
    "X60n1119_002:0311c12": "無呵食好惡○不得以食私所與。若摘與狗。",
    "X60n1119_002:0311c13": "呵食好惡者。謂受食之時。嫌其麤細也。然呵好則",
    "X60n1119_002:0311c14": "生貪。呵惡則生瞋。皆屬癡業。所謂三心未盡水難",
    "X60n1119_002:0311c15": "消。故遮止也。古人麤衣遮寒。糲食充饑。為學道故。",
    "X60n1119_002:0311c16": "若當大眾受食之時。呵其美惡則損福不少。或遇",
    "X60n1119_002:0311c17": "病緣。不能食其粗糲者。亦當存默△不得以食私",
    "X60n1119_002:0311c18": "所與者。謂物屬僧伽。食無偏黨。若順情私與。則與",
    "X60n1119_002:0311c19": "盜同科。若摘與狗者。摘音。惕手分與也。謂受食之",
    "X60n1119_002:0311c20": "時。正當虔誠作觀令。施者生恭敬心。眾食未竟。即",
    "X60n1119_002:0311c21": "摘與狗。是為非法。律云。有檀越誠敬設美饌。供佛",
    "X60n1119_002:0311c22": "飯僧。時有一犬。擺腹搖尾。作乞憐之狀。比丘愍之",
    "X60n1119_002:0311c23": "分食餧狗。檀信不悅。白佛故制。",
    "X60n1119_002:0311c24": "四代語防譏",
    "X60n1119_002:0312a01": "來益食。不得言不用。若已飽當以手讓却之○不得",
    "X60n1119_002:0312a02": "爪頭。使風屑落鄰鉢中○不得含食語○不得笑談",
    "X60n1119_002:0312a03": "雜話○不得嚼食有聲。",
    "X60n1119_002:0312a04": "增添曰益。佛制受食。至飽而後放鉢。若行食者來",
    "X60n1119_002:0312a05": "益。須者即以鉢托出。若已飽。當置鉢几上。或行食",
    "X60n1119_002:0312a06": "者更益。當以手讓却。代語止之。則謙讓之儀。正合",
    "X60n1119_002:0312a07": "理也。如出聲回者。則檀越信。施。恐生嫌鄙。又覺太",
    "X60n1119_002:0312a08": "麤。復動眾念△不得爪頭。使風屑落鄰鉢中者。謂",
    "X60n1119_002:0312a09": "自己受食。尚且不宜。何況同眾受食。使風屑落其",
    "X60n1119_002:0312a10": "鉢中耶。准律有三過。一動他念。二。失威儀。三。膩手",
    "X60n1119_002:0312a11": "污鉢。得罪△不得含食語者。一則語不明了。二犯",
    "X60n1119_002:0312a12": "非威儀。縱有人問。當咽已方答。如含食而語。便是",
    "X60n1119_002:0312a13": "散心也。儒家且有寢食之訓。況釋子耶△不得笑",
    "X60n1119_002:0312a14": "談雜話者。溈山云。不解忖思來處。謂言法爾合供",
    "X60n1119_002:0312a15": "喫了聚頭喧喧。但說人間雜話。如心存五。觀。則無",
    "X60n1119_002:0312a16": "此過也△不得嚼食有聲者。行護云。食時不得大",
    "X60n1119_002:0312a17": "攪。及啜羮粥作聲。眾中食訖。不得漱口作聲。凡嚼",
    "X60n1119_002:0312a18": "食。須合唇吻。餅果。當細擘食之。",
    "X60n1119_002:0312a19": "五權宜如制",
    "X60n1119_002:0312a20": "如挑牙。以袖掩口○食中或有蟲螘。宜密掩藏之。莫",
    "X60n1119_002:0312a21": "令隣單見。生疑心○當一坐食。不得食訖離座。更坐",
    "X60n1119_002:0312a22": "○不得食訖。以手指刮盌鉢食。",
    "X60n1119_002:0312a23": "挑者。揚也。謂隨眾受食。不可揚牙。待食畢。至僻處",
    "X60n1119_002:0312a24": "揚之。若急欲揚者。宜以衣袖掩口。穢污之事。不得",
    "X60n1119_002:0312b01": "向人。如不掩者。一則。自失威儀。二則。令他起厭惡",
    "X60n1119_002:0312b02": "心。縱在弟子面前。亦當回護△食中或有蟲螘等",
    "X60n1119_002:0312b03": "句者。夫行人造飯食。非不欲以精潔者供奉。其間",
    "X60n1119_002:0312b04": "或有蟲螘。誤入飲食之內。見者當密藏之。鄰單。即",
    "X60n1119_002:0312b05": "比座也。若令彼見。或疑忌心生。至於變吐。不能復",
    "X60n1119_002:0312b06": "食。則檀越不能得如意福△不得離座。更坐食者。",
    "X60n1119_002:0312b07": "謂洗鉢起身。恐食時已過也。有正務則開△不得",
    "X60n1119_002:0312b08": "以手指刮盌鉢食者。謂手指刮盌鉢。如同餓夫。非",
    "X60n1119_002:0312b09": "是出家道品。亦不得以舌舐食。",
    "X60n1119_002:0312b10": "六食儀應法",
    "X60n1119_002:0312b11": "凡食。不得太速。不得太遲○行食未至。不得生煩惱",
    "X60n1119_002:0312b12": "○或有所需默然指授。不得高聲大喚○不得盌鉢",
    "X60n1119_002:0312b13": "作聲○不得食畢先起。",
    "X60n1119_002:0312b14": "太速。則粗氣逼人。太遲。則慢延失候。故須不緩不",
    "X60n1119_002:0312b15": "急。次第而受。行護云。把鉢不可太高。不得太低。須",
    "X60n1119_002:0312b16": "平胸得所。盌鉢要離膝。巾。不得安手置膝上。清規",
    "X60n1119_002:0312b17": "云。不得將口就食。亦不得將食就口。不得鉢中央",
    "X60n1119_002:0312b18": "挑飯。不得大撓刮鉢中。亦不得遺粒狼藉而食。不",
    "X60n1119_002:0312b19": "得頰食食。及縮鼻食等△行食未至。不得生煩惱",
    "X60n1119_002:0312b20": "者。行食。即益食人也。若五。觀存心。時懷慚愧。煩惱",
    "X60n1119_002:0312b21": "自然不生矣。若一人煩惱。四座為之不安。則齋堂",
    "X60n1119_002:0312b22": "便成煩惱窟也。古云。獃獃四顧起貪心。念食吞津",
    "X60n1119_002:0312b23": "咳嗽頻。摝粥啜羮包滿口。開單展鉢響諸鄰。△或",
    "X60n1119_002:0312b24": "有所需。默然指授者。需。同須。索。也。謂以指授令知",
    "X60n1119_002:0312c01": "彼為取也。若高聲大喚。則令大眾動念△不得盌",
    "X60n1119_002:0312c02": "鉢作聲者。若具儀受食。盌鉢自然無聲。盌鉢作聲。",
    "X60n1119_002:0312c03": "因麤糙故。一人麤糙。已不堪聞。多人復然。而齋法",
    "X60n1119_002:0312c04": "竟不成矣。又何怪於鄰房僧之不悲嘆耶。不得食",
    "X60n1119_002:0312c05": "畢先起者。謂入堂受食。要從始至終。食畢先起。有",
    "X60n1119_002:0312c06": "始無終。則違佛制。輕慢大眾。除有正務則開。故溈",
    "X60n1119_002:0312c07": "山云。盌鉢作聲。食畢先起去就乖角。僧體全無。起",
    "X60n1119_002:0312c08": "坐忪諸。動他心念。律中因比丘食畢。默然而去。諸",
    "X60n1119_002:0312c09": "檀越皆譏言。不知彼食足與不足。比丘白佛。佛言",
    "X60n1119_002:0312c10": "從今應為檀越。說一嚫偈而去。",
    "X60n1119_002:0312c11": "七順從惜福",
    "X60n1119_002:0312c12": "若違僧制。聞白槌。不得抗拒不服○飯中有穀。去皮",
    "X60n1119_002:0312c13": "食之。",
    "X60n1119_002:0312c14": "白槌。是舉罪之規。律中。凡有事。先於大食小食上",
    "X60n1119_002:0312c15": "舉。抗拒。是抵觸不順。既違僧制。一切憑僧。清規云。",
    "X60n1119_002:0312c16": "犯重焚衣鉢。應當集眾人。山藤聊示恥。驅擯出偏",
    "X60n1119_002:0312c17": "門。如其不服。生瞋違和。即非好僧也。古人。聞善言",
    "X60n1119_002:0312c18": "則拜。有告過則喜。斯等聖賢氣象。何不效之△飯",
    "X60n1119_002:0312c19": "中有穀。去皮食之。謂勉其惜福也。然命依食住。道",
    "X60n1119_002:0312c20": "由食存。一粟一穀。皆從檀信施來。不可輕視。若有",
    "X60n1119_002:0312c21": "穀者。去皮食之。如其多者。當聚在一處。出時將施",
    "X60n1119_002:0312c22": "禽鳥。不得賤棄也。",
    "X60n1119_002:0312c23": "二補儀",
    "X60n1119_002:0312c24": "附　不得見美味生貪心。恣口食○不得偏眾食。",
    "X60n1119_002:0313a01": "美味者。甘美之食也。然美味人人所愛。而我不愛",
    "X60n1119_002:0313a02": "者。智也。如見之饕餮。貪心恣口食者。害也。而不知",
    "X60n1119_002:0313a03": "食之過患極重。故恣貪無厭。如賢愚經云。一沙彌",
    "X60n1119_002:0313a04": "貪愛酪味。死即作酪瓶中蟲。一沙彌貪著龍宮香",
    "X60n1119_002:0313a05": "飯。死後為龍。欲奪龍宮。殺諸龍屬。為害非小。是故",
    "X60n1119_002:0313a06": "於食。當生厭離心。不得貪也△偏眾食者。不共眾",
    "X60n1119_002:0313a07": "食也。謂十方雲聚。粒米同飡。僧物偏眾。准直成罪",
    "X60n1119_002:0313a08": "自物偏眾。是無慚人。僧未食。不得先嘗。除作食者",
    "X60n1119_002:0313a09": "無過。昔唐登州文登縣。郭行妻王氏。生一女鶴喙。",
    "X60n1119_002:0313a10": "將終自言。酬先世嘗齋之報。以此示人也。",
    "X60n1119_002:0313a11": "禮拜第六(凡十事○分二)初正儀(分三)",
    "X60n1119_002:0313a12": "初敬主護人",
    "X60n1119_002:0313a13": "禮拜。不得占殿中央。是住持位○有人禮佛。不得向",
    "X60n1119_002:0313a14": "彼人頭前徑過。",
    "X60n1119_002:0313a15": "凡禮拜。須清淨盥漱。露頂跣足早起。及三時粥飯",
    "X60n1119_002:0313a16": "當嚼楊枝。若不如是潔淨。禮便得罪。中央者。是主",
    "X60n1119_002:0313a17": "法之位。雖前戒亦不得占。況沙彌耶。言住持者謂",
    "X60n1119_002:0313a18": "動靜不移曰住。古今不失曰持。乃弘揚正法之人。",
    "X60n1119_002:0313a19": "即善知識也。然佛法東漸。四百餘載。而達磨大師",
    "X60n1119_002:0313a20": "方至。又八傳而至百丈。在前惟以道相授受巖居",
    "X60n1119_002:0313a21": "穴處。未有住持之名。百丈禪師。因緇素問道鱗集",
    "X60n1119_002:0313a22": "非崇其位。則師法不尊。而住持之名。自此為始。又",
    "X60n1119_002:0313a23": "住持者。謂修戒定慧。以為持法之資。秉僧德行。以",
    "X60n1119_002:0313a24": "為持法之具。資具皆善。可以持而住之也。寶訓。密",
    "X60n1119_002:0313b01": "庵傑曰。住持有三莫事。繁莫懼。無事莫尋。是非莫",
    "X60n1119_002:0313b02": "辯。達此三者。方可名為住持也。中央之位。豈偶然",
    "X60n1119_002:0313b03": "哉△不得向彼頭前徑過者。徑過。直往也。其義有",
    "X60n1119_002:0313b04": "二。一。恐妨禮佛正觀。二。恐足起塵[土*孛]。觸彼頭面。令",
    "X60n1119_002:0313b05": "他煩惱。",
    "X60n1119_002:0313b06": "二具儀無染",
    "X60n1119_002:0313b07": "凡合掌。不得十指參差。不得中虗。不得將指插鼻中。",
    "X60n1119_002:0313b08": "須平胸高低得所○不得非時禮拜。如欲非時禮。須",
    "X60n1119_002:0313b09": "待人靜時。",
    "X60n1119_002:0313b10": "合掌而不合指。故曰參差。合指而不合掌。故曰中",
    "X60n1119_002:0313b11": "虗。指插鼻中。太高落在胸下。太低。合在當胸。故曰",
    "X60n1119_002:0313b12": "得所。然參差中虗插鼻高低。皆由心散怠慢。儀不",
    "X60n1119_002:0313b13": "中節。有失觀瞻也△非時禮拜者。除朝暮同眾禮",
    "X60n1119_002:0313b14": "拜之外。若自禮。則不合眾規。違逆僧制。故不得也",
    "X60n1119_002:0313b15": "待人靜時者。則無礙于人不令動他心念也。但私",
    "X60n1119_002:0313b16": "自禮佛。雖是好事。亦不得招搖做勢。顯異惑眾。",
    "X60n1119_002:0313b17": "三尊師重法",
    "X60n1119_002:0313b18": "師禮佛。不得與師並禮。當隨後遠拜○師拜人。不得",
    "X60n1119_002:0313b19": "與師同拜○在師前。不得與同類相禮○在師前。不",
    "X60n1119_002:0313b20": "得受人禮○己手持經像。不得為人作禮。",
    "X60n1119_002:0313b21": "並拜者。謂與師並肩齊拜也。尊卑上下。不可紊亂",
    "X60n1119_002:0313b22": "故不得也。隨後。謂在師之身後。亦不宜逼近。故曰",
    "X60n1119_002:0313b23": "遠也△師拜人者。謂凡師與人作禮。非是前輩耆",
    "X60n1119_002:0313b24": "宿。即是師長道友。不得與師同拜者。禮別尊卑故",
    "X60n1119_002:0313c01": "△在師前。不得與同類相禮者。同類禮。則失尊師",
    "X60n1119_002:0313c02": "之敬。受人拜。則失自卑之儀。古德云。佛前受人禮",
    "X60n1119_002:0313c03": "拜。大不吉祥。況沙彌年少。正在學地。當禮拜於人。",
    "X60n1119_002:0313c04": "不得受人禮拜也△己手持經像者。經像。乃人天",
    "X60n1119_002:0313c05": "所尊。手持經像。即佛在手。凡遇尊長耆宿。俱不應",
    "X60n1119_002:0313c06": "拜。但云經像在手。不敢禮拜。若持之拜。則顛倒也。",
    "X60n1119_002:0313c07": "二補儀",
    "X60n1119_002:0313c08": "附　凡禮拜。須精誠作。觀教列七種禮。不可不知。",
    "X60n1119_002:0313c09": "須精誠作觀者。謂不雜餘念曰精。真實致敬曰誠",
    "X60n1119_002:0313c10": "作觀者。謂作。能禮所禮性空寂之觀也。西域禮拜。",
    "X60n1119_002:0313c11": "褰衣露足。膝先著地。然後以肘按地兩掌承空。以",
    "X60n1119_002:0313c12": "現接足之相也。七種禮者。天竺勒那三藏。見此方",
    "X60n1119_002:0313c13": "拜佛不習禮儀。故傳此七種之法。雖然通云禮佛",
    "X60n1119_002:0313c14": "而有是非淺深之不同。葢欲人知我慢。求名。二種",
    "X60n1119_002:0313c15": "之非。而歸身心等。五種之正也。一。我慢禮。謂身雖",
    "X60n1119_002:0313c16": "設拜。無有敬心。外覩似恭。內懷我慢也。二。求名禮",
    "X60n1119_002:0313c17": "亦名唱和禮。謂但要名譽。詐現威儀。雖云禮拜。實",
    "X60n1119_002:0313c18": "無慇重心也。唱和禮者。口雖稱唱佛名。心實馳求",
    "X60n1119_002:0313c19": "外境也。三。身心恭敬禮。謂口稱佛號。心存相好。身",
    "X60n1119_002:0313c20": "業翹勤。恭敬供養。無異念也。四。發智清淨禮。謂慧",
    "X60n1119_002:0313c21": "心明了。達佛境界。內外清淨。虗通無礙。禮一佛時",
    "X60n1119_002:0313c22": "即禮一切諸佛。禮一切諸佛。即禮一佛。以諸佛法",
    "X60n1119_002:0313c23": "身。體本融通故禮法。禮僧。亦復如是。五。遍入法界",
    "X60n1119_002:0313c24": "禮。謂想自己身心等法。從本以來。不離法界。諸佛",
    "X60n1119_002:0314a01": "不離我心。我心不離諸佛。性。相平等。本無增減。今",
    "X60n1119_002:0314a02": "禮一佛。即遍禮諸佛。如一室中。懸百千鏡。鏡鏡皆",
    "X60n1119_002:0314a03": "現。鏡無不照。影無不現。如是正觀。則功歸法界。德",
    "X60n1119_002:0314a04": "用無邊。是名遍入法界禮。六。正觀修成禮。謂攝心",
    "X60n1119_002:0314a05": "正念。雖對佛身。即禮自己佛身。葢由一切眾生。本",
    "X60n1119_002:0314a06": "有覺性。與佛平等。謂隨性緣迷於己性。妄造諸惡。",
    "X60n1119_002:0314a07": "無始以來。未曾將一燈。一香。一禮。供養己身佛性。",
    "X60n1119_002:0314a08": "若能返照本覺。則解脫有期。故維摩經云。觀心實",
    "X60n1119_002:0314a09": "相。觀佛亦然。是名正觀修誠禮。七。實相平等禮。謂",
    "X60n1119_002:0314a10": "前正觀中。體用不二。猶存有禮有觀。自他兩異。今",
    "X60n1119_002:0314a11": "此一禮。無自無他。凡聖體用不二。若見佛可尊可",
    "X60n1119_002:0314a12": "敬。見凡可卑可慢。此心即成邪執。故金剛經云。是",
    "X60n1119_002:0314a13": "法平等。無有高下。能禮所禮。其性空寂。是名實相",
    "X60n1119_002:0314a14": "平等禮。如上七種。是非俱明。禮拜之時。先須深究。",
    "X60n1119_002:0314a15": "故曰不可不知也。",
    "X60n1119_002:0314a16": "聽法第七(凡九事○分二)初正儀",
    "X60n1119_002:0314a17": "凡遇掛上堂牌。宜早上堂。莫待法皷大攂○整理衣",
    "X60n1119_002:0314a18": "服○平視直進○坐必端嚴○不得亂語○不得大",
    "X60n1119_002:0314a19": "咳唾。",
    "X60n1119_002:0314a20": "聽者。聆也。謂法有助道之力。故須聽也。葢諸佛心",
    "X60n1119_002:0314a21": "宗。載於法藏。雖則自性本通。必要師承稟受。是故",
    "X60n1119_002:0314a22": "講法講毗尼時。必須諦聽忖思。方能開心地道。所",
    "X60n1119_002:0314a23": "謂此方真教體。清淨在音聞。欲取三摩提。實以聞",
    "X60n1119_002:0314a24": "中入。付法藏經云。佛言。一切眾生。欲出生死海。必",
    "X60n1119_002:0314b01": "假法船。方得度脫。法為清涼。除煩惱熱。法是妙藥。",
    "X60n1119_002:0314b02": "能愈劇病。法是眾生真善知識。作大利益。濟諸苦",
    "X60n1119_002:0314b03": "惱。所以然者。一切眾生。志性無定。隨所染習。近善",
    "X60n1119_002:0314b04": "則善。近惡則惡。若近惡友。便造惡業。流轉生死。無",
    "X60n1119_002:0314b05": "有邊際。若近善友。起諸敬心。聽受妙法。必能令離",
    "X60n1119_002:0314b06": "三塗苦惱。由此功德。受最勝樂。成範云。凡沙彌學",
    "X60n1119_002:0314b07": "心。當如旱地涸池。不厭多聞。不棄寸陰。若遇法師",
    "X60n1119_002:0314b08": "上座。講說經論。了義之法。當虗心諦聽。於說法者。",
    "X60n1119_002:0314b09": "如父母本師想。於所聞法。如饑受食。渴飲漿想△",
    "X60n1119_002:0314b10": "凡遇掛上堂牌者。謂上堂說法。乃法門最尊之事。",
    "X60n1119_002:0314b11": "聽法。亦人生極大之緣。掛牌。是預告大眾之規。學",
    "X60n1119_002:0314b12": "者知之。當生歡喜心。作難遭想。法皷者。如來之信",
    "X60n1119_002:0314b13": "皷也。唐時武后。信樂佛法。以王禮供養賢首大師。",
    "X60n1119_002:0314b14": "上座說法。故曰法皷。若不早往。法皷大攂。臨時倉",
    "X60n1119_002:0314b15": "忙。奔走法堂。大眾觀之不雅。自己心中煩躁。不入",
    "X60n1119_002:0314b16": "法理。故宜早進也△整理衣服者。時至鳴鐘三下。",
    "X60n1119_002:0314b17": "侍者傳爐至法座上。復擊小鐘三下。大眾更換七",
    "X60n1119_002:0314b18": "衣△平視直進者。謂衣整則儀肅。平視則心端。直",
    "X60n1119_002:0314b19": "進則不左右顧視也△坐必端嚴者。身業致敬△",
    "X60n1119_002:0314b20": "不得亂語者。口業無愆。況法堂之中。乃人天聚集。",
    "X60n1119_002:0314b21": "凡聖交參。非說話之時也△不得大咳唾者。有其",
    "X60n1119_002:0314b22": "三過。一。動眾。二。污地。三。獲罪非小。詳如經律。",
    "X60n1119_002:0314b23": "二補儀",
    "X60n1119_002:0314b24": "附　凡聽法。須聞而思。思而修。不得專記名言。以資",
    "X60n1119_002:0314c01": "談柄○不得未會稱會。入耳出口○年少沙彌。戒力",
    "X60n1119_002:0314c02": "未固。宜更學律。不得早赴講筵。",
    "X60n1119_002:0314c03": "聞思修者。此是三慧。缺一不可也。若聞而不思。如",
    "X60n1119_002:0314c04": "人耕田。不下種子。若思而不修。如下種子。不溉灌",
    "X60n1119_002:0314c05": "耘除。終無結實。所謂學而不思則罔。思而不學則",
    "X60n1119_002:0314c06": "殆也。三慧若立。則三乘聖果。自可獲矣△專記名",
    "X60n1119_002:0314c07": "言者。名言。非至道真實之言也。若言愈浮。而道愈",
    "X60n1119_002:0314c08": "喪。如人說食。如數他寶。實無益處。故學道之人。不",
    "X60n1119_002:0314c09": "可專記名相。增長慢幢。而失至真之道也△談柄",
    "X60n1119_002:0314c10": "者。謂談論把柄。即麈尾也。麈。鹿中之王。與虎鬪時。",
    "X60n1119_002:0314c11": "羣鹿隨麈而走。麈尾東向。則羣鹿皆東。麈尾西向。",
    "X60n1119_002:0314c12": "則羣鹿皆西。所以護羣鹿之命也。上古大儒。與諸",
    "X60n1119_002:0314c13": "弟子講論道學。葢取其意。使諸弟子。聽其麈揮也",
    "X60n1119_002:0314c14": "△領悟佛法曰會。未會稱會。是自欺不實。入耳出",
    "X60n1119_002:0314c15": "口。無契悟機。是欺他人。古云。君子之學。入乎耳。著",
    "X60n1119_002:0314c16": "乎心。布於四肢。形乎動靜。小人之學。入乎耳。出乎",
    "X60n1119_002:0314c17": "口。耳口之間四寸耳。曷足以美七尺之軀耶△戒",
    "X60n1119_002:0314c18": "力未固者。謂纔登戒品。信力未堅。尚不知沙彌之",
    "X60n1119_002:0314c19": "事。云何習異學耶。故宜先學戒律威儀。講筵。即講",
    "X60n1119_002:0314c20": "經法席處也。若早赴者。則恐心志無定。脚跟未穩。",
    "X60n1119_002:0314c21": "隨風倒柁。以致撥無因果。而招無間之重咎也。",
    "X60n1119_002:0314c22": "習學經典第八(十九事○分二)初正儀(分三)",
    "X60n1119_002:0314c23": "初學知次第",
    "X60n1119_002:0314c24": "宜先學律。後學脩多羅。不得違越○凡學一經。須先",
    "X60n1119_002:0315a01": "白師。經完更白。別學某經。",
    "X60n1119_002:0315a02": "時不失持云習。受法專精曰學。又覺也。效也。謂後",
    "X60n1119_002:0315a03": "覺者。必效先覺之所為。乃可以明善。如不學。則不",
    "X60n1119_002:0315a04": "知佛道也△宜先學律者。戒律。是調伏身心之法",
    "X60n1119_002:0315a05": "也。修多羅。此翻云經。經。徑也。是三乘聖人遊履之",
    "X60n1119_002:0315a06": "徑路也。宜先學律。如下種子。以培其本。然後學經。",
    "X60n1119_002:0315a07": "溉灌其苗。根本深厚。枝葉敷榮。則聖果可期矣。如",
    "X60n1119_002:0315a08": "華嚴云。如人學射。先安其足。後習其法。亦如拮据",
    "X60n1119_002:0315a09": "之有基。汲水之有源也。若先學經。如無種子。而溉",
    "X60n1119_002:0315a10": "灌之。種子既無。何處求實。是故須當次第。知所先",
    "X60n1119_002:0315a11": "後。則近道矣△凡學一經。須先白師者。謂沙彌佛",
    "X60n1119_002:0315a12": "法未多。識見未廣。不知法之深淺。學之次第。白師",
    "X60n1119_002:0315a13": "後學。則溫故知新。日有進益也。古云。學道之人。兩",
    "X60n1119_002:0315a14": "日工齊。則一日虗度。時光易過。道業難成。不可少",
    "X60n1119_002:0315a15": "懈也。",
    "X60n1119_002:0315a16": "二敬法尊人",
    "X60n1119_002:0315a17": "不得口吹經上塵○不得經案上包藏茶末雜物○",
    "X60n1119_002:0315a18": "人閱經。不得近彼案前經行○凡經籍損壞。宜速修",
    "X60n1119_002:0315a19": "補。",
    "X60n1119_002:0315a20": "經典所在。即如佛在。經上有塵。應以淨物拂之。若",
    "X60n1119_002:0315a21": "口吹者。有其二過。一。穢氣觸經。二。失尊敬心。文殊",
    "X60n1119_002:0315a22": "問經云。一切莊嚴供具。以口吹灰者。墮優鉢羅地",
    "X60n1119_002:0315a23": "獄。傍報作風神王△經案上包藏茶末雜物者。輕",
    "X60n1119_002:0315a24": "經污桌也。凡經桌以潔淨為主。清早須當拂去塵",
    "X60n1119_002:0315b01": "灰。塵灰尚且拂去。何況雜物。清規云。私藏茶末。取",
    "X60n1119_002:0315b02": "笑傍觀。亦不得以世間文字。一切外書。及不淨器",
    "X60n1119_002:0315b03": "物。并頭帽扇巾數珠等。安在佛經律上△人閱經。",
    "X60n1119_002:0315b04": "不得近彼案前經行者。謂凡看經。必須澄靜思惟。",
    "X60n1119_002:0315b05": "若行繞其前。則分佗心路。動其所思。即成過咎△",
    "X60n1119_002:0315b06": "經籍損壞。宜速脩補者。經籍。即經典也。乃聖賢之",
    "X60n1119_002:0315b07": "血脈。亦吾人之父母。若有損壞。急宜脩補。父母有",
    "X60n1119_002:0315b08": "病。豈可怠耶。經云。首軸脫落。部帙失次。紙墨破裂",
    "X60n1119_002:0315b09": "等。若不脩理。皆得罪也。",
    "X60n1119_002:0315b10": "三教以務本",
    "X60n1119_002:0315b11": "沙彌本業未成。不得習學外書子史。治世典章。",
    "X60n1119_002:0315b12": "本業。即本分之事也。如世儒之習五經。必先通於",
    "X60n1119_002:0315b13": "本經。餘經次第習之。若本經不通。諸經皆成礙塞。",
    "X60n1119_002:0315b14": "沙彌亦復如是。十戒未淳。威儀未具。故不得習學",
    "X60n1119_002:0315b15": "餘法也。子。謂百家諸子。史。謂歷朝史籍。謂凡有一",
    "X60n1119_002:0315b16": "代君臣。必有一代之史。所謂史者。以記當時法不",
    "X60n1119_002:0315b17": "法。得失之迹也。錄之以警後世。取信將來。故謂之",
    "X60n1119_002:0315b18": "信史也。外書者。如三皇五帝之典。孔子姬旦之籍。",
    "X60n1119_002:0315b19": "乃至四書五經。教以齊家治國。修身養性。輔國利",
    "X60n1119_002:0315b20": "民。故云治世典章。由是治世語言。故名為外。內典",
    "X60n1119_002:0315b21": "者。謂三乘聖教。教令淨心除惑。見自本性。皆為出",
    "X60n1119_002:0315b22": "世之法。故名內也。佛藏經云。當來比丘。好讀外經。",
    "X60n1119_002:0315b23": "於說法時。莊校文辭。令眾歡喜。是諸人等。為魔所",
    "X60n1119_002:0315b24": "惑。覆障慧眼。深貪利養。猶如羣盲。為誑所欺。輔行",
    "X60n1119_002:0315c01": "云。若為降伏外道故。十二時中。許一時習學外典。",
    "X60n1119_002:0315c02": "二補儀(分四)初遮學偽似",
    "X60n1119_002:0315c03": "附　不得揀應赴道場經習學○不得習學偽造經",
    "X60n1119_002:0315c04": "典。",
    "X60n1119_002:0315c05": "不得揀應赴道場經習學者。謂如來所說甚深經",
    "X60n1119_002:0315c06": "典。要人受持習學。自利利他。今云不得者。過在揀",
    "X60n1119_002:0315c07": "字。謂不得專為揀選應他赴請道場而習學也。沙",
    "X60n1119_002:0315c08": "彌本業未成。恐習氣現前。為利忘戒△不得習學",
    "X60n1119_002:0315c09": "偽造經典者。謂以慌唐之言。謬為佛說。以誑愚夫",
    "X60n1119_002:0315c10": "也。如血盆。妙沙。分珠。救苦等經。皆非佛說。故經云。",
    "X60n1119_002:0315c11": "當來世中。多有惡鬼。受生人間。常懷惡心。時起諍",
    "X60n1119_002:0315c12": "論。各各求於名譽利養。偽造經書。及諸符呪。自讚",
    "X60n1119_002:0315c13": "毀他。令脩學人。不知所向。盲於正眼。失其正見。是",
    "X60n1119_002:0315c14": "也。",
    "X60n1119_002:0315c15": "二禁習外書",
    "X60n1119_002:0315c16": "不得習學命書。相書。醫書。兵書。卜筮書。天文書。地理",
    "X60n1119_002:0315c17": "書。圖讖書。乃至爐火黃白。神奇鬼怪。符水等書○不",
    "X60n1119_002:0315c18": "得習學宣卷打偈○不得習學外道書。除智力有餘。",
    "X60n1119_002:0315c19": "為欲知內外教深淺者。可以涉躐。然勿生習學想。",
    "X60n1119_002:0315c20": "命書者。謂子平五星陰陽七政等書。談人壽夭窮",
    "X60n1119_002:0315c21": "通。以求利故。然出家人。當培植佛祖慧命。則無所",
    "X60n1119_002:0315c22": "不利也。古云。為善降之百祥。為惡降之百殃。然從",
    "X60n1119_002:0315c23": "何處算耶△相書者。謂麻衣柳庄等書。觀其形貌",
    "X60n1119_002:0315c24": "神氣。而談貧富貴賤。以求利故。然相從心轉。福是",
    "X60n1119_002:0316a01": "修成。又從何處相耶△醫書者。謂大小方脉。內外",
    "X60n1119_002:0316a02": "醫書。始自神農。察草木寒溫之性。辨君臣佐使之",
    "X60n1119_002:0316a03": "宜。作藥方以療民疾。後來多以求利。故不許習。若",
    "X60n1119_002:0316a04": "念病苦。不為求利。佛有開緣△兵書者。謂姜太公",
    "X60n1119_002:0316a05": "之六韜。黃石公之三略。孫武子十三篇等。皆征伐",
    "X60n1119_002:0316a06": "作陣之書。非釋子所應學也△卜筮書者。物原云。",
    "X60n1119_002:0316a07": "伏羲龜卜。神農蓍筮。蓍草出羲文墓。藂必滿百。莖",
    "X60n1119_002:0316a08": "必長丈。上覆青雲。下守靈龜。白虎通云。天子蓍九",
    "X60n1119_002:0316a09": "尺。諸侯七尺。大夫五尺。士三尺。用之以占驗吉凶",
    "X60n1119_002:0316a10": "禍福。預知其事。古云。禍福無門。惟人自召。何處筮",
    "X60n1119_002:0316a11": "耶。晉臣顏含。郭璞嘗欲與之筮。含曰。年在天。位在",
    "X60n1119_002:0316a12": "人。脩己而天不與者。命也。守道而人不知者。性也。",
    "X60n1119_002:0316a13": "自有性命。無勞蓍龜。世儒尚不肯為。況釋子者耶",
    "X60n1119_002:0316a14": "△天文書者。謂觀天之氣象。預知時之。吉凶變化",
    "X60n1119_002:0316a15": "之書。以求利故。非釋子所應為也△地理書者。謂",
    "X60n1119_002:0316a16": "郭璞葬經。楊筠松地理大全。黃石公八宅。及周書",
    "X60n1119_002:0316a17": "等。皆是堪與風水。擇日之書。以求利故。亦非釋子",
    "X60n1119_002:0316a18": "所應習也△圖讖書者。圖。謂河圖。伏義時。龍馬負",
    "X60n1119_002:0316a19": "圖而出。讖者。預讖國家來驗。符合無差之書。關係",
    "X60n1119_002:0316a20": "匪輕。非出家者所應看也△爐火黃白者。乃神仙",
    "X60n1119_002:0316a21": "黃白之術。鍊真經云。丹砂煉之。初返則成白銀。二",
    "X60n1119_002:0316a22": "返而成黃金。昔漢鍾離。傳丹於呂洞賓。丹成指石",
    "X60n1119_002:0316a23": "為金。可以傳世。呂問曰。此丹成後。畢竟如何。鍾曰。",
    "X60n1119_002:0316a24": "五百年後原還為石。呂曰。若使原還為石。終當害",
    "X60n1119_002:0316b01": "世。非真丹也。遂乃廢鼎。然洞賓廢鼎。真丹成矣。豈",
    "X60n1119_002:0316b02": "釋子不如俗土乎△神鬼者。有福而靈曰神。無福",
    "X60n1119_002:0316b03": "而魅曰鬼。又鬼者。欺也。謂欺人而取飲食故。奇怪",
    "X60n1119_002:0316b04": "者。謂降神拿鬼。畫符噀水以治病。圓光以顯事。作",
    "X60n1119_002:0316b05": "如是術。妖言惑眾。人見怪奇而皆信之。故曰神奇",
    "X60n1119_002:0316b06": "鬼怪。符水等書。沙彌宜孜孜學佛法。不可傚此以",
    "X60n1119_002:0316b07": "求利也△宣卷打偈者。即無為教外道。傳有五部",
    "X60n1119_002:0316b08": "六冊。一人宣偈。眾皆和之。故曰打偈。沙彌是法王",
    "X60n1119_002:0316b09": "之子。不可墮入此中△外道書者。謂心遊理外。知",
    "X60n1119_002:0316b10": "見差殊。故云外道。共有九十五種。由道行理外。書",
    "X60n1119_002:0316b11": "亦是外。故不得習也。智度論云。習學外典。如以刀",
    "X60n1119_002:0316b12": "割泥。泥無所成。而刀自損矣。善戒經云。菩薩不讀",
    "X60n1119_002:0316b13": "誦如來正經。讀誦世典文頌書疏者。得罪。除智力",
    "X60n1119_002:0316b14": "有餘者。謂宗律一貫。道德雙彰。入佛入魔。無不自",
    "X60n1119_002:0316b15": "在。故曰有餘。若有絲毫不了。便無餘力也。內外教",
    "X60n1119_002:0316b16": "如前釋。深淺。辨其優劣。涉躐。乃經過之別名。然欲",
    "X60n1119_002:0316b17": "知教之深淺。只宜暫時過目。不可著在此中。故曰",
    "X60n1119_002:0316b18": "勿生習學想也。律中。因舍利弗。目犍連二尊者。為",
    "X60n1119_002:0316b19": "破外道故。處於高座。教新學比丘。及沙彌。學外道",
    "X60n1119_002:0316b20": "書。佛知故制。後來新學比丘。及沙彌。與外道論義。",
    "X60n1119_002:0316b21": "皆不能答。外道輕笑。佛問其故。比丘沙彌答言。為",
    "X60n1119_002:0316b22": "專心本業故。如來又開。",
    "X60n1119_002:0316b23": "三戒工世法",
    "X60n1119_002:0316b24": "不得習學詩詞○不得著心學字求工。但書寫端楷",
    "X60n1119_002:0316c01": "足矣。",
    "X60n1119_002:0316c02": "詩。志之所發於言也。詞。言之所吐於文也。記云。書",
    "X60n1119_002:0316c03": "算卜術。俗典文頌。皆是世法。出家人脚跟未穩。眨",
    "X60n1119_002:0316c04": "眼之時。已過三五十年。大事未明。如喪考妣。那有",
    "X60n1119_002:0316c05": "閒工夫。學詩詞耶△端楷者。端。即端正。揩。即楷書。",
    "X60n1119_002:0316c06": "然端楷二字。不易到手。關係人品邪正。壽命延促",
    "X60n1119_002:0316c07": "故。此乃上谷王次仲所作。足以宣文顯義也。不必",
    "X60n1119_002:0316c08": "再求精巧隸篆草書。出家人事事要真。少有虗浮。",
    "X60n1119_002:0316c09": "便是障道因緣也。",
    "X60n1119_002:0316c10": "四尊崇正教",
    "X60n1119_002:0316c11": "不得污手執持經○對經典如對佛。不得戲笑○不",
    "X60n1119_002:0316c12": "得案上狼藉卷帙○不得高聲動眾○不得借人經",
    "X60n1119_002:0316c13": "看不還。及不加愛重。以致損壞。",
    "X60n1119_002:0316c14": "經典。乃如來所說清淨妙法。必須三業清淨。方堪",
    "X60n1119_002:0316c15": "受持。因果經云。觸手請經。當墮廁中蟲報。阿難請",
    "X60n1119_002:0316c16": "戒律論云。僧尼白衣。若讀誦經律論等。行語手執",
    "X60n1119_002:0316c17": "翻卷者。依忉利天歲數。受畜生報。墮獐鹿中。恒被",
    "X60n1119_002:0316c18": "摺脊。苦痛難忍。若無記戲言。捉經律等。亦招前報",
    "X60n1119_002:0316c19": "△對經典。如對佛者。謂經是佛語。故三世如來皆",
    "X60n1119_002:0316c20": "供養也。千生罕遇。萬劫難逢。讀之縱不能解義。誦",
    "X60n1119_002:0316c21": "之亦當種其善根。故須特加尊敬。何得戲笑耶。律",
    "X60n1119_002:0316c22": "云。慎無臥誦經典。若纔覺疲倦。懈怠心生。即當痛",
    "X60n1119_002:0316c23": "念。人命呼吸。發起精進。如救頭然。又豈可懈怠耶",
    "X60n1119_002:0316c24": "△不得經案上狼藉卷帙者。謂經卷編次成夾曰",
    "X60n1119_002:0317a01": "帙。狼藉者。以喻表顯也。謂狼所食物。腹少外多。遍",
    "X60n1119_002:0317a02": "地撕開。若經卷亂攤桌上。參差不堪。亦如狼之食",
    "X60n1119_002:0317a03": "物也。古儒讀詩書未竟。雖有急速。必待卷束整齊。",
    "X60n1119_002:0317a04": "然後起身。恐損壞故。何況佛法。而不整肅耶△不",
    "X60n1119_002:0317a05": "得高聲動眾者。謂凡讀經律。要知句逗聲法。華梵",
    "X60n1119_002:0317a06": "了然。若隨眾諷誦。聲宜調和。不得自恃。若自習學。",
    "X60n1119_002:0317a07": "聲須低小。勿動眾念。馬素禪師云。舉佛音聲漫水",
    "X60n1119_002:0317a08": "流。諷經行道鴈行遊。瞻前顧後輕移步。左右迴旋",
    "X60n1119_002:0317a09": "半展眸。叉手當胸如捧水。立身頂上似安油。威儀",
    "X60n1119_002:0317a10": "動靜常如此。不枉人間作比丘△不得借人經看",
    "X60n1119_002:0317a11": "不還等句者。謂經法是三乘聖人之父母。宜同加",
    "X60n1119_002:0317a12": "愛惜。不得有彼此之分。如有不敬。及損壞者。損壞",
    "X60n1119_002:0317a13": "得慢法罪。借看故意不還。即得盜罪。經云。借取與",
    "X60n1119_002:0317a14": "必分明。無違日期。以失信約。",
    "X60n1119_002:0317a15": "入寺院第九(凡七事○分二)初入門次第",
    "X60n1119_002:0317a16": "凡入寺門。不得行中央。須緣左右邊行。緣左先左足。",
    "X60n1119_002:0317a17": "緣右先右足。",
    "X60n1119_002:0317a18": "寺者。西國呼為僧伽藍摩。此云眾園。謂是眾僧所",
    "X60n1119_002:0317a19": "住之園也。自周昭王甲寅二十四年。四月八日。如",
    "X60n1119_002:0317a20": "來生時。此方皆見赤光貫日。江河泛漲。王問羣臣。",
    "X60n1119_002:0317a21": "太史蘇由奏曰。西方有聖人生焉。千年之後。法流",
    "X60n1119_002:0317a22": "此土。王勅鐫石記之。埋於南郊天祠之前。後于穆",
    "X60n1119_002:0317a23": "王壬申五十三年。二月十五日。佛滅度時。暴風忽",
    "X60n1119_002:0317a24": "起。地震天陰。白虹十二道直沖天上。太史扈多曰。",
    "X60n1119_002:0317b01": "西方聖人滅矣。故後來孔子嘆曰。我生何以晚。泥",
    "X60n1119_002:0317b02": "洹何以早。不見釋迦文。心中常懊惱。至東漢第二",
    "X60n1119_002:0317b03": "主。孝明皇帝。永平三年。歲次庚申。帝夢丈六金人。",
    "X60n1119_002:0317b04": "項有日光。飛入殿庭。上問羣臣。太史傅毅對曰。臣",
    "X60n1119_002:0317b05": "聞西域有神。號之為佛。陛下所夢。其必是乎。至七",
    "X60n1119_002:0317b06": "年甲子。帝敕郎中蔡愔。中郎將秦景。博士王遵等",
    "X60n1119_002:0317b07": "一十八人。西尋佛法。至印度國。請迦葉摩騰。竺法",
    "X60n1119_002:0317b08": "蘭。用白馬馱經。并將畫釋迦佛像。以永平十年丁",
    "X60n1119_002:0317b09": "卯。至於洛陽。權住鴻臚寺。以此寺本禮四方遠國",
    "X60n1119_002:0317b10": "之邸舍也。自後僧既漸多。別剏堂殿安之。二僧移",
    "X60n1119_002:0317b11": "入新居。以不忘其本。故標寺號。又因白馬馱經。故",
    "X60n1119_002:0317b12": "名白馬寺也。稽古略云。赤烏四年。康居國三藏康",
    "X60n1119_002:0317b13": "僧會。至吳。營立茅茨。設像行道。國人初見沙門驚",
    "X60n1119_002:0317b14": "異之。有司以聞。吳主孫權曰。是漢明帝所夢佛道",
    "X60n1119_002:0317b15": "之遺風也。權問太傅闞澤曰。漢明何年佛教入中",
    "X60n1119_002:0317b16": "國。何緣不及東方。澤曰。永平年佛法初至。計今赤",
    "X60n1119_002:0317b17": "烏四年。則一百七十年矣。永平十四年。五嶽道士",
    "X60n1119_002:0317b18": "褚善信等。乞與西僧觕法。于是善信負妄慚而死。",
    "X60n1119_002:0317b19": "凡中國人。例不許出家。無人流布。加之罹亂。歲深",
    "X60n1119_002:0317b20": "方至本國。權曰。孔子制術典訓。教化來葉。老莊修",
    "X60n1119_002:0317b21": "身自玩。放浪山林。何事佛為。澤曰。孔老二教。法天",
    "X60n1119_002:0317b22": "制用。不敢違天。佛教諸天奉行。不敢違佛。以此言",
    "X60n1119_002:0317b23": "之。優劣可見也。遂詔至問狀。會進曰。如來大師。化",
    "X60n1119_002:0317b24": "已千年。然靈骨舍利。神應無方。昔阿育王奉之為",
    "X60n1119_002:0317c01": "八萬四千塔。此其遺化也。權以為誇己。則曰。舍利",
    "X60n1119_002:0317c02": "可得。當為塔之。苟其無驗。國有常刑。會請期七日",
    "X60n1119_002:0317c03": "無驗。乃至二七無驗。權曰。趣烹。會默念佛名。真慈",
    "X60n1119_002:0317c04": "夫豈違我哉。更請七日。至五鼓不見。眼中迸血。忽",
    "X60n1119_002:0317c05": "聞鏘然有聲。起視缾中。光明錯發。黎明進之。權與",
    "X60n1119_002:0317c06": "公卿聚觀。嘆曰。希世之瑞也。乃為建塔造寺。奉會",
    "X60n1119_002:0317c07": "居焉。此是江南寺塔始也。又僧史略云。至後魏太",
    "X60n1119_002:0317c08": "武帝始光元年。剏立伽藍。名為招提。隋煬帝大業",
    "X60n1119_002:0317c09": "年中。改為道場。至唐復為寺也。不得行中央者。謂",
    "X60n1119_002:0317c10": "不得正中直進也。儒云。入不中門。行不履閾。若行",
    "X60n1119_002:0317c11": "中央。則唐突無尊敬矣。是故應須迴護。須緣左右",
    "X60n1119_002:0317c12": "邊行者。緣。向也。僧祇云。先下足跟。後下足指。從殿",
    "X60n1119_002:0317c13": "門右頰。先舉左足而進。事畢從左頰。原舉左足而",
    "X60n1119_002:0317c14": "出。如大眾齊集。分左右序。則不拘也。",
    "X60n1119_002:0317c15": "二登殿如儀",
    "X60n1119_002:0317c16": "不得無故登大殿遊行○不得無故登塔○入殿塔",
    "X60n1119_002:0317c17": "當右繞。不得左轉○不得殿塔中洟唾○遶塔或三",
    "X60n1119_002:0317c18": "匝七匝。乃至十百。須知徧數○不得以笠杖等倚殿",
    "X60n1119_002:0317c19": "壁。",
    "X60n1119_002:0317c20": "凡欲登殿者。若非燒香。供花。禮佛。持誦。及作法等",
    "X60n1119_002:0317c21": "事。餘皆不可。如世帝王登殿論政。文武官僚。必待",
    "X60n1119_002:0317c22": "宣召而後敢進也。漢霍光。輔昭帝。出入禁闥。所履",
    "X60n1119_002:0317c23": "殿陛不失尺寸。皆敬畏之至也。況法王寶殿。詎可",
    "X60n1119_002:0317c24": "無故遊行乎。西國寺圖云。入出之時。悉轉面向佛。",
    "X60n1119_002:0318a01": "若禮三寶。當念體唯是一。所謂覺法滿足名佛。所",
    "X60n1119_002:0318a02": "覺之道名法。學佛道者名僧。則如一切凡聖。體皆",
    "X60n1119_002:0318a03": "無二也。但無故不得入△不得無故登塔者。謂塔",
    "X60n1119_002:0318a04": "是人天幢相。無舍利佛像。尚不宜登。而況有耶。若",
    "X60n1119_002:0318a05": "不為供養花幡香燈。而入殿塔者。皆得慢罪△入",
    "X60n1119_002:0318a06": "殿塔當右遶者。僧祗律云。禮佛塔。當右遶。如日月",
    "X60n1119_002:0318a07": "星遶須彌山。不得左轉。如來降生。周行七步。亦自",
    "X60n1119_002:0318a08": "南而西也。是故入殿塔。當自南而西。自西而東也。",
    "X60n1119_002:0318a09": "又右遶者。表承順之至故。凡事承順。則一切事無",
    "X60n1119_002:0318a10": "不成也。文句記云。左迴偏僻。是故為凶。以表惡也。",
    "X60n1119_002:0318a11": "右迴便易。是故為吉。以表善也。佛髮右旋。凡人左",
    "X60n1119_002:0318a12": "旋。故當從佛△不得殿塔中洟唾者。謂深明罪福",
    "X60n1119_002:0318a13": "故。僧護經云。在佛僧淨地洟唾污穢。以是因緣入",
    "X60n1119_002:0318a14": "地獄中。刀刖己鼻。火燒受苦不息。詳如經說△繞",
    "X60n1119_002:0318a15": "塔或三匝七匝等者。三匝。表清淨三業。供養三寶。",
    "X60n1119_002:0318a16": "斷除三毒。滅三惡道。七匝。表除七支罪。得七覺支。",
    "X60n1119_002:0318a17": "十匝。表除十使。得佛十力。百匝。表除百煩惱。得百",
    "X60n1119_002:0318a18": "法門。故曰須知遍數也。旋繞之時。當憶佛念佛。則",
    "X60n1119_002:0318a19": "不落無記妄想二邊。即得一心不亂。一心不亂。是",
    "X60n1119_002:0318a20": "為真正遶塔也△不得以笠杖等倚殿壁者。沙彌",
    "X60n1119_002:0318a21": "本無畜杖法。或遠行及老病持之。若見二師。上座。",
    "X60n1119_002:0318a22": "尊宿。皆投杖笠于地。然後問訊。若為二師持杖。師",
    "X60n1119_002:0318a23": "有顧問。必抱杖然後答之。呂氏春秋曰。孔子弟子。",
    "X60n1119_002:0318a24": "抱杖而問其父。拄杖而問兄弟。曳杖而問妻子。葢",
    "X60n1119_002:0318b01": "尊卑有分也。若以杖倚殿壁。即得輕慢之罪。昔二",
    "X60n1119_002:0318b02": "十五祖婆舍斯多尊者。七劫以前。當證二果。由以",
    "X60n1119_002:0318b03": "杖倚殿壁。緣斯過慢。遂失二果。寶梁經云。有一賢",
    "X60n1119_002:0318b04": "者。面上有國王文。相師見已。嫁女與之。後時賢者",
    "X60n1119_002:0318b05": "入寺。杖倚寺壁。生憍慢故。失國王文。墮大地獄。可",
    "X60n1119_002:0318b06": "不慎哉。行護云。不得釘破牆壁。不得門戶及牆上",
    "X60n1119_002:0318b07": "書字。不得廊下吟咏。不得著木屐。及捉木屐靴入",
    "X60n1119_002:0318b08": "殿塔中。感生馬蹄國報。",
    "X60n1119_002:0318b09": "入禪堂隨眾第十(十七事○分二)初正儀(分三)",
    "X60n1119_002:0318b10": "初護念興慈",
    "X60n1119_002:0318b11": "單上不得抖衣被。作聲扇風。使鄰單動念○下牀默",
    "X60n1119_002:0318b12": "念偈云。從朝寅旦直至暮。一切眾生自迴護。若於足",
    "X60n1119_002:0318b13": "下喪身形。願汝即時生淨土。",
    "X60n1119_002:0318b14": "禪堂者。謂攝心而不分散曰禪。鍛鍊英賢之處曰",
    "X60n1119_002:0318b15": "堂。不必局於禪教也。如認真坐禪。看教。看律。自然",
    "X60n1119_002:0318b16": "心不分散也。惟在各人自重。僧重則法重。僧輕則",
    "X60n1119_002:0318b17": "法輕也。笑翁和尚曰。粥了和南飯後茶。放參藥石",
    "X60n1119_002:0318b18": "莫喧譁。入堂出戶清規合。方見叢林有作家△單",
    "X60n1119_002:0318b19": "上不得抖衣被。作聲扇風者。具招三過。一。自己麤",
    "X60n1119_002:0318b20": "躁。二。扇塵污人。三。令他動念△下牀者。前在單。此",
    "X60n1119_002:0318b21": "下牀也。默念。心轉也。若高聲者。一則不成堂規。二",
    "X60n1119_002:0318b22": "則尚未潄口。故令默念也。從朝寅旦直至暮。一切",
    "X60n1119_002:0318b23": "眾生自迴護者。謂人與眾生。形雖有異。而性實無",
    "X60n1119_002:0318b24": "別。人動生亦動。人息生亦息。然我雖無傷害之心。",
    "X60n1119_002:0318c01": "而亦要自己先迴護也。若於足下喪身形。願汝即",
    "X60n1119_002:0318c02": "時生淨土者。謂適有誤傷。仗此偈呪法力。即時生",
    "X60n1119_002:0318c03": "安樂處也。此總表息惡行慈之念。廣如香乳記明。",
    "X60n1119_002:0318c04": "二防非慎口",
    "X60n1119_002:0318c05": "不得大語高聲○輕手揭簾須垂後手○不得拖鞋",
    "X60n1119_002:0318c06": "作聲○不得大咳[口*敕]作聲○不得鄰單交頭接耳。講",
    "X60n1119_002:0318c07": "說世事。",
    "X60n1119_002:0318c08": "禪堂乃勘驗龍蛇之所。凡入堂中。一切要依規矩。",
    "X60n1119_002:0318c09": "若高聲大語。傍若無人。似乎狂態。況一人大語。眾",
    "X60n1119_002:0318c10": "人同之。則一堂喧閙。妨彼做工夫人。則罪莫大焉。",
    "X60n1119_002:0318c11": "沙門出言。要謙恭柔軟。方合清規△輕手揭簾。須",
    "X60n1119_002:0318c12": "垂後手者。簾者。簾也。謂以障蔽簾恥也。天子外屏。",
    "X60n1119_002:0318c13": "諸侯內屏。大夫以簾。士以帷。若重手揭簾。不以手",
    "X60n1119_002:0318c14": "垂後襯者。一。恐擲下頓促簾壞故。二。且麤濁之聲",
    "X60n1119_002:0318c15": "動眾故。若捲簾時。面須向外。必使兩頭平正。放時",
    "X60n1119_002:0318c16": "手送至地△不得拖鞋作聲者。行護云。凡著履屐。",
    "X60n1119_002:0318c17": "先令脚跟著地。勿使有聲△不得大咳[口*敕]作聲者。",
    "X60n1119_002:0318c18": "謂無痰有聲曰咳。有痰無聲曰[口*敕]。若不能忍。當以",
    "X60n1119_002:0318c19": "衣袖掩口△不得隣單交頭接耳。講說世事者。論",
    "X60n1119_002:0318c20": "佛法尚不宜交頭接耳。況世事耶。此有三義。一。失",
    "X60n1119_002:0318c21": "威儀。二。忌嫌疑。三。忘正念。",
    "X60n1119_002:0318c22": "三公私遵制",
    "X60n1119_002:0318c23": "或有道伴親情相看。堂中不得久話。相邀林下水邊。",
    "X60n1119_002:0318c24": "乃可傾心談論○若看經。須端身澄心默翫。不得出",
    "X60n1119_002:0319a01": "聲○二板鳴。即宜早進堂○歸位默念偈云。正身端",
    "X60n1119_002:0319a02": "坐。當願眾生。坐菩提座。心無所著。",
    "X60n1119_002:0319a03": "道伴親情相看者。葢天性至厚。無有過於父母者。",
    "X60n1119_002:0319a04": "今既辭親學道。當以道為親也。傾心談論者。須是",
    "X60n1119_002:0319a05": "個人。始可盡心與之較量。若論世諦。不啻污穢唇",
    "X60n1119_002:0319a06": "吻。亦恐污穢林泉也。古云。高山流水深深意。自有",
    "X60n1119_002:0319a07": "知音笑點頭。慈受深禪師云。若是舊時道伴。遠地",
    "X60n1119_002:0319a08": "親情。相引林下水邊。方可傾心談論。至於交關買",
    "X60n1119_002:0319a09": "賣。引惹雜人。盡非衲子所為△若看經。須澄心默",
    "X60n1119_002:0319a10": "翫者。翫。觀想也。堂中看經。當默識之。心不散亂。若",
    "X60n1119_002:0319a11": "形之於聲。經義無從思之。故澄心默會。一則經義",
    "X60n1119_002:0319a12": "從此曉了。二則智慧從此發生。故不得高聲也△",
    "X60n1119_002:0319a13": "二板鳴。即宜早進堂者。鐘板是百丈建立。嘗負之",
    "X60n1119_002:0319a14": "塗中行持。規矩不怠。故叢林至今遵之。二板者。謂",
    "X60n1119_002:0319a15": "停二不停三。二板既鳴。即宜抽解進堂。不過一茶",
    "X60n1119_002:0319a16": "之傾。三板止靜。禪堂掩門。內不放出。外不放入。少",
    "X60n1119_002:0319a17": "遲。使是門外漢也△正身端坐者。身儀也。菩提座",
    "X60n1119_002:0319a18": "者。即自覺本有空王之座也。此座人人本具。尚未",
    "X60n1119_002:0319a19": "曾覺。故曰當願。如蓮花不染。故曰無著。謂四相皆",
    "X60n1119_002:0319a20": "空。如夢如幻。如鏡中花。如水中月。若有所著。便非",
    "X60n1119_002:0319a21": "菩提矣。",
    "X60n1119_002:0319a22": "二補儀",
    "X60n1119_002:0319a23": "附　不得穿堂直過○上單下單。俱當細行。勿令鄰",
    "X60n1119_002:0319a24": "單動念○不得單上寫文字。除眾看經教時○不得",
    "X60n1119_002:0319b01": "單上相聚擺茶。夜坐雜話○不得單上縫補衣被○",
    "X60n1119_002:0319b02": "不得眠臥。共鄰單說話動眾。",
    "X60n1119_002:0319b03": "堂中大眾。各有所司。修觀。坐禪。持經。看律。穿堂直",
    "X60n1119_002:0319b04": "過。涉于浮躁。不惟自失。且亂他心。縱有事緣。當沿",
    "X60n1119_002:0319b05": "前後而行。箴規云。穿堂直過。豈不厚顏。尊殿閒行。",
    "X60n1119_002:0319b06": "恐招薄福△上單下單。俱當細行者。謂釋子本具",
    "X60n1119_002:0319b07": "三千威儀。八萬細行。凡所舉止。先須慎心。勿得麤",
    "X60n1119_002:0319b08": "浮。動他心念△不得單上寫文字者。經典乃如來",
    "X60n1119_002:0319b09": "所說。單上抄寫。慢法招愆。若和詩作偈。其過尤甚。",
    "X60n1119_002:0319b10": "除眾看經教時者。謂堂中人多座少。單上可也△",
    "X60n1119_002:0319b11": "不得單上相聚擺茶。夜坐雜話者。此有三過。一。動",
    "X60n1119_002:0319b12": "他念。二。散己心。三。犯非時。縱有非時之藥石。亦不",
    "X60n1119_002:0319b13": "應夜坐雜談。況己事未辦。何得虗延也△不得縫",
    "X60n1119_002:0319b14": "補衣被者。謂大眾禪床。非是縫補之處也。一則招",
    "X60n1119_002:0319b15": "人雜話。二則作塌禪床△不得眠臥共鄰單說話",
    "X60n1119_002:0319b16": "者。經云。食則無語。臥則無談。坐則禪思。起則諷誦。",
    "X60n1119_002:0319b17": "戒行如此。真佛弟子。如眠臥共鄰單說話。大眾嫌",
    "X60n1119_002:0319b18": "疑。師長呵責。如是為人。終成廢物。",
    "X60n1119_002:0319b19": "執作第十一(十二事○分二)初正儀(分三)",
    "X60n1119_002:0319b20": "初遵敬僧物",
    "X60n1119_002:0319b21": "當惜眾僧物○當隨知事者教令。不得違戾○凡洗",
    "X60n1119_002:0319b22": "菜。當三易水。",
    "X60n1119_002:0319b23": "凡有叢林。必有大眾。有大眾者。必有普務。有普務",
    "X60n1119_002:0319b24": "者。必須大眾執作也△當惜眾僧物者。大律云。護",
    "X60n1119_002:0319c01": "常住僧物者。如護自己眼睛。行護云。有損費常住",
    "X60n1119_002:0319c02": "三寶等物。當賠償之。昔揚州白塔寺沙門道昶。掌",
    "X60n1119_002:0319c03": "知僧物。自任侵用。忽有冥官數人。白日入房。曳昶",
    "X60n1119_002:0319c04": "下地。欲斷其頭。昶驚呌乞命。官厲聲言。合房資財。",
    "X60n1119_002:0319c05": "並送還僧。當放汝活。昶叩頭言。不敢違命。即鳴鐘",
    "X60n1119_002:0319c06": "集眾。盡捨衣物。造像設齋。冥官三日復至。見昶一",
    "X60n1119_002:0319c07": "鉢一衲。不言而去昶自是勉勵進修。卒成明行△",
    "X60n1119_002:0319c08": "當隨知事教令。不得違戾者。違。是乖違不順。戾。乃",
    "X60n1119_002:0319c09": "很戾不服。叢林執事。量才能取。凡有普務。當善言",
    "X60n1119_002:0319c10": "而推大眾聞之。即當速出。則內外水乳也。若聞似",
    "X60n1119_002:0319c11": "不聞違戾教令。悞大眾事。便為不法人也△凡洗",
    "X60n1119_002:0319c12": "菜。當三易水者。威儀云。先科去蟲蟻。一却根。二齊",
    "X60n1119_002:0319c13": "頭。三不得青黃合。然後水洗。易換也。本律云。一次",
    "X60n1119_002:0319c14": "但去麤垢。二次細垢未盡。三次菜得淨也。",
    "X60n1119_002:0319c15": "二水清食淨",
    "X60n1119_002:0319c16": "凡汲水洗淨手○凡用水。須諦視有蟲無蟲。以密羅",
    "X60n1119_002:0319c17": "濾過方用。若嚴冬。不得早濾水。須待日出○凡燒竈。",
    "X60n1119_002:0319c18": "不得燃腐薪。凡作食。不得帶爪甲垢。",
    "X60n1119_002:0319c19": "汲水先淨手者。誠心至切也。以淨手故。方堪以水",
    "X60n1119_002:0319c20": "供佛供僧也△凡用水者。用有二種。一。飲食。二。浣",
    "X60n1119_002:0319c21": "濯。須諦視者。不論河池井水。悉皆有蟲。形極微細。",
    "X60n1119_002:0319c22": "故須諦視觀察。不得就中洗手面。及大小便。以密",
    "X60n1119_002:0319c23": "羅濾過方用者。此是聖賢護生行慈之要務。故律",
    "X60n1119_002:0319c24": "云。若行五里。無囊不去。濾羅有五種。一。密絹方羅。",
    "X60n1119_002:0320a01": "二。陰陽瓶。三。君持瓶。此二皆以絹鞔口。細繩繫頸。",
    "X60n1119_002:0320a02": "沉放水中。待滿牽出。四。酌水羅。五。角羅。用絹方二",
    "X60n1119_002:0320a03": "磔許。或繫瓶口。或置盌上。濾而用之。須待日出者。",
    "X60n1119_002:0320a04": "謂寒天早濾。恐蟲凍死也△不得燃腐薪者。謂腐",
    "X60n1119_002:0320a05": "朽之木。自然有蟲。故不聽也。經云。亦不得燃生薪",
    "X60n1119_002:0320a06": "溼薪△作食不得帶爪甲垢者。律制不得畜爪甲。",
    "X60n1119_002:0320a07": "長一麥即翦。帶垢不淨作食。得廁中鬼報。寄歸傳",
    "X60n1119_002:0320a08": "云。營供必先洗手。潄口。淨器。不者所作祈請。並無",
    "X60n1119_002:0320a09": "効驗。古云。作食不潔餧人。人必瞋之。神亦惡之。穢",
    "X60n1119_002:0320a10": "食委棄。均於暴殄。譬喻經云。有沙門作摩波利飯。",
    "X60n1119_002:0320a11": "比丘分酪酥著手。以手拭柱。柱即破裂。不可不慎。",
    "X60n1119_002:0320a12": "三依教護生",
    "X60n1119_002:0320a13": "凡棄惡水。不得當道。不得高手揚潑。當離地四五寸。",
    "X60n1119_002:0320a14": "徐徐棄之○凡掃地。不得迎風掃。不得聚灰土安門",
    "X60n1119_002:0320a15": "扇後○洗內衣。須拾去蟣虱方洗○夏月用水盆了",
    "X60n1119_002:0320a16": "須覆。若仰即蟲生。",
    "X60n1119_002:0320a17": "惡水。是洗器浣濯之水也。謂不得當人行道處棄",
    "X60n1119_002:0320a18": "瀉故。當離地四五寸。不致揚潑也。徐徐棄之。不致",
    "X60n1119_002:0320a19": "污衣也△凡掃地等句者。迎風掃。地塵[土*孛]人面。非",
    "X60n1119_002:0320a20": "是有智之人。聚灰土安門扇後。其人有始無終。後",
    "X60n1119_002:0320a21": "來結果可見。經云。掃地當令淨。不得有迹。有迹即",
    "X60n1119_002:0320a22": "時掃却。百緣經云。掃地得五種功德。一。自除心垢。",
    "X60n1119_002:0320a23": "二。除他心垢。三。去憍慢。四。調伏心。五。增長功德。得",
    "X60n1119_002:0320a24": "生善處。成實論云。掃一閻浮提僧地。不如掃佛地",
    "X60n1119_002:0320b01": "一掌△洗內衣須拾去蟣虱者。謂離傷生之過也。",
    "X60n1119_002:0320b02": "小者名蟣。大者名虱。拾淨律無呵責△夏月用水",
    "X60n1119_002:0320b03": "盆了須覆者。謂盆仰則有餘水。有水則蟲易生也。",
    "X60n1119_002:0320b04": "凡洗上衣之盆。不得洗足及下衣。晒時竿上亦不",
    "X60n1119_002:0320b05": "得相觸。含水噴法衣。必先潄口。",
    "X60n1119_002:0320b06": "二補儀",
    "X60n1119_002:0320b07": "附　不得熱湯潑地上○一切米麵蔬果等。不得輕",
    "X60n1119_002:0320b08": "棄狼藉。須加愛惜。",
    "X60n1119_002:0320b09": "不得熱湯潑地上者。傷生之故也。亦不得以熱湯",
    "X60n1119_002:0320b10": "澆火令滅。古云。惡水高揚。熱湯潑地。微細昆蟲。何",
    "X60n1119_002:0320b11": "處迴避。水火毒身。如入鼎沸。以此劇刑。橫加無謂。",
    "X60n1119_002:0320b12": "我福無增。彼惡永記。故云徐徐。清涼如意△一切",
    "X60n1119_002:0320b13": "米麵蔬果等。不得輕棄狼藉者。謂今生不惜物。來",
    "X60n1119_002:0320b14": "世無受用。況常住眾僧之物。而不深加愛惜耶。古",
    "X60n1119_002:0320b15": "云。天倉五穀。在二十八宿。乃危星主之。人以食為",
    "X60n1119_002:0320b16": "天。故聖人務農重穀。天子親耕勸農。春夏祈穀于",
    "X60n1119_002:0320b17": "上帝。而人不知天地養育之恩。豈五穀可撒棄耶。",
    "X60n1119_002:0320b18": "況釋子尤當念信施之恩。更宜尊重。",
    "X60n1119_002:0320b19": "入浴第十二(凡十事○分二)初正儀(分二)",
    "X60n1119_002:0320b20": "初淨穢須知",
    "X60n1119_002:0320b21": "先以湯洗面。從上至下。徐徐洗之○不得麤躁。以湯",
    "X60n1119_002:0320b22": "水濺鄰人○不得浴堂小遺。",
    "X60n1119_002:0320b23": "佛制半月洗浴。因耆婆童子所白。謂比丘多食。非",
    "X60n1119_002:0320b24": "浴不瘥。故開病時。後為作務遠行等。又開△先以",
    "X60n1119_002:0320c01": "湯洗面者。謂面為一身最尊故。凡入浴時。先將下",
    "X60n1119_002:0320c02": "衣掛下竿已。以浴巾圍好下身。方脫上衣掛上竿",
    "X60n1119_002:0320c03": "上。次以水洗淨。然後入池。默誦偈呪。從上至下。徐",
    "X60n1119_002:0320c04": "徐洗之。沐浴之儀不廢也△不得麤躁。以湯水濺",
    "X60n1119_002:0320c05": "鄰人者。濺。音箋去聲。激灑也。謂當細行而浴。不得",
    "X60n1119_002:0320c06": "麤躁。使湯水激灑鄰人。動他心念也△不得浴堂",
    "X60n1119_002:0320c07": "小遺者。小遺。或云小行。或云小解。或云小淨。或云",
    "X60n1119_002:0320c08": "小便。然淨地尚不可遺。況浴堂中耶。葢洗浴原為",
    "X60n1119_002:0320c09": "潔身。小遺浴堂。則求潔反污矣。既污自身。復污大",
    "X60n1119_002:0320c10": "眾。則禮佛誦經。一切皆成不淨。莫大之罪也。僧護",
    "X60n1119_002:0320c11": "經云。比丘在淨地大小便利。不擇處所。以是因緣。",
    "X60n1119_002:0320c12": "入地獄中。作肉廁井。火燒受苦不息。",
    "X60n1119_002:0320c13": "二嫌疑當避",
    "X60n1119_002:0320c14": "不得共人語笑。人天寶鑑云。一沙彌入浴戲笑。遂感",
    "X60n1119_002:0320c15": "沸湯地獄之報○不得洗僻處○凡有瘡癬。宜在後",
    "X60n1119_002:0320c16": "浴。或有可畏瘡。尤宜迴避。免刺人眼○不得恣意久",
    "X60n1119_002:0320c17": "洗。妨礙後人。",
    "X60n1119_002:0320c18": "語笑。乃放逸之根。殊不知身垢未淨。而心垢先生。",
    "X60n1119_002:0320c19": "皆由不知慚愧。故感此報也。浴者。各須自嚴。浴堂",
    "X60n1119_002:0320c20": "警語云。不得以水互相澆洗。亦不得用水太費。不",
    "X60n1119_002:0320c21": "得在內洗衣。入不先師。亦不得在上座前浴。萬峯",
    "X60n1119_002:0320c22": "浴室銘云。山峗路遠。致其柴薪。瀹釜然火。効其勞",
    "X60n1119_002:0320c23": "勤。一月數浴。叢林罕聞。沙彌戲笑。沸湯澆淋。洗心",
    "X60n1119_002:0320c24": "滌慮。日新又新。何以報德。忽悟水因△僻處者。大",
    "X60n1119_002:0321a01": "小便處也。謂先當洗淨。入浴時不必再洗僻處。以",
    "X60n1119_002:0321a02": "違從上至下之儀也。然下身縱有熱疿。及癢疥者。",
    "X60n1119_002:0321a03": "亦不得先湯△凡有瘡癬者。十誦律云。有比丘癩",
    "X60n1119_002:0321a04": "病求治。藥師耆域告言。汝可洗浴得瘥。比丘答言。",
    "X60n1119_002:0321a05": "佛未聽許入浴堂。諸比丘白佛。佛聽眾僧洗後浴",
    "X60n1119_002:0321a06": "之。故曰宜在後浴也△可畏瘡者。如癰疽及一切",
    "X60n1119_002:0321a07": "惡瘡等。自須迴避。或取水別洗。免刺人眼。或在最",
    "X60n1119_002:0321a08": "後方浴。不然則損福招愆△不得恣意久洗者。謂",
    "X60n1119_002:0321a09": "當愛惜常住。體諒大眾。不得恣情縱意久洗。妨礙",
    "X60n1119_002:0321a10": "後人也。",
    "X60n1119_002:0321a11": "二補儀",
    "X60n1119_002:0321a12": "附　脫衣著衣。安詳自在○浴前先洗淨。須細行。不",
    "X60n1119_002:0321a13": "得以洗淨水入浴釜○湯泠熱。依例擊梆。不得大喚。",
    "X60n1119_002:0321a14": "安詳自在者。謂不得輕躁倉卒也△浴前先洗淨",
    "X60n1119_002:0321a15": "者。謂未浴之前。先當如法洗淨已。方可入池也。前",
    "X60n1119_002:0321a16": "缺此法。今故補之。不得以洗淨水入浴釜者。釜。鍋",
    "X60n1119_002:0321a17": "也。謂不得以洗淨穢水。入于浴鍋也△湯冷熱。依",
    "X60n1119_002:0321a18": "例擊梆者。謂當守常住之規。不得高聲大喚。以類",
    "X60n1119_002:0321a19": "俗人也。古來浴堂設小板。或小梆于內。湯泠。鳴兩",
    "X60n1119_002:0321a20": "下。即是湯冷二字。湯熱。鳴三下。即是不要燒三字。",
    "X60n1119_002:0321a21": "如欲添水。鳴一下。圊頭聞之。即會添減之意。調和",
    "X60n1119_002:0321a22": "如法也。其洗浴器具。當安置潔淨。如法而用者。亦",
    "X60n1119_002:0321a23": "當如法也。",
    "X60n1119_002:0321a24": "入廁第十三(十六事○分二)初正儀(分三)",
    "X60n1119_002:0321b01": "初知時即行",
    "X60n1119_002:0321b02": "欲大小便即當行。莫待內逼倉卒○於竹竿土掛直",
    "X60n1119_002:0321b03": "裰。摺令齊整。以手巾或腰絛繫之。一。作記認。二。恐墮",
    "X60n1119_002:0321b04": "地○須脫換鞋脚(應是屩字)不可淨鞋入廁。",
    "X60n1119_002:0321b05": "緇門警訓云。登廁之法。律制委明。葢欲令其嚴潔",
    "X60n1119_002:0321b06": "身器。以便親近聖賢也。故洗淨洗手。各有軌度。倘",
    "X60n1119_002:0321b07": "未盡諸法。則禮誦燒香。執捉經卷。一切皆為不淨",
    "X60n1119_002:0321b08": "矣△欲大小便即當行者。謂人之有身。必假飲食",
    "X60n1119_002:0321b09": "滋養。有飲食則輕氣上昇。重濁下墜。故有大小便",
    "X60n1119_002:0321b10": "利。是所不免者。凡欲行時。即須打點。若等事急而",
    "X60n1119_002:0321b11": "行。即有失儀之過。故曰。莫待內逼倉卒也。僧祇律",
    "X60n1119_002:0321b12": "云。應當知時。欲行便往。不得覆頭大小便。及慌忙",
    "X60n1119_002:0321b13": "失錯△竹竿上掛直裰等句者。以見作事細心。不",
    "X60n1119_002:0321b14": "致有所失也。直裰。相傳前輩見僧有偏衫而無裙。",
    "X60n1119_002:0321b15": "或有裙而無偏衫。故合二衣而為直裰也△須脫",
    "X60n1119_002:0321b16": "換鞋屩者。屩。音覺。草履也。此從清規較證。謂當脫",
    "X60n1119_002:0321b17": "去淨鞋。換草履上廁也。亦不得著觸履踐僧地。及",
    "X60n1119_002:0321b18": "入殿堂禮誦。獲罪非輕。古云。衩袒登溷。草履遊山。",
    "X60n1119_002:0321b19": "莫踐法堂。回互耆舊。",
    "X60n1119_002:0321b20": "二預覺存心",
    "X60n1119_002:0321b21": "至當三彈指。使內人知○不得迫促內人使出○已",
    "X60n1119_002:0321b22": "止復當三彈指。默念。大小便時。當願眾生。棄貪瞋癡。",
    "X60n1119_002:0321b23": "蠲除罪法○不得低頭視下○不得持草畫地○不",
    "X60n1119_002:0321b24": "得努氣作聲○不得隔壁共人說話○不當唾壁。",
    "X60n1119_002:0321c01": "三彈指者。謂驚覺內人也。然內人亦當作聲使知。",
    "X60n1119_002:0321c02": "如內人不出。自當避之。或過餘處△不得迫促內",
    "X60n1119_002:0321c03": "人者。謂不得在彼嚮動。逼迫內人出也△已上。登",
    "X60n1119_002:0321c04": "廁也。復當三彈指者。恐傷廁中啗穢之鬼。故當先",
    "X60n1119_002:0321c05": "驚覺也。譬喻經云。有一沙門。不彈指來大小便。穢",
    "X60n1119_002:0321c06": "濺廁中鬼面。厲鬼大嗔。欲殺沙門。沙門持戒。鬼不",
    "X60n1119_002:0321c07": "得便△默念。大小便時。當願眾生者。謂菩薩以利",
    "X60n1119_002:0321c08": "生為念。凡舉一念。即願度生也。棄貪嗔癡。蠲除罪",
    "X60n1119_002:0321c09": "法者。為此三毒。穢污身心。如縛罪法。不得自在。故",
    "X60n1119_002:0321c10": "喻如穢。言我今棄穢如除罪法。清淨無垢。亦願眾",
    "X60n1119_002:0321c11": "生。清淨無垢也△不得低頭視下者。謂不得視陰",
    "X60n1119_002:0321c12": "處也△不得持草畫地者。西俗以葦為廁草。故愚",
    "X60n1119_002:0321c13": "夫不知。廁上畫字畫壁。遂成大咎。若于廁上板壁",
    "X60n1119_002:0321c14": "作字。則為造物所呵。筆飡云。明湖州潘道士。道法",
    "X60n1119_002:0321c15": "高妙。一日於廁上畫符。天將忽至。問所召何事。無",
    "X60n1119_002:0321c16": "以應支。曰。門前樹為我移種屋後。將曰。小事何輕",
    "X60n1119_002:0321c17": "意召我。遂以火筆點頭而去。士後頭上膿水不乾。",
    "X60n1119_002:0321c18": "凡有患瘡癤者。乞士膿水抹之。無不効驗△不得",
    "X60n1119_002:0321c19": "努氣作聲者。努。用力也。然除穢雖粗行。若努力則",
    "X60n1119_002:0321c20": "喪氣也△不得隔壁共人說話者。文殊經云。大小",
    "X60n1119_002:0321c21": "便時。身口狀如木石。不得有聲。護持清淨身口故。",
    "X60n1119_002:0321c22": "古云。廁上共人語。最下賤相△不得唾壁者。有其",
    "X60n1119_002:0321c23": "二過。一。行人打掃。自己折福。二。人見生疑。令鬼驚",
    "X60n1119_002:0321c24": "畏。列異傳云。南陽宋經伯。夜行逢鬼。問云。鬼悉何",
    "X60n1119_002:0322a01": "所忌。答言。惟不喜人唾耳。",
    "X60n1119_002:0322a02": "三事理無差",
    "X60n1119_002:0322a03": "逢人不得作禮。宜側身避之○不得沿路行。繫衣帶",
    "X60n1119_002:0322a04": "○便畢當淨澡手。未澡不得持物○洗手默念。以水",
    "X60n1119_002:0322a05": "盥掌。當願眾生。得清淨手。受持佛法。唵。主迦囉耶娑",
    "X60n1119_002:0322a06": "訶(呪三遍)",
    "X60n1119_002:0322a07": "褻衣作禮。反成失儀。側身避之。是為正理△不得",
    "X60n1119_002:0322a08": "沿路行繫衣帶者。謂餘時脫衣繫帶。尚不得沿路。",
    "X60n1119_002:0322a09": "況入廁出身露體耶。雖穢處回不可久停。然亦必",
    "X60n1119_002:0322a10": "須繫就方走。若沿路行繫。則愴惶之狀難觀矣△",
    "X60n1119_002:0322a11": "便畢者。謂除穢事竟也。不言洗淨而言澡手者。文",
    "X60n1119_002:0322a12": "略也。毗尼日用云。若但小便時。唯用水洗手一次",
    "X60n1119_002:0322a13": "即淨。若是大便者。去穢後洗手。或用灰泥皁角。如",
    "X60n1119_002:0322a14": "法洗之。佛言。洗淨之法。有大利益。凡以我為師者。",
    "X60n1119_002:0322a15": "咸應洗淨。若不如法洗淨。不應遶塔行道。不合禮",
    "X60n1119_002:0322a16": "佛誦經。自不禮他。亦不受他禮。不應啗食。不坐僧",
    "X60n1119_002:0322a17": "床。不應入眾。所持呪法。皆無効驗。未澡不得持物",
    "X60n1119_002:0322a18": "者。謂手穢物亦穢也△洗手默念。以水盥掌。當願",
    "X60n1119_002:0322a19": "眾生者。自利利他也。得清淨手。受持佛法者。事理",
    "X60n1119_002:0322a20": "雙彰也。呪持七遍。清規云。按大藏瓔珞經等。若登",
    "X60n1119_002:0322a21": "溷洗手。不念此呪。假使十恒河水。洗至金剛地際。",
    "X60n1119_002:0322a22": "亦不能淨。廣如香乳記明。",
    "X60n1119_002:0322a23": "二補儀",
    "X60n1119_002:0322a24": "附　若小解。亦要收起衣袖。又不可著褊衫小解。",
    "X60n1119_002:0322b01": "解。放也。其義出自禮記。謂手容恭敬。君子起居。常",
    "X60n1119_002:0322b02": "自恭敬。不敢散手掉臂。惟至大小便時。不得不暫",
    "X60n1119_002:0322b03": "解也。然衣袖不能常洗。凡小解時。先須抄起。宜在",
    "X60n1119_002:0322b04": "桶邊解。不得向桶中直沖作聲。使臭氣薰人。亦不",
    "X60n1119_002:0322b05": "得共人語笑。褊衫。原非佛制。乃此方所造。竺道祖",
    "X60n1119_002:0322b06": "云。魏時請僧入內供養。宮人見僧褊袒右肩。不以",
    "X60n1119_002:0322b07": "為善。遂作褊衫施。綴于左邊。覆肩衣上。而覆右肩。",
    "X60n1119_002:0322b08": "因名褊衫。今隱覆肩衣名。通號兩袖者。曰褊衫也。",
    "X60n1119_002:0322b09": "睡臥第十四(凡七事○分二)初正儀(分二)",
    "X60n1119_002:0322b10": "初身念如儀",
    "X60n1119_002:0322b11": "臥須右脇。名吉祥睡。不得仰臥。覆臥。及左脇臥。",
    "X60n1119_002:0322b12": "右脇臥者。佛之遺式也。謂沙門臥法。應如獅子王",
    "X60n1119_002:0322b13": "臥。右脇著席。累足合口。頭枕右手。舒左手順身。不",
    "X60n1119_002:0322b14": "捨念慧。思惟三寶。則惡夢不起。心不顛倒。故名吉",
    "X60n1119_002:0322b15": "祥睡也。仰臥者。尸寢也。覆臥者。偃臥也。寶梁經云。",
    "X60n1119_002:0322b16": "仰臥。是修羅臥。覆臥。是餓鬼臥。左脇。是貪欲人臥。",
    "X60n1119_002:0322b17": "右脇。是出家人臥也。然臥須安枕。或曲肱而枕。頭",
    "X60n1119_002:0322b18": "不得著席。黃庭經云。上有黃庭。下有關元。前有幽",
    "X60n1119_002:0322b19": "關。後有命門。若仰臥覆臥。則命門與丹田之氣不",
    "X60n1119_002:0322b20": "伸。故有亂夢顛倒之境也。靈樞經云。天不滿西北。",
    "X60n1119_002:0322b21": "故右耳目。不如左耳目聰明。地不滿東南。故左手",
    "X60n1119_002:0322b22": "足。不如右手足強健。故吉祥睡者。虗左以實右也。",
    "X60n1119_002:0322b23": "二尊卑須別",
    "X60n1119_002:0322b24": "不得與師同室同榻。或得同室。不得同榻○亦不得",
    "X60n1119_002:0322c01": "與同事沙彌共榻○凡掛鞋履小衣等。不得過人頭",
    "X60n1119_002:0322c02": "面。",
    "X60n1119_002:0322c03": "不得與師同室同榻者。謂遵佛制故。或同室者。謂",
    "X60n1119_002:0322c04": "防梵行難故。非難不得△同事者。謂同沙彌所施",
    "X60n1119_002:0322c05": "行事。或同師受學者。如僧護比丘。見地獄中二沙",
    "X60n1119_002:0322c06": "彌。眠臥相抱。猛火燒身。苦不休息。比丘白佛。何罪",
    "X60n1119_002:0322c07": "所致。佛言。迦葉佛時。是二沙彌。共一被褥中相抱",
    "X60n1119_002:0322c08": "眠臥。以是因緣。入地獄中。火燒被褥。相抱受苦。至",
    "X60n1119_002:0322c09": "今不絕△鞋履小衣。是下身衣物。過人頭面。損福",
    "X60n1119_002:0322c10": "招愆。故不得高掛也。",
    "X60n1119_002:0322c11": "二補儀",
    "X60n1119_002:0322c12": "附　不得脫裏衣臥○不得睡床上笑語高聲○不",
    "X60n1119_002:0322c13": "得聖像及法堂前攜溺器過。",
    "X60n1119_002:0322c14": "志于道者。則睡眠時少。經行時多。或勞倦至極。暫",
    "X60n1119_002:0322c15": "臥少頃也。所以古人圓木為枕。而自警耳。裏衣者。",
    "X60n1119_002:0322c16": "不論上下。但以近身所著為名也。若脫臥者。則放",
    "X60n1119_002:0322c17": "逸恣睡。故不得脫也△笑語高聲。與前禪堂臥語",
    "X60n1119_002:0322c18": "儀無別。惟異房中耳。睡時語聲。神鬼所瞋。念佛持",
    "X60n1119_002:0322c19": "呪。神鬼贊祐△聖像者。諸佛。菩薩。羅漢。祖師等像。",
    "X60n1119_002:0322c20": "法堂者。是凡聖交參說法之地。溺器。周禮天宮曰。",
    "X60n1119_002:0322c21": "太尉掌王燕服。及褻器。鄭司農曰。褻溺器也。名虎",
    "X60n1119_002:0322c22": "子。亦名伏虎。此言便利穢褻。不淨之器。不得在師",
    "X60n1119_002:0322c23": "長前攜過。況聖像者耶。",
    "X60n1119_002:0322c24": "圍爐第十五(凡四事○分二)初避嫌",
    "X60n1119_002:0323a01": "不得交頭接耳說話○不得彈垢膩火中○不得烘",
    "X60n1119_002:0323a02": "焙鞋襪。",
    "X60n1119_002:0323a03": "嚴冬向火。皆為禦寒。若交頭接耳。則失威儀。說話。",
    "X60n1119_002:0323a04": "則廢正業。亦為是非之本。再彈垢膩火中。及烘焙",
    "X60n1119_002:0323a05": "鞋襪。令臭氣薰人。動他心念者。則損福不淺矣。故",
    "X60n1119_002:0323a06": "律云。向火不得以毛髮。爪甲。洟唾。皮。血。餅。果。毒藥。",
    "X60n1119_002:0323a07": "而著火中。並皆得罪。清規云。不得炙鞋焙屩。亦不",
    "X60n1119_002:0323a08": "得撥火飛灰。塵坌人眼。",
    "X60n1119_002:0323a09": "二輟已",
    "X60n1119_002:0323a10": "不得向火太久。恐妨後人。稍煖。便宜歸位。",
    "X60n1119_002:0323a11": "六和同住。泠煖相同。向火太久。是不為眾。故當知",
    "X60n1119_002:0323a12": "足也。箴規云。淨髮圍爐。禮宜謙讓。律中佛言。向火",
    "X60n1119_002:0323a13": "有五過失。一。令人無顏色。二。令人無氣力。三。令人",
    "X60n1119_002:0323a14": "眼闇。四。令多人閙集。五。多說俗事。有損無益也。",
    "X60n1119_002:0323a15": "在房中第十六(凡六事○二分)初敬人",
    "X60n1119_002:0323a16": "更相問訊須知大小○欲持燈火入。預告房內知。云",
    "X60n1119_002:0323a17": "火入。欲滅燈火。預問同房人。更用燈否○滅燈火不",
    "X60n1119_002:0323a18": "得口吹。念誦不得高聲。",
    "X60n1119_002:0323a19": "更。互也。問訊者。發言訊問也。謂當先問生年成臘。",
    "X60n1119_002:0323a20": "若長于我者。詢其興居安利否。若少于我者。詢其",
    "X60n1119_002:0323a21": "學業日進否。故云。須知大小也。行護云。若有得失",
    "X60n1119_002:0323a22": "言語。即須乞彼歡喜。不得經宿結其罪累。應互相",
    "X60n1119_002:0323a23": "讚美。不得背相毀說。互相譏誚△持燈預告者。免",
    "X60n1119_002:0323a24": "彼失儀倉卒故。燈滅預問者。取同房人之便。不敢",
    "X60n1119_002:0323b01": "自便故△滅燈火不得口吹者。有其二義。一。燈上",
    "X60n1119_002:0323b02": "有微細蟲。飛聚焰上。以火為境界。吾人肉眼不見。",
    "X60n1119_002:0323b03": "若以口吹。則墮焰中而死。失慈悲心故。二。燈乃火",
    "X60n1119_002:0323b04": "神所司。人之生也。莫不仗此破暗開明。成熟活命。",
    "X60n1119_002:0323b05": "若以口吹。則有穢氣。不恭敬故。亦不得以手扇風",
    "X60n1119_002:0323b06": "令滅。當以燈筯却去殘炷。徐隱水盞中。須檢點火",
    "X60n1119_002:0323b07": "燭。弗令失誤。念誦不得高聲。義如前悉。",
    "X60n1119_002:0323b08": "二存念",
    "X60n1119_002:0323b09": "若有病人。當慈始終看之○有人睡。不得打物作響。",
    "X60n1119_002:0323b10": "及高聲語笑○不得無故入他房院。",
    "X60n1119_002:0323b11": "病者。謂四大不調。氣息喘迫。身為苦本。誰能免之。",
    "X60n1119_002:0323b12": "出家五眾。無所親倚。故如來諄諄告曰。若欲供養",
    "X60n1119_002:0323b13": "我者。當供養病人。復告諸比丘言。看病須具五種",
    "X60n1119_002:0323b14": "德。一。知病人可食不可食。二。不惡賤病人便利洟",
    "X60n1119_002:0323b15": "唾。三。有慈愍心。不為名利。四。能經理湯藥。乃至瘥",
    "X60n1119_002:0323b16": "或終。五。能為病者說法。令生歡喜。故有慈心者。能",
    "X60n1119_002:0323b17": "看病也。始終者。長遠道心也。善生經佛說偈言。人",
    "X60n1119_002:0323b18": "當瞻疾病。問訊諸危厄。善惡有報應。如種果獲實。",
    "X60n1119_002:0323b19": "世尊則為父。經法則為母。同學者兄弟。因是而得",
    "X60n1119_002:0323b20": "度△有人睡。不得打物作響。及高聲語笑者。響物",
    "X60n1119_002:0323b21": "應聲也。謂打物作響。高聲語笑。驚亂人寂。失己細",
    "X60n1119_002:0323b22": "行。古云。彼方睡時。當存愛敬。凡有舉動。心必沉靜。",
    "X60n1119_002:0323b23": "笑語高聲。擊物作響。令彼不眠。動彼瞋病。疊障無",
    "X60n1119_002:0323b24": "明。遠却真性△不得無故入他房院者。謂無有過",
    "X60n1119_002:0323c01": "經請益。問候師承。看病因緣。及常住之事。不可入",
    "X60n1119_002:0323c02": "也。古云。無故入他房院。不是講白話。定是喫疲茶。",
    "X60n1119_002:0323c03": "愚者近之。智者遠之。學佛道者。決不行也。",
    "X60n1119_002:0323c04": "到尼寺第十七(凡十事○分二)初正儀(分二)",
    "X60n1119_002:0323c05": "初遠嫌",
    "X60n1119_002:0323c06": "有異座方坐。無異座不得坐○不得為非時之說○",
    "X60n1119_002:0323c07": "若還不得說其好醜。",
    "X60n1119_002:0323c08": "尼者。善見云。女也。不稱女而稱尼者。以別世俗故。",
    "X60n1119_002:0323c09": "又令世人信敬尊重故。若還同世俗稱女者。則人",
    "X60n1119_002:0323c10": "所輕薄。不能生信敬也。會正記云。如來成道十四",
    "X60n1119_002:0323c11": "年後。姨母大愛道。與五百釋種女。求度出家。佛不",
    "X60n1119_002:0323c12": "聽許。為滅正法五百年故。大愛道等。步涉足裂。塵",
    "X60n1119_002:0323c13": "土坌身。悲泣不去。阿難為陳三請。如來慈愍。為彼",
    "X60n1119_002:0323c14": "制八敬法。若能行者。當度出家。阿難依教傳宣。大",
    "X60n1119_002:0323c15": "愛道等。三答能持。故聽出家。律云。由尼等能行八",
    "X60n1119_002:0323c16": "敬。如來正法還得千年。此比丘尼始也。尼寺者。亦",
    "X60n1119_002:0323c17": "是漢明帝焚經時。佛法感應。宮女發心出家。建三",
    "X60n1119_002:0323c18": "寺安尼為始△有異座方坐者。異。特設也。謂非尼",
    "X60n1119_002:0323c19": "常坐之座故。無異座不得坐者。以見男女有別也",
    "X60n1119_002:0323c20": "△不得為非時之說者。謂非宜說法之時。則不應",
    "X60n1119_002:0323c21": "為說也。然說法之語。不得非言。日臨午後。不得久",
    "X60n1119_002:0323c22": "住△若還不得說其好醜者。謂不得論其是非好",
    "X60n1119_002:0323c23": "惡。及彼形貌長短也。",
    "X60n1119_002:0323c24": "二除疑",
    "X60n1119_002:0324a01": "不得書疏往來。及假借裁割洗浣等○不得手為淨",
    "X60n1119_002:0324a02": "髮○不得屏處共坐。",
    "X60n1119_002:0324a03": "不得書疏往來等者。謂書。以往來達意。疏。以彼此",
    "X60n1119_002:0324a04": "陳情。假。借也。裁割。是縫補。洗浣。即漿洗衣服。等者。",
    "X60n1119_002:0324a05": "未盡之辭。斯皆恐生漸染。招人譏謗。雖戒律冰清",
    "X60n1119_002:0324a06": "心境兩寂。不若杜絕為美也△不得手為淨髮者。",
    "X60n1119_002:0324a07": "謂離塵脫俗。品格要高。出世法中。僧體須重。若親",
    "X60n1119_002:0324a08": "手為尼剃髮。則尼坐僧立。敗壞法門。終成俗漢矣。",
    "X60n1119_002:0324a09": "成範云。亦不得把手教剃式。不得入厨房教作飲",
    "X60n1119_002:0324a10": "食。非師差使。縱過尼寺門。亦不得擅入△不得屏",
    "X60n1119_002:0324a11": "處共坐者。有其二義。一。漸生染心。二。令他疑謗。",
    "X60n1119_002:0324a12": "二補儀",
    "X60n1119_002:0324a13": "附　無二人不得單進○不得彼此送禮○不得囑",
    "X60n1119_002:0324a14": "託尼僧。入豪貴家化緣。及求念經懺等○不得與尼",
    "X60n1119_002:0324a15": "僧結拜父母。姊妹道友。",
    "X60n1119_002:0324a16": "不得單進者。謂遠他猜議故△不得彼此送禮者。",
    "X60n1119_002:0324a17": "謂絕情平等故△不得囑託尼僧。入豪貴家化緣",
    "X60n1119_002:0324a18": "等者。謂叢林興旺。雖賴檀門。但出入往來。要須尊",
    "X60n1119_002:0324a19": "重。不得鑽刺謀求。退息施主。如果有道德高隆。行",
    "X60n1119_002:0324a20": "業真實者。則不謀而自至也。如囑託豪強富貴之",
    "X60n1119_002:0324a21": "家化緣。則被他看破。若求念經懺。則失自己清高。",
    "X60n1119_002:0324a22": "自以為榮。他則輕視。是可忍也。孰不可忍也。而智",
    "X60n1119_002:0324a23": "者耻之。達者未必信也△不得與尼僧結拜父母。",
    "X60n1119_002:0324a24": "姊妹道友者。有其二義。一。則為世俗嫌疑。二。則重",
    "X60n1119_002:0324b01": "僧生死之果。大非出家者所為也。古云。父母非親",
    "X60n1119_002:0324b02": "誰更親。昧却真心拜婦人。安得吹毛橫宇宙。鄭風",
    "X60n1119_002:0324b03": "掃盡見天倫。寒山云。離親為出家。出家反結拜。世",
    "X60n1119_002:0324b04": "上雖有緣。僧中却無賴。一頂如來衣。竟被他販賣。",
    "X60n1119_002:0324b05": "出此敗家兒。佛也無可奈。",
    "X60n1119_002:0324b06": "至人家第十八(二十一事分二)初正儀(分四)",
    "X60n1119_002:0324b07": "初觀機逗教",
    "X60n1119_002:0324b08": "有異座當坐。不宜雜坐○人問經。當知時。慎勿為非",
    "X60n1119_002:0324b09": "時之說。",
    "X60n1119_002:0324b10": "異座者。上座也。不宜雜坐者。謂不得與俗人共相",
    "X60n1119_002:0324b11": "雜坐也。當自別座而坐。不得蹲坐。箕坐。交脛坐。搖",
    "X60n1119_002:0324b12": "身坐。搖足坐。及數起數坐等△人問經。當知時者。",
    "X60n1119_002:0324b13": "謂當觀前人根器。宜聞何法。或多或少。不得過說",
    "X60n1119_002:0324b14": "也△慎勿為非時之說者。若白衣不信三寶。不向",
    "X60n1119_002:0324b15": "禮足。不喜見僧。不願造福。是非其人。勿妄宣說。當",
    "X60n1119_002:0324b16": "重法也。儀則經云。說法不當機。他聞心不重。命終",
    "X60n1119_002:0324b17": "受大苦。大律云。有五種人問法。皆不應為說。一。試",
    "X60n1119_002:0324b18": "問。二。無疑問。三。不為悔所犯故問。四。不受語故問。",
    "X60n1119_002:0324b19": "五。詰難故問。並不得答。若前人實有好心。不具前",
    "X60n1119_002:0324b20": "五。意為欲生善滅惡者。乃隨機方便。好心為說。若",
    "X60n1119_002:0324b21": "自解未明。若于法有疑者。則不得為說。恐令前人",
    "X60n1119_002:0324b22": "有錯傳之失。彼此得罪。大經云。若有受持讀誦。書",
    "X60n1119_002:0324b23": "寫宣說。非時非國。不請而說。輕心輕他自嘆。隨處",
    "X60n1119_002:0324b24": "而說。反滅佛法。乃至令無量人。死墮地獄。則是眾",
    "X60n1119_002:0324c01": "生惡知識也。然具信者。說世間法。即是佛法。不信",
    "X60n1119_002:0324c02": "者說佛法。即成世間法也。",
    "X60n1119_002:0324c03": "二慎儀嚴制",
    "X60n1119_002:0324c04": "不得多笑○主人設食。雖非法會。亦勿失儀軌○無",
    "X60n1119_002:0324c05": "犯夜行○不得空室內。或屏處。與女人共坐共語○",
    "X60n1119_002:0324c06": "不得書疏往來等。同前。",
    "X60n1119_002:0324c07": "笑者。皆由散心放逸故。出家人。到檀越處時。須護",
    "X60n1119_002:0324c08": "僧體。縱談佛法。到暢快處。發笑亦不得有聲。不得",
    "X60n1119_002:0324c09": "多笑。不得癡笑。狂笑。及無緣笑。假事作樂等。宜自",
    "X60n1119_002:0324c10": "珍重。勿令他譏。如來熈怡微笑。必有發起因緣。凡",
    "X60n1119_002:0324c11": "人秖笑也△主人設食等句者。謂施主誠心供養。",
    "X60n1119_002:0324c12": "不論大小。皆是福田。若失儀軌。則損他信施也然。",
    "X60n1119_002:0324c13": "道人至處。即是法會。主人信心。即是道場。所施既",
    "X60n1119_002:0324c14": "信。故受供宜誠也。行護云。若入俗家。坐起須具威",
    "X60n1119_002:0324c15": "儀。發言亦要慈善。不得麤獷。勿說世事。當說法語。",
    "X60n1119_002:0324c16": "增其善心。當攝六根。不令放逸△無犯夜行者。謂",
    "X60n1119_002:0324c17": "出則不宜太早。入則不宜著夜。如日出而作。日入",
    "X60n1119_002:0324c18": "而息。則無患也。然道人家。青天白日。正大光明而",
    "X60n1119_002:0324c19": "行。猶遭人撿點。何況夜行耶△不得空室內。或屏",
    "X60n1119_002:0324c20": "處等句者。謂非處非人。則不應語。何況坐耶。坐則",
    "X60n1119_002:0324c21": "犯過如尼△不得書疏往來等同前。謂如前入尼",
    "X60n1119_002:0324c22": "寺之義無別也。",
    "X60n1119_002:0324c23": "三具儀生信",
    "X60n1119_002:0324c24": "若詣俗省親。當先入中堂禮佛。或家堂聖像。端莊問",
    "X60n1119_002:0325a01": "訊。次父母眷屬等。一一問訊○不得向父母說師法",
    "X60n1119_002:0325a02": "嚴。出家難。寂寥淡薄。艱辛苦屈等事。宜為說佛法。令",
    "X60n1119_002:0325a03": "生信增福。",
    "X60n1119_002:0325a04": "詣俗省親者。佛言。世間恩重。莫過父母。若人左肩",
    "X60n1119_002:0325a05": "擔父。右肩擔母。乃至于肩上大小便洟唾。盡於百",
    "X60n1119_002:0325a06": "年。猶不能報須臾之恩。汝等應當孝敬父母。故有",
    "X60n1119_002:0325a07": "此儀也。當先入中堂禮佛者。謂白衣信心。中堂多",
    "X60n1119_002:0325a08": "有供養佛菩薩像故。問。既然省親。先禮佛者何義。",
    "X60n1119_002:0325a09": "答。辭親割愛出家。父母即是檀越。眷屬即是施主。",
    "X60n1119_002:0325a10": "仗佛法而利親緣。故先禮也。家堂聖像。端莊問訊",
    "X60n1119_002:0325a11": "者。此謂香火神像。只宜合掌低頭。父母等。當加訊",
    "X60n1119_002:0325a12": "問起居也△不得向父母說師法嚴等句者。謂省",
    "X60n1119_002:0325a13": "親之意。當安慰其親。以進道之言。勸誘父母。娛親",
    "X60n1119_002:0325a14": "于道。而忘于憂也。若說寂寥苦屈等事。即令父母。",
    "X60n1119_002:0325a15": "生姑息之心。于三寶所。不生敬仰之念。遂長淪苦",
    "X60n1119_002:0325a16": "海。非娛親也。若說佛法。則令彼生信重心。增長福",
    "X60n1119_002:0325a17": "慧。超越輪迴。是則度父母出于生死苦海也。故禮",
    "X60n1119_002:0325a18": "記云。為人子能引親至于道。孝之至也。故曰宜為",
    "X60n1119_002:0325a19": "說佛法。令生信增福。",
    "X60n1119_002:0325a20": "四攝念無違",
    "X60n1119_002:0325a21": "不得與親族小兒等。久坐久立。雜話戲笑。亦不得問",
    "X60n1119_002:0325a22": "族中是非好惡○若天晚作宿。當獨處一榻。多坐少",
    "X60n1119_002:0325a23": "臥。一心念佛。事訖即還。不得留連。",
    "X60n1119_002:0325a24": "親族小兒等句者。謂詣俗專為省親。母論。親黨老",
    "X60n1119_002:0325b01": "少至親。皆為檀越。俱當恭敬。若與久坐久立。雜話",
    "X60n1119_002:0325b02": "戲笑。則非出家道品。問族是非好惡。便非好心。古",
    "X60n1119_002:0325b03": "云。俗塵愛網。無有了期。已辭出家。不願再見。況復",
    "X60n1119_002:0325b04": "問事耶△獨處一榻。防梵行難故。多坐少臥。令生",
    "X60n1119_002:0325b05": "信敬故。一心念佛。離妄想心故。事訖即還。無留連",
    "X60n1119_002:0325b06": "故。若論沙彌。戒力未深。道力未固。不應俗舍住宿。",
    "X60n1119_002:0325b07": "因為省親。不能一言而別。故當作宿也。然亦不得",
    "X60n1119_002:0325b08": "與僕婢。同床被席共宿等。",
    "X60n1119_002:0325b09": "二補儀(分二)初驅邪顯正",
    "X60n1119_002:0325b10": "附　不得左右邪視○不得雜語○若與女人語。不",
    "X60n1119_002:0325b11": "得低聲密語。不得多語○不得詐現威儀。假粧禪相。",
    "X60n1119_002:0325b12": "求彼恭敬○不得誑說佛法。亂答他問。自賣多聞。求",
    "X60n1119_002:0325b13": "彼恭敬。",
    "X60n1119_002:0325b14": "邪視者。心不正也。古云。欲知其人。觀其眸子。凡眸",
    "X60n1119_002:0325b15": "子不正。其心不端也△雜語。剽竊流俗之言。如亂",
    "X60n1119_002:0325b16": "絲之絆荊棘。絕無頭緒。若鴞鳥之呌荒丘。且多怪",
    "X60n1119_002:0325b17": "响。未有不厭聽者也。有違正教。故不許也。不低聲",
    "X60n1119_002:0325b18": "密語者。言無有私故。不多語者。發言合則故△不",
    "X60n1119_002:0325b19": "得詐現威儀。假粧禪相者。謂沙門威儀。本具禪相。",
    "X60n1119_002:0325b20": "而詐現假粧。邀名求敬。故不許也。溈山云。平常習",
    "X60n1119_002:0325b21": "慣自然。何用粧模作勢。寒山云。威儀貴本分。詐現",
    "X60n1119_002:0325b22": "非真實。禪相本無相。無相豈粧得。縱使粧得成。難",
    "X60n1119_002:0325b23": "逃真鑑識。如猿學打坐。外像內心忒。微微境風生。",
    "X60n1119_002:0325b24": "嬉戲偷果食。瞻彼高尚人。澄定久深默。又如在紅",
    "X60n1119_002:0325c01": "爐。真金無變色△不得誑說佛法者。由不明故。失",
    "X60n1119_002:0325c02": "意亂答。言無宗緒。欲求恭敬故。自賣多聞。然宗緒",
    "X60n1119_002:0325c03": "既無。亂答他問。不但令人輕慢。尤恐果報難酬也。",
    "X60n1119_002:0325c04": "二惡行遠離",
    "X60n1119_002:0325c05": "不得送盒禮。效白衣往還○不得管人家務○不得",
    "X60n1119_002:0325c06": "雜坐酒席○不得結拜白衣人。作父母姊妹○不得",
    "X60n1119_002:0325c07": "說僧中過失。",
    "X60n1119_002:0325c08": "不得送盒禮。效白衣往還者。謂送往酬還。乃俗家",
    "X60n1119_002:0325c09": "所作。交結世情。非釋子所為。然在家應供養福田。",
    "X60n1119_002:0325c10": "而出家者。反去貢奉白衣。何顛倒之若是耶。況與",
    "X60n1119_002:0325c11": "者喜。而不與者怨。遂生誹謗。故不宜也。其受罪果",
    "X60n1119_002:0325c12": "報。經從詳明△不得管人家務者。謂天性至親。忍",
    "X60n1119_002:0325c13": "心割愛。為求道故。當屏除一切世緣。猛力參學。庶",
    "X60n1119_002:0325c14": "幾報恩有地。若身雖出家。與俗無異。今日到某老",
    "X60n1119_002:0325c15": "爺家說事。明日到某相公家攀緣。自己本分事。全",
    "X60n1119_002:0325c16": "不提起。一朝老病相纏。臥疾在床。老爺相公多替",
    "X60n1119_002:0325c17": "你不得也△不得雜坐酒席者。梵網經中。止酒舍。",
    "X60n1119_002:0325c18": "尚且不得。雜坐尤其不宜。謂酒舍之中多猖狂。雖",
    "X60n1119_002:0325c19": "不與之共飲。萬一為彼輕薄。污辱法門。故不可也",
    "X60n1119_002:0325c20": "△不得結拜白衣人。作父母姊妹者。輔行云。捨所",
    "X60n1119_002:0325c21": "親。棄恩愛。居蘭若。修三昧。更結異姓。為兄弟父母。",
    "X60n1119_002:0325c22": "倒之甚也。皆由出家初念不真。而不自省△不得",
    "X60n1119_002:0325c23": "說僧中過失者。謂與俗人談論。當以誠諦之語。發",
    "X60n1119_002:0325c24": "其信心。若說僧中過失者。如以利刀。斷其信根也。",
    "X60n1119_002:0326a01": "然人非聖哲。孰能無過。迦葉起舞。堯舜病諸。自無",
    "X60n1119_002:0326a02": "慧目。豈察他非。僧德如海。佛猶親讚。若生誹謗。自",
    "X60n1119_002:0326a03": "招苦報。律云。往白衣家有五過。一。數見女人。二。漸",
    "X60n1119_002:0326a04": "相附近。三。轉相親厚。四。漸生欲意。五。多犯重罪。冥",
    "X60n1119_002:0326a05": "祥記云。宋僧規。為京兆張瑜請在家供養。無疴忽",
    "X60n1119_002:0326a06": "暴死。二日乃蘇。曰。被五人縛我。去至一城。監官執",
    "X60n1119_002:0326a07": "筆觀簿。又一人朱衣玄冠來曰。簿上無此人名。監",
    "X60n1119_002:0326a08": "官曰。殺鬼何以濫將人來。乃鞭之。頃有使者。稱天",
    "X60n1119_002:0326a09": "帝喚。道人即至。帝曰。汝是沙門。何不勤業。而為小",
    "X60n1119_002:0326a10": "鬼橫捕耶。但命未盡。今當還生。宜勤精進。勿遊履",
    "X60n1119_002:0326a11": "白衣家。殺鬼取人。亦多枉濫。如汝比也。語畢。遂遣",
    "X60n1119_002:0326a12": "使送歸。還至瑜家。",
    "X60n1119_002:0326a13": "乞食第十九(凡十事○分二)初正儀(分二)",
    "X60n1119_002:0326a14": "初出入知禁",
    "X60n1119_002:0326a15": "當與老成人俱。若無人俱。當知所可行處○到人門",
    "X60n1119_002:0326a16": "戶。宜審舉措。不得失威儀○家無男子。不可入門。",
    "X60n1119_002:0326a17": "乞食者。謂眾食有盡。乞則無窮也。佛弟子受此無",
    "X60n1119_002:0326a18": "窮之食。以修無盡之法也。又有四義。一。福利羣生。",
    "X60n1119_002:0326a19": "二。折伏我慢。三。知身有苦。四。除去執著故佛制也。",
    "X60n1119_002:0326a20": "△當與老成人俱者。謂持戒可信人也。與此人行。",
    "X60n1119_002:0326a21": "則不生過失矣。所可行處者。聖教論云。乞食五處",
    "X60n1119_002:0326a22": "不可。往。一。唱令家。謂歌唱曲令。但取歡娛。能亂禪",
    "X60n1119_002:0326a23": "定故。二。婬女家。謂行止不潔。聲名不正。障道根本",
    "X60n1119_002:0326a24": "故。三。沾酒家。謂酒是起罪因緣。能壞善法故。四。王",
    "X60n1119_002:0326b01": "宮。謂內庭嚴禁之所。非可干冒故。五。屠殺家。謂殺",
    "X60n1119_002:0326b02": "心甚大。見者傷慈。無有信根故。若無老成人俱。當",
    "X60n1119_002:0326b03": "知離此五家。是可行處也△舉措者。猶動靜也。謂",
    "X60n1119_002:0326b04": "當觀檀越動靜。若有供養。當如法而受。若無往第",
    "X60n1119_002:0326b05": "二家。不得多立。或有或無。而舉置之。儀不可失也",
    "X60n1119_002:0326b06": "△家無男子不可入門者。一則令他疑謗。二恐防",
    "X60n1119_002:0326b07": "其失節。故不可入也。",
    "X60n1119_002:0326b08": "二坐說須珍",
    "X60n1119_002:0326b09": "若欲坐。先當瞻視座席。有刀兵。不宜坐有寶物。不宜",
    "X60n1119_002:0326b10": "坐。有婦人衣被莊嚴等。不宜坐○欲說經。當知所應",
    "X60n1119_002:0326b11": "說時。不應說時○不得說與我食。令爾得福。",
    "X60n1119_002:0326b12": "瞻視。觀察也。上言無男子。不可入門。此言雖有男",
    "X60n1119_002:0326b13": "子。亦當觀察座處而坐也。刀兵。凶器也。坐則恐有",
    "X60n1119_002:0326b14": "所傷。或令彼生瞋怒故。寶物坐。一則恐生貪著。二",
    "X60n1119_002:0326b15": "防失落招愆。婦人衣被莊嚴等。并宜迴避。免生譏",
    "X60n1119_002:0326b16": "議△所應說時者。或有信心男子老人。能分別法",
    "X60n1119_002:0326b17": "義。及好惡等語。令增信敬。故應說也。不應說時者。",
    "X60n1119_002:0326b18": "謂無如上等人在傍。或戲笑問。故不應說也△說",
    "X60n1119_002:0326b19": "與我食。令爾得福者。自忖何德何行。致他得福。自",
    "X60n1119_002:0326b20": "讚求食。故不可也。",
    "X60n1119_002:0326b21": "二補儀",
    "X60n1119_002:0326b22": "附　凡乞食。不得哀求苦索○不得廣談因果。望彼",
    "X60n1119_002:0326b23": "多施○多得勿生貪著。少得勿生憂惱○不得專向",
    "X60n1119_002:0326b24": "熟情。施主家。及熟情庵院處索。食。",
    "X60n1119_002:0326c01": "乞食。乃佛祖行道之法式也。自古相傳。至尊至貴。",
    "X60n1119_002:0326c02": "若哀求。則自失僧體。與丐者何殊。苦索則令他生",
    "X60n1119_002:0326c03": "厭。與冤家相似。所以化導不行。皆為此也△不得",
    "X60n1119_002:0326c04": "廣談因果。望彼多施者。諸佛常法。為彼說法。然後",
    "X60n1119_002:0326c05": "施者。佛即不受。況有希望心。而可受耶。行護云。不",
    "X60n1119_002:0326c06": "得邪命教化。激發俗人。令其惠施。佛制乞食。肅恭",
    "X60n1119_002:0326c07": "儀表。日限七家。次第行道。離檐三尺。空諸懷抱。隨",
    "X60n1119_002:0326c08": "分納些。毋論多少。端默容靜。說即顛倒。而況廣談。",
    "X60n1119_002:0326c09": "起諸貪惱。如彼江湖。說書取討。辱我法門。得罪非",
    "X60n1119_002:0326c10": "小。乞士黽勉。毋視輕眇△多得勿生貪著。少得勿",
    "X60n1119_002:0326c11": "生憂惱者。謂一粥一飯。粒米文錢。雖曰現世福田。",
    "X60n1119_002:0326c12": "實由昔緣種植。多則不可著此生貪。少則不可憂",
    "X60n1119_002:0326c13": "此為惱。隨緣而受。即為正命也△熟情處索食者",
    "X60n1119_002:0326c14": "謂不知厭足也。以不知厭故。數向熟情。自無慚恥",
    "X60n1119_002:0326c15": "故。每索他食。佛言。畜生尚畏人乞。何況人乎。古云。",
    "X60n1119_002:0326c16": "饑逢香飯固佳哉。珍重應知內自裁。縱使相邀疎",
    "X60n1119_002:0326c17": "禮節。丈夫斷不受嗟來。",
    "X60n1119_002:0326c18": "入聚落第二十(十七事○分二)初正儀(分三)",
    "X60n1119_002:0326c19": "初事儀無失",
    "X60n1119_002:0326c20": "無切緣不得入○不得馳行○不得搖臂行○不得",
    "X60n1119_002:0326c21": "數數傍視人物行。",
    "X60n1119_002:0326c22": "聚落者。眾集曰聚。居處曰落。謂眾人所共居處。名",
    "X60n1119_002:0326c23": "聚落也△切緣者。為三寶。常住。省覲師長。父母。法",
    "X60n1119_002:0326c24": "門極大之事。非為募緣。及自己私務也。如無此切",
    "X60n1119_002:0327a01": "要等事。不得輕入。況聚落聲色雜糅。苟非道力堅",
    "X60n1119_002:0327a02": "固。能不為之眩惑耶。故寒山云。後世出家子。論情",
    "X60n1119_002:0327a03": "入骨癡。本來求解脫。卻是受驅馳。終朝遊俗舍。禮",
    "X60n1119_002:0327a04": "念作威儀。博錢買酒喫。翻成客作兒。佛話經云。比",
    "X60n1119_002:0327a05": "丘在聚。身口精進。諸佛咸憂。比丘在山。息事安臥。",
    "X60n1119_002:0327a06": "諸佛皆喜△馳行。謂如馬奔走也△搖臂。謂垂手",
    "X60n1119_002:0327a07": "掉臂。放縱之態也。法苑云。五葢覆心。禪門已閉。六",
    "X60n1119_002:0327a08": "塵在念。亂想常馳。類如狂象之無鈎。一似戲猿之",
    "X60n1119_002:0327a09": "在樹。未見快行。有好步也。故舉足當不緩不急。不",
    "X60n1119_002:0327a10": "輕不重。安庠徐步。如白鶴之在芝田。青獅之行石",
    "X60n1119_002:0327a11": "窟。雲入深林。逐幽鳥而不驚。舟行順水。偕游魚而",
    "X60n1119_002:0327a12": "無礙。有志之士。幸深思之△數數傍視者。數數。不",
    "X60n1119_002:0327a13": "間貌。旁視。左右觀看也。道人行處。直往直來。左顧",
    "X60n1119_002:0327a14": "右盼。使旁人驚訝。行護云。當視地七尺。勿踏傷蟲",
    "X60n1119_002:0327a15": "蟻。",
    "X60n1119_002:0327a16": "二正念不移",
    "X60n1119_002:0327a17": "不得共沙彌小兒談笑行○不得與女人前後互隨",
    "X60n1119_002:0327a18": "行○不得與尼僧前後互隨行○不得與醉人狂人",
    "X60n1119_002:0327a19": "前後互隨行○不得故視女人。不得眼角旁看女人。",
    "X60n1119_002:0327a20": "若共沙彌小兒談笑行。一。自己身心散亂。二。令見",
    "X60n1119_002:0327a21": "者不生信敬。清規云。不得把手共行。說世諦是非",
    "X60n1119_002:0327a22": "△不得與女人。及尼僧前後互隨行者。謂女尼出",
    "X60n1119_002:0327a23": "行。易動市囂口業。若僧影並雜。不免疑議。故當遠",
    "X60n1119_002:0327a24": "避△不得與醉人狂人前後互隨行者。謂恐有所",
    "X60n1119_002:0327b01": "損故。若路遇者。即當遠避。或別道行。其車馬惡獸",
    "X60n1119_002:0327b02": "及狂犬等。亦宜迴避△不得故視女人者。謂不得",
    "X60n1119_002:0327b03": "故看也。智度論佛說偈云。寧以赤銅宛轉眼中。不",
    "X60n1119_002:0327b04": "以散心。邪視女色△眼角旁看者。邪視也。經云。禁",
    "X60n1119_002:0327b05": "閉六情。心無念婬。口無言調。跡不相尋。無同船載。",
    "X60n1119_002:0327b06": "道逢無談。若持異物。無察視之。",
    "X60n1119_002:0327b07": "三心誠儀正",
    "X60n1119_002:0327b08": "或逢尊宿親識。俱立下傍先意問訊○或逢戲幻奇",
    "X60n1119_002:0327b09": "怪等。俱不宜看○惟端身正道而行○凡遇水坑水",
    "X60n1119_002:0327b10": "缺。不得跳越。有路當遶行。無路眾皆跳越則得○非",
    "X60n1119_002:0327b11": "病緣及急事。不得乘馬。乃至戲心鞭策馳驟。",
    "X60n1119_002:0327b12": "尊宿親識者。謂出家知識耆舊。在家尊長親情。若",
    "X60n1119_002:0327b13": "路遇者。皆當立道下傍。低頭合掌。問訊向往。待彼",
    "X60n1119_002:0327b14": "前去。然後乃行。不得直道便過△或逢戲幻奇怪",
    "X60n1119_002:0327b15": "等者。或逢言非故往。戲。是調戲。謂唱令歌曲。及一",
    "X60n1119_002:0327b16": "切戲弄之事。幻。是幻術。謂種種變現奇怪。惑人心",
    "X60n1119_002:0327b17": "目等。事。此如行雲流水。過而不停。若路逢者。不得",
    "X60n1119_002:0327b18": "住看△惟端身正道而行者。古賢行不由徑。以見",
    "X60n1119_002:0327b19": "動必以正也。邪路險道。豈可行乎△凡遇坑缺。不",
    "X60n1119_002:0327b20": "得跳越者。以見釋子之威儀也。如無著比丘。有一",
    "X60n1119_002:0327b21": "信心居士請齋。并欲施一好衣。途中遇一水坑。著",
    "X60n1119_002:0327b22": "便躑度。士念為躑度故。衣減其半。而比丘得他心",
    "X60n1119_002:0327b23": "通。知居士意。復見水坑。再三故躑。居士灰念。減至",
    "X60n1119_002:0327b24": "無衣。但留一食。比丘前行。見水坑不躑。居士問故。",
    "X60n1119_002:0327c01": "著曰。我若再躑。恐失食故。居士驚駭。知得道人。請",
    "X60n1119_002:0327c02": "回供養。得道之人。尚且如是。況凡夫耶。有路當遶",
    "X60n1119_002:0327c03": "行者。理也。無路眾皆跳越則得者。雖許跳越。亦須",
    "X60n1119_002:0327c04": "自量可也△乘馬馳驟者。驟音騶。走馬曰馳。疾速",
    "X60n1119_002:0327c05": "曰驟。大律聽老病者騎乘。但不得乘母畜。及女乘。",
    "X60n1119_002:0327c06": "二補儀",
    "X60n1119_002:0327c07": "附　凡遇官府。不論大小。俱宜迴避○遇鬬爭者。亦",
    "X60n1119_002:0327c08": "遠避之。不得住看○不得回寺誇張所見。城中華美",
    "X60n1119_002:0327c09": "之事。",
    "X60n1119_002:0327c10": "官府不論大小。俱宜迴避者。謂遵如來之制也。若",
    "X60n1119_002:0327c11": "路逢時。或避入人門首。或端立簷下。或拱立道傍。",
    "X60n1119_002:0327c12": "待過方行△鬬爭者。無非揮拳攘臂。往往帶累旁",
    "X60n1119_002:0327c13": "觀。看則失儀。或招非禍。大律云。若看象馬牛羊。乃",
    "X60n1119_002:0327c14": "至鷄鬬。及人口諍者。得罪△華美。乃壞人心目之",
    "X60n1119_002:0327c15": "劫賊。流轉生死之苦因。古人目不接非禮之色。口",
    "X60n1119_002:0327c16": "不談市井巷里之言。出世之賓。不染俗塵。何足誇",
    "X60n1119_002:0327c17": "張。惟當思念苦空。無常。無我。始是釋子之所宜也。",
    "X60n1119_002:0327c18": "市物第二十一(凡五事○分二)初順直遠嫌",
    "X60n1119_002:0327c19": "無爭貴賤○無坐女肆○若為人所犯。方便避之。勿",
    "X60n1119_002:0327c20": "從求直。",
    "X60n1119_002:0327c21": "起世經云。閻浮提人。所有市物。或以錢寶。或以穀",
    "X60n1119_002:0327c22": "帛。或以眾寶。欲界諸天。如四王天。三十三天。皆有",
    "X60n1119_002:0327c23": "市易。遊觀悅神。但其物不同世人。像法決疑經云。",
    "X60n1119_002:0327c24": "未來世中一切俗人。輕賤三寶。正以比丘。比丘尼",
    "X60n1119_002:0328a01": "不如法故。身披法服。經理塵緣。或逢市肆。販賣自",
    "X60n1119_002:0328a02": "活。或復涉路。商賈求利。忘失正業。古云。好漢勿列",
    "X60n1119_002:0328a03": "行市也△無爭貴賤者。謂珠玉少而貴。瓦礫多而",
    "X60n1119_002:0328a04": "賤。故物之貴賤。市主自有定價。凡買者不可減與。",
    "X60n1119_002:0328a05": "虧損彼利。亦不宜過與。浪費常住信施。須順時價。",
    "X60n1119_002:0328a06": "若抑揚。其價。勢必爭之。往往因小失大。故釋子不",
    "X60n1119_002:0328a07": "自列市。但憑市價而營辦也△無坐女肆者。謂陳",
    "X60n1119_002:0328a08": "貨之店曰肆。謂女人貿易之店。不可坐也。若坐者",
    "X60n1119_002:0328a09": "縱然玉潔無瑕。亦難免市囂之口嘵嘵。故不宜坐",
    "X60n1119_002:0328a10": "也。古云。防人之口。甚于防川。若為人所犯者。犯。是",
    "X60n1119_002:0328a11": "侵犯。亦即還義。直。是價直。求。是謀求。謂物在店。貴",
    "X60n1119_002:0328a12": "賤未分。經人還價。則有定數。故云侵犯。若前人買",
    "X60n1119_002:0328a13": "物未成。我又去索價。即是謀求爭價。便有是非。縱",
    "X60n1119_002:0328a14": "物主所招。我亦不買。當往餘處。故曰方便避之。勿",
    "X60n1119_002:0328a15": "從求直。謂迴避前人。及物主也。",
    "X60n1119_002:0328a16": "二具信慎行",
    "X60n1119_002:0328a17": "已許甲物雖復更賤。無捨彼取此。令主有恨○慎無",
    "X60n1119_002:0328a18": "保任致愆負。",
    "X60n1119_002:0328a19": "事畢曰已。甲。初也。天下以甲乙等。編為次第。謂已",
    "X60n1119_002:0328a20": "還第一家物價。第二家物雖賤。不得捨前貴。而買",
    "X60n1119_002:0328a21": "後賤者。令先物主起瞋恨心也。世說若捨彼取此。",
    "X60n1119_002:0328a22": "如殺父母。而出家道念安在耶△保任者。謂見有",
    "X60n1119_002:0328a23": "與人借物不得。從中作保也。又任者自任。謂他若",
    "X60n1119_002:0328a24": "不還。我代還也。愆者。違背所期。負者。辜負沈沒。自",
    "X60n1119_002:0328b01": "招殃累。凡與保任。必多愆負怨謗。寒山云。世上一",
    "X60n1119_002:0328b02": "種人。出性常多事。終日傍街坊。不離諸酒肆。為他",
    "X60n1119_002:0328b03": "作保見。替他說道理。一朝有乖張。過咎全歸你。",
    "X60n1119_002:0328b04": "凡所施行。不得自用。第二十二(十一事○分二)",
    "X60n1119_002:0328b05": "初正儀(分二)初務不自專",
    "X60n1119_002:0328b06": "出入行來。當先白師○作新法衣。當先白師。著新法",
    "X60n1119_002:0328b07": "衣。當先白師○剃頭。當先白師○疾病服藥。當先白",
    "X60n1119_002:0328b08": "師○作眾僧事。當先白師○欲有私具紙筆之輩。當",
    "X60n1119_002:0328b09": "先白師○若諷起經唄。當先白師。",
    "X60n1119_002:0328b10": "凡所施行。不得自用者。謂此身歸命於師。已不為",
    "X60n1119_002:0328b11": "己有。凡事皆聽師指揮。不敢專主。故尋常舉動。皆",
    "X60n1119_002:0328b12": "當白師。以盡孝行。然自用下十一則。皆略言之耳。",
    "X60n1119_002:0328b13": "其間有可白。不可白。要在臨事斟酌。南山事鈔云。",
    "X60n1119_002:0328b14": "佛法增益廣大。實由師資相攝。互相敦遇。財法兩",
    "X60n1119_002:0328b15": "濟。日益月深。行久得。固。皆賴於此矣△出入白師",
    "X60n1119_002:0328b16": "者。有二義。一。安慰義。謂師知所出入故。二。請決義",
    "X60n1119_002:0328b17": "謂請命師可行。不可行。不至錯悞故。若逞性自行。",
    "X60n1119_002:0328b18": "萬一有悞。而後白師。悔之不及。以是義故。當先白",
    "X60n1119_002:0328b19": "師也△作新法衣。著新法衣者。即縵衣也。謂體。色。",
    "X60n1119_002:0328b20": "量。製度應法。故名法衣。縱非法衣。但是新者。皆當",
    "X60n1119_002:0328b21": "白師。師當察其來處。及衣造製度。如法不如法。方",
    "X60n1119_002:0328b22": "與著也△剃頭當先白師者。惟恐以此為由。笑談",
    "X60n1119_002:0328b23": "雜話。妨廢正業故△疾病服藥。當先白師者。謂藥",
    "X60n1119_002:0328b24": "不可亂投。須知病之發起。虗實之根。及藥冷暖之",
    "X60n1119_002:0328c01": "性。然後服也。若不白師。亂投藥石。反增病故△作",
    "X60n1119_002:0328c02": "眾僧事。當先白師者。謂常住大眾之事。若不白師。",
    "X60n1119_002:0328c03": "恐有差悞故△欲有私具紙筆。當先白師者。謂恐",
    "X60n1119_002:0328c04": "有廢禪誦正務故△諷起經唄。當先白師者。謂唄",
    "X60n1119_002:0328c05": "是梵音。沙彌本業未成。初起諷誦。故當先白師也。",
    "X60n1119_002:0328c06": "二慧借隨師",
    "X60n1119_002:0328c07": "若人以物慧。施當先白師已。然後受。己物慧施人。當",
    "X60n1119_002:0328c08": "先白師。師聽然後與○人從己假借。當先白師。師聽",
    "X60n1119_002:0328c09": "然後與。己欲從人借物。當先白師。師聽得去○白師",
    "X60n1119_002:0328c10": "聽。不聽。皆當作禮。不聽。不得有恨意。",
    "X60n1119_002:0328c11": "若人以物慧施。當先白師者。謂當知可受。不可受",
    "X60n1119_002:0328c12": "也。若可受而不受。則塞其施門。絕其善道。若不可",
    "X60n1119_002:0328c13": "受而受者。或致禍患。所關非小。故當白師。以免譏",
    "X60n1119_002:0328c14": "議。後患之非也。己物慧施人。當先白師者。謂知可",
    "X60n1119_002:0328c15": "與。不可與。而無私誼之非也△人從己假借。當先",
    "X60n1119_002:0328c16": "白師者。謂常住之物。十方公用。不得擅與。當與。不",
    "X60n1119_002:0328c17": "當與。白師無議也。己欲從人借物。皆當白師者。謂",
    "X60n1119_002:0328c18": "當請命。可不可也△白師聽不聽。皆當作禮者。謂",
    "X60n1119_002:0328c19": "不可造次也。不聽。不得有恨意者。以誡承順之命",
    "X60n1119_002:0328c20": "也。",
    "X60n1119_002:0328c21": "二補儀",
    "X60n1119_002:0328c22": "附　乃至大事。或遊方。或聽講。或入眾。或守山。或興",
    "X60n1119_002:0328c23": "緣事。皆當白師。不得自用。",
    "X60n1119_002:0328c24": "大事者。非些小事也。遊方。謂參訪知識。要指實高",
    "X60n1119_002:0329a01": "明。聽講。謂聽說聖教。要解行相應。入眾。謂入大僧",
    "X60n1119_002:0329a02": "眾中。要知威儀禮節。守山。謂守護山林。竹木花菓",
    "X60n1119_002:0329a03": "等。不可擅動也。興緣。謂興建寺院裝塑等。要知因",
    "X60n1119_002:0329a04": "果分明。如上所言。施行等事。不得自用己情。故曰",
    "X60n1119_002:0329a05": "皆當白師也。然遊方原非沙彌之事。沙彌只宜習",
    "X60n1119_002:0329a06": "學律儀。適或逢緣。故例於此。",
    "X60n1119_002:0329a07": "參方第二十三(凡五事○分二)初正儀",
    "X60n1119_002:0329a08": "遠行要假良朋○古人心地未通。不遠千里求師。",
    "X60n1119_002:0329a09": "參方者。謂參禮諸方善知識也。欲為人上之人。必",
    "X60n1119_002:0329a10": "須向大鑪韛中。千磨百煉。淘汰一番。方能出人頭",
    "X60n1119_002:0329a11": "地也古云。欲向千人頭上過。先從萬人足下行△",
    "X60n1119_002:0329a12": "良朋者。善友也。謂人品端正。言行可法。故稱為良。",
    "X60n1119_002:0329a13": "禮記云。同類曰朋。同志曰友。順正論云。善友者。能",
    "X60n1119_002:0329a14": "為眾行之本。故溈山云。遠行要假良朋。數數清於",
    "X60n1119_002:0329a15": "耳目。所謂生我者父母。成我者朋友也。以友輔仁。",
    "X60n1119_002:0329a16": "品藻人物。故良朋有互相切磋之功。琢成法器之",
    "X60n1119_002:0329a17": "用。如渡大海。帆柁相須。歡豫經云。賢友者。是萬福",
    "X60n1119_002:0329a18": "之基。現世免王之牢獄。死則杜三途之門戶。升天",
    "X60n1119_002:0329a19": "得道。皆賢友之助也。故捨緣銘云。邪師惡友。畏若",
    "X60n1119_002:0329a20": "狼虎。善導良朋。親如火母。成範云。擇友如雲巖。道",
    "X60n1119_002:0329a21": "悟。雪峰。巖頭等。方為真正良朋矣。心地觀經云。一",
    "X60n1119_002:0329a22": "切菩薩修聖道。四種法要應當知。親近善友為第",
    "X60n1119_002:0329a23": "一。聽聞正法為第二。如理思惟為第三。如法修證",
    "X60n1119_002:0329a24": "為第四。十方一切大聖主。修是四法證菩提。因果",
    "X60n1119_002:0329b01": "經云。朋友有三要法。一。見有失。輒相曉諫。二。見好",
    "X60n1119_002:0329b02": "事。深生隨喜。三。在苦厄。不相棄捨。以是義故。遠行",
    "X60n1119_002:0329b03": "要假良朋也△古人者。上古有德之人也。謂古德",
    "X60n1119_002:0329b04": "心地未明。訪尋知識。不以千里為遠。柢要求其具",
    "X60n1119_002:0329b05": "正眼者。即便往之。如雪峰禪師。三登投子。九上洞",
    "X60n1119_002:0329b06": "山是也。成範云。夫為法求師。不無審別。若未的見",
    "X60n1119_002:0329b07": "深識。慎不可逐人風聲。而輒擬重輕親疎也。",
    "X60n1119_002:0329b08": "二補儀(分二)初為法忘情",
    "X60n1119_002:0329b09": "附　年幼戒淺。未許遠行。如行。不得與不良之輩同",
    "X60n1119_002:0329b10": "行○須為尋師訪道。決擇生死。不宜觀山玩水。惟圖",
    "X60n1119_002:0329b11": "遊歷廣遠誇示於人。",
    "X60n1119_002:0329b12": "年幼。謂血氣未定。戒淺。則恐無志力。所以未許遠",
    "X60n1119_002:0329b13": "行。然有不得不行之勢。必擇良友為伴也。不良者。",
    "X60n1119_002:0329b14": "不修戒行之輩。即惡友也。惟恐漸染其氣。故當謝",
    "X60n1119_002:0329b15": "絕也。溈山云。狎習惡者。長惡知見。曉夕造惡。即日",
    "X60n1119_002:0329b16": "交報。沒後沉淪。一失人身。萬劫不復。法苑云。華氏",
    "X60n1119_002:0329b17": "國王。有白象能滅怨敵。若人犯罪。令象踏殺。時象",
    "X60n1119_002:0329b18": "廐火焚。移象近寺。聞僧誦法句經偈云。為善生天。",
    "X60n1119_002:0329b19": "為惡入淵。心便柔和。起慈悲心。後付罪人。但以鼻",
    "X60n1119_002:0329b20": "嗅舌舐而去。王見斯已。召諸大臣。臣曰。此象近寺。",
    "X60n1119_002:0329b21": "聞法故爾。移近屠肆。則其殘害更增。後果其言。當",
    "X60n1119_002:0329b22": "知一切眾生。志性無定。畜生尚爾。何況人乎。是故",
    "X60n1119_002:0329b23": "智者宜應覺知。見惡須棄。春秋正義云。譬如薰是",
    "X60n1119_002:0329b24": "香草。蕕是臭草。薰蕕等。分。使之相扣。雖積十年尚",
    "X60n1119_002:0329c01": "猶有臭氣。香氣盡而臭氣存。言善不能止惡。而惡",
    "X60n1119_002:0329c02": "能消善也△尋師訪道者。欲求無上菩提。非知識",
    "X60n1119_002:0329c03": "莫能開導。故須尋師訪道也。生死長途。迷悟由己。",
    "X60n1119_002:0329c04": "故自當決擇也。觀山玩水。何益身心。誇示廣遠。奚",
    "X60n1119_002:0329c05": "增道味。若為生死之人。又何暇於斯乎。",
    "X60n1119_002:0329c06": "二入門方法",
    "X60n1119_002:0329c07": "所到之處。歇放行李。不得徑入殿堂。一人看行李。一",
    "X60n1119_002:0329c08": "人先進問訊。取常住進止方可安頓行李入內。",
    "X60n1119_002:0329c09": "行李。或作行理。通用。或云裝包。即行囊也。人若遠",
    "X60n1119_002:0329c10": "行。必有之耳。以諸方所制不同。規矩各異。禮無一",
    "X60n1119_002:0329c11": "定。事須見機。故云。取其常住進止。方可以頓行李。",
    "X60n1119_002:0329c12": "入內。古云。未晚先投宿。入林聽暮鐘。到門須辨主。",
    "X60n1119_002:0329c13": "問訊必從容。隨地可敷草。何天非轉蓬屋梁今夜",
    "X60n1119_002:0329c14": "月。聊以慰疎慵。",
    "X60n1119_002:0329c15": "衣鉢名相第二十四(凡九事○分三)初衣名相(分三)初五",
    "X60n1119_002:0329c16": "衣(分二)初相用",
    "X60n1119_002:0329c17": "五條衣。梵語安陀會。此云中宿衣。亦云下衣。亦云雜",
    "X60n1119_002:0329c18": "作衣。凡寺中執勞服役。路途出入往還。當著此衣。",
    "X60n1119_002:0329c19": "衣者。依也。謂依此以蔽寒暑也。衣犍度云。佛見諸",
    "X60n1119_002:0329c20": "比丘在路行。多擔衣物。作是念言。可為諸比丘制",
    "X60n1119_002:0329c21": "衣多少。不得過畜。時佛初夜在露地坐。著一衣。至",
    "X60n1119_002:0329c22": "中夜覺寒。即著第二衣。至後夜復覺寒。即著第三",
    "X60n1119_002:0329c23": "衣。便安隱住。佛告諸比丘。聽諸弟子。受持三衣。不",
    "X60n1119_002:0329c24": "得過畜。智論釋云。白衣求樂。故畜種種衣。外道苦",
    "X60n1119_002:0330a01": "行。故裸形無恥。是故佛弟子。捨二邊。處中道。少欲",
    "X60n1119_002:0330a02": "知足。但畜三衣也。五條者。衣之相也。僧祇律云。佛",
    "X60n1119_002:0330a03": "在王舍城。帝釋石窟前經行。見稻田蛙畔分明。語",
    "X60n1119_002:0330a04": "阿難曰。過去諸佛。衣相如是。從今依此。制作三衣。",
    "X60n1119_002:0330a05": "過去諸佛弟子。著如是衣。未來諸佛弟子。亦著是",
    "X60n1119_002:0330a06": "衣。如我今日。以刀割截。成沙門衣。不為怨賊所劫。",
    "X60n1119_002:0330a07": "此是解脫服。福田之衣。四分律云。三世如來。並著",
    "X60n1119_002:0330a08": "此衣。若有眾生。起一惡心。向三世諸佛。辟支。羅漢。",
    "X60n1119_002:0330a09": "及著染衣人。獲罪無量。所以者何。壞色之衣。是賢",
    "X60n1119_002:0330a10": "聖之標式故。若能發心。敬染衣人。獲福無量△中",
    "X60n1119_002:0330a11": "宿者。謂近身住故。下衣者。謂在七衣之下故。雜作",
    "X60n1119_002:0330a12": "衣者。謂凡作一切。輕務。皆應著故。執勞服役者。謂",
    "X60n1119_002:0330a13": "執大眾之勞故。路途出入當著者。以顯沙門之相",
    "X60n1119_002:0330a14": "故。",
    "X60n1119_002:0330a15": "二偈呪",
    "X60n1119_002:0330a16": "善哉解脫服。無上福田衣。我今頂戴受。世世不捨離。",
    "X60n1119_002:0330a17": "唵。悉陀耶。娑婆訶(三遍)",
    "X60n1119_002:0330a18": "善哉。讚美之辭。謂讚衣之功德。不可思議也。解粘",
    "X60n1119_002:0330a19": "去縛。故曰解脫。謂生死煩惱。由斯解脫也。無上者。",
    "X60n1119_002:0330a20": "薩婆多論云。此衣。九十五種外道。悉不知名。惟佛",
    "X60n1119_002:0330a21": "世尊示此未曾有法。故曰無上也。福田者。謂檀越",
    "X60n1119_002:0330a22": "種福佛弟子為現田文衣相。故曰福田。頂戴者。謂",
    "X60n1119_002:0330a23": "知衣有如上功德。故當頂之於首。戴之於肩。表尊",
    "X60n1119_002:0330a24": "重之至也。我由信心敬戴之至。故得成佛。世世不",
    "X60n1119_002:0330b01": "捨離者。謂非但今生如是尊敬守持。願世世生生",
    "X60n1119_002:0330b02": "不捨離也。願既如是。以見衣鉢不可離也。然大小",
    "X60n1119_002:0330b03": "乘律。如來無不諄誡。呪。誦三遍。此謂時常著用。偈",
    "X60n1119_002:0330b04": "呪如是。若捨故受新。當依律文。",
    "X60n1119_002:0330b05": "二七衣(分二)初相用",
    "X60n1119_002:0330b06": "七條衣。梵語鬱多羅僧。此云上著衣。亦云入眾衣。凡",
    "X60n1119_002:0330b07": "禮佛。修懺。誦經。坐禪。赴齋。聽講。布薩。自恣。當著此衣。",
    "X60n1119_002:0330b08": "上著衣者。謂在五衣之上故。入眾衣者。謂入眾時",
    "X60n1119_002:0330b09": "披著故。布薩。此云長淨。自恣。謂自身有過。恣任僧",
    "X60n1119_002:0330b10": "舉。如上等事。當著此衣也。",
    "X60n1119_002:0330b11": "二偈呪",
    "X60n1119_002:0330b12": "善哉解脫服。無上福田衣。我今頂戴受。世世常得披。",
    "X60n1119_002:0330b13": "唵。度波度波。娑婆訶(三遍)",
    "X60n1119_002:0330b14": "常得披者。即不捨離之意也。餘義如前。高僧傳云。",
    "X60n1119_002:0330b15": "唐貞觀五年。安養寺慧光法師弟子。其母貧窶。內",
    "X60n1119_002:0330b16": "無小衣。來入子房。取故袈裟作之而著。與諸鄰婦",
    "X60n1119_002:0330b17": "同聚言笑。忽覺脚熱漸上至腰。須臾雷震。擲鄰婦",
    "X60n1119_002:0330b18": "百步之外。土泥兩耳。悶絕經日。方得甦醒。所用衣",
    "X60n1119_002:0330b19": "者。遂被震死。火燒焦踡。題背上曰。由用法衣不如",
    "X60n1119_002:0330b20": "法故。其子收殯。受再震出。乃露骸林下。方終消散。",
    "X60n1119_002:0330b21": "是知受持法服。慧及三歸之龍。信不虗矣。",
    "X60n1119_002:0330b22": "三大衣(分二)初相用",
    "X60n1119_002:0330b23": "二十五條衣。梵語僧伽黎。此云合。亦云重。亦云雜碎",
    "X60n1119_002:0330b24": "衣。凡入王宮。陞座說法。聚落乞食。當著此衣。又此衣",
    "X60n1119_002:0330c01": "九品。下品。九條。十一條。十三條。中品。十五條。十七條。",
    "X60n1119_002:0330c02": "十九條。上品。二十一條。二十三條。二十五條。",
    "X60n1119_002:0330c03": "大衣者。衣中之王也。在五七二衣之上。故稱為大。",
    "X60n1119_002:0330c04": "此云合。亦云重者。謂割截而後重合成也。雜碎衣",
    "X60n1119_002:0330c05": "者。謂剪碎縫成。條相多故。陞座著者。尊重於法故。",
    "X60n1119_002:0330c06": "乞食著者。令生敬仰故。九品者。大衣之相也。長多",
    "X60n1119_002:0330c07": "短少者。表聖增凡減也。戒壇經云。五條衣斷貪。身",
    "X60n1119_002:0330c08": "業也。七條衣。斷瞋。口業也。大衣。斷癡。意業也。故華",
    "X60n1119_002:0330c09": "嚴經云。著袈裟者。捨離三毒。清淨三業也。",
    "X60n1119_002:0330c10": "二偈呪",
    "X60n1119_002:0330c11": "善哉解脫服。無上福田衣。我今頂戴受。廣度諸羣迷。",
    "X60n1119_002:0330c12": "唵。摩訶迦波波吒悉帝。娑婆訶(三遍)",
    "X60n1119_002:0330c13": "前二偈。是自利。此一偈。乃是利他也。諸佛已悟。故",
    "X60n1119_002:0330c14": "稱大覺。眾生尚迷。故曰羣迷謂披著此衣。直下擔",
    "X60n1119_002:0330c15": "荷如來慧命。而化利羣生也故論云。有五義故。披",
    "X60n1119_002:0330c16": "著此衣。謂遮障寒暑。除無慚愧。聚落乞食。在道行",
    "X60n1119_002:0330c17": "生善。威儀清淨故。此之三衣。原是比丘法服。今欲",
    "X60n1119_002:0330c18": "令沙彌預知名相殊勝。故附於末。百一羯磨云。求",
    "X60n1119_002:0330c19": "寂之徒。縵條是服。今時末世。不諳律文。皆令沙彌",
    "X60n1119_002:0330c20": "披著五條七條割截之衣。甚至在家男女。亦使披",
    "X60n1119_002:0330c21": "著。深為罪濫神洲之地。久扇斯風。違佛亂法。律有",
    "X60n1119_002:0330c22": "大呵。此是唐三藏義淨律師。親遊西域。觀五天竺",
    "X60n1119_002:0330c23": "境。及諸部律文。並無沙彌披著比丘割截之衣。特",
    "X60n1119_002:0330c24": "此垂示。以發千古之述。既云此成非法。為師者。不",
    "X60n1119_002:0331a01": "可不知。為弟子者。又不可不慎也。",
    "X60n1119_002:0331a02": "二鉢名相(分二)初標名",
    "X60n1119_002:0331a03": "梵語鉢多羅。此云應量器。謂體。色。量。三。俱應法故。",
    "X60n1119_002:0331a04": "鉢者。是半梵語。略去多羅二字。十誦律云。鉢是恒",
    "X60n1119_002:0331a05": "沙諸佛之標幟。而非廊廟之器用。不得盛雜物。不",
    "X60n1119_002:0331a06": "得。惡用及洗手。當敬之如目。此皆如來諄諄誡訓。",
    "X60n1119_002:0331a07": "凡受持者。應當珍惜保重。五分云。鉢是出家人器。",
    "X60n1119_002:0331a08": "少欲知足。非俗人所宜。僧祗律云。如來令諸比丘。",
    "X60n1119_002:0331a09": "以鉢而受食者。有異外道故。外道縫葉為器。拱手",
    "X60n1119_002:0331a10": "而食。非是僧相福田之狀。故佛制之。",
    "X60n1119_002:0331a11": "二釋義",
    "X60n1119_002:0331a12": "體。用鐵瓦二物。色。以藥煙熏治。量。則分上中下。",
    "X60n1119_002:0331a13": "體用鐵瓦二物者。四分律云。佛在蘇摩國遊行。見",
    "X60n1119_002:0331a14": "彼國中泥土細潤。不惜兜羅緜手。取泥自作鉢坯。",
    "X60n1119_002:0331a15": "以為後式。授與陶師。燒成此鉢。寶色光澤。圓滿美",
    "X60n1119_002:0331a16": "好。佛聽受持。當知此鉢。為佛祖授受之法器。至尊",
    "X60n1119_002:0331a17": "至貴也。鐵鉢者。律中因世尊按行諸比丘房舍。見",
    "X60n1119_002:0331a18": "有比丘曲肱而臥。愁憂不樂。如來知而故問。汝安",
    "X60n1119_002:0331a19": "樂否。比丘答言。世尊。我老邁麤行。振手失鉢墮地",
    "X60n1119_002:0331a20": "破之。故所不樂。佛言。從今聽老病比丘。受持鐵鉢。",
    "X60n1119_002:0331a21": "當知瓦鉢為上鉢。鐵鉢是開緣。但不得為恣情放",
    "X60n1119_002:0331a22": "逸。故意受持鐵鉢。安心麤躁也。善見律云。三乘聖",
    "X60n1119_002:0331a23": "人。皆執持瓦鉢。乞食資生。其餘雜寶銅鑞木石等",
    "X60n1119_002:0331a24": "鉢。皆不聽用△藥煙熏治者。以麻子杏仁搗碎。塗",
    "X60n1119_002:0331b01": "其內外。以竹煙熏作鳩鴿項色。及孔雀色。所熏者",
    "X60n1119_002:0331b02": "何。謂盛飯不餿。不染垢膩。若論西土。瓦鉢亦要熏",
    "X60n1119_002:0331b03": "之。由其彼國羮飯皆一鉢而食。恐其油膩不淨。多",
    "X60n1119_002:0331b04": "引蟲螘。然此方惟盛其飯。則瓦鉢不必熏也。至於",
    "X60n1119_002:0331b05": "彩畫。及琉璃等色。是外道式。皆不得用。上中下者。",
    "X60n1119_002:0331b06": "若准唐斗。上鉢一斗。中鉢七升半。下鉢五升。雖分",
    "X60n1119_002:0331b07": "三種。佛令隨其分量故。",
    "X60n1119_002:0331b08": "三具名相(分二)初標名",
    "X60n1119_002:0331b09": "梵語尼師擅。此云坐具。亦云隨足衣。",
    "X60n1119_002:0331b10": "坐具者。謂敷之而坐故。隨足衣者。謂敷之襯足故。",
    "X60n1119_002:0331b11": "又云同氈席之形。名為敷具。同衾被之形。名為臥",
    "X60n1119_002:0331b12": "具。事鈔云。佛言。為身。為衣。為臥具。故制畜之。為身",
    "X60n1119_002:0331b13": "者。恐坐地有所損故。為衣者。恐無籍。三衣易壞故。",
    "X60n1119_002:0331b14": "為臥具者。恐身不淨。污僧床榻故。長佛二磔手半。",
    "X60n1119_002:0331b15": "廣佛二磔手。僧祇律云。如來一磔手。二尺四寸。此",
    "X60n1119_002:0331b16": "約小尺。若准大尺。可二尺許。不得作三衣。不得淨。",
    "X60n1119_002:0331b17": "施。及取薪草。盛物雜用。唯得敷坐。若道行。至坐處",
    "X60n1119_002:0331b18": "取坐之。十誦律云。新者二重。故者四重。不應受單",
    "X60n1119_002:0331b19": "者。離宿突吉羅。四分律云。佛在僧伽藍。徧行諸房。",
    "X60n1119_002:0331b20": "見故坐具狼藉。因教諸比丘。當取故者。縱廣一磔",
    "X60n1119_002:0331b21": "手。貼新者上。用壞色故。五分云。應貼四角。今云四",
    "X60n1119_002:0331b22": "天王者。訛也。毗尼日用云。根本律。并寄歸傳中。不",
    "X60n1119_002:0331b23": "聽禮拜。用以敷展。西域五天竺國。罕其見聞。此方",
    "X60n1119_002:0331b24": "禮拜展用。不知傳起何時。如遵聖制。不用為正。若",
    "X60n1119_002:0331c01": "論為衣。展禮無妨。祥明於斯。學者隨便。",
    "X60n1119_002:0331c02": "二偈呪",
    "X60n1119_002:0331c03": "臥具尼師壇。長養心苗性。展開登聖地。奉持如來命。",
    "X60n1119_002:0331c04": "唵。檀波檀波。娑婆訶(三遍)",
    "X60n1119_002:0331c05": "臥具尼師壇者。華梵雙彰也。戒壇經云。尼師壇。如",
    "X60n1119_002:0331c06": "塔之基。受戒之身。表五分法身之塔也。良由五分",
    "X60n1119_002:0331c07": "法身。從戒長養。正定智慧。由戒滋生。故曰長養心",
    "X60n1119_002:0331c08": "苗性也。然正定智慧。既能長養。展此坐具。而迷雲",
    "X60n1119_002:0331c09": "豁開。直見本源心地。故曰展開登聖地。既見本源",
    "X60n1119_002:0331c10": "心地。亦當與一切眾生開心地道。故曰奉持如來",
    "X60n1119_002:0331c11": "命也。如香乳記廣明。以上威儀。若故作者。犯應懺",
    "X60n1119_002:0331c12": "突吉羅以故作故又犯非威儀突吉羅若不故作",
    "X60n1119_002:0331c13": "但犯突吉羅罪。然此條章。雖云二十四門。實則三",
    "X60n1119_002:0331c14": "千威儀。八萬細行。皆基於此。能住持正法。建立僧",
    "X60n1119_002:0331c15": "倫。願我同志。共相守護。毗尼久住。正法永昌也。",
    "X60n1119_002:0331c17": "沙彌律儀要略述義卷下(終)"
}