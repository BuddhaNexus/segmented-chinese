{
    "X57n0970_001:0374a03": "性善惡論序",
    "X57n0970_001:0374a05": "性惡。外典所諱也。而台宗。揭真性之所具。而神用之",
    "X57n0970_001:0374a06": "專用。是為家珍。苟非習於其教者。雖老宿沙門。聞而",
    "X57n0970_001:0374a07": "掩耳走矣。余讀",
    "X57n0970_001:0374a08": "有門大師性善惡論。而歎四依菩薩。慈悲良深重焉。",
    "X57n0970_001:0374a09": "何則。我輩眾生與三毒如惡叉聚。歷生浩劫住修惡",
    "X57n0970_001:0374a10": "中。反而之善艱謬良多。制伏強。則醉靜慮之酒。厭離",
    "X57n0970_001:0374a11": "極。則墮無為之穽。所謂謬也。懸觀清淨。初心絕分。歷",
    "X57n0970_001:0374a12": "別修證。積劫難成。所謂艱也。揆厥所由。良以惡異善",
    "X57n0970_001:0374a13": "故。不有性具法門。雙融善惡。何由知十界之同如。悟",
    "X57n0970_001:0374a14": "眾生之即佛。一切現成。至圓至頓豈有過此者乎。故",
    "X57n0970_001:0374a15": "談佛性者。不難言善而難言具也。故曰台衡二師慈",
    "X57n0970_001:0374a16": "悲深重也。武津性染。翻起信惟淨之旨。智者理毒。闡",
    "X57n0970_001:0374a17": "維摩二即之談。雖復以具立宗。而意主於觀惡融通。",
    "X57n0970_001:0374a18": "任運攝善。妙宗建立。揭惡緣了。謂勝他宗。此秘始顯。",
    "X57n0970_001:0374a19": "海寶之如意。眾願之德瓶。山外諸師不得與焉。故談",
    "X57n0970_001:0374a20": "台宗者。不難言具而難言惡也。故曰四明以來諸師",
    "X57n0970_001:0374a21": "慈悲深重也。西來一宗。指屎尿為法身。示薦取於聲",
    "X57n0970_001:0374a22": "色。印合山家。寧盡鳥唧。然言前句外專待上根。至如",
    "X57n0970_001:0374a23": "天臺一家文字總持。如雨普潤。婆心婆舌。若惟恐其",
    "X57n0970_001:0374a24": "說之不詳。與其解之不晰。大師此論更旁引曲證。原",
    "X57n0970_001:0374b01": "始要終。設之以辨。贅之以說。示之以事。繫之以圖。雖",
    "X57n0970_001:0374b02": "以余轂之不敏向於君子。皆能蛣蜣究竟之旨。茫若",
    "X57n0970_001:0374b03": "望洋。卒業此憬然有入焉。故談性惡者。不難於言惡。",
    "X57n0970_001:0374b04": "而難於言之。言之必使人洞胸澈髓。如開戶見其家",
    "X57n0970_001:0374b05": "藏而後已也。故曰師之慈悲深重也。論成。而冠儒者。",
    "X57n0970_001:0374b06": "頗用非孟以相徵詰。余曰。唯唯否否。三教聖賢。言性",
    "X57n0970_001:0374b07": "皆同。而異孟甞言備物矣。備善而遺惡。詎可言皆。修",
    "X57n0970_001:0374b08": "多羅處處。稱本來成佛。佛弟子何必不言性善。顧世",
    "X57n0970_001:0374b09": "教嚴於防惡。出世間教妙於融善。適時逗機。各有攸",
    "X57n0970_001:0374b10": "當也。即儒者言性。寧渠皆善相近。不移不隱。然一性",
    "X57n0970_001:0374b11": "具耶。宣尼言具。騶孟言善。然騶孟言善。姚江又言無",
    "X57n0970_001:0374b12": "善無惡。而聖學愈明。如來言善。台衡言具。然台衡言",
    "X57n0970_001:0374b13": "具。四明諸祖以及大師。又具言善惡而佛心彌暢。姚",
    "X57n0970_001:0374b14": "江一派。儒宗至今研味不休。師論既出。後五百歲中。",
    "X57n0970_001:0374b15": "稱見性津梁者。非此其誰也。三教聖賢。皆貴有賢子",
    "X57n0970_001:0374b16": "孫哉。貴有賢子孫哉。",
    "X57n0970_001:0374b17": "天台門弟子香光居士王立轂合十書於圓伊室",
    "X57n0970_001:0374c02": "性善惡論序",
    "X57n0970_001:0374c04": "談偏空者。治世之道乖。宗緣起者。涅槃之路隔。由是",
    "X57n0970_001:0374c05": "所知沙聚。見愛河深。落見愛則洄澓生死之波。障所",
    "X57n0970_001:0374c06": "知則汩沒無為之穽。庸詎知淤泥卑濕。常生瑞世之",
    "X57n0970_001:0374c07": "分陀。終嘅夫陸地高原。未產應時之優鉢。此妙有法",
    "X57n0970_001:0374c08": "門",
    "X57n0970_001:0374c09": "釋迦如來所以捉塵三復而談。諸大菩薩。所以擊節",
    "X57n0970_001:0374c10": "再賡而和也。何則。蓋一言其有。則萬行因得以芬披。",
    "X57n0970_001:0374c11": "而至人之化導行。一言其妙。則真如以之而廖廓。而",
    "X57n0970_001:0374c12": "凡夫之生死絕。方有而妙。則妙不自妙。方妙而有。則",
    "X57n0970_001:0374c13": "有不自有。有不自有。則窮年行度。一道清淨以忘緣。",
    "X57n0970_001:0374c14": "妙不自妙。則終日袪情。萬法森羅而建立。夫如是則",
    "X57n0970_001:0374c15": "妙有。恒即而不即。恒離而不離。吾何獨妙其妙。而獨",
    "X57n0970_001:0374c16": "有其有哉。此諸佛菩薩大人作略。固不可得而思議",
    "X57n0970_001:0374c17": "也。第有非緣有。微性具。無以建其宗。具非偏具。微十",
    "X57n0970_001:0374c18": "界。無以盡其旨。修性繇是以分。善惡因之以辨。是故",
    "X57n0970_001:0374c19": "假託賓主。以性善惡而立論焉。然以道該儒釋。理別",
    "X57n0970_001:0374c20": "偏圓。各有攸歸。曷容槩與。世出世間之旨。不得不霄",
    "X57n0970_001:0374c21": "壤以分庭。大小頓漸之宗。不得不雲泥而立壺。兼之",
    "X57n0970_001:0374c22": "脩性駢舉。法喻重伸。援事援人。證經證論。言將六萬。",
    "X57n0970_001:0374c23": "矢筆以記。而安得乎絕妙好辭。門列八科。率意而宣。",
    "X57n0970_001:0374c24": "聊契乎妙覺明性。下筆於",
    "X57n0970_001:0375a01": "皇明天啟建元之初年季夏中澣。書成于仲秋之哉",
    "X57n0970_001:0375a02": "　生明。閣筆故序。",
    "X57n0970_001:0375a03": "&;天台山幽溪沙門無盡傳燈和南撰于楞嚴壇東方之不瞬堂&;",
    "X57n0970_001:0375a04": "&;往生居士弟子聞龍正願&;&;",
    "X57n0970_001:0375a05": "&;蘭陵夢澤居士張　師繹&;&;",
    "X57n0970_001:0375a06": "&;楚蘄滄孺居士弟子袁世振&;&;",
    "X57n0970_001:0375a07": "&;香光居士弟子王　立轂&;&;",
    "X57n0970_001:0375a08": "&;心城居士弟子劉　錫玄&;同校正&;",
    "X57n0970_001:0375a09": "&;達月居士弟子管瓏正見&;&;",
    "X57n0970_001:0375a10": "&;僧摩居士弟子馬騰正眼&;&;",
    "X57n0970_001:0375a11": "&;圓觀居士弟子余曰新正脩&;&;",
    "X57n0970_001:0375a12": "&;元歎居士弟子徐波受權&;&;",
    "X57n0970_001:0375a19": "性善惡論卷第一",
    "X57n0970_001:0375a21": "天台山幽谿沙門傳燈著",
    "X57n0970_001:0375a22": "夫性者理也。性之為理。本非善惡。古今之立論。以善",
    "X57n0970_001:0375a23": "惡言者。無乃寄修以談性。借事以名理。猶緣響以求",
    "X57n0970_001:0375a24": "聲。緣影以求形。性之為理。豈善惡之足言哉。客有冠",
    "X57n0970_001:0375b01": "儒冠以心佛心者。過余幽谿。以問之曰。聞師台教。每",
    "X57n0970_001:0375b02": "以性惡法門。為一大旨歸。有之乎。余對曰。有之。客曰。",
    "X57n0970_001:0375b03": "夫善善惡惡。人之常情。三教聖人建言立論。尊賢疾",
    "X57n0970_001:0375b04": "不肖。不啻如好好色。常恐其不及。如惡惡臭。常恐其",
    "X57n0970_001:0375b05": "有餘。今台宗學者。故以是而立論。囿物為善。訓人之",
    "X57n0970_001:0375b06": "道安在哉。余對曰。至理驚人。至言恐聽。苟以人間區",
    "X57n0970_001:0375b07": "區之訓。以疑出世間深玄之理。惑耳驚心。又何足恠。",
    "X57n0970_001:0375b08": "矧此宗立論。但云只一具字彌顯今宗。以性具善他",
    "X57n0970_001:0375b09": "師亦知。具惡緣了他皆莫測。何甞定言惡而不言善。",
    "X57n0970_001:0375b10": "蓋台宗之言性也。則善惡具。言修也。而後善惡分。乃",
    "X57n0970_001:0375b11": "以本具佛界為性善。本具九界為性惡。修成佛界為",
    "X57n0970_001:0375b12": "修善。修成九界為修惡。他宗既但知性具善。而不知",
    "X57n0970_001:0375b13": "性具惡。則佛界有所取。九界有所舍。不得契合淨名",
    "X57n0970_001:0375b14": "經。生死即涅槃。煩惱即菩提。平等不二之旨。故立圓",
    "X57n0970_001:0375b15": "理以破偏宗。且欲援九界修惡之人。不須轉側。以達",
    "X57n0970_001:0375b16": "性惡。性惡融通。無法不趣。任運攝得佛界性善。以為",
    "X57n0970_001:0375b17": "直指人心見性成佛妙門。正囿物為善。訓人之大道。",
    "X57n0970_001:0375b18": "從事斯教者。所以立言而無畏也。客又問曰。夫性善",
    "X57n0970_001:0375b19": "之言。本出於孟子。性惡之言。本出於荀子。善惡混之",
    "X57n0970_001:0375b20": "言。本出於楊子。今台宗之言性具。而曰其於性也則",
    "X57n0970_001:0375b21": "善惡具。其言修也則善惡分。豈非兼三家而有之。以",
    "X57n0970_001:0375b22": "為超勝之說乎。余對曰。三子之說。各言性之一偏。固",
    "X57n0970_001:0375b23": "為聖門之不取。然皆即才情以言。性非即性以言性",
    "X57n0970_001:0375b24": "也。況是即人道才情之間以言之。非吾教本具十法",
    "X57n0970_001:0375c01": "界之為性善性惡也。恐君於吾道。猶有所未深。試為",
    "X57n0970_001:0375c02": "約世教而略言之。然後約本教詳言之。委曲言之。廣",
    "X57n0970_001:0375c03": "引證以發明之。庶幾知性具法門。深有功於圓教。大",
    "X57n0970_001:0375c04": "有益於圓修。如食乳糜。餘無所須。如得摩尼。不事他",
    "X57n0970_001:0375c05": "求也。",
    "X57n0970_001:0375c06": "客曰。世教何如。余曰。觀夫孔聖之著書。而罕言性。故",
    "X57n0970_001:0375c07": "門人之稱其師曰。夫子之文章可得而聞也。性與天",
    "X57n0970_001:0375c08": "道。不可得而聞也。然亦少甞言之曰。性相近也。習相",
    "X57n0970_001:0375c09": "遠也。而未甞以善惡斷。至於其孫子思之立論。然後",
    "X57n0970_001:0375c10": "而微言之曰。天命之謂性。率性之謂道。修道之謂教。",
    "X57n0970_001:0375c11": "又曰。喜怒哀樂之未發謂之中。發而皆中節謂之和。",
    "X57n0970_001:0375c12": "夫子思之謂中。非天命之謂性乎。和非率性之謂道",
    "X57n0970_001:0375c13": "乎。至於論率性之道。但曰。夫婦之愚。可以與知焉。及",
    "X57n0970_001:0375c14": "其至也。雖聖人亦有所不知焉。夫婦之不肖。可以能",
    "X57n0970_001:0375c15": "行焉。及其至也。雖聖人亦有所不能焉。故夫聖人之",
    "X57n0970_001:0375c16": "道。造端乎夫婦之所能知。而極乎聖人之所不能知。",
    "X57n0970_001:0375c17": "造端乎夫婦之所能行。而極乎聖人之所不能。是以",
    "X57n0970_001:0375c18": "天下無不可學。而極乎聖人之所不能知。是以學者",
    "X57n0970_001:0375c19": "不知其所窮。夫如是。則惻隱足以為仁。而仁不止於",
    "X57n0970_001:0375c20": "惻隱。羞惡足以為義。而義不止於羞惡。性善之義。隱",
    "X57n0970_001:0375c21": "而發之者如此。亦未甞以善惡斷也。後世之為善惡",
    "X57n0970_001:0375c22": "紛紛之論者。實始於孟子。而孟子之言人之性善。皆",
    "X57n0970_001:0375c23": "出於其師子思之書。子思之書皆孔聖微言。篤論。孟",
    "X57n0970_001:0375c24": "子得之而不善用。能言其道。而不知其所以為言之",
    "X57n0970_001:0376a01": "名。舉天下之大。而必之以性善之論。昭昭乎自以為",
    "X57n0970_001:0376a02": "的於天下。使天下之過者。莫不欲援弓而射之。故孟",
    "X57n0970_001:0376a03": "子之既言性善也。而荀子好為異論。不得不言人性",
    "X57n0970_001:0376a04": "惡。謂桀紂性也。堯舜偽也。又曰。乱天下者。子思孟軻",
    "X57n0970_001:0376a05": "也。意其為人必剛愎不遜。自許太過。故喜為異說而",
    "X57n0970_001:0376a06": "不讓。敢為高論而不顧。荀卿既言性惡矣。而楊雄又",
    "X57n0970_001:0376a07": "兼二者而有之。曰。人之性善惡混。修其善則為善人。",
    "X57n0970_001:0376a08": "修其惡則為惡人。夫論性至於善惡混。固已近之矣。",
    "X57n0970_001:0376a09": "若曰人皆可以為堯舜。非修其善而為善人乎。獨不",
    "X57n0970_001:0376a10": "可曰人皆可以為桀紂。非修其惡而為惡人乎。論者",
    "X57n0970_001:0376a11": "謂。楊子不知。夫善惡者性之所能之。而非性之所能",
    "X57n0970_001:0376a12": "有也。且夫言性者。安以其為善惡哉。夫楊子既以為",
    "X57n0970_001:0376a13": "善惡混矣。而韓愈者。又取夫三子之說。而折之於孔",
    "X57n0970_001:0376a14": "子之論。離性以為三。曰。中人可以上下。而上智與下",
    "X57n0970_001:0376a15": "愚不移。以為三子者皆出乎其中而遺其上下。則中",
    "X57n0970_001:0376a16": "人可以上。非孟子之性善耶。可以下。非荀子之性惡",
    "X57n0970_001:0376a17": "耶。可以上下。非楊子之性善惡混耶。而遺其上智為",
    "X57n0970_001:0376a18": "善之不移。下愚為惡之不遷。離性為三。以為超勝之",
    "X57n0970_001:0376a19": "說。不知夫子之言。中人可以上下。而上智與下愚不",
    "X57n0970_001:0376a20": "移者。論才也。非論性也。然亦不獨愈之言也。即天下",
    "X57n0970_001:0376a21": "舉古今之人。而言性皆雜乎方以言之。是以紛紛而",
    "X57n0970_001:0376a22": "不能一也。韓愈之說又不獨此也。甚至於離性以為",
    "X57n0970_001:0376a23": "情。而合才以為性。離性以為情。則饑寒之患。牝牡之",
    "X57n0970_001:0376a24": "欲皆情也。非性也。情而非性。則必以泊然而無為者",
    "X57n0970_001:0376b01": "為性矣。而韓愈每以闢佛老為己任。至於言性又不",
    "X57n0970_001:0376b02": "覺不知。流入於吾教小乘說中。是故其論終莫能通。",
    "X57n0970_001:0376b03": "蓋儒之言性。與吾佛教異。既言善惡矣。則所謂情者。",
    "X57n0970_001:0376b04": "乃儒所謂性也。惟聖人無是無由以為聖。而小人無",
    "X57n0970_001:0376b05": "是無由以為惡。聖人以其喜怒哀懼愛惡欲七者。御",
    "X57n0970_001:0376b06": "之而之乎善。小人以是七者。御之而之乎惡。豈非善",
    "X57n0970_001:0376b07": "惡者性之所能之。而非性之所能有之乎。蓋甞原之",
    "X57n0970_001:0376b08": "世之立言。有好為私說者。則造為異論。惟務勝人。而",
    "X57n0970_001:0376b09": "全不顧其負處。則荀子創為性惡是也。有喜為公論",
    "X57n0970_001:0376b10": "者。則後之說者。理必勝前。如孟子既言性善。而荀子",
    "X57n0970_001:0376b11": "又言性惡矣。則楊子不得不兼二子而有之。曰人性",
    "X57n0970_001:0376b12": "善惡混。若夫韓子者。不過捨楊子之遺餘。而折衷乎",
    "X57n0970_001:0376b13": "聖人之成言。離性以為三品。雖欲勝之。不知有離性",
    "X57n0970_001:0376b14": "為情。合才為性之失。要知四子之說。惟楊子人性善",
    "X57n0970_001:0376b15": "惡混為近理。蓋善惡之論。有性也修也。於性之未形。",
    "X57n0970_001:0376b16": "固不當以善惡論。若以修而觀乎性。孰有無體之用",
    "X57n0970_001:0376b17": "異性之修乎。是故約修以論性。修既有善惡矣。而性",
    "X57n0970_001:0376b18": "豈得無之。但於修須論乎三義。曰才也智也情也。若",
    "X57n0970_001:0376b19": "夫子之言中人可以上下者。此論人之才能。可以為",
    "X57n0970_001:0376b20": "堯舜。可以為桀紂爾。若曰人皆可以為堯舜。而竟為",
    "X57n0970_001:0376b21": "之則賢智也。即修善也。性苟不具乎善。則何以能而",
    "X57n0970_001:0376b22": "何以為。則性之具善明矣。若曰人皆可以為桀紂。而",
    "X57n0970_001:0376b23": "亦竟為之。此愚情也。即修惡也。性苟不具乎惡。則何",
    "X57n0970_001:0376b24": "以能而何以為。則性之具惡又明矣。雖聖人未甞以",
    "X57n0970_001:0376c01": "善惡而明言之。若子思者。固甞發其義端於中庸矣。",
    "X57n0970_001:0376c02": "其曰。喜怒哀樂之未發謂之中。非以言其性乎。發而",
    "X57n0970_001:0376c03": "皆中節謂之和。非以言其善乎。雖不言惡。獨不可曰",
    "X57n0970_001:0376c04": "發而不中節謂之不和。非以言其惡乎。又曰。君子之",
    "X57n0970_001:0376c05": "中庸也。君子而時中。小人之中庸也。小人而無忌憚",
    "X57n0970_001:0376c06": "也。時中則善也。無忌憚則惡也。夫喜怒之和不和。莫",
    "X57n0970_001:0376c07": "不自性之所發。豈非性之本具善惡乎。惟聖人惜未",
    "X57n0970_001:0376c08": "人性之具乎善。可以為堯舜。為聖人。為賢人。為君子。",
    "X57n0970_001:0376c09": "是以諄諄設教。以勸之勉之。聖人懼夫人性之具乎",
    "X57n0970_001:0376c10": "惡。可以為桀紂。為凡夫。為下愚。為小人。是以諄諄設",
    "X57n0970_001:0376c11": "教。以懲之誡之。故夫子之於詩與春秋也。其始終本",
    "X57n0970_001:0376c12": "末。各有條貫。正以王化之本。始於天下之易行何也。",
    "X57n0970_001:0376c13": "蓋天下固知有父子也。父子不相賊。而足以為孝。天",
    "X57n0970_001:0376c14": "下固知有兄弟也。兄弟不相奪。而足以為悌。孝悌足",
    "X57n0970_001:0376c15": "而王道備。此固非有深遠而難見。勤苦而難行。故詩",
    "X57n0970_001:0376c16": "之為教也。使人歌舞佚樂。無所不至。要在不失正焉",
    "X57n0970_001:0376c17": "而已。雖然夫子。固有所甚畏也。一失容者。禮之所由",
    "X57n0970_001:0376c18": "(廢。一失言者。義之所由亡。君臣之相攘。上下之相殘。天下大亂。未甞不始於此道。是故春秋力爭於毫釐之間。",
    "X57n0970_001:0376c19": "而深明乎疑似之際。截然其有所必不可為也。此夫子勸善懲惡之教大略也。然則孟子。深於詩與春秋者也。",
    "X57n0970_001:0376c20": "第發明乎祖父道統之傳。而力教人以為善可也。至於論性。則舉天下之人如此之多。而必之以性善之說。則",
    "X57n0970_001:0376c21": "不可也。宋儒張橫渠又謂。有天地之性。氣質之性。天地之性。則性善而無惡。氣質之性。則有善而亦有惡。意言",
    "X57n0970_001:0376c22": "孟子言性善者。獨指天地之性也。諸子言善惡混者。雜指氣質之性也。余謂。性以不變為義。豈有天地之性。與",
    "X57n0970_001:0376c23": "氣質之性異哉。且人稟天地五行以成形。而天地之性亦以賦焉。是則天地者體也。氣質者用也。有體而後有",
    "X57n0970_001:0376c24": "用。豈有體獨而用兼乎。以此而言。則橫渠之言亦非是也)",
    "X57n0970_001:0377a01": "客曰。世教論性之略。已聞命矣。出世之教。論性差別",
    "X57n0970_001:0377a02": "之義如何。余曰。吾教差別論者。釋迦如來。說法四十",
    "X57n0970_001:0377a03": "九年。而有五時八教。一華嚴時。二阿含時。三方等時。",
    "X57n0970_001:0377a04": "四般若時。五法華涅槃時。八教者。一頓教。二漸教。三",
    "X57n0970_001:0377a05": "秘密教。四不定教。此之四教。名為化儀。如世藥方。一",
    "X57n0970_001:0377a06": "藏教。二通教。三別教。四圓教。此之四教。名為化法。如",
    "X57n0970_001:0377a07": "辨藥味。但化像四教。無別體相。乃以化法四教而為",
    "X57n0970_001:0377a08": "其相。今於化像四教。未暇辨之。惟約五時所說化法",
    "X57n0970_001:0377a09": "四教。以明性之善惡具與不具。第一華嚴時者。此時",
    "X57n0970_001:0377a10": "兼別教以明圓教。其所兼別。雖具明十界。若言性具。",
    "X57n0970_001:0377a11": "但言具佛界之善。不具九界之惡。以彼所明真如佛",
    "X57n0970_001:0377a12": "性。如雲外月。逈出二邊。必須斷除九界之惡。方顯佛",
    "X57n0970_001:0377a13": "界之善。若彼正說圓滿修多羅教。則備明十界皆是",
    "X57n0970_001:0377a14": "性具。本具九界名為性惡。本具佛界名為性善。修成",
    "X57n0970_001:0377a15": "九界名為修惡。修成佛界名為修善。故晉譯華嚴云。",
    "X57n0970_001:0377a16": "能隨染淨緣。遂分十法界。又云。心如工畵師。造種種",
    "X57n0970_001:0377a17": "五陰。一切世間中。無不從心造。如心佛亦爾。如佛眾",
    "X57n0970_001:0377a18": "生然。心佛及眾生。是三無差別。又云。若人欲了知三",
    "X57n0970_001:0377a19": "世一切佛。應觀法界性。一切惟心造。第二阿含時。即",
    "X57n0970_001:0377a20": "三七日。如來於華嚴頓後。脫舍那珍御之服。着丈六",
    "X57n0970_001:0377a21": "獘垢之衣。於十二年中。說四阿含經。名為漸初。惟說",
    "X57n0970_001:0377a22": "小乘三藏之教。此教雖有佛與菩薩。觀其所證。惟破",
    "X57n0970_001:0377a23": "見思。證偏空理。與二乘同。是則破去三界六凡法界。",
    "X57n0970_001:0377a24": "出三界外。入無餘涅槃寂滅而已。界惟有八。但云搆",
    "X57n0970_001:0377b01": "造。豈論性具十界。第三方等時。於十二年後。八年之",
    "X57n0970_001:0377b02": "中。說維摩楞伽楞嚴圓覺等諸大乘經。此時彈偏斥",
    "X57n0970_001:0377b03": "小。歟大褒圓。三根普潤。四教並談。佛於此時。說性具",
    "X57n0970_001:0377b04": "與夫性惡法門處。至為周足。如淨名經云。生死即涅",
    "X57n0970_001:0377b05": "槃。煩惱即菩提。又云。眼耳鼻舌入諸根皆是淨土。又",
    "X57n0970_001:0377b06": "云。有增上慢者。說離婬怒癡名為解脫。無增上慢者。",
    "X57n0970_001:0377b07": "婬怒癡即是解脫。又云。六十二見為如來種。無行經",
    "X57n0970_001:0377b08": "云。貪欲即是道。恚癡亦復然。如是三法中。具一切佛",
    "X57n0970_001:0377b09": "法。楞伽經云。如來藏為善不善因。如是之義。散在方",
    "X57n0970_001:0377b10": "等。不一而足。至於圓覺楞嚴。其於性具善惡之旨。又",
    "X57n0970_001:0377b11": "極所發明。凡此諸經。專談性具者。皆屬圓頓之教。若",
    "X57n0970_001:0377b12": "不及此者。乃方等圓教中所對藏通。及所對別教而",
    "X57n0970_001:0377b13": "已。第四般若時。說般若經。共二十二年。論此時以空",
    "X57n0970_001:0377b14": "慧之水。淘汰三乘執情。似不談乎性具。若曰般若談",
    "X57n0970_001:0377b15": "空。八十法門具顯。是則正以真空破情。而不破法。則",
    "X57n0970_001:0377b16": "彼時帶通別二。正說圓教。一以性具而為之主。第五",
    "X57n0970_001:0377b17": "法華涅槃時。此時說法華凡經八年。說涅槃纔一日",
    "X57n0970_001:0377b18": "半夜。合此二經為第五時法。而法華者。乃如來談性",
    "X57n0970_001:0377b19": "具。終圓究竟畢萃之時也。蓋如來於前四時為實施",
    "X57n0970_001:0377b20": "權者。為此性具一實之道。以施不具之三權也。至法",
    "X57n0970_001:0377b21": "華開權顯實者。開前四時三教不具之權。以顯法華",
    "X57n0970_001:0377b22": "圓具之實也。廢權立實者。廢前四時三教不具之權。",
    "X57n0970_001:0377b23": "以立法華圓具之實也。至於本門三法莫不皆然。是",
    "X57n0970_001:0377b24": "故方便品初。如來出定。歎權實二智曰。諸佛智慧甚",
    "X57n0970_001:0377c01": "深無量。其智慧門難解難入。及其下文乃曰。惟佛與",
    "X57n0970_001:0377c02": "佛。乃能究盡諸法實相。所謂諸法。有如是相。如是性。",
    "X57n0970_001:0377c03": "如是體。如是力。如是作。如是因。如是緣。如是果。如是",
    "X57n0970_001:0377c04": "報。如是本末究竟等。正以十法界十如是諸法。皆是",
    "X57n0970_001:0377c05": "實相。惟佛與佛。具足究竟權實二智。方能究盡實相",
    "X57n0970_001:0377c06": "之實。諸法之權。所以經中開人天之權云。一低頭。一",
    "X57n0970_001:0377c07": "合掌。一彈指。一散華等。皆成佛道。開聲聞之權云。聲",
    "X57n0970_001:0377c08": "聞聞此法。疑網皆已除。千二百羅漢。悉亦當作佛。聲",
    "X57n0970_001:0377c09": "聞領解云。我等今者真是聲聞。以佛道聲。令一切聞。",
    "X57n0970_001:0377c10": "我等今者真阿羅漢。普於其中。應受供養。至於調達",
    "X57n0970_001:0377c11": "受記龍女作佛。莫非開九界之權。顯佛界之實。或開",
    "X57n0970_001:0377c12": "修善。而究竟乎性善。或開修惡。而究竟乎性惡。惟佛",
    "X57n0970_001:0377c13": "與佛乃能究盡。不在茲乎。至於涅槃。則專談性惡。故",
    "X57n0970_001:0377c14": "曰。闡提善人二人。皆有佛性。名為善惡緣因。具在彼",
    "X57n0970_001:0377c15": "部。不能具引。是則欲明如來出世一大事因緣者。苟",
    "X57n0970_001:0377c16": "不知性具。善惡之旨。如無目夜遊。何以為直指人心。",
    "X57n0970_001:0377c17": "何以為見性成佛。苟非天台一宗教觀發明此旨。則",
    "X57n0970_001:0377c18": "圓頓教理。幾乎絕滅矣。虎谿懷則師云。只一具字彌",
    "X57n0970_001:0377c19": "顯今宗。以性具善他師亦知。具惡緣了他皆莫測。正",
    "X57n0970_001:0377c20": "此謂也。是故欲從事於如來圓頓法門者。則性具之",
    "X57n0970_001:0377c21": "道。是不可不知。而不可不學。即弘是道者。亦不可不",
    "X57n0970_001:0377c22": "講。而不可不廣也。故今對君。凡立八大科。以發明之。",
    "X57n0970_001:0377c23": "一真如不變十界冥伏門。二真如隨緣十界差別門。",
    "X57n0970_001:0377c24": "三不變隨緣無差而差門。四隨緣不變差而無差門。",
    "X57n0970_001:0378a01": "五因心本具毫無虧欠門。六果地融通一無所改門。",
    "X57n0970_001:0378a02": "七隨淨圓修全修在性門。八隨淨圓證舉一全收門。",
    "X57n0970_001:0378a03": "客曰。云何名為真如不變十界冥伏門。余曰。此論諸",
    "X57n0970_001:0378a04": "佛眾生。自無始劫前。未有識心時。而真如妙心不遷",
    "X57n0970_001:0378a05": "不變。清淨廣大。常住堅凝。華嚴稱為一真法界清淨",
    "X57n0970_001:0378a06": "法身。法華稱為諸法實相。圓覺稱為有大陀羅尼門。",
    "X57n0970_001:0378a07": "楞嚴稱為菩提涅槃元清淨體。又稱為空如來藏。菴",
    "X57n0970_001:0378a08": "摩羅識。真如佛性。大圓鏡智。起信論稱為本覺。論云。",
    "X57n0970_001:0378a09": "所言覺義者。謂心體離念。離念相者。等虗空界。無所",
    "X57n0970_001:0378a10": "不遍。常住一相。即是如來常住法身。依此法身。說名",
    "X57n0970_001:0378a11": "本覺。而此本覺性具十界。五陰實法。依報國土。十界",
    "X57n0970_001:0378a12": "假名。毫無虧欠。又復具足三因佛性。一正因即法身",
    "X57n0970_001:0378a13": "德。二了因即般若德。三緣因即解脫德。涅槃謂之三",
    "X57n0970_001:0378a14": "因佛性。正因法身。取其竪窮橫遍義。了因般若。取其",
    "X57n0970_001:0378a15": "當體照明義。緣因解脫。取其清淨無染義。但此本覺。",
    "X57n0970_001:0378a16": "雖具十界依正。以未隨緣故。冥伏於一性之中。未曾",
    "X57n0970_001:0378a17": "彰顯。以本具十界依報言之。則楞嚴所謂性色真空。",
    "X57n0970_001:0378a18": "性空真色。水火風空。莫不如是。清淨本然。周徧法界",
    "X57n0970_001:0378a19": "是也。以本具十界正報言之。則楞嚴所謂性見覺明。",
    "X57n0970_001:0378a20": "覺精明見。性識明知。覺明真識。莫不清淨本然周遍",
    "X57n0970_001:0378a21": "法界是也。圓覺經則曰。善男子。此菩薩及末世眾生。",
    "X57n0970_001:0378a22": "證得諸幻。滅影像故。爾時便得無方清淨。無邊虗空。",
    "X57n0970_001:0378a23": "覺所顯發。覺圓明故顯心清淨。心清淨故見塵清淨。",
    "X57n0970_001:0378a24": "見清淨故眼根清淨。根清淨故眼識清淨。識清淨故",
    "X57n0970_001:0378b01": "間塵清淨。間清淨故耳根清淨。根清淨故耳識清淨。",
    "X57n0970_001:0378b02": "識清淨故覺塵清淨。如是乃至鼻舌身意。亦復如是。",
    "X57n0970_001:0378b03": "善男子。根清淨故色塵清淨。色清淨故聲塵清淨。香",
    "X57n0970_001:0378b04": "味觸法亦復如是。善男子。六塵清淨故地大清淨。地",
    "X57n0970_001:0378b05": "清淨故水大清淨。火大風大亦復如是。善男子。四大",
    "X57n0970_001:0378b06": "清淨故。十二處十八界二十五有清淨。彼清淨故。十",
    "X57n0970_001:0378b07": "力四無所畏四無礙智。佛十八不共法。三十七助道",
    "X57n0970_001:0378b08": "品清淨。如是乃至。八萬四千陀羅尼門。一切清淨。善",
    "X57n0970_001:0378b09": "男子。一切實相性清淨故一身清淨。一身清淨故多",
    "X57n0970_001:0378b10": "身清淨。多身清淨故。如是乃至十方眾生圓覺清淨。",
    "X57n0970_001:0378b11": "善男子。一世界清淨故多世界清淨。多世界清淨故。",
    "X57n0970_001:0378b12": "如是乃至盡於虗空。圓裹三世。一切平等。清淨不動。",
    "X57n0970_001:0378b13": "善男子。虗空如是平等。不動當知覺性平等不動。四",
    "X57n0970_001:0378b14": "大不動故。當知覺性平等不動。如是乃至。八萬四千",
    "X57n0970_001:0378b15": "陀羅尼門平等不動。當知覺性平等不動。善男子。覺",
    "X57n0970_001:0378b16": "性遍滿清淨不動圓無際故。當知六根遍滿法界。根",
    "X57n0970_001:0378b17": "遍滿故。當知六塵遍滿法界。塵遍滿故。當知四大遍",
    "X57n0970_001:0378b18": "滿法界。如是乃至。陀羅尼門遍滿法界。善男子。由彼",
    "X57n0970_001:0378b19": "妙覺性遍滿故。根性塵性無壞無雜。根塵無壞故。如",
    "X57n0970_001:0378b20": "是乃至陀羅尼門無壞無雜。如百千燈光照一室。其",
    "X57n0970_001:0378b21": "光遍滿無壞無雜。此亦明眾生本有圓覺妙性。具十",
    "X57n0970_001:0378b22": "種法界故。至果成證得諸幻。滅十界事中影像。使得",
    "X57n0970_001:0378b23": "性具十界。莫不清淨不動遍滿。以復真如不變之三",
    "X57n0970_001:0378b24": "德也。然則十界即三因也。三因即十界也。雖然相即。",
    "X57n0970_001:0378c01": "而有性善性惡之殊。本具九界三因。名為性惡。本具",
    "X57n0970_001:0378c02": "佛界三因。名為性善。而此十界善惡三因。既居於一",
    "X57n0970_001:0378c03": "性之中。即之彌分。派之常合。華嚴稱為一微塵中具",
    "X57n0970_001:0378c04": "足大千經卷。首楞嚴稱為擣萬種香為丸。若燒一塵。",
    "X57n0970_001:0378c05": "具足眾氣。淨名稱為入此室者。惟聞諸佛功德之香。",
    "X57n0970_001:0378c06": "大集稱為如人入海浴。已用諸河之水。即此義也。恐",
    "X57n0970_001:0378c07": "於此義未了。復示之圖。俾讀此書者。觀像以得意焉。",
    "X57n0970_001:0379a01": "真如不變十界冥伏之圖",
    "X57n0970_001:0380a01": "客曰。云何名為真如隨緣十界差別門。余曰。前引華",
    "X57n0970_001:0380a02": "嚴。能隨染淨緣。具造十法界者。正以法界圓融之體。",
    "X57n0970_001:0380a03": "真如不變之性。如君子不器。善惡皆能。圓頓教旨無",
    "X57n0970_001:0380a04": "功用道。極要緊處。全在此能之一字上建立。若它別",
    "X57n0970_001:0380a05": "教所宗但中佛性。惟具善而不具惡。其於文經為善",
    "X57n0970_001:0380a06": "之事。或者能之。若於武緯征伐之事。則不能之。何足",
    "X57n0970_001:0380a07": "以苾才無不具。藝無不就。成德之士哉。若圓頓教旨",
    "X57n0970_001:0380a08": "所明。真如不變之體。既具十界善惡之性。故未隨緣",
    "X57n0970_001:0380a09": "時。則居然不變。若隨緣時。而有十界染淨之用。謂能",
    "X57n0970_001:0380a10": "隨染緣造九法界。隨淨緣造佛法界。十種法界既是",
    "X57n0970_001:0380a11": "性具。又是能事。惟彰己能。何過之有。非比淳善之人。",
    "X57n0970_001:0380a12": "一切惡事。本非所能。被惡人逼。強令作惡。慮其名德",
    "X57n0970_001:0380a13": "俱喪。則慚恧無地。斯為過矣。然此一門。宜分因果。因",
    "X57n0970_001:0380a14": "論方修。果論感報。方修之因。復有二種。一起念名造。",
    "X57n0970_001:0380a15": "二搆作名造。起念名造者。如世人日用根塵相對。凡",
    "X57n0970_001:0380a16": "起一念。必屬一界。一界生起名事造。九界冥伏為理",
    "X57n0970_001:0380a17": "具。以冥伏故不有。以現起故不無。全造而具。故不有",
    "X57n0970_001:0380a18": "而恒有。全具而造。故不無而恒無。不有不無。實相理",
    "X57n0970_001:0380a19": "顯。故善觀一念者。三智一心中得矣。二搆作名造者。",
    "X57n0970_001:0380a20": "依此真如所起一念。漸漸增長。搆造染淨二因。成業",
    "X57n0970_001:0380a21": "性故。現起冥伏。義同上說。是故能善觀一心為界者。",
    "X57n0970_001:0380a22": "三智亦一心中得矣。果論感報者。約三世論。方修之",
    "X57n0970_001:0380a23": "因若在過去。則感報之果在現在。若方修之因在現",
    "X57n0970_001:0380a24": "在。則感報之果在未來。又方修之因有轉不轉。感報",
    "X57n0970_001:0380b01": "之果有定不定。轉則不定。不轉則定。如一念貪心起。",
    "X57n0970_001:0380b02": "為地獄因。若能改格前非。慚愧懺悔。或轉為人天。或",
    "X57n0970_001:0380b03": "轉為四聖。在其用心勵行之不同。下當列圖具明其",
    "X57n0970_001:0380b04": "相。使閱者有所照非成是焉。",
    "X57n0970_001:0380b05": "真如隨緣十界差別之圖",
    "X57n0970_001:0381a01": "佛界現起九界冥伏之圖",
    "X57n0970_001:0381b01": "一佛法界者慈雲大師法界圖說云。若人因讀圓滿",
    "X57n0970_001:0381b02": "修多羅。及聞善知識所說。起淨信心。信己一念三道",
    "X57n0970_001:0381b03": "之性。即三德性。苦道即法身。煩惱即般若。結業即解",
    "X57n0970_001:0381b04": "脫。法身究竟。般若清淨。解脫自在。一究竟一切究竟。",
    "X57n0970_001:0381b05": "般若解脫亦究竟。一清淨一切清淨。法身解脫亦清",
    "X57n0970_001:0381b06": "淨。一自在一切自在。法身般若亦自在。即一而三。即",
    "X57n0970_001:0381b07": "三而一。非縱非橫。亦非一異。法身常住。餘亦常住。樂",
    "X57n0970_001:0381b08": "我淨亦如是。是則常樂四德祕密之藏。遍一切處。一",
    "X57n0970_001:0381b09": "切諸法。悉是佛法。既信是已。以境繫心。以心繫境。心",
    "X57n0970_001:0381b10": "境念念相續不斷。必見法性。設未相應。當依一實無",
    "X57n0970_001:0381b11": "作四諦。起四大誓。無所求中吾故求之。依前苦道即",
    "X57n0970_001:0381b12": "苦諦。發一誓願。未度者令度。煩惱及業即集諦。發一",
    "X57n0970_001:0381b13": "誓願。未解者令解。苦通即法身。即是滅諦。發一誓願。",
    "X57n0970_001:0381b14": "未涅槃者令得涅槃。煩惱即菩提。即是道諦。發一誓",
    "X57n0970_001:0381b15": "願。未安者令安。四弘不入。當巧安心止觀。如是次第",
    "X57n0970_001:0381b16": "具修十法。必入五品六根。及分證位。名佛法界。",
    "X57n0970_001:0381b17": "釋曰。若約佛界。論方修之因轉不轉。感報之果定不",
    "X57n0970_001:0381b18": "定者。佛果既是究竟三身。則惟是定。無不定義。若方",
    "X57n0970_001:0381b19": "修之因。二種中正以佛界現起。則九界冥伏。於一性",
    "X57n0970_001:0381b20": "之中。隨外熏緣強弱不同。如初起一念佛界之心。名",
    "X57n0970_001:0381b21": "造居凡夫。不定聚者。人分兩品。一者若人發佛界心",
    "X57n0970_001:0381b22": "已。其志堅固。念念在道。一入永入。此則更無退轉。二",
    "X57n0970_001:0381b23": "者是人雖始發心求佛。然而立心不固。弘誓非堅。或",
    "X57n0970_001:0381b24": "逢逆境。而退為偏乘。或遇順境。而即興凡念。人天善",
    "X57n0970_001:0382a01": "道。逐境漂流。惡道三途。逢緣墮落。起念之造既然。搆",
    "X57n0970_001:0382a02": "作之修亦爾。不退轉者。如善財南求。常啼東請。割內",
    "X57n0970_001:0382a03": "貿鴿。至死而不退。投身喂虎。委骨而無移。以進例退。",
    "X57n0970_001:0382a04": "應亦多人。不足為訓。故其錄少出耳。",
    "X57n0970_001:0382b01": "菩薩界現起九界冥伏之圖",
    "X57n0970_001:0382c01": "二菩薩法界者法界圖說云。若觀根塵。為迷解本。迷",
    "X57n0970_001:0382c02": "故則有十界苦集。悟故則有四聖滅道。緣此無量四",
    "X57n0970_001:0382c03": "諦。起無量誓願。未度者令度。未解者令解。未安者令",
    "X57n0970_001:0382c04": "安。未得涅槃者令得涅槃。善巧度生。慈眼視物。所集",
    "X57n0970_001:0382c05": "福業與眾生共。如是起一念者。名菩薩法界。",
    "X57n0970_001:0382c06": "釋曰。若約菩薩法界。論方修有轉不轉。果報有退不",
    "X57n0970_001:0382c07": "退者。此中明轉不轉。復有進不進。退不退二義。言不",
    "X57n0970_001:0382c08": "轉者。惟修此菩薩道而已。轉者復二。有轉心為佛道",
    "X57n0970_001:0382c09": "進而不退者。有雖轉而不進者。果報中復有轉不轉",
    "X57n0970_001:0382c10": "二義。轉者。別教菩薩。登初地。破無明惑。有轉入圓教",
    "X57n0970_001:0382c11": "二住者。此即教行二道。雖則不圓。至於證道。證與圓",
    "X57n0970_001:0382c12": "同是也。不轉者。則始終三道皆別也。然而既登初地。",
    "X57n0970_001:0382c13": "則惟進無退。故無不退義也。若約人論退轉者。如舍",
    "X57n0970_001:0382c14": "利弗尊者。往劫之先。修菩薩道。因外道婆羅門。乞施",
    "X57n0970_001:0382c15": "其眼。菩薩曰。眼施何用。可乞它物。外道曰。餘無所需。",
    "X57n0970_001:0382c16": "必欲眼爾。菩薩未具忍力。勉強剜施。外道得眼。嗔而",
    "X57n0970_001:0382c17": "擲地曰。我謂菩薩之眼。必香潔清美。故來乞之。若仍",
    "X57n0970_001:0382c18": "臭穢。與庸人何異。不須此物。以足踐踏而去。菩薩曰。",
    "X57n0970_001:0382c19": "濁世眾生。剛強乃爾。無用之物必欲求之。得之賤辱。",
    "X57n0970_001:0382c20": "真難可度。不如舍菩薩道。修於聲聞自出生死。由是",
    "X57n0970_001:0382c21": "漸退墮為凡夫。釋論云。舍利弗修菩薩道。經六十劫。",
    "X57n0970_001:0382c22": "於六心中退。又如法華會上。諸聲聞眾。於塵點劫前。",
    "X57n0970_001:0382c23": "大通智勝佛。十六王子所。同聽法華。發無上心。修菩",
    "X57n0970_001:0382c24": "薩行。有不退者。久已作佛。有退轉者。舍大取小。退為",
    "X57n0970_001:0383a01": "凡夫。小乘機熟。今為二乘。直至今生。如來更以五時",
    "X57n0970_001:0383a02": "說法。而成熟之。方得受記。當來作佛。故知修行佛道。",
    "X57n0970_001:0383a03": "與菩薩道。俱有退不退異也。",
    "X57n0970_001:0383b01": "緣覺法界現起九界冥伏之圖",
    "X57n0970_001:0383c01": "緣覺法界者法界圖說云。若根塵念起。了之從無明",
    "X57n0970_001:0383c02": "生。生故有行。行招名色。乃至老死。三世相續。如舞火",
    "X57n0970_001:0383c03": "輪。因緣本空。幻化不實。求自然慧。樂獨善寂。觀空心。",
    "X57n0970_001:0383c04": "重。耽住寂定。雖得道果。不慕化人。復有觀物榮落。悟",
    "X57n0970_001:0383c05": "世非常。聞空得道。名為獨覺。如是行者。名為緣覺法",
    "X57n0970_001:0383c06": "界。方修之因轉不轉。果報退不退。於下聲聞法界中",
    "X57n0970_001:0383c07": "共論。",
    "X57n0970_001:0384a01": "聲聞法界現起九界冥伏之圖",
    "X57n0970_001:0384b01": "聲聞法界者法界圖說云。若根塵因緣。隨有一念。依",
    "X57n0970_001:0384b02": "色心故苦。由煩惱故集。厭苦斷集。非對治如何。遂依",
    "X57n0970_001:0384b03": "四諦。修十六觀三十七品。如救頭然。由四善根。得入",
    "X57n0970_001:0384b04": "無漏四沙門果。證二涅槃。會偏真理。不得佛法。不慕",
    "X57n0970_001:0384b05": "化人。如獐獨跳不顧後羣。如此一念。名聲聞法界。",
    "X57n0970_001:0384b06": "釋曰。若約緣覺聲聞二法界。論方修有轉不轉。果報",
    "X57n0970_001:0384b07": "有退不退者。亦以一界既起。九界冥伏。於一性之中。",
    "X57n0970_001:0384b08": "隨外熏緣強弱。性不可定。餘義同於菩薩轉不轉中。",
    "X57n0970_001:0384b09": "復有進不進。退不退二義。言不轉者。惟修二乘之法",
    "X57n0970_001:0384b10": "而已。轉則有二。一發心轉為菩薩。二發心轉為佛界。",
    "X57n0970_001:0384b11": "轉此二界。復有二心。有一轉之後進而不退者。有雖",
    "X57n0970_001:0384b12": "轉而不進者。果報復有轉不轉二義。不轉者。即定性",
    "X57n0970_001:0384b13": "聲聞緣覺是也。轉者。即藏教二乘人。為通教大乘所",
    "X57n0970_001:0384b14": "接。或通教為別圓二教所接。或從空入。假學菩薩法。",
    "X57n0970_001:0384b15": "或空入假中。修行佛道是也。",
    "X57n0970_001:0385a01": "天界現起九界冥伏之圖",
    "X57n0970_001:0385b01": "天法界者法界圖說云。若念心起。多忻天樂。篤其善",
    "X57n0970_001:0385b02": "心。希於來報。齋戒純淨。飯食沙門。造立塔寺。及佛形",
    "X57n0970_001:0385b03": "像。書寫大乘。濟惠貧病。於十善法。止作具修。自然成",
    "X57n0970_001:0385b04": "性。或關禁六根。使六情不蕩。六塵不入。得欲界禪。及",
    "X57n0970_001:0385b05": "色無色定。身心寂靜。三業調良。如此一念。名天法界。",
    "X57n0970_001:0385b06": "釋曰。約天法界。論方修有轉不轉。亦以一界現起。九",
    "X57n0970_001:0385b07": "界冥伏。於一性之中。隨外熏緣強弱不同。或修下天",
    "X57n0970_001:0385b08": "之福。而轉為上天。或轉為出世間禪。或減上天之福。",
    "X57n0970_001:0385b09": "而轉為下天。轉為人界。轉為修羅。與夫三途。初不可",
    "X57n0970_001:0385b10": "定。果報有退不退者。不退則長時受天之報。或更昇",
    "X57n0970_001:0385b11": "上天。或因修欲定。未到地定。或得初禪二禪。三禪四",
    "X57n0970_001:0385b12": "禪等定。而進昇上界。此則不獨不退。兼之有進者也。",
    "X57n0970_001:0385b13": "若天福既盡。而為人道修羅。所謂降德貶墜是也。或",
    "X57n0970_001:0385b14": "天福既盡。而先世惡種正萌。而竟墮三途。如鬱頭藍",
    "X57n0970_001:0385b15": "弗。利根聰明。能伏煩惱。得無想定。八萬劫天報既盡。",
    "X57n0970_001:0385b16": "命終之後。墮為飛貍之身。或將崩而昇。轉其果報。免",
    "X57n0970_001:0385b17": "於惡趣。生於善道。如三十三天五衰相現。中陰相起。",
    "X57n0970_001:0385b18": "應作猪身。帝釋教其修三歸依法。得免畜生之報。生",
    "X57n0970_001:0385b19": "於舍衛國長者之家。聞法入道。故逐心生。相隨心轉。",
    "X57n0970_001:0385b20": "初無定體也。",
    "X57n0970_001:0386a01": "人界現起九界冥伏之圖",
    "X57n0970_001:0386b01": "人法界者法界圖說云。若其念念。以無常立德。五戒",
    "X57n0970_001:0386b02": "修身。於國惟忠。於家惟孝。謙損居眾。中正存誠。推德",
    "X57n0970_001:0386b03": "於人。引咎向己。尊上恤下。給孤濟貧。慚愧是壞。慈和",
    "X57n0970_001:0386b04": "為性。深信三寶。崇重三歸。精修齊戒。建立塔寺。但希",
    "X57n0970_001:0386b05": "世樂。無升出心。貪惜自身。戀著眷屬。如此一念。名人",
    "X57n0970_001:0386b06": "法界。",
    "X57n0970_001:0386b07": "釋曰。約人界論方修轉不轉。果報退不退者。亦以一",
    "X57n0970_001:0386b08": "界現起。九界冥伏。於一性之中。隨外熏緣。強弱不同。",
    "X57n0970_001:0386b09": "復不可定四洲人道中。惟此南洲。人心黠慧。易可化",
    "X57n0970_001:0386b10": "度。心極易轉。如論方修起念。於日用中。根塵相對。而",
    "X57n0970_001:0386b11": "有念生。於十界中。必落一界。未聞大道者。善亦不過",
    "X57n0970_001:0386b12": "於人天。惡則墜墮於三途。如曰人皆可以為堯舜。而",
    "X57n0970_001:0386b13": "竟為之。生前不失為人中之大聖。死後不失為上界",
    "X57n0970_001:0386b14": "之天曹。人皆可以為桀紂。而亦竟為之。生前則失位",
    "X57n0970_001:0386b15": "而殞身。死後必三途之為報。豈非人道轉。而為人中",
    "X57n0970_001:0386b16": "之聖。天中之聖乎。故人天六道。轉與不轉。未始離乎",
    "X57n0970_001:0386b17": "方今日用之一念也。其若曾聞大道。或淺悟偏乘。或",
    "X57n0970_001:0386b18": "深信真如。正方修人道也。而或轉為出世偏乘。或轉",
    "X57n0970_001:0386b19": "為涅槃大道。故佛世之得度成道者。類是人王宰官。",
    "X57n0970_001:0386b20": "長者居士。此方之成佛作祖者。悉係人中俊傑。儒道",
    "X57n0970_001:0386b21": "英豪。果報定不定者。若將因驗果。以果證因。貧富貴",
    "X57n0970_001:0386b22": "賤。業有前定。其或相逐心生。報隨業轉。亦不可定。如",
    "X57n0970_001:0386b23": "報本貧賤。苟有一德之格天。則轉為富貴者有之。身",
    "X57n0970_001:0386b24": "當富貴。有一行之失德。則轉為貧賤者有之。如裴度",
    "X57n0970_001:0387a01": "之還帶。宋祁之度蟻。皆其事也。",
    "X57n0970_001:0387b01": "阿修羅界現起九界冥伏之圖",
    "X57n0970_001:0387c01": "阿修羅法界者法界圖說云。若其念念。雖好修善布",
    "X57n0970_001:0387c02": "施齋戒。而多猜嫌。狐疑進退。所修福業。多為勝他。見",
    "X57n0970_001:0387c03": "人修善。情多嫉忌。貢高我慢。珍己輕人。欲彼歸從。不",
    "X57n0970_001:0387c04": "耐謙損。如鴟高飛下視。外揚仁義。內無實德。眾前談",
    "X57n0970_001:0387c05": "論。引長於我。不循理正。不媿賢能。如此行心。是阿修",
    "X57n0970_001:0387c06": "羅法界。",
    "X57n0970_001:0387c07": "釋曰。約修羅界。論方修與搆作轉不轉。果報定不定",
    "X57n0970_001:0387c08": "者。亦以一界現起。九界冥伏。於一性之中。隨外熏緣。",
    "X57n0970_001:0387c09": "強弱不同。若其念念如此立行。則定是修羅之因。勢",
    "X57n0970_001:0387c10": "不可轉。其或心生慚愧。改惡遷善。則轉為人天善道。",
    "X57n0970_001:0387c11": "或聞大道。轉為出世間心。即不可定。其若轉為斯下。",
    "X57n0970_001:0387c12": "為畜為鬼為獄。既一失念。則無惡而不為。無趣而不",
    "X57n0970_001:0387c13": "墮也。果報定不定者。楞嚴經說四種修羅。謂胎卵濕",
    "X57n0970_001:0387c14": "化。天趣人趣。鬼趣畜趣。其餘是定非不定。惟以護法",
    "X57n0970_001:0387c15": "力。乘道入空。此種修羅。常住如來法會之下。既聞大",
    "X57n0970_001:0387c16": "道。發迴向改悔心。乃乘急戒緩之人也。轉入菩薩道",
    "X57n0970_001:0387c17": "佛道。難可測量。",
    "X57n0970_001:0388a01": "餓鬼法界現起九界冥伏之圖",
    "X57n0970_001:0388b01": "餓鬼法界者法界圖說云。若其念念無慚無愧。貪求",
    "X57n0970_001:0388b02": "無足。慳吝鄙惜。不施一毛。剋削於人。裒歸於我。見人",
    "X57n0970_001:0388b03": "布施。傍起遮障。見人得利。心生熱惱。性多謟曲。常起",
    "X57n0970_001:0388b04": "邪見。人前正容。屏處放恣。破齊犯戒。恣貪飲食。不信",
    "X57n0970_001:0388b05": "罪福。不信因果。不信三寶。不孝所親。是名餓鬼法界。",
    "X57n0970_001:0388b06": "釋曰。約餓鬼法界。論方修與搆作轉不轉。果報定不",
    "X57n0970_001:0388b07": "定者。正以一界現起。九界冥伏。於一性之中。隨其修",
    "X57n0970_001:0388b08": "力強弱。或起或伏。性不可定。若其念念如此。定是餓",
    "X57n0970_001:0388b09": "鬼法界。勢不可轉。其若心生慚愧。改惡遷善。則轉為",
    "X57n0970_001:0388b10": "人天善道。或聞大道。轉為出世間心。即不可定。若轉",
    "X57n0970_001:0388b11": "為斯下。為畜為獄。既一失念。則無惡而不造。無趣而",
    "X57n0970_001:0388b12": "不墮也。果報定不定者。第此道有神鬼之分。神道則",
    "X57n0970_001:0388b13": "楞嚴所謂情少想多。輕舉非遠。即為大力。鬼王飛行。",
    "X57n0970_001:0388b14": "羅剎。地行羅剎。遊於四天。所去無礙。其中若有善願",
    "X57n0970_001:0388b15": "善心。護持戒人。或護神呪。隨持呪者。或護禪定。保綏",
    "X57n0970_001:0388b16": "法忍。是等親住如來座下。此亦乘急戒緩之流。果報",
    "X57n0970_001:0388b17": "雖定。既能聞法護法。或轉重報為輕報。則不可定也。",
    "X57n0970_001:0388b18": "若七情三想。沈下水輪。生於火際。受氣猛火。身為餓",
    "X57n0970_001:0388b19": "鬼。常被焚燒。水能害已。無食無飲。經百千劫。此則定",
    "X57n0970_001:0388b20": "非是不定。其若面然鬼王。啟如來施食之教。雖是觀",
    "X57n0970_001:0388b21": "音現示。然非實無以施權。非權無以引實。矧受如來",
    "X57n0970_001:0388b22": "瑜伽法食者。能免多劫之苦。而超生善道。果報豈有",
    "X57n0970_001:0388b23": "定乎。",
    "X57n0970_001:0389a01": "畜生法界現起九界冥伏之圖",
    "X57n0970_001:0389b01": "畜生法界者法界圖說云。若其念念耽湎五欲。貪多",
    "X57n0970_001:0389b02": "眷屬。日增月甚。而無厭足。曲理枉物。斷不以公。非法",
    "X57n0970_001:0389b03": "取財。動不由義。秪圖己利。不惻孤貪。明負他財。魯扈",
    "X57n0970_001:0389b04": "抵突。市易負直。公行劫奪。不忠不孝。無賢無愚。不信",
    "X57n0970_001:0389b05": "因果。不信三寶。癡騃無恥。現同畜生。是名畜生法界。",
    "X57n0970_001:0389b06": "釋曰。約畜生法界。論方修與搆作轉不轉。亦以一界",
    "X57n0970_001:0389b07": "現起。九界冥伏。於一性之中。隨其外熏緣強弱。性不",
    "X57n0970_001:0389b08": "可定。若其念念如此。定是畜生法界。勢不可轉。其若",
    "X57n0970_001:0389b09": "心生慚愧。改惡遷善。則轉為人天道。或聞大道。轉為",
    "X57n0970_001:0389b10": "出世間心。則不可定也。若轉為斯下。為地獄趣。既一",
    "X57n0970_001:0389b11": "失念。則上品十惡。誹謗三寶。毀菩薩戒等。無惡而不",
    "X57n0970_001:0389b12": "為也。約果報論定不定者。若相遂心生。果隨因轉。如",
    "X57n0970_001:0389b13": "畜之業報。定在屠割。以供庖厨。亦有轉禍為福者。如",
    "X57n0970_001:0389b14": "善鹿王。代母鹿以趣王厨。王問所以。鹿以實對。王因",
    "X57n0970_001:0389b15": "自悔。向鹿說偈。汝為鹿頭人。我為人頭鹿。從今釋汝",
    "X57n0970_001:0389b16": "去。隨意遂水草。遂兼惡鹿王所部羣鹿。俱得解脫獵",
    "X57n0970_001:0389b17": "狩之難。豈非報亦可轉乎。又如十千游魚。蒙流水長",
    "X57n0970_001:0389b18": "者。放生施食。說微妙法。命終之後。生三十三天。至光",
    "X57n0970_001:0389b19": "明會上。以聞法因緣。得受記成佛。故六道之中。皆有",
    "X57n0970_001:0389b20": "佛力法力慈悲之力。轉重為輕。化惡為善。直至解脫。",
    "X57n0970_001:0389b21": "俱不可定也。",
    "X57n0970_001:0390a01": "地獄法界現起九界冥伏之圖",
    "X57n0970_001:0390b01": "地獄法界者法界圖說云。若人親近邪惡友。及性自",
    "X57n0970_001:0390b02": "作惡。起增上心。念念相續。造上品十惡。謂殺盜淫。妄",
    "X57n0970_001:0390b03": "言綺語。兩舌惡罵。貪嗔邪見。及五逆罪。犯四重禁。汙",
    "X57n0970_001:0390b04": "梵行人。沽酒醉亂。不思君父師長恩德。橫生熱惱。挫",
    "X57n0970_001:0390b05": "抑賢能。黨彼不肖。破塔壞寺。燒壞經像。謗毀大乘。斷",
    "X57n0970_001:0390b06": "學般若。謗無諸佛。破戒受施。用三寶物。偷僧祇物。起",
    "X57n0970_001:0390b07": "於外道斷常諸見。破正因果三世之法。習十二種惡",
    "X57n0970_001:0390b08": "律儀法。(一屠兒。二魁劊。三養猪。四養雞。五捕魚。六獵者。七網鳥。八捕蟒。九呪龍。十獄卒。十一盜賊。",
    "X57n0970_001:0390b09": "十二為王捕賊。及養蚕等業)如是等輩。入阿鼻大熱大寒諸大地",
    "X57n0970_001:0390b10": "獄。是名地獄法界。",
    "X57n0970_001:0390b11": "釋曰。地獄法界。約方修與搆作二因。論轉不轉者。亦",
    "X57n0970_001:0390b12": "以一界見起九界。冥伏於一性之中。隨其造力強弱。",
    "X57n0970_001:0390b13": "性不可定。若其念念。作此地獄之因。相續不斷。習以",
    "X57n0970_001:0390b14": "成性。則不可轉。或能慚愧改革。一念回心。即是善道。",
    "X57n0970_001:0390b15": "或照破此地獄惡念。為四諦。為十二因緣。為六度。為",
    "X57n0970_001:0390b16": "空假中三諦三觀。則轉為出世間。眾生心行。因倒因",
    "X57n0970_001:0390b17": "起。轉與不轉。皆不可定。如阿闍世王。殺父害母。身瘡",
    "X57n0970_001:0390b18": "腫熱。七日之後。當墮地獄。受耆婆大臣勸來佛所。蒙",
    "X57n0970_001:0390b19": "如來月愛三昧光明所照。頓獲清涼。身瘡痊愈。聞佛",
    "X57n0970_001:0390b20": "說法。懺悔心重。地獄相滅。得無根信。此已成之因。將",
    "X57n0970_001:0390b21": "墮之果。承佛法力。承懺悔力。承大信力。尚能轉地獄",
    "X57n0970_001:0390b22": "界。為佛法界。況不滅罪生善界乎。又如楞嚴經。佛告",
    "X57n0970_001:0390b23": "阿難。諸佛如來。語無虗妄。若復有人。身具四重十波",
    "X57n0970_001:0390b24": "羅夷。瞬息即經此方他方阿鼻地獄。乃至十方窮書",
    "X57n0970_001:0391a01": "無間。靡不經歷。能以一念。將此法門。於末劫中。開示",
    "X57n0970_001:0391a02": "未學。是人罪障。應念消滅。變其所受地獄苦因。成安",
    "X57n0970_001:0391a03": "樂國。豈非地獄之因。因弘法力。亦可轉耶。約果報論。",
    "X57n0970_001:0391a04": "定不定者。若尋常所論因果。既入地獄。決定受報。無",
    "X57n0970_001:0391a05": "不定理。若不思謙力。懺悔力。亦可迴其定果。得生善",
    "X57n0970_001:0391a06": "處。如仙豫國王。所殺五百婆羅門外道竟。墮阿鼻地",
    "X57n0970_001:0391a07": "獄。而興三念。一者知是地獄。二者知為仙豫所殺。三",
    "X57n0970_001:0391a08": "者知因邪見之罪。故墮地獄。由此生大慚愧。懺悔往",
    "X57n0970_001:0391a09": "業。即滅地獄。而得生天。故知阿鼻地獄。全處極聖之",
    "X57n0970_001:0391a10": "自心。毗盧身土。不逾下凡之一念。轉之變之。職由乎",
    "X57n0970_001:0391a11": "人。苟有重悔重悟。變地獄為天堂。在頃刻間也。",
    "X57n0970_001:0391a13": "性善惡論卷之一"
}