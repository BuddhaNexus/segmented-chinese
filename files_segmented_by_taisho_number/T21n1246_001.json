{
    "T21n1246_001:0219b15": "摩訶吠室囉末那野提婆喝囉闍",
    "T21n1246_001:0219b16": "陀羅尼儀軌(一卷)",
    "T21n1246_001:0219b18": "般若斫羯囉譯",
    "T21n1246_001:0219b19": "畫像品第一",
    "T21n1246_001:0219b20": "若有善男子善女人。受持此陀羅尼者。先須",
    "T21n1246_001:0219b21": "畫像。其畫像時。彩色中輒不得著皮膠。唯用",
    "T21n1246_001:0219b22": "香汁。白月一日請匠清潔澡浴持齋受八戒。",
    "T21n1246_001:0219b23": "出入時須三具衣。若上廁即香湯沐浴。亦莫",
    "T21n1246_001:0219b24": "論手功多少。便取細白疊。若無白疊好細",
    "T21n1246_001:0219b25": "絹亦得。一丈五尺。畫天王。身著七寶金剛",
    "T21n1246_001:0219b26": "莊嚴鉀冑。其左手執三叉戟右手托腰(又一",
    "T21n1246_001:0219b27": "本左手捧塔)其脚下踏三夜叉鬼。中央名地天亦名",
    "T21n1246_001:0219b28": "歡喜天。左邊名尼藍婆。右邊名毘藍婆。其天",
    "T21n1246_001:0219b29": "王面作可畏。猛形怒眼滿開其右邊畫五太",
    "T21n1246_001:0219c01": "子及兩部夜叉羅剎眷屬。左邊畫五行道天",
    "T21n1246_001:0219c02": "女及妻等眷屬。廣如大經說。",
    "T21n1246_001:0219c03": "作壇場品第二",
    "T21n1246_001:0219c04": "若欲作壇時。白月初一日起首作。八肘亦六",
    "T21n1246_001:0219c05": "肘八寸此是方壇。即簡勝地深掘一丈。出骨",
    "T21n1246_001:0219c06": "瓦石等惡物。別處取淨土堅築平正。乾已後",
    "T21n1246_001:0219c07": "便取黃土細攞。和白檀香末泥壇。削刮",
    "T21n1246_001:0219c08": "如鏡面即取米粉染五色。畫剋壇上作三隔",
    "T21n1246_001:0219c09": "院。當中央畫一金剛火焰輪又一本云畫一",
    "T21n1246_001:0219c10": "火珠光炎上出四角頭各各畫十字形拔折",
    "T21n1246_001:0219c11": "羅。第二院中央畫火珠光焰上出。東南面畫",
    "T21n1246_001:0219c12": "三叉鈷戟西南面畫一君遲。瓶口中著蓮華。",
    "T21n1246_001:0219c13": "西北面畫一大螺。第三院中東面畫師子王。",
    "T21n1246_001:0219c14": "南面畫龍王。西面畫孔雀王。北面畫夜叉王",
    "T21n1246_001:0219c15": "柱杖立地。又壇四角各各著一香水瓶。其瓶",
    "T21n1246_001:0219c16": "口中著雜輕菓子及花葉等。然後呪師洗浴",
    "T21n1246_001:0219c17": "著新淨衣。於天王像前設種種香花飲食。供",
    "T21n1246_001:0219c18": "養訖呪訶梨勒一百八顆。呪一顆火中燒滿。",
    "T21n1246_001:0219c19": "即每日送金一鋌。與呪師無所乏少。若得金",
    "T21n1246_001:0219c20": "時。即日盡用供養三寶及貧兒。莫生慳悋心。",
    "T21n1246_001:0219c21": "結界品第三",
    "T21n1246_001:0219c22": "若欲結界時。先念摩訶毘盧遮那佛一百遍。",
    "T21n1246_001:0219c23": "然後結界。即發大願言。我某甲頂戴五夜叉。",
    "T21n1246_001:0219c24": "脚踏諸羅剎。仰啟盡虛空遍法界一切諸佛",
    "T21n1246_001:0219c25": "菩薩。金剛密迹力士一切諸善神王。天神王",
    "T21n1246_001:0219c26": "地神王山林河海日月五星二十八宿。閻羅法",
    "T21n1246_001:0219c27": "王五道將軍太山府君司命司錄。怨家債主",
    "T21n1246_001:0219c28": "冥官業道行病鬼王毘首羯摩天子。五方藥",
    "T21n1246_001:0219c29": "叉大將三天童子七星七宿日月天子。難陀",
    "T21n1246_001:0220a01": "跋難陀和修吉等諸大龍王皆悉證知。我今",
    "T21n1246_001:0220a02": "某甲為欲成就大陀羅尼神驗法門。唯願如",
    "T21n1246_001:0220a03": "上一切賢聖護念加持。速得成就悉令歡喜",
    "T21n1246_001:0220a04": "(三遍啟請)。又別請五方龍王四大天王二十八部諸",
    "T21n1246_001:0220a05": "鬼神。又別請五方藥叉眾。先誦心呪呪曰。",
    "T21n1246_001:0220a06": "婆帝吒(一)摩訶摩訶嚕(二)烏呼烏呼(三)羅阿",
    "T21n1246_001:0220a07": "盡吒帝(四)莎訶",
    "T21n1246_001:0220a08": "誦二十一遍即成結界若向人家治病之時。",
    "T21n1246_001:0220a09": "先須謹請五方藥叉。東方青帝藥叉。身長三",
    "T21n1246_001:0220a10": "丈二尺口吐青氣　南方赤帝　西方白帝",
    "T21n1246_001:0220a11": "北方黑帝中央黃帝等。身長亦同青帝吐氣",
    "T21n1246_001:0220a12": "依方。吐并請眷屬。",
    "T21n1246_001:0220a13": "手印品第四",
    "T21n1246_001:0220a14": "藥叉立身印第一",
    "T21n1246_001:0220a15": "以右脚直左脚踏地。相去一肘許。以左手三",
    "T21n1246_001:0220a16": "指直竪。以大指捻小指甲上託腰。三指向前。",
    "T21n1246_001:0220a17": "以右手五指。拓面上作嗔色。結界繞壇右轉",
    "T21n1246_001:0220a18": "一。度一呪即說呪曰。",
    "T21n1246_001:0220a19": "唵(一)帝婆藥叉(二)盤陀盤陀(三)訶呵訶呵(四)莎",
    "T21n1246_001:0220a20": "訶(五)",
    "T21n1246_001:0220a21": "喚羅剎身印第二",
    "T21n1246_001:0220a22": "兩手合掌。二小指相鉤。二大指並相著合腕。",
    "T21n1246_001:0220a23": "頭指來去。",
    "T21n1246_001:0220a24": "藥叉鉤印第三",
    "T21n1246_001:0220a25": "准前身印。以右手頭指。在中指第三節上。當",
    "T21n1246_001:0220a26": "心上右轉行道。一切藥叉并諸眷屬。皆悉歡",
    "T21n1246_001:0220a27": "喜常為守護事於呪師。",
    "T21n1246_001:0220a28": "藥叉火輪印第四",
    "T21n1246_001:0220a29": "左手中拄右頭指。右手中指拄左頭指。二",
    "T21n1246_001:0220b01": "無名指屈於掌中。二節相背。二大指二小指",
    "T21n1246_001:0220b02": "並直竪頭相拄。誦大心呪。",
    "T21n1246_001:0220b03": "藥叉身印第五",
    "T21n1246_001:0220b04": "三藥叉治一切鬼病。當依身印。與君荼利立",
    "T21n1246_001:0220b05": "身印同。二手兩大指屈於掌中。二無名指壓",
    "T21n1246_001:0220b06": "二大指甲上。頭指中指小指並直竪頭拄。翼",
    "T21n1246_001:0220b07": "二肘去乳房五寸誦大身呪。",
    "T21n1246_001:0220b08": "大歡喜王印第六",
    "T21n1246_001:0220b09": "以右手急把左手作棓。即誦呪呪曰。",
    "T21n1246_001:0220b10": "那(上)謨枳唎枳唎(一)俱麼唎(二)休溜叉溜莎訶",
    "T21n1246_001:0220b11": "若官事急大人瞋怒之時。誦此呪一七遍即",
    "T21n1246_001:0220b12": "大歡喜。",
    "T21n1246_001:0220b13": "縛大鬼印第七",
    "T21n1246_001:0220b14": "兩手二大指直竪。左頭指。屈著左大指根。內",
    "T21n1246_001:0220b15": "右頭指少。曲二手中指下二。指總屈在掌",
    "T21n1246_001:0220b16": "中。",
    "T21n1246_001:0220b17": "食印第八",
    "T21n1246_001:0220b18": "兩手大指屈頭向下。二頭指直竪。二中指亦",
    "T21n1246_001:0220b19": "竪少許曲。二無名指二小指並屈在掌中。",
    "T21n1246_001:0220b20": "牙印第九",
    "T21n1246_001:0220b21": "兩手二大指向上直竪。二中指直竪。左頭指竪",
    "T21n1246_001:0220b22": "少許曲。右頭指屈當左大指上。二中指竪頭",
    "T21n1246_001:0220b23": "相去半寸許。二無名指及二小指並屈掌中。",
    "T21n1246_001:0220b24": "護身品第五",
    "T21n1246_001:0220b25": "若欲護身之時。亦請五方藥叉及大輪金剛。",
    "T21n1246_001:0220b26": "即誦大輪金剛陀羅尼二十一遍。并誦天王",
    "T21n1246_001:0220b27": "身呪亦二十一遍。便成護身呪曰。",
    "T21n1246_001:0220b28": "曩謨囉怛曩哆囉夜耶(一)曩謨吠室囉麼拏",
    "T21n1246_001:0220b29": "野(二)摩訶囉惹野(三)怛儞也他　唵崿誐赦",
    "T21n1246_001:0220c01": "拏　赦拏　驅努驅努　摩訶囉惹　囉",
    "T21n1246_001:0220c02": "乞灑　[牟*含]　薩冐(上)鉢捺囉吠毘藥　莎縛訶",
    "T21n1246_001:0220c03": "　誦此呪二十一遍即成護身法。",
    "T21n1246_001:0220c04": "廣大啟請品第五",
    "T21n1246_001:0220c05": "南謨　薜室囉末拏也　南謨　檀那馱也",
    "T21n1246_001:0220c06": "　檀泥說囉也　阿揭撦　阿鉢唎弭哆",
    "T21n1246_001:0220c07": "　檀泥說囉　鉢囉麼迦留尼迦　薩婆薩",
    "T21n1246_001:0220c08": "埵　呬哆振哆　麼麼(自稱名)檀那末拏",
    "T21n1246_001:0220c09": "　鉢唎拽撦　碎閻摩揭撦　莎訶",
    "T21n1246_001:0220c10": "誦此呪七遍已。次誦根本呪。若誦呪時。先",
    "T21n1246_001:0220c11": "當稱名敬禮三寶及薜室囉末那天王。能施",
    "T21n1246_001:0220c12": "財物令諸眾生所求願滿。悉能成就。與其安",
    "T21n1246_001:0220c13": "樂。又一本云呼召法者先安置於斗柄。前",
    "T21n1246_001:0220c14": "燒安悉香。其作法人中心坐。面向斗門身著",
    "T21n1246_001:0220c15": "黑衣。誦呪七遍稱鬼神名字一遍。每誦呪一",
    "T21n1246_001:0220c16": "遍一稱鬼神名字。乃至四十九遍。如是七日",
    "T21n1246_001:0220c17": "七夜。從月十五日起首乃至二十九日清淨",
    "T21n1246_001:0220c18": "澡浴持齋。於壇上燒安悉香燃七盞燈。外著",
    "T21n1246_001:0220c19": "淨水一盆作法。其鬼即現任得共語。各各鬼",
    "T21n1246_001:0220c20": "自說已能。隨口抄錄名字位次驅使所要。金",
    "T21n1246_001:0220c21": "銀七寶等一切財物衣服。及藥草海寶山珍",
    "T21n1246_001:0220c22": "天宮龍宮。五岳四瀆所有貴物。人間所有奇",
    "T21n1246_001:0220c23": "異菓子。又祕藏經論呪術方法。隨所樂者皆",
    "T21n1246_001:0220c24": "取送來一無所礙。",
    "T21n1246_001:0220c25": "求使者品第六",
    "T21n1246_001:0221a01": "夫欲驅使鬼神之時。先須別作一位於壇外。",
    "T21n1246_001:0221a02": "著一盞燈一盆淨水。一束淨草布於地上已。",
    "T21n1246_001:0221a03": "造油餅四十枚。不著油餅四十九枚。散著",
    "T21n1246_001:0221a04": "草上。呼諸鬼神名字施食。然後可得驅使神",
    "T21n1246_001:0221a05": "鬼也。若欲廣誦諸藏經論者。即呼誦使者。",
    "T21n1246_001:0221a06": "若欲能論義者。便喚論義使者。",
    "T21n1246_001:0221a07": "若求聰明智惠者。即喚聰明多智使者。",
    "T21n1246_001:0221a08": "若求地中伏寶藏者。即呼伏藏使者。",
    "T21n1246_001:0221a09": "若求入山坐禪及飛鍊學仙者。即呼前當法",
    "T21n1246_001:0221a10": "使者。",
    "T21n1246_001:0221a11": "若欲龍宮寶物者。即呼龍宮使者。",
    "T21n1246_001:0221a12": "若求隱形昇天宮變化法者。即呼隱形使者。",
    "T21n1246_001:0221a13": "若求禁呪鬼神及踏湯禁火法者。即呼禁呪",
    "T21n1246_001:0221a14": "使者。",
    "T21n1246_001:0221a15": "若求飲食錢財衣服及奇方者。",
    "T21n1246_001:0221a16": "若欲博識者。",
    "T21n1246_001:0221a17": "若欲求勝者。",
    "T21n1246_001:0221a18": "若求興生求利者。",
    "T21n1246_001:0221a19": "若求種田。多望利者。",
    "T21n1246_001:0221a20": "若求高官位者。",
    "T21n1246_001:0221a21": "若求富貴者。即喚右司命使者。",
    "T21n1246_001:0221a22": "若欲知人死不死者。即喚左司命使者。",
    "T21n1246_001:0221a23": "若求鎮宅攘災壓禱迴凶成吉者。即呼北斗",
    "T21n1246_001:0221a24": "使者。",
    "T21n1246_001:0221a25": "若欲知地獄文案吉凶者。即呼五官使者。",
    "T21n1246_001:0221a26": "若求長生不死者。即呼太山使者。",
    "T21n1246_001:0221a27": "若欲求移山拔海者。即呼金剛使者。",
    "T21n1246_001:0221a28": "若求知他心及鬼神意者。即呼神通使者。",
    "T21n1246_001:0221a29": "若求水火刀箭毒藥不能損者。即呼坐神",
    "T21n1246_001:0221b01": "使者。",
    "T21n1246_001:0221b02": "若求諸人愛樂者。即呼多魅使者。",
    "T21n1246_001:0221b03": "若求作大醫王者。即呼神山使者。",
    "T21n1246_001:0221b04": "若求香氣遍身薰者。即呼香王使者。",
    "T21n1246_001:0221b05": "若求乘神通飛行十方者。即呼自在使者。",
    "T21n1246_001:0221b06": "若求降伏惡魔者。即呼大力使者。",
    "T21n1246_001:0221b07": "若求伏怨家者。即呼持齋使者。",
    "T21n1246_001:0221b08": "如上所列二十八種使者若呼時。此一呪",
    "T21n1246_001:0221b09": "通呼呪曰。",
    "T21n1246_001:0221b10": "南謨佛陀羅尼　南謨法陀羅尼　南謨僧",
    "T21n1246_001:0221b11": "陀尼　南謨薩婆　摩訶揭羅　訶喝囉闍",
    "T21n1246_001:0221b12": "護助我吽吽[合*牛][合*牛]泮",
    "T21n1246_001:0221b13": "唵(一)吠室囉末那野提婆喝囉闍陀羅尼",
    "T21n1246_001:0221b14": "攝錄薩婆摩訶力揭囉訶神喝囉闍護助我",
    "T21n1246_001:0221b15": "吽吽[合*牛][合*牛]泮泮",
    "T21n1246_001:0221b16": "唵(一)阿唎耶婆路枳帝　攝婆囉夜　陀羅",
    "T21n1246_001:0221b17": "尼[合*牛][合*牛][合*牛][合*牛][打-丁+巿][打-丁+巿][打-丁+巿][打-丁+巿]",
    "T21n1246_001:0221b18": "唵(一)摩訶毉喝囉闍陀羅尼攝錄[合*牛][合*牛][合*牛][合*牛]",
    "T21n1246_001:0221b19": "泮",
    "T21n1246_001:0221b20": "唵(一)提婆喝囉闍陀羅尼攝錄[合*牛][合*牛][合*牛][合*牛]泮",
    "T21n1246_001:0221b21": "唵(一)瞿婆那伽神仙揭囉訶喝囉闍人喝",
    "T21n1246_001:0221b22": "囉闍攝錄[合*牛][合*牛][合*牛][合*牛]泮泮泮泮",
    "T21n1246_001:0221b23": "唵(一)摩訶力將軍陀羅尼攝錄[合*牛][合*牛][合*牛]急急",
    "T21n1246_001:0221b24": "唵(一)藥叉喝囉闍勅勅勅勅",
    "T21n1246_001:0221b25": "唵(一)羅剎喝囉闍喚喚喚喚",
    "T21n1246_001:0221b26": "唵(一)薩婆摩訶力喝囉訶神喝囉闍護助",
    "T21n1246_001:0221b27": "我使役陀羅尼攝錄陀羅尼如遲打頭破作",
    "T21n1246_001:0221b28": "七分馺婆訶。",
    "T21n1246_001:0221b29": "如上九道陀羅尼各各誦二十一遍。即彼上",
    "T21n1246_001:0221c01": "二十八種使者無有不來也。其若呼召鬼神",
    "T21n1246_001:0221c02": "之時。要待夜暗。壇外著淨草布地上。并一盆",
    "T21n1246_001:0221c03": "淨水。油餅四十九枚。無油餅四十九枚。及雜",
    "T21n1246_001:0221c04": "菓子等。然後入壇誦呪若見鬼神者。要須作",
    "T21n1246_001:0221c05": "重誓願。然後與食抄其名字。可得使呼之。",
    "T21n1246_001:0221c06": "說天王真言品第七",
    "T21n1246_001:0221c07": "吠室囉末那野提婆喝囉闍質哆陀羅尼",
    "T21n1246_001:0221c08": "唵(一)三曼哆勃馱喃　吠室囉摩拏耶莎婆",
    "T21n1246_001:0221c09": "訶",
    "T21n1246_001:0221c10": "誦此真言二十一遍所求皆悉成就。又有根",
    "T21n1246_001:0221c11": "本印。以兩手右押左手相叉。竪二無名指頭",
    "T21n1246_001:0221c12": "相合。屈兩頭指如鉤。若迎請時向身招。若發",
    "T21n1246_001:0221c13": "遣時向外撥。若念誦之時。結印當心誦一七",
    "T21n1246_001:0221c14": "遍已即頂上散然後取念珠。專心誦真言。",
    "T21n1246_001:0221c15": "又一本心真言。唵(一)漸婆羅(二)謝輦陀羅夜",
    "T21n1246_001:0221c16": "(三)莎訶",
    "T21n1246_001:0221c17": "若誦此呪能滿一切大願一切賢聖皆大歡",
    "T21n1246_001:0221c18": "喜。",
    "T21n1246_001:0221c19": "又說天王身真言曰。",
    "T21n1246_001:0221c20": "那謨摩訶室利夜耶(一)娜謨吠室羅末那耶(二)",
    "T21n1246_001:0221c21": "摩訶藥揭叉細那拔馱耶(三)怛姪他(四)唵(五)濕",
    "T21n1246_001:0221c22": "吠莎嚩訶(六)濕吠莎嚩訶　扇演抹底莎嚩",
    "T21n1246_001:0221c23": "訶　施晚怛利莎嚩訶　若耶拔底利勝莎",
    "T21n1246_001:0221c24": "嚩訶",
    "T21n1246_001:0222a01": "若誦此真言滿十萬遍已後更加誦三日即成",
    "T21n1246_001:0222a02": "就。又若作法之時。從白月十五日黑月十五",
    "T21n1246_001:0222a03": "日。若於淨房露地。天王像面向南。呪師面向",
    "T21n1246_001:0222a04": "北坐。燒薰陸香并供養乳粥。誦此三夜滿一",
    "T21n1246_001:0222a05": "千八十遍。天王即現身。所求皆稱福報無窮。",
    "T21n1246_001:0222a06": "若諸使者來勿須驚怕。",
    "T21n1246_001:0222a07": "若有人常於天王像前能誦此呪者。四大天",
    "T21n1246_001:0222a08": "王常不離左右。或於夢中共貴人同坐語話。",
    "T21n1246_001:0222a09": "即是天王加其呪師擁護事也。爾時呪師即",
    "T21n1246_001:0222a10": "發大願於天王像前燒安悉香。誦呪一百八",
    "T21n1246_001:0222a11": "遍。所求一切事無不遂心。",
    "T21n1246_001:0222a12": "使者真言曰。",
    "T21n1246_001:0222a13": "南謨吠室囉拔那耶(一)摩訶藥揭叉　細那拔",
    "T21n1246_001:0222a14": "馱耶(二)唵(三)薩縛羯囉那　尾戍達儜(四)莎嚩",
    "T21n1246_001:0222a15": "訶",
    "T21n1246_001:0222a16": "若求貴人憶念。所求一切事皆得遂意者。即",
    "T21n1246_001:0222a17": "誦此呪一千八十遍。夢中天王使者。呪師耳",
    "T21n1246_001:0222a18": "邊皆悉分明說。",
    "T21n1246_001:0222a19": "又須結手印。以左手竪頭指已。下四指屈",
    "T21n1246_001:0222a20": "入掌中。以大母指押甲上節。著右耳邊誦呪",
    "T21n1246_001:0222a21": "五十四遍。左耳亦然也。",
    "T21n1246_001:0222a22": "又說夜叉女使者真言曰。",
    "T21n1246_001:0222a23": "唵(一)藥乞矣　儞那羅尾唎(三)莎嚩訶",
    "T21n1246_001:0222a24": "若兼供養此使者。所有要事能得成就。",
    "T21n1246_001:0222a25": "次說多聞天王大心真言曰。",
    "T21n1246_001:0222a26": "阿他呿嚕(二合)勃怛囉耶(一二合)毘沙那夜叉(二",
    "T21n1246_001:0222a27": "合)婆摩利耶(二)　婆莎那鉢羅(二合)婆訶那耶",
    "T21n1246_001:0222a28": "(三)喜摩泮鉢囉(二合)沙耶(四)　怛姪他(五)怛麗",
    "T21n1246_001:0222a29": "(二合)儞始麗(二合)　毘沙囉摩那耶(六)　摩訶",
    "T21n1246_001:0222b01": "曷囉闍耶(七)　佉蘖(二合)揭伽哆囉(二合)末",
    "T21n1246_001:0222b02": "叉覩　莎嚩訶(九)",
    "T21n1246_001:0222b03": "若有人持誦此呪者。每日平旦嚼楊枝。始念",
    "T21n1246_001:0222b04": "誦作壇供養如前說同。若誦此呪十萬遍滿",
    "T21n1246_001:0222b05": "天王即現身。若見天王之時。即取壇上飲食",
    "T21n1246_001:0222b06": "供養天王。便隨行者所求願者皆令滿足。若",
    "T21n1246_001:0222b07": "行者不見天王時。即虛空中有聲告言。汝但",
    "T21n1246_001:0222b08": "懃心誦呪。汝所求者我令滿足。或有大風或",
    "T21n1246_001:0222b09": "唯有黑雲起。其法亦得成就。若無上件諸驗",
    "T21n1246_001:0222b10": "相者。更誦呪一七遍縛得人者其呪法必得",
    "T21n1246_001:0222b11": "成就。",
    "T21n1246_001:0222b12": "又說心真言曰。",
    "T21n1246_001:0222b13": "唵(一)枳尼枳尼(二)薩婆迦哩耶沙達尼(三)徙尼",
    "T21n1246_001:0222b14": "徙尼阿刺叉彌那舍耶(五)提毘室唎(六)薜",
    "T21n1246_001:0222b15": "室拏末拏耶莎訶",
    "T21n1246_001:0222b16": "若有人常誦此呪。所求一切事速能成就。",
    "T21n1246_001:0222b17": "心中心呪曰。",
    "T21n1246_001:0222b18": "唵(一)毘嚕迦耶(二)多賴耶(三)牟闍耶(四)薩婆獨",
    "T21n1246_001:0222b19": "契瓢(五)薩婆奔諾(六)三婆羅(七)阿毘目枳(八)嗗",
    "T21n1246_001:0222b20": "嚕莎呵(九)",
    "T21n1246_001:0222b21": "若有人常誦此呪時天王不離呪師守護之。",
    "T21n1246_001:0222b22": "次說降魔陀羅尼曰。",
    "T21n1246_001:0222b23": "南無阿啼　南無利多　南無達利多　南無",
    "T21n1246_001:0222b24": "勒勒勒勒勒　謹請四大天王各領八萬四",
    "T21n1246_001:0222b25": "千樹林神若有惡人惡神惡鬼天魔地魔龍魔",
    "T21n1246_001:0222b26": "惱亂弟子者持勒南無勒鬼　南無首楞三昧",
    "T21n1246_001:0222b27": "為我縛鬼五欲五戒法忍多縛勒多縛勒急急",
    "T21n1246_001:0222b28": "急急如律令　南無佛陀耶　南無達摩耶",
    "T21n1246_001:0222b29": "　南無僧伽耶　怛姪他　唵(一)　應伽利",
    "T21n1246_001:0222c01": "　應伽黎　勒叉叉叉　捉捉捉捉　禰",
    "T21n1246_001:0222c02": "常勒在在在在在縛盧羯啼攝　莎訶",
    "T21n1246_001:0222c03": "誦此呪一百八遍便縛一切惡魔惡鬼無有不",
    "T21n1246_001:0222c04": "得者小事不得用之。",
    "T21n1246_001:0222c05": "求一切利益品第八",
    "T21n1246_001:0222c06": "若求曷囉闍愛樂者。取小赤豆一百八顆。",
    "T21n1246_001:0222c07": "一顆一呪火中燒滿一百八遍。即大王遣人。",
    "T21n1246_001:0222c08": "喚呪師如箭急急來。",
    "T21n1246_001:0222c09": "若求大官人敬重者。取白芥子一百八顆。一",
    "T21n1246_001:0222c10": "顆一呪火中燒滿一百八顆。即大官敬如佛",
    "T21n1246_001:0222c11": "大歡喜。",
    "T21n1246_001:0222c12": "若求大官家婦人等來恭敬者。取蟻子土和",
    "T21n1246_001:0222c13": "檀香水。作泥丸一百八顆。一顆一呪火中燒",
    "T21n1246_001:0222c14": "滿一百八遍。即其家遣人來問呪師。當須何",
    "T21n1246_001:0222c15": "物若有所須必不違惜。或時自身來恭敬呪",
    "T21n1246_001:0222c16": "師。若未見呪師時心常憶念也。",
    "T21n1246_001:0222c17": "若求一切人家恭敬者。當取苦楝子一百八",
    "T21n1246_001:0222c18": "顆。一顆一呪火中燒滿一百八遍。即一切人",
    "T21n1246_001:0222c19": "家皆來。恭敬呪師如親父母。心所願求無不",
    "T21n1246_001:0222c20": "稱意也。",
    "T21n1246_001:0222c21": "若欲求伏怨家者。取昌蒲根呪一百八遍訖。",
    "T21n1246_001:0222c22": "即摩自身面及口含。其怨家無有不伏者。",
    "T21n1246_001:0222c23": "若有惡人相惱呪師者。心念多聞天王形狀。",
    "T21n1246_001:0222c24": "誦呪一遍。未滿即彼惡人不能行動。",
    "T21n1246_001:0223a01": "若欲放捨。即作念放捨。彼人還依舊平復。",
    "T21n1246_001:0223a02": "若不欲得怨家共同鄉坊住者。取苦練木",
    "T21n1246_001:0223a03": "一百八橛子亦得。一子一呪火中燒一百",
    "T21n1246_001:0223a04": "八遍滿。即其惡人不能得住。",
    "T21n1246_001:0223a05": "若求諸天大歡喜擁護者。取蘇蜜及菓子。",
    "T21n1246_001:0223a06": "呪一百八遍火中燒。即一切諸天皆大歡喜。",
    "T21n1246_001:0223a07": "若欲遠行時。呪穀木拄杖行。一切難處皆得",
    "T21n1246_001:0223a08": "安無有障礙。",
    "T21n1246_001:0223a09": "若求一切人愛敬者。呪胡麻一把。呪一百八",
    "T21n1246_001:0223a10": "遍火中燒。一切人盡來恭敬。",
    "T21n1246_001:0223a11": "若欲入山離一切惡禽獸及諸惡賊者。取白",
    "T21n1246_001:0223a12": "芥子一百八顆。一顆一呪火中燒及山中散",
    "T21n1246_001:0223a13": "擲。其一切惡禽獸皆悉隱藏。亦一切惡賤不",
    "T21n1246_001:0223a14": "能舉頭。",
    "T21n1246_001:0223a15": "若欲求乞雨者。取杏人一百八顆。一顆一",
    "T21n1246_001:0223a16": "呪更都呪二十一遍訖。即著有龍池水中當",
    "T21n1246_001:0223a17": "時雨下。",
    "T21n1246_001:0223a18": "若求止雨時。呪一把梧子火中燒。雨即止。",
    "T21n1246_001:0223a19": "若欲乞食時。先呪鉢一百八遍。所到之處自",
    "T21n1246_001:0223a20": "然得一切飲食。",
    "T21n1246_001:0223a21": "若喫餘者自然化去。",
    "T21n1246_001:0223a22": "若欲更須食時即至心向鉢呪一遍。即一切",
    "T21n1246_001:0223a23": "飲食還依舊滿足。",
    "T21n1246_001:0223a24": "若求見功德天女者。當一日一夜不喫食。於",
    "T21n1246_001:0223a25": "佛前燒蘇合香。及呪白花一百八遍散於佛",
    "T21n1246_001:0223a26": "前。功德天女現身。其呪師所求一切財寶。及",
    "T21n1246_001:0223a27": "一切事皆得稱心。",
    "T21n1246_001:0223a28": "若求避一切鬼神者。取白芥子把及蘇。一",
    "T21n1246_001:0223a29": "枚一顆一呪滿一百八遍火中燒。一切惡神",
    "T21n1246_001:0223b01": "無不伏也。",
    "T21n1246_001:0223b02": "若有惡人。於三寶所起不善心頻頻來惱亂",
    "T21n1246_001:0223b03": "者。呪自手二十一遍。稱彼惡人名字遙打其",
    "T21n1246_001:0223b04": "身。彼人即發善心必不來惱亂。若欲改者呪",
    "T21n1246_001:0223b05": "師發慈心。向彼惡人前誦一遍還復如故。",
    "T21n1246_001:0223b06": "若欲降伏惡人者。呪蘇酪一百八遍火中燒。",
    "T21n1246_001:0223b07": "彼惡人即生恭敬心。",
    "T21n1246_001:0223b08": "若欲求一切人恭敬者。取土呪三七遍散自",
    "T21n1246_001:0223b09": "身上。一切人見者無不敬仰。",
    "T21n1246_001:0223b10": "若欲求自大威德者。呪墨著額上。一切人見",
    "T21n1246_001:0223b11": "者無不敬愛。",
    "T21n1246_001:0223b12": "若求大福德人來恭敬者。當取灰呪二十一",
    "T21n1246_001:0223b13": "遍。塗自身上入大眾。一切人見皆歡喜。",
    "T21n1246_001:0223b14": "若求遠行不被惡獸傷害者。呪自左手。以四",
    "T21n1246_001:0223b15": "指掘大母指作拳。一無妨礙。",
    "T21n1246_001:0223b16": "若欲知童男童女鬼病所惱者。以泥作夜叉",
    "T21n1246_001:0223b17": "形。於鏡前著呪一百八遍。問其惑人病人即",
    "T21n1246_001:0223b18": "自說神鬼名字。",
    "T21n1246_001:0223b19": "若有人著蠱毒者。呪水三七遍其毒虫即",
    "T21n1246_001:0223b20": "自然出來。",
    "T21n1246_001:0223b21": "若有人患鬼病者。呪五色線三七遍作三七",
    "T21n1246_001:0223b22": "結。繫病人項上其病即除差。",
    "T21n1246_001:0223b23": "若有患心痛者。取石榴汁呪三七遍與病人",
    "T21n1246_001:0223b24": "飲病即差。或呪石榴枝打其病人亦得差。或",
    "T21n1246_001:0223b25": "黃土塗心上立差。",
    "T21n1246_001:0223b26": "若患野狐病者。呪五色線教童女合繩。呪",
    "T21n1246_001:0223b27": "一百八遍繫其項上更呪。楊枝打病人即得",
    "T21n1246_001:0223b28": "差。",
    "T21n1246_001:0223b29": "若患腰及骨節病者。以一椀淨水及賓鐵刀。",
    "T21n1246_001:0223c01": "加持呪一百八遍。塗其痛處即得差。",
    "T21n1246_001:0223c02": "若求護自身及同伴者。取白芥子灰及水。呪",
    "T21n1246_001:0223c03": "二十一遍散於四方。即護自身及同伴皆得",
    "T21n1246_001:0223c04": "安樂。",
    "T21n1246_001:0223c05": "若欲求治臃腫者。取白檀香呪一百八遍。塗",
    "T21n1246_001:0223c06": "其臃腫上即得差。",
    "T21n1246_001:0223c07": "若頭痛或半身痛者。呪蘇烏麻油二十一",
    "T21n1246_001:0223c08": "遍。塗其痛處即得除愈。",
    "T21n1246_001:0223c09": "又法若患腫者。於舍利塔前。呪石榴黃及檀",
    "T21n1246_001:0223c10": "香一百八遍。塗其腫上。即得除差。",
    "T21n1246_001:0223c11": "若有患耳風者。呪蘇三七遍。與病人食即",
    "T21n1246_001:0223c12": "得差。",
    "T21n1246_001:0223c13": "若有人患頭頂者。呪大黃三七遍塗其痛處",
    "T21n1246_001:0223c14": "即得差。",
    "T21n1246_001:0223c15": "若有人患赤眼者。呪大黃二十一遍。塗其額",
    "T21n1246_001:0223c16": "上即得差。",
    "T21n1246_001:0223c17": "若人患氣病者。呪青木香末二十一遍。和水",
    "T21n1246_001:0223c18": "服即差。",
    "T21n1246_001:0223c19": "若人患瘡疥及癬病者。呪黎蘆末三七遍。",
    "T21n1246_001:0223c20": "和油塗其病上即得愈。",
    "T21n1246_001:0223c21": "若人患疫病及瘧病者。呪楊枝二十一遍。令",
    "T21n1246_001:0223c22": "其病人把行即得差。",
    "T21n1246_001:0223c23": "若人被蛇咬者。呪畢撥散三七遍。塗其咬處",
    "T21n1246_001:0223c24": "即差。",
    "T21n1246_001:0223c25": "若人被蝎螫者。呪乾脯火中熱燒拄其病處",
    "T21n1246_001:0223c26": "即除。",
    "T21n1246_001:0223c27": "若有婦人患乳腫者。呪油麻三七遍塗上痛",
    "T21n1246_001:0223c28": "處即除。",
    "T21n1246_001:0223c29": "若婦人帶下病者。呪香水三七遍服即愈。",
    "T21n1246_001:0224a01": "若人卒患鬼氣狂言癲走者。呪水三七遍令",
    "T21n1246_001:0224a02": "其服即得差。",
    "T21n1246_001:0224a03": "若人患心痛者。呪黃土二十一遍。塗其痛處",
    "T21n1246_001:0224a04": "即差。",
    "T21n1246_001:0224a05": "若人患鬼魅病者。呪石榴枝一百八遍打病",
    "T21n1246_001:0224a06": "人即差。",
    "T21n1246_001:0224a07": "若人欲得婦人愛念者。呪土三七遍散自身",
    "T21n1246_001:0224a08": "上。其人每日憶念心心不斷絕。",
    "T21n1246_001:0224a09": "若人欲得婦人自來恭敬者。常誦呪二十",
    "T21n1246_001:0224a10": "一遍。呪灰散自身上。其婦人即日夜常思前",
    "T21n1246_001:0224a11": "人欲死。若得見面。死不肯去怜人欲死。",
    "T21n1246_001:0224a12": "若欲夫婦各自相離遠者。取粳米呪三七遍。",
    "T21n1246_001:0224a13": "散其夫婦身上即時遠去不相擾犯。",
    "T21n1246_001:0224a14": "若有夫婦相憎。欲令和會者。即於天王像前",
    "T21n1246_001:0224a15": "作壇。壇內畫夫婦二人形。以種種飲食供養",
    "T21n1246_001:0224a16": "天王像。即取白芥子及菖蒲根末作丸。三百",
    "T21n1246_001:0224a17": "二十一。其一丸一呪稱其夫妻姓名。即自然",
    "T21n1246_001:0224a18": "和睦更無別心。",
    "T21n1246_001:0224a19": "若欲知山間有阿修羅窟者。當取白芥子和",
    "T21n1246_001:0224a20": "自身血。一呪打滿一千八遍。即山窟自開。",
    "T21n1246_001:0224a21": "其修羅女如火然。持種種香花來取呪師。若",
    "T21n1246_001:0224a22": "呪師入此窟內。壽命一大劫身力還如阿修",
    "T21n1246_001:0224a23": "羅身。亦如金剛無能損者若欲出時。亦得阿",
    "T21n1246_001:0224a24": "修羅女隨從送出。還得到本處。",
    "T21n1246_001:0224a25": "若求隱身者。將此天王像。於舍利塔前以香",
    "T21n1246_001:0224a26": "泥塗地。以種種香花散彼壇內。亦須種種飲",
    "T21n1246_001:0224a27": "食供養天王像訖。取梨木作合子。取安悉香",
    "T21n1246_001:0224a28": "善那石各作末。和秦膠水作丸。盛合子中著",
    "T21n1246_001:0224a29": "壇上。即行者作一對新淨衣。洗浴著衣天王",
    "T21n1246_001:0224b01": "像前坐。一日不食誦此呪一千八遍竟。亦不",
    "T21n1246_001:0224b02": "勞三事相現。但誦一千八遍訖。塗眼上亦塗",
    "T21n1246_001:0224b03": "脚掌心胸前兩膊上訖。合掌至心。思念自",
    "T21n1246_001:0224b04": "身猶如虛空無有自身。作此想時行者即得",
    "T21n1246_001:0224b05": "隱身。日行千里一切事業皆得成就。",
    "T21n1246_001:0224b06": "若求降伏外道。及自身火不燒者。取自身血",
    "T21n1246_001:0224b07": "魚血相和。嗔心誦呪三七遍。投火中經一食",
    "T21n1246_001:0224b08": "頃。不被火燒自身。",
    "T21n1246_001:0224b09": "若降伏外道者。結前身印作嗔心。默誦呪一",
    "T21n1246_001:0224b10": "百八遍。一切外道所有法術。皆悉破壞並不",
    "T21n1246_001:0224b11": "成就。",
    "T21n1246_001:0224b12": "若除毘那夜迦等一切鬼病者。燒安悉香",
    "T21n1246_001:0224b13": "作大嗔心。急急誦呪。把石榴子打病人。其一",
    "T21n1246_001:0224b14": "切鬼病天疫龍疫自然消滅。",
    "T21n1246_001:0224b15": "又若未作法時。其病人或歌或咲或坐或",
    "T21n1246_001:0224b16": "走。若大力鬼去後。以銅娑羅中著水和灰",
    "T21n1246_001:0224b17": "麵。門外撥瀉訖。燒安悉香誦呪一百八遍",
    "T21n1246_001:0224b18": "已。後更不來惱亂。",
    "T21n1246_001:0224b19": "又若以銅娑羅。中盛灰。灰中著白花亦得治",
    "T21n1246_001:0224b20": "病。",
    "T21n1246_001:0224b21": "又若解穢者。當作壇。以牛糞泥壇。方圓各闊",
    "T21n1246_001:0224b22": "狹兩肘。取一童子淨潔洗浴。著新白淨衣壇",
    "T21n1246_001:0224b23": "上蹲坐。童子兩手脚及捻娑羅上。以燒安香",
    "T21n1246_001:0224b24": "薰童子身誦呪。即娑羅動。即其童子自撝示",
    "T21n1246_001:0224b25": "有賊處。",
    "T21n1246_001:0224b26": "上來一切作法術中。未說手印法所以今時",
    "T21n1246_001:0224b27": "特說印法。",
    "T21n1246_001:0224b28": "以兩手中二小指相鈎。二無名指向外直",
    "T21n1246_001:0224b29": "豎。二中指二頭指反相叉。二大母指向外直",
    "T21n1246_001:0224c01": "豎。手掌相背。此一色印通用如上所說作法",
    "T21n1246_001:0224c02": "術處也。",
    "T21n1246_001:0224c03": "吠室囉拏末那野經一卷"
}