{
    "X11n0270_019:0877a01": "大佛頂如來密因修證了義諸菩薩萬行首楞嚴經",
    "X11n0270_019:0877a02": "要解卷第十九",
    "X11n0270_019:0877a03": "唐天竺沙門般剌蜜諦譯",
    "X11n0270_019:0877a04": "烏萇國沙門彌伽釋伽譯語",
    "X11n0270_019:0877a05": "菩薩戒弟子前正議大夫同中書",
    "X11n0270_019:0877a06": "門下平章事清河房融筆受",
    "X11n0270_019:0877a07": "溫陵開元蓮寺比丘戒環解",
    "X11n0270_019:0877a08": "△四行陰四。初示陰相。",
    "X11n0270_019:0877a09": "阿難。彼善男子。修三摩地。想陰盡者。是人平常夢想",
    "X11n0270_019:0877a10": "消滅。寤寐恒一。覺明虗靜猶如晴空。無復麤重前塵",
    "X11n0270_019:0877a11": "影事。觀諸世間大地山河。如鏡鑑明。來無所粘。過無",
    "X11n0270_019:0877a12": "蹤迹。虗受照應。了罔陳習。唯一精真。生滅根元從此",
    "X11n0270_019:0877a13": "披露。見諸十方十二眾生。畢殫其類。雖夫通其各命",
    "X11n0270_019:0877a14": "由緒。見同生基。猶如野馬熠熠清擾。為浮根塵究竟",
    "X11n0270_019:0877a15": "樞穴。此則名為行陰區宇。",
    "X11n0270_019:0877a16": "通敘想滅行現也。浮動妄習。晝明則想。夕瞢則夢。",
    "X11n0270_019:0877a17": "汩亂性真莫得而一。擾動覺明。莫得而靜。故想陰",
    "X11n0270_019:0877a18": "盡者夢想消滅。寤寐常一。覺明虗靜猶如晴空也。",
    "X11n0270_019:0877a19": "五陰前麤後細故。想盡則無麤重影事。雖觀萬象。",
    "X11n0270_019:0877a20": "而無想念。故如鏡鑒明無粘無迹。虗受照應。了無",
    "X11n0270_019:0877a21": "陳習。唯一精真。明極如此。故幽隱行陰於是披露",
    "X11n0270_019:0877a22": "也。行為萬化生滅根元。故其相披露。則十二類生",
    "X11n0270_019:0877a23": "之元無不殫見。各命由緒識也。同生基行也。擾動",
    "X11n0270_019:0877a24": "幽隱。故譬野馬乍生乍滅。故曰熠熠。無復麤影。故",
    "X11n0270_019:0877b01": "曰清擾。根塵運止。皆本於此。故名究竟樞穴也。",
    "X11n0270_019:0877b02": "若此清擾熠熠元性。性入元澄。一澄元習。如波瀾滅",
    "X11n0270_019:0877b03": "化為澄水。名行陰盡。是人則能超眾生濁。觀其所由。",
    "X11n0270_019:0877b04": "幽隱妄想以為其本。",
    "X11n0270_019:0877b05": "行陰習擾成性。故稱元性元習。能滅擾習。則歸元",
    "X11n0270_019:0877b06": "澄之本。而遷流相盡矣。故如波瀾滅化為澄水也。",
    "X11n0270_019:0877b07": "生滅不停。業運常遷。名眾生濁。即行陰之體也。故",
    "X11n0270_019:0877b08": "行陰盡則超之。行陰密移。曾無覺悟。故曰幽隱妄",
    "X11n0270_019:0877b09": "想。△二明狂解十。一於圓元計二無因三。初總敘。",
    "X11n0270_019:0877b10": "阿難。當知是得正知奢摩他中諸善男子。凝明正心。",
    "X11n0270_019:0877b11": "十類天魔不得其便。方得精研窮生類本。於本類中",
    "X11n0270_019:0877b12": "生元露者。觀彼幽清圓擾動元。於圓元中起計度者。",
    "X11n0270_019:0877b13": "是入墜入二無因論。",
    "X11n0270_019:0877b14": "夢想消亡。寤寐常一。故稱正知奢摩他。又稱凝明",
    "X11n0270_019:0877b15": "正心。皆想盡之相也。外魔皆因心召故。想盡凝明。",
    "X11n0270_019:0877b16": "則天魔不至。從此唯是修禪失趣。狂解妄計。是即",
    "X11n0270_019:0877b17": "陰魔也。生類本即同生基也。於本類中生元露者。",
    "X11n0270_019:0877b18": "於同生基見已行元也。幽清動元即行元也。既見",
    "X11n0270_019:0877b19": "此已。遂以一切生滅皆圓於此。而不進窮識陰本",
    "X11n0270_019:0877b20": "末。遂立二無因論。△二別明二。一計本無因。",
    "X11n0270_019:0877b21": "一者是人見本無因。何以故。是人既得生機全破。乘",
    "X11n0270_019:0877b22": "于眼根八百功德。見八萬劫所有眾生。業流灣環。死",
    "X11n0270_019:0877b23": "此生彼。秪見眾生輪迴其處。八萬劫來冥無所觀。便",
    "X11n0270_019:0877b24": "作是解。此等世間十方眾生。八萬劫外。無因自有。由",
    "X11n0270_019:0877c01": "此計度。亡正徧知。墮落外道。惑菩提性。",
    "X11n0270_019:0877c02": "生基既破。則根離區穴。而眼清淨。故能洞見。業流",
    "X11n0270_019:0877c03": "灣環者。隨業流轉。如水在灣。洄漩其處不能自出",
    "X11n0270_019:0877c04": "也。未脫識陰。定力有限故。八萬劫外。冥無所見。以",
    "X11n0270_019:0877c05": "無所見故。計本無因也。不知本因存乎妄識。此所",
    "X11n0270_019:0877c06": "謂亡正徧知。△二計末無因。",
    "X11n0270_019:0877c07": "二者是人見末無因。何以故。是人於生既見其根。知",
    "X11n0270_019:0877c08": "人生人。悟鳥生鳥。烏從來黑。鵠從來白。人天本竪。畜",
    "X11n0270_019:0877c09": "生本橫。白非洗成。黑非染造。從八萬劫無復改移。今",
    "X11n0270_019:0877c10": "盡此形亦復如是。而我本來不見菩提。云何更有成",
    "X11n0270_019:0877c11": "菩提事。常知今日一切物象皆本無因。",
    "X11n0270_019:0877c12": "謬執生根。不達化理。以人竟為人乃至黑竟為黑",
    "X11n0270_019:0877c13": "無復改移。因而例我。本不見道。末亦無成。是末無",
    "X11n0270_019:0877c14": "因也。結文本字合是未字。△三結失。",
    "X11n0270_019:0877c15": "由此計度。亡正徧知。墮落外道。惑菩提性。是則名為",
    "X11n0270_019:0877c16": "第一外道立無因論。",
    "X11n0270_019:0877c17": "△二於圓常計四徧常三。一總敘。",
    "X11n0270_019:0877c18": "阿難。是三摩中諸善男子。凝明正心。魔不得便。窮生",
    "X11n0270_019:0877c19": "類本。觀彼幽清常擾動元。於圓常中起計度者。是人",
    "X11n0270_019:0877c20": "墜入四徧常論。",
    "X11n0270_019:0877c21": "前言圓擾動元。此言常擾動元者。以生滅之元皆",
    "X11n0270_019:0877c22": "圓。於此遂執為常。而起徧常論。徧即圓也。故此標",
    "X11n0270_019:0877c23": "名徧常。後結名圓常。△四。二別明一依心境計常。",
    "X11n0270_019:0877c24": "一者是人窮心境性二處無因。修習能知二萬劫中",
    "X11n0270_019:0878a01": "十方眾生所有生滅。咸皆循環。不曾散失。計以為常。",
    "X11n0270_019:0878a02": "由妄計行陰。為生滅圓元。遂於心境四大八識等。",
    "X11n0270_019:0878a03": "皆起妄計。或撥生滅而計常。或存生滅而計常。或",
    "X11n0270_019:0878a04": "認識神而計常。或起邪見而計常。今此窮心境性",
    "X11n0270_019:0878a05": "本自無因。謂無生滅故。以十方眾生生滅之理。皆",
    "X11n0270_019:0878a06": "則循環。本無散失。此撥生滅而計常也。想陰盡者。",
    "X11n0270_019:0878a07": "依心境二法修觀故。功力能知二萬劫事。後四萬",
    "X11n0270_019:0878a08": "八萬例此。△二依四大計常。",
    "X11n0270_019:0878a09": "二者是人窮四大元。四性常住。修習能知四萬劫中",
    "X11n0270_019:0878a10": "十方眾生所有生滅。咸皆體恒。不曾散失。計以為常。",
    "X11n0270_019:0878a11": "眾生依地水火風生滅。而四性元則常住。則諸生",
    "X11n0270_019:0878a12": "滅法咸皆體常。此存生滅而計常也。△三依八識",
    "X11n0270_019:0878a13": "計常。",
    "X11n0270_019:0878a14": "三者是人窮盡六根末那執受。心意識中本元由處。",
    "X11n0270_019:0878a15": "性常恒故。修習能知八萬劫中一切眾生。循環不失。",
    "X11n0270_019:0878a16": "本來常住。窮不失性。計以為常。",
    "X11n0270_019:0878a17": "六根及末那執受即八識也。心意識中本元即識",
    "X11n0270_019:0878a18": "性也。八識元由惟佛與八地菩薩能窮。若真能窮",
    "X11n0270_019:0878a19": "盡。則入智境。離心意誡。今此唯得心意識中本元",
    "X11n0270_019:0878a20": "由處。謂其本性恒常。眾生依之循環而住。不曾散",
    "X11n0270_019:0878a21": "失。此認識神而妄計也。△四依想滅計常。",
    "X11n0270_019:0878a22": "四者是人既盡想元。生理更無流止運轉。生滅想心",
    "X11n0270_019:0878a23": "今已永滅。理中自然成不生滅。因心所度。計以為常。",
    "X11n0270_019:0878a24": "想元想陰也。生理行陰也。妄謂流轉生滅皆屬想",
    "X11n0270_019:0878b01": "心。今已永滅。則不生滅理自然屬行。不知行陰即",
    "X11n0270_019:0878b02": "生滅元。是起邪見而妄計也。△三結失。",
    "X11n0270_019:0878b03": "由此計常。亡正徧知。墮落外道。惑菩提性。是則名為",
    "X11n0270_019:0878b04": "第二外道立圓常論。",
    "X11n0270_019:0878b05": "△三於自他計四顛倒三。一總敘。",
    "X11n0270_019:0878b06": "又三摩中諸善男子。堅凝正心。魔不得便。窮生類本。",
    "X11n0270_019:0878b07": "觀彼幽清常擾動元。於自他中起計度者。是人墜入",
    "X11n0270_019:0878b08": "四顛倒見一分無常一分常論。",
    "X11n0270_019:0878b09": "於自他境。妄起倒見。其類有四。各計一分無常一",
    "X11n0270_019:0878b10": "分有常。△二別明四。一由自及他起分計。",
    "X11n0270_019:0878b11": "一者是人觀妙明心。徧十方界。湛然以為究竟神我。",
    "X11n0270_019:0878b12": "從是則計我徧十方。凝明不動。一切眾生。於我心中",
    "X11n0270_019:0878b13": "自生自死。則我心性名之為常。彼生滅者真無常性。",
    "X11n0270_019:0878b14": "妙明圓湛。離我我所。而外道於此妄立神我。從是",
    "X11n0270_019:0878b15": "計我徧凝不動。而諸眾生。於中生死。遂計自為常",
    "X11n0270_019:0878b16": "計他無常。△二離心觀土起分計。",
    "X11n0270_019:0878b17": "二者是人不觀其心。徧觀十方恒沙國土。見劫壞處。",
    "X11n0270_019:0878b18": "名為究竟無常種性。劫不壞處。名究竟常。",
    "X11n0270_019:0878b19": "前依心觀。此依土觀。種種徧計。一法既邪。萬法皆",
    "X11n0270_019:0878b20": "倒矣。△三別觀心精起分計。",
    "X11n0270_019:0878b21": "三者是人別觀我心精細微密。猶如微塵。流轉十方。",
    "X11n0270_019:0878b22": "性無移改。能令此身即生即滅。其不壞性。名我性常。",
    "X11n0270_019:0878b23": "一切死生。從我流出。名無常性。",
    "X11n0270_019:0878b24": "不能即身即心。故作別觀。微塵喻精微也。謂由心",
    "X11n0270_019:0878c01": "精密運。令身生滅。而心不壞滅。前於一法作二計。",
    "X11n0270_019:0878c02": "此於一性作二計也。△四謬於四陰起分計。",
    "X11n0270_019:0878c03": "四者是人知想陰盡。見行陰流。行陰常流。計為常性。",
    "X11n0270_019:0878c04": "色受想等今已滅盡。名為無常。",
    "X11n0270_019:0878c05": "幻陰一體。遷流一相。而且執是迷非。見今忘昔。故",
    "X11n0270_019:0878c06": "以流者為常。遷者為滅。△三結失。",
    "X11n0270_019:0878c07": "由此計度一分無常一分常故。墮落外道。惑菩提性。",
    "X11n0270_019:0878c08": "是則名為第三外道一分常論。",
    "X11n0270_019:0878c09": "今人以性為真。以相為幻。於理則融。於事則礙。不",
    "X11n0270_019:0878c10": "免墮此四種分計。△四於分位計四有邊三。一總",
    "X11n0270_019:0878c11": "敘。",
    "X11n0270_019:0878c12": "又三摩中諸善男子。堅凝正心。魔不得便。窮生類本。",
    "X11n0270_019:0878c13": "觀彼幽清常擾動元。於分位中生計度者。是人墜入",
    "X11n0270_019:0878c14": "四有邊論。",
    "X11n0270_019:0878c15": "分位有四。謂三際分位。見聞分位。彼我分位。生滅",
    "X11n0270_019:0878c16": "分位。△二別明四。一三際邊計。",
    "X11n0270_019:0878c17": "一者是人心計生元流用不息。計過未者。名為有邊。",
    "X11n0270_019:0878c18": "計相續心。名為無邊。",
    "X11n0270_019:0878c19": "生元流用行陰也。因遷流計三際。以過者已滅來",
    "X11n0270_019:0878c20": "者未見。故名有邊。現在相續。故名無邊。不知真際",
    "X11n0270_019:0878c21": "本非有邊非無邊也。△二見聞邊計。",
    "X11n0270_019:0878c22": "二者是人觀八萬劫。則見眾生。八萬劫前。寂無聞見。",
    "X11n0270_019:0878c23": "無聞見處名為無邊。有眾生處名為有邊。",
    "X11n0270_019:0878c24": "前以不見為有邊。此以無聞為無邊。乃迴互倒計",
    "X11n0270_019:0879a01": "也。△三彼我邊計。",
    "X11n0270_019:0879a02": "三者是人計我徧知得無邊性。彼一切人現我知中。",
    "X11n0270_019:0879a03": "我曾不知彼之知性。名彼不得無邊之心。但有邊性。",
    "X11n0270_019:0879a04": "我知彼性。乃是同體。今曾不知是彼與我異。則我",
    "X11n0270_019:0879a05": "得無邊。彼但有邊矣。△四生滅邊計。",
    "X11n0270_019:0879a06": "四者是人窮行陰空。以其所見心路。籌度一切眾生。",
    "X11n0270_019:0879a07": "一身之中。計其咸皆半生半滅。明其世界一切所有。",
    "X11n0270_019:0879a08": "一半有邊。一半無邊。",
    "X11n0270_019:0879a09": "因窮行空。昔有今無。遂以一陰為半生半滅。而內",
    "X11n0270_019:0879a10": "根外器一切皆然。以生為有邊。滅為無邊。△三結",
    "X11n0270_019:0879a11": "失。",
    "X11n0270_019:0879a12": "由此計度有邊無邊。墮落外道。惑菩提性。是則名為",
    "X11n0270_019:0879a13": "第四外道立有邊論。",
    "X11n0270_019:0879a14": "諸皆窮道失趣展轉妄計。所謂禪那狂解迷謬至",
    "X11n0270_019:0879a15": "此。△五於知見計四矯亂三。一總敘。",
    "X11n0270_019:0879a16": "又三摩中諸善男子。堅凝正心。魔不得便。窮生類本。",
    "X11n0270_019:0879a17": "觀彼幽清常擾動元。於知見中生計度者。是人墜入",
    "X11n0270_019:0879a18": "四種顛倒不死矯亂徧計虗論。",
    "X11n0270_019:0879a19": "以邪倒故。於知見中狂解不決。遂矯亂其語也。婆",
    "X11n0270_019:0879a20": "沙論云。外道計天常住。名不死。謂不矯亂得生彼",
    "X11n0270_019:0879a21": "天。故有問者不敢實答。恐成矯亂。佛言此真矯亂",
    "X11n0270_019:0879a22": "也。△二別明四。一觀化迷理矯亂。",
    "X11n0270_019:0879a23": "一者是人觀變化元。見遷流處。名之為變。見相續處。",
    "X11n0270_019:0879a24": "名之為恒。見所見處。名之為生。不見見處。名之為滅。",
    "X11n0270_019:0879b01": "相續之因性不斷處。名之為增。正相續中中所離處。",
    "X11n0270_019:0879b02": "名之為減。各各生處。名之為有。互互亡處。名之為無。",
    "X11n0270_019:0879b03": "以理都觀。用心別見。有求法人來問其義。答言。我今",
    "X11n0270_019:0879b04": "亦生亦滅。亦有亦無。亦增亦減。於一切時皆亂其語。",
    "X11n0270_019:0879b05": "令彼前人遺失章句。",
    "X11n0270_019:0879b06": "此觀萬化。見其不齊遂生異解。用心別見即異解",
    "X11n0270_019:0879b07": "也。於是不能決擇。矯亂其語。△二觀心執無矯亂。",
    "X11n0270_019:0879b08": "二者是人諦觀其心。互互無處。因無得證。有人來問。",
    "X11n0270_019:0879b09": "唯答一字。但言其無。除無之餘無所言說。",
    "X11n0270_019:0879b10": "此觀妄心故見生滅。互互無即念念滅相也。得證",
    "X11n0270_019:0879b11": "者。悟一切法皆無也。△三觀心執有矯亂。",
    "X11n0270_019:0879b12": "三者是人諦觀其心。各各有處。因有得證。有人來問。",
    "X11n0270_019:0879b13": "唯答一字。但言其是。除是之餘。無所言說。",
    "X11n0270_019:0879b14": "各各有即念念生相也。言無言是皆不明答。△四",
    "X11n0270_019:0879b15": "觀境亂心矯亂。",
    "X11n0270_019:0879b16": "四者是人有無俱見。其境枝故。其心亦亂。有人來問。",
    "X11n0270_019:0879b17": "答言亦有即是亦無。亦無之中不是亦有。一切矯亂。",
    "X11n0270_019:0879b18": "無容窮詰。",
    "X11n0270_019:0879b19": "枝如樹枝差互不一。△三結失。",
    "X11n0270_019:0879b20": "由此計度。矯亂虗無。墮落外道。惑菩提性。是則名為",
    "X11n0270_019:0879b21": "第五外道四顛倒性不死矯亂徧計虗論。",
    "X11n0270_019:0879b22": "今之邪人。妄謂得道。而中無主正。矯惑於人者。多",
    "X11n0270_019:0879b23": "類此四。△六於行相續計後有三。一總敘。",
    "X11n0270_019:0879b24": "又三摩中諸善男子。堅凝正心。魔不得便。窮生類本。",
    "X11n0270_019:0879c01": "觀彼幽清常擾動元。於無盡流生計度者。是人墜入",
    "X11n0270_019:0879c02": "死後有相發心顛倒。",
    "X11n0270_019:0879c03": "無盡流即行相續相也。以生滅滅生相繼不絕故。",
    "X11n0270_019:0879c04": "知死後有相。△二別明二。一正計。",
    "X11n0270_019:0879c05": "或自固身。云色是我。或見我圓含遍國土。云我有色。",
    "X11n0270_019:0879c06": "或彼前緣隨我迴復。云色屬我。或復我依行中相續。",
    "X11n0270_019:0879c07": "云我在色。皆計度言死後有相。如是循環。有十六相。",
    "X11n0270_019:0879c08": "心顛倒故。固執色身。以色是我。又謂我體圓徧。則",
    "X11n0270_019:0879c09": "色為我有。前緣即目前之色也。行相續相亦色也。",
    "X11n0270_019:0879c10": "於色作此四計。於受想行亦然。故成十六相。皆計",
    "X11n0270_019:0879c11": "死後復有也。不計識陰者。以幽祕未現故。△二旁",
    "X11n0270_019:0879c12": "計。",
    "X11n0270_019:0879c13": "從此或計畢竟煩惱畢竟菩提。兩性並驅。各不相觸。",
    "X11n0270_019:0879c14": "旁計有為無為諸法也。畢竟並驅者。計煩惱菩提",
    "X11n0270_019:0879c15": "不相凌滅皆後有也。△三結失。",
    "X11n0270_019:0879c16": "由此計度死後有故。墮落外道。惑菩提性。是則名為",
    "X11n0270_019:0879c17": "第六外道立五陰中死後有相心顛倒論。",
    "X11n0270_019:0879c18": "△七於諸陰滅計後無三。一總敘。",
    "X11n0270_019:0879c19": "又三摩中諸善男子。堅凝正心。魔不得便。窮生類本。",
    "X11n0270_019:0879c20": "觀彼幽清常擾動元。於先除滅色受想中生計度者。",
    "X11n0270_019:0879c21": "是人墜入死後無相發心顛倒。",
    "X11n0270_019:0879c22": "△二別明二。一正計。",
    "X11n0270_019:0879c23": "見其色滅。形無所因。觀其想滅。心無所繫。知其受滅。",
    "X11n0270_019:0879c24": "無復連綴。陰性消散。縱有生理而無受想。與草木同。",
    "X11n0270_019:0880a01": "此質現前猶不可得。死後云何更有諸相。因之勘校",
    "X11n0270_019:0880a02": "死後相無。如是循環。有八無相。",
    "X11n0270_019:0880a03": "陰性消散。謂色受想滅也。生理即行也。謂無受想",
    "X11n0270_019:0880a04": "則行亦滅也。此約四陰現前因亡。未來果滅。因果",
    "X11n0270_019:0880a05": "合論。故成八相。△二旁計。",
    "X11n0270_019:0880a06": "從此或計涅槃因果一切皆空。徒有名字。究竟斷滅。",
    "X11n0270_019:0880a07": "前旁計諸法後有。此旁計諸法後無。△三結失。",
    "X11n0270_019:0880a08": "由此計度死後無故。墮落外道。惑菩提性。是則名為",
    "X11n0270_019:0880a09": "第七外道立五陰中死後無相心顛倒論。",
    "X11n0270_019:0880a10": "△八於存滅中計八俱非三。一總敘。",
    "X11n0270_019:0880a11": "又三摩中諸善男子。堅凝正心。魔不得便。窮生類本。",
    "X11n0270_019:0880a12": "觀彼幽清常擾動元。於行存中。兼受想滅。雙計有無。",
    "X11n0270_019:0880a13": "自體相破。是人墜入死後俱非起顛倒論。",
    "X11n0270_019:0880a14": "行存則有相也。受想滅即無相也。以前後相例。則",
    "X11n0270_019:0880a15": "存者終無。雖有非有。滅者曾有。雖無不無。四陰雙",
    "X11n0270_019:0880a16": "計。故成八非。△二別明二。一正計。",
    "X11n0270_019:0880a17": "色受想中。見有非有。行遷流內觀無不無。如是循環。",
    "X11n0270_019:0880a18": "窮盡陰界。八俱非相。隨得一緣。皆言死後有相無相。",
    "X11n0270_019:0880a19": "三陰為滅相故見有非有。遷流為存相故觀無不",
    "X11n0270_019:0880a20": "無。隨得一緣者。於四陰隨舉。皆生計執。△二旁計。",
    "X11n0270_019:0880a21": "又計諸行性遷訛故。心發通悟。有無俱非。虗實失措。",
    "X11n0270_019:0880a22": "諸行一切遷流法也。因見行陰遷訛不定。遂生邪",
    "X11n0270_019:0880a23": "悟。謂一切法有無俱非。不可定指。△三結失。",
    "X11n0270_019:0880a24": "由此計度死後俱非。後際昏瞢。無可道故。墮落外道。",
    "X11n0270_019:0880b01": "惑菩提性。是則名為第八外道立五陰中死後俱非",
    "X11n0270_019:0880b02": "心顛倒論。",
    "X11n0270_019:0880b03": "昏瞢無可道者。不能明知死後之事也。今人惑於",
    "X11n0270_019:0880b04": "俗論。而疑死後有無者多矣。皆八俱非類也。△九",
    "X11n0270_019:0880b05": "於後後無計七斷滅三。一總敘。",
    "X11n0270_019:0880b06": "又三摩中諸善男子。堅凝正心。魔不得便。窮生類本。",
    "X11n0270_019:0880b07": "觀彼幽清常擾動元。於後後無生計度者。是人墜入",
    "X11n0270_019:0880b08": "七斷滅論。",
    "X11n0270_019:0880b09": "見行陰念念滅處。名後後無。由是妄計。設生人天",
    "X11n0270_019:0880b10": "七處。後皆斷滅。△二正計。",
    "X11n0270_019:0880b11": "或計身滅。或欲盡滅。或苦盡滅。或極樂滅。或極捨滅。",
    "X11n0270_019:0880b12": "如是循環。窮盡七際。現前消滅。滅已無復。",
    "X11n0270_019:0880b13": "身滅即欲界人天二處也。欲盡初禪也。苦盡二禪",
    "X11n0270_019:0880b14": "也。極樂三禪。極捨四禪及無色也。是名七際。謂七",
    "X11n0270_019:0880b15": "際事相皆現前消滅。更無復生。終歸斷滅也。△三",
    "X11n0270_019:0880b16": "結失。",
    "X11n0270_019:0880b17": "由此計度死後斷滅。墮落外道。惑菩提性。是則名為",
    "X11n0270_019:0880b18": "第九外道立五陰中死後斷滅心顛倒論。",
    "X11n0270_019:0880b19": "△十於後後有計五涅槃三。一總敘。",
    "X11n0270_019:0880b20": "又三摩中諸善男子。堅凝正心。魔不得便。窮生類本。",
    "X11n0270_019:0880b21": "觀彼幽清常擾動元。於後後有生計度者。是人墜入",
    "X11n0270_019:0880b22": "五涅槃論。",
    "X11n0270_019:0880b23": "見行滅復生名後後有。妄於五處計涅槃果。△二",
    "X11n0270_019:0880b24": "正計。",
    "X11n0270_019:0880c01": "或以欲界為正轉依。觀見圓明。生愛慕故。或以初禪",
    "X11n0270_019:0880c02": "性無憂故。或以二禪心無苦故。或以三禪極悅隨故。",
    "X11n0270_019:0880c03": "或以四禪苦樂二亡。不受輪迴生滅性故。迷有漏天。",
    "X11n0270_019:0880c04": "作無為解。五處安隱。為勝淨依。如是循環。五處究竟。",
    "X11n0270_019:0880c05": "轉依者。轉生死依涅槃也。或於欲界。悟圓明理。遂",
    "X11n0270_019:0880c06": "以欲界。即轉依處。或以初禪離憂。二禪離苦。三禪",
    "X11n0270_019:0880c07": "極喜。四禪極捨。即轉依處。是謂五涅槃也。迷有等",
    "X11n0270_019:0880c08": "者。不知此天皆屬有漏。非無為果。非究竟處也。△",
    "X11n0270_019:0880c09": "三結失。",
    "X11n0270_019:0880c10": "由此計度五現涅槃。墮落外道。惑菩提性。是則名為",
    "X11n0270_019:0880c11": "第十外道立五陰中五現涅槃心顛倒論。",
    "X11n0270_019:0880c12": "△三結勸深防。",
    "X11n0270_019:0880c13": "阿難。如是十種禪那狂解。皆是行陰用心交互。故現",
    "X11n0270_019:0880c14": "斯悟。眾生頑迷。不自忖量。逢此現前。以迷為解。自言",
    "X11n0270_019:0880c15": "登聖。大妄語成。墮無間獄。",
    "X11n0270_019:0880c16": "前云禪那現境。乃天魔候得其便。此云禪那狂解。",
    "X11n0270_019:0880c17": "乃心魔自起深孽。凡見道不真。多岐妄計。皆即狂",
    "X11n0270_019:0880c18": "解。是謂心魔。最宜深防也。△四敕勸弘宜。",
    "X11n0270_019:0880c19": "汝等必須將如來語。於我滅後。傳示末法。徧令眾生",
    "X11n0270_019:0880c20": "覺了斯義。無令心魔自起深孽。保持覆護。消息邪見。",
    "X11n0270_019:0880c21": "教其身心開覺真義。於無上道不遭枝歧。勿令心祈",
    "X11n0270_019:0880c22": "得少為足。作大覺王清淨漂指。",
    "X11n0270_019:0880c23": "令弘宣人將如來語徧為群生。保持覆護。使魔不",
    "X11n0270_019:0880c24": "侵。孽不作。不墮邪歧。不取小證。而直登覺位。是謂",
    "X11n0270_019:0881a01": "作大覺王標指也。然則楞嚴垂教。待群生者甚厚。",
    "X11n0270_019:0881a02": "望行人者非輕。吾徒宜勉旃。",
    "X11n0270_019:0881a04": "大佛頂如來密因修證了義諸菩薩萬行首楞嚴經",
    "X11n0270_019:0881a05": "要解卷第十九",
    "X11n0270_019:0881a07": "音切",
    "X11n0270_019:0881a08": "殫(音丹)。熠(羊入切)。樞(昌朱切)。灣(烏關切)。孽(魚列切)。綴(陟衛切)。"
}