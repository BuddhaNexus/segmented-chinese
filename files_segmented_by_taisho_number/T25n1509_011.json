{
    "T25n1509_011:0136a02": "大智度論釋初品中舍利弗因緣",
    "T25n1509_011:0136a03": "第十六卷第十一",
    "T25n1509_011:0136a05": "龍樹菩薩造",
    "T25n1509_011:0136a06": "後秦龜茲國三藏鳩摩羅什奉　詔譯",
    "T25n1509_011:0136a07": "16 舍利弗因緣【經】佛告舍利弗。【論】問曰：般若波羅蜜是",
    "T25n1509_011:0136a08": "菩薩摩訶薩法，佛何以故告舍利弗而不",
    "T25n1509_011:0136a09": "告菩薩？答曰：舍利弗於一切弟子中，智慧",
    "T25n1509_011:0136a10": "最第一，如佛偈說：",
    "T25n1509_011:0136a11": "「一切眾生智，　　唯除佛世尊；",
    "T25n1509_011:0136a12": "欲比舍利弗，　　智慧及多聞，",
    "T25n1509_011:0136a13": "於十六分中，　　猶尚不及一。」",
    "T25n1509_011:0136a14": "復次，舍利弗智慧多聞，有大功德。年始八歲，",
    "T25n1509_011:0136a15": "誦十八部經，通解一切經書義理。是時，摩",
    "T25n1509_011:0136a16": "伽陀國有龍王兄弟：一名姞利，二名阿伽",
    "T25n1509_011:0136a17": "羅。降雨以時，國無荒年，人民感之，常以",
    "T25n1509_011:0136a18": "仲春之月，一切大集至龍住處，為設大會，",
    "T25n1509_011:0136a19": "作樂談義，終此一日。自古及今，斯集未替，",
    "T25n1509_011:0136a20": "遂以龍名以名此會。此日常法，敷四高座：",
    "T25n1509_011:0136a21": "一為國王，二為太子，三為大臣，四為論士。",
    "T25n1509_011:0136a22": "爾時，舍利弗以八歲之身，問眾人言：「此四",
    "T25n1509_011:0136a23": "高座，為誰敷之？」眾人答言：「為國王、太子、大",
    "T25n1509_011:0136a24": "臣、論士。」是時，舍利弗觀察時人婆羅門等，神",
    "T25n1509_011:0136a25": "情瞻向，無勝己者，便昇論床，結跏趺坐。眾",
    "T25n1509_011:0136a26": "人疑怪，或謂愚小無知，或謂智量過人。雖",
    "T25n1509_011:0136a27": "復嘉其神異，而猶各懷自矜，恥其年小，不",
    "T25n1509_011:0136a28": "自與語，皆遣年少弟子傳言問之。其答酬",
    "T25n1509_011:0136a29": "旨趣，辭理超絕！時諸論師歎未曾有，愚智大",
    "T25n1509_011:0136b01": "小一切皆伏。王大歡喜，即命有司封一聚落，",
    "T25n1509_011:0136b02": "常以給之。王乘象輿，振鈴告告宣示一切，",
    "T25n1509_011:0136b03": "十六大國，六大城中無不慶悅。是時，告占",
    "T25n1509_011:0136b04": "師子，名拘律陀，姓大目揵連，舍利弗友而親",
    "T25n1509_011:0136b05": "之。舍利弗才明見重，目揵連豪爽最貴。",
    "T25n1509_011:0136b06": "此二人者，才智相比，德行互同；行則俱遊，住",
    "T25n1509_011:0136b07": "則同止；少長繾綣，結要終始。後俱厭世，出家",
    "T25n1509_011:0136b08": "學道，作梵志弟子。情求道門，久而無徵，以",
    "T25n1509_011:0136b09": "問於師。師名刪闍耶，而答之言：「自我求道，",
    "T25n1509_011:0136b10": "彌歷年歲，不知為有道果無耶？我非其",
    "T25n1509_011:0136b11": "人耶？而亦不得！」他日其師寢疾，舍利弗在",
    "T25n1509_011:0136b12": "頭邊立，大目連在足邊立，喘喘然其命將",
    "T25n1509_011:0136b13": "終，乃愍爾而笑。二人同心，俱問笑意。師答",
    "T25n1509_011:0136b14": "之言：「世俗無眼，為恩愛所侵。我見金地國",
    "T25n1509_011:0136b15": "王死，其大夫人自投火𧂐，求同一處，而此",
    "T25n1509_011:0136b16": "二人行報各異，生處殊絕。」是時二人筆受師",
    "T25n1509_011:0136b17": "語，欲以驗其虛實。後有金地商人，遠來摩",
    "T25n1509_011:0136b18": "伽陀國，二人以䟽驗之，果如師語，乃憮然",
    "T25n1509_011:0136b19": "歎曰：「我等非其人耶？為是師隱我耶？」二人",
    "T25n1509_011:0136b20": "相與誓曰：「若先得甘露，要畢同味。」是時，佛",
    "T25n1509_011:0136b21": "度迦葉兄弟千人，次遊諸國，到王舍城，頓",
    "T25n1509_011:0136b22": "止竹園。二梵志師聞佛出世，俱入王舍城，",
    "T25n1509_011:0136b23": "欲知消息。爾時，有一比丘，名阿說示五人之一，",
    "T25n1509_011:0136b24": "著衣持鉢，入城乞食。舍利弗見其儀服異",
    "T25n1509_011:0136b25": "容，諸根靜默，就而問言：「汝誰弟子？師是何人？」",
    "T25n1509_011:0136b26": "答言：「釋種太子厭老、病、死苦，出家學道，得",
    "T25n1509_011:0136b27": "阿耨多羅三藐三菩提，是我師也。」舍利弗言：",
    "T25n1509_011:0136b28": "「汝師教授為我說之！」即答偈曰：",
    "T25n1509_011:0136b29": "「我年既幼稚，　　學日又初淺，",
    "T25n1509_011:0136c01": "豈能宣至真，　　廣說如來義！」",
    "T25n1509_011:0136c02": "舍利弗言：「略說其要！」爾時，阿說示比丘說",
    "T25n1509_011:0136c03": "此偈言：",
    "T25n1509_011:0136c04": "「諸法因緣生，　　是法說因緣，",
    "T25n1509_011:0136c05": "是法因緣盡，　　大師如是說。」",
    "T25n1509_011:0136c06": "舍利弗聞此偈已，即得初道，還報目連。目",
    "T25n1509_011:0136c07": "連見其顏色和悅，迎謂之言：「汝得甘露味",
    "T25n1509_011:0136c08": "耶？為我說之！」舍利弗即為其說向所聞偈。",
    "T25n1509_011:0136c09": "目連言：「更為重說！」即復為說，亦得初道。二",
    "T25n1509_011:0136c10": "師與二百五十弟子，俱到佛所。佛遙見二",
    "T25n1509_011:0136c11": "人與弟子俱來，告諸比丘：「汝等見此二人，",
    "T25n1509_011:0136c12": "在諸梵志前者不？」諸比丘言：「已見！」佛言：「是",
    "T25n1509_011:0136c13": "二人者，是我弟子中，智慧第一、神足第一弟",
    "T25n1509_011:0136c14": "子。」大眾俱來，以漸近佛，既到稽首，在一面立，",
    "T25n1509_011:0136c15": "俱白佛言：「世尊！我等於佛法中欲出家受",
    "T25n1509_011:0136c16": "戒！」佛言：「善來比丘！」即時鬚髮自落，法服著",
    "T25n1509_011:0136c17": "身，衣鉢具足，受成就戒。過半月後，佛為長",
    "T25n1509_011:0136c18": "爪梵志說法時，舍利弗得阿羅漢道。所以",
    "T25n1509_011:0136c19": "半月後得道者，是人當作逐佛轉法輪師，",
    "T25n1509_011:0136c20": "應在學地，現前自入諸法，種種具知，是故",
    "T25n1509_011:0136c21": "半月後得阿羅漢道。如是等種種功德甚多，",
    "T25n1509_011:0136c22": "是故舍利弗雖是阿羅漢，佛以是般若波羅",
    "T25n1509_011:0136c23": "蜜甚深法，為舍利弗說。問曰：若爾者，何以",
    "T25n1509_011:0136c24": "初少為舍利弗說，後多為須菩提說？若以",
    "T25n1509_011:0136c25": "智慧第一故應為多說，復何以為須菩提",
    "T25n1509_011:0136c26": "說？答曰：舍利弗佛弟子中智慧第一；須菩提",
    "T25n1509_011:0136c27": "於弟子中，得無諍三昧最第一。無諍三昧",
    "T25n1509_011:0136c28": "相，常觀眾生不令心惱，多行憐愍。諸菩薩",
    "T25n1509_011:0136c29": "者，弘大誓願以度眾生，憐愍相同，是故命說。",
    "T25n1509_011:0137a01": "復次，是須菩提好行空三昧，如佛在忉利",
    "T25n1509_011:0137a02": "天，夏安居受歲已，還下閻浮提。爾時，須菩提",
    "T25n1509_011:0137a03": "於石窟中住，自思惟：「佛從忉利天來下，我",
    "T25n1509_011:0137a04": "當至佛所耶？不至佛所耶？」又念言：「佛常",
    "T25n1509_011:0137a05": "說：若人以智慧眼觀佛法身，則為見佛中",
    "T25n1509_011:0137a06": "最。」是時，以佛從忉利天下故，閻浮提中四",
    "T25n1509_011:0137a07": "部眾集，諸天見人，人亦見天。座中有佛，及",
    "T25n1509_011:0137a08": "轉輪聖王、諸天大眾，眾會莊嚴，先未曾有！須",
    "T25n1509_011:0137a09": "菩提心念：「今此大眾，雖復殊特，勢不久停，",
    "T25n1509_011:0137a10": "磨滅之法，皆歸無常。」因此無常觀之初門，",
    "T25n1509_011:0137a11": "悉知諸法空無有實；作是觀時，即得道證。",
    "T25n1509_011:0137a12": "爾時，一切眾人皆欲求先見佛，禮敬供養。",
    "T25n1509_011:0137a13": "有華色比丘尼，欲除女名之惡，便化為",
    "T25n1509_011:0137a14": "轉輪聖王及七寶千子，眾人見之，皆避坐起",
    "T25n1509_011:0137a15": "去。化王到佛所已，還復本身，為比丘尼最",
    "T25n1509_011:0137a16": "初禮佛。是時，佛告比丘尼：「非汝初禮，須菩",
    "T25n1509_011:0137a17": "提最初禮我。所以者何？須菩提觀諸法空，",
    "T25n1509_011:0137a18": "是為見佛法身，得真供養，供養中最，非以",
    "T25n1509_011:0137a19": "致敬生身為供養也。」以是故言須菩提常",
    "T25n1509_011:0137a20": "行空三昧，與般若波羅蜜空相相應。以",
    "T25n1509_011:0137a21": "是故佛命令說般若波羅蜜。",
    "T25n1509_011:0137a22": "復次，佛以眾生信敬阿羅漢諸漏已盡，命之",
    "T25n1509_011:0137a23": "為說，眾得淨信故。諸菩薩漏未盡，若以為",
    "T25n1509_011:0137a24": "證，諸人不信。以是故，與舍利弗、須菩提，共",
    "T25n1509_011:0137a25": "說般若波羅蜜。問曰：何以名舍利弗？為是",
    "T25n1509_011:0137a26": "父母所作字？為是依行功德立名？答曰：",
    "T25n1509_011:0137a27": "是父母所作名字。於閻浮提中第一安樂，",
    "T25n1509_011:0137a28": "有摩伽陀國，是中有大城名王舍，王名頻",
    "T25n1509_011:0137a29": "婆娑羅，有婆羅門論議師，名摩陀羅，王以",
    "T25n1509_011:0137b01": "其人善能論故，賜封一邑，去城不遠。是摩",
    "T25n1509_011:0137b02": "陀羅遂有居家，婦生一女，眼似舍利鳥眼，",
    "T25n1509_011:0137b03": "即名此女為舍利。次生一男，膝骨麁大，名",
    "T25n1509_011:0137b04": "拘郗羅。拘郗羅秦言大膝也是婆羅門，既有",
    "T25n1509_011:0137b05": "居家，畜養男女，所學經書，皆已廢忘，又不",
    "T25n1509_011:0137b06": "業新。是時，南天竺有一婆羅門大論議師，字",
    "T25n1509_011:0137b07": "提舍，於十八種大經，皆悉通利。是人入王",
    "T25n1509_011:0137b08": "舍城，頭上戴火，以銅鍱腹。人問其故，便",
    "T25n1509_011:0137b09": "言：「我所學經書甚多，恐腹破裂，是故鍱之。」",
    "T25n1509_011:0137b10": "又問：「頭上何以戴火？」答言：「以大闇故。」眾人",
    "T25n1509_011:0137b11": "言：「日出照明，何以言闇？」答言：「闇有二種：一",
    "T25n1509_011:0137b12": "者、日光不照，二者、愚癡闇蔽。今雖有日明，",
    "T25n1509_011:0137b13": "而愚癡猶黑。」眾人言：「汝但未見婆羅門摩陀",
    "T25n1509_011:0137b14": "羅，汝若見者，腹當縮，明當闇。」是婆羅門逕",
    "T25n1509_011:0137b15": "至鼓邊，打論議鼓。國王聞之，問是何人？眾",
    "T25n1509_011:0137b16": "臣答言：「南天竺有一婆羅門，名提舍，大論",
    "T25n1509_011:0137b17": "議師，欲求論處，故打論鼓。」王大歡喜，即集",
    "T25n1509_011:0137b18": "眾人而告之曰：「有能難者，與之論議！」摩",
    "T25n1509_011:0137b19": "陀羅聞之自疑，「我以廢忘，又不業新，不",
    "T25n1509_011:0137b20": "知我今能與論不？」僶俛而來。於道中見二",
    "T25n1509_011:0137b21": "特牛，方相觝觸，心中作想：「此牛是我，彼牛是",
    "T25n1509_011:0137b22": "彼，以此為占，知誰得勝？」此牛不如，便大愁",
    "T25n1509_011:0137b23": "憂而自念言：「如此相者，我將不如。」欲入眾",
    "T25n1509_011:0137b24": "時，見有母人，挾一瓶水，正在其前，躄地破",
    "T25n1509_011:0137b25": "瓶。復作是念：「是亦不吉。」甚大不樂。既入眾",
    "T25n1509_011:0137b26": "中，見彼論師，顏貌意色，勝相具足，自知不",
    "T25n1509_011:0137b27": "如。事不獲已，與共論議。論議既交，便墮",
    "T25n1509_011:0137b28": "負處。王大歡喜：「大智明人，遠入我國！」復欲",
    "T25n1509_011:0137b29": "為之封一聚落。諸臣議言：「一聰明人來，便",
    "T25n1509_011:0137c01": "封一邑，功臣不賞，但寵語論，恐非安國全",
    "T25n1509_011:0137c02": "家之道！今摩陀羅論議不如，應奪其封",
    "T25n1509_011:0137c03": "以與勝者；若更有勝人，復以與之。」王用其",
    "T25n1509_011:0137c04": "言，即奪與後人。是時摩陀羅語提舍言：「汝",
    "T25n1509_011:0137c05": "是聰明人，我以女妻汝，男兒相累；今欲遠",
    "T25n1509_011:0137c06": "出他國，以求本志。」提舍納其女為婦。其",
    "T25n1509_011:0137c07": "婦懷妊，夢見一人，身被甲冑，手執金剛，",
    "T25n1509_011:0137c08": "摧破諸山，而在大山邊立。覺已白其夫言，",
    "T25n1509_011:0137c09": "我夢如是。提舍言：「汝當生男，摧伏一切諸",
    "T25n1509_011:0137c10": "論議師，唯不勝一人，當與作弟子。」舍利",
    "T25n1509_011:0137c11": "懷妊，以其子故，母亦聰明，大能論議。其弟",
    "T25n1509_011:0137c12": "拘郗羅，與姊談論，每屈不如；知所懷子，",
    "T25n1509_011:0137c13": "必大智慧，未生如是，何況出生！即捨家學",
    "T25n1509_011:0137c14": "問，至南天竺，不剪指爪，讀十八種經書，",
    "T25n1509_011:0137c15": "皆令通利，是故時人號為長爪梵志。姊子",
    "T25n1509_011:0137c16": "既生，七日之後，裹以白疊，以示其父。其父",
    "T25n1509_011:0137c17": "思惟：「我名提舍，逐我名字，字為憂波提舍。」",
    "T25n1509_011:0137c18": "憂波，秦言逐；提舍，星名是為父母作字。眾人以其舍利",
    "T25n1509_011:0137c19": "所生，皆共名之為舍利弗弗秦言子。復次，舍利",
    "T25n1509_011:0137c20": "弗世世本願，於釋迦文尼佛所作智慧第一",
    "T25n1509_011:0137c21": "弟子，字舍利弗。是為本願因緣名字，以是",
    "T25n1509_011:0137c22": "故名舍利弗。問曰：若爾者，何以不言「憂波",
    "T25n1509_011:0137c23": "提舍」，而但言「舍利弗」？答曰：時人貴重其母，",
    "T25n1509_011:0137c24": "於眾女人中聰明第一，以是因緣故稱舍",
    "T25n1509_011:0137c25": "利弗。",
    "T25n1509_011:0137c26": "【經】「菩薩摩訶薩欲以一切種知一切法，當",
    "T25n1509_011:0137c27": "習行般若波羅蜜。」【論】菩薩摩訶薩義，如先",
    "T25n1509_011:0137c28": "〈讚菩薩品〉中說。問曰：云何名「一切種」？云何名",
    "T25n1509_011:0137c29": "「一切法」？答曰：智慧門名為「種」。有人以一智",
    "T25n1509_011:0138a01": "慧門觀，有以二、三、十、百、千、萬乃至恒河沙",
    "T25n1509_011:0138a02": "等阿僧祇智慧門觀諸法。今以一切智慧",
    "T25n1509_011:0138a03": "門入一切種，觀一切法，是名「一切種」。如凡",
    "T25n1509_011:0138a04": "夫人三種觀，欲求離欲、離色故：觀欲、色界",
    "T25n1509_011:0138a05": "麁惡、誑惑、濁重。佛弟子八種觀：無常、苦、空、無",
    "T25n1509_011:0138a06": "我、如病、如癰、如箭入體、惱患。是八種觀，",
    "T25n1509_011:0138a07": "入四聖諦中，為十六行之四。十六者，觀苦",
    "T25n1509_011:0138a08": "四種：無常、苦、空、無我；觀苦因四種：集、因、緣、",
    "T25n1509_011:0138a09": "生；觀苦盡四種：盡、滅、妙、出；觀道四種：道、正、",
    "T25n1509_011:0138a10": "行、跡。出入息中復有十六行：一、觀入息，二、",
    "T25n1509_011:0138a11": "觀出息，三、觀息長息短，四、觀息遍身，五、除",
    "T25n1509_011:0138a12": "諸身行，六、受喜，七、受樂，八者、受諸心行，九、",
    "T25n1509_011:0138a13": "無作喜，十、心作攝，十一、心作解脫，十二、",
    "T25n1509_011:0138a14": "觀無常，十三、觀散壞，十四、觀離欲，十五、觀",
    "T25n1509_011:0138a15": "滅，十六、觀棄捨。復有六種念：念佛者，佛",
    "T25n1509_011:0138a16": "是多陀阿伽陀、阿羅呵、三藐三佛陀，如是等",
    "T25n1509_011:0138a17": "十號。五念如後說。世智、出世智，阿羅漢、辟支",
    "T25n1509_011:0138a18": "佛、菩薩、佛智，如是等智慧知諸法，名為「一",
    "T25n1509_011:0138a19": "切種」。「一切法」者，識所緣法，是一切法。所謂眼",
    "T25n1509_011:0138a20": "識緣色，耳識緣聲，鼻識緣香，舌識緣味，身識",
    "T25n1509_011:0138a21": "緣觸，意識緣法——緣眼、緣色、緣眼識，耳",
    "T25n1509_011:0138a22": "聲、鼻香、舌味、身觸亦如是，乃至緣意、緣法、",
    "T25n1509_011:0138a23": "緣意識。是名「一切法」，是為識所緣法。復次，",
    "T25n1509_011:0138a24": "智所緣法，是一切法。所謂苦智知苦，集智知",
    "T25n1509_011:0138a25": "集，盡智知盡，道智知道，世智知苦、集、盡、道及",
    "T25n1509_011:0138a26": "虛空、非數緣滅，是為智所緣法。復次，二法攝",
    "T25n1509_011:0138a27": "一切法：色法、無色法，可見法、不可見法，有對",
    "T25n1509_011:0138a28": "法、無對法，有漏、無漏，有為、無為，心相應、心不",
    "T25n1509_011:0138a29": "相應，業相應、業不相應丹注云：心法中除思，餘盡相應，業即是思，故除，",
    "T25n1509_011:0138b01": "近法、遠法等。如是種種二法，攝一切法丹注云：現",
    "T25n1509_011:0138b02": "在及無為是名近法，未來、過去是名遠法。復次，三種法攝一切法：善、",
    "T25n1509_011:0138b03": "不善、無記；學、無學、非學非無學；見諦斷、思惟",
    "T25n1509_011:0138b04": "斷、不斷。復有三種法：五眾、十二入、十八界。持",
    "T25n1509_011:0138b05": "如是等種種三法，盡攝一切法。復有四種",
    "T25n1509_011:0138b06": "法：過去、未來、現在法、非過去未來現在法；欲",
    "T25n1509_011:0138b07": "界繫法、色界繫法、無色界繫法、不繫法；因善",
    "T25n1509_011:0138b08": "法、因不善法、因無記法、非因善不善無記法；",
    "T25n1509_011:0138b09": "緣緣法、緣不緣法、緣緣不緣緣法、亦非緣緣",
    "T25n1509_011:0138b10": "非不緣緣法。如是等四種法，攝一切法。有",
    "T25n1509_011:0138b11": "五種法：色、心、心相應、心不相應、無為法。如是",
    "T25n1509_011:0138b12": "等種種五法，攝一切法。有六種法：見苦斷法、",
    "T25n1509_011:0138b13": "見習、盡、道斷法、思惟斷法、不斷法。如是等種",
    "T25n1509_011:0138b14": "種六法。乃至無量法攝一切法。是為一切",
    "T25n1509_011:0138b15": "法。問曰：諸法甚深微妙不可思議，若一切",
    "T25n1509_011:0138b16": "眾生尚不能得知，何況一人欲盡知一切",
    "T25n1509_011:0138b17": "法？譬如有人欲量大地，及數大海水渧，欲",
    "T25n1509_011:0138b18": "稱須彌山，欲知虛空邊際，如是等事皆",
    "T25n1509_011:0138b19": "不可知，云何欲以一切種知一切法？答",
    "T25n1509_011:0138b20": "曰：愚癡闇蔽甚大苦，智慧光明最為樂！一切",
    "T25n1509_011:0138b21": "眾生皆不用苦，但欲求樂。是故菩薩求一",
    "T25n1509_011:0138b22": "切第一大智慧，一切種觀，欲知一切法。是",
    "T25n1509_011:0138b23": "菩薩發大心，普為一切眾生求大智慧，是",
    "T25n1509_011:0138b24": "故欲以一切種知一切法。如醫為一人、二人，",
    "T25n1509_011:0138b25": "用一種、二種藥則足；若欲治一切眾生病",
    "T25n1509_011:0138b26": "者，當須一切種藥。菩薩亦如是，欲度一切",
    "T25n1509_011:0138b27": "眾生故，欲知一切種一切法。如諸法甚深",
    "T25n1509_011:0138b28": "微妙無量，菩薩智慧亦甚深微妙無量。先答",
    "T25n1509_011:0138b29": "破一切智人中已廣說，如函大蓋亦大。復",
    "T25n1509_011:0138c01": "次，若不以理求一切法，則不可得；若以理",
    "T25n1509_011:0138c02": "求之，則無不得。譬如鑽火以木，則火可得；",
    "T25n1509_011:0138c03": "析薪求火，火不可得。如大地有邊際，自",
    "T25n1509_011:0138c04": "非一切智人，無大神力，則不能知；若神通",
    "T25n1509_011:0138c05": "力大，則知此三千大千世界地邊際。今此大",
    "T25n1509_011:0138c06": "地在金剛上，三千大千世界四邊則虛空，",
    "T25n1509_011:0138c07": "是為知地邊際。欲稱須彌山，亦如是。欲",
    "T25n1509_011:0138c08": "量虛空，非不能量，虛空無法，故不可量。",
    "T25n1509_011:0138c09": "【經】舍利弗白佛言：「世尊！菩薩摩訶薩云何",
    "T25n1509_011:0138c10": "欲以一切種知一切法，當習行般若波羅蜜？」",
    "T25n1509_011:0138c11": "【論】問曰：佛欲說般若波羅蜜故，種種現神",
    "T25n1509_011:0138c12": "變，現已即應便說，何以故令舍利弗問而",
    "T25n1509_011:0138c13": "後說？答曰：問而後說，佛法應爾。復次，舍利",
    "T25n1509_011:0138c14": "弗知般若波羅蜜甚深，微妙無相之法，難解",
    "T25n1509_011:0138c15": "難知。自以智力種種思惟：「若觀諸法無常，",
    "T25n1509_011:0138c16": "是般若波羅蜜耶？不是耶？」不能自了，以",
    "T25n1509_011:0138c17": "是故問。復次，舍利弗非一切智，於佛智慧",
    "T25n1509_011:0138c18": "中譬如小兒。如說《阿婆檀那經》中：佛在",
    "T25n1509_011:0138c19": "祇洹住，晡時經行，舍利弗從佛經行。是時",
    "T25n1509_011:0138c20": "有鷹逐鴿，鴿飛來佛邊住，佛經行過之，影",
    "T25n1509_011:0138c21": "覆鴿上，鴿身安隱，怖畏即除，不復作聲。後",
    "T25n1509_011:0138c22": "舍利弗影到，鴿便作聲，戰怖如初。舍利弗",
    "T25n1509_011:0138c23": "白佛言：「佛及我身，俱無三毒，以何因緣佛",
    "T25n1509_011:0138c24": "影覆鴿，鴿便無聲，不復恐怖？我影覆上，鴿",
    "T25n1509_011:0138c25": "便作聲，戰慄如故？」佛言：「汝三毒習氣未",
    "T25n1509_011:0138c26": "盡，以是故，汝影覆時恐怖不除。汝觀此鴿",
    "T25n1509_011:0138c27": "宿世因緣，幾世作鴿？」舍利弗即時入宿命智",
    "T25n1509_011:0138c28": "三昧，觀見此鴿從鴿中來，如是一、二、三世，",
    "T25n1509_011:0138c29": "乃至八萬大劫，常作鴿身；過是已往，不能",
    "T25n1509_011:0139a01": "復見。舍利弗從三昧起，白佛言：「是鴿八萬",
    "T25n1509_011:0139a02": "大劫中，常作鴿身；過是已前，不能復知。」佛",
    "T25n1509_011:0139a03": "言：「汝若不能盡知過去世，試觀未來世，此",
    "T25n1509_011:0139a04": "鴿何時當脫？」舍利弗即入願智三昧，觀見",
    "T25n1509_011:0139a05": "此鴿，一、二、三世，乃至八萬大劫，未脫鴿身；過",
    "T25n1509_011:0139a06": "是已往，亦不能知。從三昧起，白佛言：「我",
    "T25n1509_011:0139a07": "見此鴿從一世、二世、乃至八萬大劫，未免",
    "T25n1509_011:0139a08": "鴿身；過此已往，不復能知！我不知過去、未",
    "T25n1509_011:0139a09": "來齊限，不審此鴿何時當脫？」佛告舍利弗：",
    "T25n1509_011:0139a10": "「此鴿除諸聲聞、辟支佛所知齊限，復於恒河",
    "T25n1509_011:0139a11": "沙等大劫中常作鴿身，罪訖得出。輪轉五",
    "T25n1509_011:0139a12": "道中，後得為人，經五百世中，乃得利根。是",
    "T25n1509_011:0139a13": "時有佛，度無量阿僧祇眾生，然後入無餘涅",
    "T25n1509_011:0139a14": "槃。遺法在世，是人作五戒優婆塞，從比丘",
    "T25n1509_011:0139a15": "聞讚佛功德，於是初發心，願欲作佛。然後",
    "T25n1509_011:0139a16": "於三阿僧祇劫，行六波羅蜜，十地具足，得",
    "T25n1509_011:0139a17": "作佛，度無量眾生已而入無餘涅槃。」是時，",
    "T25n1509_011:0139a18": "舍利弗向佛懺悔，白佛言：「我於一鳥尚不能",
    "T25n1509_011:0139a19": "知其本末，何況諸法！我若知佛智慧如是",
    "T25n1509_011:0139a20": "者，為佛智慧故，寧入阿鼻地獄受無量劫",
    "T25n1509_011:0139a21": "苦，不以為難。」如是等，於諸法中不了故問。",
    "T25n1509_011:0139a22": "17 檀波羅蜜義大智度論釋初品中檀波羅蜜義第",
    "T25n1509_011:0139a23": "十七",
    "T25n1509_011:0139a24": "【經】佛告舍利弗：「菩薩摩訶薩以不住法住",
    "T25n1509_011:0139a25": "般若波羅蜜中，以無所捨法具足檀波羅蜜，",
    "T25n1509_011:0139a26": "施者、受者及財物不可得故。」【論】問曰：「般若",
    "T25n1509_011:0139a27": "波羅蜜」是何等法？答曰：有人言：無漏慧根是",
    "T25n1509_011:0139a28": "般若波羅蜜相。何以故？一切慧中第一慧是",
    "T25n1509_011:0139a29": "名般若波羅蜜；無漏慧根是第一，以是故，無",
    "T25n1509_011:0139b01": "漏慧根名般若波羅蜜。問曰：若菩薩未斷",
    "T25n1509_011:0139b02": "結，云何得行無漏慧？答曰：菩薩雖未斷",
    "T25n1509_011:0139b03": "結，行相似無漏般若波羅蜜，是故得名行",
    "T25n1509_011:0139b04": "無漏般若波羅蜜。譬如聲聞人行暖法、頂法、",
    "T25n1509_011:0139b05": "忍法、世間第一法，先行相似無漏法，後易得",
    "T25n1509_011:0139b06": "生苦法智忍。復有人言：菩薩有二種：有",
    "T25n1509_011:0139b07": "斷結使清淨，有未斷結使不清淨。斷結",
    "T25n1509_011:0139b08": "使清淨菩薩，能行無漏般若波羅蜜。問曰：",
    "T25n1509_011:0139b09": "若菩薩斷結清淨，復何以行般若波羅蜜？答",
    "T25n1509_011:0139b10": "曰：雖斷結使，十地未滿，未莊嚴佛土，未",
    "T25n1509_011:0139b11": "教化眾生，是故行般若波羅蜜。復次，斷結",
    "T25n1509_011:0139b12": "有二種：一者、斷三毒心，不著人天中五欲；",
    "T25n1509_011:0139b13": "二者、雖不著人天中五欲，於菩薩功德果",
    "T25n1509_011:0139b14": "報五欲未能捨離——如是菩薩，應行般若波",
    "T25n1509_011:0139b15": "羅蜜。譬如長老阿泥盧豆，在林中坐禪時，",
    "T25n1509_011:0139b16": "淨愛天女等，以淨妙之身來試阿泥盧豆。",
    "T25n1509_011:0139b17": "阿泥盧豆言：「諸姊作青色來，不用雜色。」欲",
    "T25n1509_011:0139b18": "觀不淨，不能得觀；黃、赤、白色，亦復如是。",
    "T25n1509_011:0139b19": "時阿泥盧豆閉目不視，語言：「諸姊遠去！」是",
    "T25n1509_011:0139b20": "時天女即滅不現。天福報形，猶尚如是，何",
    "T25n1509_011:0139b21": "況菩薩無量功德果報五欲？又如甄陀羅王",
    "T25n1509_011:0139b22": "與八萬四千甄陀羅來到佛所，彈琴歌頌，",
    "T25n1509_011:0139b23": "以供養佛。爾時，須彌山王及諸山樹木、人民、",
    "T25n1509_011:0139b24": "禽獸一切皆舞。佛邊大眾，乃至大迦葉，皆於",
    "T25n1509_011:0139b25": "座上不能自安。是時，天須菩薩問長老大",
    "T25n1509_011:0139b26": "迦葉：「耆年舊宿，行十二頭陀法之第一，何以",
    "T25n1509_011:0139b27": "在座不能自安？」大迦葉言：「三界五欲不能",
    "T25n1509_011:0139b28": "動我；是菩薩神通功德果報力故，令我如",
    "T25n1509_011:0139b29": "是，非我有心不能自安也。譬如須彌山，四",
    "T25n1509_011:0139c01": "邊風起，不能令動；至大劫盡時，毘藍風起，",
    "T25n1509_011:0139c02": "如吹爛草。」以是事故，知二種結中一種未",
    "T25n1509_011:0139c03": "斷；如是菩薩等，應行般若波羅蜜。是阿毘",
    "T25n1509_011:0139c04": "曇中如是說，復有人言：般若波羅蜜是有",
    "T25n1509_011:0139c05": "漏慧。何以故？菩薩至道樹下乃斷結；先雖",
    "T25n1509_011:0139c06": "有大智慧，有無量功德，而諸煩惱未斷。是",
    "T25n1509_011:0139c07": "故言菩薩般若波羅蜜是有漏智慧。復有人",
    "T25n1509_011:0139c08": "言：從初發意乃至道樹下，於其中間所有",
    "T25n1509_011:0139c09": "智慧，是名般若波羅蜜。成佛時，是般若波羅",
    "T25n1509_011:0139c10": "蜜轉名薩婆若。復有人言：菩薩有漏、無漏智",
    "T25n1509_011:0139c11": "慧，總名般若波羅蜜。何以故？菩薩觀涅槃，",
    "T25n1509_011:0139c12": "行佛道，以是事故，菩薩智慧應是無漏；以",
    "T25n1509_011:0139c13": "未斷結使，事未成辦故，應名有漏。復有",
    "T25n1509_011:0139c14": "人言：菩薩般若波羅蜜，無漏無為，不可見無",
    "T25n1509_011:0139c15": "對。復有人言：是般若波羅蜜，不可得相，若有",
    "T25n1509_011:0139c16": "若無，若常若無常，若空若實。是般若波羅蜜，",
    "T25n1509_011:0139c17": "非陰界入所攝，非有為、非無為，非法、非",
    "T25n1509_011:0139c18": "非法，無取無捨，不生不滅，出有無四句，適",
    "T25n1509_011:0139c19": "無所著。譬如火焰，四邊不可觸，以燒手",
    "T25n1509_011:0139c20": "故；般若波羅蜜相，亦如是不可觸，以邪見",
    "T25n1509_011:0139c21": "火燒故。問曰：上種種人說般若波羅蜜，何",
    "T25n1509_011:0139c22": "者為實？答曰：有人言：各各有理，皆是實。如",
    "T25n1509_011:0139c23": "經說：五百比丘各各說二邊及中道義，佛言",
    "T25n1509_011:0139c24": "皆有道理。有人言：末後答者為實。所以者",
    "T25n1509_011:0139c25": "何？不可破、不可壞故。若有法如毫氂",
    "T25n1509_011:0139c26": "許有者，皆有過失可破，若言無亦可破。",
    "T25n1509_011:0139c27": "此般若中，有亦無，無亦無，非有非無亦無，如",
    "T25n1509_011:0139c28": "是言說亦無，是名寂滅、無量、無戲論法。是故",
    "T25n1509_011:0139c29": "不可破、不可壞，是名真實般若波羅蜜，最",
    "T25n1509_011:0140a01": "勝無過者。如轉輪聖王降伏諸敵而不自",
    "T25n1509_011:0140a02": "高；般若波羅蜜亦如是，能破一切語言戲",
    "T25n1509_011:0140a03": "論，亦不有所破。復次，從此已後，品品中種",
    "T25n1509_011:0140a04": "種義門，說般若波羅蜜，皆是實相。以不住",
    "T25n1509_011:0140a05": "法住般若波羅蜜中，能具足六波羅蜜。問",
    "T25n1509_011:0140a06": "曰：云何名不住法住般若波羅蜜中，能具",
    "T25n1509_011:0140a07": "足六波羅蜜？答曰：如是菩薩觀一切法，非常",
    "T25n1509_011:0140a08": "非無常，非苦非樂，非空非實，非我非無",
    "T25n1509_011:0140a09": "我，非生滅非不生滅。如是住甚深般若",
    "T25n1509_011:0140a10": "波羅蜜中，於般若波羅蜜相亦不取，是名",
    "T25n1509_011:0140a11": "不住法住；若取般若波羅蜜相，是為住法",
    "T25n1509_011:0140a12": "住。",
    "T25n1509_011:0140a13": "問曰：若不取般若波羅蜜相，心無所著，如",
    "T25n1509_011:0140a14": "佛所言：「一切諸法，欲為其本。」若不取者，云",
    "T25n1509_011:0140a15": "何得具足六波羅蜜？答曰：菩薩憐愍眾生",
    "T25n1509_011:0140a16": "故，先立誓願，我必當度脫一切眾生。以精",
    "T25n1509_011:0140a17": "進波羅蜜力故，雖知諸法不生不滅如涅",
    "T25n1509_011:0140a18": "槃相，復行諸功德，具足六波羅蜜。所以者",
    "T25n1509_011:0140a19": "何？以不住法住般若波羅蜜中故。是名",
    "T25n1509_011:0140a20": "「不住法住般若波羅蜜中」。",
    "T25n1509_011:0140a21": "18 讚檀波羅蜜義大智度論釋初品中讚檀波羅蜜義",
    "T25n1509_011:0140a22": "第十八",
    "T25n1509_011:0140a23": "問曰：檀有何等利益故，菩薩住般若波羅",
    "T25n1509_011:0140a24": "蜜中，檀波羅蜜具足滿？答曰：檀有種種利",
    "T25n1509_011:0140a25": "益：檀為寶藏，常隨逐人；檀為破苦，能與人",
    "T25n1509_011:0140a26": "樂；檀為善御，開示天道；檀為善府，攝諸",
    "T25n1509_011:0140a27": "善人施攝善人，與為因緣，故言「攝」；檀為安隱，臨命終時",
    "T25n1509_011:0140a28": "心不怖畏；檀為慈相，能濟一切；檀為集樂，",
    "T25n1509_011:0140a29": "能破苦賊；檀為大將，能伏慳敵；檀為妙果，",
    "T25n1509_011:0140b01": "天人所愛；檀為淨道，賢聖所遊；檀為積善",
    "T25n1509_011:0140b02": "福德之門；檀為立事聚眾之緣；檀為善行",
    "T25n1509_011:0140b03": "愛果之種；檀為福業善人之相；檀破貧窮、",
    "T25n1509_011:0140b04": "斷三惡道；檀能全護福樂之果；檀為涅",
    "T25n1509_011:0140b05": "槃之初緣；入善人聚中之要法；稱譽讚歎之",
    "T25n1509_011:0140b06": "淵府；入眾無難之功德；心不悔恨之窟宅；善",
    "T25n1509_011:0140b07": "法道行之根本；種種歡樂之林藪；富貴安隱",
    "T25n1509_011:0140b08": "之福田；得道涅槃之津梁；聖人大士智者之",
    "T25n1509_011:0140b09": "所行；餘人儉德寡識之所效。復次，譬如失",
    "T25n1509_011:0140b10": "火之家，黠慧之人，明識形勢，及火未至，急",
    "T25n1509_011:0140b11": "出財物；舍雖燒盡，財物悉在，更修室宅。好",
    "T25n1509_011:0140b12": "施之人，亦復如是，知身危脆，財物無常，修福",
    "T25n1509_011:0140b13": "及時，如火中出物；後世受樂，亦如彼人更",
    "T25n1509_011:0140b14": "修宅業，福慶自慰。愚惑之人，但知惜屋，怱",
    "T25n1509_011:0140b15": "怱營救，狂愚失智，不量火勢，猛風絕焰，土石",
    "T25n1509_011:0140b16": "為焦，翕響之間，蕩然夷滅。屋既不救，財物",
    "T25n1509_011:0140b17": "亦盡，飢寒凍餓，憂苦畢世。慳惜之人，亦復如",
    "T25n1509_011:0140b18": "是，不知身命無常，須臾叵保，而更聚歛",
    "T25n1509_011:0140b19": "守護愛惜，死至無期，忽焉逝沒，形與土木",
    "T25n1509_011:0140b20": "同流，財與委物俱棄，亦如愚人憂苦失計。",
    "T25n1509_011:0140b21": "復次，大慧之人，有心之士，乃能覺悟，知身如",
    "T25n1509_011:0140b22": "幻，財不可保，萬物無常，唯福可恃，將人出",
    "T25n1509_011:0140b23": "苦，津通大道。復次，大人大心，能大布施，能自",
    "T25n1509_011:0140b24": "利己；小人小心，不能益他，亦不自厚。復次，",
    "T25n1509_011:0140b25": "譬如勇士見敵，必期吞滅；智人慧心，深得",
    "T25n1509_011:0140b26": "悟理，慳賊雖強，亦能挫之，必令如意。遇良",
    "T25n1509_011:0140b27": "福田，值好時節時：應施之時也。遇而不施是名失時，覺事應",
    "T25n1509_011:0140b28": "心，能大布施。復次，好施之人，為人所敬，如",
    "T25n1509_011:0140b29": "月初出，無不愛者；好名善譽，周聞天下，人",
    "T25n1509_011:0140c01": "所歸仰，一切皆信。好施之人，貴人所念，賤",
    "T25n1509_011:0140c02": "人所敬；命欲終時，其心不怖。如是果報，今",
    "T25n1509_011:0140c03": "世所得，譬如樹華。大果無量，後世福也。生",
    "T25n1509_011:0140c04": "死輪轉，往來五道，無親可恃，唯有布施若",
    "T25n1509_011:0140c05": "生天上、人中，得清淨果，皆由布施；象、馬畜",
    "T25n1509_011:0140c06": "生得好櫪養，亦是布施之所得也。布施之",
    "T25n1509_011:0140c07": "德，富貴歡樂；持戒之人，得生天上；禪智心淨，",
    "T25n1509_011:0140c08": "無所染著，得涅槃道。布施之福，是涅槃道",
    "T25n1509_011:0140c09": "之資糧也；念施故歡喜，歡喜故一心，一心",
    "T25n1509_011:0140c10": "觀生滅無常，觀生滅無常故得道。如人",
    "T25n1509_011:0140c11": "求蔭故種樹，或求華，或求果故種樹；布施",
    "T25n1509_011:0140c12": "求報亦復如是，今世、後世樂如求蔭，聲聞、",
    "T25n1509_011:0140c13": "辟支佛道如華，成佛如果。是為檀種種功",
    "T25n1509_011:0140c14": "德。",
    "T25n1509_011:0140c15": "19 檀相義大智度論釋初品中檀相義第十九",
    "T25n1509_011:0140c16": "問曰：云何名檀？答曰：檀名布施。心相應善",
    "T25n1509_011:0140c17": "思，是名為檀。有人言：從善思起身、口業，亦",
    "T25n1509_011:0140c18": "名為檀。有人言：有信、有福田、有財物，三事和",
    "T25n1509_011:0140c19": "合時，心生捨法，能破慳貪，是名為檀。譬如",
    "T25n1509_011:0140c20": "慈法，觀眾生樂而心生慈；布施心數法，亦",
    "T25n1509_011:0140c21": "復如是，三事和合，心生捨法，能破慳貪。檀",
    "T25n1509_011:0140c22": "有三種：或欲界繫，或色界繫，或不繫。丹本注云：聖人",
    "T25n1509_011:0140c23": "行施故名不繫心相應法，隨心行，共心生，非色法，",
    "T25n1509_011:0140c24": "能作緣。非業，業相應，隨業行，共業生，非先",
    "T25n1509_011:0140c25": "世業報生。二種修：行修、得修。二種證：身證、慧",
    "T25n1509_011:0140c26": "證。若思惟斷，若不斷，二見斷：欲界、色界盡",
    "T25n1509_011:0140c27": "見斷。有覺有觀法；凡夫、聖人共行。如是等，",
    "T25n1509_011:0140c28": "阿毘曇中廣分別說。復次，施有二種：有淨，",
    "T25n1509_011:0140c29": "有不淨。不淨施者，直施無所為。或有為求",
    "T25n1509_011:0141a01": "財故施，或愧人故施，或為嫌責故施，或畏",
    "T25n1509_011:0141a02": "懼故施，或欲取他意故施，或畏死故施，",
    "T25n1509_011:0141a03": "或狂人令喜故施，或自以富貴故應施，",
    "T25n1509_011:0141a04": "或諍勝故施，或妬瞋故施，或憍慢自高故施，",
    "T25n1509_011:0141a05": "或為名譽故施，或為呪願故施，或解除衰",
    "T25n1509_011:0141a06": "求吉故施，或為聚眾故施，或輕賤不敬施。",
    "T25n1509_011:0141a07": "如是等種種，名為不淨施。淨施者，與上相",
    "T25n1509_011:0141a08": "違，名為淨施。復次，為道故施，清淨心生，無",
    "T25n1509_011:0141a09": "諸結使，不求今世後世報，恭敬憐愍故，是",
    "T25n1509_011:0141a10": "為淨施。淨施是趣涅槃道之資糧，是故言",
    "T25n1509_011:0141a11": "為道故施。若未得涅槃時施，是人天報樂",
    "T25n1509_011:0141a12": "之因。淨施者，如華瓔珞，初成未壞，香潔鮮",
    "T25n1509_011:0141a13": "明；為涅槃淨施，得果報香，亦復如是。如",
    "T25n1509_011:0141a14": "佛說：「世有二人為難得：一者出家中非時",
    "T25n1509_011:0141a15": "解脫比丘，二者在家白衣能清淨布施。」是淨",
    "T25n1509_011:0141a16": "施相，乃至無量世，世世不失，譬如券要，終",
    "T25n1509_011:0141a17": "無失時。是布施果，因緣和合時便有。譬如樹",
    "T25n1509_011:0141a18": "得時節會，便有華葉果實；若時節未至，有",
    "T25n1509_011:0141a19": "因而無果。是布施法，若以求道，能與人道。",
    "T25n1509_011:0141a20": "何以故？結使滅名涅槃。當布施時，諸煩惱薄",
    "T25n1509_011:0141a21": "故，能助涅槃。於所施物中不惜故除慳，",
    "T25n1509_011:0141a22": "敬念受者故除嫉妬，直心布施故除諂曲，",
    "T25n1509_011:0141a23": "一心布施故除調，深思惟施故除悔，觀",
    "T25n1509_011:0141a24": "受者功德故除不恭敬，自攝心故除不慚，",
    "T25n1509_011:0141a25": "知人好功德故除不愧，不著財物故除",
    "T25n1509_011:0141a26": "愛，慈愍受者故除瞋，恭敬受者故除憍",
    "T25n1509_011:0141a27": "慢，知行善法故除無明，信有果報故除",
    "T25n1509_011:0141a28": "邪見，知決定有報故除疑。如是等種種不",
    "T25n1509_011:0141a29": "善諸煩惱，布施時悉皆薄，種種善法悉皆得。",
    "T25n1509_011:0141b01": "布施時六根清淨，善欲心生，善欲心生故內",
    "T25n1509_011:0141b02": "心清淨；觀果報功德故信心生，身心柔軟",
    "T25n1509_011:0141b03": "故喜樂生，喜樂生故得一心，得一心故實",
    "T25n1509_011:0141b04": "智慧生。如是等諸善法悉皆得。復次，布施時",
    "T25n1509_011:0141b05": "心生相似八正道：信布施果故得正見，",
    "T25n1509_011:0141b06": "正見中思惟不亂故得正思惟，清淨說故",
    "T25n1509_011:0141b07": "得正語，淨身行故得正業，不求報故得",
    "T25n1509_011:0141b08": "正命，懃心施故得正方便，念施不廢故",
    "T25n1509_011:0141b09": "得正念，心住不散故得正定。如是等相似",
    "T25n1509_011:0141b10": "三十七品善法，心中生。復次，有人言：布施是",
    "T25n1509_011:0141b11": "得三十二相因緣。所以者何？施時與心堅",
    "T25n1509_011:0141b12": "固，得足下安立相；布施時五事圍繞，受者",
    "T25n1509_011:0141b13": "是眷屬業因緣故，得足下輪相；大勇猛力施",
    "T25n1509_011:0141b14": "故，得足跟廣平相；施攝人故，得手足縵網",
    "T25n1509_011:0141b15": "相；美味飲食施故，得手足柔軟、七處滿相；施",
    "T25n1509_011:0141b16": "以益命故，得長指、身不曲、大直相；施時言",
    "T25n1509_011:0141b17": "我當相與，施心轉增故、得足趺高、毛上向",
    "T25n1509_011:0141b18": "相；施時受者求之，一心好聽，慇懃約勅，令必",
    "T25n1509_011:0141b19": "疾得故，得伊泥延𨄔相；不瞋不輕求者",
    "T25n1509_011:0141b20": "故，得臂長過膝相；如求者意施，不待言故，",
    "T25n1509_011:0141b21": "得陰藏相；好衣服、臥具、金銀、珍寶施故，得金",
    "T25n1509_011:0141b22": "色身相、薄皮相；布施令受者獨得自在用",
    "T25n1509_011:0141b23": "故，得一一孔一毛生、眉間白毫相；求者求",
    "T25n1509_011:0141b24": "之，即言當與，以是業故得上身如師子、肩",
    "T25n1509_011:0141b25": "圓相；病者施藥，飢渴者與飲食故，得兩腋",
    "T25n1509_011:0141b26": "下滿、最上味相；施時勸人行施而安慰之，",
    "T25n1509_011:0141b27": "開布施道故，得肉髻相、身圓如尼拘盧相；",
    "T25n1509_011:0141b28": "有乞求者，意欲與時，柔軟實語，必與不虛",
    "T25n1509_011:0141b29": "故，得廣長舌相、梵音聲相、如迦陵毘伽鳥聲",
    "T25n1509_011:0141c01": "相；施時如實語，利益語故，得師子頰相；施時",
    "T25n1509_011:0141c02": "恭敬受者，心清淨故，得牙白、齒齊相；施時",
    "T25n1509_011:0141c03": "實語、和合語故，得齒密相、四十齒相；施時不",
    "T25n1509_011:0141c04": "瞋不著，等心視彼故，得青眼相、眼𥇒如牛",
    "T25n1509_011:0141c05": "王相。是為種三十二相因緣。復次，以七寶、",
    "T25n1509_011:0141c06": "人民、車乘、金銀、燈燭、房舍、香華布施故，得作",
    "T25n1509_011:0141c07": "轉輪王，七寶具足。復次，施得時故，報亦增",
    "T25n1509_011:0141c08": "多。如佛說：「施遠行人，遠來人，病人，看病人，",
    "T25n1509_011:0141c09": "風寒眾難時施，是為時施。」復次，布施時隨土",
    "T25n1509_011:0141c10": "地所須施故，得報增多。復次，曠路中施故，",
    "T25n1509_011:0141c11": "得福增多；常施不廢故，得報增多；如求者",
    "T25n1509_011:0141c12": "所欲施故，得福增多；施物重故，得福增多，",
    "T25n1509_011:0141c13": "如以精舍、園林、浴池等；若施善人故，得報",
    "T25n1509_011:0141c14": "增多；若施僧故，得報增多；若施者、受者俱",
    "T25n1509_011:0141c15": "有德故丹注云：如菩薩及佛慈心布施，是為施者；若施佛及菩薩、阿羅漢、辟支佛是為受者故，",
    "T25n1509_011:0141c16": "得報增多；種種將迎恭敬受者故，得福增",
    "T25n1509_011:0141c17": "多；難得物施故，得福增多；隨所有物盡能",
    "T25n1509_011:0141c18": "布施故，得福增多。譬如大月氏弗迦羅城中，",
    "T25n1509_011:0141c19": "有一畫師，名千那。到東方多剎陀羅國，",
    "T25n1509_011:0141c20": "客畫十二年，得三十兩金，持還本國。於弗",
    "T25n1509_011:0141c21": "迦羅城中，聞打鼓作大會聲，往見眾僧，信",
    "T25n1509_011:0141c22": "心清淨，即問維那：「此眾中幾許物得作一",
    "T25n1509_011:0141c23": "日食？」維那答曰：「三十兩金足得一日食。」即",
    "T25n1509_011:0141c24": "以所有三十兩金付維那，「為我作一日食，",
    "T25n1509_011:0141c25": "我明日當來。」空手而歸，其婦問曰：「十二年作",
    "T25n1509_011:0141c26": "得何等物？」答言：「我得三十兩金。」即問：「三十",
    "T25n1509_011:0141c27": "兩金今在何所？」答言：「已在福田中種。」婦言：",
    "T25n1509_011:0141c28": "「何等福田？」答言：「施與眾僧。」婦便縛其夫送",
    "T25n1509_011:0141c29": "官治罪，斷事大官問：「以何事故？」婦言：「我夫",
    "T25n1509_011:0142a01": "狂癡，十二年客作得三十兩金，不憐愍婦",
    "T25n1509_011:0142a02": "兒，盡以與他人；依如官制，輒縛送來。」大官",
    "T25n1509_011:0142a03": "問其夫：「汝何以不供給婦兒，乃以與他？」答",
    "T25n1509_011:0142a04": "言：「我先世不行功德，今世貧窮，受諸辛苦；",
    "T25n1509_011:0142a05": "今世遭遇福田，若不種福，後世復貧，貧貧",
    "T25n1509_011:0142a06": "相續，無得脫時。我今欲頓捨貧窮，以是故，",
    "T25n1509_011:0142a07": "盡以金施眾僧。」大官是優婆塞，信佛清淨，",
    "T25n1509_011:0142a08": "聞是語已，讚言：「是為甚難！懃苦得此少物，",
    "T25n1509_011:0142a09": "盡以施僧，汝是善人！」即脫身瓔珞及所乘",
    "T25n1509_011:0142a10": "馬，并一聚落，以施貧人，而語之言：「汝始施眾",
    "T25n1509_011:0142a11": "僧，眾僧未食，是為穀子未種，牙已得生，",
    "T25n1509_011:0142a12": "大果方在後身！」以是故言「難得之物盡用",
    "T25n1509_011:0142a13": "布施其福最多」。復次，有世間檀，有出世間",
    "T25n1509_011:0142a14": "檀；有聖人所稱譽檀，有聖人所不稱譽",
    "T25n1509_011:0142a15": "檀；有佛菩薩檀，有聲聞檀。何等世間檀？凡",
    "T25n1509_011:0142a16": "夫人布施，亦聖人作有漏心布施，是名世",
    "T25n1509_011:0142a17": "間檀。復次，有人言：凡夫人布施，是為世間",
    "T25n1509_011:0142a18": "檀。聖人雖有漏心布施，以結使斷故，名出",
    "T25n1509_011:0142a19": "世間檀。何以故？是聖人得無作三昧故。復",
    "T25n1509_011:0142a20": "次，世間檀者不淨，出世間檀者清淨。二種結",
    "T25n1509_011:0142a21": "使：一種屬愛，一種屬見。為二種結使所使，",
    "T25n1509_011:0142a22": "是為世間檀。無此二種結使，是為出世間",
    "T25n1509_011:0142a23": "檀。若三礙繫心，是為世間檀。何以故？因緣",
    "T25n1509_011:0142a24": "諸法實無吾我，而言我與彼取，是故名世",
    "T25n1509_011:0142a25": "間檀。復次，我無定處。我以為我，彼以為非；",
    "T25n1509_011:0142a26": "彼以為我，我以為非。以是不定故，無實我",
    "T25n1509_011:0142a27": "也。所施財者，從因緣和合有，無有一法獨",
    "T25n1509_011:0142a28": "可得者。如絹、如布，眾緣合故成，除絲除縷，",
    "T25n1509_011:0142a29": "則無絹、布；諸法亦如是，一相無相，相常自",
    "T25n1509_011:0142b01": "空。人作想念，計以為有，顛倒不實，是為世",
    "T25n1509_011:0142b02": "間檀。心無三礙，實知法相，心不顛倒，是為",
    "T25n1509_011:0142b03": "出世間檀。出世間檀為聖人所稱譽，世間",
    "T25n1509_011:0142b04": "檀聖人所不稱譽。復次，清淨檀，不雜結",
    "T25n1509_011:0142b05": "垢，如諸法實相，是聖人所稱譽；不清淨，雜",
    "T25n1509_011:0142b06": "結使，顛倒心著，是聖人所不稱譽。復次，實相",
    "T25n1509_011:0142b07": "智慧和合布施，是聖人所稱譽；若不爾者，聖",
    "T25n1509_011:0142b08": "人所不稱譽。復次，不為眾生，亦不為知",
    "T25n1509_011:0142b09": "諸法實相故施，但求脫生、老、病、死，是為聲",
    "T25n1509_011:0142b10": "聞檀；為一切眾生故施，亦為知諸法實相",
    "T25n1509_011:0142b11": "故施，是為諸佛菩薩檀。於諸功德不能具",
    "T25n1509_011:0142b12": "足，但欲得少許分，是為聲聞檀；一切諸功",
    "T25n1509_011:0142b13": "德欲具足滿，是為諸佛菩薩檀。畏老、病、死",
    "T25n1509_011:0142b14": "故施，是為聲聞檀；為助佛道，為化眾生，",
    "T25n1509_011:0142b15": "不畏老、病、死，是為諸佛菩薩檀。是中應說",
    "T25n1509_011:0142b16": "菩薩本生經，如說《阿婆陀那經》中：昔閻浮提",
    "T25n1509_011:0142b17": "中有王，名婆薩婆。爾時有婆羅門菩薩，",
    "T25n1509_011:0142b18": "名韋羅摩，是國王師，教王作轉輪聖王法。",
    "T25n1509_011:0142b19": "韋羅摩財富無量，珍寶具足，作是思惟：「人謂",
    "T25n1509_011:0142b20": "我為貴人，財富無量，饒益眾生，今正是時，",
    "T25n1509_011:0142b21": "應當大施。富貴雖樂，一切無常，五家所共，",
    "T25n1509_011:0142b22": "令人心散，輕泆不定，譬如獼猴不能暫住；",
    "T25n1509_011:0142b23": "人命逝速，疾於電滅，人身無常，眾苦之藪。以",
    "T25n1509_011:0142b24": "是之故，應行布施。」如是思惟已，自作手疏，",
    "T25n1509_011:0142b25": "普告閻浮提諸婆羅門及一切出家人：「願各",
    "T25n1509_011:0142b26": "屈德，來集我舍，欲設大施。」滿十二歲，飯汁",
    "T25n1509_011:0142b27": "行船，以酪為池，米麵為山，蘇油為渠，衣",
    "T25n1509_011:0142b28": "服、飲食、臥具、湯藥，皆令極妙。過十二歲，欲",
    "T25n1509_011:0142b29": "以布施八萬四千白象，犀甲金飾，珞以名寶，",
    "T25n1509_011:0142c01": "建大金幢，四寶莊嚴；八萬四千馬，亦以犀",
    "T25n1509_011:0142c02": "甲金飾，四寶交絡；八萬四千車，皆以金、銀、",
    "T25n1509_011:0142c03": "琉璃、頗梨、寶飾，覆以師子、虎豹之皮，若白劍",
    "T25n1509_011:0142c04": "婆羅寶𨏥雜飾，以為莊嚴；八萬四千四寶",
    "T25n1509_011:0142c05": "床，雜色綩綖種種茵蓐，柔軟細滑，以為挍飾；",
    "T25n1509_011:0142c06": "丹枕錦被，置床兩頭，妙衣盛服，皆亦備有；八",
    "T25n1509_011:0142c07": "萬四千金鉢盛滿銀粟，銀鉢盛金粟，琉璃鉢",
    "T25n1509_011:0142c08": "盛頗梨粟，頗梨鉢盛琉璃粟；八萬四千乳",
    "T25n1509_011:0142c09": "牛，牛出乳一斛，金飾其𧿵角，衣以白疊；",
    "T25n1509_011:0142c10": "八萬四千美女，端正福德，皆以白珠名寶瓔",
    "T25n1509_011:0142c11": "珞其身。略舉其要，如是種種，不可勝記。爾",
    "T25n1509_011:0142c12": "時，婆羅婆王及八萬四千諸小國王，并諸臣",
    "T25n1509_011:0142c13": "民豪傑長者，各以十萬舊金錢，贈遺勸助，設",
    "T25n1509_011:0142c14": "此法祠。具足施已，釋提婆那民來語韋羅摩",
    "T25n1509_011:0142c15": "菩薩，說此偈言：",
    "T25n1509_011:0142c16": "「天地難得物，　　能喜悅一切；",
    "T25n1509_011:0142c17": "汝今皆以得，　　為佛道布施！」",
    "T25n1509_011:0142c18": "爾時，淨居諸天現身而讚，說此偈言：",
    "T25n1509_011:0142c19": "「開門大布施，　　汝所為者是；",
    "T25n1509_011:0142c20": "憐愍眾生故，　　為之求佛道！」",
    "T25n1509_011:0142c21": "是時，諸天作是思惟：「我當閉其金瓶，令水",
    "T25n1509_011:0142c22": "不下。所以者何？有施者，無福田故。」是時，魔",
    "T25n1509_011:0142c23": "王語淨居天：「此諸婆羅門皆出家持戒，清淨",
    "T25n1509_011:0142c24": "入道，何以故乃言無有福田？」淨居天言：",
    "T25n1509_011:0142c25": "「是菩薩為佛道故布施，今此諸人皆是邪見，",
    "T25n1509_011:0142c26": "是故我言無有福田。」魔王語天言：「云何知",
    "T25n1509_011:0142c27": "是人為佛道故布施？」是時，淨居天化作婆羅",
    "T25n1509_011:0142c28": "門身，持金瓶，執金杖，至韋羅摩菩薩所，語",
    "T25n1509_011:0142c29": "言：「汝大布施，難捨能捨，欲求何等？欲作轉",
    "T25n1509_011:0143a01": "輪聖王，七寶、千子、王四天下耶？」菩薩答言：",
    "T25n1509_011:0143a02": "「不求此事！」「汝求釋提婆那民，為八千那由",
    "T25n1509_011:0143a03": "他天女主耶？」答言：「不！」「汝求六欲天主耶？」答",
    "T25n1509_011:0143a04": "言：「不！」「汝求梵天王，主三千大千世界，為眾",
    "T25n1509_011:0143a05": "生祖父耶？」答言：「不！」「汝欲何所求？」是時，菩薩",
    "T25n1509_011:0143a06": "說此偈言：",
    "T25n1509_011:0143a07": "「我求無欲處，　　離生老病死，",
    "T25n1509_011:0143a08": "欲度諸眾生，　　求如是佛道！」",
    "T25n1509_011:0143a09": "化婆羅門言：「布施主！佛道難得，當大辛苦；",
    "T25n1509_011:0143a10": "汝心軟串樂，必不能求成辦此道。如我先",
    "T25n1509_011:0143a11": "語轉輪聖王、釋提婆那民、六欲天王、梵天王，",
    "T25n1509_011:0143a12": "是易可得，不如求此！」菩薩答言：「汝聽我",
    "T25n1509_011:0143a13": "一心誓：",
    "T25n1509_011:0143a14": "「『假令熱鐵輪，　　在我頭上轉，",
    "T25n1509_011:0143a15": "一心求佛道，　　終不懷悔恨！",
    "T25n1509_011:0143a16": "若使三惡道，　　人中無量苦，",
    "T25n1509_011:0143a17": "一心求佛道，　　終不為此轉！』」",
    "T25n1509_011:0143a18": "化婆羅門言：「布施主！善哉！善哉！求佛如是。」",
    "T25n1509_011:0143a19": "便讚偈言：",
    "T25n1509_011:0143a20": "「汝精進力大，　　慈愍於一切，",
    "T25n1509_011:0143a21": "智慧無罣礙，　　成佛在不久！」",
    "T25n1509_011:0143a22": "是時，天雨眾華，供養菩薩。諸淨居天閉瓶",
    "T25n1509_011:0143a23": "水者，即隱不現。菩薩是時至婆羅門上座",
    "T25n1509_011:0143a24": "前，以金瓶行水，水閉不下。眾人疑怪：「此種",
    "T25n1509_011:0143a25": "種大施，一切具足，布施主人功德亦大，今何",
    "T25n1509_011:0143a26": "以故瓶水不下？」菩薩自念：「此非他事，將無",
    "T25n1509_011:0143a27": "我心不清淨耶？得無施物不具足乎？何以",
    "T25n1509_011:0143a28": "致此？」自觀祠經十六種書，清淨無瑕。是時，",
    "T25n1509_011:0143a29": "諸天語菩薩言：「汝莫疑悔！汝無不辦！是諸",
    "T25n1509_011:0143b01": "婆羅門惡邪不淨故也。」即說偈言：",
    "T25n1509_011:0143b02": "「是人邪見網，　　煩惱破正智，",
    "T25n1509_011:0143b03": "離諸清淨戒，　　唐苦墮異道！」",
    "T25n1509_011:0143b04": "以是故，水閉不下。如是語已，忽然不現。爾",
    "T25n1509_011:0143b05": "時，六欲天放種種光明，照諸眾會，語菩薩",
    "T25n1509_011:0143b06": "而說偈言：",
    "T25n1509_011:0143b07": "「邪惡海中行，　　不順汝正道；",
    "T25n1509_011:0143b08": "諸受施人中，　　無有如汝者！」",
    "T25n1509_011:0143b09": "說是語已，忽然不現。是時，菩薩聞說此偈，",
    "T25n1509_011:0143b10": "自念：「會中實自無有與我等者，水閉不下，",
    "T25n1509_011:0143b11": "其將為此乎？」即說偈言：",
    "T25n1509_011:0143b12": "「若有十方天地中，　　諸有好人清淨者，",
    "T25n1509_011:0143b13": "我今歸命稽首禮！　　右手執瓶灌左手，",
    "T25n1509_011:0143b14": "而自立願我一人，　　應受如是大布施！」",
    "T25n1509_011:0143b15": "是時，瓶水踊在虛空，從上來下而灌其左",
    "T25n1509_011:0143b16": "手。是時，婆薩婆王見是感應，心生恭敬",
    "T25n1509_011:0143b17": "而說偈言：",
    "T25n1509_011:0143b18": "「大婆羅門主，　　清琉璃色水，",
    "T25n1509_011:0143b19": "從上流注下，　　來墮汝手中！」",
    "T25n1509_011:0143b20": "是時，大婆羅門眾恭敬心生，合手作禮，歸命",
    "T25n1509_011:0143b21": "菩薩。菩薩是時說此偈言：",
    "T25n1509_011:0143b22": "「今我所布施，　　不求三界福；",
    "T25n1509_011:0143b23": "為諸眾生故，　　以用求佛道！」",
    "T25n1509_011:0143b24": "說此偈已，一切大地、山川、樹木，皆六返震",
    "T25n1509_011:0143b25": "動。韋羅摩本謂此眾應受供養故與，既知",
    "T25n1509_011:0143b26": "此眾無堪受者，今以憐愍故，以所受物",
    "T25n1509_011:0143b27": "施之。如是種種檀本生因緣，是中應廣說。",
    "T25n1509_011:0143b28": "是為外布施。云何名內布施？不惜身命，施",
    "T25n1509_011:0143b29": "諸眾生。如本生因緣說：釋迦文佛本為菩",
    "T25n1509_011:0143c01": "薩，為大國王時，世無佛、無法、無比丘僧，是",
    "T25n1509_011:0143c02": "王四出求索佛法，了不能得。時有一婆羅",
    "T25n1509_011:0143c03": "門言：「我知佛偈，供養我者，當以與汝。」王",
    "T25n1509_011:0143c04": "即問言：「索何等供養？」答言：「汝能就汝身上，",
    "T25n1509_011:0143c05": "破肉為燈炷供養我者，當以與汝。」王心",
    "T25n1509_011:0143c06": "念言：「今我此身危脆不淨，世世受苦，不可",
    "T25n1509_011:0143c07": "復數，未曾為法，今始得用，甚不惜也！」如是",
    "T25n1509_011:0143c08": "念已，喚旃陀羅，遍割身上以作燈炷，而以",
    "T25n1509_011:0143c09": "白疊纏肉，酥油灌之，一時遍燒，舉身火",
    "T25n1509_011:0143c10": "燃，乃與一偈。又復，釋迦文佛本作一鴿，在",
    "T25n1509_011:0143c11": "雪山中。時大雨雪，有一人失道，窮厄辛苦，",
    "T25n1509_011:0143c12": "飢寒并至，命在須臾。鴿見此人，即飛求火，",
    "T25n1509_011:0143c13": "為其聚薪然之；又復以身投火，施此飢人。",
    "T25n1509_011:0143c14": "如是等頭、目、髓、腦給施眾生，種種本生因緣",
    "T25n1509_011:0143c15": "經，此中應廣說。如是等種種，是名內布施。",
    "T25n1509_011:0143c16": "如是內、外布施無量，是名檀相。",
    "T25n1509_011:0143c17": "20 檀波羅蜜法施義1大智度論釋初品中檀波羅蜜法施",
    "T25n1509_011:0143c18": "義第二十",
    "T25n1509_011:0143c19": "問曰：云何名法布施？答曰：有人言：常以好",
    "T25n1509_011:0143c20": "語，有所利益，是為法施。復次，有人言：以諸",
    "T25n1509_011:0143c21": "佛語妙善之法，為人演說，是為法施。復次，",
    "T25n1509_011:0143c22": "有人言：以三種法教人：一、修妬路，二、毘尼，",
    "T25n1509_011:0143c23": "三、阿毘曇，是為法施。復次，有人言：以四種",
    "T25n1509_011:0143c24": "法藏教人：一、修妬路藏，二、毘尼藏，三、阿毘曇",
    "T25n1509_011:0143c25": "藏，四、雜藏，是為法施。復次，有人言：略說以",
    "T25n1509_011:0143c26": "二種法教人：一、聲聞法，二、摩訶衍法，是為法",
    "T25n1509_011:0143c27": "施。問曰：如提婆達、呵多等，亦以三藏、四藏、",
    "T25n1509_011:0143c28": "聲聞法、摩訶衍法教人，而身入地獄，是事",
    "T25n1509_011:0143c29": "云何？答曰：提婆達邪見罪多，呵多妄語罪多，",
    "T25n1509_011:0144a01": "非是為道清淨法施，但求名利恭敬供養。",
    "T25n1509_011:0144a02": "惡心罪故，提婆達生入地獄，呵多死墮惡道。",
    "T25n1509_011:0144a03": "復次，非但言說名為法施，常以淨心善思",
    "T25n1509_011:0144a04": "以教一切，是名法施。譬如財施，不以善",
    "T25n1509_011:0144a05": "心，不名福德；法施亦爾，不以淨心善思，則",
    "T25n1509_011:0144a06": "非法施。復次，說法者，能以淨心善思，讚歎",
    "T25n1509_011:0144a07": "三寶，開罪福門，示四真諦，教化眾生，令",
    "T25n1509_011:0144a08": "入佛道，是為真淨法施。復次，略說法有二",
    "T25n1509_011:0144a09": "種：一者、不惱眾生，善心慈愍，是為佛道因",
    "T25n1509_011:0144a10": "緣；二者、觀知諸法真空，是為涅槃道因緣。",
    "T25n1509_011:0144a11": "在大眾中興愍哀心，說此二法，不為名聞",
    "T25n1509_011:0144a12": "利養恭敬，是為清淨佛道法施。如說：阿輸",
    "T25n1509_011:0144a13": "伽王一日作八萬佛圖，雖未見道，於佛法",
    "T25n1509_011:0144a14": "中少有信樂，日日請諸比丘入宮供養，日",
    "T25n1509_011:0144a15": "日次第留法師說法。有一三藏年少法師，",
    "T25n1509_011:0144a16": "聰明端正，次應說法。在王邊坐，口有異",
    "T25n1509_011:0144a17": "香；王甚疑怪，謂為不端，欲以香氣動王宮",
    "T25n1509_011:0144a18": "人，語比丘言：「口中何等？開口看之！」即為開",
    "T25n1509_011:0144a19": "口，了無所有；與水令漱，香氣如故。王問：「大",
    "T25n1509_011:0144a20": "德！新有此香？舊有之耶？」比丘答言：「如此久",
    "T25n1509_011:0144a21": "有，非適今也。」又問：「有此久如？」比丘以偈答",
    "T25n1509_011:0144a22": "言：",
    "T25n1509_011:0144a23": "「迦葉佛時，　　集此香法，　　如是久久，",
    "T25n1509_011:0144a24": "常若新出。」",
    "T25n1509_011:0144a25": "王言：「大德！略說未解，為我廣演！」答言：「王當",
    "T25n1509_011:0144a26": "一心，善聽我說：我昔於迦葉佛法中，作說",
    "T25n1509_011:0144a27": "法比丘，常在大眾之中，歡喜演說迦葉世尊",
    "T25n1509_011:0144a28": "無量功德、諸法實相、無量法門，慇懃讚歎，教",
    "T25n1509_011:0144a29": "誨一切。自是以來，常有妙香從口中出，世",
    "T25n1509_011:0144b01": "世不絕，恒如今日。」而說此偈：",
    "T25n1509_011:0144b02": "「草木諸華香，　　此香氣超絕，",
    "T25n1509_011:0144b03": "能悅一切心，　　世世常不滅。」",
    "T25n1509_011:0144b04": "于時國王愧喜交集，白比丘言：「未曾有也！",
    "T25n1509_011:0144b05": "說法功德，大果乃爾！」比丘言：「此名為華，未",
    "T25n1509_011:0144b06": "是果也。」王言：「其果云何？願為演說！」答言：「果，",
    "T25n1509_011:0144b07": "略說有十，王諦聽之！」即為說偈言：",
    "T25n1509_011:0144b08": "「大名聞端政，　　得樂及恭敬，",
    "T25n1509_011:0144b09": "威光如日月，　　為一切所愛，",
    "T25n1509_011:0144b10": "辯才有大智，　　能盡一切結，",
    "T25n1509_011:0144b11": "苦滅得涅槃，　　如是名為十。」",
    "T25n1509_011:0144b12": "王言：「大德！讚佛功德，云何而得如是果報？」",
    "T25n1509_011:0144b13": "爾時，比丘以偈答曰：",
    "T25n1509_011:0144b14": "「讚佛諸功德，　　令一切普聞，",
    "T25n1509_011:0144b15": "以此果報故，　　而得大名譽。",
    "T25n1509_011:0144b16": "讚佛實功德，　　令一切歡喜，",
    "T25n1509_011:0144b17": "以此功德故，　　世世常端正。",
    "T25n1509_011:0144b18": "為人說罪福，　　令得安樂所，",
    "T25n1509_011:0144b19": "以此之功德，　　受樂常歡豫。",
    "T25n1509_011:0144b20": "讚佛功德力，　　令一切心伏，",
    "T25n1509_011:0144b21": "以此功德故，　　常獲恭敬報。",
    "T25n1509_011:0144b22": "顯現說法燈，　　照悟諸眾生，",
    "T25n1509_011:0144b23": "以此之功德，　　威光如日曜。",
    "T25n1509_011:0144b24": "種種讚佛德，　　能悅於一切，",
    "T25n1509_011:0144b25": "以此功德故，　　常為人所愛。",
    "T25n1509_011:0144b26": "巧言讚佛德，　　無量無窮已，",
    "T25n1509_011:0144b27": "以此功德故，　　辯才不可盡。",
    "T25n1509_011:0144b28": "讚佛諸妙法，　　一切無過者，",
    "T25n1509_011:0144b29": "以此功德故，　　大智慧清淨。",
    "T25n1509_011:0144c01": "讚佛功德時，　　令人煩惱薄，",
    "T25n1509_011:0144c02": "以此功德故，　　結盡諸垢滅。",
    "T25n1509_011:0144c03": "二種結盡故，　　涅槃身已證，",
    "T25n1509_011:0144c04": "譬如澍大雨，　　火盡無餘熱。」",
    "T25n1509_011:0144c05": "重告王言：「若有未悟，今是問時，當以智箭",
    "T25n1509_011:0144c06": "破汝疑軍。」王白法師：「我心悅悟，無所疑也。",
    "T25n1509_011:0144c07": "大德福人，善能讚佛。」如是等種種因緣，說法",
    "T25n1509_011:0144c08": "度人，名為法施。問曰：財施、法施，何者為勝？",
    "T25n1509_011:0144c09": "答曰：如佛所言：「二施之中，法施為勝。」所以",
    "T25n1509_011:0144c10": "者何？財施果報，在欲界中；法施果報，或在三",
    "T25n1509_011:0144c11": "界，或出三界。復次，口說清淨，深得理中，心",
    "T25n1509_011:0144c12": "亦得之，故出三界。復次，財施有量，法施無",
    "T25n1509_011:0144c13": "量。財施有盡，法施無盡；譬如以薪益火，其",
    "T25n1509_011:0144c14": "明轉多。復次，財施之報，淨少垢多；法施之報，",
    "T25n1509_011:0144c15": "垢少淨多。復次，若作大施，必待眾力；法施",
    "T25n1509_011:0144c16": "出心，不待他也。復次，財施能令四大諸根",
    "T25n1509_011:0144c17": "增長；法施能令無漏根、力、覺、道具足。復次，財",
    "T25n1509_011:0144c18": "施之法，有佛無佛，世間常有；如法施者，唯",
    "T25n1509_011:0144c19": "有佛世乃當有耳。是故當知法施甚難！云",
    "T25n1509_011:0144c20": "何為難？乃至有相辟支佛不能說法，直行",
    "T25n1509_011:0144c21": "乞食，飛騰變化而以度人。復次，從法施中",
    "T25n1509_011:0144c22": "能出生財施，及諸聲聞、辟支佛、菩薩及佛。",
    "T25n1509_011:0144c23": "復次，法施能分別諸法：有漏、無漏法，色法、無",
    "T25n1509_011:0144c24": "色法，有為、無為法，善、不善、無記法，常法、無常",
    "T25n1509_011:0144c25": "法，有法、無法。一切諸法實相清淨，不可破不",
    "T25n1509_011:0144c26": "可壞。如是等法，略說則八萬四千法藏，廣",
    "T25n1509_011:0144c27": "說則無量。如是等種種，皆從法施分別了",
    "T25n1509_011:0144c28": "知。以是故，法施為勝。是二施和合，名之為",
    "T25n1509_011:0144c29": "檀行。是二施願求作佛，則能令人得至",
    "T25n1509_011:0145a01": "佛道，何況其餘！問曰：四種捨，名為檀。所謂",
    "T25n1509_011:0145a02": "財捨、法捨、無畏捨、煩惱捨。此中何以不說二",
    "T25n1509_011:0145a03": "種捨？答曰：無畏捨，與尸羅無別，故不說。有",
    "T25n1509_011:0145a04": "般若故，不說煩惱捨。若不說六波羅蜜，則",
    "T25n1509_011:0145a05": "應具說四捨。",
    "T25n1509_011:0145a06": "大智度論卷第十一"
}