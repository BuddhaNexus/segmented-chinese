{
    "T36n1739_006:0753a20": "新華嚴經論卷第六",
    "T36n1739_006:0753a22": "長者李通玄撰",
    "T36n1739_006:0753a23": "初地菩薩多百法明門王，化多百佛世界，二",
    "T36n1739_006:0753a24": "地菩薩多千法明門王，化多千佛世界者，不",
    "T36n1739_006:0753a25": "同權教實有分限，如前數法互相徹入。又如",
    "T36n1739_006:0753a26": "人以指畫空作百千微塵數，復以手除之令",
    "T36n1739_006:0753a27": "盡，然彼空中無有增減。以情量故，見彼虛空",
    "T36n1739_006:0753a28": "數有增減。此亦爾，所有菩薩安立諸地法門",
    "T36n1739_006:0753a29": "增減，亦復如是。為成諸有情故使令進修，若",
    "T36n1739_006:0753b01": "也一概皆平，無心進也。凡夫無有進修之心，",
    "T36n1739_006:0753b02": "發心修至不修，方知萬法無修也。而實教菩",
    "T36n1739_006:0753b03": "薩一得一切得，為稱法體中無前後故，猶如",
    "T36n1739_006:0753b04": "帝網光影互相參徹相入，無前後際也。亦如",
    "T36n1739_006:0753b05": "百千寶鏡同臨妙像，一一鏡中影像相入色",
    "T36n1739_006:0753b06": "像齊平。如佛果位中諸菩薩，為從性起法身",
    "T36n1739_006:0753b07": "根本智，為十住之中創證心故。所有法門境",
    "T36n1739_006:0753b08": "界皆悉依本，以體用通收皆悉徹故。還以性",
    "T36n1739_006:0753b09": "齊，即時齊故。更有餘不齊之法，為不可也。不",
    "T36n1739_006:0753b10": "同權學情障未亡，九地已來未見佛性，所立",
    "T36n1739_006:0753b11": "地位皆有分齊而實可得，為未見佛性，有假",
    "T36n1739_006:0753b12": "真如影故。是故經云「十地差別如空中鳥跡」。",
    "T36n1739_006:0753b13": "如地位法門權施增減，為逐眾生情故。體道",
    "T36n1739_006:0753b14": "者真俗便真，為一真一切真故，都無假法。不",
    "T36n1739_006:0753b15": "可於此圓教作增減見，同其漸也。此經所有",
    "T36n1739_006:0753b16": "一切眾海菩薩、天龍諸神等眾，皆佛果位海",
    "T36n1739_006:0753b17": "諸菩薩眾，非是凡夫，欲令入者即同聖故，明",
    "T36n1739_006:0753b18": "毘盧遮那攝化境界等眾生遍故。皆是佛果位",
    "T36n1739_006:0753b19": "眾，以化儀主伴故。如是果德位眾共會成法，",
    "T36n1739_006:0753b20": "示悟眾生。成法之後入〈法界品〉中，文殊師利",
    "T36n1739_006:0753b21": "以此果德法門出祇園會外，東行欲往覺城",
    "T36n1739_006:0753b22": "中利樂於人。舍利弗、六千比丘路上發心，得",
    "T36n1739_006:0753b23": "十耳十眼。覺城東會善財，遍求諸友，一生佛",
    "T36n1739_006:0753b24": "果圓明。五百優婆塞、五百優婆夷、五百童子、",
    "T36n1739_006:0753b25": "五百童女皆如善財，經文不可一一具陳，同",
    "T36n1739_006:0753b26": "會總皆如是。若也無緣，總亦不聞，如祇園羅",
    "T36n1739_006:0753b27": "漢比丘等同會，不聞不見如來說此《華嚴》經",
    "T36n1739_006:0753b28": "典。是五眾同會於文殊所，同聞此法，悉皆同",
    "T36n1739_006:0753b29": "證之流。是故經云「此經不入餘眾生手」。能深",
    "T36n1739_006:0753c01": "信者，情過三乘權學之流，何況能證者。故",
    "T36n1739_006:0753c02": "此經〈賢首品〉中云「一切世間群生類，尠有欲",
    "T36n1739_006:0753c03": "求聲聞乘，求緣覺者轉復少，求大乘者甚希",
    "T36n1739_006:0753c04": "有。求大乘者猶為易，能信此法為甚難。」是故",
    "T36n1739_006:0753c05": "當知，正集海會，未有人中凡夫，純是諸佛果",
    "T36n1739_006:0753c06": "位菩薩集會，成其教法。文殊覺城所化，始明",
    "T36n1739_006:0753c07": "以此教法將用利藥閻浮提眾生。善財等五",
    "T36n1739_006:0753c08": "眾，總表實得此法者，餘義如前所明。如是來",
    "T36n1739_006:0753c09": "眾純是果位菩薩來，明果德用備上機，都無",
    "T36n1739_006:0753c10": "權教菩薩小乘人天凡夫因果等眾來集此",
    "T36n1739_006:0753c11": "會。權教菩薩至於九地已來不預此眾，何況",
    "T36n1739_006:0753c12": "凡夫。何以故？為行六波羅蜜故。雖有行十波",
    "T36n1739_006:0753c13": "羅蜜者，由三僧祇劫成道果德故，不同此教",
    "T36n1739_006:0753c14": "一時即一切時，非情所收故。出祇園會，文殊",
    "T36n1739_006:0753c15": "東行，六千比丘路上發心者，此明許聲聞亦",
    "T36n1739_006:0753c16": "有最上之器，堪能入此最上乘中。又彼六千",
    "T36n1739_006:0753c17": "比丘，於舍利弗所皆新出家，未忻小果，以",
    "T36n1739_006:0753c18": "器利故，方能發心至此位流。已登小果，卒迴",
    "T36n1739_006:0753c19": "難得。如舍利弗，即是影響聲聞，非實聲聞也。",
    "T36n1739_006:0753c20": "即是已登佛位，入流接凡。以此義故，此經來",
    "T36n1739_006:0753c21": "眾與權教不同。化佛設有處純會菩薩、無小",
    "T36n1739_006:0753c22": "眾者，亦不同此教。何以故？或有教說。即因成",
    "T36n1739_006:0753c23": "佛者，即不行五位。或五位行相體用不同，如",
    "T36n1739_006:0753c24": "前已述故。如是准例，無有同者。法既不同，眾",
    "T36n1739_006:0753c25": "亦全別。又於此經中所有來眾，有十種同法，",
    "T36n1739_006:0753c26": "與諸經來眾不同。一色身同、二法身根本智",
    "T36n1739_006:0753c27": "同、三慈悲智同、四言說法輪同、五來處同、六",
    "T36n1739_006:0753c28": "所成法則同、七與佛因果同、八事佛師弟同、",
    "T36n1739_006:0753c29": "九報身國土圓滿同、十懷疑獲益同。",
    "T36n1739_006:0754a01": "一色身同者，如五位中諸菩薩各從十方來，",
    "T36n1739_006:0754a02": "一一方來眾皆有十佛剎微塵數眾菩薩來，",
    "T36n1739_006:0754a03": "皆金色身、目髮紺青，當位菩薩色身相似，諸",
    "T36n1739_006:0754a04": "天八部之眾當類相似，明得法同故報亦同。",
    "T36n1739_006:0754a05": "如初會中，有五十五種部類，雖別明行門攝",
    "T36n1739_006:0754a06": "化異故，然其行相身色法門，五十五部互相",
    "T36n1739_006:0754a07": "參徹，一行作多行、多行作一行，一身作多身、",
    "T36n1739_006:0754a08": "多身作一身，相似故。前後十處十會例然。",
    "T36n1739_006:0754a09": "二法身根本智同者，如十處十會中所有眾",
    "T36n1739_006:0754a10": "海，皆同如來法性身，本智慧故。設有新學凡",
    "T36n1739_006:0754a11": "夫入會之者，見聞佛法剎那證入，皆齊如來",
    "T36n1739_006:0754a12": "法性身根本智故，無有入會見聞法者不同",
    "T36n1739_006:0754a13": "佛身智慧者。五百羅漢身在會內，不見不聞",
    "T36n1739_006:0754a14": "不知不覺此之大會及所說法門。不同權教",
    "T36n1739_006:0754a15": "菩薩二乘人天八部，同會見佛，聞法獲益全",
    "T36n1739_006:0754a16": "殊。",
    "T36n1739_006:0754a17": "三慈悲智同者，法身本智及差別智，慈悲體",
    "T36n1739_006:0754a18": "同，解行合故，為文殊普賢佛果始終一法故。",
    "T36n1739_006:0754a19": "如華嚴經三寶者，佛為佛寶、文殊為法寶、普",
    "T36n1739_006:0754a20": "賢為僧寶，是古今佛之舊法故。若合，即一切",
    "T36n1739_006:0754a21": "皆同，為本如是故，非造作非成壞故。",
    "T36n1739_006:0754a22": "四言說法輪同者，如經中五位菩薩各十方",
    "T36n1739_006:0754a23": "來，一一方各有十佛剎微塵數菩薩來至此",
    "T36n1739_006:0754a24": "會，十方世界皆悉如是，一時雲集。異口同音，",
    "T36n1739_006:0754a25": "十方眾海一時說偈，皆同文句、名字恰合，一",
    "T36n1739_006:0754a26": "無差別。為智慧同、法行同，所說法門十方世",
    "T36n1739_006:0754a27": "界一種皆同。不似餘經之眾，解行差別，有時",
    "T36n1739_006:0754a28": "得不得。",
    "T36n1739_006:0754a29": "五來處同者，為此五位菩薩所來會者，十方",
    "T36n1739_006:0754b01": "一切處皆至。又十方世界及微塵中，一一菩",
    "T36n1739_006:0754b02": "薩皆共住，為居法界體，自他彼此遠近情盡",
    "T36n1739_006:0754b03": "故，總不出一塵故，亦本來無入故。不似權教，",
    "T36n1739_006:0754b04": "三祇未滿諸見未亡，來至此已各還本土。又",
    "T36n1739_006:0754b05": "未論一塵之境圓法界故。然通變皆有限故，",
    "T36n1739_006:0754b06": "皆言神通非本法故。",
    "T36n1739_006:0754b07": "六所成法則同者，十信十住五位六位菩薩",
    "T36n1739_006:0754b08": "行門，十方世界同施設故，十方世界古今諸",
    "T36n1739_006:0754b09": "佛同此法故，頓示因果在剎那中。其法無來，",
    "T36n1739_006:0754b10": "無前後故。非同權教因前果後故，十地位終",
    "T36n1739_006:0754b11": "方始見性，地前菩薩是凡夫故。設有地前成",
    "T36n1739_006:0754b12": "佛者，推為誓願力能，非本法故。或推地上菩",
    "T36n1739_006:0754b13": "薩引諸凡夫起勝行故，非論本法本來佛故。",
    "T36n1739_006:0754b14": "此《華嚴經》所施法則，直論根本智佛自乘門，",
    "T36n1739_006:0754b15": "不論權教開三乘門設多劫故。直明眾生本",
    "T36n1739_006:0754b16": "來自體無作者故，性本自法界真佛智慧故，",
    "T36n1739_006:0754b17": "以為所乘也。",
    "T36n1739_006:0754b18": "七與佛因果同者，既是文殊法身智身、諸佛",
    "T36n1739_006:0754b19": "果德、普賢行門，本來一法。此諸眾海皆悉同",
    "T36n1739_006:0754b20": "之故，初發心時便成正覺。於一剎那際皆得",
    "T36n1739_006:0754b21": "此之法者，不許於剎那際外有別時得者，即",
    "T36n1739_006:0754b22": "非本法故。若有人於佛法中見佛成道，作劫",
    "T36n1739_006:0754b23": "量延促處所而生見者，信亦未成，未論修道",
    "T36n1739_006:0754b24": "見道。是故修道者莫作如是順情所迷，妄云",
    "T36n1739_006:0754b25": "修道，輪轉生死無有休息。此是情量，非是佛",
    "T36n1739_006:0754b26": "法。是故此經來眾，皆與佛果位法齊，還成佛",
    "T36n1739_006:0754b27": "果位法。若有見聞悟入，皆同佛果位，為依本",
    "T36n1739_006:0754b28": "智慧法故。",
    "T36n1739_006:0754b29": "八事佛師弟同者，如因陀羅網影互相徹，此",
    "T36n1739_006:0754c01": "十會法界海中菩薩，遍法界中一切佛所，皆",
    "T36n1739_006:0754c02": "有其身奉事諸佛，成師弟之敬門能同佛果，",
    "T36n1739_006:0754c03": "師弟之敬不失故。不同權教，有自他佛故，有",
    "T36n1739_006:0754c04": "從彼佛所來、還歸自土故。不同此教，不移本",
    "T36n1739_006:0754c05": "處、不作神通，而依本法恒遍滿故承事諸佛，",
    "T36n1739_006:0754c06": "能同別故。",
    "T36n1739_006:0754c07": "九報身國土圓滿同者，為以實法故而起信",
    "T36n1739_006:0754c08": "修。法既恒遍，身亦遍故，依法智行身土皆圓，",
    "T36n1739_006:0754c09": "此以一圓即一切滿故，以無作智終無大小",
    "T36n1739_006:0754c10": "量故，為依本法身智身，為依正報亦等故。",
    "T36n1739_006:0754c11": "十懷疑獲益同者，如初會中，五十五眾一時",
    "T36n1739_006:0754c12": "同疑、心念同請，如來放光示現果德，一時同",
    "T36n1739_006:0754c13": "益，諸眾各得一法，一人得諸人之法，已下九",
    "T36n1739_006:0754c14": "會皆悉如是。如上來眾十種同法，比於餘教",
    "T36n1739_006:0754c15": "全無相似。此本智本法、本時本處古佛本法，",
    "T36n1739_006:0754c16": "六位行門本眾之海充滿虛空微塵之中，重",
    "T36n1739_006:0754c17": "重如是一時集會。如此經中大眾之海，從前",
    "T36n1739_006:0754c18": "至後皆是成就彰表如來所乘五位六位佛",
    "T36n1739_006:0754c19": "因果門，無有一人得三乘果，皆以此法十住",
    "T36n1739_006:0754c20": "初心體用齊佛，依本智海故，不增不減於法",
    "T36n1739_006:0754c21": "體性，任運利生。十處十會來眾行相，隨文釋",
    "T36n1739_006:0754c22": "義，方可料簡。",
    "T36n1739_006:0754c23": "第八明所施法門理事別者，如化佛權教中",
    "T36n1739_006:0754c24": "說有情有佛性、無情無佛性，一切草木不能",
    "T36n1739_006:0754c25": "成道轉法輪等。如《華嚴經》，即是越情實教，即",
    "T36n1739_006:0754c26": "不如彼化佛權宗約凡化教。如功德林菩薩",
    "T36n1739_006:0754c27": "等十林菩薩所從來國，國亦名慧，一切境界",
    "T36n1739_006:0754c28": "總名慧體。何以然者？無有情、無情故。所以然",
    "T36n1739_006:0754c29": "者？無二見故。為一真智境界，無成佛者、無不",
    "T36n1739_006:0755a01": "成者故。夫有情、無情者，此是依業說。夫論成",
    "T36n1739_006:0755a02": "佛者，非屬業故。若非屬業者，即非有情、非無",
    "T36n1739_006:0755a03": "情故。何得於出情法上計言有成佛、不成佛",
    "T36n1739_006:0755a04": "耶？彼有情、此無情者，是業收，非佛解脫故。",
    "T36n1739_006:0755a05": "豈將自己情業之繫，作如是卜量，情與非情、",
    "T36n1739_006:0755a06": "成與不成？如經所說「是諸法空相，不生不滅、",
    "T36n1739_006:0755a07": "不垢不淨」、「是法住法位，世間相常住」。如是之",
    "T36n1739_006:0755a08": "道，為有情及非情耶？如此《華嚴經》中大義，本",
    "T36n1739_006:0755a09": "無凡聖、情與非情，全真法體為一佛智境界，",
    "T36n1739_006:0755a10": "更無餘事。莫將凡夫情量，妄作斟量。若存情",
    "T36n1739_006:0755a11": "繫者，見有情成佛、見無情不成佛，此為自身",
    "T36n1739_006:0755a12": "業執。如是解者，終不成佛。夫言理性遍非情",
    "T36n1739_006:0755a13": "而不同有情成佛者，此由未見法空、不依實",
    "T36n1739_006:0755a14": "慧，未了得世間諸相本來常住，但見隨情識",
    "T36n1739_006:0755a15": "變生滅之相而妄斟酌，言非情但有其理遍",
    "T36n1739_006:0755a16": "故。只如成佛，豈可理外別有佛耶？若理即是",
    "T36n1739_006:0755a17": "佛者，於此理中情與非情本無異相，豈從妄",
    "T36n1739_006:0755a18": "見立情非情耶？如佛是非情應不得成佛。若",
    "T36n1739_006:0755a19": "有成大菩提者，不依此二見，是故《法華經》會",
    "T36n1739_006:0755a20": "權歸實。經云「種種性相義，我及十方佛，乃能",
    "T36n1739_006:0755a21": "知是事。聲聞、辟支佛、不退諸菩薩，如是等三",
    "T36n1739_006:0755a22": "乘權學，總皆不能了。」廣如彼經。如《華嚴經》中，",
    "T36n1739_006:0755a23": "無有情與非情，但為智境界，一切山河樹木",
    "T36n1739_006:0755a24": "皆能現佛菩薩身及說法，與佛體能同能別，",
    "T36n1739_006:0755a25": "自在無礙。佛於世界中住持安立自在莊嚴，",
    "T36n1739_006:0755a26": "境界差殊莊嚴各異。於其妙剎國土莊嚴，一",
    "T36n1739_006:0755a27": "一境中纖塵之內佛身出現，剎海重重佛身",
    "T36n1739_006:0755a28": "無盡，佛身毛孔亦復如是。境界重重，佛身無",
    "T36n1739_006:0755a29": "盡互相徹入，能同能別、全同全異，淨穢國",
    "T36n1739_006:0755b01": "土無障無礙，不論如是情與非情。是故今言",
    "T36n1739_006:0755b02": "所施教門別。又權教之中諸行為先，佛果在",
    "T36n1739_006:0755b03": "十地之後。此教之中，佛果根本智為先證，以",
    "T36n1739_006:0755b04": "差別智而互為資，因果行相一時頓徹，先中",
    "T36n1739_006:0755b05": "後際，一成一切成、一壞一切壞。不同餘教，一",
    "T36n1739_006:0755b06": "切地修一地，以性齊時齊、行齊智齊故。以修",
    "T36n1739_006:0755b07": "定慧用智觀之，莫將情解。",
    "T36n1739_006:0755b08": "第九明與諸三乘得果別者，如經所說，為聲",
    "T36n1739_006:0755b09": "聞人說四諦法，轉生老病死；為緣覺人說十",
    "T36n1739_006:0755b10": "二緣行；為諸菩薩說六波羅蜜。今此《華嚴經》",
    "T36n1739_006:0755b11": "亦說四諦法，即與聲聞四諦法不同。如〈四諦",
    "T36n1739_006:0755b12": "品〉中廣明，皆為四諦明苦集本真，元來是根",
    "T36n1739_006:0755b13": "本智，不同三乘有忻厭故。又五地菩薩作十",
    "T36n1739_006:0755b14": "諦觀，一切十方世界諸佛皆說四諦法輪，但",
    "T36n1739_006:0755b15": "隨類音不同爾，如世間孔老一切治眾生法。",
    "T36n1739_006:0755b16": "總是四諦法，但隨器所受深淺不同，或說十",
    "T36n1739_006:0755b17": "二分教門、或作呪說，皆為四諦法輪所收。聲",
    "T36n1739_006:0755b18": "聞之人，但隨根器得一分斷苦之教。只如小",
    "T36n1739_006:0755b19": "乘斷苦之法，廣如小乘等部所說。且約四乘",
    "T36n1739_006:0755b20": "總相所趣成果處論之，聲聞觀苦集二諦，深",
    "T36n1739_006:0755b21": "生厭離，作無常不淨白骨微塵等觀，知身空",
    "T36n1739_006:0755b22": "寂。隨空寂法，智滅身亡，不生悲智，名之為",
    "T36n1739_006:0755b23": "滅。以此滅處，名為涅槃。設當從定起後，亦無",
    "T36n1739_006:0755b24": "世間三毒等過，為在道前修諸觀等，以觀折",
    "T36n1739_006:0755b25": "伏，如呪毒蛇。又修生空，知心性滅本來無我。",
    "T36n1739_006:0755b26": "以此人無我法故，空三毒業，不生悲智，出定",
    "T36n1739_006:0755b27": "入定無離此修。不離此者畢竟同空，悲心頓",
    "T36n1739_006:0755b28": "息名為滅諦。滅伏諸苦，名為滅諦。以此滅諦",
    "T36n1739_006:0755b29": "名為道諦。如《楞伽經》說「譬如昏醉人，酒消然",
    "T36n1739_006:0755c01": "後覺。彼覺法亦然，得佛無上身。」如是等比，不",
    "T36n1739_006:0755c02": "依佛慧，偏修空定。從此知過，迴心從正，能成",
    "T36n1739_006:0755c03": "佛身。如經所說「有永滅者，為滯寂故，責令早",
    "T36n1739_006:0755c04": "修，不應永滅也。為修生，涅槃非永滅故。」此乃",
    "T36n1739_006:0755c05": "大乘經中自有和會。如《華嚴經》中，都無此文。",
    "T36n1739_006:0755c06": "如緣覺之流，知十二緣生之法，本來無實、自",
    "T36n1739_006:0755c07": "體皆空，知身知心自皆無主，身心無主性恒",
    "T36n1739_006:0755c08": "無我，以無我故無明便滅。無明滅故，十二緣",
    "T36n1739_006:0755c09": "滅，逍遙任性獨覺自居。異聲聞故不趣於寂，",
    "T36n1739_006:0755c10": "異菩薩故無有悲智。唯不趣寂故，即勝聲聞；",
    "T36n1739_006:0755c11": "唯能持法故，即不如聲聞。故聲聞之人，聞佛",
    "T36n1739_006:0755c12": "所說大乘經典亦能宣傳，但未親證，如《淨名》",
    "T36n1739_006:0755c13": "所責「無以生滅心行說實相法。」權教菩薩創",
    "T36n1739_006:0755c14": "迴二乘及小菩薩，未能全具大悲智者，如《大",
    "T36n1739_006:0755c15": "品經》等是也。但說六波羅蜜，引起小根令成",
    "T36n1739_006:0755c16": "智慧。以彼偏修定業，滯在無知故，但說六波",
    "T36n1739_006:0755c17": "羅蜜。以根劣故，猶怖生死，未說七八九十波",
    "T36n1739_006:0755c18": "羅蜜等，為方便波羅蜜成其大悲故，處於生",
    "T36n1739_006:0755c19": "死能運度故。如《仁王經》中，外凡內凡修六波",
    "T36n1739_006:0755c20": "羅蜜作六種人王，忍等已上四波羅蜜俱是",
    "T36n1739_006:0755c21": "四種輪王，十地十聖修十波羅蜜能成十種",
    "T36n1739_006:0755c22": "天王。又餘經漸迴彼二乘分學及頓學等根",
    "T36n1739_006:0755c23": "成其悲智，雖修十波羅蜜，猶修假真如觀，作",
    "T36n1739_006:0755c24": "諸法從本已來自體凝然不遷不變觀，破修",
    "T36n1739_006:0755c25": "空有二執，成不生不滅法門，猶觀當情。九地",
    "T36n1739_006:0755c26": "已來未明佛性，為修彼假智乃成障故，如前",
    "T36n1739_006:0755c27": "已說。如此經為上根人頓示本智，初心創發",
    "T36n1739_006:0755c28": "十住位上即與佛同智慧。如善財，妙峯山頂",
    "T36n1739_006:0755c29": "得憶念一切諸佛智慧光明，是其義也。以依",
    "T36n1739_006:0756a01": "本智法，即無所修故，本無障故，任運悲智不",
    "T36n1739_006:0756a02": "作而成，隨緣六道無非法界。了緣生法自體",
    "T36n1739_006:0756a03": "恒真更無修作，所有念慮皆從智生。但知任",
    "T36n1739_006:0756a04": "運對現色身，說法應機如響相對，恒處生死",
    "T36n1739_006:0756a05": "流法身常寂，雖經多劫體不移時。入死出生",
    "T36n1739_006:0756a06": "非沒生也，任大悲智法隨緣故。法應如是，性",
    "T36n1739_006:0756a07": "無憂惱、不住證修。法如是故，龍女善財總明",
    "T36n1739_006:0756a08": "如是。此法難信，三乘拱手遙推是化，非是人",
    "T36n1739_006:0756a09": "修，直說僧祇、逐情立劫，焉能信此無時智門？",
    "T36n1739_006:0756a10": "是故經云「能信此法，為甚難者」，即其事也。設",
    "T36n1739_006:0756a11": "經多劫勤苦作修，有得有求、作長作短、作是",
    "T36n1739_006:0756a12": "作非、作成作壞，捨身壞命豈有成佛之期？何",
    "T36n1739_006:0756a13": "如初心即須如是入佛智境修學，豈不省力",
    "T36n1739_006:0756a14": "不枉功耶？以此義故，聲聞、緣覺、權教菩薩，不",
    "T36n1739_006:0756a15": "真解四諦、十二緣及真如法身實智境界，皆",
    "T36n1739_006:0756a16": "是毘盧遮那方便引修，向此華嚴真實之海，",
    "T36n1739_006:0756a17": "令歸本法任智施為。所修諸地，隨智所作不",
    "T36n1739_006:0756a18": "起能心，而皆成辦一切種智，不似諸教地上",
    "T36n1739_006:0756a19": "別作對治。但十信終心十住初位，即自了知",
    "T36n1739_006:0756a20": "坦然法界本智慧境，凡聖不異、脫體全真，不",
    "T36n1739_006:0756a21": "見有情無情、有性無性，如是繫障任法不生。",
    "T36n1739_006:0756a22": "如經所說「如來成等正覺出興於世，以其自",
    "T36n1739_006:0756a23": "身之智，普見眾生成等正覺，善惡情絕、性相",
    "T36n1739_006:0756a24": "無殊。雖度眾生而無度者，是則名為種如來",
    "T36n1739_006:0756a25": "相諸善根故。」如是之法付囑流通，全與三乘",
    "T36n1739_006:0756a26": "淺深玄異。如大乘權學、二乘及人天，不聞如",
    "T36n1739_006:0756a27": "此《華嚴》經典。上上根流唯希佛因果位諸菩",
    "T36n1739_006:0756a28": "薩等而能聞之，如上四乘之內具有明證。如",
    "T36n1739_006:0756a29": "是所乘既別、見諦全殊，於一名言淺深全隔。",
    "T36n1739_006:0756b01": "又如《華嚴．十地品》所說，五地菩薩修十種四",
    "T36n1739_006:0756b02": "諦觀，六地菩薩修十種十二緣。以此不同三",
    "T36n1739_006:0756b03": "乘四諦十二緣。",
    "T36n1739_006:0756b04": "第十明所付法藏流通別者，如此〈如來出現",
    "T36n1739_006:0756b05": "品〉中說「佛子！此法門，如來不為餘眾生說，唯",
    "T36n1739_006:0756b06": "為趣向大乘菩薩說，唯為乘不思議乘菩薩",
    "T36n1739_006:0756b07": "說。此經法門不入一切餘眾生手，唯除菩薩",
    "T36n1739_006:0756b08": "摩訶薩。佛子！譬如轉輪聖王所有七寶，因此",
    "T36n1739_006:0756b09": "寶故顯示輪王，此寶不入餘眾生手，唯除第",
    "T36n1739_006:0756b10": "一夫人所生大子具足成就聖王相者。若轉",
    "T36n1739_006:0756b11": "輪王無此大子具眾德者，王命終後，此諸寶",
    "T36n1739_006:0756b12": "等於七日中悉皆散滅。佛子！此經珍寶亦復",
    "T36n1739_006:0756b13": "如是，不入一切餘眾生手，唯除如來法王真",
    "T36n1739_006:0756b14": "子，生如來家、種如來相諸善根者。佛子！若無",
    "T36n1739_006:0756b15": "此等佛之真子，如是法門不久散滅。何以故？",
    "T36n1739_006:0756b16": "一切二乘不聞此經，何況受持讀誦書寫分",
    "T36n1739_006:0756b17": "別解說，唯諸菩薩乃能如是，是故菩薩聞此",
    "T36n1739_006:0756b18": "法門應大歡喜，以尊重心恭敬頂受。何以故？",
    "T36n1739_006:0756b19": "菩薩摩訶薩信樂此經，疾得阿耨多羅三藐三",
    "T36n1739_006:0756b20": "菩提故。」解云：生如來家者，自覺自身法身根",
    "T36n1739_006:0756b21": "本智，與佛真性性相平等同無性味，混然法",
    "T36n1739_006:0756b22": "界、自他情盡，唯佛智慧明徹十方，無性無依、",
    "T36n1739_006:0756b23": "無生死性，名為生在佛家。以自體無作平等",
    "T36n1739_006:0756b24": "悲智力故，紹隆正法統治眾生，隨所應作以",
    "T36n1739_006:0756b25": "法調伏，令諸眾生差生死業，所有一切安樂",
    "T36n1739_006:0756b26": "之法皆悉樂之，是則名為持佛家法。又云種",
    "T36n1739_006:0756b27": "如來相諸善根者，解云：證佛法身，性同法界、",
    "T36n1739_006:0756b28": "同佛悲智，如是信修，理事不殊、性相平等。如",
    "T36n1739_006:0756b29": "是學者，種如來相，同佛善根，不同權教付囑",
    "T36n1739_006:0756c01": "三乘聲聞菩薩所共流通。又三乘之教多付",
    "T36n1739_006:0756c02": "囑諸聖及未生佛家諸凡夫者，此經付囑最",
    "T36n1739_006:0756c03": "上大心凡夫唯求如來不思議乘生佛家者，",
    "T36n1739_006:0756c04": "若無大心凡夫求此法門生如來家，此經當",
    "T36n1739_006:0756c05": "滅。何以故？為此經難信。設有聖，說凡夫不信",
    "T36n1739_006:0756c06": "不證，此經當滅。若不如是付囑凡夫生佛家",
    "T36n1739_006:0756c07": "者，聖位菩薩有一切佛世界微塵數，如來何",
    "T36n1739_006:0756c08": "慮此經散滅？當知如是。如來意者，令諸凡夫",
    "T36n1739_006:0756c09": "生佛家者而起信修，不念已齊佛位諸菩薩",
    "T36n1739_006:0756c10": "眾。諸有行者應如是知。何故三乘之教多付",
    "T36n1739_006:0756c11": "囑諸聖者令使流通，及付囑未生佛家諸凡夫",
    "T36n1739_006:0756c12": "等？為三乘之法未出情塵，明法未真，易信解",
    "T36n1739_006:0756c13": "故，且令凡聖共讚，令教流行，善根不斷。未出",
    "T36n1739_006:0756c14": "情量，不似此十信之終剎那即佛故。以此義",
    "T36n1739_006:0756c15": "故，三乘之教且漸引生未出情塵，三僧祇劫",
    "T36n1739_006:0756c16": "方得作佛，順情之教根易信故，凡聖共讚皆",
    "T36n1739_006:0756c17": "得流通。不同《華嚴》，十方諸佛根本智法及差",
    "T36n1739_006:0756c18": "別智大慈大悲，法出情塵教深難信故，要待",
    "T36n1739_006:0756c19": "入證十住之位生在佛家為佛真子，方是流",
    "T36n1739_006:0756c20": "通。但有聖說無人證者，不名流通。但有凡夫",
    "T36n1739_006:0756c21": "說教無證者，亦不名流通。為自法不明，疑情",
    "T36n1739_006:0756c22": "猶在，不破他暗故，未能決定知佛意故。以此",
    "T36n1739_006:0756c23": "義故，要待入證，同諸佛智心，方可決知佛教",
    "T36n1739_006:0756c24": "門故。以是義故，付囑大心凡夫入證者故，始",
    "T36n1739_006:0756c25": "名流通。但聞不契，不名流通。",
    "T36n1739_006:0756c26": "第四明成佛同別者，夫智身寥廓，總萬像以",
    "T36n1739_006:0756c27": "成軀；萬像無形，與智身而齊體。違真相隔，得",
    "T36n1739_006:0756c28": "本形同。只為乖本相殊，致使化儀各別，或見",
    "T36n1739_006:0756c29": "形羸道樹，藉草褥之微軀；或見色究竟天處",
    "T36n1739_006:0757a01": "蓮華之妙相，或見寶菩提樹居淨土以成真；",
    "T36n1739_006:0757a02": "或見遠劫修行，或見剎那當證；或見報身圓",
    "T36n1739_006:0757a03": "滿相海無邊，或見化體分身具三十二相。如",
    "T36n1739_006:0757a04": "是殊形異狀遍通含識，以情根萬別千差，言",
    "T36n1739_006:0757a05": "何能悉？且約人天共感四乘權實之流，略作",
    "T36n1739_006:0757a06": "十門成道差別，使得童蒙起信發解、除疑識",
    "T36n1739_006:0757a07": "本，離權情、希勝德。十門者，第一成佛身別、第",
    "T36n1739_006:0757a08": "二成佛時別、第三菩提樹別、第四所坐座別、",
    "T36n1739_006:0757a09": "第五大眾別、第六示相別、第七轉法輪別、第",
    "T36n1739_006:0757a10": "八轉法輪處別、第九大會莊嚴別、第十所受",
    "T36n1739_006:0757a11": "法門別。第一成佛身別者，此毘盧遮那佛身，",
    "T36n1739_006:0757a12": "如經所說，有九十七種相及無盡相身，非三",
    "T36n1739_006:0757a13": "十二相八十種好身。",
    "T36n1739_006:0757a14": "第二成佛時別者，如權教中，佛生之後，即",
    "T36n1739_006:0757a15": "以逾城出家，菩提樹下成等正覺時，以之為",
    "T36n1739_006:0757a16": "時。如毘盧遮那佛，即實不如是。如來安立化",
    "T36n1739_006:0757a17": "相，為度三乘眾生，應見如是出家成佛。如《華",
    "T36n1739_006:0757a18": "嚴》中實法界海即不如是。如《法華經》云「吾從",
    "T36n1739_006:0757a19": "成佛以來，經無量阿僧祇劫。」此即是迴彼三",
    "T36n1739_006:0757a20": "乘人就實而論。此毘盧遮那佛，依本法界成",
    "T36n1739_006:0757a21": "大菩提，還依本法界，無始無終、不出不沒、無",
    "T36n1739_006:0757a22": "成無壞、無有時分。此經云「如來不出世，亦無",
    "T36n1739_006:0757a23": "有涅槃。」此為實說。又頂著華冠，本非出家，都",
    "T36n1739_006:0757a24": "無八相之事。若有人能知如來不出不沒、不",
    "T36n1739_006:0757a25": "成不壞，即知如來常住在世、常轉法輪，即是",
    "T36n1739_006:0757a26": "毘盧遮那出興於世。又從兜率天下、降神入",
    "T36n1739_006:0757a27": "母胎、轉法輪、入涅槃，不出一剎那際。彼天猶",
    "T36n1739_006:0757a28": "未下母胎，猶未出此，已入涅槃，一切事總",
    "T36n1739_006:0757a29": "畢。",
    "T36n1739_006:0757b01": "第三菩提樹別者，三乘之中見佛道樹是木，",
    "T36n1739_006:0757b02": "樹高下稱人間。如一乘中，如來成道所居之",
    "T36n1739_006:0757b03": "樹即寶樹，高過六天。如金剛藏身中所現之",
    "T36n1739_006:0757b04": "樹，高百萬三千大千世界，其身周圍十萬三",
    "T36n1739_006:0757b05": "千大千世界，大義總一切處遍故。",
    "T36n1739_006:0757b06": "第四所坐座別者，三乘中化身成道，棄榮藉",
    "T36n1739_006:0757b07": "草褥。此一乘中，本身成道坐寶蓮華師子之",
    "T36n1739_006:0757b08": "座，妙寶嚴飾具眾莊嚴。",
    "T36n1739_006:0757b09": "第五大眾別者，為毘廬遮那所有大眾圍遶，",
    "T36n1739_006:0757b10": "皆是普賢文殊等眾。及有新發意者，皆是心",
    "T36n1739_006:0757b11": "求佛果法界之眾。非是三乘權學，為求聲聞",
    "T36n1739_006:0757b12": "緣覺厭苦、菩薩之道樂生淨土之眾。設有聲",
    "T36n1739_006:0757b13": "聞之眾，若未迴心，如聾不聞，不知不見說此",
    "T36n1739_006:0757b14": "甚深《華嚴》經典。亦非因前經三祇劫得果之",
    "T36n1739_006:0757b15": "眾，皆智圓多劫一際，無前後時之眾也。",
    "T36n1739_006:0757b16": "第六示相別者，如權教中，即以兜率天受生",
    "T36n1739_006:0757b17": "降神入胎八相成道等。一乘教中，即以初發",
    "T36n1739_006:0757b18": "心住會法身本智以為正覺。情絕始終，不見",
    "T36n1739_006:0757b19": "時遷及以不遷，不乖當念蘊空即佛，都無時",
    "T36n1739_006:0757b20": "分遷轉之相。應真自性常轉法輪，不似權教",
    "T36n1739_006:0757b21": "八相等事，或於摩醯首羅天坐花王之寶座，",
    "T36n1739_006:0757b22": "或以三千大千之國土以為報境。如來施設",
    "T36n1739_006:0757b23": "分量限齊者，皆引眾生之化儀，漸令心廣，未",
    "T36n1739_006:0757b24": "為究竟之實相也。如此華嚴法界之妙門者，",
    "T36n1739_006:0757b25": "約分十佛剎微塵數蓮華藏剎海參映重重，",
    "T36n1739_006:0757b26": "為明無盡佛國互相徹入，一一佛剎皆滿十",
    "T36n1739_006:0757b27": "方。十佛剎微塵數國土，皆無限礙，身土相稱，",
    "T36n1739_006:0757b28": "都無此彼往來之相。不同三乘為小根故，權",
    "T36n1739_006:0757b29": "安分齊身土之相。如此毘盧遮那之相海也，",
    "T36n1739_006:0757c01": "纖塵匪隔其十方，毛孔詎虧於剎海。三乘示",
    "T36n1739_006:0757c02": "相者，螢光不可以比日月之照功，琉璃難以",
    "T36n1739_006:0757c03": "類摩尼之淨德。此乃非由佛爾，只為器劣故",
    "T36n1739_006:0757c04": "然。",
    "T36n1739_006:0757c05": "第七轉法輪別者，化佛轉三乘法輪，毘盧遮",
    "T36n1739_006:0757c06": "那轉一乘法門。一乘者，所謂佛乘，如《法華經》",
    "T36n1739_006:0757c07": "云「唯有一乘法，無二亦無三，但以假名字，引",
    "T36n1739_006:0757c08": "導於眾生。」乃至乘如來乘直至道場，為《法華",
    "T36n1739_006:0757c09": "經》會三乘引令至實，如前依判教分宗門中",
    "T36n1739_006:0757c10": "已說。只為三乘種性人，還依本種性作三乘",
    "T36n1739_006:0757c11": "教說，說龍女剎那成佛是化，返成謗教，不順",
    "T36n1739_006:0757c12": "佛心。原佛本意者，令龍女剎那成佛，為本法",
    "T36n1739_006:0757c13": "自無時，證盡時處即為實法。返云是化，此是",
    "T36n1739_006:0757c14": "苦哉，當復奈何。不期甘露返成毒藥、翻將寶",
    "T36n1739_006:0757c15": "玉喚作泥塵，以實為虛、將虛為實，請後達士",
    "T36n1739_006:0757c16": "莫踵前賢。先聖法門普咸垂訓，隨根權實事",
    "T36n1739_006:0757c17": "非一途，深可久思。具閑佛意，了明權實順教",
    "T36n1739_006:0757c18": "流通，不滯諸根權實俱濟。只可引小歸大，眾",
    "T36n1739_006:0757c19": "聖元心，以實成虛，佛不悅可。依宗傳教，福利",
    "T36n1739_006:0757c20": "人天，使得金玉煥然，各不沈沒。是故毘盧遮",
    "T36n1739_006:0757c21": "那佛說佛乘，化佛說三乘。化佛教中，《法華》、《涅",
    "T36n1739_006:0757c22": "槃》漸漸引權令歸實門，即龍女剎那成佛；雪",
    "T36n1739_006:0757c23": "山肥膩草，牛若食者，純得醍醐喻等是也。皆",
    "T36n1739_006:0757c24": "為分有，未具全示，一一具足因果報相之門。",
    "T36n1739_006:0757c25": "唯北《華嚴》具足，是故今言轉法輪別。",
    "T36n1739_006:0757c26": "第八轉法輪處別者，權教中化佛轉法輪，或",
    "T36n1739_006:0757c27": "言鹿園、或言給孤獨園等，皆有處所上下往",
    "T36n1739_006:0757c28": "來。此經即十處十會，及一切塵中佛國佛身，重",
    "T36n1739_006:0757c29": "重重重重重、無盡無盡無盡，常轉法輪，不去",
    "T36n1739_006:0758a01": "不來、不出不沒。十會名處，後當更明。皆云不",
    "T36n1739_006:0758a02": "離菩提場而昇一切處，經自有具言。",
    "T36n1739_006:0758a03": "第九大會莊嚴別者，說此經時，天上人中十",
    "T36n1739_006:0758a04": "會十處，一時普集十方聖眾、大心眾生，無有",
    "T36n1739_006:0758a05": "三乘定性。未迴心者，設在其會，不在其流。又",
    "T36n1739_006:0758a06": "十會之眾，各從十方來，隨所來方，皆云有十",
    "T36n1739_006:0758a07": "佛剎微塵數眾而來集會，住住地地以次十百",
    "T36n1739_006:0758a08": "千增多，為明無盡。又一一會眾皆遍法界，重",
    "T36n1739_006:0758a09": "重重重參光影像。纖塵之內亦眾會重重，一",
    "T36n1739_006:0758a10": "一塵中眾會皆與法界虛空等，乃至於一小",
    "T36n1739_006:0758a11": "眾生身內成等正覺，眾海重重轉正法輪，其",
    "T36n1739_006:0758a12": "小眾生不知不覺。如是眾會，皆為諸佛菩薩",
    "T36n1739_006:0758a13": "性遍一切處身土眾會，皆遍一切處故。不似",
    "T36n1739_006:0758a14": "三乘中化佛眾會，皆有處所限量、分齊往來，",
    "T36n1739_006:0758a15": "為眾生根小，非佛故然。",
    "T36n1739_006:0758a16": "第十所受法門別者，如權教中，或從小乘漸",
    "T36n1739_006:0758a17": "漸修習無常苦空，厭老病死，修四諦觀。於中",
    "T36n1739_006:0758a18": "苦集二諦以為世諦，滅道二諦以為真諦。觀",
    "T36n1739_006:0758a19": "彼苦集真實是苦，深生厭離趣求寂滅，以",
    "T36n1739_006:0758a20": "無常不淨白骨等觀，觀彼微塵成於空觀故。",
    "T36n1739_006:0758a21": "苦集本無、識滅智亡，以空為證，且令苦盡。然",
    "T36n1739_006:0758a22": "後方為說大乘法，令使迴心修法空觀，行諸",
    "T36n1739_006:0758a23": "六度，漸起悲智。或有大乘菩薩種性者，觀行",
    "T36n1739_006:0758a24": "對治似彼小乘，性有慈悲樂行諸度，不取空",
    "T36n1739_006:0758a25": "證留惑益生，成法空等觀。或有大乘菩薩種",
    "T36n1739_006:0758a26": "性，一下頓修假真如等觀，以假真如門加行",
    "T36n1739_006:0758a27": "調伏，經三僧祇劫，十地見性方始成佛。或有",
    "T36n1739_006:0758a28": "教說，地前三賢菩薩以觀力故，折伏無明地上",
    "T36n1739_006:0758a29": "見道。或有教說，三賢菩薩少分得見法身。如",
    "T36n1739_006:0758b01": "是等說，總是三乘權教所說。如此《華嚴經》即",
    "T36n1739_006:0758b02": "不爾，直為上上根人，一下直授法界自體根",
    "T36n1739_006:0758b03": "本法身。古佛智海迷在無明，頓令以方便三",
    "T36n1739_006:0758b04": "昧而令現之，全將佛果頓授十住初心，一念",
    "T36n1739_006:0758b05": "一時一際一法界門頓授。文殊普賢萬行理",
    "T36n1739_006:0758b06": "事，更無情量卷舒延縮，不廢隨俗時劫，了然",
    "T36n1739_006:0758b07": "具存。三世日月歲數差別，了然明著。然其歲",
    "T36n1739_006:0758b08": "劫當自不移，常與無常不成不壞，法本如是。",
    "T36n1739_006:0758b09": "了知苦諦本來聖諦，元無諸苦亦無涅槃。若",
    "T36n1739_006:0758b10": "如是信解、如是證入，經云「以少方便疾得菩",
    "T36n1739_006:0758b11": "提」，即以智幻門幻生其身，等眾生界、同眾生",
    "T36n1739_006:0758b12": "事；即以無礙念門了眾生根；即以師範門以",
    "T36n1739_006:0758b13": "成軌則；即以眾藝門訓誨眾生；即以無依道",
    "T36n1739_006:0758b14": "場門法無所著；即以無念門念而不著；即以",
    "T36n1739_006:0758b15": "淨智光明門恒照無礙安立諸法度脫眾生；",
    "T36n1739_006:0758b16": "即以無盡相門不壞色身；即以誠願語門出",
    "T36n1739_006:0758b17": "言誠諦；即以幻住門常住世間成就眾生諸",
    "T36n1739_006:0758b18": "根解脫。如是十法，即是善財童子等覺位內",
    "T36n1739_006:0758b19": "善知識利安眾生之門。令諸學者頓修悟入，",
    "T36n1739_006:0758b20": "行此十法利安眾生，善住世間解脫法門。殊",
    "T36n1739_006:0758b21": "非如三乘之眾厭苦集樂滅道之法也，亦非",
    "T36n1739_006:0758b22": "留惑樂空出纏求淨土也。",
    "T36n1739_006:0758b23": "第五明見佛差別者，夫佛身性相一體無差，",
    "T36n1739_006:0758b24": "器有萬端、依根各異，情存相隔、見絕體齊，身",
    "T36n1739_006:0758b25": "立影生、情留佛異，佛由情應以此乖真、心盡",
    "T36n1739_006:0758b26": "情亡智身自稱，智緣無作、動寂俱真，如是相",
    "T36n1739_006:0758b27": "應，名毘盧遮那佛。毘盧遮那者，名種種光明",
    "T36n1739_006:0758b28": "遍照也。以法身悲智示相教光，用對諸根隨",
    "T36n1739_006:0758b29": "情現色，為情乖相別、見異佛殊，以體相混收，",
    "T36n1739_006:0758c01": "本是毘盧遮那一智身也。只可歸真去假，不",
    "T36n1739_006:0758c02": "可滯假亡真，略立十門見佛差別，使得留心",
    "T36n1739_006:0758c03": "創信者返末而還源也。",
    "T36n1739_006:0758c04": "一人中見佛，但有三十二相。二諸天見佛，但",
    "T36n1739_006:0758c05": "有八十種好。",
    "T36n1739_006:0758c06": "三諸龍見佛，或同人所見、或見但為大龍王",
    "T36n1739_006:0758c07": "也。餘畜例然。",
    "T36n1739_006:0758c08": "四諸仙人見佛，但見仙人。",
    "T36n1739_006:0758c09": "五諸餘外道，還見佛與己同類。",
    "T36n1739_006:0758c10": "六八部神等見佛，與己為王。七小乘人見佛，",
    "T36n1739_006:0758c11": "為大聲聞。",
    "T36n1739_006:0758c12": "八緣覺見佛，還為緣覺。",
    "T36n1739_006:0758c13": "九權教中菩薩見佛，但為三千大千世界之",
    "T36n1739_006:0758c14": "主，福智充遍三千大千世界。",
    "T36n1739_006:0758c15": "十一乘教中菩薩見佛，為十佛剎微塵數蓮",
    "T36n1739_006:0758c16": "華藏世界海，為法界主。且云十佛剎微塵數",
    "T36n1739_006:0758c17": "蓮華藏世界，為明無盡，總攝一切剎故。福智",
    "T36n1739_006:0758c18": "充滿一切諸剎，無盡相海重重故。如上十種",
    "T36n1739_006:0758c19": "見佛不同，皆由發心之時信樂差別，以信樂",
    "T36n1739_006:0758c20": "力故見佛不同。是故當知，發心之者，發廣大",
    "T36n1739_006:0758c21": "心、信廣大教門、發廣大願、行廣大行、入廣大",
    "T36n1739_006:0758c22": "智，利益成就無盡眾生，即得速成菩提行願，",
    "T36n1739_006:0758c23": "福智悉皆圓滿。若不如是，終非畢竟成大菩",
    "T36n1739_006:0758c24": "提。勞而功少，何如直往一切智之中也。",
    "T36n1739_006:0758c25": "第六明說教時分者，夫創證覺心，道源虛寂，",
    "T36n1739_006:0758c26": "智圓三世、始終俱盡，會萬像、濟有無，混去",
    "T36n1739_006:0758c27": "來、印古今，豁達唯神、恬怕應真，情亡智立、想",
    "T36n1739_006:0758c28": "絕悲存，圓聲遐布，隨根受益。一雨普滋，百卉",
    "T36n1739_006:0758c29": "齊得；如空中響，稱擊成音。諸根獲益，任智無",
    "T36n1739_006:0759a01": "心。剎那無際，焉存古今，略依權實，且立十種",
    "T36n1739_006:0759a02": "教起前後時分不同。",
    "T36n1739_006:0759a03": "第一如《力士經》說，佛初成道，一七日思惟已，",
    "T36n1739_006:0759a04": "即於鹿園說法。",
    "T36n1739_006:0759a05": "第二如《大品經》說，佛初鹿園轉四諦法輪，無",
    "T36n1739_006:0759a06": "量眾生發聲聞心，乃至獨覺心、大菩提心等。",
    "T36n1739_006:0759a07": "第三如《法華經》說，三七日詣鹿園說法。",
    "T36n1739_006:0759a08": "第四如《四分律》及薩婆多論，六七日方說法。",
    "T36n1739_006:0759a09": "第五如《興起行經》及《出曜經》，七七日方說法。",
    "T36n1739_006:0759a10": "第六如《五分律》，八七日方說法。",
    "T36n1739_006:0759a11": "第七如《大智度論》，五十七日方說法。",
    "T36n1739_006:0759a12": "第八如《十二遊行經》，一年不說法。第九依今",
    "T36n1739_006:0759a13": "唐朝藏法師判，如來成道，定經一七日後方",
    "T36n1739_006:0759a14": "說《華嚴經》。",
    "T36n1739_006:0759a15": "第十通玄今依此華嚴法界門，總不依如上所",
    "T36n1739_006:0759a16": "說。如此經以法界本智性自體用理事大悲",
    "T36n1739_006:0759a17": "本實為宗，不依情量時分之說，古今見盡。常",
    "T36n1739_006:0759a18": "轉法輪，無始無終，法本如是。如上所說，總依",
    "T36n1739_006:0759a19": "根自見時分，並非如來有此不同。如來本法",
    "T36n1739_006:0759a20": "智體並無時分可立，但使令心信解法界無",
    "T36n1739_006:0759a21": "時，即是如來說法時也。情亡心盡，任智利人，",
    "T36n1739_006:0759a22": "即是如來成佛轉法輪時也。若也情存立見，",
    "T36n1739_006:0759a23": "云如來如是時出世、如是時說法者，並不依",
    "T36n1739_006:0759a24": "佛見，總是自情。如此《華嚴經》教門，即是無始",
    "T36n1739_006:0759a25": "無終為門，不何逐情強立時分。此經乃是無",
    "T36n1739_006:0759a26": "時之時，一切時說。如《法華經》云「吾從成佛已",
    "T36n1739_006:0759a27": "來，經無量阿僧祇劫」者，量既本無，知欲將何",
    "T36n1739_006:0759a28": "為說法時也？皆是如來一智用、一圓音、一剎",
    "T36n1739_006:0759a29": "那時，以無時之時為說法時故也。",
    "T36n1739_006:0759b01": "第七明淨土權實者，夫以滔滔智海，茫茫莫",
    "T36n1739_006:0759b02": "究其涯；淼淼真源，蕩蕩罕尋其際。遮那法",
    "T36n1739_006:0759b03": "界，體相通括於塵沙；方廣虛門，淨穢互參於",
    "T36n1739_006:0759b04": "無極。但隨自修業用，見境不同，致使聖說乖",
    "T36n1739_006:0759b05": "違。依根不定，或權分淨土於他國、指穢境於",
    "T36n1739_006:0759b06": "娑婆，或此處為化儀、示上方為實報。文殊位",
    "T36n1739_006:0759b07": "居東國，金色世界而來；觀音身處西方，極樂",
    "T36n1739_006:0759b08": "妙土而至。如權儀各別，啟蒙的信無依。今以",
    "T36n1739_006:0759b09": "略會諸門，令使創修有託。約申十種，以定指",
    "T36n1739_006:0759b10": "南。第一《阿彌陀經》淨土",
    "T36n1739_006:0759b11": "第二《無量壽觀經》淨土",
    "T36n1739_006:0759b12": "第三《維摩經》淨土",
    "T36n1739_006:0759b13": "第四《梵網經》淨土",
    "T36n1739_006:0759b14": "第五摩醯首羅天淨土",
    "T36n1739_006:0759b15": "第六《涅槃經》中所指淨土",
    "T36n1739_006:0759b16": "第七《法華經》三變淨土",
    "T36n1739_006:0759b17": "第八靈山會所指淨土",
    "T36n1739_006:0759b18": "第九唯心淨土",
    "T36n1739_006:0759b19": "第十毘盧遮那所居淨土",
    "T36n1739_006:0759b20": "第一《阿彌陀經》淨土者，此為一分取相凡夫",
    "T36n1739_006:0759b21": "未信法空實理，以專憶念，念想不移。以專誠",
    "T36n1739_006:0759b22": "故，其心分淨，得生淨土。是權非實。",
    "T36n1739_006:0759b23": "第二《無量壽觀經》淨土者，為一分未信法空",
    "T36n1739_006:0759b24": "實理眾生樂妙色相者，令使以其心想想彼",
    "T36n1739_006:0759b25": "色像，想成就故而生佛國。此權非實。",
    "T36n1739_006:0759b26": "第三《維摩經》淨土者，佛以足指按地，加其神",
    "T36n1739_006:0759b27": "力，暫現還無。是實報土，未具陳廣狹，是實未",
    "T36n1739_006:0759b28": "廣。",
    "T36n1739_006:0759b29": "第四《梵網經》淨土者，雖說一大華王而有千",
    "T36n1739_006:0759c01": "華，一一華上有百億化佛，教化百億四天",
    "T36n1739_006:0759c02": "下眾生。然彼千華及彼華王，為三乘菩薩見",
    "T36n1739_006:0759c03": "未廣故分示報境，未成圓滿。是權未實。",
    "T36n1739_006:0759c04": "第五摩醯首羅天淨土者，如來於彼坐寶蓮",
    "T36n1739_006:0759c05": "華座成等正覺，以為實報。此閻浮提摩竭提",
    "T36n1739_006:0759c06": "國菩提場中成正覺者是化，此為三乘中權",
    "T36n1739_006:0759c07": "教菩薩染淨未亡者說。言此閻浮提及六天",
    "T36n1739_006:0759c08": "等是欲界有漏，彼上界摩醯首羅天是無漏",
    "T36n1739_006:0759c09": "故。為存染淨、彼此未亡，此為權教，未為實",
    "T36n1739_006:0759c10": "說。",
    "T36n1739_006:0759c11": "第六《涅槃經》所指淨土者，云如來有實報淨",
    "T36n1739_006:0759c12": "土，在西方過三十二恒河沙佛土外者，為三",
    "T36n1739_006:0759c13": "乘權教一分染淨未亡者言。此三千大千世",
    "T36n1739_006:0759c14": "界總是穢土，權推如來報境淨土在西方。此",
    "T36n1739_006:0759c15": "權非實。",
    "T36n1739_006:0759c16": "第七《法華經》三變淨土者，此為三乘權教菩",
    "T36n1739_006:0759c17": "薩染淨未亡者言，移諸天人置於他土，非實",
    "T36n1739_006:0759c18": "是權。",
    "T36n1739_006:0759c19": "第八靈山會所指淨土者，此引三乘中權教",
    "T36n1739_006:0759c20": "菩薩染淨未亡者，令知此土即穢恒淨。諸眾",
    "T36n1739_006:0759c21": "信可，未能自見，是實非權，信而未見。",
    "T36n1739_006:0759c22": "第九唯心淨土者，自證自心當體無心，性唯",
    "T36n1739_006:0759c23": "真智不念淨穢，稱真任性，心無恚癡、無貪瞋",
    "T36n1739_006:0759c24": "癡，任大悲智安樂眾生，是實淨土。以自淨故，",
    "T36n1739_006:0759c25": "教化眾生令他亦淨故。是故《維摩經》云「唯其",
    "T36n1739_006:0759c26": "心淨即佛國淨，欲生淨土當淨其心。」",
    "T36n1739_006:0759c27": "第十毘盧遮那所居淨土者，即十佛剎微塵",
    "T36n1739_006:0759c28": "數蓮華藏佛國土，總含淨穢、無穢無淨，無有",
    "T36n1739_006:0759c29": "上下、彼此自他之相，一一佛土皆充法界無",
    "T36n1739_006:0760a01": "相障隔。略言十佛剎微塵數國土，為知無盡",
    "T36n1739_006:0760a02": "佛國不出一塵，為無大小故，不立限量故。以",
    "T36n1739_006:0760a03": "法為界，不限邊際，相海純雜色像重重。此為",
    "T36n1739_006:0760a04": "實報，非是權收。",
    "T36n1739_006:0760a05": "新華嚴經論卷第六"
}