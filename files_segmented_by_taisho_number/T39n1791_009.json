{
    "T39n1791_009:0495a17": "注大乘入楞伽經卷第九",
    "T39n1791_009:0495a19": "爾時世尊重說頌言愚分別有為空無常剎那",
    "T39n1791_009:0495a20": "分別剎那義如河燈種子　諸有為法猶如幻",
    "T39n1791_009:0495a21": "夢。愚夫妄計而起常見。佛為說空無常剎那。",
    "T39n1791_009:0495a22": "以不了故。復計無常作剎那想如河燈也。",
    "T39n1791_009:0495a23": "一切法不生寂靜無所作諸事性皆離是我剎",
    "T39n1791_009:0495a24": "那義　以一切法剎那流轉。必無自性。無自",
    "T39n1791_009:0495a25": "性故即是無生。若非無生則不流轉。契無生",
    "T39n1791_009:0495a26": "者方見剎那。故淨名云不生不滅是無常義。",
    "T39n1791_009:0495a27": "生無間即滅不為凡愚說是間相續法諸趣分",
    "T39n1791_009:0495a28": "別起　言諸生法即是無生寂滅之相。愚人",
    "T39n1791_009:0495a29": "不信故。不得為愚人說。是間若計定有剎那",
    "T39n1791_009:0495b01": "相續法者。則有六趣妄想生。",
    "T39n1791_009:0495b02": "無明為其因心則從彼生未能了色時中間何",
    "T39n1791_009:0495b03": "所住　明妄心識從彼無明生也。若妄心未",
    "T39n1791_009:0495b04": "生。未能分別色時。中間則無法。夫何所住耶。",
    "T39n1791_009:0495b05": "無間相續滅而有別心起不住於色時何所緣",
    "T39n1791_009:0495b06": "而生　言無間相續前念滅已。後念續生。若",
    "T39n1791_009:0495b07": "不住色時。無有所緣。則無生也。",
    "T39n1791_009:0495b08": "若緣彼心起其因則虛妄因妄體不成云何剎",
    "T39n1791_009:0495b09": "那滅　後念以從前念滅處起故不是如實因",
    "T39n1791_009:0495b10": "生。因既虛妄。體不成立。則名無生。故不得言",
    "T39n1791_009:0495b11": "剎那滅壞。",
    "T39n1791_009:0495b12": "修行者正受金剛佛舍利及以光音宮世間不",
    "T39n1791_009:0495b13": "壞事　對凡夫妄計一切法剎那故。說此正",
    "T39n1791_009:0495b14": "受等法。為非剎那。",
    "T39n1791_009:0495b15": "如來圓滿智及比丘證得諸法性常住云何見",
    "T39n1791_009:0495b16": "剎那　如來正智滿足。及諸比丘證得八地",
    "T39n1791_009:0495b17": "諸法實性。云何見剎那非剎那也。",
    "T39n1791_009:0495b18": "乾城幻等色何故非剎那大種無實性云何說",
    "T39n1791_009:0495b19": "能造　不了諸法如幻夢等。取於種種差別",
    "T39n1791_009:0495b20": "形相。剎那不住。何言非耶。大種虛妄無實自",
    "T39n1791_009:0495b21": "性。故不得說為能作者。此偈應在六度章前。",
    "T39n1791_009:0495b22": "恐翻譯誤。",
    "T39n1791_009:0495b23": "變化品第十五",
    "T39n1791_009:0495b24": "因佛應化隨宜說法。意趣難解。故大慧於此",
    "T39n1791_009:0495b25": "略舉十則。以請會通。是故法華經云。雖說種",
    "T39n1791_009:0495b26": "種道。其實為一乘。",
    "T39n1791_009:0495b27": "爾時大慧菩薩摩訶薩(至)阿耨多羅三藐三菩",
    "T39n1791_009:0495b28": "提記　如上章言。聲聞緣覺執著涅槃。希求",
    "T39n1791_009:0495b29": "自樂。修六度不得佛。何故不定種性中云。住",
    "T39n1791_009:0495c01": "三昧樂聲聞。畢竟當得如來之身。",
    "T39n1791_009:0495c02": "與諸菩薩等無差別　五種性中既有三乘所",
    "T39n1791_009:0495c03": "乘不一。入滅正受中。何故復言六地菩薩與",
    "T39n1791_009:0495c04": "聲聞緣覺同入滅盡三昧。求那譯本有此與",
    "T39n1791_009:0495c05": "諸菩薩等無差別八字。此下既有答文。恐",
    "T39n1791_009:0495c06": "但脫落。",
    "T39n1791_009:0495c07": "何故復說無般涅槃法眾生得成佛道　剎那",
    "T39n1791_009:0495c08": "章言。七識非流轉。不受苦樂。非涅槃因。七識",
    "T39n1791_009:0495c09": "者。是一切眾生識也。故問無般涅槃法眾生。",
    "T39n1791_009:0495c10": "云何得成佛道。",
    "T39n1791_009:0495c11": "又何故說從初得佛至般涅槃於其中間不說",
    "T39n1791_009:0495c12": "一字　佛言不說一字不答一字。何故佛四",
    "T39n1791_009:0495c13": "平等中有語平等也。",
    "T39n1791_009:0495c14": "又言如來常在於定無覺無觀　恒河沙章謂",
    "T39n1791_009:0495c15": "佛不起一念分別。何得善知根性為眾生說",
    "T39n1791_009:0495c16": "法。",
    "T39n1791_009:0495c17": "又言佛事皆是化作　既言一切諸法自相共",
    "T39n1791_009:0495c18": "相是化佛說。即是化佛化作佛事。何故餘經",
    "T39n1791_009:0495c19": "言。應化非真佛亦非說法者。",
    "T39n1791_009:0495c20": "又言諸識剎那變壞　剎那章中佛說諸識剎",
    "T39n1791_009:0495c21": "那不住。何故上言知依諸業攝受生死。",
    "T39n1791_009:0495c22": "又言金剛神常隨衛護　恒沙章言如來最",
    "T39n1791_009:0495c23": "勝。超諸世間。非喻所及。即是不可見相。何須",
    "T39n1791_009:0495c24": "金剛力士守護。",
    "T39n1791_009:0495c25": "又言前際不可知而說有般涅槃　恒沙章中",
    "T39n1791_009:0495c26": "生死本際不可知。何故復言有眾生般涅槃。",
    "T39n1791_009:0495c27": "斯則有終時可知。如有終。則有本際也。",
    "T39n1791_009:0495c28": "又現有魔及以魔業(至)云何不離如是諸過",
    "T39n1791_009:0495c29": "　恒沙偈言。悉離一切過。何故如來而有此諸",
    "T39n1791_009:0496a01": "過也。謂佛初成道。第六天魔興四兵。持苦具。",
    "T39n1791_009:0496a02": "詣樹下嬈如來旃遮婆羅門女繫木盂謗於",
    "T39n1791_009:0496a03": "佛。孫陀利女外道殺以謗佛。又佛曾乞食周",
    "T39n1791_009:0496a04": "遍不得。空鉢而還。等即等餘不能備舉者如",
    "T39n1791_009:0496a05": "食於馬麥。頭背俱痛。調達申越。闍王逆害。刺",
    "T39n1791_009:0496a06": "傷足設火坑毒飯等事。",
    "T39n1791_009:0496a07": "佛言諦聽當為汝說(至)授聲聞記是祕密說",
    "T39n1791_009:0496a08": "　為聲聞證無餘涅槃。自謂是佛。故佛方便與",
    "T39n1791_009:0496a09": "授記莂。言住三昧樂聲聞。畢竟當得如來之",
    "T39n1791_009:0496a10": "身。自令覺非是佛。進向大乘無餘涅槃。初心",
    "T39n1791_009:0496a11": "菩薩樂聲聞法者。亦令捨是心進修大行。及",
    "T39n1791_009:0496a12": "變化佛與化聲聞記。法性如來無有是事。此",
    "T39n1791_009:0496a13": "皆方便祕密所說此答第一問。",
    "T39n1791_009:0496a14": "大慧佛與二乘無差別者(至)意識捨離是時初",
    "T39n1791_009:0496a15": "斷　惑智二障。亦名煩惱所知二障。成唯識",
    "T39n1791_009:0496a16": "云。由斷續生煩惱障故。證真解脫。由斷礙解",
    "T39n1791_009:0496a17": "所知障故得大菩提。言煩惱障者。謂執遍",
    "T39n1791_009:0496a18": "計所執實我。薩迦耶見而為上首。百二十八",
    "T39n1791_009:0496a19": "根本煩惱。及彼等流諸隨煩惱。此皆惑亂有",
    "T39n1791_009:0496a20": "情身心。能障涅槃。名煩惱障。亦名惑障。言所",
    "T39n1791_009:0496a21": "知障者。謂執遍計所執實法。薩迦耶見而為",
    "T39n1791_009:0496a22": "上首。見疑無明愛恚慢等。障於智用。於所知",
    "T39n1791_009:0496a23": "境無顛倒性。而不能了。能障菩提。名所知障。",
    "T39n1791_009:0496a24": "亦名智障。如是二障。分別起者。即見所斷。任",
    "T39n1791_009:0496a25": "運起者。即修所斷。二乘但能斷煩惱障。解脫",
    "T39n1791_009:0496a26": "生死處與佛不異。故言佛與二乘而無差別。",
    "T39n1791_009:0496a27": "非是智障斷處不異。此答第二問也　然上",
    "T39n1791_009:0496a28": "四卷中。約本末相依以明二障。此約二執以",
    "T39n1791_009:0496a29": "明二障。故文少異。",
    "T39n1791_009:0496b01": "藏識習滅法障解脫方得永淨　明七轉識諸",
    "T39n1791_009:0496b02": "法障礙藏識習氣等。是一切眾生妄體。虛假",
    "T39n1791_009:0496b03": "無常。非涅槃因。不能成道。若七識滅。於一切",
    "T39n1791_009:0496b04": "法障中得解脫藏識習滅究竟清淨。即是妄",
    "T39n1791_009:0496b05": "想滅。名為涅槃。名成佛道。此答第三問。",
    "T39n1791_009:0496b06": "大慧我依本住法作是密語(至)先具如是諸文",
    "T39n1791_009:0496b07": "字故　言依本然常住之法。如來密意故作",
    "T39n1791_009:0496b08": "是說。雖有語平等。但言語生滅無有自性。此",
    "T39n1791_009:0496b09": "答第四問。",
    "T39n1791_009:0496b10": "大慧如來正知無有妄念不待思慮然後說法",
    "T39n1791_009:0496b11": "　如來悲智常現前故。不待思慮得為眾生",
    "T39n1791_009:0496b12": "而演說法。此答第五問。",
    "T39n1791_009:0496b13": "如來久已斷四種習離二種死除二種障　佛",
    "T39n1791_009:0496b14": "言四住煩惱無明習氣斷。故名真佛。化佛者。",
    "T39n1791_009:0496b15": "方便現形以化眾生。非真佛也。此答第六問。",
    "T39n1791_009:0496b16": "大慧意及意識眼識等七(至)凡愚不知妄著於",
    "T39n1791_009:0496b17": "空　言七種識妄想習氣為因。是剎那無常",
    "T39n1791_009:0496b18": "性。離善無漏。非流轉法。不能往來六道。如來",
    "T39n1791_009:0496b19": "藏常故。能持生死流轉。是涅槃苦樂之因。愚",
    "T39n1791_009:0496b20": "夫不覺妄計言空。此答第七問。",
    "T39n1791_009:0496b21": "大慧變化如來金剛力士(至)自證聖智所行之",
    "T39n1791_009:0496b22": "境　化佛方便隨眾生相現。同人法故。假於",
    "T39n1791_009:0496b23": "守護。真實如來離一切根量。即是不可見相。",
    "T39n1791_009:0496b24": "不假守護。是一切化佛隨人善根生。不從實",
    "T39n1791_009:0496b25": "業生。非是真佛。然依真起化。亦不離真佛。如",
    "T39n1791_009:0496b26": "陶家輪等。眾事和合而有所作。化佛亦爾。眾",
    "T39n1791_009:0496b27": "生輪轉眾相具足。還說自共相法。不說真佛",
    "T39n1791_009:0496b28": "自證聖智所行境界。此答第八問。",
    "T39n1791_009:0496b29": "復次大慧諸凡愚人(至)此分別即得解脫　言",
    "T39n1791_009:0496c01": "凡夫見此身滅。不見未來生。故起斷見。不覺",
    "T39n1791_009:0496c02": "藏識念念流注。故起常見。自心妄分別想是",
    "T39n1791_009:0496c03": "其生死本際。是故本際不可得也。滅妄分別",
    "T39n1791_009:0496c04": "名為解脫。此答第九問。",
    "T39n1791_009:0496c05": "四種習斷離一切過　化佛隨眾生所宜。方",
    "T39n1791_009:0496c06": "便示現種種過惡。真實如來四住煩惱及無",
    "T39n1791_009:0496c07": "明習氣悉斷。無如是過。此答第十問。",
    "T39n1791_009:0496c08": "爾時世尊重說頌言三乘及非乘無有佛涅槃",
    "T39n1791_009:0496c09": "悉授如來記說離眾過惡　言非乘者。無般",
    "T39n1791_009:0496c10": "涅槃法眾生也。",
    "T39n1791_009:0496c11": "成就究竟智及無餘涅槃誘進怯劣人依此密",
    "T39n1791_009:0496c12": "意說　欲彼成就究竟種智。斷所知障。證佛",
    "T39n1791_009:0496c13": "無餘大般涅槃。誘怯劣者故隱覆說。",
    "T39n1791_009:0496c14": "諸佛所得智演說如是道唯此更非餘故彼無",
    "T39n1791_009:0496c15": "涅槃　如來證智雖說種種道。其實為一乘。",
    "T39n1791_009:0496c16": "更無餘法。而彼聲聞計所得涅槃。自謂是佛",
    "T39n1791_009:0496c17": "者。非真涅槃也。以上三偈並頌第一問答。略",
    "T39n1791_009:0496c18": "該餘問答。",
    "T39n1791_009:0496c19": "欲色有諸見如是四種習意識所從生藏意在",
    "T39n1791_009:0496c20": "其中　三界生死見思無明。悉是眾生心意",
    "T39n1791_009:0496c21": "意識展轉為因。熏習發現。此頌第十問答也。",
    "T39n1791_009:0496c22": "見意識眼等無常故斷滅迷意藏起常邪智謂",
    "T39n1791_009:0496c23": "涅槃　此頌第九問答如文可知。",
    "T39n1791_009:0496c24": "斷食肉品第十六",
    "T39n1791_009:0496c25": "爾時大慧菩薩摩訶薩(至)食不食肉功德過失",
    "T39n1791_009:0496c26": "　如來在鬼王宮中說法。諸夜叉等念食時",
    "T39n1791_009:0496c27": "欲至。非肉不食。欲令諸鬼生慈心故。請如來",
    "T39n1791_009:0496c28": "說食不食肉功德過失。即是會上一切諸佛",
    "T39n1791_009:0496c29": "心。佛心者慈悲是也。",
    "T39n1791_009:0497a01": "我及諸菩薩摩訶薩(至)究竟當成無上正覺",
    "T39n1791_009:0497a02": "　世間眾生生死輪轉。怨結相連。墮諸惡趣受",
    "T39n1791_009:0497a03": "大苦惱。皆由食肉更相殺害。增長煩惱。不得",
    "T39n1791_009:0497a04": "出離。能捨肉味。求於法味。慈心相向。清淨明",
    "T39n1791_009:0497a05": "了。如實修行。即得阿耨多羅三藐三菩提。",
    "T39n1791_009:0497a06": "世尊路迦耶等(至)而許自他俱食肉耶　大慧",
    "T39n1791_009:0497a07": "舉邪況正。以明食肉之過。謂諸外道尚有遮",
    "T39n1791_009:0497a08": "禁。況復如來世間救護。而許自他而食肉耶。",
    "T39n1791_009:0497a09": "路迦耶者。未見譯文。",
    "T39n1791_009:0497a10": "善哉世尊具大慈悲(至)聞已奉行廣為他說",
    "T39n1791_009:0497a11": "　嘆佛世尊具大慈悲。拔苦與樂。願為解說。我",
    "T39n1791_009:0497a12": "等奉行。亦令一切永不食肉。",
    "T39n1791_009:0497a13": "爾時大慧菩薩重說頌言菩薩摩訶薩志求無",
    "T39n1791_009:0497a14": "上覺(至)為我具開演　葱等五辛臭惡不淨。生",
    "T39n1791_009:0497a15": "噉生瞋。熟食發婬。酒亂靜性。損眾善生諸惡。",
    "T39n1791_009:0497a16": "是故辛酒俱障善業。",
    "T39n1791_009:0497a17": "爾時佛告大慧菩薩摩訶薩言(至)說其少分",
    "T39n1791_009:0497a18": "　有無量因緣不應食肉。自下如來為之略說。",
    "T39n1791_009:0497a19": "大慧一切眾生從無始來(至)為修慈行不應食",
    "T39n1791_009:0497a20": "肉　梵音。旃陀羅。此謂殺人畜者。",
    "T39n1791_009:0497a21": "大慧夫食肉者身體臭穢(至)若言許食此人謗",
    "T39n1791_009:0497a22": "我　如來常說凡所飲食。作食子肉想。餘食",
    "T39n1791_009:0497a23": "者尚然。況於弟子而聽食肉。",
    "T39n1791_009:0497a24": "大慧淨美食者(至)非諸惡習虎狼性者心所愛",
    "T39n1791_009:0497a25": "重　言佛唯許食習聖人所應食者。餘皆不",
    "T39n1791_009:0497a26": "聽。",
    "T39n1791_009:0497a27": "大慧過去有王名師子生(至)我許聲聞食如是",
    "T39n1791_009:0497a28": "肉　言世無有肉不是殺生而可食者。以是",
    "T39n1791_009:0497a29": "義故。佛許聲聞食如是肉耶。言不聽許也。",
    "T39n1791_009:0497b01": "大慧未來之世有愚癡人(至)凡是肉者一切悉",
    "T39n1791_009:0497b02": "斷　明有說言佛毘尼中聽食肉者。悉是謗",
    "T39n1791_009:0497b03": "如來也。昔於餘經說遮十種。許三種者。以眾",
    "T39n1791_009:0497b04": "生惡習既久。而其情欲不可輒去。是漸禁絕。",
    "T39n1791_009:0497b05": "就其情而制之。令其修習。今於此會一切種",
    "T39n1791_009:0497b06": "一切時。開遮方便一切悉斷。是謂最後清淨",
    "T39n1791_009:0497b07": "明誨。言遮十種者人蛇象馬龍狐猪狗師子",
    "T39n1791_009:0497b08": "獼猴也。許三種者。不見不聞不疑也。謂肉有",
    "T39n1791_009:0497b09": "二者。他殺。自死。見聞疑者所謂他殺。不見聞",
    "T39n1791_009:0497b10": "疑者所謂自死。或云許五種。謂不見聞疑外。",
    "T39n1791_009:0497b11": "加鳥殘自死共成五種。雖云三五不同。俱不",
    "T39n1791_009:0497b12": "出自死肉之一義也。",
    "T39n1791_009:0497b13": "大慧我不曾許弟子食肉(至)況食血肉不淨之",
    "T39n1791_009:0497b14": "食　一切有情皆依食住。謂食以資益諸根",
    "T39n1791_009:0497b15": "大種心心所法。能生喜樂。相續執持。總有四",
    "T39n1791_009:0497b16": "種。一者段食。變壞為相。謂欲界繫香味觸三。",
    "T39n1791_009:0497b17": "於變壞時能為食事。二者觸食。觸境為相。謂",
    "T39n1791_009:0497b18": "有漏觸。纔取境時攝受喜等能為食事。三意",
    "T39n1791_009:0497b19": "思食希望為相。謂有漏思與欲俱轉。希可愛",
    "T39n1791_009:0497b20": "境。能為食事。四者識食。執持為相。謂有漏",
    "T39n1791_009:0497b21": "識。由段觸思勢力增長。能為食事此四能持",
    "T39n1791_009:0497b22": "有情身命。令不壞斷。故名為食。段食唯於欲",
    "T39n1791_009:0497b23": "界有用。觸意思食雖遍三界。而依識轉。隨識",
    "T39n1791_009:0497b24": "有無。此對有情飲食血肉。是故且言不食段",
    "T39n1791_009:0497b25": "食。於義四種悉應斷故下言法身非雜食者。",
    "T39n1791_009:0497b26": "謂超情識是四俱無。",
    "T39n1791_009:0497b27": "大慧聲聞緣覺及諸菩薩(至)作是說者無有是",
    "T39n1791_009:0497b28": "處　三乘聖人皆以法喜禪悅為食也。如來",
    "T39n1791_009:0497b29": "法身無雜食者。如智論云。除諸法實相餘皆",
    "T39n1791_009:0497c01": "魔事。則煩惱爾炎。現行種習悉已斷故。種智",
    "T39n1791_009:0497c02": "圓明無緣悲心。觀於眾生如一子想。豈許弟",
    "T39n1791_009:0497c03": "子而食子肉。復自食子肉耶。",
    "T39n1791_009:0497c04": "爾時世尊重說頌言悉曾為親屬眾穢所成長",
    "T39n1791_009:0497c05": "恐怖諸含生是故不應食　此一行偈。於上",
    "T39n1791_009:0497c06": "諸因緣中。略頌其三也。",
    "T39n1791_009:0497c07": "一切肉與葱韮[卄/秝]及諸酒(至)於中大驚怖　自",
    "T39n1791_009:0497c08": "下諸偈多示其過。悉令遠離。少頌長行。言當",
    "T39n1791_009:0497c09": "離麻油者。外國風俗擣麻使生虫合壓之。規",
    "T39n1791_009:0497c10": "多汁益肥。如何可食。及孔隙諸床多有虫聚。",
    "T39n1791_009:0497c11": "皆不可坐臥。",
    "T39n1791_009:0497c12": "飲食生放逸放逸生邪覺(至)生死不解脫　放",
    "T39n1791_009:0497c13": "逸者。大隨煩惱中之一也。飲酒食肉心多放",
    "T39n1791_009:0497c14": "逸。諸惡覺觀等悉隨生長。是故生死輪轉。不",
    "T39n1791_009:0497c15": "得捨離。",
    "T39n1791_009:0497c16": "為利殺眾生以財取諸肉(至)食者我訶責　既",
    "T39n1791_009:0497c17": "無想教求。則三淨肉非有。凡諸肉者皆殺命",
    "T39n1791_009:0497c18": "而得。如何可食。",
    "T39n1791_009:0497c19": "更互相食噉死墮惡獸中(至)斯皆食肉報　旃",
    "T39n1791_009:0497c20": "茶羅。即旃陀羅也。",
    "T39n1791_009:0497c21": "食已無慚愧生生常顛狂(至)我皆制斷肉　象",
    "T39n1791_009:0497c22": "脇。大雲。涅槃。央掘摩。皆經名也。",
    "T39n1791_009:0497c23": "先說見聞疑已斷一切肉以其惡習故愚者妄",
    "T39n1791_009:0497c24": "分別　佛先所說見聞疑殺不許食者。已是",
    "T39n1791_009:0497c25": "悉斷。然惡習愚夫不知教意。妄起分別謂聽",
    "T39n1791_009:0497c26": "食肉。",
    "T39n1791_009:0497c27": "如貪障解脫肉等亦復然(至)知量而行乞　言",
    "T39n1791_009:0497c28": "凡食淨食。尚如服藥想。如食子肉想。何況食",
    "T39n1791_009:0497c29": "肉。是故比丘少欲知足。而行乞食。以斷貪愛",
    "T39n1791_009:0498a01": "食肉背解脫及違聖表相令眾生生怖是故不",
    "T39n1791_009:0498a02": "應食　背正解者由無慈慧。虧利自他。及違",
    "T39n1791_009:0498a03": "聖人護生儀表。",
    "T39n1791_009:0498a04": "安住慈心者我說常厭離師子及虎狼應共同",
    "T39n1791_009:0498a05": "遊止　既心無害物。假使猛獸如虎狼師子",
    "T39n1791_009:0498a06": "者。而常馴伏。",
    "T39n1791_009:0498a07": "若於酒肉等一切皆不食必生賢聖中豐財具",
    "T39n1791_009:0498a08": "智慧　此一偈明不食果報。謂必生賢聖諸",
    "T39n1791_009:0498a09": "佛會中。豐足法財具佛種智。",
    "T39n1791_009:0498a10": "陀羅尼品第十七",
    "T39n1791_009:0498a11": "爾時佛告大慧菩薩摩訶薩言(至)即說呪曰。怛",
    "T39n1791_009:0498a12": "姪他(一)覩吒覩吒(至)莎訶(三十六)天台於妙法蓮華",
    "T39n1791_009:0498a13": "經陀羅尼品。皆以四悉檀翻名釋義。陀羅尼。",
    "T39n1791_009:0498a14": "此翻總持。總持惡不起。善不失(其一)又翻能遮。",
    "T39n1791_009:0498a15": "能持。能持善。能遮惡(其二其三)此能遮邊惡。能",
    "T39n1791_009:0498a16": "持中善(其四)眾經開遮不同。或專用治病。如那",
    "T39n1791_009:0498a17": "達居士。或專護法。如此文。或專用滅罪。如方",
    "T39n1791_009:0498a18": "等。或通用治病滅罪護經。如請觀音。或大明",
    "T39n1791_009:0498a19": "呪。無上明呪。無等等明呪。則非治病。非滅",
    "T39n1791_009:0498a20": "罪。非護經。若通方者亦應兼。若論別者幸須",
    "T39n1791_009:0498a21": "依經。勿乖教也　次釋義云。諸師或說呪者",
    "T39n1791_009:0498a22": "是鬼神王名。稱其王名。部落敬主不敢為非。",
    "T39n1791_009:0498a23": "故能降伏一切鬼魅(其一)或云呪者。如軍中之",
    "T39n1791_009:0498a24": "密號。唱號相應無所訶問。若不相應即執治",
    "T39n1791_009:0498a25": "罪。若不順呪者頭破七分。若順呪者則無過",
    "T39n1791_009:0498a26": "失(其二)或云呪者。密默治惡。惡自休息。譬如微",
    "T39n1791_009:0498a27": "賤。從此國逃彼國。訛稱王子。彼國以公主妻",
    "T39n1791_009:0498a28": "之。多瞋難事。有一明人從其國來。主往說之。",
    "T39n1791_009:0498a29": "其人語主。若當瞋時說偈。偈云無親遊他國。",
    "T39n1791_009:0498b01": "欺誑一切人。麁食是常事。何勞復作瞋。說是",
    "T39n1791_009:0498b02": "偈時默然瞋歇。後不復瞋。是主及一切人。但",
    "T39n1791_009:0498b03": "聞斯偈皆不知意。呪亦如是。密默遮惡餘無",
    "T39n1791_009:0498b04": "識者(其三)或云呪者是諸佛密語。如王索先陀",
    "T39n1791_009:0498b05": "婆。一切群下無有能識唯有智臣乃能知之。呪",
    "T39n1791_009:0498b06": "亦如是。祇是一法遍有諸力。病愈罪除善生",
    "T39n1791_009:0498b07": "道合(其四)為此義故。皆存本音。譯人不翻意在",
    "T39n1791_009:0498b08": "此也。惡世弘經喜多惱難。以呪護之使道流",
    "T39n1791_009:0498b09": "通也　今此楞伽經。如來所說陀羅尼亦專",
    "T39n1791_009:0498b10": "護法使道流通　或又云凡呪文自古不翻有",
    "T39n1791_009:0498b11": "五意。一是諸佛祕密語法。唯佛能知。二是總",
    "T39n1791_009:0498b12": "持門。含多義故。三或是鬼神名。呼之勅以守",
    "T39n1791_009:0498b13": "護修行人故。四或是諸佛祕密印。如王印信",
    "T39n1791_009:0498b14": "所往無不遵奉。五不思議力所加持故。受持",
    "T39n1791_009:0498b15": "密誦。滅罪生福。此與天台意。同異可知。",
    "T39n1791_009:0498b16": "大慧未來世中若有善男子善女人(至)即說呪",
    "T39n1791_009:0498b17": "曰。怛姪他(一至)莎訶(十三)大慧若有善男子善女",
    "T39n1791_009:0498b18": "人(至)一切文句悉已具足　夜叉此云捷疾鬼。",
    "T39n1791_009:0498b19": "亦云苦活。羅剎此云可畏。亦云食人鬼。此二",
    "T39n1791_009:0498b20": "部是北方毘沙門天王之所領者。",
    "T39n1791_009:0498b21": "偈頌品第十八",
    "T39n1791_009:0498b22": "爾時世尊欲重宣此修多羅中諸廣義故而說",
    "T39n1791_009:0498b23": "頌言諸法不堅固皆由分別生以分別即空所",
    "T39n1791_009:0498b24": "分別非有　言一切法皆非堅實者。謂從分",
    "T39n1791_009:0498b25": "別想念而生也。若能了悟分別識空。則知諸",
    "T39n1791_009:0498b26": "法本來寂滅。若生若滅俱是分別。分別若亡",
    "T39n1791_009:0498b27": "法非生滅。金剛三昧經亦云。法從分別生。還",
    "T39n1791_009:0498b28": "從分別滅。滅諸分別法。是法非生滅。",
    "T39n1791_009:0498b29": "由虛妄分別是則有識生八九識種種如海眾",
    "T39n1791_009:0498c01": "波浪　此又言九識者。即密嚴經以第九為",
    "T39n1791_009:0498c02": "純淨識也。諸經論中復指真如為第九識。皆",
    "T39n1791_009:0498c03": "名異體同。謂真一俗八二合說也。然此真如",
    "T39n1791_009:0498c04": "即識實性。非是依他別有體故。亦非體類別",
    "T39n1791_009:0498c05": "有九識。但是第八具分賴耶開。而為二。以有",
    "T39n1791_009:0498c06": "漏分為染。無漏分為淨。通七轉識。故言九識。",
    "T39n1791_009:0498c07": "如下偈云。顯示阿賴耶。殊勝之藏識。離能取",
    "T39n1791_009:0498c08": "所取(離染分也)我說為真如(即淨分也)此開之者。即偈",
    "T39n1791_009:0498c09": "頌五對義中長合偈離也。又此緣起諸識應",
    "T39n1791_009:0498c10": "以四句辨之。一以識實性(今名第九識亦名真如)唯不生",
    "T39n1791_009:0498c11": "滅。如水濕性。二七轉識皆生滅。如眾波浪三",
    "T39n1791_009:0498c12": "第八阿賴耶識亦生滅。亦不生滅。如海含動",
    "T39n1791_009:0498c13": "靜。故前偈云。阿賴耶如海。轉識同波浪。四無",
    "T39n1791_009:0498c14": "明倒執非生滅。非不生滅。如起浪猛風。非水",
    "T39n1791_009:0498c15": "非浪。故前偈云。譬如巨海浪。斯由猛風起",
    "T39n1791_009:0498c16": "　今此品經凡六百六十有六偈。重頌經中諸",
    "T39n1791_009:0498c17": "廣義也。如下偈云涅槃有六諸色有八。諸蘊",
    "T39n1791_009:0498c18": "及佛各二十四。此類名數頗多。前諸品內並",
    "T39n1791_009:0498c19": "無文者。即五對義中長無偈有也。其中要義",
    "T39n1791_009:0498c20": "未見經論及章疏解釋者不敢臆說。併俟來",
    "T39n1791_009:0498c21": "哲。餘四對中所未釋者亦爾。",
    "T39n1791_009:0498c22": "習氣常增長盤根堅固依(至)轉依即解脫　轉",
    "T39n1791_009:0498c23": "依之義前已略釋。識論又云。菩薩從前見道",
    "T39n1791_009:0498c24": "起已。為斷餘障。復數修習無分別智。乃至捨",
    "T39n1791_009:0498c25": "彼二麁重故(二障種子名二麁重)便能證得廣大轉依。依",
    "T39n1791_009:0498c26": "謂依他。即依他起。與染淨法為所依故。染謂",
    "T39n1791_009:0498c27": "虛妄遍計所執。淨謂真實圓成實性。轉謂二",
    "T39n1791_009:0498c28": "分轉捨轉得。由數修習無分別智。斷本識中",
    "T39n1791_009:0498c29": "二障麁重。故能轉捨依他起上遍計所執。及",
    "T39n1791_009:0499a01": "能轉得依他起中圓成實性。由轉煩惱得大",
    "T39n1791_009:0499a02": "涅槃。轉所知障證無上覺　或依即是唯識真",
    "T39n1791_009:0499a03": "如。生死涅槃之所依故。愚夫顛倒迷此真如。",
    "T39n1791_009:0499a04": "故無始來受生死苦。聖人離倒悟。此真如。便",
    "T39n1791_009:0499a05": "得涅槃畢竟安樂。謂數修習無分別智。斷本",
    "T39n1791_009:0499a06": "識中二障麁重。故能轉滅依如生死。及能轉。",
    "T39n1791_009:0499a07": "證依如涅槃。故云及離智所知轉依即解脫。",
    "T39n1791_009:0499a08": "得如幻三昧超過於十地(至)眾聖之所行　問",
    "T39n1791_009:0499a09": "既唯一性無有二者。何故此經及諸修多羅",
    "T39n1791_009:0499a10": "說有三性。該攝一切。答應知三性。雖隨相分",
    "T39n1791_009:0499a11": "(平音)各具二義。本末相收唯一性故。妄計二義",
    "T39n1791_009:0499a12": "者。一情有。二理無緣起二義者。一似有。二無",
    "T39n1791_009:0499a13": "性。圓成二義者。一不變。二隨緣。由圓成中不",
    "T39n1791_009:0499a14": "變。緣起無性。妄計理無。由此三義故。三性一",
    "T39n1791_009:0499a15": "際無有異也。故經云。一切眾生即涅槃。不復",
    "T39n1791_009:0499a16": "更滅。此則不壞末而常本也。由圓成中隨緣。",
    "T39n1791_009:0499a17": "緣起似有。妄計情有。由此三義亦無異也。故",
    "T39n1791_009:0499a18": "經云法身流轉五道名曰眾生。此則不動本而",
    "T39n1791_009:0499a19": "常末也。是故真該妄末。妄徹真源。性相融通。",
    "T39n1791_009:0499a20": "無有二也。故云我唯說一性。自性無有二。問",
    "T39n1791_009:0499a21": "既不壞三性而說一性。如何此經及諸修多",
    "T39n1791_009:0499a22": "羅。又說一切法皆無自性。答應知如來密意說",
    "T39n1791_009:0499a23": "故。故唯識云。即依此三性。立彼三無性。故佛",
    "T39n1791_009:0499a24": "密意說。一切法無性。初則相無性(謂妄計性體相俱無)。次",
    "T39n1791_009:0499a25": "無自然性(依他緣起非自然故)。後由遠離前。所執我法性。",
    "T39n1791_009:0499a26": "(是圓成性)此言三性三無性。不是依圓體亦無。但無",
    "T39n1791_009:0499a27": "計執之妄情。是故皆言無自性。是知究竟指",
    "T39n1791_009:0499a28": "歸。唯一實性。故。次偈云此諸法性義亦即是",
    "T39n1791_009:0499a29": "真如。常如其性故。即唯識實性。故智論云除",
    "T39n1791_009:0499b01": "諸法實相。餘皆魔事(能了此三性三無性義。即於此經及餘修多羅。說一切法性非",
    "T39n1791_009:0499b02": "性理如破竹焉)。",
    "T39n1791_009:0499b03": "如四大不調變吐見螢光(至)不生亦不滅　愚",
    "T39n1791_009:0499b04": "夫所見隨妄緣故。謂有生滅。故圓覺云。一切",
    "T39n1791_009:0499b05": "眾生於無生中。妄見生滅。如實觀者。了妄即",
    "T39n1791_009:0499b06": "真故。不生不滅。故前經云。即說此妄名為真",
    "T39n1791_009:0499b07": "如也　然不生滅義。三性不同。謂妄計性。無",
    "T39n1791_009:0499b08": "體可生可滅依他起性。即生不生。即滅不滅。",
    "T39n1791_009:0499b09": "圓成實性。自體本有不待新生。盡未來際究",
    "T39n1791_009:0499b10": "竟常住。永不斷滅。若以三性相對各約自相",
    "T39n1791_009:0499b11": "論者。即妄計之法妄生妄滅。圓成真心不生",
    "T39n1791_009:0499b12": "不滅。依他有二。謂相同妄計。似生似滅。性同",
    "T39n1791_009:0499b13": "圓成。不生不滅故華嚴經云。一切法不生。一",
    "T39n1791_009:0499b14": "切法不滅。以依他緣起。無別自性。全同圓成。",
    "T39n1791_009:0499b15": "能悟此旨。諸大乘經說一切法不生不滅。究",
    "T39n1791_009:0499b16": "竟常住等。皆無餘蘊也。",
    "T39n1791_009:0499b17": "常行無分別遠離心心法(至)是則名為識　梵",
    "T39n1791_009:0499b18": "阿賴耶。此云藏識。謂第八根本識。而能含藏",
    "T39n1791_009:0499b19": "積集世出世間諸法種故。故云藏識說名心。",
    "T39n1791_009:0499b20": "然此識具能藏所藏。執藏義故。謂與雜染互",
    "T39n1791_009:0499b21": "為緣故。有情執為自內我故。由是三義得藏",
    "T39n1791_009:0499b22": "識名若是菩薩至第八地。及二乘無學人但",
    "T39n1791_009:0499b23": "有能所二藏。無執藏故。故此本識通有三位。",
    "T39n1791_009:0499b24": "及七種名。如別章說　焚音末那。此云染污",
    "T39n1791_009:0499b25": "意。謂第七傳送識與四惑俱。名為染污。恒審",
    "T39n1791_009:0499b26": "思量。名之為意。故云思量以為意。又標意名。",
    "T39n1791_009:0499b27": "為簡心(第八)識(前六)積集了別劣餘識故。標心識",
    "T39n1791_009:0499b28": "名應知亦爾　前六轉識。隨六根境。種類異",
    "T39n1791_009:0499b29": "故。謂名眼識。乃至意識(隨根立名)。或名色識。乃至",
    "T39n1791_009:0499c01": "法識(隨境立名)謂於六境了別名識。然此隨境立",
    "T39n1791_009:0499c02": "大識名依五色根未自在說。若得自在。諸根",
    "T39n1791_009:0499c03": "互用。一根發識了一切境。但可隨根立名。而",
    "T39n1791_009:0499c04": "無相濫　亦云心積集義意思量義。識了別",
    "T39n1791_009:0499c05": "義。各分二種積集二者。一集行相。二集種子。",
    "T39n1791_009:0499c06": "初通諸識。後唯第八。思量二者。一無間意。二",
    "T39n1791_009:0499c07": "現思量。初通諸識。後唯第七。了別二者。一",
    "T39n1791_009:0499c08": "細。二麁。細通諸識。麁唯前六。故華嚴云。諸",
    "T39n1791_009:0499c09": "業虛妄積集名心。末那思量。意識分別。眼等",
    "T39n1791_009:0499c10": "五識了境不同。愚癡凡夫不能知覺　若依",
    "T39n1791_009:0499c11": "小乘教。但說有六識。義分心意識。於阿賴耶",
    "T39n1791_009:0499c12": "唯得其名。若大乘權教。於阿賴耶但得一分",
    "T39n1791_009:0499c13": "生滅之義。而於真性未能融通。即說真如凝",
    "T39n1791_009:0499c14": "然。不作諸法。此經如實說故。謂依如來藏故",
    "T39n1791_009:0499c15": "有生死。依如來藏故有涅槃。論云自性清淨",
    "T39n1791_009:0499c16": "心為無明所染有其染心。雖有染心恒常不",
    "T39n1791_009:0499c17": "變。是謂真妄和合。非異非同。能成一心二諦",
    "T39n1791_009:0499c18": "之門。不墮斷常有無之見。",
    "T39n1791_009:0499c19": "心常為無說意具二種行(至)迷惑見毛輪　此",
    "T39n1791_009:0499c20": "言惡習熏於心。所現種種相。又云無明熏於",
    "T39n1791_009:0499c21": "心。所現諸眾生。則知有情眾生。無情器界。皆",
    "T39n1791_009:0499c22": "由無明熏習而有。故智覺云。於一圓湛。析出",
    "T39n1791_009:0499c23": "根塵。聚內四大為身。分外四大為境。若離熏",
    "T39n1791_009:0499c24": "習之緣。決定無法可得。言熏習者。通有二種。",
    "T39n1791_009:0499c25": "一習熏。謂熏心體成染淨識等二資熏。謂現",
    "T39n1791_009:0499c26": "行心境及諸惑相資等。故起信論云。有四種",
    "T39n1791_009:0499c27": "法熏習義故。染法淨法起不斷絕。云何為四。",
    "T39n1791_009:0499c28": "一者淨法名為真如。二者一切染因名為無",
    "T39n1791_009:0499c29": "明。三者妄心名為業識。四者妄境所謂六塵。",
    "T39n1791_009:0500a01": "熏習義者。如世衣服。初非香臭。隨以物熏則",
    "T39n1791_009:0500a02": "有彼氣。此亦如是。真如淨法實無於染。但以",
    "T39n1791_009:0500a03": "無明而熏習故則有染相無明染法實無淨",
    "T39n1791_009:0500a04": "業。但以真如而熏習故則有淨用　云何熏",
    "T39n1791_009:0500a05": "習起染法不斷。所謂以有真如法故。有於無",
    "T39n1791_009:0500a06": "明。以有。無明染法因故。即熏習真如。以熏習",
    "T39n1791_009:0500a07": "故則有妄心。以有妄心即熏習無明。不了真",
    "T39n1791_009:0500a08": "如法故。不覺起念現妄境界。以有妄境界染",
    "T39n1791_009:0500a09": "法緣故。即熏習妄心令其念著造種種業。受",
    "T39n1791_009:0500a10": "於一切身心等苦　云何熏習起淨法不斷所",
    "T39n1791_009:0500a11": "謂以有真如法故。能熏習無明。以熏習因緣",
    "T39n1791_009:0500a12": "力故。則令妄心厭生死苦。樂求涅槃。以此妄",
    "T39n1791_009:0500a13": "心有厭求因緣故。即熏習真如。自信己性。知",
    "T39n1791_009:0500a14": "心妄動無前境界。修遠離法。以如實知無前",
    "T39n1791_009:0500a15": "境界故。種種方便起隨順行不取不念。乃至",
    "T39n1791_009:0500a16": "久遠熏習力故。無明則滅。以無明滅故。心無",
    "T39n1791_009:0500a17": "有起。以心無起故。境界隨滅。以因緣俱滅故。",
    "T39n1791_009:0500a18": "心相皆盡。名得涅槃成自然業。乃至廣說。",
    "T39n1791_009:0500a19": "愚夫亦如是妄取諸境界(至)無境但是心　問",
    "T39n1791_009:0500a20": "既無境但是心。邪見外境者。應一切時一切",
    "T39n1791_009:0500a21": "處皆見有色。或皆不見。何故於有色時處。眼",
    "T39n1791_009:0500a22": "則見色。餘無色時處。則不見耶。答如人夢中。",
    "T39n1791_009:0500a23": "所見境界諸物。雖一切是無。從於虛妄夢想",
    "T39n1791_009:0500a24": "心起。然亦不如見有物處。見無物處。或先見",
    "T39n1791_009:0500a25": "後不見。或初不見後見。非處處皆見。亦非一",
    "T39n1791_009:0500a26": "期長見。故識論云。於有色處。眼則見色。餘無",
    "T39n1791_009:0500a27": "色處。不見色者。此義不然。何以故。以彼夢",
    "T39n1791_009:0500a28": "中。於無色處。則見有色。於有色處。不見有",
    "T39n1791_009:0500a29": "色。心識變起一切諸法。無而見有。亦復如是。",
    "T39n1791_009:0500b01": "問若爾。何故多人同處同時。皆同於有處見",
    "T39n1791_009:0500b02": "有。無處見無。有時見有無時見無耶。答譬如",
    "T39n1791_009:0500b03": "百千餓鬼。同依業力。皆於無膿血猛火等處。",
    "T39n1791_009:0500b04": "同時而見。豈清河流水實有猛火耶。故云無",
    "T39n1791_009:0500b05": "境但是心識。",
    "T39n1791_009:0500b06": "如理正觀察能所取皆滅(至)常住於無念　聖",
    "T39n1791_009:0500b07": "人內證常住無念者。謂真心無念佛教所宗。",
    "T39n1791_009:0500b08": "故起信云。以一切法本來。唯心。實無於念。而",
    "T39n1791_009:0500b09": "有妄心不覺起念。見諸境界。故說無明。若能",
    "T39n1791_009:0500b10": "觀察知心無念。即得隨順入真如門。是故學",
    "T39n1791_009:0500b11": "者。雖明悟修行期圓種智唯以無念為宗。但",
    "T39n1791_009:0500b12": "得無念。則愛惡自然淡薄。悲智自然增明。罪",
    "T39n1791_009:0500b13": "業自然銷除。功行自然精進於解則見諸相",
    "T39n1791_009:0500b14": "非相於行則名無修。而修障習盡時生死即",
    "T39n1791_009:0500b15": "絕生。滅滅已寂滅現前。應用無窮名之為",
    "T39n1791_009:0500b16": "佛。",
    "T39n1791_009:0500b17": "迷惑因相應執世間為實(至)眾生眼識生　此",
    "T39n1791_009:0500b18": "段末一偈。如來順小乘機說。眾生眼識具根",
    "T39n1791_009:0500b19": "境等五種緣時。從藏識生。然八識皆藉緣方",
    "T39n1791_009:0500b20": "生。舉一例諸故。但言眼識。若約大乘義。於八",
    "T39n1791_009:0500b21": "識中眼識一種藉九緣生。謂一空。二明。三根。",
    "T39n1791_009:0500b22": "四境。五作意。六根本。七染淨。八分別。九種",
    "T39n1791_009:0500b23": "子。耳識唯藉八緣而起。九中除明。鼻舌身三。",
    "T39n1791_009:0500b24": "各藉七緣識方得轉。八中除空。第六意識依",
    "T39n1791_009:0500b25": "五緣生。七中除染淨及分別。第七識四緣生。",
    "T39n1791_009:0500b26": "五中除根本。或三緣生。以根與境並屬第八。",
    "T39n1791_009:0500b27": "第八識四緣生。五中除根本。以第七識即所",
    "T39n1791_009:0500b28": "依根故若加等無間緣。即如次十九八六四",
    "T39n1791_009:0500b29": "五諸緣而生。如有頌云眼識九緣生。耳識唯",
    "T39n1791_009:0500c01": "從八鼻舌身三七。後三五三四。若加等無間。",
    "T39n1791_009:0500c02": "於前各增一。故唯識偈云依止根本識諸識",
    "T39n1791_009:0500c03": "隨緣現。或俱或不俱。如波濤依水。意識常現",
    "T39n1791_009:0500c04": "起。除生無想天。及無心二定。睡眠與悶絕。",
    "T39n1791_009:0500c05": "取者能所取名事俱無有(至)我說是唯心　問",
    "T39n1791_009:0500c06": "十二有支因緣。是一切眾生流轉三世因果",
    "T39n1791_009:0500c07": "法。何得言無。唯是一心耶。答本來無故。只由",
    "T39n1791_009:0500c08": "一念無明風。鼓動真如海。遂成十二緣起。作",
    "T39n1791_009:0500c09": "流轉之根由若了之為佛智海之波瀾昧之作",
    "T39n1791_009:0500c10": "生死河之漩洑。故華嚴云不了第一義。號曰",
    "T39n1791_009:0500c11": "為無明。因不了之所盲。成惑業之眾苦。了無",
    "T39n1791_009:0500c12": "明之實性。成涅槃之妙心。若迷為惑業。則成",
    "T39n1791_009:0500c13": "三道。一無明愛聚三支。是煩惱道。二行有二",
    "T39n1791_009:0500c14": "支是業道。三識名色六入觸受生死七支。是",
    "T39n1791_009:0500c15": "苦道。若悟為三因佛性。一識名色六入觸受生",
    "T39n1791_009:0500c16": "死是正因佛性。二無明愛取。是了因佛性三",
    "T39n1791_009:0500c17": "行有是緣因佛性。如是等義。唯是一心。隨迷",
    "T39n1791_009:0500c18": "悟緣。派成多種。雖成多種。不離一心(如華嚴第六地有十",
    "T39n1791_009:0500c19": "種逆順觀十二因緣皆不離唯心故)故大集經云。十二因緣。一人一",
    "T39n1791_009:0500c20": "念悉皆具足。但隨一境一念起處。無不具足。",
    "T39n1791_009:0500c21": "(非獨如常以三世論)且如眼見色不了名無明生愛惡名",
    "T39n1791_009:0500c22": "行。是中心意名識。色共識行即名色。六處生",
    "T39n1791_009:0500c23": "貪名六入。色與眼作對名觸。領納名受。於色",
    "T39n1791_009:0500c24": "纏綿名愛。想色相名取。念色心起名有。心生",
    "T39n1791_009:0500c25": "名生。心滅名死。乃至耳聞聲。意知法。於一念",
    "T39n1791_009:0500c26": "中一一如是。一日一夜凡起幾念。幾念織幾",
    "T39n1791_009:0500c27": "十二因緣。成六趣無窮之生死。是知生死無",
    "T39n1791_009:0500c28": "體。全是如來藏第一義心。迷悟昇沈了不可",
    "T39n1791_009:0500c29": "得。故起信云所謂一切境界唯心妄起故有",
    "T39n1791_009:0501a01": "若心離於妄動則一切。境界滅。唯一真心無",
    "T39n1791_009:0501a02": "所不遍。豈非唯一心乎。",
    "T39n1791_009:0501a03": "注大乘入楞伽經卷第九"
}