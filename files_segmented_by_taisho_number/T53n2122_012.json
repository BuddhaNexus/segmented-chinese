{
    "T53n2122_012:0371b11": "法苑珠林卷第十二",
    "T53n2122_012:0371b13": "西明寺沙門釋道世撰",
    "T53n2122_012:0371b14": "千佛篇第五之五",
    "T53n2122_012:0371b15": "◎涅槃部第十四(此別五部)",
    "T53n2122_012:0371b16": "述意部韜光部赴哀部時節部弟",
    "T53n2122_012:0371b17": "子部",
    "T53n2122_012:0371b18": "述意部第一",
    "T53n2122_012:0371b19": "惟我含靈福盡。法王斯逝。遂使北首提河。春",
    "T53n2122_012:0371b20": "秋八十矣。應身粒碎流血何追。爭決最後之",
    "T53n2122_012:0371b21": "疑。競奉臨終之供。嗚呼智炬慈雲。消滅長",
    "T53n2122_012:0371b22": "夜。諸子誠可悲夫。但法身至寂畢竟無為。",
    "T53n2122_012:0371b23": "報化所誘隨機應俗。既曰現生。焉得無滅。凡",
    "T53n2122_012:0371b24": "聖雖殊而莫能免。是以微言背痛而方轉甘",
    "T53n2122_012:0371b25": "露。假託右脇而還放光明。此則無病之迹也。",
    "T53n2122_012:0371b26": "及千[疊*毛]既纏而示雙足。金棺將闔而起合掌。",
    "T53n2122_012:0371b27": "此示不滅之徵也。故灰身示權常住顯實。器",
    "T53n2122_012:0371b28": "月之喻其旨明乎。",
    "T53n2122_012:0371b29": "韜光部第二",
    "T53n2122_012:0371c01": "如智度論云。須跋陀羅年一百二十。夢見一",
    "T53n2122_012:0371c02": "切人天失眼裸形冥中。言云。日當墮地獄",
    "T53n2122_012:0371c03": "海枯竭風散須彌。夢寤已恐怖。天曰。此是一",
    "T53n2122_012:0371c04": "切智人將入涅槃。非關於汝。明到林中求欲",
    "T53n2122_012:0371c05": "見佛。阿難三不許。佛知遙喚前共別。",
    "T53n2122_012:0371c06": "又菩薩處胎經云。如來二月八日夜半躬襞",
    "T53n2122_012:0371c07": "僧伽梨欝多羅僧安陀羅跋薩各三褺。施放",
    "T53n2122_012:0371c08": "金棺儭身上。以鉢錫杖手付阿難。入金剛定",
    "T53n2122_012:0371c09": "碎身舍利。佛從金棺出金剛臂問覓迦葉牛",
    "T53n2122_012:0371c10": "呞二人。阿難答云。牛呞羅漢已入涅槃。佛言。",
    "T53n2122_012:0371c11": "吾今永取滅度。即入金棺寂然不語。再三出",
    "T53n2122_012:0371c12": "手問阿難。吾為八部說摩訶乘經。汝悉聞不。",
    "T53n2122_012:0371c13": "對曰。唯佛知之。又問。吾在忉利為母說法。汝",
    "T53n2122_012:0371c14": "知不。答曰。不知。又吾在龍宮說法。龍子得道",
    "T53n2122_012:0371c15": "留全身舍利。高一百三十丈。汝知不。答曰。不",
    "T53n2122_012:0371c16": "知。吾處母胎十月。為諸菩薩現不退轉法輪。",
    "T53n2122_012:0371c17": "世尊即以神力。現母身中行住坐臥一切雲",
    "T53n2122_012:0371c18": "集入胎舍中。汝知不。答曰。不知(阿難大聖豈得不知。言不知",
    "T53n2122_012:0371c19": "者欲推如來化功密。故答不知也)又涅槃經云。善男子。我於此",
    "T53n2122_012:0371c20": "娑羅雙樹大師子吼者名大涅槃。東方雙者。",
    "T53n2122_012:0371c21": "破於無常獲得於常。乃至北方雙者。破於不",
    "T53n2122_012:0371c22": "淨而得於淨。此中眾生為雙樹故。護娑羅林",
    "T53n2122_012:0371c23": "不令外人取其枝葉斫截破壞。我亦如是。為",
    "T53n2122_012:0371c24": "四法故。令諸弟子護持佛法。此四雙樹四王",
    "T53n2122_012:0371c25": "典掌。我為四王護持我法。是故於中而般涅",
    "T53n2122_012:0371c26": "槃。",
    "T53n2122_012:0371c27": "又中阿含經云。如來爾時將詣雙樹。四襞",
    "T53n2122_012:0371c28": "欝多羅僧以為施座。僧伽梨為枕右脇而臥。",
    "T53n2122_012:0371c29": "足足相累而故涅槃。",
    "T53n2122_012:0372a01": "又菩薩處胎經云。爾時八大國王各持五百",
    "T53n2122_012:0372a02": "張白[疊*毛]栴檀木蜜。盡內金棺。裹以五百張",
    "T53n2122_012:0372a03": "[疊*毛]纏裹金棺。復五百乘車載香蘇油以灌",
    "T53n2122_012:0372a04": "白[疊*毛]。",
    "T53n2122_012:0372a05": "爾時大梵天王將諸梵眾在右面。立釋提桓",
    "T53n2122_012:0372a06": "因將諸忉利諸天在左面立。彌勒菩薩及十",
    "T53n2122_012:0372a07": "方諸神通菩薩當前立。爾時世尊欲入金剛",
    "T53n2122_012:0372a08": "三昧碎身舍利於娑婆界轉此真法。作是念",
    "T53n2122_012:0372a09": "已。十方世界皆六返震動。",
    "T53n2122_012:0372a10": "赴哀部第三",
    "T53n2122_012:0372a11": "如摩耶經云。阿那律昇忉利天以告摩耶。摩",
    "T53n2122_012:0372a12": "耶便至。棺自為開。合掌起白遠屈來下。佛",
    "T53n2122_012:0372a13": "語阿難。汝當知為後不孝眾生故。從金棺出",
    "T53n2122_012:0372a14": "問訊母也。僧祇律云。於天冠塔邊闍維佛身。",
    "T53n2122_012:0372a15": "迦葉赴佛涅槃經云。於是迦葉辭佛到伊荼",
    "T53n2122_012:0372a16": "梨山中。去舍衛國二萬六千里。其山多出七",
    "T53n2122_012:0372a17": "寶。甘菓種種香樹雜藥不可稱數。亦有麒麟",
    "T53n2122_012:0372a18": "朱雀鳳皇異學道士。時有方石平正。色如瑠",
    "T53n2122_012:0372a19": "璃。縱廣百二十里。樹葉五色冬夏茂盛。列坐",
    "T53n2122_012:0372a20": "石上。迦葉前後教授一千弟子。皆得羅漢常",
    "T53n2122_012:0372a21": "坐此石。誦經行道。弟子七人同夕得夢。其",
    "T53n2122_012:0372a22": "一比丘夢見所坐方石中央分破樹皆拔根。",
    "T53n2122_012:0372a23": "復一比丘夢見四十里泉水皆乾竭華悉零",
    "T53n2122_012:0372a24": "落。復一比丘夢見拘羅邊坐皆悉傾毀。復一",
    "T53n2122_012:0372a25": "比丘夢見閻浮利地皆悉傾陷。復一比丘夢",
    "T53n2122_012:0372a26": "見須彌山崩。復一比丘夢見金輪王薨。復一",
    "T53n2122_012:0372a27": "比丘夢見日月墮落天下失明。晨起各以所",
    "T53n2122_012:0372a28": "夢啟白迦葉。迦葉告言。我曹前見光明。地時",
    "T53n2122_012:0372a29": "大動。卿等得夢佛將般泥洹耶。即勅諸弟子。",
    "T53n2122_012:0372b01": "往赴俱夷那國。又菩薩處胎經云。大迦葉至。",
    "T53n2122_012:0372b02": "佛出雙足。迦葉說偈云。",
    "T53n2122_012:0372b03": "　佛所教化人　　所度已周遍",
    "T53n2122_012:0372b04": "　我行道絕向　　唯恨不見佛",
    "T53n2122_012:0372b05": "於是繞棺七匝阿難西北角。難陀於東北角。",
    "T53n2122_012:0372b06": "諸天在後。直北去雙樹四十九步。大迦葉手",
    "T53n2122_012:0372b07": "執火然香薪。又雜阿含經云。佛涅槃已。雙樹",
    "T53n2122_012:0372b08": "生華垂下供養。阿難說偈云。",
    "T53n2122_012:0372b09": "　五百[疊*毛]纏身　　悉燒令磨滅",
    "T53n2122_012:0372b10": "　千領細[疊*毛]衣　　以衣如來身",
    "T53n2122_012:0372b11": "　唯二領不燒　　最上及儭身",
    "T53n2122_012:0372b12": "(諸經具明闍維之法以文繁故略而不錄)。",
    "T53n2122_012:0372b13": "時節部第四",
    "T53n2122_012:0372b14": "如涅槃經云。如來何故二月涅槃。善男子。二",
    "T53n2122_012:0372b15": "月名春陽之月。萬物生長。是時眾生多生常",
    "T53n2122_012:0372b16": "想。為破眾生如是常心。說一切法悉是無常。",
    "T53n2122_012:0372b17": "唯說如來常住不變。於六時中孟冬枯悴眾",
    "T53n2122_012:0372b18": "不愛樂。陽春和液人所貪愛。為破眾生世間",
    "T53n2122_012:0372b19": "樂故。演說常樂我淨亦爾。為破世間我淨故。",
    "T53n2122_012:0372b20": "說如來真實我淨。初生出家成道轉妙法輪。",
    "T53n2122_012:0372b21": "皆以八日。何故涅槃獨十五日。佛言。善男",
    "T53n2122_012:0372b22": "子。如十五日月無虧盈。諸佛如來亦復如是。",
    "T53n2122_012:0372b23": "入大涅槃無有虧盈。以是義故。以十五日入",
    "T53n2122_012:0372b24": "般涅槃。又長阿含經云。時有香姓婆羅門。問",
    "T53n2122_012:0372b25": "阿闍世王曰。何等時佛生。何等時成道。何等",
    "T53n2122_012:0372b26": "時滅度。闍王答曰。沸星出時生。沸星出時出",
    "T53n2122_012:0372b27": "家。沸星出時成道。沸星出時滅度。",
    "T53n2122_012:0372b28": "何等生二足尊　何等出叢林苦　何等得最",
    "T53n2122_012:0372b29": "上道　何等入般涅槃　沸星出二足尊　沸",
    "T53n2122_012:0372c01": "星出叢林苦　沸星得最上道　沸星入般涅",
    "T53n2122_012:0372c02": "槃　八日如來生　八日佛出家　八日成菩",
    "T53n2122_012:0372c03": "提　八日取滅度　二月如來生　二月佛出",
    "T53n2122_012:0372c04": "家　二月成菩提　二月取涅槃　二月生二",
    "T53n2122_012:0372c05": "足尊　二月出叢林苦　二月得最上道　八",
    "T53n2122_012:0372c06": "月般涅槃城",
    "T53n2122_012:0372c07": "又薩婆多論云。佛以二月八日沸星現時初",
    "T53n2122_012:0372c08": "成等正覺。亦以二月八日沸星出時生。以八",
    "T53n2122_012:0372c09": "月八日沸星出時轉法輪。以八月八日沸星",
    "T53n2122_012:0372c10": "出時取般涅槃。",
    "T53n2122_012:0372c11": "弟子部第五",
    "T53n2122_012:0372c12": "依智度論云。長老大迦葉。於耆闍崛山集三",
    "T53n2122_012:0372c13": "藏。可度眾生竟隨佛入般涅槃。清朝持鉢入",
    "T53n2122_012:0372c14": "王舍城。乞食已上耆闍崛山語諸弟子。我今",
    "T53n2122_012:0372c15": "日入無餘涅槃。一切諸人聞是語已。皆大愁",
    "T53n2122_012:0372c16": "憂。迦葉晡時從禪定起入眾中坐。讚說無常",
    "T53n2122_012:0372c17": "苦空無我。如是種種說法已。從佛所得僧伽",
    "T53n2122_012:0372c18": "梨。持衣鉢提杖。如金翅鳥現昇虛空作十八",
    "T53n2122_012:0372c19": "變。於耆闍山頭與衣鉢俱。作是願言。今我",
    "T53n2122_012:0372c20": "身不壞。彌勒成佛時我是骨身還出。直入山",
    "T53n2122_012:0372c21": "頭石中如入軟泥。入以山還合。後人壽八萬",
    "T53n2122_012:0372c22": "四千歲。身長八十尺。彌勒佛身長一百六十",
    "T53n2122_012:0372c23": "尺。佛面二十四尺。圓光十里。是時眾生聞",
    "T53n2122_012:0372c24": "佛出世。無量人等隨佛出家。又大悲經云。是",
    "T53n2122_012:0372c25": "迦葉以本願力所加持故住虛空中。現種種",
    "T53n2122_012:0372c26": "神通變化已。以己身火闍維其身。闍維身已。",
    "T53n2122_012:0372c27": "灰炭不現。又薩婆多論云。舍利弗目連。以不",
    "T53n2122_012:0372c28": "忍見佛泥洹。便先泥洹。以先泥洹故。七萬阿",
    "T53n2122_012:0372c29": "羅漢同時泥洹。當於爾時四輩弟子莫不荒",
    "T53n2122_012:0373a01": "亂。於時如來以神通力。化作二大弟子在佛",
    "T53n2122_012:0373a02": "左右。以此緣故。眾生歡喜。憂惱即除佛為說",
    "T53n2122_012:0373a03": "法。各得利益。",
    "T53n2122_012:0373a04": "結集部第十五(此別二部)",
    "T53n2122_012:0373a05": "述意部第一",
    "T53n2122_012:0373a06": "夫真諦玄凝法性虛寂。而開物導俗非言難",
    "T53n2122_012:0373a07": "建。是以不二默訓。會於義空之路。一音振",
    "T53n2122_012:0373a08": "辯。應乎群有之境。自我師能仁之出世也。鹿",
    "T53n2122_012:0373a09": "野唱其初言。金河究其後說。契經以誘小學。",
    "T53n2122_012:0373a10": "方典以勸大心。妙輪區別十二惟部。法聚總",
    "T53n2122_012:0373a11": "要八萬其門。暨善逝晦跡。而應真結藏始則",
    "T53n2122_012:0373a12": "四鋡。初集經中則五部分戒。大寶斯在。含識",
    "T53n2122_012:0373a13": "至意為存拔苦。是以金言不可遺謬也。",
    "T53n2122_012:0373a14": "結集部第二(此別四部)",
    "T53n2122_012:0373a15": "此中廣明結集具有四時。第一依智度金剛",
    "T53n2122_012:0373a16": "仙二論。如來在此鐵圍山外。共文殊師利及",
    "T53n2122_012:0373a17": "十方佛。結集大乘法藏。第二依菩薩處胎經",
    "T53n2122_012:0373a18": "及四分律等。如來初入涅槃。始經七日。大迦",
    "T53n2122_012:0373a19": "葉共五百羅漢。令到十方世界召得八億八",
    "T53n2122_012:0373a20": "千眾。共為結集三藏。第三依智度論。如來",
    "T53n2122_012:0373a21": "入涅槃後。至夏安居初十五日。大迦葉共千",
    "T53n2122_012:0373a22": "羅漢。在王舍城結集三藏。第四依四分律。如",
    "T53n2122_012:0373a23": "來入涅槃後。一百年內為跋闍子檀行十事。",
    "T53n2122_012:0373a24": "大迦葉共七百羅漢。在毘舍離城結集三藏。",
    "T53n2122_012:0373a25": "此下四重依經次第列出。庶將來哲不積餘",
    "T53n2122_012:0373a26": "卜也。",
    "T53n2122_012:0373a27": "大乘結集部第一",
    "T53n2122_012:0373a28": "依大智度論金剛仙論云。文殊師利結集中",
    "T53n2122_012:0373a29": "明。如來在此世界之外不至他方世界。十方",
    "T53n2122_012:0373b01": "諸佛並皆雲集說法亦名詰經。文殊後結集。",
    "T53n2122_012:0373b02": "召諸菩薩及大羅漢無量無邊。各言某經我",
    "T53n2122_012:0373b03": "從佛聞。須菩提言。金剛般若我從佛聞。諸經",
    "T53n2122_012:0373b04": "當部各有弟子。同時聞者。並云我親從佛聞。",
    "T53n2122_012:0373b05": "故知不局阿難。然阿難則遍聞諸經。餘之弟",
    "T53n2122_012:0373b06": "子則偏局當部。",
    "T53n2122_012:0373b07": "又依涅槃經。大聖說法既有三乘。傳法人還",
    "T53n2122_012:0373b08": "有三名。一名阿難陀。此云歡喜。謂持小乘法",
    "T53n2122_012:0373b09": "藏。二名阿難陀跋陀。此云歡喜賢。謂持中",
    "T53n2122_012:0373b10": "乘法藏。三名阿難陀娑伽羅。此云歡喜海。謂",
    "T53n2122_012:0373b11": "持大乘法藏。三名雖異據體唯一。故維摩經",
    "T53n2122_012:0373b12": "云。舍利弗問天女曰。汝於三乘當何志求。天",
    "T53n2122_012:0373b13": "曰。若以小乘法化。我作聲聞。若以中乘法化。",
    "T53n2122_012:0373b14": "我作緣覺。若以大乘法化。我作菩薩。故知阿",
    "T53n2122_012:0373b15": "難通持大小乘人。此三人中。前二人者有親",
    "T53n2122_012:0373b16": "聞傳聞。故下結集中阿難昇座。依智度論說",
    "T53n2122_012:0373b17": "偈云。",
    "T53n2122_012:0373b18": "　佛初說法時　　爾時不聞見",
    "T53n2122_012:0373b19": "　如是展轉聞　　佛游波羅柰",
    "T53n2122_012:0373b20": "　為五比丘說　　四諦之法輪",
    "T53n2122_012:0373b21": "(以此准知不得雷同皆云親聞第三阿難得言常聞)。",
    "T53n2122_012:0373b22": "五百結集部第二",
    "T53n2122_012:0373b23": "依菩薩處胎經云。爾時佛取滅度已。經七日",
    "T53n2122_012:0373b24": "七夜。時大迦葉告五百阿羅漢。打揵椎集",
    "T53n2122_012:0373b25": "眾。卿五百人。盡詣十方諸佛世界。諸有得",
    "T53n2122_012:0373b26": "阿羅漢六通者。盡集此閻浮提詣雙樹間。釋",
    "T53n2122_012:0373b27": "迦牟尼佛今已捨壽起七寶塔。今集欲得演",
    "T53n2122_012:0373b28": "出真性法身。汝等速集聽採微妙之言。爾時",
    "T53n2122_012:0373b29": "五百羅漢受大迦葉教。如人屈伸臂頃。即到",
    "T53n2122_012:0373c01": "十方恒河沙剎土。集諸羅漢得八億八千。眾",
    "T53n2122_012:0373c02": "來集忍界聽受法言。又僧祇律云。時大迦葉",
    "T53n2122_012:0373c03": "語諸比丘。結集法藏勿令法滅。諸人欲往餘",
    "T53n2122_012:0373c04": "處結集。迦葉言。應住王舍城。有五百人臥具。",
    "T53n2122_012:0373c05": "眾皆言爾。令阿那律守佛舍利。勿使諸天將",
    "T53n2122_012:0373c06": "去。過去迦葉佛滅度時。弟子但知懊惱。不覺",
    "T53n2122_012:0373c07": "天持舍利去。盡世人不得供養。時阿難不去。",
    "T53n2122_012:0373c08": "迦葉與千人。至剎帝山施世尊舍利。目連",
    "T53n2122_012:0373c09": "坐次迦葉四月結集斷於外緣少二人不滿五",
    "T53n2122_012:0373c10": "百。那律復來。猶少一人。迦葉遣目連共行。弟",
    "T53n2122_012:0373c11": "子梨婆提長老羅漢。汝往三十三天呼提那",
    "T53n2122_012:0373c12": "羅漢。提那羅漢聞佛涅槃。不忍見佛行處。已",
    "T53n2122_012:0373c13": "入滅度。後遣至尸利沙翅宮喚憍梵波提羅",
    "T53n2122_012:0373c14": "漢。乃至毘沙門天宮命須蜜多羅漢。並已涅",
    "T53n2122_012:0373c15": "槃。",
    "T53n2122_012:0373c16": "又菩薩處胎經云。爾時迦葉見眾集已。語優",
    "T53n2122_012:0373c17": "波離。卿為維那唱阿難下。即受教唱下。罰",
    "T53n2122_012:0373c18": "阿難不請佛住壽等已。阿難心意荒亂內自",
    "T53n2122_012:0373c19": "念言。佛滅度未久。恥我乃爾。即自思惟四諦",
    "T53n2122_012:0373c20": "法已。便於眾前成阿羅漢。諸塵垢滅朗然大",
    "T53n2122_012:0373c21": "悟。聖眾稱善諸天歌歎。爾時大地六返震",
    "T53n2122_012:0373c22": "動。時大迦葉。即使阿難昇七寶高座。迦葉告",
    "T53n2122_012:0373c23": "言。佛所說法。一言一字。汝勿使有缺漏。菩薩",
    "T53n2122_012:0373c24": "藏者。集著一處。聲聞藏者。集著一處。戒律藏",
    "T53n2122_012:0373c25": "者。亦集著一處。爾時阿難最初出經。胎化藏",
    "T53n2122_012:0373c26": "為第一。中陰藏第二。摩訶衍方等藏第三。戒",
    "T53n2122_012:0373c27": "律藏第四。十住菩薩藏第五。雜藏第六。金剛",
    "T53n2122_012:0373c28": "藏第七。佛藏第八。是為釋迦文佛經法具足",
    "T53n2122_012:0373c29": "矣。",
    "T53n2122_012:0374a01": "爾時阿難發聲唱言。我聞如是。一時說佛所",
    "T53n2122_012:0374a02": "居處。迦葉及一切聖眾。墮淚悲泣不能自",
    "T53n2122_012:0374a03": "勝。咄嗟老死。如幻如化。昨日見佛。今日已稱",
    "T53n2122_012:0374a04": "言我聞。又四分律云。爾時世尊在拘尸城末",
    "T53n2122_012:0374a05": "羅國娑羅林間般涅槃。諸末羅子洗佛舍利",
    "T53n2122_012:0374a06": "已具辨闍維。時大迦葉燒舍利已。以此因",
    "T53n2122_012:0374a07": "緣集比丘言。我等今可共論法毘尼。勿令外",
    "T53n2122_012:0374a08": "道以致餘言譏嫌沙門瞿曇法律若湮。其世",
    "T53n2122_012:0374a09": "尊在時皆共學戒。而今滅後無學戒者。諸長",
    "T53n2122_012:0374a10": "老今可科差比丘多聞智慧是阿羅漢者。時",
    "T53n2122_012:0374a11": "即差得四百九十九人。皆是阿羅漢多聞智",
    "T53n2122_012:0374a12": "慧者。時諸比丘言。應差阿難在數中。大迦葉",
    "T53n2122_012:0374a13": "言。勿以阿難在數中。何以故。阿難有愛恚怖",
    "T53n2122_012:0374a14": "癡。是故不應令在數中。時諸比丘復言。阿難",
    "T53n2122_012:0374a15": "是供養佛人。當隨佛行。親從世尊受所教",
    "T53n2122_012:0374a16": "法。必處處疑問世尊。是故今者應令在數。即",
    "T53n2122_012:0374a17": "便令在數。諸比丘皆作是念。我等當於何處",
    "T53n2122_012:0374a18": "集論法毘尼。多饒飲食臥具無乏耶。即皆言。",
    "T53n2122_012:0374a19": "唯王舍城房舍飲食臥具眾多。我等今宜可",
    "T53n2122_012:0374a20": "共往集彼論法毘尼。時大迦葉即作白令集",
    "T53n2122_012:0374a21": "王舍城。時阿難在道行靜處。心自念言。譬如",
    "T53n2122_012:0374a22": "新生犢子猶故飲乳與五百大牛共行。我今",
    "T53n2122_012:0374a23": "亦如是。學人有作者。而與五百阿羅漢共",
    "T53n2122_012:0374a24": "行。時諸長老皆往毘舍離。阿難在毘舍離住。",
    "T53n2122_012:0374a25": "時諸道俗皆來問訊阿難。多人眾集。時有跋",
    "T53n2122_012:0374a26": "闍子比丘。有大神力。已得天眼知他心智。今",
    "T53n2122_012:0374a27": "觀阿難。為是有欲。無欲人耶。即便觀察。是",
    "T53n2122_012:0374a28": "有欲非是無欲。今當令其生厭離心。即說偈",
    "T53n2122_012:0374a29": "言。",
    "T53n2122_012:0374b01": "　靜住空樹下　　心思於涅槃",
    "T53n2122_012:0374b02": "　坐禪莫放逸　　多說何所作",
    "T53n2122_012:0374b03": "時阿難聞說已。即便獨處精進不放逸寂然",
    "T53n2122_012:0374b04": "無欲。時在露地夜多經行。遇明相欲出。時身",
    "T53n2122_012:0374b05": "疲極方欲俹臥。頭未至枕頃於其中間心得",
    "T53n2122_012:0374b06": "無漏解脫。此是阿難未有法。時阿難得阿羅",
    "T53n2122_012:0374b07": "漢已。即說偈言。",
    "T53n2122_012:0374b08": "　多聞種種說　　常供養世尊",
    "T53n2122_012:0374b09": "　已斷於生死　　瞿曇今欲臥",
    "T53n2122_012:0374b10": "時大迦葉集比丘僧。即作白集論法毘尼。時",
    "T53n2122_012:0374b11": "阿難即從座起。偏露右肩右膝著地。合掌白",
    "T53n2122_012:0374b12": "大迦葉。我親從佛聞憶持佛語。始從初篇乃",
    "T53n2122_012:0374b13": "至一切揵度諸部毘尼增一。都集為毘尼藏。",
    "T53n2122_012:0374b14": "彼即集一切長經為長阿含。一切中經為中",
    "T53n2122_012:0374b15": "阿含。從一事至十事。從十事至十一事。為增",
    "T53n2122_012:0374b16": "一阿含。集於雜事為雜阿含。如生經本經乃",
    "T53n2122_012:0374b17": "至偈經等。如是集為雜藏。有難無難繫相應",
    "T53n2122_012:0374b18": "作處。集為阿毘曇藏。時即集為三藏。在王舍",
    "T53n2122_012:0374b19": "城。五百阿羅漢共集法毘尼。是故言集法毘",
    "T53n2122_012:0374b20": "尼有五百人。",
    "T53n2122_012:0374b21": "千人結集部第三",
    "T53n2122_012:0374b22": "依智度論云。是時佛入涅槃已。大迦葉如是",
    "T53n2122_012:0374b23": "思惟。我云何使是三阿僧祇難得佛法令得",
    "T53n2122_012:0374b24": "久住。應當結集三藏可得久住未來世人可",
    "T53n2122_012:0374b25": "得受行。作是語竟。住須彌頂。撾銅揵椎。說",
    "T53n2122_012:0374b26": "此偈言。",
    "T53n2122_012:0374b27": "　佛諸弟子　　若念於佛　　當報佛恩",
    "T53n2122_012:0374b28": "　莫入涅槃",
    "T53n2122_012:0374b29": "是揵椎音。作大迦葉語聲遍至大千世界。皆",
    "T53n2122_012:0374c01": "悉聞知。諸有弟子得神力者。皆來集會大迦",
    "T53n2122_012:0374c02": "葉所選得千人。除其阿難盡皆羅漢。內外經",
    "T53n2122_012:0374c03": "書。諸外道家十八種大經。盡亦讀知。皆能論",
    "T53n2122_012:0374c04": "議降伏異學。大迦葉言。若我昔常乞食者。常",
    "T53n2122_012:0374c05": "有外道。強來難問廢闕法事。今王舍城常設",
    "T53n2122_012:0374c06": "飯食供給千人。不得取多。告語闍王。給我等",
    "T53n2122_012:0374c07": "食。日日送來不得他行。是中夏安居三月。初",
    "T53n2122_012:0374c08": "十五日說戒時集。大迦葉等入定已。天眼觀",
    "T53n2122_012:0374c09": "今眾中。誰有煩惱未盡應逐出者。唯有一人",
    "T53n2122_012:0374c10": "阿難。煩惱未盡。餘九百九十九人。諸漏已盡",
    "T53n2122_012:0374c11": "清淨無垢。大迦葉從禪定起。眾中手牽阿難",
    "T53n2122_012:0374c12": "出言。今清淨眾中結集經藏。汝結未盡不應",
    "T53n2122_012:0374c13": "住此。是時阿難慚愧悲泣而自念言。我二十",
    "T53n2122_012:0374c14": "五年隨侍世尊供給左右。未曾得聞如是苦",
    "T53n2122_012:0374c15": "惱。佛實大德慈悲含忍。念已白大迦葉言我",
    "T53n2122_012:0374c16": "能有力久可得道。但諸佛法。阿羅漢者。不得",
    "T53n2122_012:0374c17": "供給左右使令。以是留殘結使不盡斷耳。大",
    "T53n2122_012:0374c18": "迦葉言。汝更有罪。佛意不欲聽女人出家。汝",
    "T53n2122_012:0374c19": "殷勤勸請。佛聽為道。以是佛之正法五百歲",
    "T53n2122_012:0374c20": "而衰微。汝應作突吉羅懺。阿難言。我憐愍",
    "T53n2122_012:0374c21": "瞿曇彌。又三世諸佛法皆有四部眾。我釋迦",
    "T53n2122_012:0374c22": "文佛云何獨無。",
    "T53n2122_012:0374c23": "大迦葉復言。佛欲涅槃時。近俱夷那竭城背",
    "T53n2122_012:0374c24": "痛。四褻欝多羅僧敷臥語汝言。我須水汝不",
    "T53n2122_012:0374c25": "供給。是突吉羅罪。阿難答言是時五百乘車",
    "T53n2122_012:0374c26": "截流而度令水渾濁。以是故不取。大迦葉復",
    "T53n2122_012:0374c27": "言。正使水濁。佛有大神力能令大海濁水清",
    "T53n2122_012:0374c28": "淨。汝何以不與。是汝之罪。汝去作突吉羅懺",
    "T53n2122_012:0374c29": "悔。",
    "T53n2122_012:0375a01": "大迦葉復言。佛問汝。若有人四神足好修可",
    "T53n2122_012:0375a02": "住壽一劫若減一劫。多陀阿伽度。四神足好",
    "T53n2122_012:0375a03": "修欲住壽一劫若減一劫。汝默然不答。問汝",
    "T53n2122_012:0375a04": "至三。汝故默然。汝若答。佛應住一劫若減一",
    "T53n2122_012:0375a05": "劫。由汝故令佛世尊早入涅槃。汝作突吉羅",
    "T53n2122_012:0375a06": "罪懺悔。阿難言。魔蔽我心。是故無言。我非惡",
    "T53n2122_012:0375a07": "心而不答佛。",
    "T53n2122_012:0375a08": "大迦葉復言。汝與佛褻僧伽梨衣以足蹋上。",
    "T53n2122_012:0375a09": "是汝之罪。汝應作突吉羅懺悔。",
    "T53n2122_012:0375a10": "阿難言。爾時有大風起。無人助我。捉衣時",
    "T53n2122_012:0375a11": "風吹來墮我脚下。非不恭敬故蹋佛衣。",
    "T53n2122_012:0375a12": "大迦葉復言。佛陰藏相。般涅槃後以示女人。",
    "T53n2122_012:0375a13": "是何可恥。汝應作突吉羅懺悔。",
    "T53n2122_012:0375a14": "阿難言。爾時我思惟。若諸女人見佛陰藏相",
    "T53n2122_012:0375a15": "者。便自羞恥女人形欲得男子身。修行佛於",
    "T53n2122_012:0375a16": "種種德根。以是故我示女人。不為無恥而故",
    "T53n2122_012:0375a17": "破戒。",
    "T53n2122_012:0375a18": "大迦葉言。汝有此六種突吉羅罪。盡應僧中",
    "T53n2122_012:0375a19": "悔過。阿難言諾。隨長老大迦葉及僧所教。是",
    "T53n2122_012:0375a20": "時阿難長跪合掌。偏袒右肩脫革屣。作六種",
    "T53n2122_012:0375a21": "突吉羅罪懺悔。大迦葉於僧中手牽阿難出。",
    "T53n2122_012:0375a22": "語阿難言。斷汝漏盡然後來入。殘結未盡汝",
    "T53n2122_012:0375a23": "勿來也。如是語竟。便自閉門。爾時諸阿羅漢",
    "T53n2122_012:0375a24": "議言。誰能結集毘尼法藏者。長老阿泥盧豆",
    "T53n2122_012:0375a25": "言。舍利弗是第二佛。有好弟子。字憍梵波提",
    "T53n2122_012:0375a26": "(秦言牛呞)柔軟和雅。常處閑居。住心寂宴。能知",
    "T53n2122_012:0375a27": "毘尼法藏。今在天上尸利沙樹園中住。遣使",
    "T53n2122_012:0375a28": "請來。大迦葉語下座比丘。汝次應僧使。下座",
    "T53n2122_012:0375a29": "比丘歡喜踊躍。受僧勅命白大迦葉言。我到",
    "T53n2122_012:0375b01": "彼所陳說何事。大迦葉言。汝到彼已語憍梵",
    "T53n2122_012:0375b02": "波提。大迦葉等漏盡阿羅漢。皆會閻浮提僧",
    "T53n2122_012:0375b03": "有大法事。汝可疾來。是下座比丘頭面禮僧",
    "T53n2122_012:0375b04": "足。右繞三匝。如金翅鳥飛騰虛空。往到憍梵",
    "T53n2122_012:0375b05": "波提所。頭面作禮。語憍梵波提前迦葉教。",
    "T53n2122_012:0375b06": "是時憍梵波提心覺生疑。語是比丘言。僧將",
    "T53n2122_012:0375b07": "無鬪諍喚我耶。無有破僧者不。佛日滅度耶。",
    "T53n2122_012:0375b08": "是比丘言。佛已滅度。憍梵波提言。佛滅度太",
    "T53n2122_012:0375b09": "疾。世間眼滅。逐佛轉法輪將。我和上舍利弗。",
    "T53n2122_012:0375b10": "今在何所。答曰。先入涅槃。憍梵波提言。大師",
    "T53n2122_012:0375b11": "法將各自別離。當可奈何。摩訶目伽連子今",
    "T53n2122_012:0375b12": "在何所。是比丘言。此亦滅度。憍梵波提言。",
    "T53n2122_012:0375b13": "佛法欲散。眾生可憐。大人過去。如是次第問",
    "T53n2122_012:0375b14": "諸羅漢。憍梵波提言。我失離欲大師皆已滅",
    "T53n2122_012:0375b15": "度。我不復能下閻浮提。住此般涅槃。說是言",
    "T53n2122_012:0375b16": "已。作十八變自心出火燒身。身中出水。四道",
    "T53n2122_012:0375b17": "流下至大迦葉所。水中有聲。說此偈言。",
    "T53n2122_012:0375b18": "　憍梵鉢提頭面禮　　妙眾第一大德僧",
    "T53n2122_012:0375b19": "　聞佛滅度我隨去　　如大象去象子隨",
    "T53n2122_012:0375b20": "爾時下座比丘。持衣鉢還僧。是時阿難。中間",
    "T53n2122_012:0375b21": "思惟諸法求盡殘漏。其夜坐禪經行殷勤求",
    "T53n2122_012:0375b22": "道。是阿難智慧多定力少。是故不即得道。定",
    "T53n2122_012:0375b23": "智等者乃可速得。後夜欲過。疲極偃息却臥",
    "T53n2122_012:0375b24": "就枕。頭未至枕廓然得悟。如電光出闇者見",
    "T53n2122_012:0375b25": "道。入金剛定破一切煩惱山。得六通已。即夜",
    "T53n2122_012:0375b26": "到僧堂門敲門而喚。大迦葉問言。敲門者誰。",
    "T53n2122_012:0375b27": "答言。我是阿難。大迦葉言。汝何以來。阿難",
    "T53n2122_012:0375b28": "言。我今夜得盡諸漏。大迦葉言。不與汝開門。",
    "T53n2122_012:0375b29": "汝從門鑰孔中來。阿難答言。可爾。即以神",
    "T53n2122_012:0375c01": "力從門鑰孔中入。禮拜僧足懺悔。大迦葉莫",
    "T53n2122_012:0375c02": "復見責。大迦葉手摩阿難頭言。我故為汝使",
    "T53n2122_012:0375c03": "汝得道。汝無嫌恨。我亦如是。以汝自證。譬",
    "T53n2122_012:0375c04": "如手畫虛空無所染著。阿羅漢心亦復如是。",
    "T53n2122_012:0375c05": "一切法中得無所著。復汝本座。是時僧復議",
    "T53n2122_012:0375c06": "言憍梵波提。已取滅度。更有誰能結集經藏。",
    "T53n2122_012:0375c07": "長老阿泥盧豆言。是長老阿難於佛弟子常",
    "T53n2122_012:0375c08": "侍近佛聞經。能持佛法常讚譽。是阿難能結",
    "T53n2122_012:0375c09": "集經藏。是時長老大迦葉摩阿難頭言。佛囑",
    "T53n2122_012:0375c10": "累汝令持法藏。汝應報佛恩。佛在何處最",
    "T53n2122_012:0375c11": "初說法。佛諸弟子能守護法藏者。皆已滅度。",
    "T53n2122_012:0375c12": "唯汝一人在。汝今應隨佛心憐愍眾生故集",
    "T53n2122_012:0375c13": "佛法藏。是時阿難禮僧已坐師子床。時大迦",
    "T53n2122_012:0375c14": "葉說此偈言。",
    "T53n2122_012:0375c15": "　佛聖師子王　　阿難是佛子",
    "T53n2122_012:0375c16": "　師子座處坐　　觀眾無有佛",
    "T53n2122_012:0375c17": "　如是大德眾　　無佛說威神",
    "T53n2122_012:0375c18": "　如夜無月時　　虛空不明淨",
    "T53n2122_012:0375c19": "　諸大智人說　　汝佛子當演",
    "T53n2122_012:0375c20": "　何處佛初說　　今汝當布施",
    "T53n2122_012:0375c21": "是時長老阿難一心合掌。向佛涅槃處方如",
    "T53n2122_012:0375c22": "是言。",
    "T53n2122_012:0375c23": "　佛初說法時　　爾時我不見",
    "T53n2122_012:0375c24": "　如是展轉聞　　佛在波羅柰",
    "T53n2122_012:0375c25": "　佛為五比丘　　初開甘露門",
    "T53n2122_012:0375c26": "　說四真諦法　　苦集滅道諦",
    "T53n2122_012:0375c27": "　阿若憍陳如　　最初得見道",
    "T53n2122_012:0375c28": "　及八萬諸天　　聞是得見道",
    "T53n2122_012:0375c29": "是千阿羅漢。聞是語已。上昇虛空高七多羅",
    "T53n2122_012:0376a01": "樹。皆言。咄哉。無常力大如是。我等眼見佛說",
    "T53n2122_012:0376a02": "法。今乃言我聞。便說偈言。",
    "T53n2122_012:0376a03": "　我見佛身相　　猶如紫金山",
    "T53n2122_012:0376a04": "　妙相眾德滅　　唯有名獨存",
    "T53n2122_012:0376a05": "　是故當方便　　求出於三界",
    "T53n2122_012:0376a06": "　勤集諸善法　　涅槃最安樂",
    "T53n2122_012:0376a07": "爾時長老阿泥盧豆。說此偈言。",
    "T53n2122_012:0376a08": "　咄世間無常　　如水月芭蕉",
    "T53n2122_012:0376a09": "　功德滿三界　　無常風所壞",
    "T53n2122_012:0376a10": "爾時大迦葉復說偈言。",
    "T53n2122_012:0376a11": "　無常力甚大　　愚智貧富貴",
    "T53n2122_012:0376a12": "　得道及未得　　一切無能免",
    "T53n2122_012:0376a13": "　非巧言妙寶　　非欺誑力諍",
    "T53n2122_012:0376a14": "　如火燒萬物　　無常死法爾◎",
    "T53n2122_012:0376a15": "◎七百結集部第四",
    "T53n2122_012:0376a16": "四分律云。爾時世尊般涅槃後百歲。毘舍離",
    "T53n2122_012:0376a17": "跋闍子比丘行十事言。是法清淨佛所聽。應",
    "T53n2122_012:0376a18": "兩指抄食。得聚落間。得寺內。後聽可。得常",
    "T53n2122_012:0376a19": "法。得和。得與鹽共宿。得飲闍樓羅酒。得畜不",
    "T53n2122_012:0376a20": "截坐具。得受金銀。彼於布薩日檀越布施金",
    "T53n2122_012:0376a21": "銀。而共分之。如是揀擇一一撿校。乃至",
    "T53n2122_012:0376a22": "十事非法。非毘尼。非佛所教。已皆下舍羅在",
    "T53n2122_012:0376a23": "毘舍離。七百阿羅漢集論法毘尼。故名七百",
    "T53n2122_012:0376a24": "集法毘尼。",
    "T53n2122_012:0376a25": "依道宣律師感應記云。律師問天人曰。世尊",
    "T53n2122_012:0376a26": "涅槃後結集法藏儀式云何。天人答曰。惟大",
    "T53n2122_012:0376a27": "聖隱顯隨機生滅。三藏遺迹結集。是因眾集",
    "T53n2122_012:0376a28": "多少律論不等。如律中五百七百皆尊大迦",
    "T53n2122_012:0376a29": "葉。最為眾首。如大論中。高選千人皆同無學。",
    "T53n2122_012:0376b01": "至結集已。召外眾集重敘所結。有不同者分",
    "T53n2122_012:0376b02": "為二部。依尊迦葉名上座部。餘外眾多名大",
    "T53n2122_012:0376b03": "眾部。依文殊問經。初分二部即其事也。通",
    "T53n2122_012:0376b04": "約大小三藏皆阿難出。其住處同集王舍城。",
    "T53n2122_012:0376b05": "然據文殊集眾略結大乘。即在大鐵圍山外",
    "T53n2122_012:0376b06": "二界中間。今明儀式。初佛滅度經停一月。供",
    "T53n2122_012:0376b07": "養舍利方始闍維(依律停之七日為待迦葉至也)即日焚了置塔",
    "T53n2122_012:0376b08": "亦竟。一切大眾往詣舍衛祇桓精舍。尊大迦",
    "T53n2122_012:0376b09": "葉。使小目連(同名者六人皆大神通也)於僧戒壇嗚鍾集眾。",
    "T53n2122_012:0376b10": "時百億四天下凡聖僧等。一切皆集。便白四",
    "T53n2122_012:0376b11": "羯磨。罰賓頭盧及阿難已。阿難昇高座。披",
    "T53n2122_012:0376b12": "佛布僧伽梨。先誦遺教經。如佛在世約勅之",
    "T53n2122_012:0376b13": "相。時大菩薩阿羅漢一切比丘。天龍八部聞",
    "T53n2122_012:0376b14": "皆悲泣不能自勝。",
    "T53n2122_012:0376b15": "爾時大迦葉即從座起。著布僧伽梨。手執尼",
    "T53n2122_012:0376b16": "師壇。至高座前。敷座具禮阿難已。右繞三",
    "T53n2122_012:0376b17": "匝而立。時大梵天王持七寶蓋覆阿難上。時",
    "T53n2122_012:0376b18": "天帝釋進七寶案置阿難前。羅睺阿脩羅王。",
    "T53n2122_012:0376b19": "各執七寶香鑪在阿難前。阿難受已置寶案",
    "T53n2122_012:0376b20": "上。他化天王進七寶几。在寶案後。時魔王波",
    "T53n2122_012:0376b21": "旬持七寶拂授與阿難。仍與帝釋俠侍兩邊。",
    "T53n2122_012:0376b22": "四天王各侍高座四脚。三十二使者在迦葉",
    "T53n2122_012:0376b23": "後。各各肅恭胡跪敬聽。時大迦葉禮阿難",
    "T53n2122_012:0376b24": "已。又繞三匝。至前問訊。如佛無異。然後問緣",
    "T53n2122_012:0376b25": "如別所說。一一依經。始從如是。乃至末後歡",
    "T53n2122_012:0376b26": "喜奉行。",
    "T53n2122_012:0376b27": "爾時迦葉重問曰。我過去諸佛修多羅中。一",
    "T53n2122_012:0376b28": "一分部說。汝常至佛邊當有教勅。阿難答",
    "T53n2122_012:0376b29": "曰。我受世尊教。末世眾生煩惱垢重不能解",
    "T53n2122_012:0376c01": "我教法。不得部類出之。汝當分別說也。或十",
    "T53n2122_012:0376c02": "章五章。隨意而安置。令鈍根者易解我法。",
    "T53n2122_012:0376c03": "又問如來在世時。教勅優波離及彼大迦葉",
    "T53n2122_012:0376c04": "入堂東寶樓。觀古佛毘尼及不同相。我欲結",
    "T53n2122_012:0376c05": "集。為依古佛說。為依今世尊教耶。答曰。我從",
    "T53n2122_012:0376c06": "世尊聞。以語大迦葉。若結集毘尼。當分五",
    "T53n2122_012:0376c07": "部相。往古諸佛所說毘尼。一相無二。今眾生",
    "T53n2122_012:0376c08": "薄福。故說多部。我滅度後。無智愚人。分我教",
    "T53n2122_012:0376c09": "網。以為五部十八部乃至五百部。雖味薄淡。",
    "T53n2122_012:0376c10": "仍是我正法。",
    "T53n2122_012:0376c11": "爾時佛告四天王。汝施我碼瑙。又告帝釋。",
    "T53n2122_012:0376c12": "汝施我金銀。又告魔王梵王。汝施我天工師。",
    "T53n2122_012:0376c13": "又告脩吉龍王羅睺阿脩羅等。汝施我明月",
    "T53n2122_012:0376c14": "寶珠及摩尼珠等。用為塔燈明。天龍王等各",
    "T53n2122_012:0376c15": "依命獻。世尊受已。以其神力。於一念頃諸",
    "T53n2122_012:0376c16": "塔皆成。地為六種震動。塔放大光。從於香山",
    "T53n2122_012:0376c17": "直至戒壇。化為金銀臺。臺至有頂中。有百億",
    "T53n2122_012:0376c18": "佛。說諸勝妙法。歎持戒功德。毀破戒者。",
    "T53n2122_012:0376c19": "佛告阿難。如前寶塔今在香山。世尊涅槃時。",
    "T53n2122_012:0376c20": "付囑帝釋及以四天王。世尊涅槃竟將往戒",
    "T53n2122_012:0376c21": "壇。南華林外安置九十日。待迦葉結集竟。最",
    "T53n2122_012:0376c22": "初於[葶-丁+呆]本。寫出三藏教。次令阿闍世王又寫",
    "T53n2122_012:0376c23": "出五本。用我黃金印及以白銀印。印迦葉初",
    "T53n2122_012:0376c24": "本及闍王寫者。須用七寶印印迦葉[葶-丁+呆]本。次",
    "T53n2122_012:0376c25": "以七寶印印魔王寫者。梵王寫三本可用白",
    "T53n2122_012:0376c26": "銀印。帝釋寫七本可用黃金印。娑竭龍王寫",
    "T53n2122_012:0376c27": "八萬經本者。俱三色印總以印定之。令流布",
    "T53n2122_012:0376c28": "閻浮提及三天下。皆用印之。既印經已。還內",
    "T53n2122_012:0376c29": "金瓶中。住戒壇南者。為迦葉結集三藏諸教",
    "T53n2122_012:0377a01": "文義皆令圓備。欲令阿難隨問出經令無遺",
    "T53n2122_012:0377a02": "忘。由此二事令鎮戒壇南。迦葉入定後。四王",
    "T53n2122_012:0377a03": "帝釋將塔及金瓶。往至香山頂。經一百年。帝",
    "T53n2122_012:0377a04": "釋四王將諸天樂日日來供養法。為彼山中",
    "T53n2122_012:0377a05": "五通神仙其數八萬次第於此閻浮洲作粟散",
    "T53n2122_012:0377a06": "王不信正法者。為令生信故鎮香山。復為育",
    "T53n2122_012:0377a07": "王初不信我法。迴彼邪見。令生正見。興八萬",
    "T53n2122_012:0377a08": "塔。",
    "T53n2122_012:0377a09": "又佛告目連。汝往須彌山頂。鳴鍾召集十方",
    "T53n2122_012:0377a10": "我本分身。諸佛及大千界聲聞菩薩眾等。佛",
    "T53n2122_012:0377a11": "放光明。大地震動諸佛雲集。世尊從座起。",
    "T53n2122_012:0377a12": "與分身佛俱共合掌禮塔觀門。觀門自開。彼",
    "T53n2122_012:0377a13": "黃金塔中有八萬真珠白銀樓觀。盛佛修多",
    "T53n2122_012:0377a14": "羅及大毘尼藏。諸臺觀上有大摩尼珠以為",
    "T53n2122_012:0377a15": "燈明。有六比丘入滅定白銀觀內多有七寶",
    "T53n2122_012:0377a16": "蓮華師子之座。其數八百萬。一一蓮華座皆",
    "T53n2122_012:0377a17": "有諸佛聲聞形像及八部神衛。復有五十比",
    "T53n2122_012:0377a18": "丘入滅盡定。佛告普賢。汝持我黃金螺至比",
    "T53n2122_012:0377a19": "丘所。吹我興世曲。并告我涅槃。普賢依教吹",
    "T53n2122_012:0377a20": "已。此比丘即從滅定起。問普賢言。今何佛出。",
    "T53n2122_012:0377a21": "答釋迦牟尼佛今將涅槃。彼比丘即共普賢",
    "T53n2122_012:0377a22": "來至佛所。禮敬起居却住一面立。塔內有六",
    "T53n2122_012:0377a23": "比丘。先白佛言。拘留佛涅槃時。令我住此塔。",
    "T53n2122_012:0377a24": "待至釋迦乃至樓至。彼佛勅我言。後佛興世。",
    "T53n2122_012:0377a25": "入涅槃時。結集三藏時當開。我觀取我經律",
    "T53n2122_012:0377a26": "一本。我此大千界百億諸國土書有六十四",
    "T53n2122_012:0377a27": "體。各取一本將付彼佛。令滅度後結集三藏",
    "T53n2122_012:0377a28": "竟時。當依我經本書寫莊嚴。又隨諸國所用",
    "T53n2122_012:0377a29": "不同。得傳文字者皆可用之。唯除皮骨土書",
    "T53n2122_012:0377b01": "不得傳寫。自外樹葉紙素金寶石鐵等。並得",
    "T53n2122_012:0377b02": "用之。彼佛令我入定守護經像。令付世尊涅",
    "T53n2122_012:0377b03": "槃後迦葉結集竟流傳諸國也。",
    "T53n2122_012:0377b04": "又佛告娑竭龍王及四天王等。汝施我真珠",
    "T53n2122_012:0377b05": "摩尼金銀等。欲造塔觀盛前佛及經像。爾時",
    "T53n2122_012:0377b06": "天龍等隨念奉施。如來受已。即以神力。於一",
    "T53n2122_012:0377b07": "食頃皆成珠臺及金銀塔觀。各得八百萬盛",
    "T53n2122_012:0377b08": "前經像。又告分身佛。汝等各施我一塔及一",
    "T53n2122_012:0377b09": "白銀觀。鎮我大千界所有遺法不令毀壞。諸",
    "T53n2122_012:0377b10": "佛聞已各隨喜施。又得百億萬佛並放口光",
    "T53n2122_012:0377b11": "悉皆隨喜。又告諸菩薩。能持守護我之臺塔",
    "T53n2122_012:0377b12": "傳譯經典。當依臺塔經像流布。此之臺塔並",
    "T53n2122_012:0377b13": "在香山頂。世尊涅槃時。勅我及羅雲住持。未",
    "T53n2122_012:0377b14": "來惡世。開導眾生令離眾苦。將至帝釋宮。安",
    "T53n2122_012:0377b15": "置歡喜園。乃至魔王於塔供養至五百年。過",
    "T53n2122_012:0377b16": "五百年已後。教流行諸國。迄至法滅。塔亦上",
    "T53n2122_012:0377b17": "至兜率陀天。彌勒既見塔來知我法滅。放大",
    "T53n2122_012:0377b18": "光明遍照地獄。後遇婁至佛皆得解脫。過是",
    "T53n2122_012:0377b19": "年已塔還從兜率天下住娑竭龍宮。世尊",
    "T53n2122_012:0377b20": "所造塔及白銀觀。付文殊師利普賢觀音。將",
    "T53n2122_012:0377b21": "此觀塔周遍大千界。一國留一觀及一金塔。",
    "T53n2122_012:0377b22": "如震旦也。爾時文殊將塔觀。往清涼山金剛",
    "T53n2122_012:0377b23": "窟安置至今流行。令前菩薩從臺出經像。示",
    "T53n2122_012:0377b24": "彼持者令易流通。乃至我之法滅。令娑竭大",
    "T53n2122_012:0377b25": "龍收入大海宮內。又問。一切修多羅藏既結",
    "T53n2122_012:0377b26": "集已。當安何國付囑何王。今欲結集為當廣",
    "T53n2122_012:0377b27": "結略結。請次第說之。答曰。我聞世尊說付囑",
    "T53n2122_012:0377b28": "大迦葉。當令廣集。又付文殊。往大鐵圍山諸",
    "T53n2122_012:0377b29": "菩薩等住處。九地有八萬人。當令略集。付囑",
    "T53n2122_012:0377c01": "阿闍世。令寫五本及令帝釋并大梵天王助",
    "T53n2122_012:0377c02": "阿闍世寫我遺教。迦葉結集本。安置脩羅窟",
    "T53n2122_012:0377c03": "中。又問。世尊在時我從佛聞。若結集竟。將我",
    "T53n2122_012:0377c04": "三藏教付囑娑竭龍王。今聞汝說與昔聞異。",
    "T53n2122_012:0377c05": "答曰。我聞世尊說。結集三藏在脩羅窟中。經",
    "T53n2122_012:0377c06": "二十年中。待文殊結竟。方付娑竭龍王。又問。",
    "T53n2122_012:0377c07": "祇桓精舍。有諸古佛及以三藏陰陽書及供",
    "T53n2122_012:0377c08": "養具。當付何人。答曰。此事因緣並在祇桓圖",
    "T53n2122_012:0377c09": "經說之。各有付處不煩此述。",
    "T53n2122_012:0377c10": "又問。我從佛聞。滅度之後。一切毘尼流布閻",
    "T53n2122_012:0377c11": "浮及三天下。眾生樂欲所見不同。餘百億。天",
    "T53n2122_012:0377c12": "下並令流布。我欲結集今對人天。汝當答我。",
    "T53n2122_012:0377c13": "答曰。我受佛教。我滅度後汝語大迦葉及文",
    "T53n2122_012:0377c14": "殊師利。流我毘尼此閻浮洲三十二國。是諸",
    "T53n2122_012:0377c15": "眾生並有大根。堪可流行迦葉遺教。東弗婆",
    "T53n2122_012:0377c16": "提洲二百六十國。西瞿耶尼洲一百三十國。",
    "T53n2122_012:0377c17": "並行迦葉遺教。自餘天下眾生薄福。不堪聞",
    "T53n2122_012:0377c18": "教。莫行此法。如來滅後四十年中。遣行二部",
    "T53n2122_012:0377c19": "此四天下。",
    "T53n2122_012:0377c20": "又問。云何二部教。答曰。四分十誦律。四十年",
    "T53n2122_012:0377c21": "後。一百一十年。迦葉遺律方行前國。如震旦",
    "T53n2122_012:0377c22": "諸國。謂之君子國根性輕利得行三部教。合",
    "T53n2122_012:0377c23": "四百三國土。同此一文字。並行前三律教。又",
    "T53n2122_012:0377c24": "問。云何三部教。答曰。行前二部教。及以大",
    "T53n2122_012:0377c25": "僧祇。如求流離國及餘二天下。唯行一部教。",
    "T53n2122_012:0377c26": "所謂薩婆多部是也。",
    "T53n2122_012:0377c27": "祇桓寺殿內簷下有四銀臺。兩臺內有黃金",
    "T53n2122_012:0377c28": "修多羅。白玉為疊。又有兩臺。內有毘尼藏。",
    "T53n2122_012:0377c29": "黃金為疊。白銀為字。毘尼律藏是龍王書。修",
    "T53n2122_012:0378a01": "多羅經藏是魔王書。此二藏經並是過去星",
    "T53n2122_012:0378a02": "宿劫前古佛經也。於閻浮洲中此之兩部書",
    "T53n2122_012:0378a03": "經。最為第一。至佛涅槃後。娑竭龍王收將入",
    "T53n2122_012:0378a04": "宮供養。",
    "T53n2122_012:0378a05": "又迦葉佛時。震旦國之一人書大毘尼藏及",
    "T53n2122_012:0378a06": "修多羅藏。其修多羅經。銀紙金書。毘尼律",
    "T53n2122_012:0378a07": "金紙銀書。當爾書時。在荊州大明寺寫。經在",
    "T53n2122_012:0378a08": "蓮華東南臺內。律在葉上西面臺。莊嚴供養",
    "T53n2122_012:0378a09": "不可說盡。諸百億四天下中文字。與此同者。",
    "T53n2122_012:0378a10": "斯有鍾張王衛之儔。未足為比。如來在日。諸",
    "T53n2122_012:0378a11": "國聖人來者。多以此經律示之。佛去之後。文",
    "T53n2122_012:0378a12": "殊師利收此經律。安在清涼山金剛窟中。",
    "T53n2122_012:0378a13": "又有臺內有過去佛說毘尼書。有三萬八千",
    "T53n2122_012:0378a14": "種。百億四天下同此方書者。最為第一。",
    "T53n2122_012:0378a15": "南方天王第三子張璵。撰述祇桓圖經一百",
    "T53n2122_012:0378a16": "卷。北方天王第十六子造五精舍記有五百",
    "T53n2122_012:0378a17": "卷。各在當天。",
    "T53n2122_012:0378a18": "頌曰。",
    "T53n2122_012:0378a19": "　遙欣大覺　　曠矣神功　　四禪無像",
    "T53n2122_012:0378a20": "　三達皆空　　千佛異迹　　一智心同",
    "T53n2122_012:0378a21": "　表靈降世　　敷演開曚　　賢劫始四",
    "T53n2122_012:0378a22": "　餘佛潛通　　續前有七　　繼嗣虔恭",
    "T53n2122_012:0378a23": "　永言鷲室　　栖誠梵宮　　八相成道",
    "T53n2122_012:0378a24": "　萬德虛融　　天人受福　　惡止善興",
    "T53n2122_012:0378a25": "　含生藉甚　　同感恩隆",
    "T53n2122_012:0378a26": "感應緣(略引十二靈驗)",
    "T53n2122_012:0378a27": "周書記佛生時周書記佛滅時史錄記",
    "T53n2122_012:0378a28": "佛是大聖前漢孝武帝已開佛教前漢",
    "T53n2122_012:0378a29": "哀帝時已行齋戒秦始皇時亦有佛法至",
    "T53n2122_012:0378b01": "後漢郊志記佛為大聖後漢明帝時三寶",
    "T53n2122_012:0378b02": "具行西晉海浮維衛迦葉二石像齊文宣",
    "T53n2122_012:0378b03": "帝時得佛牙至隋天台釋智顗感見三道",
    "T53n2122_012:0378b04": "寶階唐潞州釋曇榮感見七佛現",
    "T53n2122_012:0378b05": "夫至人應感。與世推移。慈化無方。豈局形教。",
    "T53n2122_012:0378b06": "致使聞同解異說一悟殊。登位地而上征。封",
    "T53n2122_012:0378b07": "迷途而下降。全身碎身之相。聚塔散塔之儀。",
    "T53n2122_012:0378b08": "神光燭而邪計摧。靈迹挺而深信服。自法水",
    "T53n2122_012:0378b09": "東流道光西照。英賢榮盛感應寔多。故育",
    "T53n2122_012:0378b10": "王表塔。創啟隆周。釋父景形。欝興炎漢。自",
    "T53n2122_012:0378b11": "斯歷代積著彌繁。量非五天獨揚神化。故經",
    "T53n2122_012:0378b12": "曰正法後被。先於北方。次及東南。至中方滅",
    "T53n2122_012:0378b13": "也。今且列漢明已來至今大國隨所見聞三",
    "T53n2122_012:0378b14": "寶靈迹件述三五。餘之不盡者。備在別傳。",
    "T53n2122_012:0378b15": "案周書異記云。周昭王即位二十四年。甲寅",
    "T53n2122_012:0378b16": "歲四月八日。江河泉池忽然汎漲。井水溢出",
    "T53n2122_012:0378b17": "山川振動。有五色光入貫太微。遍於西方盡",
    "T53n2122_012:0378b18": "作青紅色。太史蘇由曰。有大聖人生於西",
    "T53n2122_012:0378b19": "方。一千年外聲教及此。昭王即勅鐫石記之。",
    "T53n2122_012:0378b20": "埋於南郊天祠前。此即佛生之時也。相國呂",
    "T53n2122_012:0378b21": "侯。乘驊騮八駿而行求佛。因以攘之。",
    "T53n2122_012:0378b22": "周穆王五十三年。壬申歲二月十五日平旦。",
    "T53n2122_012:0378b23": "暴風忽起。損舍折木地動天陰。西方白虹十",
    "T53n2122_012:0378b24": "二道。大史扈多曰。西方聖人滅矣。此即佛",
    "T53n2122_012:0378b25": "入涅槃之相也。",
    "T53n2122_012:0378b26": "又案春秋。魯莊公七年夏四月。恒星不現。夜",
    "T53n2122_012:0378b27": "明如日。即佛生時之瑞應也。良由佛有真應",
    "T53n2122_012:0378b28": "二身權實兩智三明八解五眼六通。神曰不",
    "T53n2122_012:0378b29": "可思議。法號心行處滅。其道也運眾聖於泥",
    "T53n2122_012:0378c01": "洹。其力也接下凡於苦海。巍巍蕩蕩可略言",
    "T53n2122_012:0378c02": "焉。故列子云。昔吳太宰嚭問孔丘曰。夫子",
    "T53n2122_012:0378c03": "聖人歟。孔子對曰。丘博識強記。非聖人也。又",
    "T53n2122_012:0378c04": "問。三皇聖人歟。對曰。三皇善用智勇。聖非",
    "T53n2122_012:0378c05": "丘所知。又問。五帝聖人歟。對曰。五帝善用仁",
    "T53n2122_012:0378c06": "信。聖亦非丘所知。又問。三王聖人歟。對曰。",
    "T53n2122_012:0378c07": "三王善用時事。聖亦非丘所知。太宰大駭",
    "T53n2122_012:0378c08": "曰。然則孰為聖人乎。夫子動容有間曰。西",
    "T53n2122_012:0378c09": "方之人有聖者焉。不治而不亂。不言而自信。",
    "T53n2122_012:0378c10": "不化而自行。蕩蕩乎民無能名焉。若將三皇",
    "T53n2122_012:0378c11": "五帝必是大聖。孔丘豈容隱而不說。便有匿",
    "T53n2122_012:0378c12": "聖之愆。以此校量。推佛為大聖也。又老子西",
    "T53n2122_012:0378c13": "昇經云。吾師化游天竺善入泥洹。量此而言",
    "T53n2122_012:0378c14": "優劣可知也。前漢孝武帝元狩中霍去病討",
    "T53n2122_012:0378c15": "匈奴至皋蘭。過居延山獲昆邪休屠王等。又",
    "T53n2122_012:0378c16": "獲金人。率長丈餘尺。到於甘泉宮。帝以為",
    "T53n2122_012:0378c17": "大聖燒香禮拜。及開西域。遣張驀使大夏。還",
    "T53n2122_012:0378c18": "云。有身毒國。一名天竺。始聞浮圖之教。此即",
    "T53n2122_012:0378c19": "佛之形教。相顯之漸也。",
    "T53n2122_012:0378c20": "前漢哀帝元壽年。使景憲往大月氏國。因誦",
    "T53n2122_012:0378c21": "浮圖經還漢。當時稍行浮圖齋戒也。",
    "T53n2122_012:0378c22": "前漢成帝時。都水使者光祿大夫劉向傳云。",
    "T53n2122_012:0378c23": "向博觀史籍。往往見有佛經。及著列仙傳",
    "T53n2122_012:0378c24": "云。吾搜撿藏書。太史創撰列仙圖。黃帝以下",
    "T53n2122_012:0378c25": "迄至于今。定搜實錄一百四十六人。其七十",
    "T53n2122_012:0378c26": "四人已見佛經矣。據此而明。秦周已前早有",
    "T53n2122_012:0378c27": "佛法流行震旦。何以明知。今案所列也。故",
    "T53n2122_012:0378c28": "佛傳云。佛滅度後一百一十六年。東天竺國",
    "T53n2122_012:0378c29": "有鐵輪王。統閻浮提。收佛靈骨。役使鬼神起",
    "T53n2122_012:0379a01": "八萬四千塔。具如下述。此九州之地並有遺",
    "T53n2122_012:0379a02": "塔云。是育王所造。此塔即當此。周敬王二十",
    "T53n2122_012:0379a03": "六年丁未之歲。故塔興焉。世經十二王。至秦",
    "T53n2122_012:0379a04": "始皇二十四年焚燒典籍。育王諸塔由此見",
    "T53n2122_012:0379a05": "隱。",
    "T53n2122_012:0379a06": "又撿釋道安朱士行等經目錄云。秦始皇之",
    "T53n2122_012:0379a07": "時。有外國沙門釋利防等一十八賢者。齎持",
    "T53n2122_012:0379a08": "佛經來化。始皇弗從遂囚禁之。夜有金剛丈",
    "T53n2122_012:0379a09": "六來破獄出之。始皇驚怖稽首謝焉。准此而",
    "T53n2122_012:0379a10": "言。則知秦漢已前有佛法也。尋道安所載十",
    "T53n2122_012:0379a11": "二賢者。亦在七十之數。今列仙傳見有七十",
    "T53n2122_012:0379a12": "二人。案文殊般泥洹經云。佛滅度後四百五",
    "T53n2122_012:0379a13": "十年。文殊至雪山中為仙人說法。",
    "T53n2122_012:0379a14": "又案地理志。西域傳云。雪山者即葱嶺是也。",
    "T53n2122_012:0379a15": "其下有三十六國。先來奉漢。其葱嶺連亘東",
    "T53n2122_012:0379a16": "至終南。文殊來化仙人。即斯地也。詳而驗之。",
    "T53n2122_012:0379a17": "劉向所論可證矣。",
    "T53n2122_012:0379a18": "後漢郊祀志曰。佛者漢言覺也。將以覺悟群",
    "T53n2122_012:0379a19": "生也。統其教以修善心為主。不殺生類專務",
    "T53n2122_012:0379a20": "清淨。其精進者為沙門。漢言息惡。剃髮毀",
    "T53n2122_012:0379a21": "容。去家出俗。絕情洗欲。而歸於無為也。又以",
    "T53n2122_012:0379a22": "人死精神不滅隨後受形。而行善惡。後生皆",
    "T53n2122_012:0379a23": "有報應。所貴行善修道以鍊其神。鍊而不",
    "T53n2122_012:0379a24": "已。以至無生而得佛也。身長丈六黃金色。項",
    "T53n2122_012:0379a25": "佩日月光。變化無常。無所不入。故能通萬",
    "T53n2122_012:0379a26": "物。而大濟群生。有經書數千卷。以虛無為宗。",
    "T53n2122_012:0379a27": "包羅精麁無所不統。善為宏闊勝大之言。可",
    "T53n2122_012:0379a28": "求在於一體之內。所明在於視聽之表。歸於",
    "T53n2122_012:0379a29": "玄微深遠難測。故王公大人。觀生死報應之",
    "T53n2122_012:0379b01": "際。莫不懅然自失也。餘如漢法本內傳記。",
    "T53n2122_012:0379b02": "後漢明帝時。雒陽白馬寺有攝摩騰。本中天",
    "T53n2122_012:0379b03": "竺人。善風儀。解大小乘經。常游化為任。至漢",
    "T53n2122_012:0379b04": "永平三年中。明皇帝夜夢。金人飛空而至。乃",
    "T53n2122_012:0379b05": "大集群臣以占所夢。通人傅毅奉答。臣聞西",
    "T53n2122_012:0379b06": "域有神。其名曰佛。陛下所夢。將必是乎。帝以",
    "T53n2122_012:0379b07": "為然。即遣中郎蔡愔博士弟子秦景等。使往",
    "T53n2122_012:0379b08": "天竺尋訪佛法。愔等於彼遇見摩騰。乃邀還",
    "T53n2122_012:0379b09": "漢地。騰誓志弘通不憚疲苦。冐涉流沙至乎",
    "T53n2122_012:0379b10": "雒邑。明帝甚加賞。接於城西門外。別立精舍",
    "T53n2122_012:0379b11": "以處之。漢地有沙門之始也。",
    "T53n2122_012:0379b12": "又漢明帝遠召摩騰法師。來至雒陽。於城西",
    "T53n2122_012:0379b13": "雍門外立白馬寺。是漢地伽藍之始也。相傳",
    "T53n2122_012:0379b14": "云。外國國王。甞毀破諸寺。唯招提寺未及毀",
    "T53n2122_012:0379b15": "壞。夜有一白馬繞塔悲鳴。即以報王。王即",
    "T53n2122_012:0379b16": "停壞諸寺。因改招提以為白馬。故諸寺立名。",
    "T53n2122_012:0379b17": "多取則焉。",
    "T53n2122_012:0379b18": "又漢雒陽白馬寺有竺法蘭。是中天竺人。自",
    "T53n2122_012:0379b19": "言誦經論數萬章。為天竺學者之師。時蔡愔",
    "T53n2122_012:0379b20": "既至彼國。蘭與摩騰共契游化。遂相隨而來。",
    "T53n2122_012:0379b21": "會彼學徒留礙。蘭乃間行而至。既達雒陽與",
    "T53n2122_012:0379b22": "騰同止。少時便善漢言。愔於西域獲經。即為",
    "T53n2122_012:0379b23": "翻譯。所謂十地斷結佛本行四十二章經等",
    "T53n2122_012:0379b24": "五部。移都寇亂四部失本。不傳江左。唯四十",
    "T53n2122_012:0379b25": "二章經今見在。可二千餘言。漢地見存於此。",
    "T53n2122_012:0379b26": "漢地諸經之始也。蘭後卒於雒陽。春秋六十",
    "T53n2122_012:0379b27": "餘矣。",
    "T53n2122_012:0379b28": "又漢明帝時。天竺國竺法蘭師。將畫釋迦倚",
    "T53n2122_012:0379b29": "像。是優田王栴檀像師第四作也。既至雒",
    "T53n2122_012:0379c01": "陽。明帝即令畫工圖寫置清涼臺中。及顯節",
    "T53n2122_012:0379c02": "陵上舊像。今不復存焉。漢地之始此像初",
    "T53n2122_012:0379c03": "也(魏書亦明漢明帝時三寶初來之義)昔漢武帝穿昆明池。底得黑",
    "T53n2122_012:0379c04": "灰以問東方朔。朔云。不經。可問西域梵僧。",
    "T53n2122_012:0379c05": "後法蘭既至。眾人追以問之。蘭云。世界終盡",
    "T53n2122_012:0379c06": "劫火洞燒。此灰是也。朔言有徵。信者甚眾。",
    "T53n2122_012:0379c07": "昔維衛及迦葉石像。以西晉愍帝建興元年。",
    "T53n2122_012:0379c08": "像汎海而來入乎吳松江滬瀆口。遙見海中",
    "T53n2122_012:0379c09": "有二人浮游水上。漁人莫能就視。延巫師祝。",
    "T53n2122_012:0379c10": "則謂為海神。祭酒則疑是仙靈。或振鐸以請。",
    "T53n2122_012:0379c11": "或巾褐往祈。並濤涌霧曀逆流遠去。奉黃老",
    "T53n2122_012:0379c12": "者。謂是天師。往迎風浪如初。吳縣朱應",
    "T53n2122_012:0379c13": "素奉正法。迺請東靈寺帛尼并信齋戒者數",
    "T53n2122_012:0379c14": "人。共往迎像。於是雲銷日朗風霽波息。乘",
    "T53n2122_012:0379c15": "流自到。轉身示銘。始接登舟其輕如羽。未",
    "T53n2122_012:0379c16": "載大車其重若山。及處像於吳時舊寺通玄",
    "T53n2122_012:0379c17": "精舍。事源委曲已詳舊碑。至齊永明七年。又",
    "T53n2122_012:0379c18": "有瑞石浮海來入吳境。質堅貞固光采鮮潤。",
    "T53n2122_012:0379c19": "駕潮截瀾汎若松舟。時主書朱法讓。即先獲",
    "T53n2122_012:0379c20": "石像。朱應之曾孫也。被使至吳。獲石獻臺。",
    "T53n2122_012:0379c21": "是時齊武皇帝。初建禪靈。重構七層將美莊",
    "T53n2122_012:0379c22": "嚴。而瑞不遠至。協時應機。朝士僉議以為",
    "T53n2122_012:0379c23": "宜矜妙貺。式彰法身。乃命石匠雷卑等。造",
    "T53n2122_012:0379c24": "釋迦文像身坐高三尺五寸。連光及座通高",
    "T53n2122_012:0379c25": "六尺五寸。盡鐫琢之奇。極金艧之巧。克孚",
    "T53n2122_012:0379c26": "顯相。允副幽禎。竊惟。石性本沈神感則浮。",
    "T53n2122_012:0379c27": "越海適吳隔代荐至。雖古今異造。而總歸七",
    "T53n2122_012:0379c28": "佛。獲瑞之人復緣朱氏。祕契冥期終始如一。",
    "T53n2122_012:0379c29": "故追序前事以表厥證。宋世所獲二石像。立",
    "T53n2122_012:0380a01": "高七尺。銘其背上。一名維衛佛。二名迦葉佛。",
    "T53n2122_012:0380a02": "莫識年代而字分明。在吳郡通玄寺。齊威所",
    "T53n2122_012:0380a03": "造瑞石像。舊在禪靈寺。",
    "T53n2122_012:0380a04": "齊文宣皇帝時。有先師統上。家世涼州。年至",
    "T53n2122_012:0380a05": "十三。發誓西行。至宋元徽三年五月。遂發京",
    "T53n2122_012:0380a06": "師至。五年方到芮國。進到于闐。臨發之",
    "T53n2122_012:0380a07": "日有一僧。於密室之中出銅函一枚。手授先",
    "T53n2122_012:0380a08": "師曰。此函有佛牙。方一寸長三寸。可將還南",
    "T53n2122_012:0380a09": "方廣作利益。先師歡喜頂受如覩佛身。此僧",
    "T53n2122_012:0380a10": "又云。我於烏纏國取此佛牙。甚為艱難。又獲",
    "T53n2122_012:0380a11": "銅印一枚國王面像以封此函。先師後聞諸",
    "T53n2122_012:0380a12": "僧共議云。烏纏國失却佛牙不知何國福德",
    "T53n2122_012:0380a13": "僧當獲供養。先師聞已。私懷密喜倍加尊",
    "T53n2122_012:0380a14": "敬。於是齎還鍾山。十有五載。雖復親近而弟",
    "T53n2122_012:0380a15": "子莫知。唯密呈靈根寺法頴律師。頂戴苦勤",
    "T53n2122_012:0380a16": "出示舊聞。龜茲一僧莫知真偽。心多疑偽。是",
    "T53n2122_012:0380a17": "時司徒竟陵王文宣王。幼含勝慧結志隆芸。",
    "T53n2122_012:0380a18": "誠感懇徵亟發靈應。以永明七年二月八",
    "T53n2122_012:0380a19": "日。於西第在內堂法會。見佛從東來威容顯",
    "T53n2122_012:0380a20": "曜。文宣望身頂禮。因而侍立。自覺己冠裁及",
    "T53n2122_012:0380a21": "趺踝。佛俛而微笑。既而咳唾。白如凝雪。以",
    "T53n2122_012:0380a22": "手承捧變為玉稻。後移鎮東府。以六月二十",
    "T53n2122_012:0380a23": "九日又夢。往定林見先師稱疾而臥。因問。",
    "T53n2122_012:0380a24": "生老病死五通未免。法師衣鉢之餘。寧可營",
    "T53n2122_012:0380a25": "功德不。對曰。貧道庫中有無價神寶。敬以憑",
    "T53n2122_012:0380a26": "託。宜自取之。依言往求。見有函匱。次第開視",
    "T53n2122_012:0380a27": "多是經像。未見小函懸在虛空。取而開之光",
    "T53n2122_012:0380a28": "色不恒。始言是像。而復非像既云非像而復",
    "T53n2122_012:0380a29": "是像。文宣從夢而覺。心知休徵。明旦即遣左",
    "T53n2122_012:0380b01": "右楊曇明。密夢證。法師庫中必有異寶。宜以",
    "T53n2122_012:0380b02": "惠示。先師造次之間。謂求俗珍殊。不意是",
    "T53n2122_012:0380b03": "牙。乃修常答旨。續更尋思。中夜方悟。以事難",
    "T53n2122_012:0380b04": "傳說。乃躬自到府具敘本源。貧道唯示頴律",
    "T53n2122_012:0380b05": "師一人。更無知者。今檀越感通冥應信而有",
    "T53n2122_012:0380b06": "徵。便是不可思議。其迹已現。寧敢久辱威",
    "T53n2122_012:0380b07": "神以廢佛事。今奉歸供養。後經三日自送東",
    "T53n2122_012:0380b08": "府。文宣得牙。十許日又夢。在空中狀若牛角。",
    "T53n2122_012:0380b09": "長三尺餘。神光洞發。燭其右臂。俄覩一鑞",
    "T53n2122_012:0380b10": "像高亦三尺。瞬目而語三稱極佳。先師又於",
    "T53n2122_012:0380b11": "于闐得舍利十五枚。處處分布。枳園禪靈起",
    "T53n2122_012:0380b12": "剎之時。悉皆得分。以一枚送與文宣。文宣時",
    "T53n2122_012:0380b13": "東宮。即取淨水試其真偽。浮在鉢中俄頃不",
    "T53n2122_012:0380b14": "見。道俗數十。精心撿覓永不能得。內外周迴",
    "T53n2122_012:0380b15": "莫不疲怠。文宣方竭誠懺悔。俄爾之間。復",
    "T53n2122_012:0380b16": "於向處忽見在地。光高尺餘。輝彩炳曜。眾",
    "T53n2122_012:0380b17": "咸共覩莫不讚美。先師所餘二枚。各一銀函",
    "T53n2122_012:0380b18": "封題府篋。後更撿視。與函俱失。垂三載後開",
    "T53n2122_012:0380b19": "取佛牙。忽於本篋還復得之。先有二枚而長。",
    "T53n2122_012:0380b20": "獲一凡成三枚。同在一處。但先銀函猶遂失",
    "T53n2122_012:0380b21": "焉。故神化不可測度矣。文宣素聞西方有佛",
    "T53n2122_012:0380b22": "牙佛髮。喜躍特深。到建元三年。啟高皇帝",
    "T53n2122_012:0380b23": "遣外國沙門曇摩多羅。索供養之具以申虔",
    "T53n2122_012:0380b24": "仰。又造小形寶帳擬送西域。既而定留如",
    "T53n2122_012:0380b25": "有所得。俄而先師屆都果獲靈瑞。即此寶帳",
    "T53n2122_012:0380b26": "迴以供養。冥理相契非一朝焉。文宣後造寶",
    "T53n2122_012:0380b27": "臺以盛帳。製寶藏以貯函。敬事尊重。傾歷",
    "T53n2122_012:0380b28": "心力矣(右前諸事出漢法內傳井雜史高僧傳等錄)。",
    "T53n2122_012:0380b29": "隋國師智者。天台山國清寺釋智顗。俗姓陳",
    "T53n2122_012:0380c01": "氏。頴川人也。宿德英賢自古罕儔。常樂山",
    "T53n2122_012:0380c02": "居靜慮習禪。道俗欽敬君臣識重。顗初往天",
    "T53n2122_012:0380c03": "台。先有青州僧定光。久居此山積三十載。定",
    "T53n2122_012:0380c04": "慧兼習。蓋神人也。既達彼山。與光相見。即",
    "T53n2122_012:0380c05": "陳賞要。光曰。大善知識憶吾早年。山上搖",
    "T53n2122_012:0380c06": "手相喚不乎。顗驚異焉知通夢之有在也。時",
    "T53n2122_012:0380c07": "以陳太建七年秋九月矣。又聞鍾聲滿谷眾",
    "T53n2122_012:0380c08": "咸怪異。光曰。鍾是召集有緣。爾時住也。顗",
    "T53n2122_012:0380c09": "乃卜居勝地。是光所住之北。佛壟山南。螺",
    "T53n2122_012:0380c10": "溪之源。處既閑敞易得尋真。地平泉清裴",
    "T53n2122_012:0380c11": "回止宿。俄見三人皂幘絳衣。執疏請云可於",
    "T53n2122_012:0380c12": "此行道。於是創建草菴。樹以松果。數年之",
    "T53n2122_012:0380c13": "間。造展相從復成衢會。光曰。且隨宜安堵。",
    "T53n2122_012:0380c14": "至國清時三方總一。當有貴人為禪師立寺。",
    "T53n2122_012:0380c15": "堂宇滿山矣。時莫測其言也。顗後於寺北華",
    "T53n2122_012:0380c16": "頂峯。獨淨頭陀大風拔木雷霆震吼。螭魅千",
    "T53n2122_012:0380c17": "群一形百狀。吐火聲噭駭畏難陳。乃抑心",
    "T53n2122_012:0380c18": "安忍湛然自失。又患身心煩痛。如被火燒。",
    "T53n2122_012:0380c19": "又見亡沒二親。枕顗膝上陳苦求哀。顗依上",
    "T53n2122_012:0380c20": "法忍不動如山。故使強軟兩緣所感便滅。忽",
    "T53n2122_012:0380c21": "致西域神僧告曰。制敵勝怨乃可為勇。文多",
    "T53n2122_012:0380c22": "不載。陳宣帝下詔曰。禪師佛法雄傑時匠所",
    "T53n2122_012:0380c23": "宗。訓兼道俗國之望也。宜割始豐縣調以",
    "T53n2122_012:0380c24": "充眾費。蠲兩戶民用供薪水。天台山縣名",
    "T53n2122_012:0380c25": "為安樂。令陳郡袁子雄崇信正法。每夏常講",
    "T53n2122_012:0380c26": "淨名。忽見三道寶階從空而降。有數十梵僧",
    "T53n2122_012:0380c27": "乘階而下。入堂禮拜手擎香鑪繞顗三匝。久",
    "T53n2122_012:0380c28": "之乃滅。及大眾同見驚歎山諠。其行達靈",
    "T53n2122_012:0380c29": "感咸皆如此。不可具述。於開皇十七年十",
    "T53n2122_012:0381a01": "一月二十二日。忽語眾吾將去矣。言已端坐",
    "T53n2122_012:0381a02": "如定而卒於天台山大石像前。春秋六十有",
    "T53n2122_012:0381a03": "七。至於滅後而多靈驗。到仁壽末年已前忽",
    "T53n2122_012:0381a04": "振錫被衣猶如平昔。凡經七現重降山寺。一",
    "T53n2122_012:0381a05": "還佛壟語弟子曰。案行故業各安隱耶。舉眾",
    "T53n2122_012:0381a06": "皆見。悲敬言問。良久而隱。",
    "T53n2122_012:0381a07": "唐潞州法住寺釋曇榮。俗姓張氏。定州人也。",
    "T53n2122_012:0381a08": "神厲氣清。觀榮勤攝。隨緣通化。曾無執著。每",
    "T53n2122_012:0381a09": "年春夏立方等般舟。至於秋冬各興禪誦。乃",
    "T53n2122_012:0381a10": "告眾曰。舍利之德挺變無方。若苦業有銷。請",
    "T53n2122_012:0381a11": "祈可遂。乃人人前別置水鉢。加以香鑪通夜",
    "T53n2122_012:0381a12": "苦求。至明鉢內總獲舍利四百餘粒。後時所",
    "T53n2122_012:0381a13": "住堂舍忽自崩壞。龕像舍利宛然挺出。布在",
    "T53n2122_012:0381a14": "庭中一無所損。又至貞觀七年。清信士常凝",
    "T53n2122_012:0381a15": "保等。請榮於州治法住寺。行方等懺法。至七",
    "T53n2122_012:0381a16": "月十四日。有本寺沙門僧定者。戒行精固。",
    "T53n2122_012:0381a17": "於道場內見大光明。五色間起從上而下。中",
    "T53n2122_012:0381a18": "有七佛相好非常。語僧定云。我是毘婆尸如",
    "T53n2122_012:0381a19": "來無所著至真等正覺。以汝罪銷故來為證。",
    "T53n2122_012:0381a20": "然非本師不與受記。如是六佛皆同此詞。最",
    "T53n2122_012:0381a21": "後一佛云。我是汝本師釋迦牟尼也。為汝罪",
    "T53n2122_012:0381a22": "銷故來授記。曇榮是汝滅罪良緣。於賢劫中",
    "T53n2122_012:0381a23": "名普寧佛。汝身器清淨。後當作佛名普明。",
    "T53n2122_012:0381a24": "若斯之應現感靈祥信難圖矣。以貞觀十三",
    "T53n2122_012:0381a25": "年卒於法住寺。春秋八十有五(右二人出唐高僧傳)。",
    "T53n2122_012:0381a26": "法苑珠林卷第十二◎"
}