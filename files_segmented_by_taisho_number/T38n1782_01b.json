{
    "T38n1782_01b:1003a16": "folio_1b 說無垢稱經疏第一末",
    "T38n1782_01b:1003a18": "經言「如是我聞」者，如《摩訶摩耶經》說「佛教",
    "T38n1782_01b:1003a19": "安置之所由也。」《佛地論》說「如是之言，依四義",
    "T38n1782_01b:1003a20": "轉：一、依譬喻。如有說言：如是富貴如毘沙門。",
    "T38n1782_01b:1003a21": "如是所傳所聞之法，如佛所說定無有異，定",
    "T38n1782_01b:1003a22": "為利樂方便之因。或當所說如是文句，如我",
    "T38n1782_01b:1003a23": "昔聞。二、依教誨。如有說言、汝當如是讀誦經",
    "T38n1782_01b:1003a24": "論。此中如是，遠則佛之教誨也，近則傳法者",
    "T38n1782_01b:1003a25": "之教誨也。或告時眾：如是當聽我昔所聞。三、",
    "T38n1782_01b:1003a26": "依問答。謂有問言：汝當所說昔定聞耶？故",
    "T38n1782_01b:1003a27": "此答言？如是我聞。四、依許可。如有說言：我當",
    "T38n1782_01b:1003a28": "為汝如是而思、如是而作、如是而說。謂結集",
    "T38n1782_01b:1003a29": "時，諸菩薩眾咸共請言：如汝所聞，當如是",
    "T38n1782_01b:1003b01": "說。傳法菩薩便許可言：如是當說，如我所",
    "T38n1782_01b:1003b02": "聞。或信可言：是事如是，謂如是法我昔曾",
    "T38n1782_01b:1003b03": "聞。此事如是，齊此當說，定無有異。由四義",
    "T38n1782_01b:1003b04": "故，經初皆置『如是我聞』」。真諦三藏云：「微細律",
    "T38n1782_01b:1003b05": "明，阿難昇座集法藏時，身如諸佛，具諸相",
    "T38n1782_01b:1003b06": "好。下座之時，還復本形。勘集藏傳，亦作是",
    "T38n1782_01b:1003b07": "說。眾有三疑：一疑佛大悲，從涅槃起，更說妙",
    "T38n1782_01b:1003b08": "法；二疑更有佛從他方來，住此說法；三疑彼",
    "T38n1782_01b:1003b09": "阿難轉身成佛，為眾說法。故經初言『如是我",
    "T38n1782_01b:1003b10": "聞』，為令生信，除此三疑。」《注法花》云「如是者，感",
    "T38n1782_01b:1003b11": "應之瑞，如以順機受名，是以無非立稱。眾生",
    "T38n1782_01b:1003b12": "以無非為感，如來以順機為應。傳經者以名",
    "T38n1782_01b:1003b13": "教出於感應，故建立如是。」《注無量義經》言「至",
    "T38n1782_01b:1003b14": "人說法，但為顯如。唯如為是，故言如是。」󱊐公",
    "T38n1782_01b:1003b15": "云：「以離五謗，名為如是。第一句，如是此經，",
    "T38n1782_01b:1003b16": "離執有增益謗。第二句，如是此經，離執無損",
    "T38n1782_01b:1003b17": "減謗。第三句，如是此經，離執亦有亦無相違",
    "T38n1782_01b:1003b18": "謗。第四句，如是此經，離執非有非無愚癡謗。",
    "T38n1782_01b:1003b19": "第五句，如是此經，離執非非有非非無戲論",
    "T38n1782_01b:1003b20": "謗。」光宅云：「如是，將傳所聞前，題舉一部也。",
    "T38n1782_01b:1003b21": "如是一部經，我親從佛聞。即為我聞作詮敘",
    "T38n1782_01b:1003b22": "耳。」梁武帝云：「如是，如斯之從義，是佛所說，",
    "T38n1782_01b:1003b23": "故言如是。」長耳三藏云：「如是有三。一就佛，三",
    "T38n1782_01b:1003b24": "世諸佛共說不異名如，以同說故稱是。由斯",
    "T38n1782_01b:1003b25": "可信，以同說故。二就法，諸法實相古今不",
    "T38n1782_01b:1003b26": "異，故名為如。如如而說，故稱為是。既稱理",
    "T38n1782_01b:1003b27": "言，不增不減，決定可信，故稱如是。三就僧，",
    "T38n1782_01b:1003b28": "以阿難聞，望佛本教，所傳不異，故名為如。永",
    "T38n1782_01b:1003b29": "離過非，故稱為是。」又如是者，信順之辭。《智度",
    "T38n1782_01b:1003c01": "論》云「如是我聞，生信也。信受奉行，生智也。",
    "T38n1782_01b:1003c02": "信為能入，智為能度。信為入法之初基，智為",
    "T38n1782_01b:1003c03": "究竟之玄術。信則所言之理順，順則師資之",
    "T38n1782_01b:1003c04": "道成。由信故，所說之法皆可順從。由順故，",
    "T38n1782_01b:1003c05": "說聽二徒師資建立。」於此信中，略為十釋：一、",
    "T38n1782_01b:1003c06": "信者，依《仁王》等經，趣聖位之初因、證諦理之",
    "T38n1782_01b:1003c07": "鴻漸，故四十心以信為首。將入聖位，有信",
    "T38n1782_01b:1003c08": "根力。有信根故，萬善因此而生；有信力故，",
    "T38n1782_01b:1003c09": "四魔不能屈伏，由斯經首創令生信。二、依《毘",
    "T38n1782_01b:1003c10": "婆沙論》，信者食法味之嘉手。學佛法者，如大",
    "T38n1782_01b:1003c11": "龍象，以信為手，以捨為牙，以念為頸，以慧",
    "T38n1782_01b:1003c12": "為頭，於其兩肩擔集善法。象所食噉，以鼻為",
    "T38n1782_01b:1003c13": "手，故學法者最初信生。三、學者，大商主元規",
    "T38n1782_01b:1003c14": "法寶，故初生信，獲彼聖財。《顯揚論》云「七聖財",
    "T38n1782_01b:1003c15": "者，謂信、戒、聞、捨、慧、慚、愧。信即一焉。」四、《瑜伽",
    "T38n1782_01b:1003c16": "論》云「入一切法，欲為根本，起希望故。作意所",
    "T38n1782_01b:1003c17": "生，數警覺故。觸所集起，時和對故。受所引",
    "T38n1782_01b:1003c18": "攝，領在心故。定為增上，心微寂故。慧為最",
    "T38n1782_01b:1003c19": "勝，擇善惡故。解脫為堅固，息纏縛故。出離為",
    "T38n1782_01b:1003c20": "後邊，覺道滿故。信既為欲依，故最初令起。」五、",
    "T38n1782_01b:1003c21": "《成唯識》云「信如水精珠，能清濁水，能治不信",
    "T38n1782_01b:1003c22": "自性渾濁。」故宣尼云：「兵、食、信三，信不可棄。」《春",
    "T38n1782_01b:1003c23": "秋》亦言「苟有明信，𡼏嵠沼沚之毛、蘋蘩蘊藻",
    "T38n1782_01b:1003c24": "之葉，可薦鬼神、可羞公主也。」六、《俱舍》云「拔",
    "T38n1782_01b:1003c25": "眾生出生死泥，正法為佛手，即正宗也。信為",
    "T38n1782_01b:1003c26": "眾生手，即序分也。兩手相接，出於淤泥。」七、諸",
    "T38n1782_01b:1003c27": "論云：信者能越惡道、離貧賤因，故入聖已有",
    "T38n1782_01b:1003c28": "不壞信，故初令起。以下三解，准經為釋。八、汎",
    "T38n1782_01b:1003c29": "大溟海，假手以行舟；渡生死河，須信以發慧。",
    "T38n1782_01b:1004a01": "九、見珍財寶，手以採拾；聞法寶，藉信而方得。",
    "T38n1782_01b:1004a02": "十、遊曠野，而有手持甲杖以捍群賊。出生死",
    "T38n1782_01b:1004a03": "源，而有信發慧解而斷煩惱。由斯經首「如是",
    "T38n1782_01b:1004a04": "我聞」，為令眾生起正信故。以上合有二十六",
    "T38n1782_01b:1004a05": "釋。言「我聞」者，傳法菩薩自指己身言：如是法",
    "T38n1782_01b:1004a06": "親從佛聞。故名我聞。我謂諸蘊，世俗假者。然",
    "T38n1782_01b:1004a07": "我有三：一、妄所執我，謂外道等所橫計我。二、",
    "T38n1782_01b:1004a08": "假施設我，謂大涅槃樂淨常我，除二乘倒，強",
    "T38n1782_01b:1004a09": "施設故。三、世流布我，謂世共傳天授等名。今",
    "T38n1782_01b:1004a10": "傳法者隨順世間，自指稱我，不同前二，即是",
    "T38n1782_01b:1004a11": "無我之大我也。問：諸佛說法，本除我執。何故",
    "T38n1782_01b:1004a12": "不稱無我聞，乃言我聞？答：以四義故，但稱我",
    "T38n1782_01b:1004a13": "聞。一、言說易故。若言無我，知此說誰？二、順",
    "T38n1782_01b:1004a14": "世間故。三、除無我怖。言無我者，為誰修學？四",
    "T38n1782_01b:1004a15": "者有自他染淨因果事業等故，所以稱我。問：",
    "T38n1782_01b:1004a16": "若爾，何故不稱名字，但稱我耶？答：有三義。一、",
    "T38n1782_01b:1004a17": "示不乖俗。宗雖顯真，言不乖俗；理雖顯妙，言",
    "T38n1782_01b:1004a18": "不乖麁。欲顯真諦不離俗故。二、我者主宰自",
    "T38n1782_01b:1004a19": "在之義。阿難多聞聞持，其聞積集，三慧齊備、",
    "T38n1782_01b:1004a20": "文義兼持，於三藏教總持自在。若稱名字，雖",
    "T38n1782_01b:1004a21": "順正理，無於諸法得自在義。由斯稱我，不",
    "T38n1782_01b:1004a22": "道阿難。三、我者親義。世間共言：我見聞此，",
    "T38n1782_01b:1004a23": "將為親證。若言阿難聞，或非親聞，從他傳受。",
    "T38n1782_01b:1004a24": "今顯親聞世尊所說，非是傳聞，破他疑網，故",
    "T38n1782_01b:1004a25": "不稱字，但言我聞。聞謂耳不發識聽受所",
    "T38n1782_01b:1004a26": "說。今癈耳別，就我總稱，故名我聞。雖依大",
    "T38n1782_01b:1004a27": "乘，根識心所境至和合方名為聞，然根五",
    "T38n1782_01b:1004a28": "義勝於識等，故根名聞。若但聞聲可唯在",
    "T38n1782_01b:1004a29": "耳，既緣名義便在意中，故《瑜伽》言「聞謂比",
    "T38n1782_01b:1004b01": "量。」耳名聞者，親聞於聲，與意為門，意方聞",
    "T38n1782_01b:1004b02": "故。因聞所成，總名為聞。若緣名義，稱之為",
    "T38n1782_01b:1004b03": "聞。既在於意，故合名聞，廢別耳意，總稱我",
    "T38n1782_01b:1004b04": "聞。以耳為門，熏習在總，因聞所成，總名為",
    "T38n1782_01b:1004b05": "聞，故名我聞。慶喜于時雖亦見覺知佛所說，",
    "T38n1782_01b:1004b06": "欲證深理要先聞故、此界以聲為佛事故、希",
    "T38n1782_01b:1004b07": "證菩提要聞熏故，由斯經首不說見覺知，唯",
    "T38n1782_01b:1004b08": "說我聞。據實于時亦見佛說諸餘佛土以光",
    "T38n1782_01b:1004b09": "明等而為佛事，可言見等。龍軍等言：「佛唯有",
    "T38n1782_01b:1004b10": "三法，謂大定、智、悲，久離戲論，曾不說法。由佛",
    "T38n1782_01b:1004b11": "慈悲本願緣力，眾生識上文義相生。此文義",
    "T38n1782_01b:1004b12": "相，雖親依自善根力起，而就強緣名為佛說。」",
    "T38n1782_01b:1004b13": "由耳根力及自意變，故名我聞。故無性云：「聞",
    "T38n1782_01b:1004b14": "者識上，直非直說聚集顯現，以為體性。」若",
    "T38n1782_01b:1004b15": "爾，云何菩薩能說？彼增上生，故作是說。譬如",
    "T38n1782_01b:1004b16": "天等增上力故，令於夢中得論呪等。故經亦",
    "T38n1782_01b:1004b17": "言「始從成道、終至涅槃，於其中間不說一",
    "T38n1782_01b:1004b18": "字。」汝亦不聞親光等言「佛離分別，名無戲",
    "T38n1782_01b:1004b19": "論。豈不說法，名無戲論。謂宜聞者善根本願",
    "T38n1782_01b:1004b20": "緣力，如來識上文義相生。此文義相，是佛利",
    "T38n1782_01b:1004b21": "他善根所起，名為佛說。聞者識心雖不親得，",
    "T38n1782_01b:1004b22": "然似彼相分明顯現，故名我聞。」世親說言：「謂",
    "T38n1782_01b:1004b23": "餘相續識差別故，令餘相續差別識生，彼此",
    "T38n1782_01b:1004b24": "互為增上緣故。」由此經說「我所說法，如手中",
    "T38n1782_01b:1004b25": "葉。未所說法，如林中葉。」此中二解，隨彼兩",
    "T38n1782_01b:1004b26": "文綺互解釋。應知說此如是我聞，意避增減",
    "T38n1782_01b:1004b27": "異分過失。謂如是法，我從佛聞，非他展轉，",
    "T38n1782_01b:1004b28": "顯示聞者有所堪能，諸有所聞皆離增減",
    "T38n1782_01b:1004b29": "異分過失。非如愚夫無所堪能，諸有所聞",
    "T38n1782_01b:1004c01": "或不能離增減異分。結集法時，傳佛教者依",
    "T38n1782_01b:1004c02": "如來教，初說此言，為令眾生恭敬信受，言如",
    "T38n1782_01b:1004c03": "是法我從佛聞，文義決定，無所增減。是故聞",
    "T38n1782_01b:1004c04": "者，應正聞已，如理思惟，當勤修學。",
    "T38n1782_01b:1004c05": "經　一時。贊曰：第二說教時分也。法王啟化，",
    "T38n1782_01b:1004c06": "機器咸集，說聽事訖，總名一時。此就剎那相",
    "T38n1782_01b:1004c07": "續無斷、說聽究竟，假名一時。論有二解：一者",
    "T38n1782_01b:1004c08": "道理時。說聽二徒離唯現在，五蘊諸行剎那",
    "T38n1782_01b:1004c09": "生滅。即此現法，有酬於前、引後之義，即以所",
    "T38n1782_01b:1004c10": "酬假名過去、即以所引假名未來，並於現在",
    "T38n1782_01b:1004c11": "法上假立。即說聽者五蘊諸法，剎那生滅前",
    "T38n1782_01b:1004c12": "後相生，事緒究竟假立三世，總名一時，非一",
    "T38n1782_01b:1004c13": "生滅之一時也。二者唯識時。說聽二徒識心",
    "T38n1782_01b:1004c14": "之上變作三時相狀而起，實是現在，隨心分",
    "T38n1782_01b:1004c15": "限變作短長，事緒終訖，總名一時。如夢所",
    "T38n1782_01b:1004c16": "見謂有多生，覺位唯心都無實境。聽者心",
    "T38n1782_01b:1004c17": "變三世亦爾，唯意所緣不相應行蘊法界法",
    "T38n1782_01b:1004c18": "處所攝。此言一時，一則不定約剎那、二則不",
    "T38n1782_01b:1004c19": "定約相續、三不定約四時六時八時十二時",
    "T38n1782_01b:1004c20": "等、四不定約成道已後年數時節，名為一時。",
    "T38n1782_01b:1004c21": "但是聽者根熟感佛為說，說者慈悲應機為",
    "T38n1782_01b:1004c22": "談，說聽事訖總名一時。不定約剎那者，聽法",
    "T38n1782_01b:1004c23": "之徒根器或鈍，說時雖短、聽解時長，或說者",
    "T38n1782_01b:1004c24": "時長、聽者亦久，於一剎那猶未能解，故非剎",
    "T38n1782_01b:1004c25": "那。亦不定約相續者，由能說者得陀羅尼，說",
    "T38n1782_01b:1004c26": "一字義一切皆了，或能聽者得淨耳意，聞一",
    "T38n1782_01b:1004c27": "字時一切能了解，故非相續。由於一會聽",
    "T38n1782_01b:1004c28": "者根機有利有鈍，如來神力或延短念為",
    "T38n1782_01b:1004c29": "長、或促多劫為短念亦不定故，總約說聽",
    "T38n1782_01b:1005a01": "究竟名一時，不可別說。亦不定約四時六時",
    "T38n1782_01b:1005a02": "八時十二時者，一日一月照四天下，長短",
    "T38n1782_01b:1005a03": "喧寒、近遠晝夜諸方不定，恒二天下同起用",
    "T38n1782_01b:1005a04": "故。又除人等，上諸天等無此四時及八時等。",
    "T38n1782_01b:1005a05": "經擬上地諸方流通，若說四時等，流行不遍",
    "T38n1782_01b:1005a06": "故，所以不說四時八時等。亦不定約成道已",
    "T38n1782_01b:1005a07": "後年數時節者，三乘凡聖所見，佛身報化、年",
    "T38n1782_01b:1005a08": "歲短長、成道已來近遠、所說之法淺深半滿，",
    "T38n1782_01b:1005a09": "各不同故。經擬三乘凡聖同聞，故不別說成",
    "T38n1782_01b:1005a10": "道已後若干年歲。然諸經中有說四時者，《涅",
    "T38n1782_01b:1005a11": "槃經》云「二月十五日」。有說六時八時十二時",
    "T38n1782_01b:1005a12": "等名者，《涅槃經》云「於其晨朝嚼楊枝時」，《金剛",
    "T38n1782_01b:1005a13": "般若》云「飯食訖，收衣鉢。洗足已，敷座而坐」，",
    "T38n1782_01b:1005a14": "日正午時說。《上生經》云「於初夜分」。《遺教經》",
    "T38n1782_01b:1005a15": "云「於其中夜，寂然無聲」。有說成道已後年數",
    "T38n1782_01b:1005a16": "時節者，《十地經》云「第二七日，於他化自在天",
    "T38n1782_01b:1005a17": "王宮摩尼寶藏殿內說。」《法花經》云「三七日中",
    "T38n1782_01b:1005a18": "思惟是已，趣波羅奈，轉四諦論。」又《無量義經》",
    "T38n1782_01b:1005a19": "言「我成道來，四十餘年」等。雖有是說，隨一方",
    "T38n1782_01b:1005a20": "城聞見結集且作是說，仍非初題說法時也，",
    "T38n1782_01b:1005a21": "是故但應總說一時。問：處中有淨穢，隨機定",
    "T38n1782_01b:1005a22": "說處。時中凡聖殊，何容不別說？答：說處標淨",
    "T38n1782_01b:1005a23": "穢，淨穢可定知。說時有短長，聖凡不可准。一",
    "T38n1782_01b:1005a24": "會機宜有利有鈍，長時短時如何定准？故處",
    "T38n1782_01b:1005a25": "可定說，而時但總言。",
    "T38n1782_01b:1005a26": "經　一時薄伽梵。贊曰：說教主也。佛有十",
    "T38n1782_01b:1005a27": "號，此即第十名焉。薄伽者聲，梵謂具德。若有",
    "T38n1782_01b:1005a28": "為此薄伽聲，自能破四魔、具六種德，名薄",
    "T38n1782_01b:1005a29": "伽梵。且分段生死四魔者，一煩惱魔、二蘊",
    "T38n1782_01b:1005b01": "魔、三死魔、四天魔。百二十八根本煩惱及隨",
    "T38n1782_01b:1005b02": "煩惱，名煩惱魔。有漏五蘊，名為蘊魔。無常死",
    "T38n1782_01b:1005b03": "滅，名為死魔。他化天子，名為天魔。此四能破",
    "T38n1782_01b:1005b04": "壞善事、能令有情流轉生死，損害深重，偏稱",
    "T38n1782_01b:1005b05": "為魔。佛能破之，名薄伽梵。若據化相，菩提樹",
    "T38n1782_01b:1005b06": "下入金剛喻定，破煩惱魔。捨第五分壽，沙羅",
    "T38n1782_01b:1005b07": "雙林入無餘涅槃，破蘊魔。留死三月，為破",
    "T38n1782_01b:1005b08": "死魔，於死自在故能留身。菩提樹下得成道",
    "T38n1782_01b:1005b09": "已，先入慈定，為破天魔，據其實破。十住菩",
    "T38n1782_01b:1005b10": "薩八相成道，能伏天魔，雖此經下歎菩薩德",
    "T38n1782_01b:1005b11": "中，八地已上菩薩降伏魔怨、制諸外道，歎",
    "T38n1782_01b:1005b12": "其能。非今始破。又能破四，要是八地以上，",
    "T38n1782_01b:1005b13": "故今讚之，非說天魔八地方破。蘊魔者，七地",
    "T38n1782_01b:1005b14": "以前有分段死麁有漏蘊，或未能滅、或初",
    "T38n1782_01b:1005b15": "地捨，八地以上變易生定捨麁蘊魔。若捨細",
    "T38n1782_01b:1005b16": "者，要解脫道，得成佛已四智都圓，有漏方",
    "T38n1782_01b:1005b17": "捨。煩惱魔者，不共無明伴類煩惱，十住第四",
    "T38n1782_01b:1005b18": "生貴住中制伏名捨，加行位中能頓伏捨。分",
    "T38n1782_01b:1005b19": "別煩惱種子隨眠，初地斷捨。俱生煩惱，地前",
    "T38n1782_01b:1005b20": "漸伏捨，初地以上能頓伏捨。然有菩薩，七",
    "T38n1782_01b:1005b21": "地已前時時故起，八地以上決定伏捨。金",
    "T38n1782_01b:1005b22": "剛心起，種習俱盡，方永斷捨。其所知障分別",
    "T38n1782_01b:1005b23": "者，如分別煩惱魔。俱生者，十地之中地地能",
    "T38n1782_01b:1005b24": "斷。六識中者，至金剛心，并第七識一時俱",
    "T38n1782_01b:1005b25": "捨。其死魔者，分段死魔，有入初地受變易身",
    "T38n1782_01b:1005b26": "即便永捨；有至八地方受變易，彼時方捨其",
    "T38n1782_01b:1005b27": "變易死；決定成佛，解脫道中方能永破。今顯",
    "T38n1782_01b:1005b28": "世尊四皆破盡，名薄伽梵。故《瑜伽》云「坦然安",
    "T38n1782_01b:1005b29": "坐妙菩提座，能破四魔，名薄伽梵。」又具六德。",
    "T38n1782_01b:1005c01": "六德者，《佛地論》云「自在熾盛與端嚴，名稱吉",
    "T38n1782_01b:1005c02": "祥及尊貴，具足如是六種義，應知總名為薄",
    "T38n1782_01b:1005c03": "伽。」一自在義，永不繫屬諸煩惱故。二熾盛義，",
    "T38n1782_01b:1005c04": "炎猛智火所燒練故。三端嚴義，具諸相好所",
    "T38n1782_01b:1005c05": "莊飾故。四名稱義，一切殊勝功德圓滿無不",
    "T38n1782_01b:1005c06": "知故。五吉祥義，一切世間親近供養，咸稱讚",
    "T38n1782_01b:1005c07": "故。六尊責義，具一切德，常起方便利益安樂",
    "T38n1782_01b:1005c08": "一切有情無懈癈故。由是六德，名薄伽梵。唯",
    "T38n1782_01b:1005c09": "此一名，總含眾德，世咸尊重。故諸外道，皆",
    "T38n1782_01b:1005c10": "稱本師名薄伽梵。由此世尊令諸經首皆置",
    "T38n1782_01b:1005c11": "此名。古諸譯經皆欲省略，不論義之具闕並",
    "T38n1782_01b:1005c12": "安佛名。其十號中，佛為第九、薄伽梵為第十，",
    "T38n1782_01b:1005c13": "第十一名總苞九德，故今初唱。而或者改之，",
    "T38n1782_01b:1005c14": "安置佛稱，雖所詮不異，能詮名義稍殊。由此",
    "T38n1782_01b:1005c15": "後魏菩提流支法師云：「婆伽婆，語雖稍訛，",
    "T38n1782_01b:1005c16": "意無別也。」如《佛地疏》具詳之矣。問：此三身",
    "T38n1782_01b:1005c17": "中，何身所攝？答。准處施化，即是化身。菩薩",
    "T38n1782_01b:1005c18": "在中，持髻復言：「我見土淨。」故知通是他受用",
    "T38n1782_01b:1005c19": "佛。應化非真亦非說法者，推功歸本即是法",
    "T38n1782_01b:1005c20": "身。應物之身不能獨起，必由化生，通自受",
    "T38n1782_01b:1005c21": "用。但以由機不同、一處見異，不可定言化報",
    "T38n1782_01b:1005c22": "之體。准處言之，定是化佛。故下經言「釋迦如",
    "T38n1782_01b:1005c23": "來隱覆無量尊貴功德，為欲度斯下劣人故，",
    "T38n1782_01b:1005c24": "是故現此雜穢土耳。」故知是化。今顯主尊法",
    "T38n1782_01b:1005c25": "必殊勝，故初經首置薄伽梵。",
    "T38n1782_01b:1005c26": "經　住廣嚴城菴羅衛林。贊曰：化處也。此是",
    "T38n1782_01b:1005c27": "中印度境，國名吠舍離，此云廣嚴，舊云毘耶",
    "T38n1782_01b:1005c28": "離、毘舍離、維耶離，皆訛也。此國周五千餘",
    "T38n1782_01b:1005c29": "里，國大都城今雖頹毀，故基尚在，周六七十",
    "T38n1782_01b:1006a01": "里，王宮城基周四五里。宮城西北五六里間",
    "T38n1782_01b:1006a02": "有一伽藍，習正量部。傍有窣都波，佛於此說",
    "T38n1782_01b:1006a03": "說無垢稱經，時長者子寶性獻蓋處。伽藍正",
    "T38n1782_01b:1006a04": "北三四里，是菴羅女薗，持以施佛，佛常於此",
    "T38n1782_01b:1006a05": "坐。伽藍東北三四里，有無垢稱故宅。去此不",
    "T38n1782_01b:1006a06": "遠有一神舍，其狀壘博。傳云：積石是無垢",
    "T38n1782_01b:1006a07": "稱現疾說法處。去此不遠有窣都波，是寶性",
    "T38n1782_01b:1006a08": "故宅，去此不遠有菴波羅女故宅。其大都城",
    "T38n1782_01b:1006a09": "更無別號，以國名名之，以都城名號，是故",
    "T38n1782_01b:1006a10": "國名廣嚴，城亦名廣嚴。住者，遊化所居，目之",
    "T38n1782_01b:1006a11": "為住。廣嚴者，廣者寬大，勝餘國之都城。嚴者",
    "T38n1782_01b:1006a12": "飾麗，越諸王之宮宇。一俗事豐雕、二真徒博",
    "T38n1782_01b:1006a13": "飾，名為廣嚴。表此經義苞羅一切名廣，萬德",
    "T38n1782_01b:1006a14": "莊嚴名嚴。菴羅者，天竺有菓名菴沒羅，",
    "T38n1782_01b:1006a15": "今語略故，除其沒字。其城有女，以果為名，曰",
    "T38n1782_01b:1006a16": "菴沒羅女。有勝園，林樹繁欝、泉源澄鏡、花草",
    "T38n1782_01b:1006a17": "綺靡、山石崔嵬，足以湛心靈、足以進尊聖。",
    "T38n1782_01b:1006a18": "其女每修園樹，重而自守，名之為衛。衛者唐",
    "T38n1782_01b:1006a19": "音，論其自守其林，故名為衛。女持施佛，佛",
    "T38n1782_01b:1006a20": "恒遊息，故以為名。菓有當果之徵，衛有寶重",
    "T38n1782_01b:1006a21": "之意。顯聞妙法以修行，當果決定可期。妙法",
    "T38n1782_01b:1006a22": "不可輕，然每勤常令寶衛，所以此處說此深",
    "T38n1782_01b:1006a23": "經。乍觀女園與獻蓋處別，佛在園內、蓋在外",
    "T38n1782_01b:1006a24": "陳，標迹南北不同，理亦不為乖爽也。在園處",
    "T38n1782_01b:1006a25": "寂，顯離憒鬧自居；標城唱諠，表起慈悲以",
    "T38n1782_01b:1006a26": "濟物。故城園雙舉，為利道俗二徒，亦不相違",
    "T38n1782_01b:1006a27": "也。舊有解云：女從菴羅樹生，猶如奈女，故以",
    "T38n1782_01b:1006a28": "為名。此解不爾，非所聞故。然法花靈山、般若",
    "T38n1782_01b:1006a29": "舍衛、涅槃有金河、此經廣嚴城，各有由矣。",
    "T38n1782_01b:1006b01": "問：觀此化處，實乃穢方。梵王何以言我見此",
    "T38n1782_01b:1006b02": "土由來淨也？答：令彰佛慈悲，化標穢處，理實",
    "T38n1782_01b:1006b03": "菩薩所見但住淨方。淨穢由于二心，根報",
    "T38n1782_01b:1006b04": "化起於凡聖，變佛非定准，處亦可知。不可",
    "T38n1782_01b:1006b05": "淨穢雙彰，但標一化之處，義准三土，亦不相",
    "T38n1782_01b:1006b06": "違。以佛定土，理誠可悉。",
    "T38n1782_01b:1006b07": "經　與大苾芻眾八千人俱。贊曰：自下第二",
    "T38n1782_01b:1006b08": "眾圓滿也。初總略以四門分別：一彰來意、二",
    "T38n1782_01b:1006b09": "顯權實、三定多少、四眾次第。來意有五：一、證",
    "T38n1782_01b:1006b10": "經可信。拂彼三疑：一疑慶喜自談、二疑從他",
    "T38n1782_01b:1006b11": "聞說、三疑非佛所演。今舉時眾證法無疑，令",
    "T38n1782_01b:1006b12": "生信故。《智度論》云「說時方人，令生信也。」二、顯",
    "T38n1782_01b:1006b13": "德尊高。佛德尊高，大眾奔會。佛居于四眾，映",
    "T38n1782_01b:1006b14": "蔽群生，若帝釋臨天、梵王處定。故經下云",
    "T38n1782_01b:1006b15": "「譬如大寶妙高山王處於大海，巍然逈出。佛",
    "T38n1782_01b:1006b16": "踞師子勝藏之座，顯耀威光蔽于大眾，亦復",
    "T38n1782_01b:1006b17": "如是。」三、彰後發揚。鶖子生疑，大千變淨。妙祥",
    "T38n1782_01b:1006b18": "道備，佛遣對揚。二聖為發起之先，八部為隨",
    "T38n1782_01b:1006b19": "信之後。四、當機獲益。八部四眾有發無上之",
    "T38n1782_01b:1006b20": "心，菩薩聲聞成剋菩提之意。隨緣語道，著在",
    "T38n1782_01b:1006b21": "經文，如上已陳，故不繁引。五、輔翼瞻仰，軌範",
    "T38n1782_01b:1006b22": "引攝。《佛地論》云「菩薩聲聞，輔冀圓滿。八部四",
    "T38n1782_01b:1006b23": "眾，眷屬圓滿。皆由慈悲廣起、安忍普資，咸",
    "T38n1782_01b:1006b24": "便便有靈，誰不奔挹。諸眾集，為引餘生發",
    "T38n1782_01b:1006b25": "心。」經既具陳，復勸令時發意。夫來佛所，略有",
    "T38n1782_01b:1006b26": "二緣：一為瞻仰、二為聞法。機熟者，會道於當",
    "T38n1782_01b:1006b27": "時；未熟者，發心於即日。顯權實者，准《佛地",
    "T38n1782_01b:1006b28": "經》淨土中說聲聞八部，並是諸佛菩薩化作，",
    "T38n1782_01b:1006b29": "莊嚴道場，引攝眾生令發妙意。《無量壽經》云",
    "T38n1782_01b:1006c01": "「其水鳥等，皆佛化作。」准此經中，一切菩薩生",
    "T38n1782_01b:1006c02": "此土者，亦隱勝德，起堅固悲，隨類生攝。故知",
    "T38n1782_01b:1006c03": "佛居穢土，聲聞為實、菩薩為權；佛居淨方，聲",
    "T38n1782_01b:1006c04": "聞為權、菩薩為實。准處淨穢，其義可知。餘眾",
    "T38n1782_01b:1006c05": "實權，理難准定。准有方丈天女、取食菩薩，經",
    "T38n1782_01b:1006c06": "文稱化，餘類難知。定多少者，凡聖而論有二：",
    "T38n1782_01b:1006c07": "菩薩聲聞為聖，餘眾為凡。或初後眾：本在菴",
    "T38n1782_01b:1006c08": "園，為初眾；無垢稱之所持來至園，為後眾。部",
    "T38n1782_01b:1006c09": "類而論有三：一大聖眾、二八部眾、三四部眾。",
    "T38n1782_01b:1006c10": "前後一切菩薩聲聞，為大聖眾。一切有威德",
    "T38n1782_01b:1006c11": "凡類，為八部眾。釋梵護世等，入八部中天，故",
    "T38n1782_01b:1006c12": "不別說。若在人趣，入道居俗，有戒行之流名",
    "T38n1782_01b:1006c13": "四部眾。或為四眾，第三此方諸天眾，餘三如",
    "T38n1782_01b:1006c14": "前。前後合有九眾。初有七眾：一聲聞眾；二菩",
    "T38n1782_01b:1006c15": "薩眾；三他方梵王眾；四他方帝釋眾；五威靈",
    "T38n1782_01b:1006c16": "八部眾；六此方諸天眾，下經八部眾下，列釋",
    "T38n1782_01b:1006c17": "梵護世等故，舊經無之；七戒行四部眾。後有",
    "T38n1782_01b:1006c18": "二眾：一無垢稱眾。〈菩薩行品〉中，掌持至佛所。",
    "T38n1782_01b:1006c19": "〈香臺品〉中，妙香國有九百萬菩薩與飯俱來，",
    "T38n1782_01b:1006c20": "入維摩詰舍。又為長者主月蓋從八萬四千",
    "T38n1782_01b:1006c21": "人，來入維摩詰舍。此皆後與無垢稱俱來，入",
    "T38n1782_01b:1006c22": "無垢稱眾。二妙喜世界眾，即阿閦佛國。無垢",
    "T38n1782_01b:1006c23": "稱在佛所，以神通力掌持至此。別而為論，有",
    "T38n1782_01b:1006c24": "十九：一聲聞、二菩薩、三他方梵王、四他方",
    "T38n1782_01b:1006c25": "帝釋、五餘天、六龍、七藥叉、八犍達縛、九阿",
    "T38n1782_01b:1006c26": "素落、十揭露荼、十一緊捺落、十二莫呼落伽、",
    "T38n1782_01b:1006c27": "十三此方梵釋眾、十四苾芻、十五苾芻尼、十",
    "T38n1782_01b:1006c28": "六部波素迦、十七鄔波斯迦、十八無垢稱",
    "T38n1782_01b:1006c29": "眾、十九不動佛眾。於中有四門眾異：一三界，",
    "T38n1782_01b:1007a01": "無無色。《仁王》具有，此經無之。機宜未熟，於法",
    "T38n1782_01b:1007a02": "無緣故。二五趣，無地獄。《陀羅尼經》具有，此經",
    "T38n1782_01b:1007a03": "無之。修大乘心必容豫之所，地獄無暇，故此",
    "T38n1782_01b:1007a04": "不來。明呪威神，本為拔苦，故說陀羅尼有地",
    "T38n1782_01b:1007a05": "獄眾。三君臣，無二王。《法花》具有，此經無之。",
    "T38n1782_01b:1007a06": "輪王小王，二俱不列。四三乘，無獨覺。《仁王》",
    "T38n1782_01b:1007a07": "具有，此經無之。獨覺多出無佛之世，時無機",
    "T38n1782_01b:1007a08": "熟，所以不舉。眾次第者，《佛地論》有釋。今有四",
    "T38n1782_01b:1007a09": "義：一形相不同、二坐有近遠、三戒行有異隨",
    "T38n1782_01b:1007a10": "類化生、四令諸菩薩於聲聞眾捨憍慢故。此",
    "T38n1782_01b:1007a11": "乃聲聞菩薩次第；餘眾次第，隨應當知。初列",
    "T38n1782_01b:1007a12": "眾中，有四圓滿：一行圓滿、二數圓滿、三功德",
    "T38n1782_01b:1007a13": "圓滿、四威儀圓滿。行圓滿中有四：一聲聞，修",
    "T38n1782_01b:1007a14": "小乘行，苾芻為名。二菩薩，修大乘行，以菩薩",
    "T38n1782_01b:1007a15": "為目。三諸菩薩，常隨類化，身相不定，故名菩",
    "T38n1782_01b:1007a16": "薩。四聲聞形定，說為苾芻。數圓滿者，「聲聞八",
    "T38n1782_01b:1007a17": "千、菩薩三萬二千」等。功德圓滿者，「皆為一切",
    "T38n1782_01b:1007a18": "眾聖所識」等。攝別合有四十一句是。威儀圓",
    "T38n1782_01b:1007a19": "滿者，「爾時世尊，無量百千諸來大眾」等是。此",
    "T38n1782_01b:1007a20": "四圓滿，菩薩具足。聲聞有三：一行滿，名苾芻",
    "T38n1782_01b:1007a21": "故。二數滿，八千人等。三威儀滿，同前菩薩。",
    "T38n1782_01b:1007a22": "今顯菩薩具內外修，故偏顯德。聲聞不爾，略",
    "T38n1782_01b:1007a23": "不歎德，不同餘經。他方梵王及天帝釋，具二",
    "T38n1782_01b:1007a24": "圓滿：一數、二威儀。不以行為名，不歎其德",
    "T38n1782_01b:1007a25": "故。苾芻等四眾亦二：一行、二威儀，不歎其",
    "T38n1782_01b:1007a26": "德、不標數故。餘八部眾，唯有其一，謂威儀",
    "T38n1782_01b:1007a27": "滿，不以行為名、不歎其德、不列其數故。眾成",
    "T38n1782_01b:1007a28": "就中，文復有二：初列大眾、後辨威儀。列眾",
    "T38n1782_01b:1007a29": "有二：一聖、二凡。菩薩聲聞為聖，八部四眾為",
    "T38n1782_01b:1007b01": "凡。或為三：一大聖眾、二八部眾、三四部眾。",
    "T38n1782_01b:1007b02": "或為六，如前說。聖眾為二：一聲聞、二菩薩，",
    "T38n1782_01b:1007b03": "此初也。佛共兼會，名之為與。大有五義：一名",
    "T38n1782_01b:1007b04": "稱大，大眾大人所知識故。二位次大，皆住聖",
    "T38n1782_01b:1007b05": "果，非凡位故。三功德大，或諸漏盡，證智斷",
    "T38n1782_01b:1007b06": "故。四修行大，求大菩提，修廣業故。五徒眾",
    "T38n1782_01b:1007b07": "大，八千人故。梵云苾芻，此有五義：一怖魔，",
    "T38n1782_01b:1007b08": "創心出家，四魔怖故。二乞士，以乞自活，濟自",
    "T38n1782_01b:1007b09": "他故。三淨命，離五邪命，明正三業故。四淨",
    "T38n1782_01b:1007b10": "戒，住戒威德，曾不缺故。五破惡，修道獲果，",
    "T38n1782_01b:1007b11": "斷煩惱故。僧伽名眾，證理法事二俱和故。學",
    "T38n1782_01b:1007b12": "無學數，合有八千。與佛同處，復名俱也。",
    "T38n1782_01b:1007b13": "經　菩薩摩訶薩三萬二千。贊曰：下明菩薩",
    "T38n1782_01b:1007b14": "眾中有四，一標類舉數；二歎彰功德；三別列",
    "T38n1782_01b:1007b15": "名；四牒總結，「如是等上首菩薩」下是。此初文",
    "T38n1782_01b:1007b16": "也。菩薩摩訶薩，類也。三萬二千，數也。菩提",
    "T38n1782_01b:1007b17": "薩埵，略言菩薩，合有四釋：一菩提覺義，智所",
    "T38n1782_01b:1007b18": "求佛果。薩埵有情義，則所度眾生。《攝論》云「以",
    "T38n1782_01b:1007b19": "菩提薩埵為所緣境，故言菩薩。」菩薩所修自",
    "T38n1782_01b:1007b20": "他二利，二利即二行，故以為名。又菩提如前，",
    "T38n1782_01b:1007b21": "薩埵有情義，謂諸菩薩猶有異熟識，故得名",
    "T38n1782_01b:1007b22": "有情。求大菩提之有情者，簡異所餘諸有情",
    "T38n1782_01b:1007b23": "者，故名菩薩。又菩提如前，薩埵勇健義，不憚",
    "T38n1782_01b:1007b24": "處時、不悋財命，求大菩提之勇健義者，簡",
    "T38n1782_01b:1007b25": "餘生死之勇健者，故名菩薩。故《攝論》云「有志",
    "T38n1782_01b:1007b26": "有能，故名菩薩。」《十一面經》云「菩提即般若，薩",
    "T38n1782_01b:1007b27": "埵謂方便。」《法花》云「諸佛所證，甚深難解。有所",
    "T38n1782_01b:1007b28": "言說，意趣難知。」即有智慧及有方便，有實",
    "T38n1782_01b:1007b29": "智權智、真智修智、理智事智，自利利他，故",
    "T38n1782_01b:1007c01": "名菩薩。摩訶薩埵，略言摩訶薩。摩訶大義，薩",
    "T38n1782_01b:1007c02": "埵如前，為簡二乘地前凡類。乃簡七地已前",
    "T38n1782_01b:1007c03": "菩薩，故立大名。是等皆是八地已上，非前位",
    "T38n1782_01b:1007c04": "故。三萬二千，現所機會，但標上位；下位准",
    "T38n1782_01b:1007c05": "知，故不標別。",
    "T38n1782_01b:1007c06": "經　皆為一切眾生所識。贊曰：自下第二彰",
    "T38n1782_01b:1007c07": "歎功德。於中總有四十一句，初四十句別歎",
    "T38n1782_01b:1007c08": "功德，後一句總結德深廣卒陳難盡。舊經但",
    "T38n1782_01b:1007c09": "有三十八句。此中第十句念定總持無不圓",
    "T38n1782_01b:1007c10": "滿，第十一句建立無彰解脫智門，舊經合云",
    "T38n1782_01b:1007c11": "「心常安住無礙解脫」。此第三十一句正直審",
    "T38n1782_01b:1007c12": "諦柔和微密，舊經脫之。此第三十四句獲無",
    "T38n1782_01b:1007c13": "等等佛智灌頂，第三十五句近力無畏不共",
    "T38n1782_01b:1007c14": "佛法，舊經合云「近無等等佛自在慧十力無",
    "T38n1782_01b:1007c15": "畏十八不共」。所以但有三十八句。古人亦有",
    "T38n1782_01b:1007c16": "十地別科，此中但讚八地以上，或第十地因",
    "T38n1782_01b:1007c17": "位究竟，非讚前位、非七地前神通成辦，永離",
    "T38n1782_01b:1007c18": "障纏、總持等滿故。其間文句疎謬，至文當釋。",
    "T38n1782_01b:1007c19": "此中初有四十句，別歎德中分為二十一種",
    "T38n1782_01b:1007c20": "殊勝功德。初二句，他悉外化德。次二句，他",
    "T38n1782_01b:1007c21": "護自護德。次三句，利他繼他德。利他中有二，",
    "T38n1782_01b:1007c22": "說法、善友為二句故。次二句，降惡人法德。次",
    "T38n1782_01b:1007c23": "三句，內德外辨德。內德有二，能發、所發為二",
    "T38n1782_01b:1007c24": "句故。念定總持為能發因，解脫智門為所",
    "T38n1782_01b:1007c25": "發果，智由念定總持起故。次二句，行成智滿",
    "T38n1782_01b:1007c26": "德。六度行成，三無生忍智滿。次二句，說法達",
    "T38n1782_01b:1007c27": "理德。次二句，知根能伏德。次三句，因嚴果遂",
    "T38n1782_01b:1007c28": "德。果遂有二，獲妙體、離惡嚴為二句故。次",
    "T38n1782_01b:1007c29": "二句，名高信重德。次二句，法勝音妙德。次一",
    "T38n1782_01b:1008a01": "句，離邊會中德。次二句，決定深大德。次一",
    "T38n1782_01b:1008a02": "句，超出情計德。次二句，積善離惡德。次二",
    "T38n1782_01b:1008a03": "句，達理證真德。次二句，紹位繼道德。次二",
    "T38n1782_01b:1008a04": "句，不住二邊德。除惡趣、越深坑，棄緣起、分",
    "T38n1782_01b:1008a05": "生死，為二類，並不住生死邊；示現趣生，不住",
    "T38n1782_01b:1008a06": "涅槃邊。次一句，應病說藥德。次一句，內外",
    "T38n1782_01b:1008a07": "二嚴德。次一句，自他不虛德。准義依文，且為",
    "T38n1782_01b:1008a08": "此制，諸有智者如理應知。又四十一句別歎",
    "T38n1782_01b:1008a09": "德中，應一一為名，皆為一切眾望所識。此歎",
    "T38n1782_01b:1008a10": "菩薩德大位高，智者所識。殊勝功德，國王大",
    "T38n1782_01b:1008a11": "臣長者居士諸有德藝所推望者，即是翹楚。",
    "T38n1782_01b:1008a12": "鑒別人物，名為眾望。今諸菩薩，為此一切眾",
    "T38n1782_01b:1008a13": "推望者之所識知。譬如垂耳長鳴，王良見",
    "T38n1782_01b:1008a14": "識。此諸菩薩位大德高，人物所識，亦復如",
    "T38n1782_01b:1008a15": "是，非諸凡愚所能識悉。縱餘識悉，未以為",
    "T38n1782_01b:1008a16": "珍。如《智度論》云「天王人王大人所識。」今此要",
    "T38n1782_01b:1008a17": "在人物所識。又此菩薩，皆為一切大眾瞻望、",
    "T38n1782_01b:1008a18": "大眾識悉，二義俱得；舊云「眾所識知」，乃冗",
    "T38n1782_01b:1008a19": "此義。",
    "T38n1782_01b:1008a20": "經　大神通業修已成得。贊曰：此歎利他妙",
    "T38n1782_01b:1008a21": "用功德，能遍十方起難思化，因已辦故。業者",
    "T38n1782_01b:1008a22": "事業，作用之義，體即神通。菩薩事業、利他作",
    "T38n1782_01b:1008a23": "用，即神通故。《成唯識論》第九卷中，解第十地",
    "T38n1782_01b:1008a24": "二愚：一大神通，即所起事業故。舊經云「大智",
    "T38n1782_01b:1008a25": "本行皆悉成就」，文言雖總本行，亦即神通利",
    "T38n1782_01b:1008a26": "物。",
    "T38n1782_01b:1008a27": "經諸佛威德至能攝正法。贊曰：上二句修",
    "T38n1782_01b:1008a28": "行廣大諸佛攝受功德。下二句輕身重道含",
    "T38n1782_01b:1008a29": "持妙法功德。八地以上，於諸行中能修諸行，",
    "T38n1782_01b:1008b01": "於無相海任運進修。十方諸佛舒手摩頂，以",
    "T38n1782_01b:1008b02": "神通威、用福慧德，於一切時增如其力，任",
    "T38n1782_01b:1008b03": "持不捨。故名修行廣大佛攝受德。舊云「建立」，",
    "T38n1782_01b:1008b04": "便無是義。法城有二：一法即是城，此諸菩薩",
    "T38n1782_01b:1008b05": "如守城者，常外捍御，不令損壞諸佛法教。",
    "T38n1782_01b:1008b06": "而修行者，名城中人。城者，防援外御之義。防",
    "T38n1782_01b:1008b07": "援城內諸修行者，外御四魔不令侵橫，故",
    "T38n1782_01b:1008b08": "法名城。或復正法如城中人，菩薩如城。菩薩",
    "T38n1782_01b:1008b09": "善為護法之城。此諸菩薩捨身命財，護持正",
    "T38n1782_01b:1008b10": "法、能攝正法。即《勝鬘經》攝受正法。正法有",
    "T38n1782_01b:1008b11": "四：教、理、行、果。於此四中，並能攝受領納屬",
    "T38n1782_01b:1008b12": "己，或復攝持曾不暫捨。隨其所應，於四法",
    "T38n1782_01b:1008b13": "中並能攝之，於法能學能說、於理能觀能",
    "T38n1782_01b:1008b14": "達、於行能修能習、於果能知能證。或斷一切",
    "T38n1782_01b:1008b15": "惡、修一切善、度一切生，名攝正法，凡所修",
    "T38n1782_01b:1008b16": "善皆攝正法、凡所棄惡皆攝正法、凡所利",
    "T38n1782_01b:1008b17": "生皆攝正法。故《勝鬘》云「攝受正法者，即",
    "T38n1782_01b:1008b18": "是無量得一切佛法，攝八萬四千法門，捨身",
    "T38n1782_01b:1008b19": "命財攝正法故。」此中善字，不但善護法城，通",
    "T38n1782_01b:1008b20": "下亦能善攝正法。或善別說，不須通下，以",
    "T38n1782_01b:1008b21": "護法城復能攝之故。是輕身重道、含持妙法",
    "T38n1782_01b:1008b22": "功德。",
    "T38n1782_01b:1008b23": "經　以大師子至周遍十方。贊曰：廣大說法覺",
    "T38n1782_01b:1008b24": "悟功德。下云「演法無畏，猶師子吼。」乍觀與",
    "T38n1782_01b:1008b25": "此中覺悟義同。下以說法決定無畏，如師子",
    "T38n1782_01b:1008b26": "吼；今以覺悟眾生，令增道意，如師子吼，故不",
    "T38n1782_01b:1008b27": "同也。師子吼時，能為十一事。《涅槃經》云「一為",
    "T38n1782_01b:1008b28": "破諸實非師子詐稱師子、二自試身力、三自",
    "T38n1782_01b:1008b29": "淨住處、四令了知處、五令群輩無怖畏心、六",
    "T38n1782_01b:1008c01": "眠者得寤、七令諸禽獸不得放逸、八令諸獸",
    "T38n1782_01b:1008c02": "咸來歸附、九為調伏大香象等、十為教諸子、",
    "T38n1782_01b:1008c03": "十一莊嚴眷屬。此諸菩薩為師子吼，亦復如",
    "T38n1782_01b:1008c04": "是。一為摧魔軍；二為現眾力；三開佛行處；四",
    "T38n1782_01b:1008c05": "為邪見作歸依處；五為安撫怖畏眾生；六覺",
    "T38n1782_01b:1008c06": "悟無明睡眠眾生；七行惡法者為作悔心；八",
    "T38n1782_01b:1008c07": "開示邪見，令諸眾生知六師等非正師子；",
    "T38n1782_01b:1008c08": "九為破諸富蘭那等，亦令二乘生變悔心；十",
    "T38n1782_01b:1008c09": "教五住諸菩薩等生大力心；十一為令正見",
    "T38n1782_01b:1008c10": "之心於邪見者不生悋心。」由諸菩薩能",
    "T38n1782_01b:1008c11": "摧伏故，以大師子吼聲敷演。敷謂開發，警",
    "T38n1782_01b:1008c12": "悟初機。演謂廣談，覺察根熟。既住十地，能遍",
    "T38n1782_01b:1008c13": "十方雲雨說法，其說法聲遠播十方，美妙音",
    "T38n1782_01b:1008c14": "聲名為美音。遐者遠也，振者揚也。世尊之",
    "T38n1782_01b:1008c15": "聲廣音具足，隨眾大小無不等聞。此諸菩",
    "T38n1782_01b:1008c16": "薩，隨眾十方美音亦遍，得廣音故。舊云「名聞",
    "T38n1782_01b:1008c17": "十方」，與下名稱高遠有何差別？可言名者說",
    "T38n1782_01b:1008c18": "法音聲，便無此失。",
    "T38n1782_01b:1008c19": "經　為眾生至能使不絕。贊曰：上二句，三種",
    "T38n1782_01b:1008c20": "慈悲拔濟功德。下二句，統嗣法王不斷功德。",
    "T38n1782_01b:1008c21": "慈悲喜捨，各各有三：一有情緣，作假有情想。",
    "T38n1782_01b:1008c22": "二法緣，不見假有情，唯見蘊等法。三無緣，於",
    "T38n1782_01b:1008c23": "彼法中亦離分別，唯見其如。或法緣者，緣十",
    "T38n1782_01b:1008c24": "二分教。無緣者，不見有情及法二種而行慈",
    "T38n1782_01b:1008c25": "悲喜捨。不見身外有定眾生，眾生即已，故行",
    "T38n1782_01b:1008c26": "慈悲，為不請友。譬之父母怜救於子，不待請",
    "T38n1782_01b:1008c27": "故。已前諸位，或待他請方救濟之，未能任運",
    "T38n1782_01b:1008c28": "為不請友。此皆任運，慈悲深故。《長阿含》說有",
    "T38n1782_01b:1008c29": "四惡友：一、如親惡友，畏而伏之，實無親意。二、",
    "T38n1782_01b:1009a01": "美言惡友，言順意違。三、敬順惡友，心雖敬順，",
    "T38n1782_01b:1009a02": "然於所作善惡皆從，無相諫心。四者惡友，為",
    "T38n1782_01b:1009a03": "惡事伴，或同飲酒、博獻婬逸及歌舞等。此",
    "T38n1782_01b:1009a04": "四友中各各有四，而應遠之。有四善友：一、",
    "T38n1782_01b:1009a05": "止非善友，惡事相止故。二、慈愍善友，苦事相",
    "T38n1782_01b:1009a06": "怜故。三、利人善友，樂事相與故。四、同事善友，",
    "T38n1782_01b:1009a07": "善事相同故。一一之中各有四種，皆應親近。",
    "T38n1782_01b:1009a08": "此諸菩薩，為諸眾生此四善友。此中三寶，略",
    "T38n1782_01b:1009a09": "有二解：一、同體三寶。種謂種子，即如來藏、佛",
    "T38n1782_01b:1009a10": "無漏因。此諸菩薩，修此種子令不斷絕，常勤",
    "T38n1782_01b:1009a11": "證會。二、別體三寶。有為無為、自利利他，隨其",
    "T38n1782_01b:1009a12": "所應。三佛、四法、十地僧等，此諸菩薩修此",
    "T38n1782_01b:1009a13": "三寶之種，及展轉教人，令不斷絕。如《花嚴經．",
    "T38n1782_01b:1009a14": "明法品》中有三重釋：發菩提心，佛寶不斷；開",
    "T38n1782_01b:1009a15": "說正法，法寶不斷；受持戒行，僧寶不斷。自他",
    "T38n1782_01b:1009a16": "俱爾。",
    "T38n1782_01b:1009a17": "經　降伏魔怨制諸外道。贊曰：此顯能摧怨",
    "T38n1782_01b:1009a18": "敵功德。魔謂四魔，或種八魔。《涅槃經》說，前",
    "T38n1782_01b:1009a19": "四加四倒，懷四德故名魔。魔即是怨，為法怨",
    "T38n1782_01b:1009a20": "故。降伏諸魔，如別章解。其四倒魔，是分別法",
    "T38n1782_01b:1009a21": "執，初地永斷，地前漸伏。制者制御，如制牛",
    "T38n1782_01b:1009a22": "馬。由具智辨，能伏外道；由近十力，能伏天",
    "T38n1782_01b:1009a23": "魔；近四無畏，能摧外道。",
    "T38n1782_01b:1009a24": "經　永離一切障及蓋纏。贊曰：此顯菩薩離",
    "T38n1782_01b:1009a25": "染功德。障謂障礙，此有二種：一煩惱障、二所",
    "T38n1782_01b:1009a26": "知障。煩惱障，以三界見修所斷，根本百二十",
    "T38n1782_01b:1009a27": "八煩惱及隨煩惱為體。所知障，以三界見修",
    "T38n1782_01b:1009a28": "所斷，一切能障於智，貪癡慢等為其體性。頭",
    "T38n1782_01b:1009a29": "數多少，如煩惱障漸頓伏斷，皆如論說。此諸",
    "T38n1782_01b:1009b01": "菩薩八地之位，一切六識二障現行皆已伏",
    "T38n1782_01b:1009b02": "盡、或種已斷，故言求離。蓋謂蓋覆行者之心，",
    "T38n1782_01b:1009b03": "令不清淨。此有五種：一貪欲蓋、二嗔恚蓋、三",
    "T38n1782_01b:1009b04": "惛沈睡眠蓋、四掉舉惡作蓋、五疑蓋。此五為",
    "T38n1782_01b:1009b05": "三時障。貪欲五境能障出家，既出家以，前",
    "T38n1782_01b:1009b06": "犯邪行，有覺悟之。嗔恚為障，不用覺悟，更",
    "T38n1782_01b:1009b07": "生嗔恚。若不犯邪行，學定慧時，後三為障：初",
    "T38n1782_01b:1009b08": "學止心，惛睡為障；次學舉心，掉悔為障；若",
    "T38n1782_01b:1009b09": "住捨位，疑能為障。障此五憎。故立為蓋。纏",
    "T38n1782_01b:1009b10": "謂纏繞，數數現起纏繞行者之心，故立為纏。",
    "T38n1782_01b:1009b11": "此有八種，謂無漸、無愧、惛沈、睡眠、掉舉、惡",
    "T38n1782_01b:1009b12": "作、嫉、慳。初二障戒，次二障定，次二障慧，後",
    "T38n1782_01b:1009b13": "之二種障自他利。諸出家者，於自他利，悋妬",
    "T38n1782_01b:1009b14": "門中數現起故。二障已攝一切染盡，於中據",
    "T38n1782_01b:1009b15": "勝，偏舉蓋纏。三漏、四取，身繫結縛皆准已",
    "T38n1782_01b:1009b16": "離。舊云「悉已清淨」，文意難知，即二障盡。",
    "T38n1782_01b:1009b17": "經　念定總時至解脫智門。贊曰：上二句，能",
    "T38n1782_01b:1009b18": "以少法廣含多義功德。下二句，顯無漏離縛",
    "T38n1782_01b:1009b19": "殊勝功德。念謂明記諸所作事，如《瑜伽》五十",
    "T38n1782_01b:1009b20": "七釋契經說，念、等念、隨念、別念、不忘念。心明",
    "T38n1782_01b:1009b21": "記無失，無忘無失法，此義如《瑜伽》攝異門說。",
    "T38n1782_01b:1009b22": "定謂於境心不嬈亂，五十七云「令心注、等",
    "T38n1782_01b:1009b23": "住、安住與近住。謂調寂靜寂止，一趣等持",
    "T38n1782_01b:1009b24": "性。」此如《對法論》第十說。總持者，陀羅尼也。念",
    "T38n1782_01b:1009b25": "慧為體，能以少功廣含多義，能總任持，名為",
    "T38n1782_01b:1009b26": "總持。此有四種：一法、二義、三能得菩薩忍、",
    "T38n1782_01b:1009b27": "四者呪。由念明記成無忘失，定無亂錯常居",
    "T38n1782_01b:1009b28": "一趣，總持苞含易可受說，故以少法能苞廣",
    "T38n1782_01b:1009b29": "法。解脫智門者，謂無漏智，離有漏縛，故言解",
    "T38n1782_01b:1009c01": "脫。解脫即無障，無障解脫以智為體。智即是",
    "T38n1782_01b:1009c02": "門，智門能入三性境故。《瑜伽論》云「若以解",
    "T38n1782_01b:1009c03": "脫門言之，出世正智所攝。」《顯揚論》云「但言空",
    "T38n1782_01b:1009c04": "無願無相，通有漏無漏、若定若散聞思修慧。",
    "T38n1782_01b:1009c05": "若言空無願無相三摩地，通有漏無漏，唯定",
    "T38n1782_01b:1009c06": "非散、唯修慧非聞思。若言空無願無相解脫",
    "T38n1782_01b:1009c07": "門，唯無漏非有漏、唯定非散、唯修慧非聞思。」",
    "T38n1782_01b:1009c08": "今言解脫，故唯無漏。空門緣所執，彼無體",
    "T38n1782_01b:1009c09": "故。無願門緣依他，不於三界願求故。無相",
    "T38n1782_01b:1009c10": "門緣圓成，觀真如為無相故。或三解脫門皆",
    "T38n1782_01b:1009c11": "能緣三性，或十六行種種不同，如《樞要》及《瑜",
    "T38n1782_01b:1009c12": "伽》第十二抄。古經二句合云「心常安住無礙",
    "T38n1782_01b:1009c13": "解脫」。無礙即無障，解脫即智門，可謂建立無",
    "T38n1782_01b:1009c14": "障解脫智門，其心常安住。乍觀常安住彼無",
    "T38n1782_01b:1009c15": "礙解脫，然即是定，略無今念及總持二。合今",
    "T38n1782_01b:1009c16": "二合為古一句，仍義不全。",
    "T38n1782_01b:1009c17": "經　逮得一切至陀羅尼辨。贊曰：此說成熟六",
    "T38n1782_01b:1009c18": "辨功德。一無斷辨，連環不息故。二殊勝辨，不",
    "T38n1782_01b:1009c19": "可屈伏故。三念辨，憶說法事故。四慧辨，分折",
    "T38n1782_01b:1009c20": "諸法故。五等持辨，巧說諸定故。六總持辨，於",
    "T38n1782_01b:1009c21": "一字等中說諸義等故。既非四無礙解，亦非",
    "T38n1782_01b:1009c22": "七辨，故別成六。下一「辨」字，貫通上中。此第",
    "T38n1782_01b:1009c23": "六辨，四無礙解中法義所攝；前之五辨，並",
    "T38n1782_01b:1009c24": "解第攝。此第一，七辨中第四無斷盡攝。此",
    "T38n1782_01b:1009c25": "第二，七中第七攝，一切世間最上妙故。此第",
    "T38n1782_01b:1009c26": "四、彼第五，無疎謬故，念定皆通。隨其所應，",
    "T38n1782_01b:1009c27": "後智為體。舊經云「念定總持辨第不斷」。念、",
    "T38n1782_01b:1009c28": "定、總持為三，辨才不斷之言應為一辨，闕勝",
    "T38n1782_01b:1009c29": "慧二。古翻意說上三種辨才不斷，非不斷辨",
    "T38n1782_01b:1010a01": "也。",
    "T38n1782_01b:1010a02": "說無垢稱經疏卷第一末",
    "T38n1782_01b:1010a03": "天保六乙未中冬第八日寫之於愛智寮釋",
    "T38n1782_01b:1010a04": "遊識"
}