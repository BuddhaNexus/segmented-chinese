{
    "T43n1832_06a:0770a22": "folio_6a 成唯識論了義燈卷第六本論第七未盡",
    "T43n1832_06a:0770a24": "淄洲大雲寺苾芻惠沼撰",
    "T43n1832_06a:0770a25": "言餘識識故。本釋如疏。西明云。第六意識。",
    "T43n1832_06a:0770a26": "及大眾部等所立細意識。自宗七．八皆是有",
    "T43n1832_06a:0770a27": "法餘識識故。然七．八識前依理．教已成立。",
    "T43n1832_06a:0770a28": "故有法得成　今謂不爾。若前成立有法得",
    "T43n1832_06a:0770a29": "成。非取外法前已立訖。應立已成。若云",
    "T43n1832_06a:0770b01": "前立為有。今立不離故非已成。前亦數成",
    "T43n1832_06a:0770b02": "不離識訖。又大眾部立麁．細二第六意識。今",
    "T43n1832_06a:0770b03": "亦立彼豈不違宗。若云彼細即我第八。何",
    "T43n1832_06a:0770b04": "成立彼大眾所立細意識耶。立自八故。又",
    "T43n1832_06a:0770b05": "若不置極成之言。後身菩薩不善意識。他方",
    "T43n1832_06a:0770b06": "諸佛第六意識。亦有法中應有一分所別不",
    "T43n1832_06a:0770b07": "成。若置極成即七．八識非他遍許　要集",
    "T43n1832_06a:0770b08": "云。若餘識中兼七．八者。有法雖言餘識。仍",
    "T43n1832_06a:0770b09": "有不定。由此有釋於理為勝　今謂不爾。",
    "T43n1832_06a:0770b10": "餘識有法既兼七．八。更有何識而為不定。",
    "T43n1832_06a:0770b11": "以避此過。但云餘識不言第六故。又設",
    "T43n1832_06a:0770b12": "非兼七．八。親所緣境不離能緣心。亦無",
    "T43n1832_06a:0770b13": "不定。",
    "T43n1832_06a:0770b14": "論。謂識等生時無實作用等者。大乘鏡中實",
    "T43n1832_06a:0770b15": "無色起。薩婆多許有別色生故。此論云。但",
    "T43n1832_06a:0770b16": "如鏡等似外境現。本釋如汝即是如彼薩",
    "T43n1832_06a:0770b17": "婆多等。若經部師宗雖無別色亦有似現。",
    "T43n1832_06a:0770b18": "非大乘宗許有別色故。維摩經等云。如燋",
    "T43n1832_06a:0770b19": "穀芽。如谷響。如鏡像等。並喻無故　若爾",
    "T43n1832_06a:0770b20": "何故攝大乘等以鏡像等喻依他起。不可",
    "T43n1832_06a:0770b21": "就他他是實故。自無別色。何喻依他　答",
    "T43n1832_06a:0770b22": "有二義。一取不離義二取似義。且如鏡像。",
    "T43n1832_06a:0770b23": "薩婆多許。一不離鏡。二似面等像而非實",
    "T43n1832_06a:0770b24": "面。不取像色實與非實。對薩婆多取其二",
    "T43n1832_06a:0770b25": "義。對經部師取似有義。實不離心　問大",
    "T43n1832_06a:0770b26": "乘鏡中既實無像。云何解深密心意識品云。",
    "T43n1832_06a:0770b27": "如一影生緣現前。唯一影起等。佛地經云。如",
    "T43n1832_06a:0770b28": "依圓鏡眾像影現　答就他宗及世間許",
    "T43n1832_06a:0770b29": "取以為喻。亦復無違。經部雖無實影。取似",
    "T43n1832_06a:0770c01": "亦復無失。攝論云。由迷亂故謂見影像",
    "T43n1832_06a:0770c02": "等。據自實義以破他宗。故解深密云。如鏡",
    "T43n1832_06a:0770c03": "為緣還見自質。非鏡有影。大智度論三十",
    "T43n1832_06a:0770c04": "六云。如油中見像等者。亦是就他非龍猛",
    "T43n1832_06a:0770c05": "等執彼為實　問難他心智應緣外境。今",
    "T43n1832_06a:0770c06": "云緣自心非親緣他心。亦應如鏡為緣還",
    "T43n1832_06a:0770c07": "見自質者。為鏡喻心。為當取質　答設爾",
    "T43n1832_06a:0770c08": "何失　二俱有過。以鏡喻心。應云以鏡為",
    "T43n1832_06a:0770c09": "緣還見自鏡故。心為緣還見自心。如何得",
    "T43n1832_06a:0770c10": "云還見自質。以質喻心為難准此　答二",
    "T43n1832_06a:0770c11": "解。一云且約散位應云如質以鏡為緣還",
    "T43n1832_06a:0770c12": "見自質。今他心智以他心緣還見自心。二",
    "T43n1832_06a:0770c13": "云約定如定為緣。自心變作種種影像不",
    "T43n1832_06a:0770c14": "離自心。如似散心以鏡為緣還見本質。非",
    "T43n1832_06a:0770c15": "離於質鏡中別生　問自心他為緣還能見",
    "T43n1832_06a:0770c16": "自心。自質鏡為緣質不能見。質如何為喻",
    "T43n1832_06a:0770c17": "　答喻取少分。如似眼質以鏡為緣還見",
    "T43n1832_06a:0770c18": "眼質。故云還見自質。雖所見非眼。眼依處",
    "T43n1832_06a:0770c19": "故。隨世俗故　問所見之中據大乘宗質．",
    "T43n1832_06a:0770c20": "相有別。云何得云還見自質　答攝相從",
    "T43n1832_06a:0770c21": "質以似於質。據實所見親見自相。取少",
    "T43n1832_06a:0770c22": "分喻喻他心智等所取之境。皆悉無過。故",
    "T43n1832_06a:0770c23": "無性論第五云。非等引地善惡思業本質為",
    "T43n1832_06a:0770c24": "緣。影像果生亦復如是　問諸迷亂見所見",
    "T43n1832_06a:0770c25": "影像。以何為體。何處所攝　答獨頭散意",
    "T43n1832_06a:0770c26": "分別。妄執謂鏡有影等是迷亂等所見影像",
    "T43n1832_06a:0770c27": "　何處攝者。要集云。有說還是色處似前相",
    "T43n1832_06a:0770c28": "故者　本疏無文。本釋法苑法處章中云。",
    "T43n1832_06a:0770c29": "影像色是色處者。據獨意識散。緣五塵名",
    "T43n1832_06a:0771a01": "分別意。以相從質在色處攝。不解鏡中執",
    "T43n1832_06a:0771a02": "有實色為影像者。法師本釋不託於質",
    "T43n1832_06a:0771a03": "妄執鏡像為實有者。是法處中遍計所起",
    "T43n1832_06a:0771a04": "　問顯揚論中五塵色境亦有影像色。法處",
    "T43n1832_06a:0771a05": "色中定所行境。亦有影像色。遍計色中亦有",
    "T43n1832_06a:0771a06": "影像色。有何差別　答色處影像有其二",
    "T43n1832_06a:0771a07": "解。一云分別意識緣五塵相。以境對根應",
    "T43n1832_06a:0771a08": "法處攝。今者從質及所生果故色處收。二云",
    "T43n1832_06a:0771a09": "五識所變名影像色。本識所變為所餘色。以",
    "T43n1832_06a:0771a10": "根對境第八所變應法處收。以闇從明故",
    "T43n1832_06a:0771a11": "色處攝。二解俱得。然第二勝　遍計影像前",
    "T43n1832_06a:0771a12": "已略辨。定所行者。所變金等無實用等名",
    "T43n1832_06a:0771a13": "定影像　問以鏡為緣。何故不言還見自",
    "T43n1832_06a:0771a14": "影。緣影像故　答緣影不極成。攝相云",
    "T43n1832_06a:0771a15": "見質。",
    "T43n1832_06a:0771a16": "釋他心智名唯識中。西明云。安惠三釋。護",
    "T43n1832_06a:0771a17": "法二釋。安惠無違。護法釋中第二云。一切所",
    "T43n1832_06a:0771a18": "緣不離能緣故名唯識。通一切位者。言中",
    "T43n1832_06a:0771a19": "有監。云一切所緣不分親．疎。疎所緣緣",
    "T43n1832_06a:0771a20": "監親所緣。總云不離能緣故。若疎所緣緣",
    "T43n1832_06a:0771a21": "亦不離能緣心。何須云緣他心智。不親",
    "T43n1832_06a:0771a22": "緣他心故非離識取。設親緣他心。亦不離",
    "T43n1832_06a:0771a23": "自心故。又前如何言應不親緣離自之",
    "T43n1832_06a:0771a24": "色等。以彼所緣無離自故。正解應云一切",
    "T43n1832_06a:0771a25": "親所緣不離能緣故名唯識。",
    "T43n1832_06a:0771a26": "論。一切種子識。西明云。能引自類及引同",
    "T43n1832_06a:0771a27": "時自類現行。是因緣性。即自問云。若爾如何",
    "T43n1832_06a:0771a28": "牽引種子為因緣性。解云實非因緣。然菩薩",
    "T43n1832_06a:0771a29": "地假名因緣。因緣類故　今謂不爾。遠望",
    "T43n1832_06a:0771b01": "當現名為牽引。未潤等種自類相生亦是此",
    "T43n1832_06a:0771b02": "因。故名因緣。",
    "T43n1832_06a:0771b03": "論。極微圓故。西明三釋。第三云。前文通釋因",
    "T43n1832_06a:0771b04": "果第八。即無所熏故。後文通釋因果第八",
    "T43n1832_06a:0771b05": "因微果圓　要集云。於諸釋中有釋第三於",
    "T43n1832_06a:0771b06": "理相順　今謂不爾。謂七轉識。別釋前七。",
    "T43n1832_06a:0771b07": "第八心品下。別釋第八。極微圓故。通釋八",
    "T43n1832_06a:0771b08": "識在因異熟。果位無漏不熏所以。以業異",
    "T43n1832_06a:0771b09": "熟極微劣故不熏。果位無漏極圓滿故不",
    "T43n1832_06a:0771b10": "熏。不爾前言除佛果善極劣無記不能熏",
    "T43n1832_06a:0771b11": "者。有何所以。由此本說於理為勝。以疏解",
    "T43n1832_06a:0771b12": "云又解因中第八。及六識中異熟之心。並不",
    "T43n1832_06a:0771b13": "熏者以極微故。果上第八以極圓故。偏簡",
    "T43n1832_06a:0771b14": "第八果方無漏。五識異解有許通因。佛身",
    "T43n1832_06a:0771b15": "善法無增減故。實果八識俱應簡之。通釋",
    "T43n1832_06a:0771b16": "八識。由此前論但說有七能熏本識生自",
    "T43n1832_06a:0771b17": "類種。",
    "T43n1832_06a:0771b18": "論。異生求趣色界心後引生無漏等。本釋頓",
    "T43n1832_06a:0771b19": "悟至第八地生第四禪。初得勝身方受變",
    "T43n1832_06a:0771b20": "易　西明云。異生求佛是頓悟人。未斷煩",
    "T43n1832_06a:0771b21": "惱隨眠力故。色界心後引生無漏　今謂若",
    "T43n1832_06a:0771b22": "已隨眠未斷即生彼天。初二果人隨眠。及未",
    "T43n1832_06a:0771b23": "斷色第三果人迴心求佛。亦應定生第四",
    "T43n1832_06a:0771b24": "靜慮。有隨眠故由此故知。頓悟勝能不厭",
    "T43n1832_06a:0771b25": "生死。取最勝身方受變易故必生彼。二乘",
    "T43n1832_06a:0771b26": "不然故不定生　要集云。八地已上亦不",
    "T43n1832_06a:0771b27": "斷隨眠受生有用。故第十地方生自在。餘",
    "T43n1832_06a:0771b28": "地菩薩未極熏修故不得生。由此瑜伽第",
    "T43n1832_06a:0771b29": "四云。由極熏修第十地故得生其中。顯揚",
    "T43n1832_06a:0771c01": "第二云。若善修習不思議三摩地所引第十",
    "T43n1832_06a:0771c02": "地中第四靜慮處者。受出過淨居大自在",
    "T43n1832_06a:0771c03": "天生果。經論文顯。二乘迴心。若無學者。一切",
    "T43n1832_06a:0771c04": "後生皆得非擇滅。欲界經生初之二果。上二",
    "T43n1832_06a:0771c05": "界生亦非擇滅。即於欲界受變易生。不還果",
    "T43n1832_06a:0771c06": "人欲界迴心。即於欲界受變易報。色界迴",
    "T43n1832_06a:0771c07": "心即色界受。此學無學受變易已必無死",
    "T43n1832_06a:0771c08": "生。但往自在不名為生。頓悟菩薩唯除三",
    "T43n1832_06a:0771c09": "惡。餘一切生未得非擇。煩惱未斷雖受變",
    "T43n1832_06a:0771c10": "易亦有生死　今謂不爾。諸受變易必無",
    "T43n1832_06a:0771c11": "捨壽別受生死。若別受報。為廣果天業。為",
    "T43n1832_06a:0771c12": "大自在天業。若廣果業不異前受。何須更",
    "T43n1832_06a:0771c13": "受。若自在天業彼何時造。若是新造非名後",
    "T43n1832_06a:0771c14": "報。若是舊造應五那含人舊造淨居業。彼既",
    "T43n1832_06a:0771c15": "不爾此如何然　又復二乘有學迴心至第",
    "T43n1832_06a:0771c16": "十地應別生死。文說第十地菩薩生。不云",
    "T43n1832_06a:0771c17": "直往非漸悟故。又此論第八云。謂不定性獨",
    "T43n1832_06a:0771c18": "覺．聲聞．及得自在大願菩薩。已永斷伏煩惱",
    "T43n1832_06a:0771c19": "障故。無容復受當分段身。恐廢長時修",
    "T43n1832_06a:0771c20": "菩薩行。遂以無漏勝定願力。如延壽法資",
    "T43n1832_06a:0771c21": "現身因。令彼長時與果不絕。數數如是定",
    "T43n1832_06a:0771c22": "願資助。乃至證得無上菩提。若第十地有生",
    "T43n1832_06a:0771c23": "死者。應更容受當分段身。亦非永伏煩惱",
    "T43n1832_06a:0771c24": "障。又不得云資現身因與果不絕　問",
    "T43n1832_06a:0771c25": "二乘見道前迴心趣大。為漸。為頓　答如",
    "T43n1832_06a:0771c26": "本法花疏。及法花義決廣．辨。恐煩不敘。",
    "T43n1832_06a:0771c27": "論。大自在宮者。對法第六．解深密經．瑜伽七",
    "T43n1832_06a:0771c28": "十八九皆總相說。如瑜伽七十九所說。淨土",
    "T43n1832_06a:0771c29": "或三地菩薩等往生。十地亦在其中。對法但",
    "T43n1832_06a:0772a01": "明佛之淨土。云唯佛所覺非得靜慮者靜",
    "T43n1832_06a:0772a02": "慮境界。總相說土不簡何佛。亦通菩薩而",
    "T43n1832_06a:0772a03": "得往生。文中亦含大自在宮菩薩生處。不",
    "T43n1832_06a:0772a04": "爾十地菩薩不生。由文隱故。要集家說餘",
    "T43n1832_06a:0772a05": "本不獲　然自在宮受佛位處。居他用土",
    "T43n1832_06a:0772a06": "處所不定。何以得知。准十地經云。是時菩",
    "T43n1832_06a:0772a07": "薩三昧現前時。有大寶蓮花王。周圓如十阿",
    "T43n1832_06a:0772a08": "僧祇百千三千大千諸佛世界。是時菩薩其",
    "T43n1832_06a:0772a09": "身殊妙稱可花坐。世界既有十方。非同有",
    "T43n1832_06a:0772a10": "部傍布。故自在宮處所不定。然十地經論。後",
    "T43n1832_06a:0772a11": "報利益摩醯首羅智處生故者。據第十地初",
    "T43n1832_06a:0772a12": "往而說。第十地滿欲受佛位所居之土。非",
    "T43n1832_06a:0772a13": "必住在自在宮處　問如初地菩薩見他受",
    "T43n1832_06a:0772a14": "用土。如百三千。已上漸倍。計第十地所覩",
    "T43n1832_06a:0772a15": "淨土。無量無邊。如何猶生淨居之上大自",
    "T43n1832_06a:0772a16": "在耶。又初地已去無惡道畏。以常生佛土。",
    "T43n1832_06a:0772a17": "非彼佛土唯淨居上故　答佛土雖大小有",
    "T43n1832_06a:0772a18": "殊。菩薩有漏諸現起識。猶是有漏屬界地",
    "T43n1832_06a:0772a19": "故。非離三界有別眾生。隨生何土約第",
    "T43n1832_06a:0772a20": "八識皆屬界故。約此而言十地菩薩由極",
    "T43n1832_06a:0772a21": "熏修。超五淨居生自在宮故亦無失　然",
    "T43n1832_06a:0772a22": "自在宮非淨居攝。瑜伽第四云。色界之中十",
    "T43n1832_06a:0772a23": "八住處。無想天者廣果天攝。非別處所。既",
    "T43n1832_06a:0772a24": "云十八住處。復言無想廣果天攝。故自在宮",
    "T43n1832_06a:0772a25": "非五淨居。若淨居攝處應十七非十八故。",
    "T43n1832_06a:0772a26": "論第六轉識三界九地更相引故者。問總有",
    "T43n1832_06a:0772a27": "幾心從欲何心生欲何心。生上二界心及",
    "T43n1832_06a:0772a28": "不繫心為問亦爾　答准顯揚十八云。欲",
    "T43n1832_06a:0772a29": "繫有八心。一生得善。二方便善。三不善。四",
    "T43n1832_06a:0772b01": "有覆無記。及無覆無記分為四種。謂異熟．威",
    "T43n1832_06a:0772b02": "儀．工巧．變化心。色繫有六心。除不善．工巧。",
    "T43n1832_06a:0772b03": "無色繫有四。除不善．威儀．工巧．變化心。不",
    "T43n1832_06a:0772b04": "繫心有二。謂有學．無學　總二十心。然總相",
    "T43n1832_06a:0772b05": "說。欲起三界。色起二界。無色起無色。并各",
    "T43n1832_06a:0772b06": "起不繫。又自欲界無變化心。從相似說實",
    "T43n1832_06a:0772b07": "是上界。故六十九云。如色界果欲界變化心。",
    "T43n1832_06a:0772b08": "即從色界善心無間此欲界無記心。又說此",
    "T43n1832_06a:0772b09": "心為欲界者。當知是彼影像類。非自性",
    "T43n1832_06a:0772b10": "故准此據實欲界七心。除變化心。非欲繫",
    "T43n1832_06a:0772b11": "故。言互相生為無間者。且約欲界略為頌",
    "T43n1832_06a:0772b12": "曰。",
    "T43n1832_06a:0772b13": "欲生得起七　　得定或九．十",
    "T43n1832_06a:0772b14": "自從於十生　　方便亦定七",
    "T43n1832_06a:0772b15": "初得定生九　　自在起十三",
    "T43n1832_06a:0772b16": "從他生亦然　　不善自地七",
    "T43n1832_06a:0772b17": "餘界有二說　　自．上各七生",
    "T43n1832_06a:0772b18": "有覆同十二　　從他十六生",
    "T43n1832_06a:0772b19": "生死等分別　　異熟唯生九",
    "T43n1832_06a:0772b20": "自七二有覆　　亦從自七生",
    "T43n1832_06a:0772b21": "威儀．巧定九　　或十五不定",
    "T43n1832_06a:0772b22": "二從他自七　　上二界不定",
    "T43n1832_06a:0772b23": "言欲生得起七。得定或九十者。且欲生得",
    "T43n1832_06a:0772b24": "非得定者無間生七。謂欲界七。若初得定",
    "T43n1832_06a:0772b25": "無間生九。加色．無色有覆無記。即潤生位。",
    "T43n1832_06a:0772b26": "若久習者無間生十。加色威儀。故瑜伽六十",
    "T43n1832_06a:0772b27": "九云。若已起靜慮．無色不退失者。彼從欲",
    "T43n1832_06a:0772b28": "界善心無間。隨其所樂上地諸心及學．無",
    "T43n1832_06a:0772b29": "學心欲起現前。先已善取彼行相故。於彼",
    "T43n1832_06a:0772c01": "諸心如意能起。准此文意總說二善。今取",
    "T43n1832_06a:0772c02": "生得。故起威儀　自從於十生者。亦從欲",
    "T43n1832_06a:0772c03": "七并上三起。色界二心威儀有覆無色有覆。",
    "T43n1832_06a:0772c04": "　據在欲說　或可。十二亦從上二方便",
    "T43n1832_06a:0772c05": "善生　前說為好。隣彼勝心非起生得",
    "T43n1832_06a:0772c06": "　方便亦定七。初得定生九。自在起十三",
    "T43n1832_06a:0772c07": "者。若方便善生欲七心。若初得定即能起",
    "T43n1832_06a:0772c08": "九。加色定善。故六十九云。若先未起靜慮．",
    "T43n1832_06a:0772c09": "無色。初欲生時要從欲界善心無間。初靜",
    "T43n1832_06a:0772c10": "慮地善心得生。受生位中起上有覆。若久習",
    "T43n1832_06a:0772c11": "者無間生十三。欲界六心。除其不善。色界",
    "T43n1832_06a:0772c12": "三心方便有覆并及威儀。起無色二方便善",
    "T43n1832_06a:0772c13": "心及以有覆。并學無學心。總望善說　從",
    "T43n1832_06a:0772c14": "他生亦然者。亦從前十三此方便善生。",
    "T43n1832_06a:0772c15": "不善自地七餘界有二說。定得無間生自地",
    "T43n1832_06a:0772c16": "七。上地二說。一云若諸異生離欲界欲。雖",
    "T43n1832_06a:0772c17": "不能伏欲見道惑。而定慚等力所制伏不",
    "T43n1832_06a:0772c18": "起不善。即欲不善非為無間生上地心。",
    "T43n1832_06a:0772c19": "以其迷理惑總不伏故彼得起。緣事無漸",
    "T43n1832_06a:0772c20": "類等已伏。雖起迷理故非不善　二云既",
    "T43n1832_06a:0772c21": "不能伏見所起惑分別見等。故容不善無",
    "T43n1832_06a:0772c22": "間生色異熟生心威儀有覆。生無色二異熟",
    "T43n1832_06a:0772c23": "有覆。總十二心　自上各七生者。從自地七",
    "T43n1832_06a:0772c24": "亦上七生。從色有覆生得威儀并異熟生。",
    "T43n1832_06a:0772c25": "據定姓人所知障說下不善起。非方便善",
    "T43n1832_06a:0772c26": "勢強勝故。非業異熟。起非雜故。無色界三",
    "T43n1832_06a:0772c27": "生得有覆異熟生心從十四生。若准初解",
    "T43n1832_06a:0772c28": "但欲七起　有覆同十二者如第二師不善",
    "T43n1832_06a:0772c29": "心說　從他十六生者。從自地七色界五",
    "T43n1832_06a:0773a01": "心二善異熟有覆威儀無色四心。除色威儀",
    "T43n1832_06a:0773a02": "故　生死等分別者。六十九云。退先所得二",
    "T43n1832_06a:0773a03": "界定時。由染污心現前故退。此下染心從",
    "T43n1832_06a:0773a04": "上善染無間而生。此說退定起下心者。又",
    "T43n1832_06a:0773a05": "從上歿從上地善．染．無記無間。唯生下地",
    "T43n1832_06a:0773a06": "染污。此說潤生從彼類起。又見道惑亦容",
    "T43n1832_06a:0773a07": "上界三性間生。但除方便。義如前說　異",
    "T43n1832_06a:0773a08": "熟唯生九自七二有覆者。生自地七上二有",
    "T43n1832_06a:0773a09": "覆。即潤生位　亦從自七生者。六十九云。",
    "T43n1832_06a:0773a10": "從欲界繫若善若染污若無覆無記。無間遍",
    "T43n1832_06a:0773a11": "生欲繫一切。故知異熟亦自七起　威儀巧",
    "T43n1832_06a:0773a12": "定九或十五不定者。生自地七上二有覆。亦",
    "T43n1832_06a:0773a13": "潤生位。或十五不定者。得定自在從此二心",
    "T43n1832_06a:0773a14": "亦可起二。若無工巧但起威儀。及二方便",
    "T43n1832_06a:0773a15": "學無學心。或總不得。勢力劣故。約似欲心",
    "T43n1832_06a:0773a16": "變化無記。生色善心。六十九說文如前引",
    "T43n1832_06a:0773a17": "　二從他自七上二界不定者。威儀．工巧從",
    "T43n1832_06a:0773a18": "欲七生。上界不定。上下間生從二有覆色界",
    "T43n1832_06a:0773a19": "威儀生得異熟。或總不得。勢隔遠故。且約",
    "T43n1832_06a:0773a20": "欲界心生他自。餘者准知。恐繁故止。俱舍",
    "T43n1832_06a:0773a21": "第七說與此別。披對可知。雜集第五但約",
    "T43n1832_06a:0773a22": "生因。有其十種心生次第。略示大綱。亦不",
    "T43n1832_06a:0773a23": "具述。",
    "T43n1832_06a:0773a24": "五識等無間有二師　問第二說因位何故",
    "T43n1832_06a:0773a25": "不生無漏　答以因位五根第八相分。不",
    "T43n1832_06a:0773a26": "可有漏不共必俱同境有漏發無漏識。明昧",
    "T43n1832_06a:0773a27": "異故　問且如五根亦有有漏無漏種子。然",
    "T43n1832_06a:0773a28": "異熟識許緣有漏不緣無漏但持不失。何",
    "T43n1832_06a:0773a29": "妨五根亦起無漏持而不緣發無漏識。無",
    "T43n1832_06a:0773b01": "漏相好亦復如是　答無漏種隱第八不緣。",
    "T43n1832_06a:0773b02": "無漏根顯如何不緣。無漏相好不變非執故",
    "T43n1832_06a:0773b03": "亦不緣不同五根。又云五根必覺受。未有",
    "T43n1832_06a:0773b04": "五根八不緣。種子非覺受。自有種子八不",
    "T43n1832_06a:0773b05": "緣　問初二果人得初近分無漏聖道。迴心",
    "T43n1832_06a:0773b06": "之後受變易生起何無漏　答第四定地。何",
    "T43n1832_06a:0773b07": "以故。由此迴心勝修習故得第四定。故瑜",
    "T43n1832_06a:0773b08": "伽論第八十云。若有善修四神足者。或住",
    "T43n1832_06a:0773b09": "一劫。或一劫餘。彼文乘前雖約無學據決",
    "T43n1832_06a:0773b10": "定說。今前三果若不善修應不住壽。既許",
    "T43n1832_06a:0773b11": "得通方能住壽。故極熏修靜慮無色。瑜伽",
    "T43n1832_06a:0773b12": "六十九云。云何願智。俱分解脫利根羅漢。熏",
    "T43n1832_06a:0773b13": "修邊際第四靜慮為依止故　雖說無學",
    "T43n1832_06a:0773b14": "准知迴心有學亦然。若無願智云何能知壽",
    "T43n1832_06a:0773b15": "將欲盡受變易耶　問既依第四無漏勝",
    "T43n1832_06a:0773b16": "定方受變易。如何不斷下地惑耶。若許斷",
    "T43n1832_06a:0773b17": "者應得不還方受變易。如何涅槃經云須",
    "T43n1832_06a:0773b18": "陀洹人經八萬劫。斯陀含人經六萬劫　答",
    "T43n1832_06a:0773b19": "雖起無漏依勝進道非無間道故不得",
    "T43n1832_06a:0773b20": "果。故雜集第九。解入無色寂靜解脫未離",
    "T43n1832_06a:0773b21": "色界欲云。謂諸聖者已得第四靜慮不求",
    "T43n1832_06a:0773b22": "生無色。捨斷結道依勝進道。漸次能入無",
    "T43n1832_06a:0773b23": "色界寂靜解脫定。此言未離色欲約不斷",
    "T43n1832_06a:0773b24": "種。寂靜解脫定即滅盡定。小果尚爾。況迴心",
    "T43n1832_06a:0773b25": "已而不能耶　問准彼無學趣大時疾。有",
    "T43n1832_06a:0773b26": "學迴心何不取果　答雖知趣疾以厭小",
    "T43n1832_06a:0773b27": "果所以不取。",
    "T43n1832_06a:0773b28": "所緣緣中第二師說。第八相分皆杖質生。第",
    "T43n1832_06a:0773b29": "三師云非諸有情種皆等故。西河隽法師云。",
    "T43n1832_06a:0773c01": "因位第八不緣無漏。雖五性別非可為",
    "T43n1832_06a:0773c02": "難。又如長養色一切有情勝劣不定上得",
    "T43n1832_06a:0773c03": "為緣。雖五性殊何妨得慮。且為一解。",
    "T43n1832_06a:0773c04": "長養色等雖或勝劣有情皆有。故得為緣。",
    "T43n1832_06a:0773c05": "無漏種子有無無體不得所慮。又種多少不",
    "T43n1832_06a:0773c06": "唯無漏。於諸有情且約有漏斷未斷別故",
    "T43n1832_06a:0773c07": "得為難。正解如本　西明解云。第三師難",
    "T43n1832_06a:0773c08": "第二師言。應無凡聖等異　此難非理。因",
    "T43n1832_06a:0773c09": "八不緣無漏種故。又復前師但云自第八",
    "T43n1832_06a:0773c10": "影必須枝質。非自無種必須變化。若",
    "T43n1832_06a:0773c11": "以他有即例為質。應眼等起所有色等恒",
    "T43n1832_06a:0773c12": "具彼影必枝質故。既眼等起或唯緣青等。",
    "T43n1832_06a:0773c13": "故約自相必須杖他。非他所有皆須為質",
    "T43n1832_06a:0773c14": "故。今此難約自所變有多種子。所對有情",
    "T43n1832_06a:0773c15": "非必相似　今准難意通因果位。若果位",
    "T43n1832_06a:0773c16": "八緣無漏種。或有有情無無漏種。若望此",
    "T43n1832_06a:0773c17": "說自相無質若云依有為質無者不杖。何",
    "T43n1832_06a:0773c18": "故不許於已有用杖彼質變。於自無用",
    "T43n1832_06a:0773c19": "但自親緣即不杖質　然西明云。護法依",
    "T43n1832_06a:0773c20": "自八變有用以難於他者。亦不應理彼師",
    "T43n1832_06a:0773c21": "亦許有用變故。前第二卷變自他根。俱許",
    "T43n1832_06a:0773c22": "有用非無用變。又難變器亦取有用。非是",
    "T43n1832_06a:0773c23": "許有無用亦變。",
    "T43n1832_06a:0773c24": "論。除後剎那等。本釋義准。菩薩三心相見道",
    "T43n1832_06a:0773c25": "中。前二初根。第三心去屬第二根。論文不",
    "T43n1832_06a:0773c26": "簡除何見道最後剎那。總相說故。或依雜",
    "T43n1832_06a:0773c27": "集總十六心隨他相說。雜集第九云。未知",
    "T43n1832_06a:0773c28": "攝見。已知攝修。具攝無學。以薩婆多第",
    "T43n1832_06a:0773c29": "十六心判屬修道故是隨他　或一剎那少",
    "T43n1832_06a:0774a01": "故。隱之從多說修　又由小乘說。十六心",
    "T43n1832_06a:0774a02": "緣於四諦。至第十六無所未知故已知攝",
    "T43n1832_06a:0774a03": "　若大乘說總十六心通緣理智。道類智忍",
    "T43n1832_06a:0774a04": "緣智已周。與有部別。故第十六已知根攝",
    "T43n1832_06a:0774a05": "者。或依二乘。或依他轉。今據瑜伽唯識第",
    "T43n1832_06a:0774a06": "九。菩薩相見復有三心。以法前真無間．解",
    "T43n1832_06a:0774a07": "脫別．總建立。初二別觀。第三合法。即是重",
    "T43n1832_06a:0774a08": "觀。二十六心皆云法真見道無間．解脫。故",
    "T43n1832_06a:0774a09": "亦重觀。非未當知可當知故。又雜集第十",
    "T43n1832_06a:0774a10": "云。如是十根先未知真。為欲得知修習轉",
    "T43n1832_06a:0774a11": "故。名未知當知根。二心正知。故第三心即",
    "T43n1832_06a:0774a12": "屬第二。雖是見道屬第二根。然要集云。菩",
    "T43n1832_06a:0774a13": "薩不觀二十六。可如所言至第三心名",
    "T43n1832_06a:0774a14": "已知根。然無文簡二十六心。又若唯觀真",
    "T43n1832_06a:0774a15": "智十六可如所說。上下四諦十六如何。又",
    "T43n1832_06a:0774a16": "瑜伽等云。初無相從世第一無間而生。三",
    "T43n1832_06a:0774a17": "心．十六但云從此。不可即說真．相同時。",
    "T43n1832_06a:0774a18": "由此道理真後三心　及二十六皆名相見",
    "T43n1832_06a:0774a19": "　准此意說。不許本釋三心第三屬第二",
    "T43n1832_06a:0774a20": "根　復云無相從世第一法無間而生者。",
    "T43n1832_06a:0774a21": "謂本師許真．相同時義說前後　今謂不",
    "T43n1832_06a:0774a22": "然。三心見道瑜伽五十五亦云從決擇分邊",
    "T43n1832_06a:0774a23": "際善根無間而生　此論亦會諸相見道依",
    "T43n1832_06a:0774a24": "真假說世第一法無間而生非唯無相　又",
    "T43n1832_06a:0774a25": "二十六皆是重緣。何者二十六心俱法真見。",
    "T43n1832_06a:0774a26": "即三心後重觀法彼。何非已知。若約觀俗。",
    "T43n1832_06a:0774a27": "上下十六第十六心。未有智知應名當知。",
    "T43n1832_06a:0774a28": "若云論說除後剎那者。論亦說云無所未",
    "T43n1832_06a:0774a29": "知。即屬第二。故知雜集說前十五為未知",
    "T43n1832_06a:0774b01": "者隨他相說。如說已知即攝修道。據自大",
    "T43n1832_06a:0774b02": "乘第十六心雖已知根是見道故。故知諸說",
    "T43n1832_06a:0774b03": "義意各別。然本疏中自分大小立三根別。",
    "T43n1832_06a:0774b04": "論。前三無色等者。本疏解云。彼無加行。又",
    "T43n1832_06a:0774b05": "曾未起現行無漏故。取異生先修得者名",
    "T43n1832_06a:0774b06": "現觀邊。雖不現行亦此根攝。修道得起。今",
    "T43n1832_06a:0774b07": "者又准六十九文。資糧．加行．見道亦增。修",
    "T43n1832_06a:0774b08": "道中起。彼解世俗智初中後際生起次第云。",
    "T43n1832_06a:0774b09": "五見．貪等是染污等。諸世俗智應斷。應知",
    "T43n1832_06a:0774b10": "為欲生起彼對治故起無倒見。是善有漏",
    "T43n1832_06a:0774b11": "世俗智攝。乃至云。又即以彼世第一法所攝",
    "T43n1832_06a:0774b12": "俗智。為依止故能入見道。昇見道時即先",
    "T43n1832_06a:0774b13": "所修善世俗智所有種子。由彼熏修皆得",
    "T43n1832_06a:0774b14": "清淨。亦名為修。此則名為諦現觀邊諸世俗",
    "T43n1832_06a:0774b15": "智。出見道已生起此智。證見所斷諸法解",
    "T43n1832_06a:0774b16": "脫　此文通說三乘俱起故。次下文云。又",
    "T43n1832_06a:0774b17": "能了知我已證得預流果等。故知大乘於",
    "T43n1832_06a:0774b18": "見道前解脫分位。起無色善亦生無色。故",
    "T43n1832_06a:0774b19": "知資糧通修無色。入見傍修論中不言。傍",
    "T43n1832_06a:0774b20": "修之者唯根本位。唯是無漏。准論後解。無",
    "T43n1832_06a:0774b21": "色亦有三無漏根。五十七云下三無色有十",
    "T43n1832_06a:0774b22": "一根故。通漏．無漏。准此大乘不同有部",
    "T43n1832_06a:0774b23": "入見道已更不現起　問若於修道四善",
    "T43n1832_06a:0774b24": "根等皆得重起。何不雜亂　答亦不然。以",
    "T43n1832_06a:0774b25": "位別故。若修道位非名善根。如見道種後",
    "T43n1832_06a:0774b26": "亦生修不爾修道從何種起。雖見種生不",
    "T43n1832_06a:0774b27": "名為見。後修道位雖彼種生。不名善根。又",
    "T43n1832_06a:0774b28": "本無漏種在資糧．加行亦名彼道。雜集說",
    "T43n1832_06a:0774b29": "為道諦攝故。皆許不雜故彼亦然。問在",
    "T43n1832_06a:0774c01": "根本位傍修世俗。亦得名根本不　答名",
    "T43n1832_06a:0774c02": "根本何失　非無漏故失　答言無漏者",
    "T43n1832_06a:0774c03": "據現行說。據未知當知根說。非約種子",
    "T43n1832_06a:0774c04": "　要集云。世俗非無漏。不得名根本者亦",
    "T43n1832_06a:0774c05": "應無色無見道。不得名根本。雖無見道",
    "T43n1832_06a:0774c06": "說為根本。雖有漏攝。相從名本故亦無失",
    "T43n1832_06a:0774c07": "　問論云迴趣大者。為證法空所起生空。",
    "T43n1832_06a:0774c08": "順益法空可此根攝。有漏不順何亦此攝",
    "T43n1832_06a:0774c09": "　答二乘生空有不順者。但舉迴趣大乘。",
    "T43n1832_06a:0774c10": "所修有漏皆順見道。傍修為根何失。故要",
    "T43n1832_06a:0774c11": "集云傍修之者唯取無漏。世俗智等不資",
    "T43n1832_06a:0774c12": "見道。可詳得失　要集等云。菩薩地前未",
    "T43n1832_06a:0774c13": "起無漏。二乘生空無漏智者是彼種姓。非",
    "T43n1832_06a:0774c14": "是菩薩。以量成立。生空無漏地前不起　今",
    "T43n1832_06a:0774c15": "謂不爾。此論明說。或二乘位迴趣大者。為",
    "T43n1832_06a:0774c16": "證法空地前所起九地所攝生空無漏。彼",
    "T43n1832_06a:0774c17": "皆菩薩此根所攝。今者不許豈不乖耶。二",
    "T43n1832_06a:0774c18": "乘聖者迴心向大。豈可不起無漏智耶。迴",
    "T43n1832_06a:0774c19": "心已前既名菩薩。所起無漏何非此根。法",
    "T43n1832_06a:0774c20": "花經云。汝等所行是菩薩道。據不定者皆是",
    "T43n1832_06a:0774c21": "此根。",
    "T43n1832_06a:0774c22": "問學無學法通漏無漏。云何後二皆唯無漏",
    "T43n1832_06a:0774c23": "不通漏耶　答據增上義以立於根。有漏",
    "T43n1832_06a:0774c24": "於諸諦現觀中非增勝故。若准雜集第十。",
    "T43n1832_06a:0774c25": "後二亦通有漏．無漏。已知通憂。具知除憂。",
    "T43n1832_06a:0774c26": "故此說無漏據增勝故　若爾初根應不",
    "T43n1832_06a:0774c27": "通漏　答於異生中。此增勝故　問瑜伽",
    "T43n1832_06a:0774c28": "五十七問云。幾根入初靜慮。答八。後三一分",
    "T43n1832_06a:0774c29": "能入。一分不能　初言八者即總相說。謂",
    "T43n1832_06a:0775a01": "信等五．樂．喜．捨根。後三一分能入。利根超",
    "T43n1832_06a:0775a02": "果及入大乘。一分不能鈍根慧脫阿羅漢等",
    "T43n1832_06a:0775a03": "　言第三亦八　然非即喜。此約為依能",
    "T43n1832_06a:0775a04": "入彼說。故通喜根　非即彼者　非入",
    "T43n1832_06a:0775a05": "彼地　第四靜慮及無色定七根能入　據",
    "T43n1832_06a:0775a06": "樂為依入第四定。非無色定亦樂為依",
    "T43n1832_06a:0775a07": "　或據隣超。舉一顯餘　後三云一能入",
    "T43n1832_06a:0775a08": "有一不能。次第．惠脫三不能入超取第三。",
    "T43n1832_06a:0775a09": "獨覺．菩薩此等能入　或通種．現非唯約",
    "T43n1832_06a:0775a10": "現　問非樂．喜．捨三受俱生。如何皆說九",
    "T43n1832_06a:0775a11": "根為體　答三無漏根通彼九根。非說剎",
    "T43n1832_06a:0775a12": "那一一皆具。如依近分但有喜根。下三靜",
    "T43n1832_06a:0775a13": "慮即有樂根。依第四定即有捨根。故但通",
    "T43n1832_06a:0775a14": "說　問准大乘宗。非非想處亦有無漏。何",
    "T43n1832_06a:0775a15": "故不言四無色定皆有此根。而五十七云",
    "T43n1832_06a:0775a16": "非想地但只有八。准此即有信等五根及",
    "T43n1832_06a:0775a17": "意．捨．命。無三無漏。何故爾耶　答准大乘",
    "T43n1832_06a:0775a18": "宗雖有無漏。隨他相說故無無漏　或彼",
    "T43n1832_06a:0775a19": "無漏以昧劣故非三根體　若爾何故此論",
    "T43n1832_06a:0775a20": "復云從見道後所有信等無漏九根。一切",
    "T43n1832_06a:0775a21": "皆是後二根體准此所難前釋為勝。",
    "T43n1832_06a:0775a22": "成唯識論了義燈卷第六解論第七未盡"
}