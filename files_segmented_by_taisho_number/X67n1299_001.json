{
    "X67n1299_001:0001a04": "禪林類聚目錄",
    "X67n1299_001:0001a06": "第一",
    "X67n1299_001:0001a07": "帝王宰臣儒士",
    "X67n1299_001:0001a08": "第二",
    "X67n1299_001:0001a09": "佛祖法身佛像",
    "X67n1299_001:0001a10": "第三",
    "X67n1299_001:0001a11": "伽藍殿堂塔廟丈室門戶",
    "X67n1299_001:0001a12": "橋路(并附)",
    "X67n1299_001:0001a13": "第四",
    "X67n1299_001:0001a14": "祖教問法",
    "X67n1299_001:0001a15": "第五",
    "X67n1299_001:0001a16": "說法禪定悟道大道",
    "X67n1299_001:0001a17": "第六",
    "X67n1299_001:0001a18": "示眾勘辨棒喝",
    "X67n1299_001:0001a19": "第七",
    "X67n1299_001:0001a20": "圓相對機賓主家風",
    "X67n1299_001:0001a21": "第八",
    "X67n1299_001:0001a22": "經教看經講經論議祖偈",
    "X67n1299_001:0001a23": "第八",
    "X67n1299_001:0001a24": "姓名頭首知事侍者法屬",
    "X67n1299_001:0001b01": "尼女行童",
    "X67n1299_001:0001b02": "第十",
    "X67n1299_001:0001b03": "人境心眼肢體真像",
    "X67n1299_001:0001b04": "第十一",
    "X67n1299_001:0001b05": "住山(開堂附)庵居戒律(出家附)參學禮拜",
    "X67n1299_001:0001b06": "省訪",
    "X67n1299_001:0001b07": "第十二",
    "X67n1299_001:0001b08": "遊山(辭送附)馳書緣化應化神異",
    "X67n1299_001:0001b09": "因果沐浴偃息",
    "X67n1299_001:0001b10": "第十三",
    "X67n1299_001:0001b11": "問疾醫卜藥餌遷化追忌",
    "X67n1299_001:0001b12": "第十四",
    "X67n1299_001:0001b13": "歲時解結日月風雲雨雪",
    "X67n1299_001:0001b14": "水火",
    "X67n1299_001:0001b15": "第十五",
    "X67n1299_001:0001b16": "衣鉢服飾(把針附)鞋韈珍寶琴碁",
    "X67n1299_001:0001b17": "簾帳舟楫",
    "X67n1299_001:0001b18": "第十六",
    "X67n1299_001:0001b19": "法器槌拂數珠缾錫杖笠",
    "X67n1299_001:0001b20": "鏡扇",
    "X67n1299_001:0001b21": "第十七",
    "X67n1299_001:0001b22": "器用刀劒弓箭骨董",
    "X67n1299_001:0001b23": "第十八",
    "X67n1299_001:0001b24": "糧食齋粥餬餅五味",
    "X67n1299_001:0001c01": "茶湯(摘茶附)蔬菜",
    "X67n1299_001:0001c02": "第十九",
    "X67n1299_001:0001c03": "田地草木(竹附)花果香燈搬掃",
    "X67n1299_001:0001c04": "柴薪",
    "X67n1299_001:0001c05": "第二十",
    "X67n1299_001:0001c06": "獅子像龍虎牛鹿猫犬龜魚",
    "X67n1299_001:0001c07": "兔蛇飛走",
    "X67n1299_001:0001c13": "禪林類聚卷第一",
    "X67n1299_001:0001c15": "帝王　宰臣　儒士",
    "X67n1299_001:0001c16": "帝王",
    "X67n1299_001:0001c17": "阿育王內宮飯三萬大阿羅漢。王躬自行香。見第一",
    "X67n1299_001:0001c18": "座無人。王問此座何故無人。一尊者云。此是賓頭盧",
    "X67n1299_001:0001c19": "尊者位。此人曾見佛來。王云此人今在何處。者云且",
    "X67n1299_001:0001c20": "待須臾。言訖賓頭盧從空而下。王請就座禮敬。盧不",
    "X67n1299_001:0001c21": "顧。王乃問承聞尊者親見佛來是不。盧以手撥開眉",
    "X67n1299_001:0001c22": "毛示之云還會麼。王云不會。盧云。阿耨達池龍王請",
    "X67n1299_001:0001c23": "佛齋。老僧亦預其數。",
    "X67n1299_001:0001c24": "五祖戒出王語云。慚愧。　翠巖真云。且道甚麼處",
    "X67n1299_001:0002a01": "見。直饒雪天漂渺湖光澹蕩。且莫說夢。　保寧勇",
    "X67n1299_001:0002a02": "代云。希有希有。　佛性泰云。阿育王雖飯三萬大",
    "X67n1299_001:0002a03": "阿羅漢。要且不識賓頭盧尊者。阿育王既已不識。",
    "X67n1299_001:0002a04": "諸人還識也無。若也不識。山僧為諸人指出。乃拈",
    "X67n1299_001:0002a05": "拄杖下禪床立云。作麼。",
    "X67n1299_001:0002a06": "佛印元頌云。拈起眉毛示育王。當時凡聖絕商量。",
    "X67n1299_001:0002a07": "後來對眾難收拾。眼上依前兩簇長。　保寧勇云。",
    "X67n1299_001:0002a08": "我佛親見賓頭盧。眉長髮短雙目麤。阿育王。猶疑",
    "X67n1299_001:0002a09": "狐。唵嚤呢噠嘿[口*悉]嘿囌嚧。　佛慧泉云。一翳在眼",
    "X67n1299_001:0002a10": "空花亂墜。狹路相逢難為回避。大王還識老僧無。",
    "X67n1299_001:0002a11": "似雪眉毛長窣地。",
    "X67n1299_001:0002a12": "東印土國王請般若多羅尊者齋次。王乃問。諸人盡",
    "X67n1299_001:0002a13": "轉經。唯師為甚不轉。者云。貧道出息不涉眾緣。入息",
    "X67n1299_001:0002a14": "不居陰界。常轉如是經。百千萬億卷。",
    "X67n1299_001:0002a15": "汾陽昭云。却勞尊者心力。",
    "X67n1299_001:0002a16": "天童覺頌云。雲犀玩月璨含輝。木馬遊春駿不羈。",
    "X67n1299_001:0002a17": "眉底一雙寒碧眼。看經那得透牛皮。明白心。超曠",
    "X67n1299_001:0002a18": "劫。英雄力。破重圍。妙圓樞口轉靈機。寒山忘却來",
    "X67n1299_001:0002a19": "時路。拾得相將擕手歸。　西禪需云。入息未甞居",
    "X67n1299_001:0002a20": "陰界。出息何曾涉萬緣。一聲漁笛離南浦。依舊蘆",
    "X67n1299_001:0002a21": "花深處眠。",
    "X67n1299_001:0002a22": "罽賓國王秉劒問師子尊者云。師得蘊空不。者云已",
    "X67n1299_001:0002a23": "得蘊空。王云。既得蘊空。離生死不。者云已離生死。王",
    "X67n1299_001:0002a24": "云。既離生死。就師乞頭得不。者云。身非我有。豈況於",
    "X67n1299_001:0002b01": "頭。王便斬之。白乳涌高數尺。王臂自墮。七日命終。太",
    "X67n1299_001:0002b02": "子光首嘆云。我父何故自取其禍。",
    "X67n1299_001:0002b03": "玄沙云。大小師子尊者頭也不解作得主。　玄覺",
    "X67n1299_001:0002b04": "徵云。且道斬著斬不著。又云。玄沙恁麼道。要人作",
    "X67n1299_001:0002b05": "主不要人作主。若也要人作主。蘊即不空。若不要",
    "X67n1299_001:0002b06": "人作主。玄沙恁麼道。意在甚麼處。試斷看。　汾陽",
    "X67n1299_001:0002b07": "昭別云。知師不恡。　芭蕉云。賣寶遇著瞎波斯。",
    "X67n1299_001:0002b08": "　瑯瑘覺云。罽賓好一口劒。爭柰劒上無眼。尊者好",
    "X67n1299_001:0002b09": "箇獅子。要且不解返躑。　翠岩芝云。當時祖引頸。",
    "X67n1299_001:0002b10": "王舉劒。與麼時有人諫得住。至今無人斷得此公",
    "X67n1299_001:0002b11": "案。如今衲僧作麼生斷。　雪竇顯云。作家君王天",
    "X67n1299_001:0002b12": "然有在。",
    "X67n1299_001:0002b13": "海印信頌云。混沌中央一竅開。分清分濁列三才。",
    "X67n1299_001:0002b14": "祇因一劒輸機夜。膽喪魂驚竟不回。　佛眼遠云。",
    "X67n1299_001:0002b15": "楊子江頭楊柳春。楊花愁殺渡頭人。一聲羗笛離",
    "X67n1299_001:0002b16": "亭晚。君向瀟湘我向秦。　鼓山珪云。舡子下楊州。",
    "X67n1299_001:0002b17": "浮萍逐水流。一聲河滿子。千古動悲愁。　徑山果",
    "X67n1299_001:0002b18": "云。殺人須是殺人漢。當下一刀成兩段。頭臂雖虧",
    "X67n1299_001:0002b19": "劒刃鋒。何似秦時[車*度]鑠鑽。",
    "X67n1299_001:0002b20": "梁武帝因初祖達磨大師自西天泛海來至金陵見",
    "X67n1299_001:0002b21": "帝。帝問如何是聖諦第一義。師云廓然無聖。帝云對",
    "X67n1299_001:0002b22": "朕者誰。師云不識。帝不契。師遂折蘆渡江至魏。後帝",
    "X67n1299_001:0002b23": "舉問誌公。誌公云陛下還識此人不。帝云不識。誌云",
    "X67n1299_001:0002b24": "此是觀音大士傳佛心印。帝云當遣使者詔之。誌云",
    "X67n1299_001:0002c01": "莫道陛下詔。闔國人去他亦不回。",
    "X67n1299_001:0002c02": "汾陽昭代云。弟子智淺。　保寧勇代帝吐舌示之。",
    "X67n1299_001:0002c03": "泉大道頌云。凡聖縈纏情未忘。廓然無聖便驚狂。",
    "X67n1299_001:0002c04": "梁王殿下無謀略。剛被胡人亂一場。　雪竇顯云。",
    "X67n1299_001:0002c05": "聖諦廓然。何當辨的。對朕者誰。還云不識。因茲暗",
    "X67n1299_001:0002c06": "渡江。豈免生深棘。闔國人追不再。　千古萬古空",
    "X67n1299_001:0002c07": "相憶。休相憶。清風匝地有何極。師顧左右云。這裏",
    "X67n1299_001:0002c08": "還有祖師麼。喚來與老僧洗脚。　保寧勇云。煉得",
    "X67n1299_001:0002c09": "通紅打一鎚。周遭無數火星飛。十成好箇金剛鑽。",
    "X67n1299_001:0002c10": "攤向門前賣與誰。　上方益云。第一義。廓兮寥兮",
    "X67n1299_001:0002c11": "超象帝。不把多年曆日看。爭辯春分并夏至。遼東",
    "X67n1299_001:0002c12": "白鶴去無蹤。三山半落青天外。　佛鑑懃云。始鳴",
    "X67n1299_001:0002c13": "阿閣一聲鐘。日暖蒼龍睡正濃。再擊鳳凰臺上鼓。",
    "X67n1299_001:0002c14": "半夜祥鸞未飛舞。帝基永固如盤石。胡僧虗費平",
    "X67n1299_001:0002c15": "生力。回指少林歸去來。春風一陣花狼藉。　太平",
    "X67n1299_001:0002c16": "古云。聖諦第一義門。廓然無聖誰尊。堪笑江南三",
    "X67n1299_001:0002c17": "月裏。鷓鴣啼在百花村。　長靈卓云。不解作客勞",
    "X67n1299_001:0002c18": "煩主人。面無慙色少喜多嗔。　雪堂行云。西天屠",
    "X67n1299_001:0002c19": "子氣雄豪。欺負神州罪莫逃。梁帝當頭輕一拶。果",
    "X67n1299_001:0002c20": "然提起活人刀。　佛燈珣云。展陣開旗便要贏。誰知",
    "X67n1299_001:0002c21": "御駕不親征。把定鏘旗收陣脚。直至雄峯不出兵。",
    "X67n1299_001:0002c22": "梁武帝問達磨大師云。朕自即位已來。起寺寫經度",
    "X67n1299_001:0002c23": "僧不可勝紀。未審有何功德。師云實無功德。帝云師",
    "X67n1299_001:0002c24": "何言無。師云。此乃人天小果有漏之因。如影隨形。雖",
    "X67n1299_001:0003a01": "有非實。帝云如何是真實功德。師云。淨智妙圓體自",
    "X67n1299_001:0003a02": "空寂。如是功德不以世求。",
    "X67n1299_001:0003a03": "梁武帝請傅大士講經。大士陞座。以界尺揮案一下",
    "X67n1299_001:0003a04": "便下座。帝愕然。誌公問帝云陛下會。不帝云不會。誌",
    "X67n1299_001:0003a05": "云大士講經竟。",
    "X67n1299_001:0003a06": "白雲端云。傅大士與誌公被梁武帝一狀領過。",
    "X67n1299_001:0003a07": "　正覺逸頌云。遠別雙林事有因。金陵明主慕仁人。",
    "X67n1299_001:0003a08": "良哉高座登臨次。一擊大千經出塵。　雪竇顯云。",
    "X67n1299_001:0003a09": "不向雙林寄此身。却於梁土惹埃塵。當時不得誌",
    "X67n1299_001:0003a10": "公老。也是悽悽去國人。　白雲端云。大士何曾會",
    "X67n1299_001:0003a11": "講經。誌公方便且相成。一揮案上俱無取。直得梁",
    "X67n1299_001:0003a12": "王努眼睛。　慈受深云。大士講經時。揮案成註脚。",
    "X67n1299_001:0003a13": "一丸消眾病。不假驢馳藥。　佛鑑懃云。案上一聲",
    "X67n1299_001:0003a14": "鳴嚗嚗。已是重重添註脚。梁王何事不回頭。誌公",
    "X67n1299_001:0003a15": "將錯還就錯。",
    "X67n1299_001:0003a16": "唐肅宗帝問忠國師。和尚百年後所須何物。師云檀",
    "X67n1299_001:0003a17": "越與貧道造箇無縫塔。帝云請師塔樣。師良久云會",
    "X67n1299_001:0003a18": "麼。帝云不會。師云。貧道有付法弟子耽源却諳此事。",
    "X67n1299_001:0003a19": "請詔問之。師遷化後帝詔耽源問。此意如何。源對云。",
    "X67n1299_001:0003a20": "湘之南。潭之北。中有黃金充一國。無影樹下合同船。",
    "X67n1299_001:0003a21": "琉璃殿上無知識。",
    "X67n1299_001:0003a22": "雪竇顯拈云。肅宗不會且致。耽源還會麼。祇消箇",
    "X67n1299_001:0003a23": "請師塔樣。盡西天此土諸位祖師遭這一拶。不免",
    "X67n1299_001:0003a24": "將南作北。有傍不肯底出來。我要問你那箇是無",
    "X67n1299_001:0003b01": "縫塔。　神鼎諲云。前來國師若此作用不能明了。",
    "X67n1299_001:0003b02": "次問耽源又恁麼頌。且道盡善未盡善。雖然方便。",
    "X67n1299_001:0003b03": "須體解始得。會麼。神鼎為你諸人下四轉語。湘之",
    "X67n1299_001:0003b04": "南潭之北。君臣有路。中有黃金充一國。淨體妙常。",
    "X67n1299_001:0003b05": "無影樹下合同船。千聖一轍。琉璃殿上無知識。凡",
    "X67n1299_001:0003b06": "聖路絕。若恁麼會去也必不相賺。老僧恁麼註解。",
    "X67n1299_001:0003b07": "又是辜負國師。　五祖演云。前面是珍珠琉璃。後",
    "X67n1299_001:0003b08": "面是瑪瑙珊瑚。左邊是觀音勢至。右邊是普賢文",
    "X67n1299_001:0003b09": "殊。中間有箇旛子被風吹著道。胡蘆胡蘆。",
    "X67n1299_001:0003b10": "雪竇顯頌云。無縫塔。見還難。澄潭不許蒼龍蟠。層",
    "X67n1299_001:0003b11": "落落。影團團。千古萬古與人看。　雲巖因云。無影",
    "X67n1299_001:0003b12": "林中窣堵波。團圝一縫甚誵訛。逢人擬欲親拈出。",
    "X67n1299_001:0003b13": "還識南陽老作麼。　羅漢南云。窣堵無縫立還危。",
    "X67n1299_001:0003b14": "寶鐸玲瓏八面垂。千手大悲捫不著。百重關鎻下",
    "X67n1299_001:0003b15": "金鎚。　白雲端云。無縫塔從誰手造。雖然有樣不",
    "X67n1299_001:0003b16": "堪傳。如何強寫無層級。永向琉璃殿上懸。　長靈",
    "X67n1299_001:0003b17": "卓云。無縫塔子鎮團欒。若知端的問耽源。檀那合",
    "X67n1299_001:0003b18": "領深深旨。大地收來薦一言。",
    "X67n1299_001:0003b19": "唐肅宗帝問忠國師。如何是十身調御。師乃起立云",
    "X67n1299_001:0003b20": "還會麼。帝云不會。師云與老僧過淨瓶來。",
    "X67n1299_001:0003b21": "唐肅宗帝問忠國師。如何是無諍三昧。師云檀越踏",
    "X67n1299_001:0003b22": "毗盧頂上行。帝云寡人不會。師云莫認自己清淨法",
    "X67n1299_001:0003b23": "身。(一本小異)",
    "X67n1299_001:0003b24": "雪竇頌云。一國之師亦強名。南陽獨許振佳聲。大",
    "X67n1299_001:0003c01": "唐扶得真天子。曾踏毗盧頂上行。又云。鐵鎚打碎",
    "X67n1299_001:0003c02": "黃金骨。天地之間更何物。三千剎海夜澄澄。不知",
    "X67n1299_001:0003c03": "誰入蒼龍窟。　佛鑑云。步步踏著毗盧頂。亦非自",
    "X67n1299_001:0003c04": "己清淨身。妙入空門得空相。祖師肝膽佛精神。",
    "X67n1299_001:0003c05": "　大溈秀云。作者清規世莫儔。金篦曾握上龍樓。良",
    "X67n1299_001:0003c06": "哉撥破毗盧頂。直得文殊笑點頭。",
    "X67n1299_001:0003c07": "唐肅宗帝問忠國師云。師在曹溪得何法。師云陛下",
    "X67n1299_001:0003c08": "還見空中一片雲麼。帝云見。師云釘釘著懸掛著。",
    "X67n1299_001:0003c09": "　五祖戒云。好事不如無。",
    "X67n1299_001:0003c10": "唐莊宗帝問興化獎禪師云。寡人收中原得一寶。只",
    "X67n1299_001:0003c11": "是無人酬價。師云請陛下寶看。帝以兩手引幞頭脚",
    "X67n1299_001:0003c12": "示之。師云。君王之寶。誰敢酬價。帝大悅。",
    "X67n1299_001:0003c13": "玄覺徵云。且道興化肯同光不肯同光。若肯同光。",
    "X67n1299_001:0003c14": "興化眼在甚麼處。若不肯同光。過在甚麼處。　雪",
    "X67n1299_001:0003c15": "竇云。至尊所得只可傍觀。若非興化作家。往往高",
    "X67n1299_001:0003c16": "價酬却。　翠巖芝云。興化當時下一著可謂酩酊。",
    "X67n1299_001:0003c17": "如今作麼生斷。　雲峯悅云。真不掩偽。曲不藏直。",
    "X67n1299_001:0003c18": "有眼底辨取。　黃龍心云。興化雖則一期見機而",
    "X67n1299_001:0003c19": "作。爭柰埋沒伊一朝天子。當時若作興化。但向伊",
    "X67n1299_001:0003c20": "道。蚌蛤之珠收得也無用處。教伊向後別有生涯。",
    "X67n1299_001:0003c21": "免見遞相鈍置。而今若有人問。上座又作麼生酬價。",
    "X67n1299_001:0003c22": "北塔祚頌云。君王之寶實難酬。興化形言下一籌。",
    "X67n1299_001:0003c23": "兩手展開幞頭脚。勑書掛在鳳凰樓。　白雲端云。",
    "X67n1299_001:0003c24": "北番王子彎弓射。南國將軍仰面看。沙上空餘斜",
    "X67n1299_001:0004a01": "影在。翩翩直自入雲端。　上方益云。展手相呈老",
    "X67n1299_001:0004a02": "比丘。至尊之寶敢輕酬。滿庭和氣龍顏悅。爭柰胡",
    "X67n1299_001:0004a03": "僧笑點頭。　天童覺云。君王底事語知音。天下傾",
    "X67n1299_001:0004a04": "誠蔡藿心。拈出中原無價寶。不同趙璧與燕金。",
    "X67n1299_001:0004a05": "　佛心才云。中原收至寶。合國不能藏。一入相如手。",
    "X67n1299_001:0004a06": "佳聲滿大唐。",
    "X67n1299_001:0004a07": "閩王請羅山閑禪師開堂。師陞座。方收斂僧伽黎乃",
    "X67n1299_001:0004a08": "云珍重。便下座。閩王近前執師手云。靈山一會何異",
    "X67n1299_001:0004a09": "今日。師云將謂是箇俗漢。",
    "X67n1299_001:0004a10": "洞山聰頌云。羅山忍俊不能禁。大展家風吼一音。",
    "X67n1299_001:0004a11": "祇墨如山書莫盡。衲僧休向義中尋。　白雲端云。",
    "X67n1299_001:0004a12": "紛紛雪影耀閩天。閩主欣逢倍樂然。一旦春風吹",
    "X67n1299_001:0004a13": "大地。更無一點在堦前。　踈山如云。須彌座上斂",
    "X67n1299_001:0004a14": "伽黎。海口潮音闡大機。世主大檀能藻鑑。靈山嘉",
    "X67n1299_001:0004a15": "會愈增輝。",
    "X67n1299_001:0004a16": "閩王送銀交床與雪峯。僧問。和尚受大王如此供養。",
    "X67n1299_001:0004a17": "將何報答。師以兩手托地云。輕打我輕打我。",
    "X67n1299_001:0004a18": "踈山僧問雪峰道。輕打我意作麼生。山云。頭上插",
    "X67n1299_001:0004a19": "瓜虀。垂尾脚跟齊。",
    "X67n1299_001:0004a20": "汾陽昭頌云。因問如何報主恩。舉畢全收坐要津。",
    "X67n1299_001:0004a21": "舡頭若有風浪動。滿目流沙不見人。　洞山聦云。",
    "X67n1299_001:0004a22": "人王信重送交床。旁問禪徒太著忙。下手低聲言",
    "X67n1299_001:0004a23": "少打。劣中全勝阿誰詳。　保寧勇云。不知將甚報",
    "X67n1299_001:0004a24": "君恩。風起江湖水皺顏。一片古帆乘興去。與誰相",
    "X67n1299_001:0004b01": "遂過天門。　正覺逸云。得人一牛。還人一馬。投之",
    "X67n1299_001:0004b02": "報之。風流儒雅。如今大有受恩人。不知誰是報恩",
    "X67n1299_001:0004b03": "者。",
    "X67n1299_001:0004b04": "閩王封柑橘各一顆。遣使送上雪峯。問云。既是一般",
    "X67n1299_001:0004b05": "顏色。為甚名字不同。峯遂依舊封回。復馳問玄沙。沙",
    "X67n1299_001:0004b06": "將一張紙盖却。",
    "X67n1299_001:0004b07": "汾陽昭頌云。柑橘閩王親手封。將來直問擊胡風。",
    "X67n1299_001:0004b08": "長人入水分明在。更問玄沙又不通。汾陽為汝開",
    "X67n1299_001:0004b09": "天路。寶坊金界碧霄空。　保寧勇云。閩王兩般馳",
    "X67n1299_001:0004b10": "獻上。雪峯一等到封回。人情上下俱周美。免把完",
    "X67n1299_001:0004b11": "全更擘開。　延壽云。柑子將來不用疑。鐵牛蚊子",
    "X67n1299_001:0004b12": "咬應癡。閩王猶未識師意。更請玄沙下一錐。",
    "X67n1299_001:0004b13": "投子青禪師僧問。和尚適來拈香祝聖壽。且道當今",
    "X67n1299_001:0004b14": "皇帝壽年多少。師云。月籠丹桂遠。星拱北辰高。",
    "X67n1299_001:0004b15": "丹霞淳頌云。六國清平賀聖年。珠簾高捲月明前。",
    "X67n1299_001:0004b16": "金輪那肯當堂坐。不用丹墀擊靜鞭。",
    "X67n1299_001:0004b17": "宰臣",
    "X67n1299_001:0004b18": "朗州刺史李翱仰慕藥山儼禪師道風久矣。屢請不",
    "X67n1299_001:0004b19": "赴。乃特入山致敬。肅裝客禮直造座前。師端然看經",
    "X67n1299_001:0004b20": "殊不顧視。李乃云見面不如聞名。拂衲便行。師却召。",
    "X67n1299_001:0004b21": "李回首。師云何得貴耳而賤目。李遂頂拜起問。如何",
    "X67n1299_001:0004b22": "是道。師以手指天復指淨瓶云。會麼。李云不會。師云",
    "X67n1299_001:0004b23": "雲在青天水在瓶。李因有省乃呈頌云。練得身形似",
    "X67n1299_001:0004b24": "鶴形。千株松下兩函經。我來問道無餘事。雲在青天",
    "X67n1299_001:0004c01": "水在瓶。",
    "X67n1299_001:0004c02": "玄覺拈云。且道李太守是讚他語明他語。須具行",
    "X67n1299_001:0004c03": "脚眼始得。",
    "X67n1299_001:0004c04": "汾陽昭頌云。雲在青天水在瓶。恐君妄解作惶惶。",
    "X67n1299_001:0004c05": "汾陽問你幽魂聽。如實神通現姓名。　天寧璉云。",
    "X67n1299_001:0004c06": "隴西賢相登藥嶠。雲在青霄水在瓶。風靜雲消空",
    "X67n1299_001:0004c07": "獨露。天門玉女不曾扄。　白楊順云。古人問道復",
    "X67n1299_001:0004c08": "何言。水在瓶中雲在天。故國要歸歸便得。離亭雲",
    "X67n1299_001:0004c09": "月渡頭船。　無盡居士云。雲在青天水在瓶。眼光",
    "X67n1299_001:0004c10": "隨指落深坑。溪花不柰霜風苦。說甚深深海底行。",
    "X67n1299_001:0004c11": "　圓通僊云。雲在青天水在瓶。丹霄把手共君行。",
    "X67n1299_001:0004c12": "回頭不覺寒更曉。一片紅光海上生。",
    "X67n1299_001:0004c13": "李刺史問歸宗。教中道須彌納芥子。渤即不疑。言芥",
    "X67n1299_001:0004c14": "子納須彌。莫是妄談不。師云。人傳使君讀萬卷書籍。",
    "X67n1299_001:0004c15": "是不。云然。師云。公從頂至踵都來如椰子大。萬卷詩",
    "X67n1299_001:0004c16": "書向甚處著。李俛首而已。",
    "X67n1299_001:0004c17": "佛慧泉頌云。放開日月明。把定乾坤黑。一劄不回",
    "X67n1299_001:0004c18": "頭。滿地生荊棘。龍宮海藏兮非多。石火電光兮非",
    "X67n1299_001:0004c19": "急。君不見。紫霄峯下墨池邊。八駿如風追不及。",
    "X67n1299_001:0004c20": "禾山方云。芥納須彌驗祖風。清機歷歷妙難窮。要",
    "X67n1299_001:0004c21": "知萬卷書來處。跳出當人智鑑中。　佛心才云。芥",
    "X67n1299_001:0004c22": "納須彌特地疑。琴書拋下扣禪扉。忽聞萬卷難藏",
    "X67n1299_001:0004c23": "處。瞥轉神機唯自知。唯自知。丹桂和根拔得歸。",
    "X67n1299_001:0004c24": "成尚書與大將送供入雲居山。乃問膺禪師云。世尊",
    "X67n1299_001:0005a01": "有密語。迦葉不覆藏。如何是世尊有密語。師召尚書。",
    "X67n1299_001:0005a02": "成應諾。師云會麼。成云不會。師云。汝若不會。世尊有",
    "X67n1299_001:0005a03": "密語。汝若會去。迦葉不覆藏。",
    "X67n1299_001:0005a04": "法燈拈云。且道喚底是密語。應底是密語。時有僧",
    "X67n1299_001:0005a05": "問如何是世尊有密語。燈云何曾得密來。　東林",
    "X67n1299_001:0005a06": "總云。恠哉。弘覺二十年羚羊掛角絕跡亡蹤。及乎",
    "X67n1299_001:0005a07": "被尚書一拶。直得帶水拖泥作人笑恠。法燈也是",
    "X67n1299_001:0005a08": "日午點金燈。夜半潑墨汁。東林即不然。如何是密",
    "X67n1299_001:0005a09": "語。却向伊道甚處不密。且道恁麼道還有過也無。",
    "X67n1299_001:0005a10": "良久云更不用別人。　性空云。逢人且說三分話。",
    "X67n1299_001:0005a11": "未可全拋一片心。",
    "X67n1299_001:0005a12": "古德頌云。世尊密語難覆藏。迦葉迦葉見如土。千",
    "X67n1299_001:0005a13": "古萬古黑漫漫。焦尾大蟲元是虎。",
    "X67n1299_001:0005a14": "郢州太守請風穴禪師衙內陞座。師乃云。祖師心印",
    "X67n1299_001:0005a15": "狀似鐵牛之機。去即印住。住即印破。只如不去不住。",
    "X67n1299_001:0005a16": "印即是不印即是。時有盧陂長老出問。某甲有鐵牛",
    "X67n1299_001:0005a17": "之機。請師不搭印。師云。慣釣鯨鯢澄巨浸。却嗟蛙步",
    "X67n1299_001:0005a18": "[馬*展]泥沙。陂佇思。師喝云。長老何不進語。陂擬議。師打",
    "X67n1299_001:0005a19": "一拂子云。還記得話頭麼。試舉看。陂擬開口。師又打",
    "X67n1299_001:0005a20": "一拂太。守云佛法元來與王法一般。師云太守見甚",
    "X67n1299_001:0005a21": "麼道理。太守云當斷不斷返招其亂。師便下座。",
    "X67n1299_001:0005a22": "南堂靜云。好一場法戰。大眾還要識風穴麼。金鏃",
    "X67n1299_001:0005a23": "慣調曾百戰。鐵鞭多力恨無讎。要識盧陂長老麼。",
    "X67n1299_001:0005a24": "盡道入山擒虎易。臨筌方覺取魚難。要識郢州太",
    "X67n1299_001:0005b01": "守麼。已得真人好消息。人間天上更無疑。",
    "X67n1299_001:0005b02": "雪竇頌云。擒得盧陂跨鐵牛。三玄戈甲未輕酬。楚",
    "X67n1299_001:0005b03": "王城畔朝宗水。喝下曾令却倒流。　保寧云。鋒頭",
    "X67n1299_001:0005b04": "壁立鐵牛機。十字縱橫寶劒揮。一陣賊軍俱粉碎。",
    "X67n1299_001:0005b05": "凱歌齊和太平歸。　圓悟云。列聖風規。初不放過。",
    "X67n1299_001:0005b06": "擬跨鐵牛。驀頭印破。盧陂當斷却沈吟。電轉星飛",
    "X67n1299_001:0005b07": "被活擒。喝下機鋒如霹靂。三玄戈甲振叢林。　天",
    "X67n1299_001:0005b08": "童覺云。鐵牛之機。印住印破。透出毗盧頂[寧*頁]行。却",
    "X67n1299_001:0005b09": "來化佛舌頭坐。風穴當衡。盧陂負墮。棒頭喝下。電",
    "X67n1299_001:0005b10": "光石火。歷歷分明珠在盤。眨起眉毛還蹉過。",
    "X67n1299_001:0005b11": "陳操尚書一日與諸官登樓次。見數僧行過。一官人",
    "X67n1299_001:0005b12": "云來者總是行脚僧。陳云不是。云焉知不是。陳云待",
    "X67n1299_001:0005b13": "近來與勘過。斯須數僧至樓前。陳驀召上座。僧皆舉",
    "X67n1299_001:0005b14": "頭望。陳謂眾官云不信道。",
    "X67n1299_001:0005b15": "溈山喆云。陳尚書可謂手擎仲尼日月。腰佩毗盧",
    "X67n1299_001:0005b16": "金印。非唯儒士驚懾。亦乃衲僧罔措。不見道當機",
    "X67n1299_001:0005b17": "如電拂。方免病捿蘆。　天童覺云。陳尚書當面白",
    "X67n1299_001:0005b18": "拈。瞞長蘆一點不得。",
    "X67n1299_001:0005b19": "雪堂行頌云。一語離窠窟。千生出蓋纏。夜來風雪",
    "X67n1299_001:0005b20": "惡。木折古巖前。",
    "X67n1299_001:0005b21": "楊傑提刑入寶林寺。因寫七佛殿額乃問昌禪師云。",
    "X67n1299_001:0005b22": "七佛重出世時如何。師云一回相見一回新。又同遊",
    "X67n1299_001:0005b23": "山次。楊拈起大士飯石問。既是飯石。為甚麼咬不破。",
    "X67n1299_001:0005b24": "師云祇為太硬。楊云猶涉繁詞。師云未審提刑作麼",
    "X67n1299_001:0005c01": "生。楊云硬。師云也是第二月。",
    "X67n1299_001:0005c02": "儒士",
    "X67n1299_001:0005c03": "張拙秀才因看佛名經。乃問長沙岑禪師云。百千諸",
    "X67n1299_001:0005c04": "佛但聞其名。未審居何國土。師云。黃鶴樓崔顥題後。",
    "X67n1299_001:0005c05": "秀才還曾題不。云不曾題。師云無事也好題取一篇。",
    "X67n1299_001:0005c06": "佛眼遠云。大眾。秀才問佛居何國土。長沙為甚麼",
    "X67n1299_001:0005c07": "却恁麼道。秀才尋常嘲風詠月。為甚麼長沙面前",
    "X67n1299_001:0005c08": "一辭不措。若是黃鶴樓有甚麼難題處。聽取山僧",
    "X67n1299_001:0005c09": "題破。遂云。容顏甚奇妙。光明照十方。我昔曾供養。",
    "X67n1299_001:0005c10": "今復還親覲。　南堂靜云。當時若是南堂。待他問",
    "X67n1299_001:0005c11": "百千諸佛但聞其名未審居何國土。只向道秀才",
    "X67n1299_001:0005c12": "秀才何得貴耳而賤目。",
    "X67n1299_001:0005c13": "死心新頌云。黃鶴樓前法戰時。百千諸佛竪降旗。",
    "X67n1299_001:0005c14": "渠無國土居何處。留得多才一首詩。　靈源清云。",
    "X67n1299_001:0005c15": "聞名直下驚天地。更問所居成年滿。回首却登歸",
    "X67n1299_001:0005c16": "去路。家家門口透長安。　南華昺云。百千諸佛聞",
    "X67n1299_001:0005c17": "名久。國土莊嚴何處求。覿面若無精徹眼。又隨船",
    "X67n1299_001:0005c18": "子下揚州。　禾山方云。千佛靈蹤莫別求。長沙機",
    "X67n1299_001:0005c19": "轉有來由。要知覿面難藏處。黃鶴樓前鸚鵡洲。",
    "X67n1299_001:0005c20": "寶峯明云。百千諸佛但聞名。國土何曾不現成。自",
    "X67n1299_001:0005c21": "是不歸歸便得。五潮煙景有誰爭。　大洪遂云。黃",
    "X67n1299_001:0005c22": "鶴樓詩崔顥題。古今吟詠韻難齊。秋空月影千江",
    "X67n1299_001:0005c23": "印。春晚流鶯是處啼。",
    "X67n1299_001:0005c24": "龐居士一日向丹霞前叉手立。少時却出去。霞不顧。",
    "X67n1299_001:0006a01": "士却來坐。霞乃向士前叉手立。少時便入方丈。士云。",
    "X67n1299_001:0006a02": "汝入我出。未有事在。霞云。這老翁出出入入。有甚了",
    "X67n1299_001:0006a03": "期。士云略無些子慈悲。霞云引得這漢到這田地。士",
    "X67n1299_001:0006a04": "云把甚麼引。霞乃拈起居士幞頭云。却似一箇老師",
    "X67n1299_001:0006a05": "僧。士却拈幞頭安霞頭上云。一似箇少年俗人。霞應",
    "X67n1299_001:0006a06": "諾三聲。士云猶有昔日氣息在。霞乃拋却幞頭云。大",
    "X67n1299_001:0006a07": "似箇烏紗巾。士乃應諾三聲。霞云昔時氣息爭忘得。",
    "X67n1299_001:0006a08": "士彈指三下云動天動地。",
    "X67n1299_001:0006a09": "佛鑑懃云。丹霞與龐老閙市裏相逢。千峯頂上握",
    "X67n1299_001:0006a10": "手。千峰頂上相逢。却向閙市裏握手。如鐘在架。隨",
    "X67n1299_001:0006a11": "扣發音。大擊大鳴小擊小響。聲非內出亦非外來。",
    "X67n1299_001:0006a12": "只如未扣已前聲在何處。各自歸堂究取。　大溈",
    "X67n1299_001:0006a13": "智云。丹霞與龐老終日用神通是處遊歷。盡全身",
    "X67n1299_001:0006a14": "徧界中。還知麼。千峯勢到嶽邊止。萬派流歸海上",
    "X67n1299_001:0006a15": "融。　塗毒策云。平易中嶮峻。斷絕處復續。龐公三",
    "X67n1299_001:0006a16": "度扣關。丹霞三回格下。可謂風行草偃水到渠成。",
    "X67n1299_001:0006a17": "撿點將來。佛事門中則可。衲僧分上全無。祇如衲",
    "X67n1299_001:0006a18": "僧分上又作麼生。覿面機鋒如同電拂。咄。",
    "X67n1299_001:0006a19": "南堂靜頌云。燒木佛老有甚心肝。賣笊籬翁家破",
    "X67n1299_001:0006a20": "人殘。相追相逐相激相歎。難難。倚天長劒兮射斗",
    "X67n1299_001:0006a21": "光寒。攪海蒼龍兮不觸波瀾。看看。家家有路透長",
    "X67n1299_001:0006a22": "安。",
    "X67n1299_001:0006a23": "胡釘鉸謁保壽沼禪師。師云莫便是胡釘鉸麼。云不",
    "X67n1299_001:0006a24": "敢。師云還釘得虗空不。云請和尚打破來。師便打。胡",
    "X67n1299_001:0006b01": "云莫錯打某甲。師云汝向後遇多口阿師與你點破",
    "X67n1299_001:0006b02": "在。胡後到趙州舉前話問。不知某甲過在甚處。州云",
    "X67n1299_001:0006b03": "只這一縫尚不柰何。胡於此有省。(廣燈小異)",
    "X67n1299_001:0006b04": "雪竇顯云。我要打這三箇漢。一打趙州不合瞎却",
    "X67n1299_001:0006b05": "胡釘鉸眼。二打保壽不能塞斷趙州口。三打胡釘",
    "X67n1299_001:0006b06": "鉸不合放過保壽。師驀拈拄杖云。更有一箇。大眾",
    "X67n1299_001:0006b07": "一時走退。乃擊禪床一下。　大溈喆云。這漢雖然",
    "X67n1299_001:0006b08": "省去。可惜趙州。當時待他道某甲過在甚處。劈脊",
    "X67n1299_001:0006b09": "便棒。非但承他保壽威光。亦乃與叢林為龜為鑑。",
    "X67n1299_001:0006b10": "鼓山珪頌云。一縫分明在。當頭下手難。饒君釘鉸",
    "X67n1299_001:0006b11": "得。終是不圓全。　徑山果云。直饒釘得這一縫。點",
    "X67n1299_001:0006b12": "檢將來非好手。可憐兩箇老禪翁。却向俗人說家",
    "X67n1299_001:0006b13": "醜。",
    "X67n1299_001:0006b14": "雲門偃禪師問僧。光明寂照徧河沙。豈不是張拙秀",
    "X67n1299_001:0006b15": "才語。僧云是。師云話墮也。",
    "X67n1299_001:0006b16": "徑山杲云。驢揀濕處尿。　復庵封云。向道莫行山",
    "X67n1299_001:0006b17": "下路。果聞猿呌斷腸聲。　法雲秀云。甚處是話墮",
    "X67n1299_001:0006b18": "處。忽有人問法雲。如何是祖師西來意。只對伊道",
    "X67n1299_001:0006b19": "話墮也。還會麼。具眼底辨取。　月庵果云。雲門大",
    "X67n1299_001:0006b20": "師張幔天網撈龍打鳳。這僧不覺入他陷穽中落",
    "X67n1299_001:0006b21": "他綣繢裏。若是福嚴即不然。纔見伊舉道豈不是",
    "X67n1299_001:0006b22": "張拙秀才語。但向道未到雲門不妨疑著。然雖如",
    "X67n1299_001:0006b23": "是。也是賊過後張弓。",
    "X67n1299_001:0006b24": "禾山方頌云。叶路縱橫得自由。牢關捩轉妙全收。",
    "X67n1299_001:0006c01": "箇中密意人難會。喝下須教水倒流。　月菴果云。",
    "X67n1299_001:0006c02": "萬丈龍門勢倚空。懸崖撒手辨魚龍。時人只看絲",
    "X67n1299_001:0006c03": "綸上。不見蘆花對蓼紅。　踈山如云。問來答去無",
    "X67n1299_001:0006c04": "偏黨。鐵壁銀山作麼通。縱奪臨機言話墮。遂令千",
    "X67n1299_001:0006c05": "古動悲風。",
    "X67n1299_001:0006c07": "禪林類聚卷第一"
}