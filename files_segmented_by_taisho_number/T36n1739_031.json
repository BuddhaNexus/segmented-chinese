{
    "T36n1739_031:0932c08": "新華嚴經論卷第三十一",
    "T36n1739_031:0932c10": "長者李通玄撰",
    "T36n1739_031:0932c11": "如來十身相海品第三十四",
    "T36n1739_031:0932c12": "將釋此品約分三門。一釋品來意。二釋能說",
    "T36n1739_031:0932c13": "法主。三隨文釋義。",
    "T36n1739_031:0932c14": "一釋品來意者。明前品說自佛三業二智入",
    "T36n1739_031:0932c15": "不思議際遍周廣大無限饒益眾生。此品約",
    "T36n1739_031:0932c16": "三業入不思議智中之身故。此品來也。",
    "T36n1739_031:0932c17": "二釋能說法主者。明此相海由行報成。普賢",
    "T36n1739_031:0932c18": "是行。還令行者自說自行報德之果。",
    "T36n1739_031:0932c19": "三隨文釋義者。於此一品經。長分為九十九",
    "T36n1739_031:0932c20": "段。第一初從爾時普賢菩薩已下至所有相",
    "T36n1739_031:0932c21": "海有一行半經。是初總舉如來身相如海廣",
    "T36n1739_031:0932c22": "多。第二略說九十七種大人之相。分為九十",
    "T36n1739_031:0932c23": "七段。最下總說十蓮華藏世界微塵數諸相。",
    "T36n1739_031:0932c24": "為總結通。初爾時已下都有九十九段經文。",
    "T36n1739_031:0932c25": "以取十蓮華藏世界微塵數相海莊嚴。號十",
    "T36n1739_031:0932c26": "身相海品。此一品經大意。明三種業用身語",
    "T36n1739_031:0932c27": "智廣大無限利益一切眾生善相行上報生福",
    "T36n1739_031:0932c28": "相。如初舉頂上三十二寶莊嚴大人相。其中",
    "T36n1739_031:0932c29": "有大人相名光照一切方普放無量大光明",
    "T36n1739_031:0933a01": "網。一切妙寶以為莊嚴者。初明三十二種寶。",
    "T36n1739_031:0933a02": "是明三種業用是萬德之總相。二種寶是二",
    "T36n1739_031:0933a03": "智。明如來三業二智是修眾福之本故。萬善",
    "T36n1739_031:0933a04": "根海。無不以此三業二智以為體故。故初所",
    "T36n1739_031:0933a05": "感果以先標為首。又用嚴如來之頭首故。經",
    "T36n1739_031:0933a06": "云其中有大人相名光照一切方。方者法也。",
    "T36n1739_031:0933a07": "是根本智成差別智之法故。普放無量大光",
    "T36n1739_031:0933a08": "明網者。是差別智中隨根設教。濟漉一切。眾",
    "T36n1739_031:0933a09": "生之所報生。約因名為光網。一切妙寶以為",
    "T36n1739_031:0933a10": "莊嚴者。一切業果福相報得。皆以此二智為",
    "T36n1739_031:0933a11": "所莊嚴故。寶髮周遍者。明以智治生周旋普。",
    "T36n1739_031:0933a12": "覆以此報生。寶髮柔軟密緻者。慈悲柔軟隨",
    "T36n1739_031:0933a13": "根濟眾報成故。一一咸放摩尼寶光充滿一",
    "T36n1739_031:0933a14": "切無邊世界悉現佛身色相圓滿者。明於根",
    "T36n1739_031:0933a15": "本智所生諸差別智。起差別行者純淨無垢",
    "T36n1739_031:0933a16": "故報得摩尼淨光。悉現佛身。為約此二智純",
    "T36n1739_031:0933a17": "淨無礙所有報境總成智用故。皆與身同。此",
    "T36n1739_031:0933a18": "三業上一中報十。三業上三十故。二智上二",
    "T36n1739_031:0933a19": "十總言三十二種寶用嚴頂髮。通此頂上及",
    "T36n1739_031:0933a20": "身。略舉有九十七種大人之相者。明且約隨",
    "T36n1739_031:0933a21": "真俗二智淨三業上行七菩提分十波羅蜜。",
    "T36n1739_031:0933a22": "能淨一切三界九品煩惱便為智用。以智淨",
    "T36n1739_031:0933a23": "故所有報果亦淨。以智無礙自在故所有報",
    "T36n1739_031:0933a24": "果亦自在故。九品煩惱者。欲界一。色界四禪",
    "T36n1739_031:0933a25": "無色界四禪上二界有八。欲界一共為九品。",
    "T36n1739_031:0933a26": "有能覺之者。便以二智七覺十波羅蜜方便。",
    "T36n1739_031:0933a27": "自利及以利生。具普賢行滿。便報成此九十",
    "T36n1739_031:0933a28": "七相。以十波羅蜜方便發起三界中有自在",
    "T36n1739_031:0933a29": "行用故。於九品煩惱上各成十波羅蜜行門。",
    "T36n1739_031:0933b01": "成九十種大人相。以七菩提分上助顯方便",
    "T36n1739_031:0933b02": "分明故。以成七種通。以此七覺分十波羅蜜",
    "T36n1739_031:0933b03": "助道方便行。助顯九品煩惱。成真俗二智。令",
    "T36n1739_031:0933b04": "大悲圓滿。於一品煩惱上成十種行門。報生",
    "T36n1739_031:0933b05": "十種相。九十配十波羅蜜。七種配七覺分。十",
    "T36n1739_031:0933b06": "蓮花藏世界微塵數相者。配真俗二智三業",
    "T36n1739_031:0933b07": "及行普賢行遍普周也。問曰。此出何教所配。",
    "T36n1739_031:0933b08": "答曰。此經所有法門。但出自教。餘經不能與",
    "T36n1739_031:0933b09": "此教門相會。何者是自教。答曰。為普賢是佛",
    "T36n1739_031:0933b10": "自行。還令自行說自行所報得之相。普賢行",
    "T36n1739_031:0933b11": "者。不離真俗二智七菩提分十波羅蜜故。但",
    "T36n1739_031:0933b12": "約名知教。約教知行。約行治惑。惑亡報成。",
    "T36n1739_031:0933b13": "即知因果所生即為教也。不可引餘權教三",
    "T36n1739_031:0933b14": "乘行門例此所修因果報得。但准已前諸品",
    "T36n1739_031:0933b15": "所放光及菩薩名乃至座名數。以次類之可",
    "T36n1739_031:0933b16": "曉其意也。佛行普賢行者。不離三界九地煩",
    "T36n1739_031:0933b17": "惱中。而成悲智之門。所有報生因果。還約三",
    "T36n1739_031:0933b18": "界九品煩惱中。成殊勝智行。出三界自在行",
    "T36n1739_031:0933b19": "獲過三界殊勝報業故。以此准知可明佛意。",
    "T36n1739_031:0933b20": "即是經之教也。已下諸相以此三業二智七",
    "T36n1739_031:0933b21": "覺分十波羅蜜為體。又以七菩提分九波羅",
    "T36n1739_031:0933b22": "蜜。共成一箇智波羅蜜。以智波羅蜜為佛果。",
    "T36n1739_031:0933b23": "七菩提分九波羅蜜是行故。報得九十七種",
    "T36n1739_031:0933b24": "大人之相。十蓮花藏世界微塵數大人之相",
    "T36n1739_031:0933b25": "者。是差別智大悲圓滿十方世界。以普賢行",
    "T36n1739_031:0933b26": "報得故。此前後二釋義通其一故。已下諸相。",
    "T36n1739_031:0933b27": "約根本智起大悲用。隨差別智報生。如文自",
    "T36n1739_031:0933b28": "明。如經云紺蒲成就者。意明頸文三約嬰節",
    "T36n1739_031:0933b29": "成就。云西國有紺蒲果。赤色三約文成。以此",
    "T36n1739_031:0933c01": "比之。彌盧藏雲者。明如來右輔上牙大人相",
    "T36n1739_031:0933c02": "寶焰高遠如須彌山之狀也。",
    "T36n1739_031:0933c03": "如來隨好光明功德品第三十五",
    "T36n1739_031:0933c04": "將釋此品約立四門。一釋品名目。二釋品來",
    "T36n1739_031:0933c05": "意。三釋說教之主。四隨文釋義。",
    "T36n1739_031:0933c06": "一釋品名目者。何故名為隨好光明功德者。",
    "T36n1739_031:0933c07": "明前品已明十身相海有十蓮花藏世界微塵",
    "T36n1739_031:0933c08": "數相海莊嚴其身。此品約其佛身相中隨相",
    "T36n1739_031:0933c09": "無性功德故。以約行報得成大人之相。隨行",
    "T36n1739_031:0933c10": "法身之理智以成光明故。以立品名故。以隨",
    "T36n1739_031:0933c11": "行破煩惱之妙理智慧。以成報相之光。",
    "T36n1739_031:0933c12": "二釋品來意者。明前品大人之相。約如來行",
    "T36n1739_031:0933c13": "行生報得故。即令普賢說故。為普賢行是一",
    "T36n1739_031:0933c14": "切諸佛行故。此隨好光明。法身根本智無性",
    "T36n1739_031:0933c15": "隨行無體無相功德為光明。能大利物。還以",
    "T36n1739_031:0933c16": "無形質無體性光照有緣。如無形質天鼓音",
    "T36n1739_031:0933c17": "聲說法令解脫故。此品須來。然雖理行無二",
    "T36n1739_031:0933c18": "同為一體。今約感果利物之殊。不可無其次",
    "T36n1739_031:0933c19": "第。",
    "T36n1739_031:0933c20": "三釋說教之主者。明如是妙理之果寶手是",
    "T36n1739_031:0933c21": "引接義故。表以法身妙慧性光引接一切眾",
    "T36n1739_031:0933c22": "生故立此品。何故如來自說此品者。明佛果",
    "T36n1739_031:0933c23": "中二愚。一數法廣大愚。二隨好光明功德愚。",
    "T36n1739_031:0933c24": "此二法非諸菩薩智所及。至佛果滿方明。以",
    "T36n1739_031:0933c25": "理智法身但與行作無依之體達妄情之緣。其",
    "T36n1739_031:0933c26": "行中所感功德之相。即屬普賢行成。則普賢",
    "T36n1739_031:0933c27": "自行報生。還令普賢自說自行報終之果。阿",
    "T36n1739_031:0933c28": "僧祇品是數法廣大。隨好光明功德品是法",
    "T36n1739_031:0933c29": "身智身自體無性無依功德故。此二法皆非",
    "T36n1739_031:0934a01": "依行作得。不由普賢行之所及故。但與行為",
    "T36n1739_031:0934a02": "依止故。是當普賢行滿佛果位終之法。是故",
    "T36n1739_031:0934a03": "如來自說。明當位自說自位法門。令後學者",
    "T36n1739_031:0934a04": "不惑故。此品明法身智身無相理中功德所",
    "T36n1739_031:0934a05": "有利物之法。還以光明天鼓無形質物響音",
    "T36n1739_031:0934a06": "所告。還說法身無相妙理。頓登十地離垢之",
    "T36n1739_031:0934a07": "功故。非餘下位和會大願智悲萬行之相得",
    "T36n1739_031:0934a08": "故。以是如來自位自說故。雖行果與智果不",
    "T36n1739_031:0934a09": "殊。然約法辨位。令法則分明。令發心修行者",
    "T36n1739_031:0934a10": "解行不惑。意明法身及根本智不屬行所修",
    "T36n1739_031:0934a11": "生。唯大悲及差別智。須依此根本智。加普賢",
    "T36n1739_031:0934a12": "大願力。和融迴向修學。常以根本智為無作",
    "T36n1739_031:0934a13": "之體。此之法身及根本智。雖加十波羅蜜",
    "T36n1739_031:0934a14": "三十七菩提分法四攝四無量成就饒益眾生",
    "T36n1739_031:0934a15": "之行。然根本智法身。為無自性可有成壞。但",
    "T36n1739_031:0934a16": "能與一切諸行願。作無染著無煩惱無三界",
    "T36n1739_031:0934a17": "業解脫果之體。以此品中明此隨好功德能",
    "T36n1739_031:0934a18": "隨行用不失自果廣利眾生。此是一切菩薩",
    "T36n1739_031:0934a19": "行之恒佛果故。故以此如來自說。若無此智",
    "T36n1739_031:0934a20": "德之果。一切眾行皆無常故。如虛空體全與",
    "T36n1739_031:0934a21": "諸有情而作全體然虛空不屬修生。",
    "T36n1739_031:0934a22": "四隨文釋義者。於此段中長科分為十三段。",
    "T36n1739_031:0934a23": "第一爾時世尊已下至而為眷屬有三行經。",
    "T36n1739_031:0934a24": "明舉光之體用分。",
    "T36n1739_031:0934a25": "第二佛子已下至於彼命終來生此天有八",
    "T36n1739_031:0934a26": "行經。明如來生處兜率天時放法身妙理智",
    "T36n1739_031:0934a27": "無作淨光地獄獲益天鼓告因分。",
    "T36n1739_031:0934a28": "第三佛子菩薩足下千輻輪已下至入無依智",
    "T36n1739_031:0934a29": "印三昧有四十二行半經。明惡道眾生蒙光",
    "T36n1739_031:0934b01": "所照捨報生天天鼓說法分。",
    "T36n1739_031:0934b02": "第四時諸天子聞是音已下至而不得見有四",
    "T36n1739_031:0934b03": "行半經。明諸天子興供而往天宮而不得見",
    "T36n1739_031:0934b04": "毘盧遮那菩薩分。",
    "T36n1739_031:0934b05": "第五時有天子已下至摩耶夫人胎可有兩行",
    "T36n1739_031:0934b06": "經。明天子告諸天眾菩薩所生人間分。",
    "T36n1739_031:0934b07": "第六時諸天子以天眼觀已下至悔除所有諸",
    "T36n1739_031:0934b08": "障過惡有十四行半經。明諸天子欲往人間",
    "T36n1739_031:0934b09": "供養天鼓音告云毘盧遮那菩薩無體來去并",
    "T36n1739_031:0934b10": "勸發菩提心悔除過惡分。",
    "T36n1739_031:0934b11": "第七時諸天子已下至一切罪惡悉得清淨有",
    "T36n1739_031:0934b12": "二十七行半經。明天鼓為諸天子說菩薩悔",
    "T36n1739_031:0934b13": "除罪惡達業無生分。",
    "T36n1739_031:0934b14": "第八說此法時已下至猶未現離垢三昧少分",
    "T36n1739_031:0934b15": "之力有十一行半經。明諸天子天女獲益分。",
    "T36n1739_031:0934b16": "第九爾時彼諸天子已下至一恒河沙善根有",
    "T36n1739_031:0934b17": "十二行經。明諸天子興香花供養及有眾生",
    "T36n1739_031:0934b18": "聞香。八萬四千煩惱皆清淨。成就香幢雲自",
    "T36n1739_031:0934b19": "在光明清淨善根。若有眾生見其蓋者。種金",
    "T36n1739_031:0934b20": "網轉輪王一恒河沙善根分。",
    "T36n1739_031:0934b21": "第十佛子菩薩住此轉輪王位已下至教化眾",
    "T36n1739_031:0934b22": "生有一行半經。明金網轉輪王境位攝化廣",
    "T36n1739_031:0934b23": "狹分。",
    "T36n1739_031:0934b24": "第十一佛子譬如明鏡世界已下至必得往生",
    "T36n1739_031:0934b25": "彼佛國土有四行經。明舉月智如來喻聞名",
    "T36n1739_031:0934b26": "獲益分。",
    "T36n1739_031:0934b27": "第十二菩薩安住已下至成就如是清淨肉眼",
    "T36n1739_031:0934b28": "有九行經。明若有遇此金網轉輪王光明即",
    "T36n1739_031:0934b29": "獲得十地法門分。",
    "T36n1739_031:0934c01": "第十三佛子假使有人已下至未有二十一",
    "T36n1739_031:0934c02": "行經。明此清淨金網轉輪王肉眼所見廣大",
    "T36n1739_031:0934c03": "境界難量分。",
    "T36n1739_031:0934c04": "四隨文釋義者。於此品中十三段文。約立三",
    "T36n1739_031:0934c05": "門。一說光明所因從何所來。二蒙光觸者以",
    "T36n1739_031:0934c06": "何因緣。三明天鼓從何所因而能說法。",
    "T36n1739_031:0934c07": "第一說光明所因從何所來者。從如來自體",
    "T36n1739_031:0934c08": "性自清淨法身根本無依住智自性清淨功德",
    "T36n1739_031:0934c09": "所生。能成相好無所依止。故名隨好光明功",
    "T36n1739_031:0934c10": "德品。此之光明一切眾生同共有之。為不以",
    "T36n1739_031:0934c11": "普賢行願助揚顯發。不顯現普賢行願。不以",
    "T36n1739_031:0934c12": "此光明體。亦不能得成法界無限大用。是故",
    "T36n1739_031:0934c13": "此經名為覺行互嚴經。至此二行圓滿。遂乃",
    "T36n1739_031:0934c14": "各各自顯其功。前品大人之相。因普賢行成",
    "T36n1739_031:0934c15": "還令普賢說故。此品隨好光明。是佛自果無",
    "T36n1739_031:0934c16": "作法身無依住根本智光。是佛自說。但依教",
    "T36n1739_031:0934c17": "主以取經意舉光之中其隨好光無量。今依",
    "T36n1739_031:0934c18": "此品略舉其三。",
    "T36n1739_031:0934c19": "一初舉如來應正等覺有隨好名圓滿王者。",
    "T36n1739_031:0934c20": "都陳根本智無依無性而能普照自在名圓滿",
    "T36n1739_031:0934c21": "王。別舉此光中隨用。云此隨好中出大光明",
    "T36n1739_031:0934c22": "名為熾盛。此明隨用能破迷惑七百萬阿僧",
    "T36n1739_031:0934c23": "祇光明而為眷屬者。此明隨用備根。七百都",
    "T36n1739_031:0934c24": "數約七菩提分息六道苦。乃為七百者。數之",
    "T36n1739_031:0934c25": "長也。皆令發起一乘中十地道故。為此光體",
    "T36n1739_031:0934c26": "是佛果光光所及者。皆依本故。又約八地已",
    "T36n1739_031:0934c27": "前有行有開發為七百。萬者。萬行。阿僧祇者。",
    "T36n1739_031:0934c28": "明光體備根遍周。次舉兜率天為菩薩時放",
    "T36n1739_031:0934c29": "大光明名幢王照十佛剎微塵數世界。地獄",
    "T36n1739_031:0935a01": "眾生眾苦休息。得十種眼耳鼻舌身意清淨。",
    "T36n1739_031:0935a02": "捨地獄身生兜率天。聞天鼓音而為說法。得",
    "T36n1739_031:0935a03": "離垢三昧發十地道。此明光照往因十信解",
    "T36n1739_031:0935a04": "心修力不固有因放逸生惡道者。遇光苦息",
    "T36n1739_031:0935a05": "三業復本。此明三生成果。第一生修十信解",
    "T36n1739_031:0935a06": "心。心不精專作諸惡業。第二生生惡道住地",
    "T36n1739_031:0935a07": "獄中。第三生蒙光照觸苦息生兜率天。天鼓",
    "T36n1739_031:0935a08": "響音告法成十地果。此為三生。若也於此教",
    "T36n1739_031:0935a09": "中依智發心。專求不懈不放逸心。修方便定",
    "T36n1739_031:0935a10": "入佛智慧。生如來家為佛真子。便名成佛。如",
    "T36n1739_031:0935a11": "輪王第一夫人所生大子具輪王相雖未當位",
    "T36n1739_031:0935a12": "是王真種體無差別。如是十住初發心菩薩。",
    "T36n1739_031:0935a13": "創從信種修方便定。自顯正智生如來家。雖",
    "T36n1739_031:0935a14": "未有神足通力。當其佛位。然其真智慧種與",
    "T36n1739_031:0935a15": "佛不殊。從此一生加行修治。隨其正智入變",
    "T36n1739_031:0935a16": "易生。神通自在。如人一生身語意業修有為",
    "T36n1739_031:0935a17": "十善。尚得生天報。得天神通。何況正智慧現",
    "T36n1739_031:0935a18": "前。法身體會無心作惡。專學慈悲。豈可不入",
    "T36n1739_031:0935a19": "變易生身也。若也直約第一義論。通於生死",
    "T36n1739_031:0935a20": "總為變化。悟智即佛不約神通。神通是利眾",
    "T36n1739_031:0935a21": "生之權方便故。若直取覺義智是正覺。自餘",
    "T36n1739_031:0935a22": "神通降生成佛。總屬行收。今至此品明覺行",
    "T36n1739_031:0935a23": "圓滿。佛明前之二種光明。一名光幢王者。且",
    "T36n1739_031:0935a24": "約佛果法身根本智圓明破惑之大用。一切",
    "T36n1739_031:0935a25": "修道。不會此根本智光無成佛期。",
    "T36n1739_031:0935a26": "二舉足下千輻輪光光名圓滿王者。明成菩",
    "T36n1739_031:0935a27": "薩昇進加行之光為足。表所行行故。常放四",
    "T36n1739_031:0935a28": "十種光明者。成十信十住十行十迴向地前",
    "T36n1739_031:0935a29": "四位也。中有一光隨於一切六道種種諸欲",
    "T36n1739_031:0935b01": "所樂皆令成就乃至阿鼻地獄受無間苦遇斯",
    "T36n1739_031:0935b02": "光者。皆生兜率天天鼓響音說法及以悔除",
    "T36n1739_031:0935b03": "諸惑得離垢三昧。或得無依智印定。此一光",
    "T36n1739_031:0935b04": "是一切六道應根起信之光。餘三是十住十",
    "T36n1739_031:0935b05": "行十迴向加行成十地道果滿之光。為地前",
    "T36n1739_031:0935b06": "三賢位。是圓會悲智願行已終。十地但成此",
    "T36n1739_031:0935b07": "地前十向之功。不別有位。以此但放四十光",
    "T36n1739_031:0935b08": "明。不放五十也。無功之果。是佛自位不屬行",
    "T36n1739_031:0935b09": "故。明足下光。是表十信十住十行十迴向願",
    "T36n1739_031:0935b10": "行之位。十地約法而成。功德滿前願故。",
    "T36n1739_031:0935b11": "三舉右手掌中一隨好光明現無量自在神",
    "T36n1739_031:0935b12": "力者。此表引接光。以手是引接義故。此乃冥",
    "T36n1739_031:0935b13": "同一切世間三界之方便。非世間天人及三",
    "T36n1739_031:0935b14": "乘所知故。且舉此三種光明備世諸有以遍。",
    "T36n1739_031:0935b15": "自餘廣多不論。",
    "T36n1739_031:0935b16": "第二蒙光觸者。何因緣者。經意明先世有信",
    "T36n1739_031:0935b17": "心故。如經云汝往昔親近眾善知識。即明昔",
    "T36n1739_031:0935b18": "曾有信心之種。雖造惡業生於地獄。為有信",
    "T36n1739_031:0935b19": "種。光及其身。苦息種存能便發意捨身生天。",
    "T36n1739_031:0935b20": "若無先世信種。設光照身者。不覺不知。",
    "T36n1739_031:0935b21": "第三明天鼓從何所因而能說法者。如經云。",
    "T36n1739_031:0935b22": "但以毘盧遮那三昧力故。般若波羅蜜威德",
    "T36n1739_031:0935b23": "力故出音聲。大約三緣而得聞之。一毘盧遮",
    "T36n1739_031:0935b24": "那菩薩三昧之力。二於無體性三昧中有自",
    "T36n1739_031:0935b25": "在無作妙慧。三眾生昔曾聞此無性法身大",
    "T36n1739_031:0935b26": "智慧之種。方堪得聞如是妙聲。迷除得道如",
    "T36n1739_031:0935b27": "離垢三昧者。是無性妙理自體無中邊。等虛",
    "T36n1739_031:0935b28": "空性。性自無垢具無限。智慧知見自無我所。",
    "T36n1739_031:0935b29": "須以方便定發起方明。如法慧菩薩入無量",
    "T36n1739_031:0935c01": "方便三昧是也。又如善財於妙峯山上得憶",
    "T36n1739_031:0935c02": "念一切諸佛智慧光明者是也。總是十住初",
    "T36n1739_031:0935c03": "心創始顯發故。至此品中不離初處滿故。還",
    "T36n1739_031:0935c04": "向普光明殿說十信心處。說此十一品十一",
    "T36n1739_031:0935c05": "地及佛果之門。表此意也。不離一念不隔一",
    "T36n1739_031:0935c06": "時而成果故。方便三昧者。任無作性蕩然自",
    "T36n1739_031:0935c07": "定不收不攝任心自安。萬惑自淨道自現爾。",
    "T36n1739_031:0935c08": "方可任用。施為不失其理。然以普賢願行。方",
    "T36n1739_031:0935c09": "成悲智大用無作法界緣起之門。一如其上",
    "T36n1739_031:0935c10": "五位進修行者也如經云。於色聲香味觸其",
    "T36n1739_031:0935c11": "內具有五百煩惱。其外亦有五百煩惱。瞋行",
    "T36n1739_031:0935c12": "多者二萬一千。貪行多者二萬一千。癡行多",
    "T36n1739_031:0935c13": "者二萬一千。等分行者二萬一千已上都有八",
    "T36n1739_031:0935c14": "萬四千。如色聲香味觸各有五蘊。共十使煩",
    "T36n1739_031:0935c15": "惱。皆意根為主。知是色聲香味觸為外。受想",
    "T36n1739_031:0935c16": "行識及意為內。如因內外心境成緣皆能成十",
    "T36n1739_031:0935c17": "使煩惱。色聲香味觸受想行識及意能所互",
    "T36n1739_031:0935c18": "參。內外各十。如是內外十種煩惱。一一皆能",
    "T36n1739_031:0935c19": "起十使煩惱。即內外所緣各有五百煩惱。由",
    "T36n1739_031:0935c20": "迷心境內外相資。由內五蘊成境。由外五境",
    "T36n1739_031:0935c21": "所起能緣。由此內外能所二緣。十使煩惱因",
    "T36n1739_031:0935c22": "之不息。乃至八萬四千。如是十使皆因五蘊",
    "T36n1739_031:0935c23": "所成。一一使中有百以將十使中五蘊以五",
    "T36n1739_031:0935c24": "蘊成十使。一一蘊中一百。五蘊中有五百。以",
    "T36n1739_031:0935c25": "五蘊成五塵。一一塵中有五百。以塵蘊為內",
    "T36n1739_031:0935c26": "外之上共為一千。配七識中即有七千。分三",
    "T36n1739_031:0935c27": "世。三七二十一。當二萬一千。即依瞋貪癡多",
    "T36n1739_031:0935c28": "者及等分各二萬一千。共為八萬四千。餘文",
    "T36n1739_031:0935c29": "自具。如十使中各有內外五蘊。十使互參即",
    "T36n1739_031:0936a01": "有一百。於一百十使。一一使皆有五蘊為五",
    "T36n1739_031:0936a02": "百。由內心緣外境互為主伴。以此內外各",
    "T36n1739_031:0936a03": "有五百。共成一千。由末那與六識相因作業。",
    "T36n1739_031:0936a04": "有七千煩惱。法如前配。三七二十一。亦當二",
    "T36n1739_031:0936a05": "萬一千。若約此品法門。天鼓所說無生理智。",
    "T36n1739_031:0936a06": "及說悔除過惡之法。甚善甚妙。修道發菩提",
    "T36n1739_031:0936a07": "心者。可以持誦作意倣而學之。以方便定慧",
    "T36n1739_031:0936a08": "力懃思觀察。還同此品剎那成佛。於中法門",
    "T36n1739_031:0936a09": "融通次第。具如此品。如善財童子所見善知",
    "T36n1739_031:0936a10": "識皆云。我已先發阿耨多羅三藐三菩提心。",
    "T36n1739_031:0936a11": "云何教我學菩薩道者。明菩提無求無修無",
    "T36n1739_031:0936a12": "三世故但求其行菩提無修。此隨好光明功",
    "T36n1739_031:0936a13": "德。但與行作光明。令行無依無修作者。一切",
    "T36n1739_031:0936a14": "發心者。先修方便三昧。而以顯之。從此理中",
    "T36n1739_031:0936a15": "方當加行。是故名以果成因門。以因即果門。",
    "T36n1739_031:0936a16": "以理智之外無別行故。即理事無礙。以為進",
    "T36n1739_031:0936a17": "修。是故但求其菩薩道。即行是菩提。明隨行",
    "T36n1739_031:0936a18": "無得故。是以發普賢行未圓故。求菩薩道以",
    "T36n1739_031:0936a19": "菩提無三世不出一剎那萬行皆圓滿故名佛",
    "T36n1739_031:0936a20": "乘。即乃直論智境。不分三世延促等障。凡夫",
    "T36n1739_031:0936a21": "及三乘。謂三無數劫及無限劫。是此教中智",
    "T36n1739_031:0936a22": "境不遷之門故。以本如是故。法如是故。非佛",
    "T36n1739_031:0936a23": "神通使然也。三乘情見諸佛神通。以迷實法",
    "T36n1739_031:0936a24": "本來如是。此普光明殿中十一品法。是都該",
    "T36n1739_031:0936a25": "一部及無盡古今總不移毫念也。須當如是",
    "T36n1739_031:0936a26": "信解修行名悟佛知見入佛知見故。當知十",
    "T36n1739_031:0936a27": "地及等妙二位。總依十信十住十行十迴向。",
    "T36n1739_031:0936a28": "法則而成。",
    "T36n1739_031:0936a29": "普賢行品第三十六",
    "T36n1739_031:0936b01": "將釋此品。約作四門分別。一釋品名目。二釋",
    "T36n1739_031:0936b02": "品來意。三釋說教之主。四隨文釋義。一釋品",
    "T36n1739_031:0936b03": "名目者。何故名為普賢行品。為明從初會菩",
    "T36n1739_031:0936b04": "提樹下如來是佛果。如十普賢菩薩并已下",
    "T36n1739_031:0936b05": "菩薩神天等眾是佛普賢行故。從第二會普",
    "T36n1739_031:0936b06": "光明殿。說不動智佛無礙智佛等十智如來。",
    "T36n1739_031:0936b07": "以成十信心。明其能信自心是不動智佛是",
    "T36n1739_031:0936b08": "自心之本果。餘九亦然。文殊師利覺首目",
    "T36n1739_031:0936b09": "首等十首菩薩。是自身所行普賢之行。以",
    "T36n1739_031:0936b10": "次十住十行十迴向十地十一地。所有十十",
    "T36n1739_031:0936b11": "等佛號。十十等菩薩名。乃至無量佛號。無",
    "T36n1739_031:0936b12": "量菩薩名。皆是自身自心進修佛果。自普",
    "T36n1739_031:0936b13": "賢行直至於此普賢行品。是一箇自心佛果。",
    "T36n1739_031:0936b14": "一箇自心普賢行。至如來出現品。方明自",
    "T36n1739_031:0936b15": "己佛果理智體用方終。以此出現品中如來",
    "T36n1739_031:0936b16": "放眉間光灌文殊頂。放口中光灌普賢口。令",
    "T36n1739_031:0936b17": "其理智法身妙慧文殊師利共普賢菩薩自相",
    "T36n1739_031:0936b18": "問答如來出現所有境界。方明自身理智妙",
    "T36n1739_031:0936b19": "慧。普賢行海佛果進修始終圓滿付囑流通。",
    "T36n1739_031:0936b20": "亦在出現品內。離世間品是佛果後常道無",
    "T36n1739_031:0936b21": "始終普賢行故。法界品是佛常道法界。恒以",
    "T36n1739_031:0936b22": "佛果後普賢行故依義亦可作利。世間品是",
    "T36n1739_031:0936b23": "自己道行已滿。純是利益世間無世間可離。",
    "T36n1739_031:0936b24": "無出世間可至故。以普賢行恒利益眾生為",
    "T36n1739_031:0936b25": "本故餘義至後品重明。以此品通該十信以",
    "T36n1739_031:0936b26": "來至出現品。一勢始終因果本末。以立其品",
    "T36n1739_031:0936b27": "名。大約此一會十定以來十一品經。總以十",
    "T36n1739_031:0936b28": "定之體通收始末。不出一剎那際故。此品以",
    "T36n1739_031:0936b29": "明佛果位內自行普賢行滿故。以立其名。",
    "T36n1739_031:0936c01": "二釋品來意者。為明前品明極果性智光明",
    "T36n1739_031:0936c02": "以利眾生。此品明普賢行能利物故。有理智",
    "T36n1739_031:0936c03": "無行。理智乃處俗不圓。有行無理智。其行無",
    "T36n1739_031:0936c04": "由出俗。故理智體徹方成不二自在之門。以",
    "T36n1739_031:0936c05": "此此品須來。",
    "T36n1739_031:0936c06": "三釋說教之主者。此品何故。普賢為能說教",
    "T36n1739_031:0936c07": "之主者。為此品行門是普賢之行滿故。還令",
    "T36n1739_031:0936c08": "普賢自說。明普賢之法身本智妙理之用故。",
    "T36n1739_031:0936c09": "二法獨行即不圓故。先舉法身性智之光。次",
    "T36n1739_031:0936c10": "說普賢之行故。",
    "T36n1739_031:0936c11": "四隨文釋義者。於此一品經長科為十五段。",
    "T36n1739_031:0936c12": "第一爾時普賢菩薩已下至出興于世有五行",
    "T36n1739_031:0936c13": "半經明。眾生去佛道遠佛乃出世前品所說",
    "T36n1739_031:0936c14": "略說少分境界分。",
    "T36n1739_031:0936c15": "第二佛子已下。至成就百萬障門。有兩行半",
    "T36n1739_031:0936c16": "經。明普賢菩薩眾生有大過惡不曾見一過",
    "T36n1739_031:0936c17": "惡若見一菩薩有瞋心成百萬障門分。",
    "T36n1739_031:0936c18": "第三何等為百萬障門已下。至成就如是等",
    "T36n1739_031:0936c19": "百萬障門。有四十四行經。明舉一百箇障門",
    "T36n1739_031:0936c20": "以彰百萬障門之首分。",
    "T36n1739_031:0936c21": "第四何以故已下至起瞋心者。有一行半經。",
    "T36n1739_031:0936c22": "明都結已上於他菩薩不起瞋心分。是故諸",
    "T36n1739_031:0936c23": "菩薩摩訶薩已下。至佛子菩薩摩訶薩咸應",
    "T36n1739_031:0936c24": "發心恭敬受持。有六段十法如經文義自明。",
    "T36n1739_031:0936c25": "一諸菩薩欲疾滿足諸菩薩行應勤修十法",
    "T36n1739_031:0936c26": "分",
    "T36n1739_031:0936c27": "二則能具足十種清淨分",
    "T36n1739_031:0936c28": "三則能具足十種廣大智分",
    "T36n1739_031:0936c29": "四則得十種普入分",
    "T36n1739_031:0937a01": "五則住十種勝妙心分",
    "T36n1739_031:0937a02": "六則得十種善巧智分已上有十段經文。第",
    "T36n1739_031:0937a03": "十一何以故菩薩摩訶薩持此法者。至悉與",
    "T36n1739_031:0937a04": "三世諸佛法等。有三行半經。明聞此法勸恭",
    "T36n1739_031:0937a05": "敬受持以少方便速成佛分。",
    "T36n1739_031:0937a06": "第十二爾時佛神力故已下。至一切世界中",
    "T36n1739_031:0937a07": "悉亦如是。有十一行半經。明正法威感地六",
    "T36n1739_031:0937a08": "震動天興供雲供養法分。",
    "T36n1739_031:0937a09": "第十三爾時佛神力故至十方一切世界中悉",
    "T36n1739_031:0937a10": "亦如是。有十行半經。明普勝世界一切處普",
    "T36n1739_031:0937a11": "賢菩薩俱來作證分。",
    "T36n1739_031:0937a12": "第十四爾時普賢菩薩已下。有七行經。明普",
    "T36n1739_031:0937a13": "賢菩薩觀眾并陳說頌之意分。",
    "T36n1739_031:0937a14": "第十五正申頌意分。",
    "T36n1739_031:0937a15": "四隨文釋義者。如向所說者。言前十身相海",
    "T36n1739_031:0937a16": "品及隨好光明功德品。是略說少分。為邪見",
    "T36n1739_031:0937a17": "與結使繫縛恒相應故。遠離如來道不知出",
    "T36n1739_031:0937a18": "現如來為如是眾生示現出興。略說少分福",
    "T36n1739_031:0937a19": "德境界。而實如來無出無沒。唯道相應者智",
    "T36n1739_031:0937a20": "境自會。不於諸佛作出生滅沒之見。但自以",
    "T36n1739_031:0937a21": "定觀二門以治心垢身邊見謝智境相應若以",
    "T36n1739_031:0937a22": "正見。何出何沒何成何壞何染何淨。若得自",
    "T36n1739_031:0937a23": "心如是平等不染淨者是佛出興計我我所",
    "T36n1739_031:0937a24": "者。是身邊二見顛倒疑惑者。所謂四倒無常",
    "T36n1739_031:0937a25": "計常無我計我非樂計樂不淨計淨。邪見者。",
    "T36n1739_031:0937a26": "所謂八邪。邪念邪命邪思邪精進邪定邪語",
    "T36n1739_031:0937a27": "邪業邪慧。結縛者。六處結縛眼耳鼻舌身意",
    "T36n1739_031:0937a28": "以下說一百箇障門與百萬障門為首。以防",
    "T36n1739_031:0937a29": "修道者。於他菩薩起一念瞋心。如經自具。如",
    "T36n1739_031:0937b01": "有修道者大須慎之。如上修道創始發心。唯",
    "T36n1739_031:0937b02": "慮亡想盡其道乃會。情在想存。我見求道終",
    "T36n1739_031:0937b03": "不相應。須依智人自摧憍慢。敬心徹到。方",
    "T36n1739_031:0937b04": "以定觀二門。決擇上二界禪。聲聞外道及權",
    "T36n1739_031:0937b05": "教菩薩所修定慧一一須知。方識正法。方始",
    "T36n1739_031:0937b06": "心無邪。正求差別智門。以大願力長大慈悲。",
    "T36n1739_031:0937b07": "成普賢行。如作賊心求法。不善調心傲慢心",
    "T36n1739_031:0937b08": "增。於他菩薩起一念瞋恨。當入百萬障門。如",
    "T36n1739_031:0937b09": "經具明。作惡神惡鬼等難。以得一分求道之",
    "T36n1739_031:0937b10": "心。助成勢力怒不可當。諸有發心者。當須防",
    "T36n1739_031:0937b11": "之如法謙敬一心志求。亦可常須誦持此普",
    "T36n1739_031:0937b12": "賢行品以防三業令使應真。如經云。知一切",
    "T36n1739_031:0937b13": "眾生心行智者。此名他心智。以自無心自他",
    "T36n1739_031:0937b14": "障絕。即自心與一切眾生心一體無二。以此",
    "T36n1739_031:0937b15": "能知一切眾生心故。以自心眾生心無二故。",
    "T36n1739_031:0937b16": "乃至知一切佛法深密理趣智亦爾。以自心",
    "T36n1739_031:0937b17": "無自他心故。即聖凡一理同體。聖凡一理同",
    "T36n1739_031:0937b18": "體即聖凡心法悉知故。以聖凡心一理故。即",
    "T36n1739_031:0937b19": "身無內外諸見無內外見故。即無邊世界虛",
    "T36n1739_031:0937b20": "空界平等。自心與虛空界平等。則無大小",
    "T36n1739_031:0937b21": "遠近中間。既自心無大小遠近中間。即智",
    "T36n1739_031:0937b22": "恒遍滿十方世界而無往來。既智恒遍滿十",
    "T36n1739_031:0937b23": "方世界而無往來。即能隨根對現色身自在。",
    "T36n1739_031:0937b24": "既能隨根現色身自在。即應根說法自在。既",
    "T36n1739_031:0937b25": "能應根說法自在即一身多身相入自在。已",
    "T36n1739_031:0937b26": "下諸自在法皆如是修行。以禪定智慧力性",
    "T36n1739_031:0937b27": "自融通。非生滅妄想所知。如是自無心無",
    "T36n1739_031:0937b28": "思無妄想之正智性。自遍周而無往來隨時",
    "T36n1739_031:0937b29": "隨根。為教化一切眾生故。現作一切等眾生",
    "T36n1739_031:0937c01": "之事業。皆無作者無有處所。任性智用故。如",
    "T36n1739_031:0937c02": "響應聲無有處所作者故。非往來故。已下皆",
    "T36n1739_031:0937c03": "准此智知之修之。如地動興供有三義。一法",
    "T36n1739_031:0937c04": "威感也。二諸菩薩聞法懌悅。三如經云。法如",
    "T36n1739_031:0937c05": "是故經云持此法者少作功力疾得菩提者。",
    "T36n1739_031:0937c06": "一念無思無依智現即菩提也。如十方各過",
    "T36n1739_031:0937c07": "十不可說世界佛剎微塵數世界外有十佛剎",
    "T36n1739_031:0937c08": "微塵數菩薩摩訶薩來詣此土充滿十方者。",
    "T36n1739_031:0937c09": "此即是普賢行滿。故歎言善哉善哉者。歎教",
    "T36n1739_031:0937c10": "法難遇。故佛子乃能說此諸佛如來最大誓",
    "T36n1739_031:0937c11": "願授記甚深法者。明普賢行願是理智大悲",
    "T36n1739_031:0937c12": "圓滿法果行已終故。以果終是佛授記甚深",
    "T36n1739_031:0937c13": "法故。明法身智身大悲之行塵塵之內具佛",
    "T36n1739_031:0937c14": "普賢無盡行故號曰甚深法佛子我等一切同",
    "T36n1739_031:0937c15": "名普賢者。明法行無二。以此名同。各從普勝",
    "T36n1739_031:0937c16": "世界普幢自在如來所來者。處道謙和名為",
    "T36n1739_031:0937c17": "普勝世界。能破自他憍慢及諸煩惱。號之為",
    "T36n1739_031:0937c18": "幢幢者。明心不隨境動理智。悲行重重遍周",
    "T36n1739_031:0937c19": "故。名為普勝幢。雖處生死不與染。俱名為自",
    "T36n1739_031:0937c20": "在。此佛世界號是隨行因果之名。來詣此土",
    "T36n1739_031:0937c21": "者。明昇位極至此法也。以佛神力故。於一切",
    "T36n1739_031:0937c22": "處演說此法者。前明身業行周此明語業遍",
    "T36n1739_031:0937c23": "周以下如文可見。如經欲開示菩薩行者。普",
    "T36n1739_031:0937c24": "賢行是。欲說如來菩提界者。法身無性根本",
    "T36n1739_031:0937c25": "智是。欲說大願界者。是普賢發興大悲願者",
    "T36n1739_031:0937c26": "是欲說一切世界劫數者。如上文中一劫入",
    "T36n1739_031:0937c27": "一切劫。一切劫入一劫。一念入一切劫者是",
    "T36n1739_031:0937c28": "欲明如來出世功不唐捐者。明應根不失時。",
    "T36n1739_031:0937c29": "欲明所種善根必獲果報者。明佛菩薩應根",
    "T36n1739_031:0938a01": "眾生獲益。欲明大威德菩薩為一切眾生現",
    "T36n1739_031:0938a02": "形說法者。明理智遍周無往來而對現色身",
    "T36n1739_031:0938a03": "隨根授法。已上十事法。皆以下頌中一一具",
    "T36n1739_031:0938a04": "明。此一段頌有一百二十一行。並一時普頌",
    "T36n1739_031:0938a05": "前十法。明普賢行終因果理智悲願皆圓故。",
    "T36n1739_031:0938a06": "如下頌中自明。",
    "T36n1739_031:0938a07": "如來出現品第三十七",
    "T36n1739_031:0938a08": "將釋此品。約立四門。一釋品名目。二釋品來",
    "T36n1739_031:0938a09": "意。三釋如來放光加文殊普賢所由。四隨文",
    "T36n1739_031:0938a10": "釋義。",
    "T36n1739_031:0938a11": "一釋品名目者。何故名為如來出現品者。為",
    "T36n1739_031:0938a12": "從第二會普光明殿說十信心以不動智佛為",
    "T36n1739_031:0938a13": "初信首。次無礙智佛等餘九佛是十信中進",
    "T36n1739_031:0938a14": "修。又明一智中具十種智故。隨行立名。從十",
    "T36n1739_031:0938a15": "信中。信進修行不離根本智不動智體。起大",
    "T36n1739_031:0938a16": "悲願行。修差別智成大慈悲。至此位滿。名為",
    "T36n1739_031:0938a17": "如來出現品。明前初會菩提場中出現始成",
    "T36n1739_031:0938a18": "正覺者。是毘盧遮那佛出現。此品中出。現是",
    "T36n1739_031:0938a19": "菩薩進修五位行解智悲位滿出現故。故名",
    "T36n1739_031:0938a20": "出現品。亦如善財見德生童子有德童女。表",
    "T36n1739_031:0938a21": "智悲二行滿故。便見慈氏如來。是表如來出",
    "T36n1739_031:0938a22": "現義。是故如來以光加此二人問答說如來",
    "T36n1739_031:0938a23": "出現之門。文殊表現根本智。普賢是差別智。",
    "T36n1739_031:0938a24": "成就饒益眾生之門。",
    "T36n1739_031:0938a25": "二釋品來意者。前明五位中文殊普賢及佛",
    "T36n1739_031:0938a26": "果三法已周。此明佛果行圓滿故。此品須來。",
    "T36n1739_031:0938a27": "三釋如來放光加文殊普賢所由者。明如來",
    "T36n1739_031:0938a28": "眉間光是佛中道。佛果智光以灌文殊之頂",
    "T36n1739_031:0938a29": "者。明佛果智德高勝為令文殊起問佛果之",
    "T36n1739_031:0938b01": "門。如來放口中光灌普賢口者。明普賢是",
    "T36n1739_031:0938b02": "差別智滿欲令說法故。問曰。何故如來不自",
    "T36n1739_031:0938b03": "說此品。所以放光加此文殊普賢二人。答",
    "T36n1739_031:0938b04": "曰。以表法故。令後學者易解故。非是如來不",
    "T36n1739_031:0938b05": "自能說。問曰。何為表法。答曰。為明文殊是佛",
    "T36n1739_031:0938b06": "法身現根本智者。普賢是佛昇進修行差別",
    "T36n1739_031:0938b07": "智者。明至此位根本智及差別智齊滿周圓。",
    "T36n1739_031:0938b08": "方始名為如來出現。表以法身自性白淨無",
    "T36n1739_031:0938b09": "垢中能現自體無依明淨本智。問差別智自",
    "T36n1739_031:0938b10": "說自己修行行解之心。與古今諸佛合其智",
    "T36n1739_031:0938b11": "德。方是自己所行覺行圓滿佛故。是故如",
    "T36n1739_031:0938b12": "來放光加之。成法則故。明一切菩薩果滿功",
    "T36n1739_031:0938b13": "終。法皆如是。佛所放光許至佛位故。法非謬",
    "T36n1739_031:0938b14": "故。表明如是法身本智差別智利生萬行齊",
    "T36n1739_031:0938b15": "備周圓。方是自己如來出現。表文殊是現根",
    "T36n1739_031:0938b16": "本智者。普賢是說法者佛是果也。思之可見。",
    "T36n1739_031:0938b17": "大意明文殊普賢是成就佛果理智行門。還",
    "T36n1739_031:0938b18": "令說佛出現之法。佛是根本智。自體無言。凡",
    "T36n1739_031:0938b19": "是有言皆是差別智。初會菩提場中毘盧遮那",
    "T36n1739_031:0938b20": "佛出現故。明初會菩提場非是毘盧遮那如",
    "T36n1739_031:0938b21": "來放光成法與初發心修行者為樣式故。明",
    "T36n1739_031:0938b22": "表法身根本智與差別智利生行周圓滿故。",
    "T36n1739_031:0938b23": "故令此二人說自佛與古佛出興恰相似故。",
    "T36n1739_031:0938b24": "如是文殊普賢是古今諸佛之共法。若初發心",
    "T36n1739_031:0938b25": "者。從初發信心已來。皆悉遊履此之文殊普",
    "T36n1739_031:0938b26": "賢二行。至此方滿故。如是進修皆不離初信",
    "T36n1739_031:0938b27": "中不動智佛十智之體故。以明時不動智不動",
    "T36n1739_031:0938b28": "行不動能遍遊十方不動一入多不動多入一",
    "T36n1739_031:0938b29": "不動小入大不動。大入小乃至如經所明。為",
    "T36n1739_031:0938c01": "達身心理智無性無依。情識繫亡法會常爾",
    "T36n1739_031:0938c02": "故。以此五位昇進。或昇天表法。或身遍十方",
    "T36n1739_031:0938c03": "終成不離普光明殿本智之體一剎那際。是",
    "T36n1739_031:0938c04": "故此自果已終之法。還不離說信心之處普",
    "T36n1739_031:0938c05": "光明殿說。還如善財至慈氏如來還見文殊。",
    "T36n1739_031:0938c06": "信心初發入普賢身相似。恐後學者迷法。一",
    "T36n1739_031:0938c07": "一以善財將行表之。令易解故。大意依此可",
    "T36n1739_031:0938c08": "知。又約此一部之經有三終因果二種常道。",
    "T36n1739_031:0938c09": "一從初菩提場至毘盧遮那品。有六品經。至",
    "T36n1739_031:0938c10": "毘盧遮那品是佛自分五位中因果。即以十",
    "T36n1739_031:0938c11": "普賢海月光大明菩薩通神天等五十眾是。",
    "T36n1739_031:0938c12": "二發信心菩薩五位通信心即六位因果者。",
    "T36n1739_031:0938c13": "從第二會於普光明殿說佛名號品已下。至",
    "T36n1739_031:0938c14": "第八會普光明殿如來出現品。有三十二品",
    "T36n1739_031:0938c15": "經。明菩薩發心因果一終。此三十二品中。第",
    "T36n1739_031:0938c16": "三禪佛花三昧品未來。是此修行中加行之",
    "T36n1739_031:0938c17": "次第。三自文殊師利。至大塔廟。說普照法界",
    "T36n1739_031:0938c18": "修多羅門。化善財令南求五十三勝友。明以",
    "T36n1739_031:0938c19": "行勸修五位一終之因果。為表但說教由。恐",
    "T36n1739_031:0938c20": "在行還迷。以置善財是發心能行行者。五十",
    "T36n1739_031:0938c21": "三善知識是已行行之人。一一求學昇。進與",
    "T36n1739_031:0938c22": "後發菩提心者。作五位昇進之樣。令不迷其",
    "T36n1739_031:0938c23": "行故。其中意至文方釋。二種常道者。如法界",
    "T36n1739_031:0938c24": "品離世間品。於出離道常利眾生。恒真法界",
    "T36n1739_031:0938c25": "非虛妄也。是常道佛果故。恒離世間利生無",
    "T36n1739_031:0938c26": "求自利。是佛常道之普賢行也。是明此經三",
    "T36n1739_031:0938c27": "終因果二種常道。如第二會至第八會中。如",
    "T36n1739_031:0938c28": "來出現品。是明發心菩薩昇進五位一終付",
    "T36n1739_031:0938c29": "囑流通。總在此品。明此品是五位昇進果圓",
    "T36n1739_031:0939a01": "之末也。有人於法界品終覓付囑流通。此為",
    "T36n1739_031:0939a02": "未得經之意趣。以法界品總該一部教體及",
    "T36n1739_031:0939a03": "以三世古今無本末時分寂用之大體。非是",
    "T36n1739_031:0939a04": "安立加行置因果所為。但以引接。菩薩發心",
    "T36n1739_031:0939a05": "乘法界乘。引接迷徒至此如來出現品。以明",
    "T36n1739_031:0939a06": "經五位加行進修功。就處方說流通付囑故。",
    "T36n1739_031:0939a07": "若論根本法界性自不迷。性自不悟。無出無",
    "T36n1739_031:0939a08": "沒。不成不壞。無流無通也。此付囑流通意。從",
    "T36n1739_031:0939a09": "凡夫未悟。令加行功終處說故。非在法界品",
    "T36n1739_031:0939a10": "後也。如法界品。直論一切諸佛功終之果。是",
    "T36n1739_031:0939a11": "自流通不須付囑。如法界品中如來師子座",
    "T36n1739_031:0939a12": "暨于法界無有邊涯。此明果極也。如此如來",
    "T36n1739_031:0939a13": "出現品明信心者。五位加行功終之力。方始",
    "T36n1739_031:0939a14": "純實。創登功畢二行圓周。便說付囑流通。明",
    "T36n1739_031:0939a15": "果初滿故。方入常道法界。非古今始末之量",
    "T36n1739_031:0939a16": "也。流通此法名曰流通。即法界品。是為自以",
    "T36n1739_031:0939a17": "法界功滿。常以法界勸眾生。以方便行倣而",
    "T36n1739_031:0939a18": "學之。名為付囑流通。方便行者。即五位中方",
    "T36n1739_031:0939a19": "法是也。則諸波羅蜜四攝四無量三十七品",
    "T36n1739_031:0939a20": "大願大智大悲等是。一切諸佛法皆如是方",
    "T36n1739_031:0939a21": "能成也。",
    "T36n1739_031:0939a22": "四隨文釋義者。於此一品之中長科兩段。第",
    "T36n1739_031:0939a23": "一從初爾時世尊已下至佛子如是無量阿僧",
    "T36n1739_031:0939a24": "祇法門圓滿成於如來。於中并頌有一百三",
    "T36n1739_031:0939a25": "行經明如來放光加文殊普賢令說如來出現",
    "T36n1739_031:0939a26": "分。",
    "T36n1739_031:0939a27": "第二佛子譬如三千大千世界已下有十段",
    "T36n1739_031:0939a28": "經。普賢菩薩說如來出現身境界及所行行",
    "T36n1739_031:0939a29": "十事之法分。於此兩段。長科中從初第一段",
    "T36n1739_031:0939b01": "中分為五段。",
    "T36n1739_031:0939b02": "第一從初爾時世尊從眉間放白毫相光已下",
    "T36n1739_031:0939b03": "至而說頌言有十二行半經。明佛放光灌文",
    "T36n1739_031:0939b04": "殊頂令問法分。",
    "T36n1739_031:0939b05": "第二二十行頌。明文殊師利菩薩稱歎如來",
    "T36n1739_031:0939b06": "德及放光加持之意請問誰堪演說佛境界",
    "T36n1739_031:0939b07": "分。",
    "T36n1739_031:0939b08": "第三爾時如來即於口中放大光明已下至頌",
    "T36n1739_031:0939b09": "有三十五行經。明如來放光入普賢口令文",
    "T36n1739_031:0939b10": "殊知問法所在并舉問如來出現十法分。",
    "T36n1739_031:0939b11": "第四二十行頌。明文殊師利菩薩重頌請說",
    "T36n1739_031:0939b12": "如來出現十法分。",
    "T36n1739_031:0939b13": "第五爾時普賢菩薩摩訶薩已下至佛子如是",
    "T36n1739_031:0939b14": "無量阿僧祇法門圓滿成於如來。明普賢告",
    "T36n1739_031:0939b15": "眾如來出現有十無量百千阿僧祇事而得成",
    "T36n1739_031:0939b16": "就分。已上五段是佛光加文殊普賢令相問",
    "T36n1739_031:0939b17": "答說佛出現分。光加之意前已敘竟。大意",
    "T36n1739_031:0939b18": "表法中。明昇進修行法身根本智差別智慈",
    "T36n1739_031:0939b19": "悲行十方圓終處名為如來出現故。放光加",
    "T36n1739_031:0939b20": "令文殊普賢二人明理智體用參徹是如來出",
    "T36n1739_031:0939b21": "現。明文殊是十方一切諸佛之法身妙理現",
    "T36n1739_031:0939b22": "根本智慧之門。普賢是十方一切諸佛差別",
    "T36n1739_031:0939b23": "智萬行大悲之門。今明五位進修至此位二",
    "T36n1739_031:0939b24": "法圓滿名自佛出現故。放眉間光灌文殊頂。",
    "T36n1739_031:0939b25": "令問自佛果極至頂法門。放口中光。是說教",
    "T36n1739_031:0939b26": "之光。令說自己佛果極至頂差別萬行智悲",
    "T36n1739_031:0939b27": "十方圓滿法故。以此二人表法令學者易解",
    "T36n1739_031:0939b28": "故。非是如來自不能說。又表根本智非言所",
    "T36n1739_031:0939b29": "及也。此一品經。表明法身根本智差別智悲",
    "T36n1739_031:0939c01": "行圓滿故。十地十一地已前加行此位真俗",
    "T36n1739_031:0939c02": "二法功終。其義如文自明。",
    "T36n1739_031:0939c03": "第二於長科第二段中演說如來十種出現門",
    "T36n1739_031:0939c04": "中有十段經文。說如來出現有十百千阿僧",
    "T36n1739_031:0939c05": "祇事。其十者。一明如來十無量出現。二明",
    "T36n1739_031:0939c06": "如來出現有十無量身。三明如來出現有十",
    "T36n1739_031:0939c07": "無量音聲。四明如來出現有十無量心。五明",
    "T36n1739_031:0939c08": "如來出現有十無量境界。六明如來出現有",
    "T36n1739_031:0939c09": "十無量所行之行。七明如來出現有十無量",
    "T36n1739_031:0939c10": "成正覺。八明如來出現有十無量轉法輪。九",
    "T36n1739_031:0939c11": "明如來出現有十無量入涅槃。十明如來出",
    "T36n1739_031:0939c12": "現有十無量見聞親近。",
    "T36n1739_031:0939c13": "新華嚴經論卷第三十一"
}