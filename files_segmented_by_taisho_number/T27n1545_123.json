{
    "T27n1545_123:0640b18": "阿毘達磨大毘婆沙論卷第一百",
    "T27n1545_123:0640b19": "二十三",
    "T27n1545_123:0640b21": "五百大阿羅漢等造",
    "T27n1545_123:0640b22": "三藏法師玄奘奉　詔譯",
    "T27n1545_123:0640b23": "2業蘊第四中表無表納息第四之二",
    "T27n1545_123:0640b24": "頗有業有漏有漏果耶。乃至廣說。應知此",
    "T27n1545_123:0640b25": "中依三果作論。除士用果及增上果。以士",
    "T27n1545_123:0640b26": "用果多雜亂故。多法為因得一法故。以增",
    "T27n1545_123:0640b27": "上果不決定故。極寬漫故如前已說。迦濕",
    "T27n1545_123:0640b28": "彌羅國諸論師言。此中依一因多果作論。",
    "T27n1545_123:0640b29": "若依此說頗有業有漏有漏果耶。答有。謂",
    "T27n1545_123:0640c01": "等流異熟果。頗有業有漏無漏果耶。答有。",
    "T27n1545_123:0640c02": "謂離繫果。頗有業有漏有漏無漏果耶。答有。",
    "T27n1545_123:0640c03": "謂等流異熟離繫果。頗有業無漏無漏果耶。",
    "T27n1545_123:0640c04": "答有。謂等流離繫果。頗有業無漏有漏果",
    "T27n1545_123:0640c05": "耶。答無。頗有業無漏有漏無漏果耶。答",
    "T27n1545_123:0640c06": "無。頗有業有漏無漏有漏無漏果耶。答無。",
    "T27n1545_123:0640c07": "所以者何。此中依一因多果而作論。故無",
    "T27n1545_123:0640c08": "如是因體是有漏亦是無漏。如無此因。亦",
    "T27n1545_123:0640c09": "無此果。故答言無。頗有業有漏無漏有漏",
    "T27n1545_123:0640c10": "果耶。答無。頗有業有漏無漏無漏果耶。答",
    "T27n1545_123:0640c11": "無。西方諸師作如是說。此中依多因一果",
    "T27n1545_123:0640c12": "而作論。若依此說頗有業有漏有漏果耶。",
    "T27n1545_123:0640c13": "答有。謂等流異熟果。頗有業有漏無漏果耶。",
    "T27n1545_123:0640c14": "答有。謂離繫果。頗有業有漏有漏無漏果",
    "T27n1545_123:0640c15": "耶。答無。所以者何。此中依多因一果而作",
    "T27n1545_123:0640c16": "論。故無如是果體是有漏亦是無漏。如無",
    "T27n1545_123:0640c17": "此果。亦無此因。故答言無。頗有業無漏無",
    "T27n1545_123:0640c18": "漏果耶。答有。謂等流離繫果。頗有業無漏",
    "T27n1545_123:0640c19": "有漏果耶。答無。頗有業無漏有漏無漏果",
    "T27n1545_123:0640c20": "耶。答無。頗有業有漏無漏有漏無漏果耶。",
    "T27n1545_123:0640c21": "答無。頗有業有漏無漏有漏果耶。答無。頗",
    "T27n1545_123:0640c22": "有業有漏無漏無漏果耶。答有。謂離繫果",
    "T27n1545_123:0640c23": "評曰。應知此中前說為善。以本論文多同",
    "T27n1545_123:0640c24": "前故。依一體業為問答故。無一業體通",
    "T27n1545_123:0640c25": "染淨故。",
    "T27n1545_123:0640c26": "頗有業學學果耶。答有。謂等流果。頗有業",
    "T27n1545_123:0640c27": "學無學果耶。答有。謂等流果。頗有業學非",
    "T27n1545_123:0640c28": "學非無學果耶。答有。謂離繫果。頗有業無",
    "T27n1545_123:0640c29": "學果耶。答有。謂等流果。頗有業無學無學",
    "T27n1545_123:0641a01": "學果耶。答無。頗有業無學非學非無學果",
    "T27n1545_123:0641a02": "耶。答無。問時解脫阿羅漢練根作不動。第九",
    "T27n1545_123:0641a03": "無間道頓證三界見修所斷一切結斷。彼諸",
    "T27n1545_123:0641a04": "結斷是此道果應答言有。何故言無。答雖",
    "T27n1545_123:0641a05": "是此道士用果。而非離繫果。前已說此中除",
    "T27n1545_123:0641a06": "士用增上果。故答言無。頗有業非學非無學",
    "T27n1545_123:0641a07": "非學非無學果耶。答有。謂等流異熟離繫果。",
    "T27n1545_123:0641a08": "頗有業非學非無學學果耶。答無。問世第一",
    "T27n1545_123:0641a09": "法無間引生苦法智忍。此忍應是世第一法",
    "T27n1545_123:0641a10": "所引生果應答言有。何故言無。答彼雖是",
    "T27n1545_123:0641a11": "士用果。而非三果所攝。前已說此中依三",
    "T27n1545_123:0641a12": "果作論。故答言無。頗有業非學非無學無",
    "T27n1545_123:0641a13": "學果耶。答無。如世尊說。不修身不修戒。",
    "T27n1545_123:0641a14": "不修心。不修慧。乃至廣說。修有四種。謂",
    "T27n1545_123:0641a15": "得修習修對治修除遣修。如智蘊等廣說。此",
    "T27n1545_123:0641a16": "中依二修作論。謂對治修除遣修。若於身",
    "T27n1545_123:0641a17": "戒心慧對治道。未生名不修身。乃至不修慧。",
    "T27n1545_123:0641a18": "此依對治修說。又緣身戒心慧所有煩惱。",
    "T27n1545_123:0641a19": "未斷未遍知名不修身。乃至不修慧。此依除",
    "T27n1545_123:0641a20": "遣修說。若於身戒心慧對治道已生。名為",
    "T27n1545_123:0641a21": "修身。乃至修慧。此依對治修說。又緣身戒",
    "T27n1545_123:0641a22": "心慧所有煩惱。已斷已遍知。名為修身。乃",
    "T27n1545_123:0641a23": "至修慧。此依除遣修說。是謂此處略毘婆",
    "T27n1545_123:0641a24": "沙。",
    "T27n1545_123:0641a25": "云何不修身。答若於身未離貪欲潤憙渴。",
    "T27n1545_123:0641a26": "又無間道能盡色貪。彼於此道未修未安。",
    "T27n1545_123:0641a27": "若於身未離貪者。謂未離愛未離欲者。",
    "T27n1545_123:0641a28": "謂於愛欲未斷未遍知。未離潤者。謂於愛",
    "T27n1545_123:0641a29": "潤未斷未遍知。未離憙者。謂於愛憙未斷",
    "T27n1545_123:0641b01": "未遍知。未離渴者。謂於愛渴未斷未遍知。",
    "T27n1545_123:0641b02": "又無間道能盡色貪者。謂無間道能盡色界",
    "T27n1545_123:0641b03": "愛。彼於此道未修未安者。謂未修習及",
    "T27n1545_123:0641b04": "未安息。修謂習修安謂得修。又起名修滅名",
    "T27n1545_123:0641b05": "安。又已生名修已滅名安。應知此中若於",
    "T27n1545_123:0641b06": "身未離貪欲潤憙渴。名不修身者。依除遣",
    "T27n1545_123:0641b07": "修說。又無間道能盡色貪。彼於此道未修",
    "T27n1545_123:0641b08": "未安名不修身者。依對治修說。有餘師",
    "T27n1545_123:0641b09": "說。若於身未離貪欲潤憙渴。名不修身者。",
    "T27n1545_123:0641b10": "謂於緣身愛未斷未遍知。又無間道能盡",
    "T27n1545_123:0641b11": "色貪。彼於此道未修未安。名不修身者。",
    "T27n1545_123:0641b12": "謂於緣身諸餘煩惱。未斷未遍知。有作是",
    "T27n1545_123:0641b13": "說。若於身未離貪等者。顯未斷繫得。又",
    "T27n1545_123:0641b14": "無間道能盡色貪等者。顯未證離繫得。如",
    "T27n1545_123:0641b15": "未斷繫得。未證離繫得。如是未損減過",
    "T27n1545_123:0641b16": "失。未修習功德。未棄下劣。未證勝妙。未",
    "T27n1545_123:0641b17": "捨無義。未得有義。未除有愛熱惱。未受",
    "T27n1545_123:0641b18": "無愛快樂。應知亦爾。或有說者。若於身未",
    "T27n1545_123:0641b19": "離貪等者。顯無間道未起作用。又無間道",
    "T27n1545_123:0641b20": "能盡色貪等者。顯解脫道未起作用。復有",
    "T27n1545_123:0641b21": "說者。若於身未離貪等者。顯未離欲界。",
    "T27n1545_123:0641b22": "乃至第三靜慮染。又無間道能盡色貪等者。",
    "T27n1545_123:0641b23": "顯未離第四靜慮染。此等差別如理應知。云",
    "T27n1545_123:0641b24": "何不修戒。答若於戒未離貪。廣說如身。云",
    "T27n1545_123:0641b25": "何不修心。答若於心未離貪欲潤憙渴。又",
    "T27n1545_123:0641b26": "無間道能盡無色貪。彼於此道未修未安。",
    "T27n1545_123:0641b27": "若於心未離貪等如前說。又無間道能盡",
    "T27n1545_123:0641b28": "無色貪者。謂無間道能盡無色界愛。未修未",
    "T27n1545_123:0641b29": "安如前說應知。此中若於心未離貪欲潤",
    "T27n1545_123:0641c01": "憙渴名不修心者。依除遣修說。又無間道",
    "T27n1545_123:0641c02": "能盡無色貪。彼於此道未修未安名不修",
    "T27n1545_123:0641c03": "心者。依對治修說。有餘師說。若於心未",
    "T27n1545_123:0641c04": "離貪等者。謂於緣心愛未斷未遍知。又",
    "T27n1545_123:0641c05": "無間道能盡無色貪等者。謂於緣心諸餘煩",
    "T27n1545_123:0641c06": "惱未斷未遍知。餘廣說如前。復有說者。若",
    "T27n1545_123:0641c07": "於心未離貪等者。顯未離欲界乃至無所",
    "T27n1545_123:0641c08": "有處染。又無間道能盡無色貪等者。顯未",
    "T27n1545_123:0641c09": "離非想非非想處染。此等差別如理應知。云",
    "T27n1545_123:0641c10": "何不修慧。答若於慧未離貪廣說如心已",
    "T27n1545_123:0641c11": "說。不修身等自性雜無雜相今當說。若不修",
    "T27n1545_123:0641c12": "身彼不修戒耶。答如是。設不修戒彼不修",
    "T27n1545_123:0641c13": "身耶。答如是。以身與戒俱於離第四靜",
    "T27n1545_123:0641c14": "慮染時方斷盡故。若不修身彼不修心耶。",
    "T27n1545_123:0641c15": "答諸不修身彼不修心。有不修心非不修身。",
    "T27n1545_123:0641c16": "謂已離色染。未離無色染。若不修身彼不",
    "T27n1545_123:0641c17": "修慧耶。答諸不修身彼不修慧。有不修慧",
    "T27n1545_123:0641c18": "非不修身如前說。若不修戒彼不修心耶。",
    "T27n1545_123:0641c19": "答諸不修戒彼不修心。有不修心非不修戒。",
    "T27n1545_123:0641c20": "如前說。若不修戒彼不修慧耶。答諸不修",
    "T27n1545_123:0641c21": "戒彼不修慧。有不修慧非不修戒如前說。",
    "T27n1545_123:0641c22": "此中諸如前說者。俱謂已離色染未離無",
    "T27n1545_123:0641c23": "色染。以對治處同故。若不修心彼不修慧",
    "T27n1545_123:0641c24": "耶。答如是。設不修慧彼不修心耶。答如是。",
    "T27n1545_123:0641c25": "以心與慧俱於離非想非非想處染時方",
    "T27n1545_123:0641c26": "斷盡故。",
    "T27n1545_123:0641c27": "如世尊說。修身修戒修心修慧。云何修身。答",
    "T27n1545_123:0641c28": "若於身已離貪欲潤憙渴。又無間道能盡色",
    "T27n1545_123:0641c29": "貪。彼於此道已修已安。云何修戒。答若於",
    "T27n1545_123:0642a01": "戒已離貪。廣說如身。云何修心。答若於心",
    "T27n1545_123:0642a02": "已離貪欲潤憙渴。又無間道能盡無色貪。彼",
    "T27n1545_123:0642a03": "於此道已修已安。云何修慧。答若於慧已",
    "T27n1545_123:0642a04": "離貪。廣說如心。略毘婆沙及釋諸句翻前",
    "T27n1545_123:0642a05": "黑品如理應思。",
    "T27n1545_123:0642a06": "已分別修身等自性。雜無雜相今當說。若修",
    "T27n1545_123:0642a07": "身彼修戒耶。答如是。設修戒彼修身耶。答",
    "T27n1545_123:0642a08": "如是。以身與戒俱。於離第四靜慮染。時",
    "T27n1545_123:0642a09": "方斷盡故。若修身彼修心耶。答諸修心彼修",
    "T27n1545_123:0642a10": "身。有修身非修心。謂已離色染未離無色",
    "T27n1545_123:0642a11": "染。若修身彼修慧耶。答諸修慧彼修身。有修",
    "T27n1545_123:0642a12": "身非修慧。如前說。若修戒彼修心耶。答諸",
    "T27n1545_123:0642a13": "修心彼修戒。有修戒非修心。如前說。若修",
    "T27n1545_123:0642a14": "戒彼修慧耶。答諸修慧彼修戒。有修戒非修",
    "T27n1545_123:0642a15": "慧。如前說。此中諸句如前說者。俱謂已離",
    "T27n1545_123:0642a16": "色染未離無色染。以對治處同故。若修心",
    "T27n1545_123:0642a17": "彼修慧耶。答如是。設修慧彼修心耶。答如",
    "T27n1545_123:0642a18": "是。以心與慧俱於離非想非非想處染時。",
    "T27n1545_123:0642a19": "方斷盡故。",
    "T27n1545_123:0642a20": "已隨本論文句差別。釋不修身戒心慧等。",
    "T27n1545_123:0642a21": "當復隨義釋此差別。有作是說。不修身者。",
    "T27n1545_123:0642a22": "謂於不淨。淨想顛倒未斷未遍知。不修戒",
    "T27n1545_123:0642a23": "者。謂於苦樂想顛倒。未斷未遍知。不修心",
    "T27n1545_123:0642a24": "者。謂於無常常想顛倒。未斷未遍知。不修",
    "T27n1545_123:0642a25": "慧者。謂於無我我想顛倒。未斷未遍知。有",
    "T27n1545_123:0642a26": "餘師說。不修身者。謂於段食。未斷未遍知。",
    "T27n1545_123:0642a27": "不修戒者。謂於觸食。未斷未遍知。不修心",
    "T27n1545_123:0642a28": "者。謂於識食。未斷未遍知。不修慧者。謂於",
    "T27n1545_123:0642a29": "意思食。未斷未遍知。或有說者。不修身者。",
    "T27n1545_123:0642b01": "謂於色蘊。未斷未遍知。不修戒者。謂於受",
    "T27n1545_123:0642b02": "蘊。未斷未遍知。不修心者。謂於識蘊。未斷",
    "T27n1545_123:0642b03": "未遍知。不修慧者。謂於想蘊行蘊未斷未",
    "T27n1545_123:0642b04": "遍知。復有說者。不修身者。謂於色隨識住。",
    "T27n1545_123:0642b05": "未斷未遍知。不修戒者。謂於受隨識住。未",
    "T27n1545_123:0642b06": "斷未遍知。不修心者。謂於能住識。未斷未",
    "T27n1545_123:0642b07": "遍知。不修慧者。謂於想隨識住行隨識住。",
    "T27n1545_123:0642b08": "未斷未遍知。有作是言。不修身者。謂未",
    "T27n1545_123:0642b09": "修身念住。不修戒者。謂未修受念住。不修",
    "T27n1545_123:0642b10": "心者。謂未修心念住。不修慧者。謂未修法",
    "T27n1545_123:0642b11": "念住。有餘師言。不修身者。謂未修身修。不",
    "T27n1545_123:0642b12": "修戒者。謂未修戒修。不修心者。謂未修心",
    "T27n1545_123:0642b13": "修。不修慧者。謂未修慧修。有餘復說。不修",
    "T27n1545_123:0642b14": "身者。謂身於覺支未能隨順。不修戒者。謂",
    "T27n1545_123:0642b15": "戒於覺支未能隨順。不修心者。謂心於覺",
    "T27n1545_123:0642b16": "支未能隨順。不修慧者。謂慧於覺支。未",
    "T27n1545_123:0642b17": "能隨順。或復有說。不修身者。謂身未能",
    "T27n1545_123:0642b18": "為戒所依。不修戒者。謂戒未能為奢摩他",
    "T27n1545_123:0642b19": "所依。不修心者。謂奢摩他未能為毘鉢舍",
    "T27n1545_123:0642b20": "那所依。不修慧者。謂毘鉢舍那未能害諸",
    "T27n1545_123:0642b21": "煩惱。如不修身等。如是諸說差別。如是修",
    "T27n1545_123:0642b22": "身等翻此應知。",
    "T27n1545_123:0642b23": "若成就過去戒。彼成就未來現在此類戒",
    "T27n1545_123:0642b24": "耶。乃至廣說。類有四種。一修類二律儀類",
    "T27n1545_123:0642b25": "三界類四相似類。修類者。如前智蘊說。謂未",
    "T27n1545_123:0642b26": "曾得道現在前時。能修未來自類諸道。此中",
    "T27n1545_123:0642b27": "有說。諸有漏道有漏為類。諸無漏道無漏",
    "T27n1545_123:0642b28": "為類。復有說者。諸有漏道通以有漏無漏",
    "T27n1545_123:0642b29": "為類。諸無漏道通以無漏有漏為類。若有",
    "T27n1545_123:0642c01": "漏道現在前時。通修有漏及無漏道此由有",
    "T27n1545_123:0642c02": "漏道力修故俱名彼類。若無漏道現在前時。",
    "T27n1545_123:0642c03": "通修無漏及有漏道。此由無漏道力修故俱",
    "T27n1545_123:0642c04": "名彼類。律儀類者。如此業蘊說。謂有成就",
    "T27n1545_123:0642c05": "過去戒。非未來現在此類戒等。此中律儀律",
    "T27n1545_123:0642c06": "儀為類。謂別解脫律儀別解脫律儀為類。靜",
    "T27n1545_123:0642c07": "慮律儀靜慮律儀為類。無漏律儀無漏律儀",
    "T27n1545_123:0642c08": "為類。律儀加行律儀加行為類。律儀根本",
    "T27n1545_123:0642c09": "律儀根本為類。律儀後起律儀後起為類表",
    "T27n1545_123:0642c10": "戒表戒為類。無表戒無表戒為類。界類者",
    "T27n1545_123:0642c11": "如後根蘊說。謂有成就此類眼根。非此類",
    "T27n1545_123:0642c12": "身根等。此中若法於此界有。即說此為彼",
    "T27n1545_123:0642c13": "類。謂欲界法欲界為類。色界法色界為類。",
    "T27n1545_123:0642c14": "無色界法無色界為類。相似類者如毘奈耶",
    "T27n1545_123:0642c15": "說。謂物特子左手放光右手分僧臥具。與",
    "T27n1545_123:0642c16": "同類者。諸持經者持經者共。諸持律者持律",
    "T27n1545_123:0642c17": "者共。諸說法者說法者共。諸閑居者閑居者",
    "T27n1545_123:0642c18": "共。分配同類。非異類者。欲令展轉相隨順",
    "T27n1545_123:0642c19": "故。善法增進惡法損減。如說有情諸界各別。",
    "T27n1545_123:0642c20": "有同類者更相隨順惡勝解者惡勝解俱。善",
    "T27n1545_123:0642c21": "勝解者善勝解俱。更相隨順作所應作。今於",
    "T27n1545_123:0642c22": "此四類中。依律儀類而作論。",
    "T27n1545_123:0642c23": "若成就過去戒。彼成就未來現在此類戒",
    "T27n1545_123:0642c24": "耶。答有成就過去戒。非未來現在此類戒。",
    "T27n1545_123:0642c25": "謂表戒已滅不失。此類戒不現前。有及未",
    "T27n1545_123:0642c26": "來非現在。謂靜慮無漏戒已滅不失。此類戒",
    "T27n1545_123:0642c27": "不現前。有及現在非未來。謂表戒已滅不",
    "T27n1545_123:0642c28": "失。此類戒現前。有及未來現在。謂靜慮無",
    "T27n1545_123:0642c29": "漏戒已滅不失。此類戒現前。成就過去戒。",
    "T27n1545_123:0643a01": "非未來現在此類戒。謂表戒已滅不失。此",
    "T27n1545_123:0643a02": "類戒不現前者。此說表戒。表戒為類。如先",
    "T27n1545_123:0643a03": "已受近事戒。勤策表戒不現前。或先已受",
    "T27n1545_123:0643a04": "勤策戒。苾芻表戒不現前。近事女等說亦爾。",
    "T27n1545_123:0643a05": "若說無表戒即以無表戒為類。諸有欲令",
    "T27n1545_123:0643a06": "若犯戒時現在戒類斷。過去不失者。彼說",
    "T27n1545_123:0643a07": "此中更應作是說。及無表戒已滅不失。此",
    "T27n1545_123:0643a08": "類戒不現前。如已受近事戒而毀犯。或已",
    "T27n1545_123:0643a09": "受勤策戒苾芻戒而毀犯。近事女等說亦爾。",
    "T27n1545_123:0643a10": "諸有欲令若犯戒時現在戒不斷。過去亦",
    "T27n1545_123:0643a11": "不失者。彼說此中更無餘說。無有唯成",
    "T27n1545_123:0643a12": "過去無表戒。而非現在此類無表故。及未",
    "T27n1545_123:0643a13": "來非現在。謂靜慮無漏戒已滅不失。此類",
    "T27n1545_123:0643a14": "戒不現前者。此說靜慮無漏律儀已起已",
    "T27n1545_123:0643a15": "滅。雖成就而不現前。及現在非未來。謂",
    "T27n1545_123:0643a16": "表戒已滅不失。此類戒現前此說表戒表",
    "T27n1545_123:0643a17": "戒為類。如先已受近事戒。勤策表戒現在",
    "T27n1545_123:0643a18": "前。或先已受勤策戒苾芻表戒現在前。此",
    "T27n1545_123:0643a19": "中復應作如是說。及無表戒已滅不失。",
    "T27n1545_123:0643a20": "此說無表戒無表戒為類。諸說犯戒時現在",
    "T27n1545_123:0643a21": "戒斷。過去不捨者。彼說受近事等戒已。",
    "T27n1545_123:0643a22": "乃至第二剎那無犯。彼成就現在無表。亦",
    "T27n1545_123:0643a23": "成就過去。諸說犯戒時現在戒不斷。過去",
    "T27n1545_123:0643a24": "亦不捨者。彼說近事等受戒已。至第二剎那",
    "T27n1545_123:0643a25": "即犯者亦成就現在何況無犯。近事女等說",
    "T27n1545_123:0643a26": "亦爾。及未來現在。謂靜慮無漏戒已滅不失。",
    "T27n1545_123:0643a27": "此類戒現前者。此說靜慮無漏律儀。已起已",
    "T27n1545_123:0643a28": "滅亦成就亦現前。",
    "T27n1545_123:0643a29": "若成就未來戒。彼成就過去現在此類戒",
    "T27n1545_123:0643b01": "耶。答有成就未來戒非過去現在此類戒。",
    "T27n1545_123:0643b02": "謂阿羅漢生無色界。有及過去非現在。謂靜",
    "T27n1545_123:0643b03": "慮無漏戒已滅不失。此類戒不現前。有及",
    "T27n1545_123:0643b04": "現在非過去。謂無漏戒初現前。有及過去現",
    "T27n1545_123:0643b05": "在。謂靜慮無漏戒已滅不失。此類戒現前。",
    "T27n1545_123:0643b06": "有成就未來戒。非過去現在此類戒。謂阿",
    "T27n1545_123:0643b07": "羅漢生無色界及過去非現在。謂靜慮無漏",
    "T27n1545_123:0643b08": "戒已滅不失。此類戒不現前者。此說靜慮",
    "T27n1545_123:0643b09": "無漏律儀已起已滅。雖成就不現前。及現",
    "T27n1545_123:0643b10": "在非過去。謂無漏戒初現前者。此說苦法智",
    "T27n1545_123:0643b11": "忍。及得果轉根初剎那現前位。及過去現在。",
    "T27n1545_123:0643b12": "謂靜慮無漏戒已滅不失。此類戒現前者皆",
    "T27n1545_123:0643b13": "如前說。",
    "T27n1545_123:0643b14": "若成就現在戒。彼成就過去未來此類戒",
    "T27n1545_123:0643b15": "耶。答有。成就現在戒非過去未來此類戒。",
    "T27n1545_123:0643b16": "謂表戒初現前。有及過去非未來。謂表戒已",
    "T27n1545_123:0643b17": "滅不失。此類戒現前。有及未來非過去。謂",
    "T27n1545_123:0643b18": "無漏戒初現前。有及過去未來。謂靜慮無漏",
    "T27n1545_123:0643b19": "戒已滅不失。此類戒現前。成就現在戒。非",
    "T27n1545_123:0643b20": "過去未來此類戒。謂表戒初現前者。此說別",
    "T27n1545_123:0643b21": "解脫律儀初受得位。問此位亦成就過去加",
    "T27n1545_123:0643b22": "行戒。云何說非過去耶。答此中依根本律",
    "T27n1545_123:0643b23": "儀類而作論。彼但是律儀加行。而非根本",
    "T27n1545_123:0643b24": "律儀是故不說。及過去非未來者。謂表戒已",
    "T27n1545_123:0643b25": "滅不失此類戒現前此說表戒表戒為類。",
    "T27n1545_123:0643b26": "如先已受近事戒勤策表戒現在前。或先",
    "T27n1545_123:0643b27": "已受勤策戒苾芻表戒現在前。近事女等說",
    "T27n1545_123:0643b28": "亦爾。若說無表戒無表戒為類。二說差別如",
    "T27n1545_123:0643b29": "前應知。及未來非過去。謂無漏戒初現前",
    "T27n1545_123:0643c01": "者。此說苦法智忍。及得果轉根初剎那現前",
    "T27n1545_123:0643c02": "位。及過去未來者。謂靜慮無漏戒已滅不失。",
    "T27n1545_123:0643c03": "此類戒現前者。此說靜慮無漏律儀。已起已",
    "T27n1545_123:0643c04": "滅亦成就亦現前。",
    "T27n1545_123:0643c05": "此中三種律儀。謂別解脫律儀。靜慮律儀。",
    "T27n1545_123:0643c06": "無漏律儀。唯依別解脫律儀。安立七眾差",
    "T27n1545_123:0643c07": "別不依餘二。七眾者。一苾芻二苾芻尼三",
    "T27n1545_123:0643c08": "式叉摩那四室羅摩拏洛迦五室羅摩拏理迦",
    "T27n1545_123:0643c09": "六鄔波索迦七鄔波斯迦。問何故唯依別解",
    "T27n1545_123:0643c10": "脫律儀。安立七眾差別不依餘耶。答以",
    "T27n1545_123:0643c11": "別解脫律儀漸次而得漸次安立故。謂若能",
    "T27n1545_123:0643c12": "離四性罪一遮罪。名鄔波索迦。若復能離",
    "T27n1545_123:0643c13": "四性罪多遮罪。名室羅摩拏洛迦。若有能",
    "T27n1545_123:0643c14": "離一切性罪一切遮罪。名苾芻苾芻尼等。准",
    "T27n1545_123:0643c15": "此應知。靜慮無漏七支律儀。頓得頓起頓安",
    "T27n1545_123:0643c16": "立。若依靜慮無漏律儀安立七眾。是則七",
    "T27n1545_123:0643c17": "眾安立差別應頓非漸。有作是說。別解脫",
    "T27n1545_123:0643c18": "律儀。從初表業發得已後。於一切時現在",
    "T27n1545_123:0643c19": "成就。若眠若醉若狂若悶。若思不思。若染",
    "T27n1545_123:0643c20": "污心。若無記心。若無心等。一切位中。現在",
    "T27n1545_123:0643c21": "相續隨轉不斷故。可依之立七眾別。靜慮",
    "T27n1545_123:0643c22": "無漏律儀若正在定現在成就。現在隨轉出",
    "T27n1545_123:0643c23": "則不然。故不依之立七眾別。若依靜慮無",
    "T27n1545_123:0643c24": "漏律儀立七眾別者。則七眾安立應不決",
    "T27n1545_123:0643c25": "定。入出定時無期限故。有餘師說。別解脫",
    "T27n1545_123:0643c26": "律儀七眾差別。俱唯欲界可得安立。靜慮",
    "T27n1545_123:0643c27": "無漏律儀通上界得。若當依此立七眾者。",
    "T27n1545_123:0643c28": "則七眾安立應通上界。有餘復說。別解脫",
    "T27n1545_123:0643c29": "律儀七眾差別。俱唯人趣可得安立。靜慮",
    "T27n1545_123:0644a01": "無漏律儀亦通天趣。若當依此立七眾者。",
    "T27n1545_123:0644a02": "則七眾安立應通天趣。復有說者。別解脫",
    "T27n1545_123:0644a03": "律儀七眾差別。但由有佛出世可得安立。",
    "T27n1545_123:0644a04": "靜慮無漏律儀。若佛出世若不出世俱可安",
    "T27n1545_123:0644a05": "立。若當依此立七眾者。是則七眾安立差",
    "T27n1545_123:0644a06": "別。亦應通在無佛出世。有餘師說。何故不",
    "T27n1545_123:0644a07": "依靜慮律儀以立七眾。唯依別解脫者。以",
    "T27n1545_123:0644a08": "別解脫律儀七眾差別。但內道有外道則無。",
    "T27n1545_123:0644a09": "靜慮律儀通內外道有。若當依此立七眾",
    "T27n1545_123:0644a10": "者。則七眾安立應通外道。復何故不依無",
    "T27n1545_123:0644a11": "漏律儀以立七眾。但依別解脫者。以別解",
    "T27n1545_123:0644a12": "脫律儀七眾差別俱通凡聖。無漏律儀唯聖",
    "T27n1545_123:0644a13": "非凡。若當依此立七眾者。則七眾安立應",
    "T27n1545_123:0644a14": "唯在聖。由此所說諸因緣故。唯依別解脫",
    "T27n1545_123:0644a15": "律儀安立七眾不依餘二。",
    "T27n1545_123:0644a16": "如世尊說。鄔波索迦有五學處。謂離殺生。",
    "T27n1545_123:0644a17": "離不與取。離欲邪行。離虛誑語。離飲諸酒。",
    "T27n1545_123:0644a18": "問何故名鄔波索迦。答親近修事諸善法",
    "T27n1545_123:0644a19": "故。謂彼身心狎習善法。故名鄔波索迦。問",
    "T27n1545_123:0644a20": "若爾者。諸不斷善皆名鄔波索迦耶。以彼",
    "T27n1545_123:0644a21": "身心亦修善故。答不爾。此依律儀所攝妙",
    "T27n1545_123:0644a22": "行善法。以立名故。問若爾者。諸住律儀皆",
    "T27n1545_123:0644a23": "名鄔波索迦耶。以彼皆修律儀善故。答此",
    "T27n1545_123:0644a24": "以在初故得名。餘律儀更以餘緣建立。復",
    "T27n1545_123:0644a25": "次此是律儀初入加行為能近事。餘律儀與",
    "T27n1545_123:0644a26": "此相違故彼非難。有餘師說。親近承事諸",
    "T27n1545_123:0644a27": "善士故。謂彼恒時親承善士故名鄔波索",
    "T27n1545_123:0644a28": "迦。有作是說。親近修事精進行故。謂彼恒",
    "T27n1545_123:0644a29": "時愛樂修習。速捨生死。速證涅槃。精進之",
    "T27n1545_123:0644b01": "行。故名鄔波索迦。復有說者。親近承事諸",
    "T27n1545_123:0644b02": "佛法故。謂彼至誠受持守護諸佛法律。不",
    "T27n1545_123:0644b03": "惜身命故名鄔波索迦。問何故此五名為",
    "T27n1545_123:0644b04": "學處。答是近事者所應學故。有說此應名",
    "T27n1545_123:0644b05": "為學迹。若有遊此便升無上智慧殿故。如",
    "T27n1545_123:0644b06": "尊者阿奴律陀告諸苾芻。我依戒住戒戒",
    "T27n1545_123:0644b07": "為梯橙。已能升陟無上慧殿。汝等應學勿",
    "T27n1545_123:0644b08": "生放逸。有說此應名為學害。由學此五害",
    "T27n1545_123:0644b09": "惡戒故。有說此應名為學路。此為徑路一",
    "T27n1545_123:0644b10": "切律儀。妙行善法皆得轉故。有說此應名",
    "T27n1545_123:0644b11": "為學禁。如諸外道所受禁法。種種差別以",
    "T27n1545_123:0644b12": "為幖幟。如是聖眾以此五種所學禁法為",
    "T27n1545_123:0644b13": "初幖幟。有說此應名為學本。諸所應學此",
    "T27n1545_123:0644b14": "為本故。有說此五應名學基。於涅槃城為",
    "T27n1545_123:0644b15": "基趾故。",
    "T27n1545_123:0644b16": "問何故於非梵行中。唯依離犯他妻建立",
    "T27n1545_123:0644b17": "學處。而不依離犯自妻耶。答舊對法諸師。",
    "T27n1545_123:0644b18": "及迦濕彌羅國諸論師說。離欲邪行是近事",
    "T27n1545_123:0644b19": "者所受律儀。家族本地離非梵行則不如",
    "T27n1545_123:0644b20": "是。故此唯立離犯他妻。脇尊者曰。法王法",
    "T27n1545_123:0644b21": "主知此律儀。有法能為障礙遮止。有法不",
    "T27n1545_123:0644b22": "為障礙遮止。謂欲邪行於此律儀最極能",
    "T27n1545_123:0644b23": "為障礙遮止。如守門者禁門不開。餘非梵",
    "T27n1545_123:0644b24": "行則不如是。故此唯立離犯他妻。有作是",
    "T27n1545_123:0644b25": "說。犯欲邪行性罪所攝世所譏嫌。餘非梵",
    "T27n1545_123:0644b26": "行雖性罪攝。非世譏嫌故此不制。有作是",
    "T27n1545_123:0644b27": "說。於他妻等遠離則易非於自妻。謂處居",
    "T27n1545_123:0644b28": "家妻子圍遶。晝夜習近恩愛纏心。不能受",
    "T27n1545_123:0644b29": "持遠離習近。內真不淨外假莊嚴。如畫糞",
    "T27n1545_123:0644c01": "車自妻骸骨。離欲邪行易防護者。謂求他",
    "T27n1545_123:0644c02": "妻難遂心故。有餘師說。若犯他妻即是",
    "T27n1545_123:0644c03": "根本惡業道攝。非於自妻是故不說。有餘",
    "T27n1545_123:0644c04": "師言。於自妻室生喜足者。亦得名為純一",
    "T27n1545_123:0644c05": "圓滿清白梵行故此不立。有說此是諸佛方",
    "T27n1545_123:0644c06": "便令他入法。謂佛先觀若作如是立近事",
    "T27n1545_123:0644c07": "戒者。彼於惡行能離幾許即如實知。彼所",
    "T27n1545_123:0644c08": "離者如四海水。餘未離者如草端露。彼既",
    "T27n1545_123:0644c09": "能見犯他是罪能遠離之。不久亦見犯自",
    "T27n1545_123:0644c10": "有罪亦當遠離故。此唯立離犯他妻。復有",
    "T27n1545_123:0644c11": "說者。此是諸佛善權方便。若佛為其制自",
    "T27n1545_123:0644c12": "妻者。則諸國王宰官長者。不能棄捨自妻",
    "T27n1545_123:0644c13": "室故。便白佛言。我不能受如來禁戒。復",
    "T27n1545_123:0644c14": "求請除離自妻室我等由斯得有繼嗣。故",
    "T27n1545_123:0644c15": "佛唯立離犯他妻。有餘師言。若諸聖者經",
    "T27n1545_123:0644c16": "生不犯立近事戒於自妻不爾。所以者何。",
    "T27n1545_123:0644c17": "犯自妻有三。謂從貪瞋癡生。經生聖者雖",
    "T27n1545_123:0644c18": "不犯從癡所生。癡見品攝故聖者已斷。而",
    "T27n1545_123:0644c19": "犯貪瞋所生是故不立。",
    "T27n1545_123:0644c20": "問鄔波索迦。若更受持遠離非梵行等五種",
    "T27n1545_123:0644c21": "學處。彼為別得異先所受諸律儀不。答更",
    "T27n1545_123:0644c22": "不別得。然名最勝鄔波索迦。以別受持遠",
    "T27n1545_123:0644c23": "離禁故。如苾芻等若更受持十二杜多功",
    "T27n1545_123:0644c24": "德。更不別得異先所受苾芻等戒。然名最",
    "T27n1545_123:0644c25": "勝大苾芻等。以別受持遠離行故。彼亦如",
    "T27n1545_123:0644c26": "是。問何故語四善業道中。離虛誑語。獨立",
    "T27n1545_123:0644c27": "學處而非餘耶。答舊對法諸師。及迦濕彌",
    "T27n1545_123:0644c28": "羅國諸論師說。離虛誑語是近事者所受律",
    "T27n1545_123:0644c29": "儀家族本地。離離間等則不如是。故此唯",
    "T27n1545_123:0645a01": "立離虛誑語。脇尊者曰。法王法主知此律",
    "T27n1545_123:0645a02": "儀。有法能為障礙遮止。有法不為障礙遮",
    "T27n1545_123:0645a03": "止。謂虛誑語於此律儀最極能為障礙遮",
    "T27n1545_123:0645a04": "止。如守門者禁門不開。離間語等則不如",
    "T27n1545_123:0645a05": "是。有作是說。虛誑語性罪所攝譏嫌最重。",
    "T27n1545_123:0645a06": "離間語等雖性罪攝譏嫌少輕。故不立為",
    "T27n1545_123:0645a07": "近事學處。有作是說。離虛誑語易可防",
    "T27n1545_123:0645a08": "護非離餘三。謂處居家御僮僕等。難可",
    "T27n1545_123:0645a09": "遠離離間等三。及身業中捶撻等事。復有",
    "T27n1545_123:0645a10": "說者。作虛誑語業道最重。餘三少輕故不",
    "T27n1545_123:0645a11": "立為近事學處。有餘師說。唯虛誑語能破",
    "T27n1545_123:0645a12": "壞僧。故立學處餘三不爾。有餘復說。若諸",
    "T27n1545_123:0645a13": "聖者經生不犯立近事戒。聖者經生必定",
    "T27n1545_123:0645a14": "遠離虛誑語業。非餘語業。所以者何。餘語",
    "T27n1545_123:0645a15": "有三。謂從貪瞋癡生。經生聖者。雖不犯從",
    "T27n1545_123:0645a16": "癡所生癡見品攝故。聖者已斷而犯貪瞋所",
    "T27n1545_123:0645a17": "生是故不立。問世尊何故於遮罪中。唯離",
    "T27n1545_123:0645a18": "飲酒立為學處。答舊對法諸師。及迦濕彌羅",
    "T27n1545_123:0645a19": "國諸論師說。唯離飲酒是近事者。所受律",
    "T27n1545_123:0645a20": "儀家族本地。離餘遮罪則不如是。故此唯",
    "T27n1545_123:0645a21": "立離飲諸酒。脇尊者曰。法王法主知此律",
    "T27n1545_123:0645a22": "儀有法能為障礙遮止。有法不為障礙遮",
    "T27n1545_123:0645a23": "止。謂飲諸酒於此律儀。最極能為障礙遮",
    "T27n1545_123:0645a24": "止。如守門者禁門不開。離餘遮罪則不如",
    "T27n1545_123:0645a25": "是。故此唯立離飲諸酒。有作是說。離飲諸",
    "T27n1545_123:0645a26": "酒易可防護非餘遮罪。謂酪清漿沙糖水",
    "T27n1545_123:0645a27": "等足能止渴何用酒為。有餘師言。離飲酒",
    "T27n1545_123:0645a28": "戒能總防護諸餘律儀。如塹垣城能總防護。",
    "T27n1545_123:0645a29": "復有說者。若不防護離飲酒戒。則總毀犯",
    "T27n1545_123:0645b01": "諸餘律儀餘則不爾。曾聞有一鄔波索迦。",
    "T27n1545_123:0645b02": "稟性仁賢受持五戒專精不犯。後於一時",
    "T27n1545_123:0645b03": "家屬大小當為賓客。彼獨不往留食供之",
    "T27n1545_123:0645b04": "時至取食。醎味多故須臾增渴。見一器中",
    "T27n1545_123:0645b05": "有酒如水。為渴所逼遂取飲之。爾時便犯",
    "T27n1545_123:0645b06": "離飲酒戒。時有隣雞來入其舍。盜心捕殺烹",
    "T27n1545_123:0645b07": "煮而噉。於此復犯離殺盜戒。隣女尋雞來",
    "T27n1545_123:0645b08": "入其室。復以威力強逼交通。緣此更犯離",
    "T27n1545_123:0645b09": "邪行戒。隣家憤怒將至官司。時斷事者訊",
    "T27n1545_123:0645b10": "問所以。彼皆拒諱。因斯又犯離虛誑語。如",
    "T27n1545_123:0645b11": "是五戒皆因酒犯。故遮罪中獨制飲酒。有",
    "T27n1545_123:0645b12": "餘師說。酒令失念增無慚愧。其過深重故",
    "T27n1545_123:0645b13": "偏制立。如律中說。制地國中有一毒龍。性",
    "T27n1545_123:0645b14": "極暴惡為稼穡害。其所居池水陸空飛無敢",
    "T27n1545_123:0645b15": "近者。時有尊者名曰善來。以巧方便令其",
    "T27n1545_123:0645b16": "調伏。因此名稱流布八方。於是信心競興",
    "T27n1545_123:0645b17": "供養。漸次遊化至室羅筏。值彼城中請僧",
    "T27n1545_123:0645b18": "設會。有近事女家不豐饒。獨請善來奉",
    "T27n1545_123:0645b19": "上飲食。食多鹽味須臾增渴。為渴所逼現",
    "T27n1545_123:0645b20": "相求飲。時近事女作是思惟。尊者所食極",
    "T27n1545_123:0645b21": "為肥膩。若飲冷水或當致疾。遂設方便",
    "T27n1545_123:0645b22": "授以清酒。彼不審察便取飲之。讚慰收衣",
    "T27n1545_123:0645b23": "趣勝林寺。將至醉悶䤄眩便倒。衣鉢錫杖狼",
    "T27n1545_123:0645b24": "藉在地。露體而臥無所覺知。佛將阿難",
    "T27n1545_123:0645b25": "經行遇見。知而故問此臥者誰。何為此間醉",
    "T27n1545_123:0645b26": "酒而臥。阿難白佛此是善來。佛告阿難",
    "T27n1545_123:0645b27": "可集僧眾。僧眾集已佛在眾中。敷如常座",
    "T27n1545_123:0645b28": "結加趺坐。爾時世尊告苾芻眾。汝等聞見苾",
    "T27n1545_123:0645b29": "芻善來曾以巧便伏毒龍不。諸苾芻眾隨",
    "T27n1545_123:0645c01": "已見聞。各白佛言。我曾聞見。佛言。汝等於",
    "T27n1545_123:0645c02": "意云何。善來今能伏蝦蟆不。苾芻皆曰。不",
    "T27n1545_123:0645c03": "也世尊。爾時如來種種方便呵毀酒過告",
    "T27n1545_123:0645c04": "諸苾芻。汝等若稱佛為師者。自今已往下",
    "T27n1545_123:0645c05": "至茅端所沾酒渧亦不得飲。故遮罪中獨",
    "T27n1545_123:0645c06": "制飲酒。有作是說。飲酒能令智慧衰退。如",
    "T27n1545_123:0645c07": "說長者智慧衰退。是第六失故遮罪中獨制",
    "T27n1545_123:0645c08": "飲酒。有餘師說。聖者經生必不飲酒。雖嬰",
    "T27n1545_123:0645c09": "孩位養母以指。強渧口中不自在故而無",
    "T27n1545_123:0645c10": "有失。纔有識別設遇強緣。為護身命亦",
    "T27n1545_123:0645c11": "終不飲。故遮罪。中獨立酒戒。",
    "T27n1545_123:0645c12": "說一切有部發智大毘婆沙論卷第一百二",
    "T27n1545_123:0645c13": "十三"
}