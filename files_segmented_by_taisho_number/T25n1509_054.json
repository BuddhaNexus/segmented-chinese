{
    "T25n1509_054:0442b07": "大智度論釋天主品第二十七卷五",
    "T25n1509_054:0442b08": "十四",
    "T25n1509_054:0442b10": "聖者龍樹造",
    "T25n1509_054:0442b11": "後秦龜茲國三藏鳩摩羅什譯",
    "T25n1509_054:0442b12": "27 天主品【經】爾時，三千大千世界諸四天王天等，各",
    "T25n1509_054:0442b13": "與無數百千億諸天，俱來在會中。三千大千",
    "T25n1509_054:0442b14": "世界諸釋提桓因等諸忉利天、須夜魔天王",
    "T25n1509_054:0442b15": "等諸夜魔天、刪兜率陀天王等諸兜率陀天、",
    "T25n1509_054:0442b16": "須涅蜜陀天王等諸妙化天，婆舍跋提",
    "T25n1509_054:0442b17": "天王等諸自在行天，各與無數百千億諸天，",
    "T25n1509_054:0442b18": "俱來在會中。三千大千世界諸梵天王，乃至",
    "T25n1509_054:0442b19": "首陀婆諸天等，各與無數百千億諸天，俱",
    "T25n1509_054:0442b20": "來在會中。是諸四天王天乃至首陀婆諸天",
    "T25n1509_054:0442b21": "業報生身光明，於佛常光，百分、千分、萬億分",
    "T25n1509_054:0442b22": "不能及一，乃至不可以算數譬喻為比。世",
    "T25n1509_054:0442b23": "尊光明最勝、最妙、最上第一，諸天業報光明",
    "T25n1509_054:0442b24": "在佛常光邊不照不現，譬如焦炷比閻浮",
    "T25n1509_054:0442b25": "檀金。爾時，釋提桓因白大德須菩提：「是三",
    "T25n1509_054:0442b26": "千大千世界諸四天王天乃至首陀婆諸天，",
    "T25n1509_054:0442b27": "一切和合欲聽須菩提說般若波羅蜜義。須",
    "T25n1509_054:0442b28": "菩提！菩薩摩訶薩云何應住般若波羅蜜中？",
    "T25n1509_054:0442b29": "何等是菩薩摩訶薩般若波羅蜜？云何菩薩摩",
    "T25n1509_054:0442c01": "訶薩應行般若波羅蜜？」須菩提語釋提桓因",
    "T25n1509_054:0442c02": "言：「憍尸迦！我今當承順佛意、承佛神力，為諸",
    "T25n1509_054:0442c03": "菩薩摩訶薩說般若波羅蜜，如菩薩摩訶薩",
    "T25n1509_054:0442c04": "所應住般若波羅蜜中。諸天子！今未發阿耨",
    "T25n1509_054:0442c05": "多羅三藐三菩提心者，應當發。諸天子！若入",
    "T25n1509_054:0442c06": "聲聞正位，是人不能發阿耨多羅三藐三菩",
    "T25n1509_054:0442c07": "提心。何以故？與生死作障隔故。是人若發阿",
    "T25n1509_054:0442c08": "耨多羅三藐三菩提心者，我亦隨喜。所以者",
    "T25n1509_054:0442c09": "何？上人應更求上法，我終不斷其功德。憍尸",
    "T25n1509_054:0442c10": "迦！何等是般若波羅蜜？菩薩摩訶薩應薩婆",
    "T25n1509_054:0442c11": "若心，念色無常，念色苦，念色空，念色無我，念",
    "T25n1509_054:0442c12": "色如病、如疽癰、瘡，如箭入身，痛、惱、衰、壞，",
    "T25n1509_054:0442c13": "憂、畏、不安，以無所得故；受、想、行、識亦如是。眼、",
    "T25n1509_054:0442c14": "耳、鼻、舌、身、意，地種、水火風空識種，觀無常乃",
    "T25n1509_054:0442c15": "至憂、畏、不安，是亦無所得故。觀色寂滅、離、不",
    "T25n1509_054:0442c16": "生不滅、不垢不淨，受、想、行、識亦如是。觀地種",
    "T25n1509_054:0442c17": "乃至識種寂滅、離、不生不滅、不垢不淨，亦無",
    "T25n1509_054:0442c18": "所得故。「復次，憍尸迦！菩薩摩訶薩應薩婆若",
    "T25n1509_054:0442c19": "心，觀無明緣諸行乃至老死因緣大苦聚集，",
    "T25n1509_054:0442c20": "亦無所得故；觀無明滅故諸行滅乃至生滅",
    "T25n1509_054:0443a01": "故老死滅，老死滅故憂悲愁惱大苦聚滅，以",
    "T25n1509_054:0443a02": "無所得故。「復次，憍尸迦！菩薩摩訶薩應薩婆",
    "T25n1509_054:0443a03": "若心，修四念處，以無所得故；乃至修佛十力、",
    "T25n1509_054:0443a04": "十八不共法，以無所得故。「復次，憍尸迦！菩薩",
    "T25n1509_054:0443a05": "摩訶薩應薩婆若心，行檀波羅蜜，以無所得",
    "T25n1509_054:0443a06": "故；行尸羅波羅蜜、羼提波羅蜜、毘梨耶波羅",
    "T25n1509_054:0443a07": "蜜、禪波羅蜜，以無所得故。「復次，憍尸迦！菩薩",
    "T25n1509_054:0443a08": "摩訶薩行般若波羅蜜時，作是觀：『但諸法諸",
    "T25n1509_054:0443a09": "法共相因緣，潤益增長，分別校計，是中無我、",
    "T25n1509_054:0443a10": "無我所。』菩薩迴向心不在阿耨多羅三藐三",
    "T25n1509_054:0443a11": "菩提心中，阿耨多羅三藐三菩提心不在迴",
    "T25n1509_054:0443a12": "向心中；迴向心於阿耨多羅三藐三菩提心",
    "T25n1509_054:0443a13": "中不可得，阿耨多羅三藐三菩提心於迴向",
    "T25n1509_054:0443a14": "心中亦不可得。菩薩雖觀一切法，亦無法",
    "T25n1509_054:0443a15": "可得，是名菩薩摩訶薩般若波羅蜜。」釋提桓",
    "T25n1509_054:0443a16": "因問大德須菩提：「云何菩薩迴向心不在阿",
    "T25n1509_054:0443a17": "耨多羅三藐三菩提心中？云何阿耨多羅三",
    "T25n1509_054:0443a18": "藐三菩提心不在迴向心中？云何迴向心於",
    "T25n1509_054:0443a19": "阿耨多羅三藐三菩提心中不可得？云何阿",
    "T25n1509_054:0443a20": "耨多羅三藐三菩提心於迴向心中不可得？」",
    "T25n1509_054:0443a21": "須菩提語釋提桓因言：「憍尸迦！迴向心、阿耨",
    "T25n1509_054:0443a22": "多羅三藐三菩提心，非心；是非心相，非心相",
    "T25n1509_054:0443a23": "中不可迴向。是非心相常非心相，不可思議",
    "T25n1509_054:0443a24": "相常不可思議相，是名菩薩摩訶薩般若波",
    "T25n1509_054:0443a25": "羅蜜。」爾時，佛讚須菩提言：「善哉！善哉！須菩提！",
    "T25n1509_054:0443a26": "汝為諸菩薩摩訶薩說般若波羅蜜，安慰諸",
    "T25n1509_054:0443a27": "菩薩摩訶薩心。」須菩提白佛言：「世尊！我應報",
    "T25n1509_054:0443a28": "恩，不應不報恩。過去諸佛及諸弟子為諸菩",
    "T25n1509_054:0443a29": "薩說六波羅蜜，示、教、利、喜；世尊爾時亦在中",
    "T25n1509_054:0443b01": "學，得阿耨多羅三藐三菩提。我今亦當為諸",
    "T25n1509_054:0443b02": "菩薩說六波羅蜜，示、教、利、喜，令得阿耨多羅",
    "T25n1509_054:0443b03": "三藐三菩提。」",
    "T25n1509_054:0443b04": "【論】問曰：初品中，佛放殊勝光明，諸天大",
    "T25n1509_054:0443b05": "集，此間何以更說？答曰：有人言：「此是後會。」",
    "T25n1509_054:0443b06": "有人言：「即是前會。」天以須菩提善能說深般",
    "T25n1509_054:0443b07": "若波羅蜜，諸天歡喜；以是故佛微笑，常光益",
    "T25n1509_054:0443b08": "更發明，諸天光明不復現。如日出時，星、月、燈、",
    "T25n1509_054:0443b09": "燭無復光明；譬如焦炷在閻浮檀金邊。「四",
    "T25n1509_054:0443b10": "天王天」者，東方名提多羅吒秦言治國，主乾",
    "T25n1509_054:0443b11": "闥婆及毘舍闍；南方名毘流離秦言增長，主拘",
    "T25n1509_054:0443b12": "槃茶及薜荔多；西方名毘流波叉秦言雜語，",
    "T25n1509_054:0443b13": "主諸龍王及富多那；北方名鞞沙門秦言多聞，",
    "T25n1509_054:0443b14": "主夜叉及羅剎。「釋提桓因」：「釋迦」，秦言能；「提",
    "T25n1509_054:0443b15": "婆」，秦言天；「因提」，秦言主——合而言之「釋提婆",
    "T25n1509_054:0443b16": "那民」。「須夜磨」，夜摩天王名也，秦言妙善。「刪",
    "T25n1509_054:0443b17": "兜率陀」，兜率陀天王名也，秦言妙足。「須涅",
    "T25n1509_054:0443b18": "蜜陀」，秦言化樂。「婆舍跋提」，秦言他化自在",
    "T25n1509_054:0443b19": "天。此間一梵天王名尸棄，秦言火。從梵",
    "T25n1509_054:0443b20": "天乃至「首陀婆天」——秦言淨居天。「業報生身",
    "T25n1509_054:0443b21": "光」者，欲界天以燈燭、明珠等施，及布施、持戒、",
    "T25n1509_054:0443b22": "禪定等清淨故，身常光明，不須日月。色界",
    "T25n1509_054:0443b23": "天行禪離欲，修習火三昧故，身常出妙",
    "T25n1509_054:0443b24": "光，勝於日月及欲界報光明。離欲天，取要",
    "T25n1509_054:0443b25": "言之，是諸天光明皆由心清淨故得。「佛常",
    "T25n1509_054:0443b26": "光明」者，面各一丈。諸天光明大者，雖無量",
    "T25n1509_054:0443b27": "由旬，於佛光邊蔽而不現。釋提桓因見",
    "T25n1509_054:0443b28": "佛神力光明，作是念：「佛光明能蔽諸天光，",
    "T25n1509_054:0443b29": "智慧之明亦當能破我等愚闇。」又以佛",
    "T25n1509_054:0443c01": "命須菩提說般若，是故言：「一切諸天皆大",
    "T25n1509_054:0443c02": "集會，欲聽須菩提說般若義。」今大福德諸天",
    "T25n1509_054:0443c03": "皆集，欲聞般若義。「云何是般若波羅蜜」者，",
    "T25n1509_054:0443c04": "是問般若波羅蜜體。「云何行」者，是問初入",
    "T25n1509_054:0443c05": "方便行。「云何住」者，問深入究竟住。須菩提",
    "T25n1509_054:0443c06": "受其語，作是答：若人飢渴，給足飲食，感恩",
    "T25n1509_054:0443c07": "則深；菩薩亦如是，發心求佛道，為是人說",
    "T25n1509_054:0443c08": "般若，則大得利益，感恩亦深，是故說般若。",
    "T25n1509_054:0443c09": "未發心者當發；已入聖道者則不堪任，",
    "T25n1509_054:0443c10": "以漏盡、無有後生故，如是等因緣，故言",
    "T25n1509_054:0443c11": "「不任」。問曰：若是人不任者，何以故言「是",
    "T25n1509_054:0443c12": "人若發心者，我亦隨喜，不障其功德，上人",
    "T25n1509_054:0443c13": "應更求上法」？答曰：須菩提雖是小乘，常習",
    "T25n1509_054:0443c14": "行空故，不著聲聞道；以是故假設言：「若發",
    "T25n1509_054:0443c15": "心，有何咎！」此中須菩提自說二因緣：一者、不",
    "T25n1509_054:0443c16": "障其福德心，二者、上人應更求上法。以是",
    "T25n1509_054:0443c17": "故，上人求阿耨多羅三藐三菩提，無咎；若",
    "T25n1509_054:0443c18": "上人求小法，是可恥。以中間傍及餘事故",
    "T25n1509_054:0443c19": "更稱問。「何等是般若波羅蜜」者，所謂應薩",
    "T25n1509_054:0443c20": "婆若心，觀色無常、苦、空、無我，如先說。觀五",
    "T25n1509_054:0443c21": "眾能生諸惱，故言「如病」。有人聞五眾如",
    "T25n1509_054:0443c22": "病，謂為輕微，故言「如癰疽」。有人以癰疽",
    "T25n1509_054:0443c23": "雖難愈，猶或可差，故言「如箭鏑入體，不",
    "T25n1509_054:0443c24": "可得出」。有人以箭鏑在體，雖沈深難拔，",
    "T25n1509_054:0443c25": "良方妙術，猶可令出，故言常「痛」、「惱」。如人著",
    "T25n1509_054:0444a01": "「衰」，常有不吉；五眾亦如是，若人隨逐，則無",
    "T25n1509_054:0444a02": "安隱。以有「衰」故常懷「憂怖」。是五眾如與師",
    "T25n1509_054:0444a03": "子虎狼共住，常懷「憂畏」。是五眾無常虛誑",
    "T25n1509_054:0444a04": "等過故，常「不安隱」。問曰：五眾但有此十五",
    "T25n1509_054:0444a05": "種惡，更有餘事？答曰：略說則十五，廣說則",
    "T25n1509_054:0444a06": "無量無邊；如《雜阿含》中呵五眾有百種罪",
    "T25n1509_054:0444a07": "過。問曰：何以常說無常、苦、空、無我，或時說",
    "T25n1509_054:0444a08": "八事——如病、如癰疽等，餘七事少有說處？答",
    "T25n1509_054:0444a09": "曰：人有上、中、下。為利根故說四，即入苦",
    "T25n1509_054:0444a10": "諦。中根者，說四，則不能生厭心；說如病、如",
    "T25n1509_054:0444a11": "癰等八事，則生厭心。鈍根人聞是八事，猶",
    "T25n1509_054:0444a12": "不生厭，更為說痛、惱等七事，然後乃厭。利",
    "T25n1509_054:0444a13": "根易度故，常多說四事；鈍根人時有可度",
    "T25n1509_054:0444a14": "者，故希說餘事。上八事名為「聖行」，餘七事",
    "T25n1509_054:0444a15": "凡夫、聖人共行。初四入十六聖行故，般若",
    "T25n1509_054:0444a16": "中常說；又說般若，為菩薩利根故，多說聖",
    "T25n1509_054:0444a17": "行。今問「云何是初行法」故，此中都說。十二入",
    "T25n1509_054:0444a18": "乃至六種等亦應如是呵。十八界等亦應",
    "T25n1509_054:0444a19": "具說，誦者忘失。所以者何？此十八界等諸法",
    "T25n1509_054:0444a20": "皆是五眾別名故，不應不說。若行者觀五眾",
    "T25n1509_054:0444a21": "等寂滅、遠離、不生不滅、不垢不淨等，此但為",
    "T25n1509_054:0444a22": "般若波羅蜜故，不合上十五說；十五事，三",
    "T25n1509_054:0444a23": "乘共故。聲聞人智力薄故，初始不能觀五",
    "T25n1509_054:0444a24": "眾若遠離、若寂滅等，但能觀無常等；入第三",
    "T25n1509_054:0444a25": "諦，乃能觀寂滅。菩薩利根故，初觀五眾，便",
    "T25n1509_054:0444a26": "得寂滅相。「用無所得」者，常用無所得空慧",
    "T25n1509_054:0444a27": "觀諸法相。",
    "T25n1509_054:0444a28": "復次，釋提桓因問般若波羅蜜相，不問五眾",
    "T25n1509_054:0444a29": "患厭事，但說般若相。「般若相」者，不離五眾",
    "T25n1509_054:0444b01": "有涅槃，不離涅槃有五眾；五眾實相即是",
    "T25n1509_054:0444b02": "涅槃。是故初發心鈍根者，先用無常等觀，然",
    "T25n1509_054:0444b03": "後觀五眾寂滅等。十二因緣亦如是。復次，",
    "T25n1509_054:0444b04": "修四念處乃至八聖道分，是共法；應薩婆若",
    "T25n1509_054:0444b05": "心，以無所得者，是名般若波羅蜜相。六波",
    "T25n1509_054:0444b06": "羅蜜乃至十八不共法，獨是大乘法。問曰：應",
    "T25n1509_054:0444b07": "說般若波羅蜜相行，何以故中間說：「諸法",
    "T25n1509_054:0444b08": "諸法更相因緣潤益增長」？答曰：須菩提上先",
    "T25n1509_054:0444b09": "說「諸法無常等過」，後說「諸法遠離、寂滅、無所",
    "T25n1509_054:0444b10": "得、空」，然後說「諸法雖空，從因緣和合故",
    "T25n1509_054:0444b11": "有」，次說「四念處乃至十八不共法行佛道」。",
    "T25n1509_054:0444b12": "聽者作是念：「上說遠離、寂滅、空故，知非常；",
    "T25n1509_054:0444b13": "說十二因緣故，知不滅。而無知者、見者，誰",
    "T25n1509_054:0444b14": "修行是諸法得佛？」是故說菩薩作是念：「諸",
    "T25n1509_054:0444b15": "法空，無我、無眾生；而從因緣故，有四大、六",
    "T25n1509_054:0444b16": "識，是十法各各有力，能生、能起、能有所作——",
    "T25n1509_054:0444b17": "如地能持，水能爛，火能消，風能迴轉，識能",
    "T25n1509_054:0444b18": "分別。是十法各有所作，眾生顛倒故，謂是",
    "T25n1509_054:0444b19": "人作、我作；如皮骨和合故有語聲，或者",
    "T25n1509_054:0444b20": "謂人語。如火燒乾竹林，出大音聲，此中",
    "T25n1509_054:0444b21": "無有作者；又如木人、幻人、化人，雖能動作，",
    "T25n1509_054:0444b22": "無有作者，此十法亦如是。前生法，後生法，因",
    "T25n1509_054:0444b23": "緣——或共生因緣，或相應因緣，或報因緣等，",
    "T25n1509_054:0444b24": "常修常集因緣，令果報增長。如春殖果樹，",
    "T25n1509_054:0444b25": "隨時溉灌，華果繁茂。以智慧分別，知一切諸",
    "T25n1509_054:0444b26": "法無有作者。」菩薩初發意迴向與佛心作",
    "T25n1509_054:0444b27": "因緣，而初發意迴向時未有佛心，佛心中",
    "T25n1509_054:0444b28": "無初迴向心；雖無，而能作因緣。問曰：若初",
    "T25n1509_054:0444b29": "發心迴向時無菩提心者，何所迴向？答曰：",
    "T25n1509_054:0444c01": "般若波羅蜜實相中，諸法非常相、非無常",
    "T25n1509_054:0444c02": "相，非有相、非無相，故不應難言：「迴向心已",
    "T25n1509_054:0444c03": "滅無所有，云何與菩提作因？」若諸法不生",
    "T25n1509_054:0444c04": "不滅、非不生非不滅，云何以不生不滅作",
    "T25n1509_054:0444c05": "難「無菩提心，何所迴向」？復次，佛自說菩提",
    "T25n1509_054:0444c06": "相非過去、非未來、非現在，云何難言「未來",
    "T25n1509_054:0444c07": "無菩提故，何所迴向」？復次，如〈如品〉中說：「過",
    "T25n1509_054:0444c08": "去世不離未來世，未來世不離過去世，過",
    "T25n1509_054:0444c09": "去世如、未來世如，一如無二。」云何說「菩提心",
    "T25n1509_054:0444c10": "不在迴向心中，迴向心不在菩提心中」？但",
    "T25n1509_054:0444c11": "菩薩聞是讚歎佛法，發心愛樂：「我所有功",
    "T25n1509_054:0444c12": "德，皆迴向佛道。」從發心已來，乃至佛道，修",
    "T25n1509_054:0444c13": "是功德，不休不息；用如幻、如夢無所得故，",
    "T25n1509_054:0444c14": "是名「菩薩般若波羅蜜」；能知諸法因緣生果",
    "T25n1509_054:0444c15": "報而無有定相。釋提桓因難：「何以故迴向",
    "T25n1509_054:0444c16": "心不在菩提心中可得？菩提心不在迴向",
    "T25n1509_054:0444c17": "心中可得？」須菩提不以世諦如幻、如夢",
    "T25n1509_054:0444c18": "說，但以第一義諦說：「是二心皆空，非心相。」",
    "T25n1509_054:0444c19": "何以故？諸法畢竟空中，無是心非心。如是",
    "T25n1509_054:0444c20": "法，云何可有迴向？若有二法，可有迴向；譬",
    "T25n1509_054:0444c21": "如乘車西行，南有止宿處，故迴車趣向。",
    "T25n1509_054:0444c22": "車與迴向處異故，可有迴向；不得但有",
    "T25n1509_054:0444c23": "車而言迴向，無異故。「非心相常非心相」者，",
    "T25n1509_054:0444c24": "須菩提意謂：「是心相如常住，不生不滅，不垢",
    "T25n1509_054:0444c25": "不淨。」以非心相故非心，亦無是非心，是故",
    "T25n1509_054:0444c26": "說不可思議；不可思議亦常不可思議，不",
    "T25n1509_054:0444c27": "可籌量思惟取相。以是因緣故，阿耨多羅",
    "T25n1509_054:0444c28": "三藐三菩提所因心似果，不似則不能生。",
    "T25n1509_054:0444c29": "若初心不淨，後不能發淨心；如鍊鐵不能",
    "T25n1509_054:0445a01": "成金。佛以須菩提深入因緣般若波羅蜜",
    "T25n1509_054:0445a02": "中，此是般若波羅蜜名也；以能深得諸法",
    "T25n1509_054:0445a03": "因緣故，即以為名。無有違錯故，於大眾",
    "T25n1509_054:0445a04": "中讚言：「善哉！善哉！汝是小乘人，而能善說",
    "T25n1509_054:0445a05": "深般若波羅蜜！」「安慰諸菩薩心」者，以般若",
    "T25n1509_054:0445a06": "波羅蜜教諸菩薩，汝莫自以煩惱未盡，未",
    "T25n1509_054:0445a07": "成佛道故而自懈廢！諸法無礙，初心、後心",
    "T25n1509_054:0445a08": "無有異相，但勤精進，則成佛道。「我應報恩」",
    "T25n1509_054:0445a09": "者，須菩提作是念：「我行此諸法實相，得脫",
    "T25n1509_054:0445a10": "老病死苦，我云何不念是法大恩？」以是故",
    "T25n1509_054:0445a11": "常樂說法。復次，佛有大悲心，樂說法度眾",
    "T25n1509_054:0445a12": "生；我以佛恩故得道，我亦助佛說法度",
    "T25n1509_054:0445a13": "眾生，是為報恩。又知今世尊因過去諸佛",
    "T25n1509_054:0445a14": "得成佛道，是故我亦愛敬過去佛；如子",
    "T25n1509_054:0445a15": "愛敬父故，亦愛重於祖。又亦愛敬過去諸",
    "T25n1509_054:0445a16": "菩薩及弟子，能說法教示故，今世尊亦因",
    "T25n1509_054:0445a17": "此得成。須菩提深心信三寶故說：「我知今",
    "T25n1509_054:0445a18": "世尊及法，過去諸佛及弟子恩。」法即是法寶，",
    "T25n1509_054:0445a19": "今佛、過佛即是佛寶，諸菩薩及弟子即是僧",
    "T25n1509_054:0445a20": "寶。六波羅蜜，如先說。「示」者，示人好醜、善不善、",
    "T25n1509_054:0445a21": "應行不應行；生死為醜，涅槃安隱為好。分",
    "T25n1509_054:0445a22": "別三乘，分別六波羅蜜，如是等名示。「教」者，",
    "T25n1509_054:0445a23": "教言汝捨惡行善，是名教。「利」者，未得善",
    "T25n1509_054:0445a24": "法味故，心則退沒；為說法引導令出：「汝莫",
    "T25n1509_054:0445a25": "於因時求果！汝今雖勤苦，果報出時，大得",
    "T25n1509_054:0445a26": "利益！」令其心利，故名利。「喜」者，隨其所行而",
    "T25n1509_054:0445a27": "讚歎之，令其心喜；若樂布施者，讚布施",
    "T25n1509_054:0445a28": "則喜，故名喜。以此四事，莊嚴說法。",
    "T25n1509_054:0445a29": "【經】爾時，須菩提語釋提桓因言：「憍尸迦！汝",
    "T25n1509_054:0445b01": "今當聽菩薩摩訶薩般若波羅蜜中如所應",
    "T25n1509_054:0445b02": "住、所不應住。憍尸迦！色、色空，受、想、行，識、識空，",
    "T25n1509_054:0445b03": "菩薩、菩薩空。是色空、菩薩空，不二不別；受、想、",
    "T25n1509_054:0445b04": "行，識空、菩薩空，不二不別。憍尸迦！菩薩摩訶",
    "T25n1509_054:0445b05": "薩般若波羅蜜中應如是住。「復次，眼、眼空，乃",
    "T25n1509_054:0445b06": "至意、意空，菩薩、菩薩空；眼空乃至菩薩空",
    "T25n1509_054:0445b07": "不二不別。六塵亦如是。地種、地種空，乃至識",
    "T25n1509_054:0445b08": "種、識種空，菩薩、菩薩空。憍尸迦！地種空乃",
    "T25n1509_054:0445b09": "至識種空、菩薩空，不二不別。憍尸迦！菩薩摩",
    "T25n1509_054:0445b10": "訶薩般若波羅蜜中應如是住。無明、無明空，",
    "T25n1509_054:0445b11": "乃至老死、老死空；無明滅、無明滅空，乃至老",
    "T25n1509_054:0445b12": "死滅、老死滅空；菩薩、菩薩空。憍尸迦！無明",
    "T25n1509_054:0445b13": "空乃至老死空，無明滅空乃至老死滅空，菩薩",
    "T25n1509_054:0445b14": "空，不二不別。憍尸迦！菩薩摩訶薩般若波羅",
    "T25n1509_054:0445b15": "蜜中應如是住。檀波羅蜜乃至般若波羅蜜，",
    "T25n1509_054:0445b16": "內空乃至無法有法空，四念處乃至十八不共",
    "T25n1509_054:0445b17": "法，一切三昧門、一切陀羅尼門，聲聞乘、辟支",
    "T25n1509_054:0445b18": "佛乘、佛乘，聲聞、辟支佛、菩薩、佛，亦如是。一切",
    "T25n1509_054:0445b19": "種智、一切種智空，菩薩、菩薩空；一切種智空、",
    "T25n1509_054:0445b20": "菩薩空，不二不別。憍尸迦！菩薩摩訶薩般若",
    "T25n1509_054:0445b21": "波羅蜜中應如是住。」爾時，釋提桓因問須菩",
    "T25n1509_054:0445b22": "提：「云何菩薩般若波羅蜜中所不應住？」須",
    "T25n1509_054:0445b23": "菩提言：「憍尸迦！菩薩摩訶薩不應色中住，以",
    "T25n1509_054:0445b24": "有所得故；不應受、想、行、識中住，以有所得故。",
    "T25n1509_054:0445b25": "不應眼中住乃至不應意中住，不應色中住",
    "T25n1509_054:0445b26": "乃至不應法中住，眼識乃至意識、眼觸乃至",
    "T25n1509_054:0445b27": "意觸、眼觸因緣生受乃至意觸因緣生受中",
    "T25n1509_054:0445b28": "不應住，以有所得故。地種乃至識種中不應",
    "T25n1509_054:0445b29": "住，以有所得故。檀波羅蜜乃至般若波羅蜜、",
    "T25n1509_054:0445c01": "四念處乃至十八不共法中不應住，以有所",
    "T25n1509_054:0445c02": "得故。須陀洹果中不應住，以有所得故；乃至",
    "T25n1509_054:0445c03": "阿羅漢果、辟支佛道、菩薩道、佛道、一切種智不",
    "T25n1509_054:0445c04": "應住，以有所得故。「復次，憍尸迦！菩薩摩訶薩，",
    "T25n1509_054:0445c05": "色是常不應住，色是無常不應住；受、想、行、識",
    "T25n1509_054:0445c06": "亦如是。色若樂若苦、若淨若不淨、若我若無我、",
    "T25n1509_054:0445c07": "若空若不空、若寂滅若不寂滅、若離若不離",
    "T25n1509_054:0445c08": "不應住，以有所得故；受、想、行、識亦如是。「復次，",
    "T25n1509_054:0445c09": "憍尸迦！菩薩摩訶薩，須陀洹果無為相、斯陀",
    "T25n1509_054:0445c10": "含果無為相、阿那含果無為相、阿羅漢果無",
    "T25n1509_054:0445c11": "為相不應住，辟支佛道無為相、佛道無為相",
    "T25n1509_054:0445c12": "不應住。須陀洹福田不應住，斯陀含、阿那含、",
    "T25n1509_054:0445c13": "阿羅漢、辟支佛、佛福田不應住。「復次，憍尸迦！",
    "T25n1509_054:0445c14": "菩薩摩訶薩初地中不應住，以有所得故；乃",
    "T25n1509_054:0445c15": "至第十地中不應住，以有所得故。「復次，菩薩",
    "T25n1509_054:0445c16": "摩訶薩住初發心中，我當具足檀波羅蜜不",
    "T25n1509_054:0445c17": "應住，乃至我當具足般若波羅蜜不應住；具",
    "T25n1509_054:0445c18": "足六波羅蜜當入菩薩位，不應住；入菩薩位已，",
    "T25n1509_054:0445c19": "當住阿鞞跋致地，不應住；菩薩當具足五神",
    "T25n1509_054:0445c20": "通，不應住，以有所得故。菩薩住五神通已，我",
    "T25n1509_054:0445c21": "當遊無量阿僧祇佛界，禮敬、供養諸佛，聽法；",
    "T25n1509_054:0445c22": "聽法已，為他人說；菩薩摩訶薩如是不應住，",
    "T25n1509_054:0445c23": "以有所得故。如諸佛世界嚴淨，我亦當莊嚴",
    "T25n1509_054:0445c24": "世界，不應住，以有所得故。成就眾生令入佛",
    "T25n1509_054:0445c25": "道，不應住；到無量阿僧祇世界諸佛所，尊重、",
    "T25n1509_054:0445c26": "愛敬、供養，以香華、瓔珞、澤香、搗香、幢幡、華",
    "T25n1509_054:0445c27": "蓋、百千億種寶衣供養諸佛，不應住，以有所",
    "T25n1509_054:0445c28": "得故。我當令無量阿僧祇眾生發阿耨多羅三",
    "T25n1509_054:0445c29": "藐三菩提心，如是菩薩不應住；我當生五眼：",
    "T25n1509_054:0446a01": "肉眼、天眼、慧眼、法眼、佛眼，不應住；我當生一",
    "T25n1509_054:0446a02": "切三昧門，不應住；隨所欲遊戲諸三昧，不應",
    "T25n1509_054:0446a03": "住；我當生一切陀羅尼門，不應住；我當得佛",
    "T25n1509_054:0446a04": "十力，不應住；我當得四無所畏、四無礙智、十八",
    "T25n1509_054:0446a05": "不共法，不應住；我當具足大慈大悲，不應住；",
    "T25n1509_054:0446a06": "我當具足三十二相，不應住；我當具足八十",
    "T25n1509_054:0446a07": "隨形好，不應住，以有所得故。「是八人——是信行",
    "T25n1509_054:0446a08": "人、是法行人，如是不應住；須陀洹極七世生",
    "T25n1509_054:0446a09": "不應住，家家不應住；須陀洹命終垢盡不應",
    "T25n1509_054:0446a10": "住；須陀洹中間入涅槃不應住；是人向斯陀",
    "T25n1509_054:0446a11": "含果證不應住；是人斯陀含，一往來入涅槃",
    "T25n1509_054:0446a12": "不應住；是人向阿那含果證不應住；斯陀含",
    "T25n1509_054:0446a13": "一種不應住；是人阿那含，彼間入涅槃，不應",
    "T25n1509_054:0446a14": "住；是人向阿羅漢果證不應住；是人阿羅漢",
    "T25n1509_054:0446a15": "今世入無餘涅槃不應住；是辟支佛不應住；",
    "T25n1509_054:0446a16": "過聲聞、辟支佛地，我當住菩薩地，不應住；道",
    "T25n1509_054:0446a17": "種智中不應住，以有所得故。一切種、一切法",
    "T25n1509_054:0446a18": "知已，斷諸煩惱及習，不應住；佛得阿耨多羅",
    "T25n1509_054:0446a19": "三藐三菩提，當轉法輪，不應住；作佛事，度無",
    "T25n1509_054:0446a20": "量阿僧祇眾生入涅槃，不應住。「四如意足中",
    "T25n1509_054:0446a21": "不應住；入是三昧，住如恒河沙等劫壽，不應",
    "T25n1509_054:0446a22": "住；我當得壽命無殃數劫，不應住；三十二相，",
    "T25n1509_054:0446a23": "一一相百福莊嚴，不應住；我一世界如十方",
    "T25n1509_054:0446a24": "恒河沙等世界，不應住；我三千大千世界純",
    "T25n1509_054:0446a25": "是金剛，不應住；使我菩提樹當出如是香，",
    "T25n1509_054:0446a26": "眾生聞者，無有婬欲、瞋恚、愚癡，亦無聲聞、辟",
    "T25n1509_054:0446a27": "支佛心，是一切人必當得阿耨多羅三藐三",
    "T25n1509_054:0446a28": "菩提；若眾生聞是香者，身病、意病皆悉除盡，",
    "T25n1509_054:0446a29": "不應住。「當使我世界中無有色、受、想、行、識名",
    "T25n1509_054:0446b01": "字，不應住；當使我世界中無有檀波羅蜜名",
    "T25n1509_054:0446b02": "字乃至無有般若波羅蜜名字，當使我世界",
    "T25n1509_054:0446b03": "中無有四念處名字乃至無有十八不共法",
    "T25n1509_054:0446b04": "名字，亦無須陀洹名字乃至無有佛名字，不",
    "T25n1509_054:0446b05": "應住，以有所得故。何以故？諸佛得阿耨多羅",
    "T25n1509_054:0446b06": "三藐三菩提時，一切諸法無所得故。如是，憍",
    "T25n1509_054:0446b07": "尸迦！菩薩於般若波羅蜜中不應住，以無所",
    "T25n1509_054:0446b08": "得故。」爾時，舍利弗心念：「菩薩今云何應住般",
    "T25n1509_054:0446b09": "若波羅蜜中？」須菩提知舍利弗心所念，語舍",
    "T25n1509_054:0446b10": "利弗言：「於汝意云何？諸佛何所住？」舍利弗語",
    "T25n1509_054:0446b11": "須菩提：「諸佛無有住處。諸佛不色中住，不受、",
    "T25n1509_054:0446b12": "想、行、識中住；不有為性中住，不無為性中住；",
    "T25n1509_054:0446b13": "不四念處中住，乃至不十八不共法中住，不",
    "T25n1509_054:0446b14": "一切種智中住。」「舍利弗！菩薩摩訶薩般若波",
    "T25n1509_054:0446b15": "羅蜜中應如是住，如諸佛住於諸法中，非",
    "T25n1509_054:0446b16": "住非不住。舍利弗！菩薩摩訶薩般若波羅蜜",
    "T25n1509_054:0446b17": "中應如是學：我當住不住法故。」",
    "T25n1509_054:0446b18": "【論】者言：般若波羅蜜中住者，所謂五眾、五",
    "T25n1509_054:0446b19": "眾相空。五眾相空者，以十八空觀故。復次，",
    "T25n1509_054:0446b20": "《般若波羅蜜經》中說空義，五眾相空；但凡",
    "T25n1509_054:0446b21": "夫顛倒故，取五眾相，五眾和合中取菩薩",
    "T25n1509_054:0446b22": "相。般若波羅蜜中，以眾生空除眾生，即是",
    "T25n1509_054:0446b23": "無菩薩相；以法空除五眾，則無五眾相。",
    "T25n1509_054:0446b24": "二空無有別異，故言：「五眾空、菩薩空，無二無",
    "T25n1509_054:0446b25": "別。」如栴檀火滅、糞草木火滅，滅法無異。取",
    "T25n1509_054:0446b26": "未滅時相於滅時說，故有別異；於滅中則",
    "T25n1509_054:0446b27": "無異。乃至一切種智亦如是。「不應住」者，所",
    "T25n1509_054:0446b28": "謂五眾中不應住。問曰：應說如住義，何以",
    "T25n1509_054:0446b29": "故說「不住」？答曰：若能於五眾中心離不住，",
    "T25n1509_054:0446c01": "則是住義。是故說：「以有所得故不應住。」乃",
    "T25n1509_054:0446c02": "至一切種智亦如是。先說「五眾中不應住」，",
    "T25n1509_054:0446c03": "不知以何門不應住；今說「常、無常等門",
    "T25n1509_054:0446c04": "中不應住，乃至遠離不應住」。問曰：須陀洹",
    "T25n1509_054:0446c05": "果等無為相不應住，有何次第？答曰：菩薩",
    "T25n1509_054:0446c06": "先觀諸法空無所有，心退沒欲取涅槃，涅",
    "T25n1509_054:0446c07": "槃即是無為相，是故今說「須陀洹果等無為",
    "T25n1509_054:0446c08": "相不應住」。若是須陀洹果無為相，則無法",
    "T25n1509_054:0446c09": "可著，何所愛？何所取？若是有為相，有為相",
    "T25n1509_054:0446c10": "則虛誑無實，亦不應住。是故說「須陀洹果",
    "T25n1509_054:0446c11": "無為相不應住，乃至佛無為相不應住亦",
    "T25n1509_054:0446c12": "如是。」如菩薩欲行佛道，初行檀波羅蜜，",
    "T25n1509_054:0446c13": "應求福田。所以者何？福田因緣功德故，所願",
    "T25n1509_054:0446c14": "得滿。如種良田，則所收益多；如佛說餘",
    "T25n1509_054:0446c15": "田果報有量，賢聖田無量，果報亦無量。菩",
    "T25n1509_054:0446c16": "薩聞是須陀洹等福田果報無量故，便欲",
    "T25n1509_054:0446c17": "作須陀洹，以是故說：「須陀洹福田不應",
    "T25n1509_054:0446c18": "住，乃至辟支佛亦如是。」問曰：二乘小故，應",
    "T25n1509_054:0446c19": "過不住，佛福田何故不住？答曰：菩薩法，",
    "T25n1509_054:0446c20": "於諸法應平等；若以佛為大、眾生為小，",
    "T25n1509_054:0446c21": "則破等法相。復次，空故，一切處不應住。復",
    "T25n1509_054:0446c22": "次，菩薩應等心布施；若分別福田，則破大",
    "T25n1509_054:0446c23": "悲，亦破三分清淨布施。「初地中不應住」者，",
    "T25n1509_054:0446c24": "若不捨初地，則不得二地；求大益故，應",
    "T25n1509_054:0446c25": "捨小利。復次，以著心取相故不應住。乃",
    "T25n1509_054:0446c26": "至第十地亦如是。問曰：若菩薩摩訶薩法，",
    "T25n1509_054:0446c27": "從初發心應行六波羅蜜，行六波羅蜜故",
    "T25n1509_054:0446c28": "入法位，入法位故應住阿鞞跋致地，住阿",
    "T25n1509_054:0446c29": "鞞跋致地已，應起五神通、供養十方諸佛，",
    "T25n1509_054:0447a01": "如後廣說；今何以故皆言「不應住」？答曰：不",
    "T25n1509_054:0447a02": "破清淨住，但破計我邪見取相心住；譬如",
    "T25n1509_054:0447a03": "治田，去其穢草。復次，為斷法愛故，不應",
    "T25n1509_054:0447a04": "住；不欲違諸佛說畢竟空智慧故，不應",
    "T25n1509_054:0447a05": "住。若以方便不著心，憐愍眾生故，雖住無",
    "T25n1509_054:0447a06": "咎。乃至八十種隨形好亦如是。「八人」者，所",
    "T25n1509_054:0447a07": "謂見諦道中信行、法行。須陀洹，極久七世生；",
    "T25n1509_054:0447a08": "有須陀洹今世煩惱盡，得阿羅漢。有家家",
    "T25n1509_054:0447a09": "須陀洹，三世生；三世生已，入涅槃。有中間須",
    "T25n1509_054:0447a10": "陀洹，除第三，餘中間入涅槃。住六無礙、五",
    "T25n1509_054:0447a11": "解脫中者，皆是須陀洹、向斯陀含。斷欲界六",
    "T25n1509_054:0447a12": "種結，生天上，從天上來生人間入涅槃，",
    "T25n1509_054:0447a13": "名斯陀含。斷欲界第七分結，名向阿那含。",
    "T25n1509_054:0447a14": "斷第八分結，亦名向阿那含，又名一種子",
    "T25n1509_054:0447a15": "斯陀含，此間死，彼間生，入涅槃。能斷欲界",
    "T25n1509_054:0447a16": "一切結使，名阿那含，此間死，生色無色界，",
    "T25n1509_054:0447a17": "入涅槃，更不復來生。有今世滅阿那含，有",
    "T25n1509_054:0447a18": "中陰滅阿那含，有即生時入涅槃阿那含，",
    "T25n1509_054:0447a19": "有生已修起諸行入涅槃阿那含，有不",
    "T25n1509_054:0447a20": "勤求諸行入涅槃阿那含，有上行乃至阿",
    "T25n1509_054:0447a21": "迦膩吒阿那含，有生無色界入涅槃阿那",
    "T25n1509_054:0447a22": "含，有得身證入涅槃阿那含，是名阿那",
    "T25n1509_054:0447a23": "含，亦名向阿羅漢。阿羅漢有九種，漏盡捨",
    "T25n1509_054:0447a24": "身時，名入無餘涅槃。過聲聞、辟支佛地，住",
    "T25n1509_054:0447a25": "菩薩地；道種智，一切種智，知一切法；斷一",
    "T25n1509_054:0447a26": "切煩惱及習；成佛轉法輪；三十二相；莊",
    "T25n1509_054:0447a27": "嚴世界，度無量眾生；無量壽命——皆如先論",
    "T25n1509_054:0447a28": "議中說。聲聞人善修四如意足，得是三昧",
    "T25n1509_054:0447a29": "力，能住壽若一劫、若減一劫。菩薩善修四如",
    "T25n1509_054:0447b01": "意三昧，若欲如恒河沙劫壽，亦得如意。「三",
    "T25n1509_054:0447b02": "千大千世界純是金剛」者，餘世界雖底有金",
    "T25n1509_054:0447b03": "剛及佛所行所坐處有金剛，而餘處皆無；",
    "T25n1509_054:0447b04": "是菩薩所願：世界皆是金剛。「菩提樹香度",
    "T25n1509_054:0447b05": "眾生」者，如先義中說。問曰：此中事雖希",
    "T25n1509_054:0447b06": "有，皆可信；無有色、受、想、行、識名字，無檀波",
    "T25n1509_054:0447b07": "羅蜜名字乃至佛名字，是難可信！答曰：有",
    "T25n1509_054:0447b08": "世界，大福德智慧人生處，樹木、虛空、土地、山",
    "T25n1509_054:0447b09": "水等常出諸法實相之音，所有法皆是不",
    "T25n1509_054:0447b10": "生不滅、不淨不垢、空無相無作等；眾生生便",
    "T25n1509_054:0447b11": "聞是音，自然得無生法忍。如是世界中，不",
    "T25n1509_054:0447b12": "須分別說諸法名字，所謂是五眾、十二入",
    "T25n1509_054:0447b13": "等，檀波羅蜜乃至十八不共法，須陀洹乃至",
    "T25n1509_054:0447b14": "諸佛。是世界中眾生皆有三十二相、八十",
    "T25n1509_054:0447b15": "隨形好莊嚴身，無量光明，一種道，一種果。",
    "T25n1509_054:0447b16": "「是中不應住」者，菩薩自念：「我能生如是世",
    "T25n1509_054:0447b17": "界，則生高心，以是故不應取相住。」此中",
    "T25n1509_054:0447b18": "須菩提自說不住因緣：「諸佛得佛道時，於",
    "T25n1509_054:0447b19": "諸法中不得定實相故，當何所住！」今舍利",
    "T25n1509_054:0447b20": "弗作是念：「若都無所住，當住何處得成",
    "T25n1509_054:0447b21": "佛道？」須菩提知舍利弗心之所念，語舍利",
    "T25n1509_054:0447b22": "弗：「諸菩薩皆是佛子，子法應如父所行。」諸",
    "T25n1509_054:0447b23": "佛心於一切法中無所住，所謂色乃至一切",
    "T25n1509_054:0447b24": "種智；菩薩亦應如是學，用無所住心行般",
    "T25n1509_054:0447b25": "若波羅蜜。如諸佛無所住心中亦不住，非",
    "T25n1509_054:0447b26": "不住心中亦不住，畢竟清淨故。諸菩薩亦應",
    "T25n1509_054:0447b27": "隨佛住，畢竟清淨故，諸菩薩亦應隨佛學。",
    "T25n1509_054:0447b28": "【經】爾時，會中有諸天子作是念：「諸夜叉言",
    "T25n1509_054:0447b29": "語字句所說，尚可了知；須菩提所說言語、",
    "T25n1509_054:0447c01": "論義解釋般若波羅蜜，了不可知！」須菩提知",
    "T25n1509_054:0447c02": "諸天子心所念，語諸天子：「不解不知耶？」諸天",
    "T25n1509_054:0447c03": "子言：「大德！不解不知。」須菩提語諸天子：「汝等",
    "T25n1509_054:0447c04": "法應不知！我無所論說，乃至不說一字，亦無",
    "T25n1509_054:0447c05": "聽者。何以故？諸字非般若波羅蜜，般若波羅",
    "T25n1509_054:0447c06": "蜜中無聽者，諸佛阿耨多羅三藐三菩提無",
    "T25n1509_054:0447c07": "字無說。諸天子！如佛化作化人，是化人復化",
    "T25n1509_054:0447c08": "作四部眾——比丘、比丘尼、優婆塞、優婆夷，化人",
    "T25n1509_054:0447c09": "於四部眾中說法。於汝意云何？是中有說者、",
    "T25n1509_054:0447c10": "有聽者、有知者不？」諸天子言：「不也！大德！」須菩",
    "T25n1509_054:0447c11": "提言：「一切法皆如化，此中無說者、無聽者、",
    "T25n1509_054:0447c12": "無知者。諸天子！譬如人夢中見佛說法。於",
    "T25n1509_054:0447c13": "汝意云何？是中有說者、有聽者、有知者不？」諸",
    "T25n1509_054:0447c14": "天子言：「不也！大德！」須菩提語諸天子：「一切",
    "T25n1509_054:0447c15": "法皆如夢，無說、無聽、無知者。諸天子！譬如",
    "T25n1509_054:0447c16": "二人在大深澗，各住一面，讚佛法眾，有二",
    "T25n1509_054:0447c17": "嚮出。於諸天子意云何？是二人嚮展轉",
    "T25n1509_054:0447c18": "相解不？」諸天子言：「不也！大德！」須菩提語諸",
    "T25n1509_054:0447c19": "天子：「一切法亦如是，無說、無聽、無知者。諸天",
    "T25n1509_054:0447c20": "子！譬如工幻師，於四衢道中，化作佛及四部",
    "T25n1509_054:0447c21": "眾，於中說法。於諸天子意云何？是中有說者、",
    "T25n1509_054:0447c22": "有聽者、有知者不？」諸天子言：「不也！大德！」須菩",
    "T25n1509_054:0447c23": "提語諸天子：「一切諸法如幻，無說者、無聽者、",
    "T25n1509_054:0447c24": "無知者。」爾時，諸天子心念：「須菩提所說，欲令",
    "T25n1509_054:0447c25": "易解，轉深轉妙！」須菩提知諸天子心所念，語",
    "T25n1509_054:0447c26": "諸天子言：「色非深非妙，受想行識非深非妙；",
    "T25n1509_054:0447c27": "色性非深非妙，受想行識性非深非妙。眼性",
    "T25n1509_054:0447c28": "乃至意性，色性乃至法性，眼界性乃至意界",
    "T25n1509_054:0447c29": "性，眼識乃至意識，眼觸乃至意觸，眼觸因緣",
    "T25n1509_054:0448a01": "生受乃至意觸因緣生受，檀波羅蜜乃至般",
    "T25n1509_054:0448a02": "若波羅蜜，內空乃至無法有法空，四念處",
    "T25n1509_054:0448a03": "乃至十八不共法，一切諸三昧門、一切陀羅",
    "T25n1509_054:0448a04": "尼門，乃至一切種智、一切種智性，非深非妙。」",
    "T25n1509_054:0448a05": "諸天子復作是念：「是所說法中，不說色，不說",
    "T25n1509_054:0448a06": "受想行識；不說眼乃至意觸因緣生受；不說",
    "T25n1509_054:0448a07": "檀波羅蜜乃至般若波羅蜜；不說內空乃至",
    "T25n1509_054:0448a08": "無法有法空；不說四念處乃至十八不共法；",
    "T25n1509_054:0448a09": "不說陀羅尼門、三昧門乃至一切種智；不說",
    "T25n1509_054:0448a10": "須陀洹果乃至阿羅漢果，不說辟支佛道，不",
    "T25n1509_054:0448a11": "說阿耨多羅三藐三菩提道——是法中不說名",
    "T25n1509_054:0448a12": "字語言。」須菩提知諸天子心所念，語諸天子",
    "T25n1509_054:0448a13": "言：「如是！如是！諸天子！是法中，諸佛得阿耨多",
    "T25n1509_054:0448a14": "羅三藐三菩提不可說相，是中亦無說者、",
    "T25n1509_054:0448a15": "無聽者、無知者。以是故，諸天子！善男子、善",
    "T25n1509_054:0448a16": "女人欲住須陀洹果、欲證須陀洹果者，是人",
    "T25n1509_054:0448a17": "不離是忍；斯陀含、阿那含、阿羅漢果、辟支",
    "T25n1509_054:0448a18": "佛道、佛道，欲住、欲證，不離是忍。如是，諸天",
    "T25n1509_054:0448a19": "子！菩薩摩訶薩從初發心，般若波羅蜜中應",
    "T25n1509_054:0448a20": "如是住，以無說、無聽故。」",
    "T25n1509_054:0448a21": "【論】問曰：諸夜叉語雖隱覆不正，而事則鄙",
    "T25n1509_054:0448a22": "近；說深般若波羅蜜，雖用常辭，而幽旨",
    "T25n1509_054:0448a23": "玄遠，事異趣乖，何以相況？答曰：諸天適以人",
    "T25n1509_054:0448a24": "所不解況已未悟，不必事趣皆同以為喻",
    "T25n1509_054:0448a25": "也。有人言：天帝九百九十九門，門皆以十",
    "T25n1509_054:0448a26": "六青衣夜叉守之。此諸夜叉語言浮偽，情",
    "T25n1509_054:0448a27": "趣妖諂，諸天賤之，不以在意，是故不解",
    "T25n1509_054:0448a28": "其言；而其意況，可不須言辯而識，故言",
    "T25n1509_054:0448a29": "尚可了知。今聞深般若，言似可及，而玄旨",
    "T25n1509_054:0448b01": "幽邃，尋之雖深而失之逾遠，故以夜叉",
    "T25n1509_054:0448b02": "言況其叵知。又以夜叉語雖難解，眼見",
    "T25n1509_054:0448b03": "相，傳以其言，度其心，則皆可知；譬如深",
    "T25n1509_054:0448b04": "淵駛水，得船可渡。須菩提所說般若波羅",
    "T25n1509_054:0448b05": "蜜，畢竟空義，無有定相，不可取，不可傳",
    "T25n1509_054:0448b06": "譯得悟；不得言「有」，不得言「無」，不得言",
    "T25n1509_054:0448b07": "「有無」，不得言「非有非無」，「非非有非非無」亦",
    "T25n1509_054:0448b08": "無，一切心行處滅、言語道斷故。是故諸天子",
    "T25n1509_054:0448b09": "驚疑迷悶。須菩提答諸天子：「汝所不解者，",
    "T25n1509_054:0448b10": "汝自應爾！是法無所一說，乃至不說一",
    "T25n1509_054:0448b11": "字可著可取；無字無語，是諸佛道。」何",
    "T25n1509_054:0448b12": "以故？是名字皆空，虛誑無實；如破色、名字",
    "T25n1509_054:0448b13": "中說。用名字則有語言；若無名字，則無",
    "T25n1509_054:0448b14": "語言。諸天子作是念：「若無說、若無聽，今日和",
    "T25n1509_054:0448b15": "合聚會，為何所作？」須菩提欲解此義故，",
    "T25n1509_054:0448b16": "以譬喻明之。諸天子復作是念：「欲以譬",
    "T25n1509_054:0448b17": "喻解悟我等，而此譬喻轉更深妙！」譬喻以麁",
    "T25n1509_054:0448b18": "喻細、以定事明不定，今此譬喻亦微妙無",
    "T25n1509_054:0448b19": "定相。須菩提知諸天子心，於深般若中迷沒",
    "T25n1509_054:0448b20": "不能自出，是故說：「般若波羅蜜不異五眾，",
    "T25n1509_054:0448b21": "五眾實相即是般若波羅蜜。今是五眾非深",
    "T25n1509_054:0448b22": "非妙，乃至一切種智非深非妙。」諸天子爾",
    "T25n1509_054:0448b23": "時深知須菩提口雖說色、心無所說，乃至",
    "T25n1509_054:0448b24": "阿耨多羅三藐三菩提亦如是。須菩提知諸",
    "T25n1509_054:0448b25": "天子心，答言：「如是！如是！非我獨爾！佛得菩",
    "T25n1509_054:0448b26": "提時亦無說，寂滅相實無說者、聽者。是故",
    "T25n1509_054:0448b27": "須陀洹果乃至佛道皆因無為法而有；離",
    "T25n1509_054:0448b28": "是法、離是忍，則無須陀洹，乃至佛道亦如",
    "T25n1509_054:0448b29": "是。菩薩初發心乃至得佛，於其中間，一切",
    "T25n1509_054:0448c01": "法無說、無聞。」諸觀滅故、語言斷故不可說，不",
    "T25n1509_054:0448c02": "可說故不可聽，不可聽故不可知，不可知故",
    "T25n1509_054:0448c03": "於一切法無受無著，則入涅槃。",
    "T25n1509_054:0448c04": "大智度論卷第五十四"
}