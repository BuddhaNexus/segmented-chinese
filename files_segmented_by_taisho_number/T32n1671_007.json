{
    "T32n1671_007:0731b09": "福蓋正行所集經卷第七",
    "T32n1671_007:0731b11": "龍樹菩薩集",
    "T32n1671_007:0731b12": "西天譯經三藏朝散大夫試鴻臚卿",
    "T32n1671_007:0731b13": "宣梵大師賜紫沙門臣日稱等",
    "T32n1671_007:0731b14": "奉　詔譯",
    "T32n1671_007:0731b15": "若有眾生，以種種物於諸有情而用布施，所",
    "T32n1671_007:0731b16": "謂飲食衣服臥具醫藥，乃至一切眾妙珍寶",
    "T32n1671_007:0731b17": "及諸庫藏，皆能與之，如是施者名廣大施。或",
    "T32n1671_007:0731b18": "諸眾生心樂行施，未及如上種種諸物，隨己",
    "T32n1671_007:0731b19": "所有而能與之，如是施者名隨分施。",
    "T32n1671_007:0731b20": "佛言：此二種施，謂身語意業及受想等蘊，與",
    "T32n1671_007:0731b21": "思俱轉、同時修作，現前而與、相續愛樂，是名",
    "T32n1671_007:0731b22": "為施。若剎那頃發起淨心，以己所有而能與",
    "T32n1671_007:0731b23": "者，亦名為施。",
    "T32n1671_007:0731b24": "復明二種，一者不清淨、二者清淨，善行施者",
    "T32n1671_007:0731b25": "應當了知，則能建立一切種智。",
    "T32n1671_007:0731b26": "若施者無戒、不順正理、不具正見，謂施無果，",
    "T32n1671_007:0731b27": "如是施者則無其報。或受者無戒、不解教法、",
    "T32n1671_007:0731b28": "深著邪見，說施無果，於彼施者亦無其報。",
    "T32n1671_007:0731b29": "此名不清淨。",
    "T32n1671_007:0731c01": "若施者持戒、解法正見、知有施果，如是施者",
    "T32n1671_007:0731c02": "則有其報。或受者具戒、解法正見、說有施果，",
    "T32n1671_007:0731c03": "於彼施者則有其報。此名施者、受者二皆清",
    "T32n1671_007:0731c04": "淨正行圓滿。",
    "T32n1671_007:0731c05": "若施者清淨、受者不清淨，此亦說名成就施",
    "T32n1671_007:0731c06": "報。或施者不清淨，謂彼愚夫固守其財，猶",
    "T32n1671_007:0731c07": "如僮僕奉事其主，或為傜役官吏催督，執",
    "T32n1671_007:0731c08": "縛憂惱然後而與；或為冤賊劫奪損害，受諸",
    "T32n1671_007:0731c09": "驚怖然後而與；或為熟老病苦纏綿漸逼死",
    "T32n1671_007:0731c10": "門，然後而與，如是等類，皆不名施。或觀歌",
    "T32n1671_007:0731c11": "舞種種伎藝，沽自美譽然後而與；或見他人",
    "T32n1671_007:0731c12": "與彼財物，自謂豪富而倍與之；於他美色心",
    "T32n1671_007:0731c13": "生愛樂，欲攝從己，倍與其直。如是與者，皆",
    "T32n1671_007:0731c14": "不名施。所以者何？彼雖與財，心常熱惱，與貪",
    "T32n1671_007:0731c15": "嗔癡疑惑等俱，不順正理、非善相應，唯趣輪",
    "T32n1671_007:0731c16": "迴、作不饒益，何能感彼出世善根、如來相好、",
    "T32n1671_007:0731c17": "手指網絻綺畫之相？此說名為施者不清淨。",
    "T32n1671_007:0731c18": "復說二種，一者施已不清淨、二者施已迴向",
    "T32n1671_007:0731c19": "清淨。時王舍城有諸檀越修福業已，於僧",
    "T32n1671_007:0731c20": "伽藍眾僧園中作諸伎樂娛樂遊戲。時主園",
    "T32n1671_007:0731c21": "者來白寺主。耆宿比丘語檀越言：「汝等何故",
    "T32n1671_007:0731c22": "至此放逸？暫雖適意，後招苦報。」主園比丘白",
    "T32n1671_007:0731c23": "耆宿言：「檀越在此，美言令喜；何故責彼令",
    "T32n1671_007:0731c24": "他生惱？」時彼耆宿呵主園者：「汝先未學，不知",
    "T32n1671_007:0731c25": "戒律。承奉白衣，苟其財利。汝且觀此富樂受",
    "T32n1671_007:0731c26": "用，能令眾人心生狂亂、非理作意，為壞法",
    "T32n1671_007:0731c27": "緣。」時彼耆宿即說偈言：",
    "T32n1671_007:0731c28": "「若於眾僧園，　　嬉戲受欲樂，",
    "T32n1671_007:0731c29": "彼愚夫盲瞑，　　破法墮惡道。",
    "T32n1671_007:0732a01": "應當於其中，　　修布施持戒，",
    "T32n1671_007:0732a02": "此二為伴侶，　　能趣解脫門。",
    "T32n1671_007:0732a03": "如清淨池沼，　　中植於芙蕖，",
    "T32n1671_007:0732a04": "彼花既開敷，　　後必結其實。」",
    "T32n1671_007:0732a05": "云何說為施已迴向清淨？由彼施者堅持淨",
    "T32n1671_007:0732a06": "戒，體性意樂本來清淨，所有一切金銀珍寶、",
    "T32n1671_007:0732a07": "倉庫等物、象馬車乘，心無悋惜皆悉能施。知",
    "T32n1671_007:0732a08": "有施報及彼他世，厭患輪迴速疾流轉，樂證",
    "T32n1671_007:0732a09": "真常離諸過失，於彼世間五欲快樂不生染",
    "T32n1671_007:0732a10": "著皆能棄捨，於毀於譽其心不動。見來乞者，",
    "T32n1671_007:0732a11": "軟言慰問、面色和悅離於顰蹙，視如尊親、心",
    "T32n1671_007:0732a12": "無厭倦，隨彼意願皆令滿足，速疾持與不",
    "T32n1671_007:0732a13": "生疑悔，離諸諂誑、洗除慳垢，專樂利他荷負",
    "T32n1671_007:0732a14": "群有，守護威儀、斷諸諍訟。或有來乞身體",
    "T32n1671_007:0732a15": "肢分，善修忍辱不生恚惱，心不散亂樂最上",
    "T32n1671_007:0732a16": "施：「彼善方便從我求索，我當歡喜而施與",
    "T32n1671_007:0732a17": "之，令我具足淨戒、精進、禪定、勝慧諸波羅蜜，",
    "T32n1671_007:0732a18": "速證無為現法樂住，得成無上正等菩提。」又",
    "T32n1671_007:0732a19": "諸有情，由彼財富、色力勇健，多著欲樂。彼",
    "T32n1671_007:0732a20": "於世間，不親善友、不樂佛法，剛彊難化，乃至",
    "T32n1671_007:0732a21": "發起多種病苦，風癀痰癊或三集病，而取命",
    "T32n1671_007:0732a22": "終。又彼世間所有官屬農商工巧一切人民，",
    "T32n1671_007:0732a23": "心常怱遽無暫容豫，一向追求放逸娛樂，墮",
    "T32n1671_007:0732a24": "於五欲險難深坑，展轉輪迴不知出要。以大",
    "T32n1671_007:0732a25": "悲心開示教誨，於癡瞑者為發智明，無救護",
    "T32n1671_007:0732a26": "者拔除苦惱，無歸依者得安隱處，乃至現",
    "T32n1671_007:0732a27": "受地獄等苦，以我所修布施福業施諸有情，",
    "T32n1671_007:0732a28": "皆令離苦。以我布施所獲果報，不求世間五",
    "T32n1671_007:0732a29": "欲快樂，亦不愛樂尊榮豪富，願超輪迴畢竟",
    "T32n1671_007:0732b01": "解脫。此名施已迴向清淨。",
    "T32n1671_007:0732b02": "佛言：「如是所作清淨施已往昔因緣，我今略",
    "T32n1671_007:0732b03": "說。乃往過去無量世時，國名善聲，王曰善勝，",
    "T32n1671_007:0732b04": "富貴自在、多諸眷屬，人民充滿、安隱豐樂，",
    "T32n1671_007:0732b05": "互相愛敬、無有諍訟，不聞惡言、無諸疾疫。",
    "T32n1671_007:0732b06": "林木欝茂、果蓏甘美，地唯沃壤、不生荊棘，資",
    "T32n1671_007:0732b07": "生之具皆悉充足。彼至治世，稟性仁賢，等視",
    "T32n1671_007:0732b08": "黎民猶若一子，愛樂正法未曾暫捨，決定大",
    "T32n1671_007:0732b09": "悲憐愍一切，厭離有為、了達無我，是大丈",
    "T32n1671_007:0732b10": "夫眾所稱讚，住廣大施，心無悋惜，一切所",
    "T32n1671_007:0732b11": "有彼皆能捨。每至明旦入施場中，諸來",
    "T32n1671_007:0732b12": "乞者善言安慰，或須飲食即與美味，或求",
    "T32n1671_007:0732b13": "衣者即與妙服，乃至金銀琉璃、𤥭磲瑪瑙、真",
    "T32n1671_007:0732b14": "珠摩尼、倉庫諸物，隨其所欲皆給與之。如是",
    "T32n1671_007:0732b15": "施已，王入後宮，召諸嬪嬙、童男童女、大臣官",
    "T32n1671_007:0732b16": "長，各各施與咸令滿足，種種所有盡捨無",
    "T32n1671_007:0732b17": "餘，唯有所著嚴身之服。時善勝王作是思惟：",
    "T32n1671_007:0732b18": "『今此城中一切人民，我已周給，皆得富饒。唯",
    "T32n1671_007:0732b19": "諸細蟲未曾沾惠，思以何物而能濟之。』時王",
    "T32n1671_007:0732b20": "即至多蚊䖟處，脫所著衣，令彼𠯗食皆得飽",
    "T32n1671_007:0732b21": "足，心無勞苦。是時帝釋下觀人世，見是事",
    "T32n1671_007:0732b22": "已，怪未曾有：『彼善勝王能發如是廣大悲",
    "T32n1671_007:0732b23": "心，利益安樂一切有情。我當自往驗其誠實。』",
    "T32n1671_007:0732b24": "時彼帝釋化一鷲鳥，羽翮黭黮、爪喙銛利，飛",
    "T32n1671_007:0732b25": "至其前欲啄二目。王積慈忍，殊無驚懾，返以",
    "T32n1671_007:0732b26": "愛眼顧其鷲曰：『今我身肉恣汝所噉。』禽急俯",
    "T32n1671_007:0732b27": "身，忽然不現。于時帝釋復變其身作婆羅",
    "T32n1671_007:0732b28": "門，來詣王前親近恭敬：『唯願大王施我二",
    "T32n1671_007:0732b29": "眼。』王即語曰：『大婆羅門！汝誠要者，當自取",
    "T32n1671_007:0732c01": "之。我於己目無少悋惜。』時彼帝釋知其施",
    "T32n1671_007:0732c02": "行真實不虛，隱婆羅門，現自色相，心生歡",
    "T32n1671_007:0732c03": "喜讚言善哉：『大王今者大悲堅固、願力決",
    "T32n1671_007:0732c04": "定，利益有情心不傾動。在在處處一切眾",
    "T32n1671_007:0732c05": "生，聞王名字得大吉祥。不久當證最上菩",
    "T32n1671_007:0732c06": "提。』如是施者，能施之人及所施物，或廣或",
    "T32n1671_007:0732c07": "少無不清淨。是人當得念處、正勤、神足、根、力",
    "T32n1671_007:0732c08": "諸功德法，於菩提道不復退轉，則為清淨最",
    "T32n1671_007:0732c09": "上福田，能長一切眾生善根。是大丈夫，則為",
    "T32n1671_007:0732c10": "父母親屬朋友作歸依處，如好舍宅能障風",
    "T32n1671_007:0732c11": "雨寒熱諸蟲，得安隱住。能於無數沙門婆羅",
    "T32n1671_007:0732c12": "門等大眾之中，善宣論議，額貌熙怡、身心",
    "T32n1671_007:0732c13": "勇銳，以決定慧伏諸異見。譬如雪山大力",
    "T32n1671_007:0732c14": "香象，摧彼怨敵，心無所畏，猶如宗師教詔徒",
    "T32n1671_007:0732c15": "眾，不捨是輩，如母念子。當知是人，如清涼",
    "T32n1671_007:0732c16": "池，能濟一切諸渴乏者。如奇妙華，人所愛樂",
    "T32n1671_007:0732c17": "隨開發處而為莊嚴。如彼醫師善治眾病，隨",
    "T32n1671_007:0732c18": "所至方能施安樂。如持呪者能除蛇螫，彼則",
    "T32n1671_007:0732c19": "善滅貪恚癡毒。見諸眾生貧無福慧，長劫沒",
    "T32n1671_007:0732c20": "溺生死淤泥，令修相應真實善法，漸次引至",
    "T32n1671_007:0732c21": "功德寶山。如旃檀林香風遠飄，隨所聞者無",
    "T32n1671_007:0732c22": "不悅意。是人美名亦復如此，於一切處咸得",
    "T32n1671_007:0732c23": "欽奉。如王都城安隱無畏，一切人民，依附而",
    "T32n1671_007:0732c24": "住。是人行施，眾所親近，如秋滿月光明清",
    "T32n1671_007:0732c25": "淨，一切世間共所瞻仰。樂行施者亦復如",
    "T32n1671_007:0732c26": "是。如牟尼尊，諸根寂靜，說解脫法，歡喜布",
    "T32n1671_007:0732c27": "施，廣大圓滿相續無懈。是名布施正念解脫",
    "T32n1671_007:0732c28": "清淨。」又彼施者，見有人來從己求索，當起迎",
    "T32n1671_007:0732c29": "勞先意問訊，奉眾香水以淨其手，然後如法",
    "T32n1671_007:0733a01": "設諸飲食，隨彼所求皆能與之。乃至所有娛",
    "T32n1671_007:0733a02": "樂境界，心無悋惜歡喜奉之。如是施已，彼能",
    "T32n1671_007:0733a03": "棄背一切障累，復能攝取一切善根，捨是身",
    "T32n1671_007:0733a04": "已中有明利，決定往生知足天上，第一快",
    "T32n1671_007:0733a05": "樂安隱之處。時彼天宮有劫波樹，翠葉欝茂",
    "T32n1671_007:0733a06": "放妙光明，寶花開敷皆悉周遍。復生種種上",
    "T32n1671_007:0733a07": "妙天衣，被諸天人隨意而取。復有廣大清淨",
    "T32n1671_007:0733a08": "宮殿，眾寶所成、黃金間錯，無數寶瓶周匝行",
    "T32n1671_007:0733a09": "列，眾妙繒幡隨風宛轉。復有無數百千天女，",
    "T32n1671_007:0733a10": "形體姝麗端正無比，上妙花鬘交飾其服，眾",
    "T32n1671_007:0733a11": "寶束帶以繫其身，臂釧耳璫珂珮瓔珞徐步",
    "T32n1671_007:0733a12": "和鳴甚可愛樂。如是天女充滿其中。時彼最",
    "T32n1671_007:0733a13": "勝第一天女，知有天子新生此間，與諸眷屬",
    "T32n1671_007:0733a14": "作眾伎樂，詣天城門躬往迎接。是時眾中新",
    "T32n1671_007:0733a15": "生天子，威德特尊、形色殊異，紺髮柔軟右旋",
    "T32n1671_007:0733a16": "潤澤，一切塵垢所不能染。目淨脩廣如青",
    "T32n1671_007:0733a17": "蓮葉，唇色赤好如頻婆果，齒白齊密猶若珂",
    "T32n1671_007:0733a18": "雪，身出光明與面相照，脩短得中見者忻",
    "T32n1671_007:0733a19": "樂。時彼最勝第一天女白天子言：「今此天",
    "T32n1671_007:0733a20": "中殊妙快樂，更無過者。唯願仁者與我為",
    "T32n1671_007:0733a21": "夫，久住於此共相娛樂。」即以金瓶注水盥",
    "T32n1671_007:0733a22": "掌，及天寶冠、種種瓔珞嚴身之具而以奉",
    "T32n1671_007:0733a23": "獻。復有天女手執白拂以為前導，至寶花",
    "T32n1671_007:0733a24": "林，作眾歌舞、奏諸音樂，兩相瞻視受妙欲",
    "T32n1671_007:0733a25": "樂。復陞天中微妙樓觀，遊行宴處隨意自在。",
    "T32n1671_007:0733a26": "或於寶池共為遊戲，彼諸天女競採蓮花，各",
    "T32n1671_007:0733a27": "各奉上新生天子，或作散花以布其地，各生",
    "T32n1671_007:0733a28": "欲想咸來親近。復有一天來相慶慰：「汝昔人",
    "T32n1671_007:0733a29": "間修瑜伽行，破壞貪欲不淨因緣，今得生",
    "T32n1671_007:0733b01": "此受極妙樂，得諸天女恭敬圍繞。」時彼天人",
    "T32n1671_007:0733b02": "即禮其足，歡喜稱讚而說偈言：",
    "T32n1671_007:0733b03": "「善哉仁者生此天，　　得受最上五欲樂，",
    "T32n1671_007:0733b04": "如淨滿月麗長空，　　能拆青蓮香馥郁。",
    "T32n1671_007:0733b05": "昔修廣大諸善行，　　身出微妙淨光明，",
    "T32n1671_007:0733b06": "常以慈眼視有情，　　故得天人咸尊重。",
    "T32n1671_007:0733b07": "復有清淨旃檀林，　　枝葉扶踈極可愛，",
    "T32n1671_007:0733b08": "脩藤彌布四垂下，　　妙花周遍悉敷榮。",
    "T32n1671_007:0733b09": "有諸天女處其中，　　容色潔白甚端雅，",
    "T32n1671_007:0733b10": "身肢柔軟出妙香，　　競為歌舞無疲倦。",
    "T32n1671_007:0733b11": "我今得奉於仁者，　　目明心悅未曾有，",
    "T32n1671_007:0733b12": "此生意樂不唐捐，　　非小因緣之所得。",
    "T32n1671_007:0733b13": "百千天女常圍繞，　　由先福行而莊嚴，",
    "T32n1671_007:0733b14": "如是施報難思議，　　應當永斷諸疑惑。」",
    "T32n1671_007:0733b15": "時彼新生天子以偈答曰：",
    "T32n1671_007:0733b16": "「若欲增長功德藏，　　應修廣大清淨施，",
    "T32n1671_007:0733b17": "決定獲得上妙樂，　　水火非人不能壞。",
    "T32n1671_007:0733b18": "天中快樂甚希有，　　隨意受用悉現前，",
    "T32n1671_007:0733b19": "諸有世間聰利人，　　當發淨心行施行。」",
    "T32n1671_007:0733b20": "諸有情等當善思惟，如是施已受天勝報，後",
    "T32n1671_007:0733b21": "生人中大族姓家，具大名稱、有大威德，色相",
    "T32n1671_007:0733b22": "端嚴人所樂見，親屬圓滿、財富無量，設遇惡",
    "T32n1671_007:0733b23": "緣不能破壞。如《毘舍佉王母因緣經》說。時彼",
    "T32n1671_007:0733b24": "王女與其眷屬出于宮中，詣園遊看。翫已憇",
    "T32n1671_007:0733b25": "止，即解所戴上妙珠珍嚴身之具，收置幞中",
    "T32n1671_007:0733b26": "以付其婢，復往佛所樂欲聽法。聞已還宮，婢",
    "T32n1671_007:0733b27": "忽忘失所掌之物。女聞不悅，白父王知。母謂",
    "T32n1671_007:0733b28": "王曰：「此必定在，設有見者亦不能取。我於多",
    "T32n1671_007:0733b29": "生乃至此身，不於他物少分生貪。若起此",
    "T32n1671_007:0733c01": "念：我則欲取一切眾生身分財物。我則不能",
    "T32n1671_007:0733c02": "得見諸佛、令諸有情得如意果。」時彼尊者阿",
    "T32n1671_007:0733c03": "難見是物已，即為收之。明旦詣宮，即納王所。",
    "T32n1671_007:0733c04": "王曰：「彼所遺物，賴尊者見。餘人若得，必為",
    "T32n1671_007:0733c05": "隱匿。」母謂王曰：「子何不信？我以此物擲四",
    "T32n1671_007:0733c06": "衢道，驗其福力，誰能取之？」如是棄已，彼往來",
    "T32n1671_007:0733c07": "者各各見異，或謂不淨、或云毒蛇，捨之而",
    "T32n1671_007:0733c08": "去。王尚生疑，伺母熟睡，取其指環擲置河",
    "T32n1671_007:0733c09": "中。母睡覺言：「誰取環去？」王曰：「福力所護，何",
    "T32n1671_007:0733c10": "敢取者。」母言：「且止。後必當獲。」忽於一日，遣",
    "T32n1671_007:0733c11": "使市中買一魚歸，剖腹得環，眾皆驚異。王即",
    "T32n1671_007:0733c12": "讚言：「善哉我母！所言決定，如師子吼。」後時阿",
    "T32n1671_007:0733c13": "難復詣王所，王倍生信，乃云：「福力真實如此，",
    "T32n1671_007:0733c14": "我當畢竟樂修福業。」",
    "T32n1671_007:0733c15": "福蓋正行所集經卷第七"
}