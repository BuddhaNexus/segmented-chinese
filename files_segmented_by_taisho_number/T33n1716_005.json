{
    "T33n1716_005:0732b18": "妙法蓮華經玄義卷第五上",
    "T33n1716_005:0732b20": "天台智者大師說",
    "T33n1716_005:0732b21": "明最實位者，即圓教位也。此為十意：一、簡",
    "T33n1716_005:0732b22": "名義。二、明位數。三、明斷伏。四、明功用。五、明",
    "T33n1716_005:0732b23": "麁妙。六、明位興。七、明位廢。八、開麁顯妙。九、",
    "T33n1716_005:0732b24": "引經。十、妙位始終。一、簡名義者，若圓別不",
    "T33n1716_005:0732b25": "同自有十意，下辨體中說。今約通、別、圓，三",
    "T33n1716_005:0732b26": "句料簡：一、名通義圓。二、名別義圓。三、名義俱",
    "T33n1716_005:0732b27": "圓。名通義圓者，下文云：「我等今日，真阿羅漢。",
    "T33n1716_005:0732b28": "普於其中，應受供養。」又云：「我等今日，真是",
    "T33n1716_005:0732b29": "聲聞，以佛道聲，令一切聞。」此名與通、藏同",
    "T33n1716_005:0732c01": "而義異。何者？彼但殺四住之賊，無明尚在，",
    "T33n1716_005:0732c02": "此不生義偏，故天女曰：「結習未盡，華則著",
    "T33n1716_005:0732c03": "身。」今殺通、別兩惑，得如來滅度，故殺賊義",
    "T33n1716_005:0732c04": "圓。又彼是分段不生，界外猶生。《寶性論》云：「二",
    "T33n1716_005:0732c05": "乘於無漏界，生三種意陰。」今則分段、變易二",
    "T33n1716_005:0732c06": "俱不生，不生義圓。彼是界內應供，非界外應",
    "T33n1716_005:0732c07": "供。《淨名》曰：「其供汝者，不名福田。」則應供義",
    "T33n1716_005:0732c08": "偏。今則普於其中應受供養，則應供義圓。",
    "T33n1716_005:0732c09": "彼但小乘，從他聞四諦聲，則聲偏、聞偏。今能",
    "T33n1716_005:0732c10": "令一切法界，聞一實四諦、佛道之聲，使一切",
    "T33n1716_005:0732c11": "聞，則聲聞義圓。故知依義不依語，從圓判",
    "T33n1716_005:0732c12": "位也。名別義圓者，如五十二位，名與別同。",
    "T33n1716_005:0732c13": "而初、中、後位，圓融妙實，隨自意語，非是教道",
    "T33n1716_005:0732c14": "方便，依義不依語，應從圓判位也。名義俱",
    "T33n1716_005:0732c15": "圓者，文云：「開示悟入，皆是佛之知見。」佛一切",
    "T33n1716_005:0732c16": "種智知、佛眼見，此之知見，無有缺減。又，入",
    "T33n1716_005:0732c17": "如來室，坐如來座，以如來莊嚴，此則名義",
    "T33n1716_005:0732c18": "俱圓，判於圓位也。二明位數者，又為三：一、",
    "T33n1716_005:0732c19": "明數。二、引證多少。三、料簡。數者，人解不同。",
    "T33n1716_005:0732c20": "有言：頓悟即佛，無復位次之殊。引《思益》云：",
    "T33n1716_005:0732c21": "「如此學者，不從一地至一地。」又有師言：頓",
    "T33n1716_005:0732c22": "悟初心即究竟圓極，而有四十二位者，是",
    "T33n1716_005:0732c23": "化鈍根方便，立淺深之名耳。引《楞伽》云：",
    "T33n1716_005:0732c24": "「初地即二地，二地即三地，寂滅真如，有何次",
    "T33n1716_005:0732c25": "位？」又有師言：初頓悟至十住，即是十地；而",
    "T33n1716_005:0732c26": "說有十行、十迴向、十地者，此是重說耳。今",
    "T33n1716_005:0732c27": "謂諸解，悉是偏取。然平等法界，尚不論悟",
    "T33n1716_005:0732c28": "與不悟，孰辨淺深？既得論悟與不悟，何妨",
    "T33n1716_005:0732c29": "論於淺深？究竟大乘，無過《華嚴》、《大集》、《大品》、",
    "T33n1716_005:0733a01": "《法華》、《涅槃》，雖明法界平等、無說無示，而菩薩",
    "T33n1716_005:0733a02": "行位終自炳然。又有人言：平等法界，定無次",
    "T33n1716_005:0733a03": "位。今例難此語：真諦有分別耶？真諦無分",
    "T33n1716_005:0733a04": "別耶？見真之者，判七賢、七聖、二十七賢聖等。",
    "T33n1716_005:0733a05": "今實相平等，雖無次位，見實相者，判次",
    "T33n1716_005:0733a06": "位何咎？《大論》云：「譬如入海，有始入者，到中",
    "T33n1716_005:0733a07": "者，至彼岸者。」若見真判位，如江河深淺，",
    "T33n1716_005:0733a08": "若實相判位，如入海深淺。故《普賢觀》云：「大",
    "T33n1716_005:0733a09": "乘因者，諸法實相。」大乘果者，亦諸法實相，論",
    "T33n1716_005:0733a10": "諸次位，非徒臆說。隨順契經，以四悉檀明",
    "T33n1716_005:0733a11": "位無妨，還約七種以明階位，謂十信、十住、",
    "T33n1716_005:0733a12": "十行、十迴向、十地、等覺、妙覺。今於十信之前，",
    "T33n1716_005:0733a13": "更明五品之位(云云)。若人宿殖深厚，或值善",
    "T33n1716_005:0733a14": "知識、或從經卷，圓聞妙理，謂一法一切法，",
    "T33n1716_005:0733a15": "一切法一法，非一非一切，不可思議，如前",
    "T33n1716_005:0733a16": "所說，起圓信解，信一心中具十法界，如一",
    "T33n1716_005:0733a17": "微塵有大千經卷。欲開此心而修圓行。圓",
    "T33n1716_005:0733a18": "行者，一行一切行。略言為十：謂識一念，平",
    "T33n1716_005:0733a19": "等具足，不可思議。傷己昏沈，慈及一切。又",
    "T33n1716_005:0733a20": "知此心，常寂常照。用寂照心，破一切法，即",
    "T33n1716_005:0733a21": "空、即假、即中。又識一心諸心，若通、若塞。能於",
    "T33n1716_005:0733a22": "此心，具足道品，向菩提路。又解此心，正、助",
    "T33n1716_005:0733a23": "之法。又識己心，及凡、聖心。又安心不動、不",
    "T33n1716_005:0733a24": "墮、不退、不散。雖識一心，無量功德，不生",
    "T33n1716_005:0733a25": "染著，十心成就。舉要言之，其心念念悉與",
    "T33n1716_005:0733a26": "諸波羅蜜相應，是名圓教初隨喜品位。行者",
    "T33n1716_005:0733a27": "圓信始生，善須將養。若涉事紛動，令道芽破",
    "T33n1716_005:0733a28": "敗。唯得內修理觀，外則受持、讀誦大乘經",
    "T33n1716_005:0733a29": "典，聞有助觀之力。內外相藉，圓信轉明，十",
    "T33n1716_005:0733b01": "心堅固。《金剛般若》云：「一日三時，以恒河沙身",
    "T33n1716_005:0733b02": "布施，不如受持一句功德。」初品觀智如目，",
    "T33n1716_005:0733b03": "次品讀誦如日。日有光故，目見種種色。《論》",
    "T33n1716_005:0733b04": "云：「於實名了因，於餘名生因。福不趣菩",
    "T33n1716_005:0733b05": "提，二能趣菩提。」聞有巨益，意在於此，是名",
    "T33n1716_005:0733b06": "第二品位。行者內觀轉強，外資又著，圓解在",
    "T33n1716_005:0733b07": "懷，弘誓熏動，更加說法，如實演布。《安樂行》",
    "T33n1716_005:0733b08": "云：「但以大乘法答。設以方便隨宜，終令悟",
    "T33n1716_005:0733b09": "大。」《淨名》云：「說法淨，則智慧淨。」《毘曇》云：「說法",
    "T33n1716_005:0733b10": "解脫，聽法解脫。」說法開導，是前人得道全因",
    "T33n1716_005:0733b11": "緣，化功歸己十心則三倍轉明，是名第三",
    "T33n1716_005:0733b12": "品位。上來前熟觀心，未遑涉事。今正觀稍",
    "T33n1716_005:0733b13": "明，即傍兼利物。能以少施，與虛空法界等。",
    "T33n1716_005:0733b14": "使一切法趣檀，檀為法界。《大品》云：「菩薩少",
    "T33n1716_005:0733b15": "施，超過聲聞、辟支佛上，當學般若。」即此意",
    "T33n1716_005:0733b16": "也。餘五亦如是。事相雖少，運懷甚大。此則",
    "T33n1716_005:0733b17": "理觀為正，事行為傍，故言兼行布施。事福",
    "T33n1716_005:0733b18": "資理，則十心彌盛，是名第四品位。行人圓觀",
    "T33n1716_005:0733b19": "稍熟，理事欲融，涉事不妨理，在理不隔",
    "T33n1716_005:0733b20": "事，故具行六度。若布施時，無二邊取著，十",
    "T33n1716_005:0733b21": "法界依、正，一捨一切捨，財、身及命，無畏等施。",
    "T33n1716_005:0733b22": "若持戒時，性重、譏嫌等無差別；五部重輕，無",
    "T33n1716_005:0733b23": "所觸犯。若行忍時，生、法寂滅，荷負安耐。若",
    "T33n1716_005:0733b24": "行精進，身心俱淨，無間無退。若行禪時，",
    "T33n1716_005:0733b25": "遊入諸禪，靜散無妨。若修慧時，權實二智，",
    "T33n1716_005:0733b26": "究了通達；乃至世智，治生產業，皆與實相",
    "T33n1716_005:0733b27": "不相違背。具足解釋佛之知見，而於正觀，",
    "T33n1716_005:0733b28": "如火益薪。此是第五品位。如此五品圓信",
    "T33n1716_005:0733b29": "功德，東西八方不可為喻。雖是初心，而勝",
    "T33n1716_005:0733c01": "聲聞無學功德，具如經說。若欲比決取解，",
    "T33n1716_005:0733c02": "類如三藏家別、總四念處位。義推如通教乾",
    "T33n1716_005:0733c03": "慧地位，亦如伏忍位。義推亦得是別教十信",
    "T33n1716_005:0733c04": "位(云云)。私謂：五品位是圓家方便，初欲令易",
    "T33n1716_005:0733c05": "解準小望大，如三藏之五停心。初品圓信",
    "T33n1716_005:0733c06": "法界，上信諸佛，下信眾生，皆起隨喜，是圓",
    "T33n1716_005:0733c07": "家慈停心，遍對治法界上嫉妬。第二品讀誦",
    "T33n1716_005:0733c08": "大乘文字，文字是法身氣命，讀誦明利是圓",
    "T33n1716_005:0733c09": "家數息停心，遍治法界上覺觀。說法品能自",
    "T33n1716_005:0733c10": "淨心，亦淨他心，是圓家因緣停心，遍治法",
    "T33n1716_005:0733c11": "界上自、他癡。癡去故，諸行去乃至老死去，兼",
    "T33n1716_005:0733c12": "行六度品，是圓家不淨停心。六蔽初名貪欲，",
    "T33n1716_005:0733c13": "若捨貪欲，欲因、欲果皆捨。捨故無復報身，",
    "T33n1716_005:0733c14": "非淨非不淨也。正行六度品，是圓家念佛停",
    "T33n1716_005:0733c15": "心。正行六度時，即事而理，理不妨道，事妨",
    "T33n1716_005:0733c16": "於道。即事而理，無障可論。大意如此(云云)。",
    "T33n1716_005:0733c17": "一明十信位者，初以圓聞，能起圓信，修於",
    "T33n1716_005:0733c18": "圓行，善巧增益，令此圓行五倍深明，因此圓",
    "T33n1716_005:0733c19": "行得入圓位。以善修平等法界，即入信心。",
    "T33n1716_005:0733c20": "善修慈愍，即入念心。善修寂照，即入進心。",
    "T33n1716_005:0733c21": "善修破法，即入慧心。善修通塞，即入定心。",
    "T33n1716_005:0733c22": "善修道品，即入不退心。善修正助，即入迴",
    "T33n1716_005:0733c23": "向心。善修凡聖位，即入護法心。善修不動，",
    "T33n1716_005:0733c24": "即入戒心。善修無著，即入願心。是名入十",
    "T33n1716_005:0733c25": "信位。《纓珞》云：「一信有十，十信有百。百法為",
    "T33n1716_005:0733c26": "一切法之根本也。」是名圓教鐵輪十信位，即",
    "T33n1716_005:0733c27": "是六根清淨，圓教似解，煗、頂、忍、世第一法。《普",
    "T33n1716_005:0733c28": "賢觀》明無生忍前有十境界，即此位也。入",
    "T33n1716_005:0733c29": "此信心，能破界內見、思盡，又破界外塵沙",
    "T33n1716_005:0734a01": "無知，能伏無明住地之惑。《仁王般若》云：「十善",
    "T33n1716_005:0734a02": "菩薩發大心，長別三界苦輪海。」亦此位也。",
    "T33n1716_005:0734a03": "此位，經經出之不同。《華嚴》法慧菩薩答正",
    "T33n1716_005:0734a04": "念天子，明菩薩觀十種梵行空，學十種智",
    "T33n1716_005:0734a05": "力，入初住。十種梵行空即一實諦，亦無作之",
    "T33n1716_005:0734a06": "滅諦。學十種智力，即觀無作之道諦，即十",
    "T33n1716_005:0734a07": "信位也。若《大品》云：「譬如入海，先見平相。」亦",
    "T33n1716_005:0734a08": "是是乘從三界中出也。《仁王般若》、《普賢觀》",
    "T33n1716_005:0734a09": "如前引。下文入如來室、座、衣等，即是修四安",
    "T33n1716_005:0734a10": "樂行行處、近處。《涅槃》云：「復有一行，是如來",
    "T33n1716_005:0734a11": "行，所謂大乘。」《大論》云：「菩薩從初發心，即觀",
    "T33n1716_005:0734a12": "涅槃行道。若觀涅槃行道，生相似解，即",
    "T33n1716_005:0734a13": "是一行如來行也。」(云云)。二、明十住位者，以從",
    "T33n1716_005:0734a14": "相似十信，能入十住真中智也。初發心住發",
    "T33n1716_005:0734a15": "時，三種心發：一、緣因善心發。二、了因慧心發。",
    "T33n1716_005:0734a16": "三、正因理心發。即是前境、智、行妙三種開發",
    "T33n1716_005:0734a17": "也。住者，住三德涅槃也。緣因心發，即是住",
    "T33n1716_005:0734a18": "不可思議解脫首楞嚴定；慧心發，即是住摩",
    "T33n1716_005:0734a19": "訶般若畢竟之空；正因心發，即是住實相法",
    "T33n1716_005:0734a20": "身中道第一義。舉要言之，即是住三德一",
    "T33n1716_005:0734a21": "切佛法也。又住清淨圓滿菩提心，無緣慈悲，",
    "T33n1716_005:0734a22": "無作誓願，普覆法界。又住一念中，成就一",
    "T33n1716_005:0734a23": "切萬行諸波羅蜜。又住一切種智，圓斷法界",
    "T33n1716_005:0734a24": "見、思、無明。又住得佛眼，圓見十法界三諦",
    "T33n1716_005:0734a25": "之法。又住圓入一切法門，所謂二十五三昧，",
    "T33n1716_005:0734a26": "冥益眾生。又成就菩薩圓滿業，能顯一切神",
    "T33n1716_005:0734a27": "通，謂三輪不思議化彌滿法界，顯益眾生。",
    "T33n1716_005:0734a28": "又能成就開權顯實，入一乘道。又能嚴淨",
    "T33n1716_005:0734a29": "一切佛土，能起三業，供養一切十方佛，得",
    "T33n1716_005:0734b01": "圓滿陀羅尼，受持一切佛法，如雲持雨。又",
    "T33n1716_005:0734b02": "住能從一地，具足一切諸地功德，心心寂滅，",
    "T33n1716_005:0734b03": "自然流入薩婆若海。《華嚴》云：「初住菩薩所有",
    "T33n1716_005:0734b04": "功德，三世諸佛歎不能盡。若具足說，凡人",
    "T33n1716_005:0734b05": "聞，迷亂心發狂。」私謂：初住成就十德，應是",
    "T33n1716_005:0734b06": "十信中十法，轉似為真，一住具十。細意尋",
    "T33n1716_005:0734b07": "之，對當相應。何者？十信百法為一切法本，",
    "T33n1716_005:0734b08": "豈不得作此釋耶？初住既爾，三觀現前，無",
    "T33n1716_005:0734b09": "功用心斷法界無量品無明，不可稱計。一",
    "T33n1716_005:0734b10": "往大分，略為十品智斷，即是十住故。《仁王》",
    "T33n1716_005:0734b11": "云：「入理般若名為住。」即是十番進發無漏，",
    "T33n1716_005:0734b12": "同見中道佛性第一義理。以不住法，從淺",
    "T33n1716_005:0734b13": "至深，住佛三德及一切佛法，故名十住位。",
    "T33n1716_005:0734b14": "此位，諸經出處不同。《華嚴》云：「初發心時，便成",
    "T33n1716_005:0734b15": "正覺。」了達諸法真實之性，所有聞法，不由",
    "T33n1716_005:0734b16": "他悟。是菩薩成就十種智力，究竟離虛妄，",
    "T33n1716_005:0734b17": "無染如虛空。清淨妙法身，湛然應一切，當",
    "T33n1716_005:0734b18": "知即是發真無漏，斷無明初品也。《淨名》云：",
    "T33n1716_005:0734b19": "「一念知一切法，是為坐道場，成就一切智",
    "T33n1716_005:0734b20": "故。」亦是入不二法門，得無生忍也。《大品》明",
    "T33n1716_005:0734b21": "「從初發心，即坐道場、轉法輪、度眾生。」當",
    "T33n1716_005:0734b22": "知，此菩薩為如佛，亦是阿字門，所謂一切",
    "T33n1716_005:0734b23": "法初不生也。即是今經為令眾生開佛知",
    "T33n1716_005:0734b24": "見，亦是龍女於剎那頃發菩提心，成等正",
    "T33n1716_005:0734b25": "覺。即是《涅槃》明發心、畢竟二不別，如是二",
    "T33n1716_005:0734b26": "心，前心難。此諸大乘，悉明圓初發心住位也。",
    "T33n1716_005:0734b27": "乃至第十住(云云)。三、明十行位者，即是從十",
    "T33n1716_005:0734b28": "住後，實相真明，不可思議。更十番智斷，破十",
    "T33n1716_005:0734b29": "品無明，一行一切行，念念進趣，流入平等法",
    "T33n1716_005:0734c01": "界海。諸波羅蜜任運生長，自行、化他，功德與",
    "T33n1716_005:0734c02": "虛空等，故名十行位也。十迴向位者，即是",
    "T33n1716_005:0734c03": "十行之後無功用道，不可思議真明念念開",
    "T33n1716_005:0734c04": "發一切法界，願行事理自然和融，迴入平等",
    "T33n1716_005:0734c05": "法界海。更證十番智斷，破十品無明，故名",
    "T33n1716_005:0734c06": "迴向也。十地位者，即是無漏真明入無功用",
    "T33n1716_005:0734c07": "道，猶如大地能生一切佛法，荷負法界眾",
    "T33n1716_005:0734c08": "生，普入三世佛地。又證十番智斷，破十品",
    "T33n1716_005:0734c09": "無明，故名十地位也。等覺地者，觀達無始",
    "T33n1716_005:0734c10": "無明源底，邊際智滿，畢竟清淨。斷最後窮源",
    "T33n1716_005:0734c11": "微細無明，登中道山頂，與無明父母別，是",
    "T33n1716_005:0734c12": "名有所斷者，名有上士也。七、明妙覺地者，",
    "T33n1716_005:0734c13": "究竟解脫無上佛智故，言無所斷者，名無上",
    "T33n1716_005:0734c14": "士。此即三德，不縱不橫，究竟後心，大涅槃也。",
    "T33n1716_005:0734c15": "一切大：理大、誓願大、莊嚴大、智斷大、遍知大、道",
    "T33n1716_005:0734c16": "大、用大、權實大、利益大、無住大。即是前十觀",
    "T33n1716_005:0734c17": "成乘，圓極竟在於佛，過茶無字可說(云云)。",
    "T33n1716_005:0734c18": "故盧舍那佛名為淨滿，一切皆滿也。二次引",
    "T33n1716_005:0734c19": "眾經，明位數多少者，《大涅槃》云：「月愛三昧，",
    "T33n1716_005:0734c20": "從初一日至十五日，光色漸漸增長。又從十",
    "T33n1716_005:0734c21": "六日至三十日，光色漸漸損減。」光色增長，譬",
    "T33n1716_005:0734c22": "十五智德，摩訶般若。光色漸減，譬十五斷德，",
    "T33n1716_005:0734c23": "無累解脫。三十心為三智斷，十地為十智斷，",
    "T33n1716_005:0734c24": "等覺、妙覺各為一智斷，合十五智斷，月體",
    "T33n1716_005:0734c25": "譬法身。《大經》云：「月性常圓，實無增減。」因須",
    "T33n1716_005:0734c26": "彌山，故有虧盈。不增而增，白月漸著；不減",
    "T33n1716_005:0734c27": "而減，黑月稍無。法身亦爾，實無智斷，因無",
    "T33n1716_005:0734c28": "明故，約如論智，如實不智；約如論斷，如實",
    "T33n1716_005:0734c29": "不斷。雖無智而智，般若漸漸明；雖無斷而",
    "T33n1716_005:0735a01": "斷，解脫漸漸離。舉月為喻，知是圓教智斷",
    "T33n1716_005:0735a02": "位也。《大經》云：「從初安置諸子祕密之藏，三",
    "T33n1716_005:0735a03": "德涅槃，然後我當於此祕藏而般涅槃。」此",
    "T33n1716_005:0735a04": "即最後智斷也。問：何得知月喻譬位耶？答：",
    "T33n1716_005:0735a05": "《仁王》明十四忍：三十心為三般若，十地為",
    "T33n1716_005:0735a06": "十般若，等覺為一般若，十四般若在菩薩心",
    "T33n1716_005:0735a07": "中，皆名為忍。轉至佛心，名之為智。此與",
    "T33n1716_005:0735a08": "十五日明智位同。《勝天王》明十四般若位，",
    "T33n1716_005:0735a09": "正用十四日月為譬。故作此釋也。《大品》明",
    "T33n1716_005:0735a10": "四十二字門，語等、字等，南岳師云：「此是諸佛",
    "T33n1716_005:0735a11": "密語，何必不表四十二位？」諸學人執《釋論》，",
    "T33n1716_005:0735a12": "云無此解，多疑不用。但《論》本文千卷，什師",
    "T33n1716_005:0735a13": "作九倍略之，何必無此解耶？今謂：此解深",
    "T33n1716_005:0735a14": "應冥會。何者？《經》云：「初阿後茶，中有四十。初",
    "T33n1716_005:0735a15": "阿字門，具四十一字；後茶亦爾。」《華嚴》云：「從",
    "T33n1716_005:0735a16": "初一地具足一切諸地功德。」此義即同。《經》",
    "T33n1716_005:0735a17": "云：「若聞阿字門，則解一切義，所謂諸法初",
    "T33n1716_005:0735a18": "不生故。」此豈非圓教初住，初得無生法忍？過",
    "T33n1716_005:0735a19": "茶無字可說，豈非妙覺無上、無過？〈廣乘品〉",
    "T33n1716_005:0735a20": "明一切法皆是摩訶衍竟，即說四十二字",
    "T33n1716_005:0735a21": "門，豈非圓教菩薩從初發心，得諸法實相、",
    "T33n1716_005:0735a22": "具一切佛法，故名阿字；至妙覺地，窮一切",
    "T33n1716_005:0735a23": "法底，故名茶字。此義，其數與圓位，甚自分",
    "T33n1716_005:0735a24": "明。又，四十二字後，即說菩薩十地，此是顯",
    "T33n1716_005:0735a25": "別教方便之次位也。又，次十地之後，說三",
    "T33n1716_005:0735a26": "乘共十地，此顯通教方便位也。經文次比，三",
    "T33n1716_005:0735a27": "義宛然。今取四十二字，以證圓位也。此經",
    "T33n1716_005:0735a28": "〈分別功德品〉明初心五品弟子之位，文甚分",
    "T33n1716_005:0735a29": "明。〈法師功德品〉明六根清淨相。〈方便品〉云：",
    "T33n1716_005:0735b01": "「諸佛為一大事因緣故，出現於世，為令眾",
    "T33n1716_005:0735b02": "生開佛知見。」四句，南岳師解云：「開佛知見是",
    "T33n1716_005:0735b03": "十住位；示佛知見是十行位；悟佛知見是十",
    "T33n1716_005:0735b04": "迴向位；入佛知見是十地等覺位。皆言佛知",
    "T33n1716_005:0735b05": "者，得一切種智也。皆言佛見者，悉得佛",
    "T33n1716_005:0735b06": "眼也。」又《經》云：「是為諸佛一大事因緣」者，同",
    "T33n1716_005:0735b07": "入一乘諸法實相也。又云：「唯佛與佛，乃能",
    "T33n1716_005:0735b08": "究盡諸法實相」者，即是妙覺位也。又〈譬喻",
    "T33n1716_005:0735b09": "品〉，諸子門外索車，長者各賜等一大車。是時",
    "T33n1716_005:0735b10": "諸子乘是寶乘，遊於四方。嬉戲快樂，自在",
    "T33n1716_005:0735b11": "無礙，直至道場。言四方者，即譬開、示、悟、入",
    "T33n1716_005:0735b12": "四十位也。直至道場，即是究盡實相，妙覺",
    "T33n1716_005:0735b13": "位也。〈序品〉中，天雨四華，表此四十因位也。",
    "T33n1716_005:0735b14": "如上所引，眾經為證。及引今文，明四十二",
    "T33n1716_005:0735b15": "位炳然，皆是無次位之次位，達於實相，增",
    "T33n1716_005:0735b16": "道損生，論次位耳。三、料簡者。問：無明覆佛",
    "T33n1716_005:0735b17": "性中道，止作四十二品斷耶？答：無明雖無",
    "T33n1716_005:0735b18": "所有，不有而有，不無階品。一往大分為四",
    "T33n1716_005:0735b19": "十二品。然其品數無量無邊。《大論》云：「無明品",
    "T33n1716_005:0735b20": "類，其數甚多，是故處處說破無明三昧。」又云：",
    "T33n1716_005:0735b21": "「法愛難盡，處處重說般若也。」此諸圓位，不",
    "T33n1716_005:0735b22": "可思議。若專對法門，尋者失意，多別解、別",
    "T33n1716_005:0735b23": "執，則乖圓融之道。如此等位，莫以凡情局",
    "T33n1716_005:0735b24": "取，不以凡心能宣。《華嚴》云：「諸地不可說，何",
    "T33n1716_005:0735b25": "況以示人！」且置是事。若大乘懺悔，發初隨",
    "T33n1716_005:0735b26": "喜圓信之心，獲一旋陀羅尼，已不可向人",
    "T33n1716_005:0735b27": "說；雖種種分別，亦不可解。況後諸位，二乘",
    "T33n1716_005:0735b28": "尚不聞其名，豈凡人能說？此語有意，大師",
    "T33n1716_005:0735b29": "自說己證也。又且置是事：聲聞學四念處，",
    "T33n1716_005:0735c01": "發得煗法，亦不可向外凡說盡。設種種解，",
    "T33n1716_005:0735c02": "亦不能知。又置是事。如人坐禪，初發五支，",
    "T33n1716_005:0735c03": "不可為未證者說。設方便說，彼亦不解。又",
    "T33n1716_005:0735c04": "置是事。斲輪人不能以其術授其子，況諸",
    "T33n1716_005:0735c05": "深法而可說耶？末代學者，多執經論，方便斷",
    "T33n1716_005:0735c06": "伏、諍鬪(云云)。如水性冷，不飲安知？此乃諸佛",
    "T33n1716_005:0735c07": "赴緣不思議語，隨機增減，位數不同。爾未",
    "T33n1716_005:0735c08": "證得，空諍何為？普願法界眾生，歸僧息諍",
    "T33n1716_005:0735c09": "論，入大和合海。又以四句料簡圓位，或開",
    "T33n1716_005:0735c10": "初合後，或開後合初，或初後俱開，或初後",
    "T33n1716_005:0735c11": "俱合。如《大經》明三十三天不死甘露，將、臣共",
    "T33n1716_005:0735c12": "服。此譬諸位，開前為三十心，合十地為",
    "T33n1716_005:0735c13": "一，等覺為一，譬三十二臣，喻於因位；妙覺",
    "T33n1716_005:0735c14": "為主，譬於果位。君之與臣，同服甘露；因之",
    "T33n1716_005:0735c15": "與果，俱證常樂。若不以圓位釋之，此文難",
    "T33n1716_005:0735c16": "會。是為開初合後，以明圓位也。若十四般",
    "T33n1716_005:0735c17": "若，合三十心為三般若，開十地為十般",
    "T33n1716_005:0735c18": "若，就等覺為十四般若，皆是因位；轉入薩",
    "T33n1716_005:0735c19": "婆若，即是果位。是為合前開後，以明圓位。",
    "T33n1716_005:0735c20": "若四十二字門，即是初後俱開，以明圓位。若",
    "T33n1716_005:0735c21": "天雨四華，表開、示、悟、入；遊於四方者，此即",
    "T33n1716_005:0735c22": "前後俱合。諸經開合不同，皆是悉檀方便，而",
    "T33n1716_005:0735c23": "圓位宛然矣。三、明圓位斷伏者，五品已圓",
    "T33n1716_005:0735c24": "解一實四諦，其心念念與法界諸波羅蜜相",
    "T33n1716_005:0735c25": "應，遍體無邪曲偏等倒，圓伏枝、客、根本惑，",
    "T33n1716_005:0735c26": "故名伏忍。諸教初心，無此氣分。《大經》云：「學",
    "T33n1716_005:0735c27": "大乘者，雖有肉眼，名為佛眼。」[穀-禾+卵]中鳴，勝諸",
    "T33n1716_005:0735c28": "鳥。例如：小乘伏煗，佛法則有，外道則無。今此",
    "T33n1716_005:0735c29": "伏忍，圓教則有，三教則無。十信之位，伏道轉",
    "T33n1716_005:0736a01": "強。發得似解，破界內見、思，界內、界外無知塵",
    "T33n1716_005:0736a02": "沙。如經文云「得三陀羅尼」，但名似道，未是",
    "T33n1716_005:0736a03": "真道。旋陀羅尼是旋假入真。百千旋陀羅尼",
    "T33n1716_005:0736a04": "是旋真入俗。法音方便正是伏道，未得入",
    "T33n1716_005:0736a05": "中。如《纓珞》從假入空觀，雖斷見、思，但離虛",
    "T33n1716_005:0736a06": "妄，名為解脫，其實未得一切解脫。當知，六",
    "T33n1716_005:0736a07": "根雖淨，圓教煗、頂四善根，柔順忍，伏道位耳。",
    "T33n1716_005:0736a08": "若入初住，得真法音陀羅尼，正破無明，始",
    "T33n1716_005:0736a09": "名斷道。見佛性常住第一義理，名圓教無",
    "T33n1716_005:0736a10": "生忍。十行、十迴向、十地、等覺，皆破無明，同是",
    "T33n1716_005:0736a11": "無生忍位。妙覺，斷道已周，究竟成就，名為寂",
    "T33n1716_005:0736a12": "滅忍。若約位別判，伏、順二忍但伏不斷，例",
    "T33n1716_005:0736a13": "如無礙道。妙覺一忍，斷而不伏，例如解脫",
    "T33n1716_005:0736a14": "道。無生一忍，亦伏、亦斷，亦無礙，亦解脫。若論",
    "T33n1716_005:0736a15": "通義，妙覺、寂滅忍，亦名無生忍。《大經》云：「涅言",
    "T33n1716_005:0736a16": "不生；槃言不滅。不生不滅，名大涅槃。」亦名伏",
    "T33n1716_005:0736a17": "忍。《仁王》云：「從初發心至金剛頂，皆名伏忍。」",
    "T33n1716_005:0736a18": "伏是賢義。普賢菩薩居眾伏之頂。伏忍既通，",
    "T33n1716_005:0736a19": "順忍可解。伏、順既其通上，寂滅、無生亦應",
    "T33n1716_005:0736a20": "通下。《思益》云：「一切眾生即滅盡定。」《淨名》云：",
    "T33n1716_005:0736a21": "「一切眾生皆如也。」如即無生忍。又就事為無",
    "T33n1716_005:0736a22": "生，就理為寂滅。又分證為寂滅，讓果為無",
    "T33n1716_005:0736a23": "生。若約因果，亦有通別。通者，一切眾生即",
    "T33n1716_005:0736a24": "大涅槃，即是約因論果。佛性者，名之為因，",
    "T33n1716_005:0736a25": "此即約果論因。《大經》云：「是果非因，名大涅",
    "T33n1716_005:0736a26": "槃；是因非果，名為佛性。」了見佛性，乃是於",
    "T33n1716_005:0736a27": "佛。故亦得是因(云云)。等覺望妙覺為因，望",
    "T33n1716_005:0736a28": "菩薩為果。自下已去，亦因、亦因因，亦果、亦",
    "T33n1716_005:0736a29": "果果。約分別義者，伏、順二忍未是真因；無",
    "T33n1716_005:0736b01": "生一忍，未是真果。從十住去，名真因；妙覺，",
    "T33n1716_005:0736b02": "名真果。云何伏、順非真因？例如，小乘方便",
    "T33n1716_005:0736b03": "之位，不名修道；見諦已去，約真修道。此義",
    "T33n1716_005:0736b04": "可知。今順忍中，斷除見、思，如水上油，虛妄",
    "T33n1716_005:0736b05": "易吹。無明是同體之惑，如水內乳，唯登住",
    "T33n1716_005:0736b06": "已去菩薩鵝王，能唼無明乳、清法性水，從",
    "T33n1716_005:0736b07": "此已去，乃判真因。復次別教，判三地或四",
    "T33n1716_005:0736b08": "地，斷見盡；六地或七地，斷思盡。此不應爾。",
    "T33n1716_005:0736b09": "何者？無明見、思，同體之惑，何得前後斷耶？",
    "T33n1716_005:0736b10": "當是別教附傍小乘方便說耳。若見先盡，",
    "T33n1716_005:0736b11": "則實理無復有障，云何十地見不了了？《地",
    "T33n1716_005:0736b12": "持》云：「第九、離一切見清淨淨禪。」第九是等覺",
    "T33n1716_005:0736b13": "地，入離見禪，乃成大菩提果。若見先斷，等",
    "T33n1716_005:0736b14": "覺復何所離？若思前盡，後地應無果報及",
    "T33n1716_005:0736b15": "諸禪定。何者？《華嚴》明阿僧祇香雲、華雲，不可",
    "T33n1716_005:0736b16": "思議充塞法界者，此是菩薩勝妙果報所感",
    "T33n1716_005:0736b17": "五塵，呼此為欲界思惑。一切菩薩皆入出",
    "T33n1716_005:0736b18": "無量百千三昧禪定心塵之法，呼此為色、無",
    "T33n1716_005:0736b19": "色界思惑。若七地思盡，上地應絕六塵，何",
    "T33n1716_005:0736b20": "故復言：「三賢、十聖住果報」？若住果報，思不",
    "T33n1716_005:0736b21": "前盡？今明如此見、思，通至上地，至佛方盡。",
    "T33n1716_005:0736b22": "故云：「唯佛一人居淨土，唯佛一人能盡源。」是",
    "T33n1716_005:0736b23": "故伏斷，如前分別(云云)。問：界內必先斷見，次",
    "T33n1716_005:0736b24": "思，後無知。界外何意不爾？答：界內為三途苦",
    "T33n1716_005:0736b25": "重，先斷見，次思，後及無知。界外苦輕，故先",
    "T33n1716_005:0736b26": "枝，後本。又，思無知，不障偏真，為見真理，故",
    "T33n1716_005:0736b27": "先除見。界外塵沙是體上惑，遠能障理，先",
    "T33n1716_005:0736b28": "却遠障，次除近障(云云)。復次，三藏中，後身菩",
    "T33n1716_005:0736b29": "薩及超果二乘，見、思同斷，亦先斷思(云云)。不",
    "T33n1716_005:0736c01": "超果者，前後斷耳。通教亦有超，不超二義。別",
    "T33n1716_005:0736c02": "教前後斷，圓教同斷。前後之問，但見一途耳",
    "T33n1716_005:0736c03": "(云云)。四、明功用者，若分字解義，功論自進，",
    "T33n1716_005:0736c04": "用論益物。合字解者，正語化他。五品之位，",
    "T33n1716_005:0736c05": "理雖未顯，觀慧已圓，具煩惱性，能知如來",
    "T33n1716_005:0736c06": "祕密之藏，堪為世間作初依止。依止此人，",
    "T33n1716_005:0736c07": "猶如如來，當知不久，詣於道樹，近三菩",
    "T33n1716_005:0736c08": "提。一切世間，皆應向禮；一切賢聖，皆樂見",
    "T33n1716_005:0736c09": "之。若六根似解，圓觀轉明，長別苦海。能以",
    "T33n1716_005:0736c10": "一妙音，遍滿三千界，隨意之所至，一切天",
    "T33n1716_005:0736c11": "龍皆向其處聽法。其人有所說法，能令大",
    "T33n1716_005:0736c12": "眾歡喜，猶是第一依止。《涅槃》標四依，義通",
    "T33n1716_005:0736c13": "圓、別。人師多約別判。地前通名初依。登地",
    "T33n1716_005:0736c14": "至三地，斷見盡，名須陀洹。至五地侵思，",
    "T33n1716_005:0736c15": "名斯陀含，是第二依。至七地思盡，名阿那",
    "T33n1716_005:0736c16": "含，是第三依。八地至十地，欲色心三習盡，",
    "T33n1716_005:0736c17": "名阿羅漢，是第四依。若推圓望別，應約十",
    "T33n1716_005:0736c18": "住明三依，對住前為四依。若始終判者，五",
    "T33n1716_005:0736c19": "品、六根為初依；十住為二依；十行十迴向",
    "T33n1716_005:0736c20": "為三依；十地等覺為四依。從初住已上，總",
    "T33n1716_005:0736c21": "論功用；若豎功未深，橫用不廣；豎功若深，",
    "T33n1716_005:0736c22": "橫用必廣。譬如諸樹，根深則枝闊，華葉亦多。",
    "T33n1716_005:0736c23": "初住豎破一分無明，獲一分二十五三昧，",
    "T33n1716_005:0736c24": "顯一分我性。論其實處，不可思議，依於教",
    "T33n1716_005:0736c25": "門。橫則百佛世界，分身散影，作十法界像，",
    "T33n1716_005:0736c26": "利祐眾生。如是住住豎入，倍倍轉深，無明漸",
    "T33n1716_005:0736c27": "漸盡、三昧轉轉增，我性分分顯、橫用稍稍廣。",
    "T33n1716_005:0736c28": "千佛界、萬佛界、恒沙佛界、不可說不可說佛",
    "T33n1716_005:0736c29": "界，遍如是界，八相成道，教化眾生，況餘九",
    "T33n1716_005:0737a01": "法界身耶？諸行、諸地，亦復如是。論其滿足，唯",
    "T33n1716_005:0737a02": "佛與佛，乃能究盡無明之源。故經言：「如佛心",
    "T33n1716_005:0737a03": "中無無明，唯佛法王住究竟王三昧。毘盧遮",
    "T33n1716_005:0737a04": "那法身，橫周法界，豎極菩提，大功圓滿，勝",
    "T33n1716_005:0737a05": "用具足」(云云)。五、通諸位論麁妙者，小草止",
    "T33n1716_005:0737a06": "免四趣，不動、不出。中草雖復動、出，智不窮",
    "T33n1716_005:0737a07": "源，恩不及物。上草雖能兼濟，滅色為拙。",
    "T33n1716_005:0737a08": "小樹雖巧，功齊界內，故其位皆麁。大樹實",
    "T33n1716_005:0737a09": "事，同緣中道，皆破無明，俱有界外功用，故",
    "T33n1716_005:0737a10": "此位為妙。而別教從方便門，曲逕紆迴，所因",
    "T33n1716_005:0737a11": "處拙，其位亦麁。圓教直門，是故為妙。又，三藏",
    "T33n1716_005:0737a12": "菩薩，全不斷惑，望圓教五品，有齊有劣：同",
    "T33n1716_005:0737a13": "不斷惑，是故言齊；五品圓解常住，彼全不",
    "T33n1716_005:0737a14": "聞常住，是故為劣。若三藏佛位，斷見、思盡，",
    "T33n1716_005:0737a15": "望六根清淨位，有齊、有劣：同除四住，此處",
    "T33n1716_005:0737a16": "為齊；若伏無明，三藏則劣。佛尚為劣，二乘",
    "T33n1716_005:0737a17": "可知。當知，三草蒙籠，生用淺短，故其位皆",
    "T33n1716_005:0737a18": "麁。若乾慧地、性地，望五品位，有齊、有劣，例",
    "T33n1716_005:0737a19": "前(云云)。若八人、六地，見、思盡，七地修方便，至",
    "T33n1716_005:0737a20": "佛斷習盡，望圓教似解，有齊、有劣，例前",
    "T33n1716_005:0737a21": "可解當知。小樹之位，未有干雲婆娑之能，",
    "T33n1716_005:0737a22": "是故皆麁。若別教十信望五品位，有齊、有",
    "T33n1716_005:0737a23": "劣：同未斷惑，是故為齊；十信歷別，五品圓",
    "T33n1716_005:0737a24": "解，此則為優。別教十住斷通見、思，十行破",
    "T33n1716_005:0737a25": "塵沙，十迴向伏無明，秖與圓家十信位齊",
    "T33n1716_005:0737a26": "優劣(云云)。若登地破無明，秖與圓家初住齊。",
    "T33n1716_005:0737a27": "何者？若十地十品破無明，圓家十住亦十品",
    "T33n1716_005:0737a28": "破無明。設開十地為三十品，秖是圓家十",
    "T33n1716_005:0737a29": "住三十品齊。若與為論，圓家不開十住，合",
    "T33n1716_005:0737b01": "取三十心為三十品，與別家十地三十品",
    "T33n1716_005:0737b02": "等者，則十地與圓家十迴向齊。若奪而為",
    "T33n1716_005:0737b03": "論，別家佛地與圓家初行齊；與而為論，別",
    "T33n1716_005:0737b04": "家佛地與圓家初地齊。故知，別教權說判",
    "T33n1716_005:0737b05": "佛則高；望實為言，其佛猶下。譬如邊方未",
    "T33n1716_005:0737b06": "靜，授官則高；定爵論勳，置官則下。別教權",
    "T33n1716_005:0737b07": "說，雖高而麁；圓教實說，雖低而妙，此譬可",
    "T33n1716_005:0737b08": "解。以我之因，為汝之果，別位則麁。當知",
    "T33n1716_005:0737b09": "大樹雖巨圍，要因於地，方漸生長。是知圓",
    "T33n1716_005:0737b10": "位從初至後，皆是實說。實伏、實斷，俱皆稱",
    "T33n1716_005:0737b11": "妙(云云)。《大論》云：「譬如有樹，名曰好堅。在地",
    "T33n1716_005:0737b12": "百歲，一出即長百丈，蓋眾樹頂。」此譬圓位",
    "T33n1716_005:0737b13": "也。六明位興者，問：權位皆麁，佛何意說耶？",
    "T33n1716_005:0737b14": "答：為諸眾生好樂不同，生善緣不同，知過",
    "T33n1716_005:0737b15": "改惡不同，當說取悟不同，是故如來種種",
    "T33n1716_005:0737b16": "諸說，皆有利益。若隨界內好樂，說前兩教",
    "T33n1716_005:0737b17": "位。若隨界外好樂，說後兩教位。生界內事",
    "T33n1716_005:0737b18": "善，說三藏位。生界內理善，說通教位。生界",
    "T33n1716_005:0737b19": "外事善，說別教位。生界外理善，說圓教位。",
    "T33n1716_005:0737b20": "破界內事惡，說三藏位。破界內理惡，說通",
    "T33n1716_005:0737b21": "教位。破塵沙事惡，說別教位。破無明理惡，",
    "T33n1716_005:0737b22": "說圓教位。緣事入真，說三藏位。緣理入真，",
    "T33n1716_005:0737b23": "說通教位。從事入中，說別教位。緣理見中，",
    "T33n1716_005:0737b24": "說圓教位。為是義故，諸位得興，階差高下",
    "T33n1716_005:0737b25": "無量矣。七明位廢者，理本無位，位為緣興。",
    "T33n1716_005:0737b26": "緣既迭興，位亦迭謝。非是《法華》始復廢也。須",
    "T33n1716_005:0737b27": "識諸破立意，不得妄破妄立。何者？元夫如",
    "T33n1716_005:0737b28": "來立三藏位，權生事善。事善既生，濟用若",
    "T33n1716_005:0737b29": "足，便須廢也。通、別位亦如是。此是如來破",
    "T33n1716_005:0737c01": "立之意。若《毘曇》、《婆沙》中明菩薩義，龍樹往往",
    "T33n1716_005:0737c02": "破之，謂其失佛方便，是故須破；申佛方便，",
    "T33n1716_005:0737c03": "是故須立。此是龍樹破立意。若常途大乘師，",
    "T33n1716_005:0737c04": "全不整理三藏，此則失佛方便。常途小乘",
    "T33n1716_005:0737c05": "師，探取經義，釋所弘之論，辨菩薩義。《毘婆",
    "T33n1716_005:0737c06": "沙》自說菩薩義，而不肯用。取大乘經，解三",
    "T33n1716_005:0737c07": "藏空、有二門，豈應相會？此有二過：一、埋佛",
    "T33n1716_005:0737c08": "方便。二、彰論主不解菩薩義。是故須破。縱",
    "T33n1716_005:0737c09": "令引經釋大乘義，是何等大乘？若作通教",
    "T33n1716_005:0737c10": "大乘者，三乘同入真諦，至佛亦然。那得八",
    "T33n1716_005:0737c11": "地觀中道、破無明？作通義不成，是故須",
    "T33n1716_005:0737c12": "破。若作別教大乘義者，始從初心與二",
    "T33n1716_005:0737c13": "乘異，那得六地將羅漢齊？作別義不成，是",
    "T33n1716_005:0737c14": "故須破。又，別是方便，執權謗實，是故須破。",
    "T33n1716_005:0737c15": "往者，人往義定，今窺見其過，是故須破。申",
    "T33n1716_005:0737c16": "佛方便，復應須立，即是今時破立之意。而圓",
    "T33n1716_005:0737c17": "教起自一師，超三權、即一實。境、智、行、位，",
    "T33n1716_005:0737c18": "不與前同。若文理有會，夷塗共遊，失旨乖",
    "T33n1716_005:0737c19": "轍，請從良導。先敘此意，次明廢位也。若佛",
    "T33n1716_005:0737c20": "赴機，興廢破立者，如《無量義經》云：「無量法者，",
    "T33n1716_005:0737c21": "從一法生，所謂二道、三法、四果。」二道者，即頓、",
    "T33n1716_005:0737c22": "漸也。三法者，即三乘也。四果者，四位也。此無",
    "T33n1716_005:0737c23": "量法，從一法生。何者？二道既是頓、漸，頓即",
    "T33n1716_005:0737c24": "大道，日照高山，且置未論。今明漸道之初，",
    "T33n1716_005:0737c25": "即三藏教。教云：求佛當三阿僧祇劫修六度",
    "T33n1716_005:0737c26": "行，百劫種相，乃可得佛。欲令生事善，故",
    "T33n1716_005:0737c27": "作是說。欲求佛者，改惡從善，善立教廢。即",
    "T33n1716_005:0737c28": "便破曰：豈有菩薩不斷結惑，而得菩提？毒",
    "T33n1716_005:0737c29": "器不任貯食，此教即廢，行、位皆廢。本望果",
    "T33n1716_005:0738a01": "行因，無果可望，佛智、佛位俱廢。若約二乘",
    "T33n1716_005:0738a02": "辨廢者，本令事行調心，從拙度見真，見",
    "T33n1716_005:0738a03": "真已，教意即足，是故析教廢。為此諸義，故言",
    "T33n1716_005:0738a04": "廢藏、立通。元稟通教，不學三藏者，不於",
    "T33n1716_005:0738a05": "此人論廢。立通之意，為生理善，體法斷惑，",
    "T33n1716_005:0738a06": "從巧度入真，教意即足。智者見空，復應見",
    "T33n1716_005:0738a07": "不空，那得恒住於空？通教則廢，菩薩行、智悉",
    "T33n1716_005:0738a08": "廢，佛智位亦廢(云云)。二乘但教廢，餘者(云云)。此",
    "T33n1716_005:0738a09": "通教，通通、通別。共般若意，如上說。不共般若",
    "T33n1716_005:0738a10": "意，則有不廢(云云)。故知成論、地論師，秖見共",
    "T33n1716_005:0738a11": "般若意，不見不共意。中論師得不共意，失",
    "T33n1716_005:0738a12": "共意。通教既具兩意，於通菩薩及方便聲聞，",
    "T33n1716_005:0738a13": "即是廢義；住果聲聞，未是廢義；不共菩薩則",
    "T33n1716_005:0738a14": "不廢義(云云)。若別起時，生界外事善。若破無",
    "T33n1716_005:0738a15": "知塵沙，事善既成，教意即足，復須破。此隨他",
    "T33n1716_005:0738a16": "意語，是故別教教廢，地前行位悉廢，地上位",
    "T33n1716_005:0738a17": "及佛位皆廢高歸下，是故廢別立圓。圓八",
    "T33n1716_005:0738a18": "番位皆是實位，故不須廢。《大經》云：「一切江河，",
    "T33n1716_005:0738a19": "悉有迴曲。一切叢林，必有樹木。」諸教隨情，故",
    "T33n1716_005:0738a20": "有迴曲。三草二木是佛方便，故非真實，宜須",
    "T33n1716_005:0738a21": "廢位。金沙大河直入西海；金銀之樹悉是寶",
    "T33n1716_005:0738a22": "林。非曲，是直，是故不廢。昔從頓出漸，漸不",
    "T33n1716_005:0738a23": "合頓。引漸入頓，處處須廢。今已會頓，頓何",
    "T33n1716_005:0738a24": "須廢？文云：「始見我身」(云云)。是故一教不廢。又",
    "T33n1716_005:0738a25": "云：「但說無上道」，此道不廢。「昔於一佛乘，分",
    "T33n1716_005:0738a26": "別說三」，三乘不合，欲令三合一，處處須廢。",
    "T33n1716_005:0738a27": "今會三歸一，同乘一乘，是故一行不廢。昔",
    "T33n1716_005:0738a28": "四果隔別，謂羅漢、辟支佛、菩薩習果、方便",
    "T33n1716_005:0738a29": "佛果。又四佛為四果。欲合此果，處處須",
    "T33n1716_005:0738b01": "廢。今草庵已破，化城又滅，同至寶所，是故",
    "T33n1716_005:0738b02": "一果不廢。若從是義，三廢、一不廢。然三",
    "T33n1716_005:0738b03": "教有廢、有不廢。何者？從得道夜至泥洹夜，",
    "T33n1716_005:0738b04": "所說四《阿含經》，結為聲聞藏，初教何曾廢？",
    "T33n1716_005:0738b05": "成前人事善，逗後人事善，故有廢、有不廢。",
    "T33n1716_005:0738b06": "通教成前逗後，亦如是。別教成前逗，後亦",
    "T33n1716_005:0738b07": "如是。圓教有立、有不立。初照高山，已自是",
    "T33n1716_005:0738b08": "立，於三藏者不立。文云：「始見我身，入如來",
    "T33n1716_005:0738b09": "慧。」即是前立。學小者，今入佛慧，即是後立。",
    "T33n1716_005:0738b10": "中間可知。諸行智有廢、有不廢。諸果位有",
    "T33n1716_005:0738b11": "廢、有不廢。若歷諸味，乳味有兩教：一教行",
    "T33n1716_005:0738b12": "位，亦廢、亦不廢：一教行位，不廢。酪教行位，有",
    "T33n1716_005:0738b13": "廢、有不廢。生蘇四教：三教行位，有廢、有不",
    "T33n1716_005:0738b14": "廢；一教行位，不廢。熟蘇三教：兩教行位，有廢、",
    "T33n1716_005:0738b15": "有不廢；一教行位，不廢。《法華》三教行位皆廢，",
    "T33n1716_005:0738b16": "一教行位不廢。但說無上道，同乘一寶乘，",
    "T33n1716_005:0738b17": "俱直至道場，故三義皆不廢。《無量義》云：「二道、",
    "T33n1716_005:0738b18": "三法、四果」不合，至《法華》皆合，故不論廢。成",
    "T33n1716_005:0738b19": "道已來，四十餘年，未顯真實，《法華》始顯真",
    "T33n1716_005:0738b20": "實。相傳云：佛年七十二歲。說《法華經》(云云)。",
    "T33n1716_005:0738b21": "又教廢、行位不廢。行位廢、教不廢。俱廢、俱不",
    "T33n1716_005:0738b22": "廢。云何教廢、行位不廢？住果聲聞，猶在草",
    "T33n1716_005:0738b23": "庵，行位不廢，而教廢也。云何行位廢、教不",
    "T33n1716_005:0738b24": "廢？利根密益，不待廢教，早休行位者是",
    "T33n1716_005:0738b25": "也。云何俱廢？三藏菩薩是也。云何俱不廢？",
    "T33n1716_005:0738b26": "逗後緣者是也。通教、別教例此可解(云云)。",
    "T33n1716_005:0738b27": "若就施權，三教行位立、一不立；若就廢權，",
    "T33n1716_005:0738b28": "三教行位廢，而一不廢；若就利根，一立、三不",
    "T33n1716_005:0738b29": "立；若就鈍根，三立、一不立；若就轉鈍為利，",
    "T33n1716_005:0738c01": "一立、三不立；利鈍合論，亦立、亦不立，亦廢、亦",
    "T33n1716_005:0738c02": "不廢；若就平等法界，非立、非不立，非廢、非",
    "T33n1716_005:0738c03": "不廢。又廢教、更聞教，自有廢教不更聞",
    "T33n1716_005:0738c04": "教，自有不廢教更聞教，自有不廢教不",
    "T33n1716_005:0738c05": "更聞教。云何廢教更聞教者？如廢六度事",
    "T33n1716_005:0738c06": "善，更聞亡三理善。云何廢教不更聞教？如",
    "T33n1716_005:0738c07": "住果二乘，廢教已，入滅。云何不廢教更聞",
    "T33n1716_005:0738c08": "教？如逗次第學者，方等中並聞小大名者。",
    "T33n1716_005:0738c09": "云何不廢不更聞？未廢教而密入者。又廢",
    "T33n1716_005:0738c10": "智、更修智，不廢智、更修智，廢智、不修智，",
    "T33n1716_005:0738c11": "不廢智、不修智。云何廢智、更修智？三藏菩",
    "T33n1716_005:0738c12": "薩廢己智，更修無生智。云何不廢智、更修",
    "T33n1716_005:0738c13": "智？住果聲聞，不廢己智，薳復遊觀，學無生",
    "T33n1716_005:0738c14": "智，實不用巧智斷結也。又次第習者是也。",
    "T33n1716_005:0738c15": "云何不廢智、不修智？亦是住果聲聞，生滅",
    "T33n1716_005:0738c16": "度想，不肯修大也。如四弟子領解云：「我昔",
    "T33n1716_005:0738c17": "身體疲懈，但念空無相願，於菩薩法，都無",
    "T33n1716_005:0738c18": "願樂之心」者是也。及更逗後緣者是也。云",
    "T33n1716_005:0738c19": "何廢智、不修智？廢三藏智菩薩，退為諸",
    "T33n1716_005:0738c20": "惡者是也。亦是廢智已，密入頓中，不修方",
    "T33n1716_005:0738c21": "便智是也。又廢位、更入位，廢位、不入位，",
    "T33n1716_005:0738c22": "不廢、不更入，不廢而入。云何廢位更入位？",
    "T33n1716_005:0738c23": "三藏菩薩，廢不斷惑位，入斷惑位。云何廢",
    "T33n1716_005:0738c24": "位不更入位？謂廢位密悟頓者，不入次",
    "T33n1716_005:0738c25": "第位也。云何不廢位不更入位？謂住果二",
    "T33n1716_005:0738c26": "乘是也。云何不廢位而更入位？謂逗後緣",
    "T33n1716_005:0738c27": "者，亦是未廢密悟而入上位也。通教、別教，",
    "T33n1716_005:0738c28": "智位料簡。亦應如此(云云)。問：廢更修，可有",
    "T33n1716_005:0738c29": "益，廢不更修，有何益？答：自有廢修得益。",
    "T33n1716_005:0739a01": "自有訶廢，聞雖不修，而有恥小鄙劣，折",
    "T33n1716_005:0739a02": "其取證之心，亦是有益。又，齊其斷結，謂言",
    "T33n1716_005:0739a03": "無益，迴心入大，即是得益(云云)。八開麁位、",
    "T33n1716_005:0739a04": "顯妙位者，若破三顯一，相待之意，可得如",
    "T33n1716_005:0739a05": "前。即三是一，絕待之意，義則不爾。何者？昔",
    "T33n1716_005:0739a06": "權蘊實，如華含蓮；開權顯實，如華開蓮現。",
    "T33n1716_005:0739a07": "離此華已無別更蓮；離此麁已無別更妙。",
    "T33n1716_005:0739a08": "何須破麁往妙？但開權位即顯妙位也。",
    "T33n1716_005:0739a09": "開生死麁心者，明凡夫有反復，易發菩提",
    "T33n1716_005:0739a10": "心。生死即涅槃，無二無別，即麁是妙也。若",
    "T33n1716_005:0739a11": "始從凡夫，發析、體、別、圓四心者，亦是四位",
    "T33n1716_005:0739a12": "初心。皆是因緣所生心，即此因緣，即空、即假、",
    "T33n1716_005:0739a13": "即中，與圓初心無二無別。諸初心是乳顯",
    "T33n1716_005:0739a14": "妙，即是置毒乳中，即能殺人。殺有奢促，若",
    "T33n1716_005:0739a15": "按位而妙，即成假名妙。若進入方便，成相",
    "T33n1716_005:0739a16": "似妙。若進入理，即成分真妙(云云)。若開六度",
    "T33n1716_005:0739a17": "權位行者，檀即因緣生法，即空、即假、即中。開",
    "T33n1716_005:0739a18": "檀得見佛性，乃至般若亦復如是。亦名置",
    "T33n1716_005:0739a19": "毒乳中，即能殺人。按位即假名妙。若進方",
    "T33n1716_005:0739a20": "便，成相似妙。若進入理，成分真妙(云云)。方",
    "T33n1716_005:0739a21": "便聲聞未入位者，開權顯實亦如是。三藏",
    "T33n1716_005:0739a22": "斷結位，若未開權，永無反復，如焦種無芽。",
    "T33n1716_005:0739a23": "今開析空，即假、即中，如置毒酪中，亦能殺",
    "T33n1716_005:0739a24": "人。按麁即妙，是相似位。若進入，隨位判妙",
    "T33n1716_005:0739a25": "也。次、開通教二乘、菩薩，亦如是。出假菩薩",
    "T33n1716_005:0739a26": "位者，決了此假，假即是中，如置毒生蘇，而",
    "T33n1716_005:0739a27": "能殺人。按麁即妙，是相似位。若進入，隨位",
    "T33n1716_005:0739a28": "判妙。若開別教十信位者，同前。若開十住",
    "T33n1716_005:0739a29": "者，同二乘(云云)。若開十行位者，同通教出",
    "T33n1716_005:0739b01": "假菩薩。若開十迴向、伏無明位，即此而中，是",
    "T33n1716_005:0739b02": "名置毒熟蘇，即能殺人。按麁即妙，是相似",
    "T33n1716_005:0739b03": "位。若進入，隨位判妙。若登地之位不決了",
    "T33n1716_005:0739b04": "者，秖是拙度之位。今決此權，令得顯實，即",
    "T33n1716_005:0739b05": "是置毒醍醐而殺於人。按麁即妙，是十住",
    "T33n1716_005:0739b06": "位。若進入，隨位判妙。若決諸權，或按位妙，",
    "T33n1716_005:0739b07": "或進入妙，無麁可待，同成一妙，其義已顯。",
    "T33n1716_005:0739b08": "今更譬說，譬如小國大臣，來朝大國，失本",
    "T33n1716_005:0739b09": "位次，雖預行伍，限外空官。若大國小臣，心",
    "T33n1716_005:0739b10": "膂憑寄，爵乃未高，他所敬貴。諸教諸位，決",
    "T33n1716_005:0739b11": "麁入妙，雖得入流，欲比圓教八妙，猶是",
    "T33n1716_005:0739b12": "從鈍中來。圓教發心，雖未入位，能知如來",
    "T33n1716_005:0739b13": "祕密之藏，即喚作佛。初心尚然，何況後位乎！",
    "T33n1716_005:0739b14": "(云云)。九、引《涅槃》五譬，成四教位。若不將四",
    "T33n1716_005:0739b15": "教釋譬，譬不可解。若非五譬判四教位，",
    "T33n1716_005:0739b16": "取信為難。若信經文，則位義易曉。解諸位",
    "T33n1716_005:0739b17": "意，彼譬冷然。彼此相須，可謂兼美者也。彼文",
    "T33n1716_005:0739b18": "云：「凡夫，如乳。須陀洹，如酪。斯陀含，如生蘇。",
    "T33n1716_005:0739b19": "阿那含，如熟蘇。阿羅漢、支佛、佛，如醍醐。」此",
    "T33n1716_005:0739b20": "譬三藏五位。何者？凡夫全生，未能除惑，菩",
    "T33n1716_005:0739b21": "薩亦爾，但得如乳。須陀洹破見，革凡成聖，",
    "T33n1716_005:0739b22": "如乳變為酪。斯陀含侵六品思，故如生蘇。",
    "T33n1716_005:0739b23": "阿那含欲界思盡，故如熟蘇。阿羅漢、支佛、佛，",
    "T33n1716_005:0739b24": "皆斷三界見思盡，故同稱醍醐。故《釋論》云：",
    "T33n1716_005:0739b25": "「聲聞經中，稱阿羅漢地為佛地。故共為一",
    "T33n1716_005:0739b26": "味也。」問：此經以三藏菩薩為上草。彼經云",
    "T33n1716_005:0739b27": "何以菩薩為乳味？答：經取化他邊強，喻之",
    "T33n1716_005:0739b28": "上草。此中自證力弱，同凡夫為乳味(云云)。",
    "T33n1716_005:0739b29": "三十二云：「凡夫如雜血乳；須陀洹、斯陀含如",
    "T33n1716_005:0739c01": "淨乳；阿那含如酪；阿羅漢如生蘇；支佛、菩",
    "T33n1716_005:0739c02": "薩如熟蘇；佛如醍醐。」此譬通教五位也。凡",
    "T33n1716_005:0739c03": "夫不斷惑，乳猶雜血。二果侵思未多，同初",
    "T33n1716_005:0739c04": "果如乳。三果欲思已盡，故如酪。四果見思",
    "T33n1716_005:0739c05": "俱盡，如生蘇。支佛智利侵習，小勝聲聞，故",
    "T33n1716_005:0739c06": "共菩薩如熟蘇。十地名佛地，即是醍醐。前",
    "T33n1716_005:0739c07": "以菩薩同凡味，故知是三藏。今以菩薩同",
    "T33n1716_005:0739c08": "支佛，故知是通。若不作通釋譬義，何由可",
    "T33n1716_005:0739c09": "解(云云)。",
    "T33n1716_005:0739c10": "妙法蓮華經玄義卷第五上",
    "T33n1716_005:0739c13": "妙法蓮華經玄義卷第五下",
    "T33n1716_005:0739c15": "天台智者大師說",
    "T33n1716_005:0739c16": "第九卷：「凡夫佛性，如牛新生，血乳未別。聲",
    "T33n1716_005:0739c17": "聞佛性，如清淨乳。支佛如酪。菩薩如生、熟",
    "T33n1716_005:0739c18": "蘇。佛如醍醐。」此譬別教五位。",
    "T33n1716_005:0739c19": "乳譬無明，血譬四住。凡夫具此，故言雜血。",
    "T33n1716_005:0739c20": "十住已斷四住之血，與二乘齊，故言聲聞",
    "T33n1716_005:0739c21": "如乳。十住後心，理明智利，類支佛侵習，故",
    "T33n1716_005:0739c22": "言如酪。十行破塵沙，如生蘇。十迴向，破界",
    "T33n1716_005:0739c23": "外塵沙，如熟蘇。故言菩薩如生、熟蘇。登地",
    "T33n1716_005:0739c24": "破無明，顯佛性，得一身無量身，百佛世界",
    "T33n1716_005:0739c25": "八相作佛，故言佛如醍醐。二十五云：「雪山",
    "T33n1716_005:0739c26": "有草，名為忍辱。牛若食者，即得醍醐。」牛喻",
    "T33n1716_005:0739c27": "凡夫，草喻八正。能修八正，即見佛性，名",
    "T33n1716_005:0739c28": "得醍醐。此譬圓教，行大直道，觀一切眾",
    "T33n1716_005:0739c29": "生，即涅槃相，不復可滅。圓信、圓行不由歷",
    "T33n1716_005:0740a01": "別，於一生中，即入初住，得見佛性。如牛",
    "T33n1716_005:0740a02": "食忍草，不歷四味，卓出醍醐，故知圓教意",
    "T33n1716_005:0740a03": "也。忍草譬境妙，牛譬智妙，食者譬行妙，出",
    "T33n1716_005:0740a04": "醍醐譬位妙，此圓意也。牛食餘草，血乳轉",
    "T33n1716_005:0740a05": "變，歷四味已，方成醍醐。餘方便教，境、智、行、",
    "T33n1716_005:0740a06": "位，皆麁意也。前四譬，即有四處明醍醐。四",
    "T33n1716_005:0740a07": "教明佛智各異，俱既稱佛，同指佛智",
    "T33n1716_005:0740a08": "以為醍醐。藏、通二佛不明中道，但取果",
    "T33n1716_005:0740a09": "頭佛二諦智為醍醐。別教登地破無明，即",
    "T33n1716_005:0740a10": "能作佛，以中道理智為醍醐。圓教初住得",
    "T33n1716_005:0740a11": "中道智，亦稱為醍醐。《纓珞》云：「頓悟世尊」，即",
    "T33n1716_005:0740a12": "此初住智為醍醐也。前兩醍醐是權非實，",
    "T33n1716_005:0740a13": "故有教而無人。別教醍醐名權理實，圓教醍",
    "T33n1716_005:0740a14": "醐名理俱實。以是義故，前三位、五味皆麁，",
    "T33n1716_005:0740a15": "圓教一味皆妙。第二十七卷云：「譬如有人，置",
    "T33n1716_005:0740a16": "毒乳中，則能殺人。乃至醍醐，亦能殺人。」此",
    "T33n1716_005:0740a17": "譬兩用：一、通約漸、頓，明不定教，處處皆得",
    "T33n1716_005:0740a18": "見佛性也。二、約行不定。行人心行，譬之如",
    "T33n1716_005:0740a19": "乳。實相智譬之以毒，毒有殞命之能，此智",
    "T33n1716_005:0740a20": "有破無明之力。久遠劫來，說實相毒，置於",
    "T33n1716_005:0740a21": "凡夫心乳，毒慧開發，不可為定，或於初味",
    "T33n1716_005:0740a22": "發，或於後味發，不得次第往判，故言置毒",
    "T33n1716_005:0740a23": "乳中，乃至醍醐，遍五味中，悉有殺義。若眾",
    "T33n1716_005:0740a24": "生始於凡地，得聞《華嚴》，即便見理，入佛慧",
    "T33n1716_005:0740a25": "者，此是血乳殺人。若先得十住，今《華嚴》得",
    "T33n1716_005:0740a26": "悟，即是酪中殺人。十行悟者，是生蘇殺人。",
    "T33n1716_005:0740a27": "十迴向悟者，是熟蘇殺人。諸地更悟，是醍醐",
    "T33n1716_005:0740a28": "中殺人。若過去，先是圓教中假名、相似之位，",
    "T33n1716_005:0740a29": "今聞《華嚴》得悟者，亦是乳中殺人，亦是酪、",
    "T33n1716_005:0740b01": "生熟等蘇中殺人。若先是諸住、諸行等位，今",
    "T33n1716_005:0740b02": "更聞《華嚴》，得增道損生，即是於醍醐中殺",
    "T33n1716_005:0740b03": "人(云云)。若歷三藏教中，凡夫及方便位，及菩",
    "T33n1716_005:0740b04": "薩位，聞三藏教，於中即能密見中道，即是",
    "T33n1716_005:0740b05": "乳中殺人。若四果位，密見中道，即是酪中殺",
    "T33n1716_005:0740b06": "人。顯露教中，無此事也。若通教中，凡夫及",
    "T33n1716_005:0740b07": "三乘方便位，若聞通教密見佛性，即是乳",
    "T33n1716_005:0740b08": "中殺人。若入位者，祕密而去，即是酪中殺",
    "T33n1716_005:0740b09": "人。若菩薩道種智中去，即是生蘇殺人。九",
    "T33n1716_005:0740b10": "地中去，即是熟蘇殺人。十地中去，即是醍醐",
    "T33n1716_005:0740b11": "中殺人。通教聲聞，但有祕密中殺人，無顯",
    "T33n1716_005:0740b12": "露不定殺也。若歷別教中，十信聞教去，即",
    "T33n1716_005:0740b13": "是乳中殺人。三十心中去，即是酪殺人，生",
    "T33n1716_005:0740b14": "蘇熟蘇等殺人。登地去，即是醍醐殺人也。",
    "T33n1716_005:0740b15": "若圓教中，發始聞經即破無明、見佛性，是",
    "T33n1716_005:0740b16": "乳中殺人。六根清淨去，是酪生熟蘇等殺",
    "T33n1716_005:0740b17": "人。若初住去，是醍醐殺人。若有行人，歷諸",
    "T33n1716_005:0740b18": "教四譬五味過已，方得入圓教醍醐中殺人",
    "T33n1716_005:0740b19": "者，此是破三顯一，相形待為妙。若置毒乳",
    "T33n1716_005:0740b20": "中，味味悉殺人者，此是開權顯實，於一切",
    "T33n1716_005:0740b21": "法中即見中道。故文云：「汝等所行，是菩薩",
    "T33n1716_005:0740b22": "道。」不須更改途易轍而求真實，即麁見",
    "T33n1716_005:0740b23": "妙，故以置毒為喻。諸經悉有祕密置毒之",
    "T33n1716_005:0740b24": "妙，而未有顯露歷味入妙，亦無顯露決麁",
    "T33n1716_005:0740b25": "即妙。至此《法華》方有二意。同乘寶乘，皆開",
    "T33n1716_005:0740b26": "佛知見，顯露事彰，是故獨稱為妙，其意在",
    "T33n1716_005:0740b27": "此。次第入妙、開麁即妙，各有兩意：按位開",
    "T33n1716_005:0740b28": "入、有增進開入。若言決了聲聞法，是諸經",
    "T33n1716_005:0740b29": "之王，聞已諦思惟，得近無上道，即是按位顯",
    "T33n1716_005:0740c01": "妙。增道損生，即是升進入妙。故《法華》獨稱",
    "T33n1716_005:0740c02": "妙也。十、明妙位始終者，真如法中無詮次，",
    "T33n1716_005:0740c03": "無一地、二地，法性平等，常自寂然，豈應分",
    "T33n1716_005:0740c04": "別初後始終？良由平等大慧，觀於法界無",
    "T33n1716_005:0740c05": "有若干，能破若干無明，顯出無若干智慧。",
    "T33n1716_005:0740c06": "約此智慧，無始而始，即是初阿；無終而終，即",
    "T33n1716_005:0740c07": "是後茶；無中而論中，即是四十心。雖復差",
    "T33n1716_005:0740c08": "別，則無差別，故名不思議位也。如下文云：",
    "T33n1716_005:0740c09": "「聲聞、緣覺如竹林，新發、不退菩薩等，皆不能",
    "T33n1716_005:0740c10": "知，除諸菩薩眾信力堅固者。」聲聞、緣覺所",
    "T33n1716_005:0740c11": "不能知，此簡三藏、通教兩種二乘也。三藏",
    "T33n1716_005:0740c12": "菩薩，緣真不及聲聞，聲聞尚不知，此菩薩",
    "T33n1716_005:0740c13": "那得知？通教菩薩入真之智，與二乘不殊，",
    "T33n1716_005:0740c14": "二乘不知，彼菩薩亦不知。今標二乘不知，",
    "T33n1716_005:0740c15": "兩處菩薩亦不能測。發心不知，即指別教",
    "T33n1716_005:0740c16": "十信；不退不能知，即指別教三十心。十住，",
    "T33n1716_005:0740c17": "位不退。十行，行不退。十迴向，念不退。此三不",
    "T33n1716_005:0740c18": "退皆不能知。三藏中不退，尚不及二乘；通",
    "T33n1716_005:0740c19": "教中不退，止等二乘，二乘不知，豈重舉菩",
    "T33n1716_005:0740c20": "薩？今標發心不退者，則擬別教中人也。信",
    "T33n1716_005:0740c21": "力者，是假名位。堅固者，是鐵輪位。如此等位，",
    "T33n1716_005:0740c22": "聞經即解，故得為妙，似位之始也。初開佛",
    "T33n1716_005:0740c23": "知見，乘是寶乘，遊於東方，即是真位之始",
    "T33n1716_005:0740c24": "也。三方是中位，直至道場，過茶無字可說，",
    "T33n1716_005:0740c25": "即是終位也。如此諸位，乘何等乘？乘有三",
    "T33n1716_005:0740c26": "種：謂教、行、證。若言是乘，從三界出，到薩婆",
    "T33n1716_005:0740c27": "若中住。住有二義：一、取證故住，即通教意",
    "T33n1716_005:0740c28": "也。二、所乘極故住，即別、圓意也。初心憑教所",
    "T33n1716_005:0740c29": "詮，信教立行，得出三界。無明未破，未有",
    "T33n1716_005:0741a01": "所證，故不見真。但乘教乘，來至此耳。我",
    "T33n1716_005:0741a02": "圓教中，其誰是耶？謂五品弟子，能善發大心，",
    "T33n1716_005:0741a03": "長別三界苦輪海，即其人也。教乘既息，證乘",
    "T33n1716_005:0741a04": "未及，以似解慧，進修眾行，則以行為乘，",
    "T33n1716_005:0741a05": "從方便三界中出，到初住薩婆若中住。我",
    "T33n1716_005:0741a06": "圓教中，其誰是耶？謂十信心六根淨者，即其",
    "T33n1716_005:0741a07": "人也。初住乃至等覺，更增道損生者，此以證",
    "T33n1716_005:0741a08": "為乘，從因緣三界乃至無後三界中出，到",
    "T33n1716_005:0741a09": "妙覺中，過茶無字可說，故言到薩婆若中",
    "T33n1716_005:0741a10": "住。前來諸乘，猶有上法，不得稱住。茶無上",
    "T33n1716_005:0741a11": "法，是故言住。住無住處，即妙位之終。復次，",
    "T33n1716_005:0741a12": "別教十住破見思，是行三百由旬，十行破",
    "T33n1716_005:0741a13": "塵沙為四百，十迴向伏無明為五百。十地",
    "T33n1716_005:0741a14": "斷無明，此分見中道，即為寶所也。圓教六",
    "T33n1716_005:0741a15": "根清淨時，是行四百。破無明入初住，是行",
    "T33n1716_005:0741a16": "五百。二乘聞經，破無明惑，開佛知見，得記",
    "T33n1716_005:0741a17": "作佛者，即是決了諸麁位，過五百由旬，來",
    "T33n1716_005:0741a18": "入初住。即是妙位之始，得於證乘，遊於東",
    "T33n1716_005:0741a19": "方也。若至本門中增道損生，更乘證乘，遊",
    "T33n1716_005:0741a20": "於南方，是進入十行位也。西方是進入十",
    "T33n1716_005:0741a21": "迴向。北方是進入十地也。又如文云：「說是",
    "T33n1716_005:0741a22": "如來壽命長遠時，六百八十萬億那由他恒",
    "T33n1716_005:0741a23": "河沙人得無生法忍」，即是十住。「復千倍菩",
    "T33n1716_005:0741a24": "薩，得聞持陀羅尼」，即十行。「復有一世界微",
    "T33n1716_005:0741a25": "塵數菩薩，得樂說辯才」，即十迴向。「復有一",
    "T33n1716_005:0741a26": "世界微塵數，得旋陀羅尼」，即初地。「三千大千",
    "T33n1716_005:0741a27": "微塵，得不退」，即二地。「二千國土微塵，能轉",
    "T33n1716_005:0741a28": "清淨法輪」，即三地。「小千國土微塵，八生當",
    "T33n1716_005:0741a29": "得菩提」，即四地。七生當得，即五地。六生當",
    "T33n1716_005:0741b01": "得，即六地。五生當得，即七地。「四生當得」，即",
    "T33n1716_005:0741b02": "八地。「三生當得」，即九地「二生當得」，即十地。「一",
    "T33n1716_005:0741b03": "生當得」，即等覺。過此一生，即是過茶無字，",
    "T33n1716_005:0741b04": "即是妙覺地，妙位之終也。將前列位中，引",
    "T33n1716_005:0741b05": "《法華經》文，入此中共作一科者，即不煩",
    "T33n1716_005:0741b06": "也。",
    "T33n1716_005:0741b07": "○第五、三法妙者，斯乃妙位所住之法也。言",
    "T33n1716_005:0741b08": "三法者，即三軌也。軌名軌範，還是三法可",
    "T33n1716_005:0741b09": "軌範耳。此即七意：一、總明三軌。二、歷別明",
    "T33n1716_005:0741b10": "三軌。三、判麁妙。四、開麁顯妙。五、明始終。六、",
    "T33n1716_005:0741b11": "類三法。七、悉檀料簡。一、總明三軌者：一、真",
    "T33n1716_005:0741b12": "性軌。二、觀照軌。三、資成軌。名雖有三，秖是",
    "T33n1716_005:0741b13": "一大乘法也。經曰：「十方諦求，更無餘乘，唯一",
    "T33n1716_005:0741b14": "佛乘」。一佛乘即具三法，亦名第一義諦，亦",
    "T33n1716_005:0741b15": "名第一義空，亦名如來藏。此三不定三，三",
    "T33n1716_005:0741b16": "而論一。一不定一，一而論三，不可思議，不",
    "T33n1716_005:0741b17": "並不別，伊字、天目。故《大經》云：「佛性者，亦一、非",
    "T33n1716_005:0741b18": "一、非一非非一。亦一者，一切眾生悉一乘",
    "T33n1716_005:0741b19": "故。」此語第一義諦。「非一者，如是數法故。」此",
    "T33n1716_005:0741b20": "語如來藏。「非一非非一，數、非數法，不決定",
    "T33n1716_005:0741b21": "故。」此語第一義空。而皆稱亦者，鄭重也。秖",
    "T33n1716_005:0741b22": "是一法，亦名三耳。故不可單取，不可複取，",
    "T33n1716_005:0741b23": "不縱不橫，而三而一。前明諸諦，若開、若合，若",
    "T33n1716_005:0741b24": "麁、若妙等，已是真性軌相也。前明諸智，若開、",
    "T33n1716_005:0741b25": "若合，若麁、若妙，是觀照軌相也。前明諸行，若",
    "T33n1716_005:0741b26": "開、若合，若麁、若妙，已是資成軌相也。前明諸",
    "T33n1716_005:0741b27": "位，秖是修此三法所證之果耳。若然，何以",
    "T33n1716_005:0741b28": "重說？重說有三義：一者、前境、智、行，是因中所",
    "T33n1716_005:0741b29": "乘之三軌。今明乘是大乘，已至道場，證果",
    "T33n1716_005:0741c01": "所住之三軌也。二者、前作境、智等名別說，今",
    "T33n1716_005:0741c02": "作法名合說。三者、前直爾散說，不論本末。",
    "T33n1716_005:0741c03": "今遠論其本，即是性德三軌，亦名如來之",
    "T33n1716_005:0741c04": "藏；極論其末，即是修德三軌，亦名祕密藏。",
    "T33n1716_005:0741c05": "本末含藏一切諸法。從性德之三法，起名",
    "T33n1716_005:0741c06": "字之三法；因名字之三法，修觀行之三法；",
    "T33n1716_005:0741c07": "因觀行之三法，發相似之三法；乃至分證之",
    "T33n1716_005:0741c08": "三法，究竟之三法。自成三法化他三法，為是",
    "T33n1716_005:0741c09": "義故，宜應重說也。私謂一句即三句，三句",
    "T33n1716_005:0741c10": "即一句，名圓佛乘。記中既從如來藏一句",
    "T33n1716_005:0741c11": "出諸方便，此乃別判，例應通開。非一者，數法",
    "T33n1716_005:0741c12": "故。指此為如來藏，開出三藏中三乘事相",
    "T33n1716_005:0741c13": "方便。非一非非一，不決定故。指此一句，為",
    "T33n1716_005:0741c14": "第一義空，開出通教三人即事而真。亦一",
    "T33n1716_005:0741c15": "者，一切眾生悉一乘故。指此一句，為第一",
    "T33n1716_005:0741c16": "義諦，開出別教獨菩薩乘。此諸方便，悉從圓",
    "T33n1716_005:0741c17": "出。故經言：「於一佛乘，分別說三。」即此義也。",
    "T33n1716_005:0741c18": "二、歷別明三法者，先須識如來開、合方便，",
    "T33n1716_005:0741c19": "然後乃解總攬三法為一大乘也。佛從何",
    "T33n1716_005:0741c20": "法開諸權乘？如《大經》明佛性非一，如是數",
    "T33n1716_005:0741c21": "法，說三乘故。當知，諸乘數法，為如來藏所",
    "T33n1716_005:0741c22": "攝。佛於此藏，開出聲聞、緣覺，及諸菩薩通、",
    "T33n1716_005:0741c23": "別等乘。何者？諸乘既是方便，如來藏又是事，",
    "T33n1716_005:0741c24": "從事出方便，故言諸權為如來藏攝耳。又",
    "T33n1716_005:0741c25": "依經故，《大經》云：「聲聞僧者，名有為僧。」又云：",
    "T33n1716_005:0741c26": "「六波羅蜜福德莊嚴。」又云：「聲聞之人，定力多",
    "T33n1716_005:0741c27": "故，不見佛性。」當知，定力即是福德，福德秖",
    "T33n1716_005:0741c28": "是有為。《勝鬘》稱為有漏。例如：界內見、思未",
    "T33n1716_005:0741c29": "破，為有起作，故名有為；取理不當，故名",
    "T33n1716_005:0742a01": "有漏；非智慧法，故名福德。今以下望上，亦",
    "T33n1716_005:0742a02": "應如是。二乘未破變易，猶是有為；無明未",
    "T33n1716_005:0742a03": "脫，故言有漏；非中道智，故名福德。以是故",
    "T33n1716_005:0742a04": "知，方便諸乘悉為資成所攝，皆從大乘一",
    "T33n1716_005:0742a05": "句偏出，非究竟法，故云「於一佛乘，分別說",
    "T33n1716_005:0742a06": "三。」即此意也。亦是於一佛乘，分別說五；亦",
    "T33n1716_005:0742a07": "是分別說七；亦是分別說九。若依此釋，如",
    "T33n1716_005:0742a08": "來藏句，開出種種方便、諸權乘法也。次、歷",
    "T33n1716_005:0742a09": "四教各論三法者，三藏中，以無為智慧，名",
    "T33n1716_005:0742a10": "觀照軌。正為乘體，助道成乘具，名資成軌。",
    "T33n1716_005:0742a11": "正、助之乘，斷惑入真，真是真性軌。教來詮",
    "T33n1716_005:0742a12": "此，故以教為乘也。緣覺亦爾，菩薩以無常",
    "T33n1716_005:0742a13": "觀為觀照；功德肥為資成；坐道場斷結、見",
    "T33n1716_005:0742a14": "真為真性。此教詮真，乘是教乘，從三界中",
    "T33n1716_005:0742a15": "出，到薩婆若中住，言教已盡，故無教乘。真",
    "T33n1716_005:0742a16": "不能運，故證非乘，故有索車之意(云云)。二、",
    "T33n1716_005:0742a17": "通教，以真性軌為乘體。何以故？即色是空，",
    "T33n1716_005:0742a18": "事中有理，此理即真，故為乘體。以即空慧",
    "T33n1716_005:0742a19": "為觀照，眾行為資成。此教詮真，乘是教乘，",
    "T33n1716_005:0742a20": "從三界出，到薩婆若中住。菩薩出三界已，",
    "T33n1716_005:0742a21": "用行為乘，淨佛國土，教化眾生，乃至道場，",
    "T33n1716_005:0742a22": "乃可名住。亦是有教無人。無誰住者，亦是",
    "T33n1716_005:0742a23": "教謝證寂，無復運義，亦有索車之意(云云)。三、",
    "T33n1716_005:0742a24": "明別教三法者，以緣修觀照為乘體，諸行",
    "T33n1716_005:0742a25": "是資成，以此二法為緣修智慧。慧能破惑",
    "T33n1716_005:0742a26": "顯理，理不能破惑，理若破惑，一切眾生悉",
    "T33n1716_005:0742a27": "具理性，何故不破？若得此慧，則能破惑，故",
    "T33n1716_005:0742a28": "用智為乘體。故《大經》云：「無為無漏，名菩薩",
    "T33n1716_005:0742a29": "僧。即是一地、二地，乃至十地智慧，名智慧莊",
    "T33n1716_005:0742b01": "嚴。」以此智慧運通十地，故為乘體。然《攝大",
    "T33n1716_005:0742b02": "乘》明三種乘：理乘、隨乘、得乘。理者，即是道前",
    "T33n1716_005:0742b03": "真如。隨者，即是觀真如，慧隨順於境。得者，",
    "T33n1716_005:0742b04": "一切行願熏習，熏無分別智，契無分別境，",
    "T33n1716_005:0742b05": "與真如相應。此三意，一往乃同於三軌，而",
    "T33n1716_005:0742b06": "前後未融。何者？九識是道後真如，真如無事，",
    "T33n1716_005:0742b07": "智行根本種子皆在梨耶識中熏習成就，",
    "T33n1716_005:0742b08": "得無分別智光，成真實性。是則理乘本有，",
    "T33n1716_005:0742b09": "隨得今有，道後真如方能化物。此豈非縱",
    "T33n1716_005:0742b10": "義？若三乘悉為黎耶所攝，又是橫義，又濫",
    "T33n1716_005:0742b11": "冥初生覺。既縱既橫，與真伊相乖。元夫如",
    "T33n1716_005:0742b12": "來初出，便欲說實；為不堪者，先以無常遣",
    "T33n1716_005:0742b13": "倒，次用空淨蕩著，次用歷別起心，然後",
    "T33n1716_005:0742b14": "方明常樂我淨。龍樹作論，申佛此意，以不",
    "T33n1716_005:0742b15": "可得空洗蕩封著，習應一切法空，是名與",
    "T33n1716_005:0742b16": "般若相應。此空豈不空於無明？無明若空，",
    "T33n1716_005:0742b17": "種子安在？淨諸法已，點空說法，結四句相。",
    "T33n1716_005:0742b18": "此語虛玄，亦無住著。如病除已，乃可進食，",
    "T33n1716_005:0742b19": "食亦消化。那得發頭據阿黎耶出一切法？",
    "T33n1716_005:0742b20": "本之見慢，全自未降，封此新文，若長氷添",
    "T33n1716_005:0742b21": "水。故知，彼論非逗末代重著眾生，乃是界",
    "T33n1716_005:0742b22": "外一途法門耳。又，阿黎耶若具一切法者，",
    "T33n1716_005:0742b23": "那得不具道後真如？若言具者，那言真如",
    "T33n1716_005:0742b24": "非第八識？恐此猶是方便，從如來藏中開",
    "T33n1716_005:0742b25": "出耳。若執方便，巨妨真實。若是實者，執之",
    "T33n1716_005:0742b26": "又成語見，多含兒蘇，恐將夭命(云云)。若能善",
    "T33n1716_005:0742b27": "解破立之意，於諸經論，淨無滯著也。四、明",
    "T33n1716_005:0742b28": "圓教三法者，以真性軌為乘體。不偽名真，",
    "T33n1716_005:0742b29": "不改名性，即正因常住，諸佛所師，謂此法",
    "T33n1716_005:0742c01": "也。一切眾生亦悉一乘，眾生即涅槃相，不",
    "T33n1716_005:0742c02": "可復滅；涅槃即生死，無滅不生。故《大品》云：",
    "T33n1716_005:0742c03": "「是乘不動、不出。」即此乘也。觀照者，秖點真",
    "T33n1716_005:0742c04": "性，寂而常照，便是觀照，即是第一義空。資成",
    "T33n1716_005:0742c05": "者，秖點真性法界，含藏諸行，無量眾具，即",
    "T33n1716_005:0742c06": "如來藏。三法不一異，如點如意珠中論光、",
    "T33n1716_005:0742c07": "論寶，光、寶不與珠一，不與珠異，不縱不",
    "T33n1716_005:0742c08": "橫。三法亦如是，亦一、亦非一，亦非一非非",
    "T33n1716_005:0742c09": "一，不可思議之三法也。若迷此三法，即成",
    "T33n1716_005:0742c10": "三障：一者、界內、界外塵沙，障如來藏。二者、通",
    "T33n1716_005:0742c11": "別見思，障第一義空。三者、根本無明，障第一",
    "T33n1716_005:0742c12": "義理。若即塵沙障達無量法門者，即資成",
    "T33n1716_005:0742c13": "軌得顯。若即見思障達第一義空者，觀照",
    "T33n1716_005:0742c14": "軌得顯。若即無明障達第一義諦者，真性",
    "T33n1716_005:0742c15": "軌得顯。真性軌得顯，名為法身。觀照得顯，",
    "T33n1716_005:0742c16": "名為般若。資成得顯，名為解脫。此兩即是",
    "T33n1716_005:0742c17": "定慧莊嚴，莊嚴法身。法身是乘體，定慧是眾",
    "T33n1716_005:0742c18": "具。下文云：「其車高廣，眾寶莊校。」是名圓教行",
    "T33n1716_005:0742c19": "人所乘之乘，到薩婆若，過茶無字可說。無",
    "T33n1716_005:0742c20": "字可說，亦應無乘可運。若自行運畢，乘義",
    "T33n1716_005:0742c21": "則休。若權化未畢，運他不休。故文云：「佛自",
    "T33n1716_005:0742c22": "住大乘，如其所得法，定慧力莊嚴，以此度",
    "T33n1716_005:0742c23": "眾生。」即其義也。譬如御者，運車達到，猶名",
    "T33n1716_005:0742c24": "為車。果乘亦爾，猶名為運。復次，何必一向",
    "T33n1716_005:0742c25": "以運義釋乘？若取真性，不動、不出，則非運",
    "T33n1716_005:0742c26": "非不運。若取觀照、資成，能動、能出，則名為",
    "T33n1716_005:0742c27": "運。秖動出即不動出；即不動出是動出。即",
    "T33n1716_005:0742c28": "用而論體，動出是不動出；即體而論用，即",
    "T33n1716_005:0742c29": "不動出是動出。體用不二而二耳。例如：轉、不",
    "T33n1716_005:0743a01": "轉，皆阿鞞跋致；動、不動，皆是毘尼。以是義",
    "T33n1716_005:0743a02": "故，發趣、不發趣，皆名為乘也(云云)。三、明麁妙",
    "T33n1716_005:0743a03": "者，三藏於有為福德，論三法為乘。四念處",
    "T33n1716_005:0743a04": "是聞慧，乘於教乘，到四善根。四善根乘於行",
    "T33n1716_005:0743a05": "乘，到見諦。見諦乘於證乘，到無學。既是權",
    "T33n1716_005:0743a06": "法，出三界外，以真為證。證則不運、不見實",
    "T33n1716_005:0743a07": "乘。嗚呼自責，欲問世尊，為失、為不失？即此",
    "T33n1716_005:0743a08": "意也。半字漸引，非究竟義，是故三法皆麁也。",
    "T33n1716_005:0743a09": "通教即空慧，三法為乘巧，餘意大同。乾慧地",
    "T33n1716_005:0743a10": "乘於教乘，性地乘於行乘，八人見地乘於",
    "T33n1716_005:0743a11": "證乘。此亦偏說，是故為麁。別教以資成資",
    "T33n1716_005:0743a12": "於觀照，觀照開於真性，三法為乘。十信乘",
    "T33n1716_005:0743a13": "教、十住乘行、十地乘證，到妙覺薩婆若中",
    "T33n1716_005:0743a14": "住。緣，修成即謝，唯真修在。若爾，資成在前，",
    "T33n1716_005:0743a15": "觀照居次，真性在後。此三豎別，縱非大乘，",
    "T33n1716_005:0743a16": "此三並異，橫非大乘，是方便法，是故為麁",
    "T33n1716_005:0743a17": "也。圓教點實相為第一義空，名空為縱。第",
    "T33n1716_005:0743a18": "一義空即是實相，實相不縱，此空豈縱？點",
    "T33n1716_005:0743a19": "實相為如來藏，名之為橫。如來藏即實相，",
    "T33n1716_005:0743a20": "實相不橫，此藏豈橫？故不可以縱思、不可",
    "T33n1716_005:0743a21": "以橫思，故名不可思議法，即是妙也。秖點",
    "T33n1716_005:0743a22": "空、藏為實相，空縱、藏橫，實相那不縱橫？秖",
    "T33n1716_005:0743a23": "點空為如來藏，空既不橫，藏那得橫？點如",
    "T33n1716_005:0743a24": "來藏為空，藏既不縱，空那得縱？點實相為",
    "T33n1716_005:0743a25": "空、藏，實相非縱非橫，空、藏亦非縱非橫，宛",
    "T33n1716_005:0743a26": "轉相即，不可思議，故名為妙。秖點如來藏",
    "T33n1716_005:0743a27": "為廣，點第一義空為高，故言其車高廣。如",
    "T33n1716_005:0743a28": "來藏即實相，故其車非廣。第一義空即實相，",
    "T33n1716_005:0743a29": "故其車非高。秖實相是空，那得非高？秖實相",
    "T33n1716_005:0743b01": "是如來藏，那得非廣？又點實相為如來藏，",
    "T33n1716_005:0743b02": "故言眾寶莊校，又多僕從而侍衛之。點實",
    "T33n1716_005:0743b03": "相為第一義空，故言有大白牛，肥壯多力，",
    "T33n1716_005:0743b04": "行步平正，其疾如風，智慧無染，名為白。能",
    "T33n1716_005:0743b05": "破惑，故名多力。中道慧，名平正。入無功用，",
    "T33n1716_005:0743b06": "故其疾如風。不思議三法，共成大車，豈有",
    "T33n1716_005:0743b07": "縱橫並別之異？如是教乘，不縱不橫，五品所",
    "T33n1716_005:0743b08": "乘，到於似解。如是行乘，不縱不橫，似解所乘，",
    "T33n1716_005:0743b09": "到於十住。如是證乘，不縱不橫，十住所乘，",
    "T33n1716_005:0743b10": "到於妙覺薩婆若中住，故名妙乘。又云：「是",
    "T33n1716_005:0743b11": "乘微妙，清淨第一。」故瓦官建講，人夢聽者駕",
    "T33n1716_005:0743b12": "乘闐門而出；彼處建講，人夢黃衣滿路。以",
    "T33n1716_005:0743b13": "相則之，邪正明矣！若將此麁妙等乘，約五",
    "T33n1716_005:0743b14": "味者，乳教一麁一妙。酪教一麁。生蘇三麁一",
    "T33n1716_005:0743b15": "妙。熟蘇二麁一妙。眾經悉帶縱橫方便，說",
    "T33n1716_005:0743b16": "不縱、不橫之真實，故言為麁。今經正直捨方",
    "T33n1716_005:0743b17": "便，故加之以妙(云云)。四、開麁顯妙者，約《大",
    "T33n1716_005:0743b18": "經》三句也。經言：「佛性亦一」者，一切眾生悉一",
    "T33n1716_005:0743b19": "乘故。此是不動、不出之一乘，故具足三法，不",
    "T33n1716_005:0743b20": "縱、不橫。夫有心者皆備此理，而其家大小都",
    "T33n1716_005:0743b21": "無知者，是故為麁。今示眾生諸覺寶藏，耘",
    "T33n1716_005:0743b22": "除草穢，開顯藏金。一切無礙人，一道出生死。",
    "T33n1716_005:0743b23": "十方諦求，更無餘乘，唯一佛乘，是故為妙。",
    "T33n1716_005:0743b24": "經言：「佛性亦非一非非一。」數、非數法，不決",
    "T33n1716_005:0743b25": "定故。若執緣修智慧，定能顯理；慧自非理，",
    "T33n1716_005:0743b26": "則照用不明，不見佛性，是故為麁。今開定",
    "T33n1716_005:0743b27": "執之慧，即不決定慧，即慧而理、即理而慧，",
    "T33n1716_005:0743b28": "不執著數，定三定一，不著非數，非三非一，",
    "T33n1716_005:0743b29": "如此乃名無著妙慧。能破一切定相及不定",
    "T33n1716_005:0743c01": "相，亦無能破、所破。如輪王能破能安，如日",
    "T33n1716_005:0743c02": "除闇生物，如醫除膜養珠，即是大乘不縱",
    "T33n1716_005:0743c03": "不橫之妙慧也。經言：「佛性亦非一」說三乘",
    "T33n1716_005:0743c04": "故。即是三乘、五乘、七乘等諸方便乘。若住諸",
    "T33n1716_005:0743c05": "乘，但是事善，及以偏真，通入處近，是故為麁。",
    "T33n1716_005:0743c06": "今若決了諸乘即是如來藏，藏名佛性。從",
    "T33n1716_005:0743c07": "人天善乃至別乘，皆不動本法，即是於妙。",
    "T33n1716_005:0743c08": "當知，三句攝一切法，無非佛性，悉皆是",
    "T33n1716_005:0743c09": "妙。無麁可待，即絕待妙也。五、明始終者，不",
    "T33n1716_005:0743c10": "取五品教乘為始，乃取凡地一念之心，具",
    "T33n1716_005:0743c11": "十法界、十種相性，為三法之始。何者？十種相",
    "T33n1716_005:0743c12": "性秖是三軌。如是體即真性軌；如是性，性以",
    "T33n1716_005:0743c13": "據內，即是觀照軌；如是相者，相以據外，即",
    "T33n1716_005:0743c14": "是福德，是資成軌。力者是了因，是觀照軌；作",
    "T33n1716_005:0743c15": "者是萬行精勤，即是資成；因者是習因，屬觀",
    "T33n1716_005:0743c16": "照。緣者是報因，屬資成；果者是習果，屬觀",
    "T33n1716_005:0743c17": "照；報者是習報，屬資成。本末等者，空等，即觀",
    "T33n1716_005:0743c18": "照；假等即資成；中等即真性。直就一界十",
    "T33n1716_005:0743c19": "如論於三軌。今但明凡心一念，即皆具十",
    "T33n1716_005:0743c20": "法界，一一界悉有煩惱性相、惡業性相、苦道",
    "T33n1716_005:0743c21": "性相。若有無明煩惱性相，即是智慧觀照性",
    "T33n1716_005:0743c22": "相。何者？以迷明故起無明。若解無明，即是",
    "T33n1716_005:0743c23": "於明。《大經》云：「無明轉，即變為明。」《淨名》云：「無",
    "T33n1716_005:0743c24": "明即是明。」當知，不離無明而有於明，如",
    "T33n1716_005:0743c25": "氷是水，如水是氷。又凡夫心，一念即具十",
    "T33n1716_005:0743c26": "界，悉有惡業性相，秖惡性相即善性相，由",
    "T33n1716_005:0743c27": "惡有善，離惡無善，翻於諸惡，即善資成。",
    "T33n1716_005:0743c28": "如竹中有火性，未即是火事，故有而不燒，",
    "T33n1716_005:0743c29": "遇緣事成，即能燒物。惡即善性，未即是事。",
    "T33n1716_005:0744a01": "遇緣成事，即能翻惡。如竹有火，火出還燒",
    "T33n1716_005:0744a02": "竹。惡中有善，善成還破惡。故即惡性相是",
    "T33n1716_005:0744a03": "善性相也。凡夫一念，皆有十界識、名色等苦",
    "T33n1716_005:0744a04": "道性相。迷此苦道，生死浩然，此是迷法身",
    "T33n1716_005:0744a05": "為苦道，不離苦道別有法身。如迷南為",
    "T33n1716_005:0744a06": "北，無別南也。若悟生死，即是法身，故云：苦",
    "T33n1716_005:0744a07": "道性相即是法身性相也。夫有心者，皆有",
    "T33n1716_005:0744a08": "三道性相，即是三軌性相。故《淨名》云：「煩惱之",
    "T33n1716_005:0744a09": "儔，為如來種。」此之謂也。若言如是力、如是",
    "T33n1716_005:0744a10": "作者，菩提心發也，即是真性等萌動。如是因",
    "T33n1716_005:0744a11": "者，即是觀照萌動。如是緣者，即是資成萌動。",
    "T33n1716_005:0744a12": "如是果者，由觀照萌動，成習因，感得般若",
    "T33n1716_005:0744a13": "習果滿也。如是報者，由資成萌動，為緣因，",
    "T33n1716_005:0744a14": "感得解脫報果滿也。果報滿故，法身亦滿，是",
    "T33n1716_005:0744a15": "為三德究竟滿，名祕密藏。本末等者，性德",
    "T33n1716_005:0744a16": "三軌，冥伏不縱、不橫；修德三軌，彰顯不縱、不",
    "T33n1716_005:0744a17": "橫。冥伏如等、數等、妙等；彰顯如等、數等、妙等，",
    "T33n1716_005:0744a18": "故言等也。亦是空等、假等、中等(云云)。六、類通",
    "T33n1716_005:0744a19": "三法者，前以三軌之法，從始以至終，即是",
    "T33n1716_005:0744a20": "豎通無礙。今欲橫通諸法，悉使無礙，類通",
    "T33n1716_005:0744a21": "諸三法。何者？赴緣名異，得意義同，粗通十",
    "T33n1716_005:0744a22": "條，餘者可領。三道、三識、三佛性、三般若、三菩",
    "T33n1716_005:0744a23": "提、三大乘、三身、三涅槃、三寶、三德。諸三法無",
    "T33n1716_005:0744a24": "量，止用十者，舉其大要，明始終耳。三道輪",
    "T33n1716_005:0744a25": "迴，生死本法，故為初。若欲逆生死流，須解",
    "T33n1716_005:0744a26": "三識、知三佛性、起三智慧、發三菩提心、行",
    "T33n1716_005:0744a27": "三大乘、證三身、成三涅槃，是三寶，利益一",
    "T33n1716_005:0744a28": "切，化緣盡，入於三德，住祕密藏(云云)。一、類通",
    "T33n1716_005:0744a29": "三道者：真性軌即苦道；觀照軌即煩惱道；資",
    "T33n1716_005:0744b01": "成軌即業道。苦道即真性者，下文云：「世間相",
    "T33n1716_005:0744b02": "常住」，豈不即彼生死而是法身耶？煩惱即觀",
    "T33n1716_005:0744b03": "照，觀照本照惑，無惑則無照，一切法空是",
    "T33n1716_005:0744b04": "也。文云：「諸法從本來，常自寂滅相。」即煩惱是",
    "T33n1716_005:0744b05": "觀照也。照如薪生火。文云：「於諸過去佛，若",
    "T33n1716_005:0744b06": "有聞一句，皆已成佛道。」又云：「深達罪福相，",
    "T33n1716_005:0744b07": "遍照於十方。」即是聞於體達煩惱之妙句",
    "T33n1716_005:0744b08": "也。資成即業道者，惡是善資，無惡亦無善。文",
    "T33n1716_005:0744b09": "云：「惡鬼入其心，罵詈毀辱我，我等念佛故，",
    "T33n1716_005:0744b10": "皆當忍是事。」惡不來加，不得用念，用念",
    "T33n1716_005:0744b11": "由於惡加(云云)。又威音王佛所著法之眾，聞",
    "T33n1716_005:0744b12": "不輕言，罵詈打拍；由惡業故，還值不輕，不",
    "T33n1716_005:0744b13": "輕教化，皆得不退。又提婆達多是善知識，豈",
    "T33n1716_005:0744b14": "非惡即資成？三軌即三道，是為理性，行於",
    "T33n1716_005:0744b15": "非道，通達佛道。五品，觀行行於非道，通達",
    "T33n1716_005:0744b16": "佛道。六根清淨，相似行於非道，通達佛道。",
    "T33n1716_005:0744b17": "十住去，即分真行於非道，通達佛道。妙覺，",
    "T33n1716_005:0744b18": "究竟行於非道，通達佛道(云云)。二、類通三識",
    "T33n1716_005:0744b19": "者，菴摩羅識即真性軌；阿黎耶識即觀照軌；",
    "T33n1716_005:0744b20": "阿陀那識即資成軌。若地人明阿黎耶是真",
    "T33n1716_005:0744b21": "常淨識攝；大乘人云是無記、無明、隨眠之識，",
    "T33n1716_005:0744b22": "亦名無沒識，九識乃名淨識互諍(云云)。今例",
    "T33n1716_005:0744b23": "近況遠，如一人心復何定？為善則善識，為",
    "T33n1716_005:0744b24": "惡即惡識，不為善惡，即無記識。此三識，何",
    "T33n1716_005:0744b25": "容頓同水火？秖背善為惡，背惡為善，背",
    "T33n1716_005:0744b26": "善惡為無記。秖是一人三心耳。三識亦應",
    "T33n1716_005:0744b27": "如是，若阿黎耶中，有生死種子，熏習增長，",
    "T33n1716_005:0744b28": "即成分別識。若阿黎耶中，有智慧種子，聞熏",
    "T33n1716_005:0744b29": "習增長，即轉依成道後真如，名為淨識。若",
    "T33n1716_005:0744c01": "異此兩識，秖是阿黎耶識。此亦一法論三，",
    "T33n1716_005:0744c02": "三中論一耳。《攝論》云：「如金、土、染、淨。染譬六",
    "T33n1716_005:0744c03": "識；金譬淨識；土譬黎耶識。」明文在茲，何勞",
    "T33n1716_005:0744c04": "苦諍？下文譬如有人至親友家，醉酒而臥，",
    "T33n1716_005:0744c05": "豈非阿黎耶識？世間狂惑，分別之識起已遊",
    "T33n1716_005:0744c06": "行，以求衣食，豈非阿陀那識？聞熏種子稍起",
    "T33n1716_005:0744c07": "增長，會遇親友，示以衣珠，豈非菴摩羅識？",
    "T33n1716_005:0744c08": "菴摩羅識，名無分別智光。若黎耶中，有此智",
    "T33n1716_005:0744c09": "種子，即理性無分別智光。五品，觀行無分別",
    "T33n1716_005:0744c10": "智光。六根清淨，相似無分別智光。初住去，分",
    "T33n1716_005:0744c11": "真無分別智光。妙覺，究竟無分別智光。麁妙(云",
    "T33n1716_005:0744c12": "云)。三、類通三佛性者，真性軌即是正因性；觀",
    "T33n1716_005:0744c13": "照軌即是了因性；資成軌即是緣因性。故下",
    "T33n1716_005:0744c14": "文云：「汝實我子；我實汝父。」即正因性。又云：「我",
    "T33n1716_005:0744c15": "昔教汝無上道故，一切智願猶在不失。」智即",
    "T33n1716_005:0744c16": "了因性，願即緣因性。又云：「我不敢輕於汝",
    "T33n1716_005:0744c17": "等，汝等皆當作佛。」即正因性。「是時四眾，以",
    "T33n1716_005:0744c18": "讀誦眾經」即了因性。「修諸功德」即緣因性。",
    "T33n1716_005:0744c19": "又云：「長者諸子，若十、二十，乃至三十。」此即三",
    "T33n1716_005:0744c20": "種佛性。又云：「種種性相義，我已悉知見。」既",
    "T33n1716_005:0744c21": "言種種性，即有三種佛性也。若知三軌即",
    "T33n1716_005:0744c22": "三佛性，是名理佛性。五品，觀行見佛性。六",
    "T33n1716_005:0744c23": "根，相似見佛性。十住至等覺，分真見佛性。",
    "T33n1716_005:0744c24": "妙覺，究竟見佛性。是故稱妙(云云)。四、類通三",
    "T33n1716_005:0744c25": "般若者，真性是實相般若；觀照是觀照般若；",
    "T33n1716_005:0744c26": "資成是文字般若。具如上釋境、智、行三妙之",
    "T33n1716_005:0744c27": "相。故下文云：「止止不須說，我法妙難思。」又",
    "T33n1716_005:0744c28": "云：「是法不可示，言辭相寂滅。」即實相般若。",
    "T33n1716_005:0744c29": "「我及十方佛，乃能知是相。」「唯佛與佛，乃能究",
    "T33n1716_005:0745a01": "盡。」又云：「我所得智慧，微妙最第一。」即觀照般",
    "T33n1716_005:0745a02": "若。又云：「我常知眾生，行道不行道，隨應所",
    "T33n1716_005:0745a03": "可度，為說種種法。」若干言辭，隨宜方便，即",
    "T33n1716_005:0745a04": "是文字般若。又云：「如來知見廣大深遠。」廣大",
    "T33n1716_005:0745a05": "深遠即實相般若。如來知見稱廣大深遠，",
    "T33n1716_005:0745a06": "即觀照般若。若言方便、知見皆已具足，即文",
    "T33n1716_005:0745a07": "字般若。故知三軌亦三般若之異名耳。若三",
    "T33n1716_005:0745a08": "智在三心、屬三人，是則為麁。三智在一心",
    "T33n1716_005:0745a09": "中，不縱不橫，是則理妙。五品，觀行三般若。六",
    "T33n1716_005:0745a10": "根淨，相似三般若。四十心，分真三般若。妙覺，",
    "T33n1716_005:0745a11": "究竟三般若也。五、類通三菩提者，真性軌即",
    "T33n1716_005:0745a12": "實相菩提；觀照軌即實智菩提；資成軌方便",
    "T33n1716_005:0745a13": "菩提。故下文云：「我先不言汝等皆得阿耨三",
    "T33n1716_005:0745a14": "菩提。」「非實、非虛、非如、非異，不如三界，見於",
    "T33n1716_005:0745a15": "三界。」即實相菩提。「我成道已來，甚大久遠。」即",
    "T33n1716_005:0745a16": "實智菩提。「我說少出家，近伽耶城，得三菩",
    "T33n1716_005:0745a17": "提。」即方便菩提。若就弟子明三菩提者，「若",
    "T33n1716_005:0745a18": "我遇眾生，盡教以佛道。」即實相菩提。「安住",
    "T33n1716_005:0745a19": "實智中，我定當作佛。」又云：「佛子行道已，來",
    "T33n1716_005:0745a20": "世得作佛。」「乘是寶乘，直至道場。」即是修成",
    "T33n1716_005:0745a21": "實智菩提。授八相記，即方便菩提。不一異",
    "T33n1716_005:0745a22": "者，名之為如。不決了名麁，決了名為妙。",
    "T33n1716_005:0745a23": "一切眾生，理性菩提。五品，名字菩提。六根，相",
    "T33n1716_005:0745a24": "似菩提。四十一位，分真菩提。妙覺，究竟菩提",
    "T33n1716_005:0745a25": "(云云)。六、類通三大乘者，真性即理乘；觀照即",
    "T33n1716_005:0745a26": "隨乘；資成即得乘。故下文云：「佛自住大乘，",
    "T33n1716_005:0745a27": "如其所得法，定慧力莊嚴。」住大乘即理乘；定",
    "T33n1716_005:0745a28": "慧莊嚴即隨乘；所得法即得乘。「佛自住大乘」",
    "T33n1716_005:0745a29": "是理乘；「於道場知已」是隨乘；「導師方便說」是",
    "T33n1716_005:0745b01": "得乘。又「舍利弗！以本願故，說三乘法。」是得",
    "T33n1716_005:0745b02": "乘、隨乘。又，「是乘微妙清淨第一」是理乘。「於一",
    "T33n1716_005:0745b03": "佛乘」是理乘；「分別說三」是得乘、隨乘。不縱不",
    "T33n1716_005:0745b04": "橫妙，開麁妙、歷七位(云云)。五品，名字乘。六根，",
    "T33n1716_005:0745b05": "相似乘。四十一位，分真乘。妙覺，究竟乘(云云)。七、",
    "T33n1716_005:0745b06": "類通三身者，真性軌即法身；觀照即報身；資",
    "T33n1716_005:0745b07": "成即應身。若《新金光明》云：「依於法身，得有",
    "T33n1716_005:0745b08": "報身；依於報身，得有應身。」此即如前所明，",
    "T33n1716_005:0745b09": "依於境妙，得有智妙；依於智妙，得有行",
    "T33n1716_005:0745b10": "妙。彼文云：「佛真法身，猶如虛空，應物現形，",
    "T33n1716_005:0745b11": "如水中月。」報身即天月。此文云：「佛自住大",
    "T33n1716_005:0745b12": "乘」即是實相之身，猶如虛空。「定慧力莊嚴」慧",
    "T33n1716_005:0745b13": "如天月，定如水月。又云：「唯佛與佛，乃能究",
    "T33n1716_005:0745b14": "盡諸法實相。」即是法身。「我所得智慧，微妙最",
    "T33n1716_005:0745b15": "第一。」即是報身。「名稱普聞」即是應身。又，非生、",
    "T33n1716_005:0745b16": "現生等，是應身也。或示己身，即法身、報身。或",
    "T33n1716_005:0745b17": "示他身，即報、應。「我以相嚴身，光明照十方，為",
    "T33n1716_005:0745b18": "說實相印。」實相印即法身；照十方即應身；相",
    "T33n1716_005:0745b19": "嚴身即報身。又「深達罪福相，遍照於十方。」即",
    "T33n1716_005:0745b20": "報身；「微妙淨法身」即法身；「具相三十二」即應",
    "T33n1716_005:0745b21": "身。三軌名異，義即三身，故《普賢觀》云：「佛三種",
    "T33n1716_005:0745b22": "身，從方等生。」《法界性論》云：「水銀和真金，能",
    "T33n1716_005:0745b23": "塗諸色像，功德和法身，處處應現往。」若此",
    "T33n1716_005:0745b24": "三身不縱不橫，妙決了三身入法身妙。歷",
    "T33n1716_005:0745b25": "七位妙(云云)。八、類通三涅槃者，地人言：「但有",
    "T33n1716_005:0745b26": "性淨、方便淨。實相名為性淨涅槃；修因所成",
    "T33n1716_005:0745b27": "為方便淨涅槃。」今以理性為性淨涅槃，修",
    "T33n1716_005:0745b28": "因所成為圓淨涅槃，此則義便；薪盡火滅為",
    "T33n1716_005:0745b29": "方便淨涅槃，此文便。若將修因所成為方便",
    "T33n1716_005:0745c01": "涅槃者，以薪盡火滅為何等涅槃？故知應",
    "T33n1716_005:0745c02": "有三涅槃，三涅槃即是三軌。文云：「是法不",
    "T33n1716_005:0745c03": "可示，言辭相寂滅。」又云：「諸法從本來，常自",
    "T33n1716_005:0745c04": "寂滅相。」是性淨涅槃。又云：「皆以如來滅度",
    "T33n1716_005:0745c05": "而滅度之」即圓淨涅槃。又云：「我成佛已來，甚",
    "T33n1716_005:0745c06": "大久遠。」久修業所得，慧光照無量，亦是圓淨",
    "T33n1716_005:0745c07": "涅槃。數數唱生，處處現滅，於此夜滅度，如",
    "T33n1716_005:0745c08": "薪盡火滅，豈非方便淨涅槃？《大經》題稱「大般",
    "T33n1716_005:0745c09": "涅槃」，翻為大滅度。大者，其性廣博，即據性",
    "T33n1716_005:0745c10": "淨。度者，到於彼岸，智慧滿足，即據圓淨。滅",
    "T33n1716_005:0745c11": "者，煩惱永盡，斷德成就，即據方便淨。此三涅",
    "T33n1716_005:0745c12": "槃，即是三軌也。九、類通一體三寶者，真性即",
    "T33n1716_005:0745c13": "法寶；觀照即佛寶；資成即僧寶。故法性不動",
    "T33n1716_005:0745c14": "名不覺；佛智契理，故佛名為覺。事和、理和，故",
    "T33n1716_005:0745c15": "僧名和合。《思益》云：「知覺名為佛；知離名為",
    "T33n1716_005:0745c16": "法；知無名為僧。」此是一體三寶。故下文云：",
    "T33n1716_005:0745c17": "「佛自住大乘」佛是佛寶；大乘是法寶；「如其所",
    "T33n1716_005:0745c18": "得法，以此度眾生。」即是與理和，復與眾生",
    "T33n1716_005:0745c19": "和，即是僧寶。「世間相常住」，名法寶；「於道場知",
    "T33n1716_005:0745c20": "已」，名佛寶；「導師方便說」上與理和，下與眾",
    "T33n1716_005:0745c21": "生和，名僧寶。一體三寶，非一之一，不三之三，",
    "T33n1716_005:0745c22": "此之三一，不縱不橫，稱之為妙。歷七位(云云)。",
    "T33n1716_005:0745c23": "十、類通三德者，《大經》三德，共成大涅槃。此經",
    "T33n1716_005:0745c24": "三軌，共成大乘。彼明法身德，此云實相。彼",
    "T33n1716_005:0745c25": "云：「佛性者亦一」一切眾生悉一乘故，亦是",
    "T33n1716_005:0745c26": "指實相為一乘。彼處明般若德；此經明其",
    "T33n1716_005:0745c27": "智慧門難解難入。「我所得智慧，微妙最第一」",
    "T33n1716_005:0745c28": "乃至「決了聲聞法，是諸經之王」皆是般若。彼",
    "T33n1716_005:0745c29": "經明解脫德；此經明數數示現，現生現滅，",
    "T33n1716_005:0746a01": "隨所調伏眾生之處，自既無累，令他解脫，",
    "T33n1716_005:0746a02": "乃至收取萬善事中功德悉得證果，豈非",
    "T33n1716_005:0746a03": "解脫？二經義合，碌碌之徒，隨名異解，譬聞",
    "T33n1716_005:0746a04": "天帝，不識憍尸。唯知《涅槃》佛性之文，不見",
    "T33n1716_005:0746a05": "雙樹有一乘之旨。彼文親說佛性亦一，一即",
    "T33n1716_005:0746a06": "一乘。而人云：「此乃《涅槃》一乘是佛性，《法華》一",
    "T33n1716_005:0746a07": "乘非佛性。」若言《法華》不明佛性者，《涅槃》不",
    "T33n1716_005:0746a08": "應遙指云：「八千聲聞於法華中，得受記",
    "T33n1716_005:0746a09": "莂，如秋收冬藏，見如來性，更無所作。」而人",
    "T33n1716_005:0746a10": "云：「《涅槃》有遙指之文，此中無佛性之語。」今",
    "T33n1716_005:0746a11": "據此文：「種種性相義，而我皆已見。」既言種",
    "T33n1716_005:0746a12": "種，何獨簡於佛性耶？又，「世間相常住。於道",
    "T33n1716_005:0746a13": "場知已，導師方便說。」豈非佛性之文耶？《論》",
    "T33n1716_005:0746a14": "云：「佛性水常不輕。」知眾生有佛性。又《涅槃》",
    "T33n1716_005:0746a15": "三德為祕密藏。安置諸子祕密藏中，我亦不",
    "T33n1716_005:0746a16": "久當入其中，此即自他俱入祕密。此經云：",
    "T33n1716_005:0746a17": "「佛自住大乘，以此度眾生。終不以小乘",
    "T33n1716_005:0746a18": "濟度諸眾生，悉以如來滅度而滅度之。」如",
    "T33n1716_005:0746a19": "是自他俱入如來滅度。滅度秖是涅槃，涅槃",
    "T33n1716_005:0746a20": "秖是祕藏。《釋論》云：「《法華》為祕藏，兩經文義宛",
    "T33n1716_005:0746a21": "宛恒同。」何故諸人，苟欲抗異？若文義舛隔，",
    "T33n1716_005:0746a22": "作同想無罪，今文義本合，離之何福？但《涅",
    "T33n1716_005:0746a23": "槃》以佛性為宗，非不明一乘義；今經以",
    "T33n1716_005:0746a24": "一乘為宗，非不明佛性義。赴機異說，其義",
    "T33n1716_005:0746a25": "常通也。若三德縱橫即是麁；不縱橫即是妙。",
    "T33n1716_005:0746a26": "歷七位(云云)。七、悉檀料簡者。問：十種三法及",
    "T33n1716_005:0746a27": "餘一切皆是三軌者，唯應三軌，何意異說？答：",
    "T33n1716_005:0746a28": "眾生機宜不同，應隨機設逗，悉檀方便引接",
    "T33n1716_005:0746a29": "耳。隨俗故異，稱便宜故異，逐對治故異，",
    "T33n1716_005:0746b01": "令人入道故異。朝三暮四，撫眾狙而皆悅，",
    "T33n1716_005:0746b02": "苦塗水洗，養嬰兒以適時。善巧赴機，故方",
    "T33n1716_005:0746b03": "圓任物，譬千車而同轍，豈守一而疑諸？今",
    "T33n1716_005:0746b04": "通用四悉檀，歷十法，論妙，不妙；具說三軌，",
    "T33n1716_005:0746b05": "共成大乘。大乘之中，備有三法及一切法，",
    "T33n1716_005:0746b06": "不相混亂，即是世界悉檀。資成資發智慧，",
    "T33n1716_005:0746b07": "以生善故，是為人悉檀。觀照破惑，諸惡滅",
    "T33n1716_005:0746b08": "故，是對治悉檀。真性實理，為第一義悉檀。一",
    "T33n1716_005:0746b09": "段眾生，宜以大乘名說，得四利益也。備說",
    "T33n1716_005:0746b10": "三德為大涅槃。雖三點上下而無縱、表裏",
    "T33n1716_005:0746b11": "而無橫，一不相混，三不相離，即世界悉檀。",
    "T33n1716_005:0746b12": "善利殃釁不干，故得挺然累表，是故解脫即",
    "T33n1716_005:0746b13": "為人悉檀。般若如金剛，隨所擬皆碎，即是對",
    "T33n1716_005:0746b14": "治悉檀。法身即第一義也。一段眾生聞三德",
    "T33n1716_005:0746b15": "名，即獲四利矣！舉初、舉後、中間例然。次、明",
    "T33n1716_005:0746b16": "妙不妙。《論》云：「三悉檀是世諦，心所行處，可破",
    "T33n1716_005:0746b17": "可壞。第一義悉檀，是心不行處，諸佛聖人心",
    "T33n1716_005:0746b18": "所得法，不可破壞，即是真諦。」若然者，比四",
    "T33n1716_005:0746b19": "悉檀為二諦所攝。更有中道，復云何攝？若",
    "T33n1716_005:0746b20": "不攝中，但是藏、通之意，此悉檀為麁。今言",
    "T33n1716_005:0746b21": "俗有、真無，是隔異法，便是三悉檀心所行處，",
    "T33n1716_005:0746b22": "可破可壞。中道第一義，非有、非無，有無不",
    "T33n1716_005:0746b23": "二則無隔異，無異即真諦。前三悉檀所通，止",
    "T33n1716_005:0746b24": "至化城，化城非實，故可破可壞，可壞為麁。",
    "T33n1716_005:0746b25": "今中道無異，又通至寶所，無能過、無能滅，",
    "T33n1716_005:0746b26": "故不可壞，稱之為妙。若餘經說中道第一",
    "T33n1716_005:0746b27": "義悉檀，與此經不殊。但餘經帶阿羅漢所",
    "T33n1716_005:0746b28": "得，為第一義悉檀，故不稱妙。此經正直捨",
    "T33n1716_005:0746b29": "方便，但有圓實四悉檀，是故為妙。若不決",
    "T33n1716_005:0746c01": "三悉檀入第一義，是復為麁；若決一一悉",
    "T33n1716_005:0746c02": "檀，皆有第一義者，是則為妙。五品弟子，假",
    "T33n1716_005:0746c03": "名四悉檀。六根淨，相似四悉檀。初住至等覺，",
    "T33n1716_005:0746c04": "分真四悉檀。妙覺，究竟四悉檀，是故稱妙。此",
    "T33n1716_005:0746c05": "五番明妙，從因至果，以辨自行妙，半如意",
    "T33n1716_005:0746c06": "珠竟。"
}