{
    "T18n0906_001:0912b07": "佛頂尊勝心破地獄轉業障出三",
    "T18n0906_001:0912b08": "界祕密三身佛果三種悉地真言",
    "T18n0906_001:0912b09": "儀軌一卷",
    "T18n0906_001:0912b11": "中天竺國三藏善無畏奉　詔譯",
    "T18n0906_001:0912b12": "摩訶毘盧遮那如來金鼓說。口開舌舉震法",
    "T18n0906_001:0912b13": "界宮殿。蓮華臺藏世界諸如來出定。即以摧",
    "T18n0906_001:0912b14": "破地獄滅七遍之殃。起教菩薩說五字祕密。",
    "T18n0906_001:0912b15": "是五字者阿鑁覽唅欠。阿字金剛部主肝。鑁",
    "T18n0906_001:0912b16": "字蓮華部主肺。覽字寶部主心。唅字羯磨部",
    "T18n0906_001:0912b17": "主胃。欠字虛空部主脾。山海大地從阿字出。",
    "T18n0906_001:0912b18": "江河萬流從鑁字出。金玉珍寶日月星辰火",
    "T18n0906_001:0912b19": "珠光明從覽字成。五穀五果眾花開敷因唅",
    "T18n0906_001:0912b20": "字結也。秀香美人天長養顏色滋味端正相",
    "T18n0906_001:0912b21": "貌福德富貴從欠字莊嚴。阿字是東方阿閦",
    "T18n0906_001:0912b22": "如來。鑁字西方阿彌陀如來。覽字是南方寶",
    "T18n0906_001:0912b23": "生如來。唅字北方不空成就如來。欠字是上",
    "T18n0906_001:0912b24": "方毘盧遮那大日如來。阿字意甚深空寂之",
    "T18n0906_001:0912b25": "體。取之不可取。捨之不可捨。萬法之母。大",
    "T18n0906_001:0912b26": "灌頂王阿字是也。難信之法。小乘律師特勿",
    "T18n0906_001:0912b27": "令見此本。五部梵本四十萬言出。毘盧遮那",
    "T18n0906_001:0912b28": "經金剛頂經採集要妙。最上福田唯此五字",
    "T18n0906_001:0912b29": "真言。誦者所獲功德。不可比量不可思議不",
    "T18n0906_001:0912c01": "可說也。觀照理性令人獲福。骨體堅健永無",
    "T18n0906_001:0912c02": "災障及諸病苦。攝養長壽。鼓上書是五字。題",
    "T18n0906_001:0912c03": "字擊鼓者遠近聞其聲。熾盛布千里。苗稼洪",
    "T18n0906_001:0912c04": "潤人無災疫。是此如來體性無生觀　右五",
    "T18n0906_001:0912c05": "部真言。是一切如來無生甘露之珍漿醍醐",
    "T18n0906_001:0912c06": "佛性之妙藥。一字入於五藏萬病不生。況修",
    "T18n0906_001:0912c07": "日觀月觀。即時證佛身空寂。是阿鑁覽唅欠",
    "T18n0906_001:0912c08": "五字法身真言。若日誦一遍或七遍或二十",
    "T18n0906_001:0912c09": "一遍或四十九遍者。挍量功德。一遍福如轉",
    "T18n0906_001:0912c10": "一切經一百萬遍。何況禪寂坐入定門。從阿",
    "T18n0906_001:0912c11": "字觀諦審分明如日照空。即是了見佛性。所",
    "T18n0906_001:0912c12": "獲福無有比量。祕密藏文句實不思議。只恐",
    "T18n0906_001:0912c13": "聲聞法師小乘持律者。生疑不信反益其罪。",
    "T18n0906_001:0912c14": "譬如王有稚子偏最憐念。庫藏珍寶傾竭不",
    "T18n0906_001:0912c15": "惜。唯不與干將鏌鎁。恐不解運用故傷其體。",
    "T18n0906_001:0912c16": "是故如來祕傳不菩薩。大與聲聞劣慧。",
    "T18n0906_001:0912c17": "阿金剛地部一(阿字作地觀金剛座觀。形四角色黃。大圓鏡智又名金剛智)。",
    "T18n0906_001:0912c18": "鑁金剛水部二(鑁字作水觀蓮華觀。形如滿月色白。妙觀察智。又名蓮華智亦轉法輪智)。",
    "T18n0906_001:0912c19": "覽金剛火部三(覽字作日觀形三角色赤平等性智。亦名灌頂智)。",
    "T18n0906_001:0912c20": "唅金剛風部四(唅字作月觀。形如半月色黑成所作智。亦名羯磨智也)。",
    "T18n0906_001:0912c21": "欠金剛空部五(欠字作空觀。形如滿月。色種種法界性智)。",
    "T18n0906_001:0912c22": "地水火風空五輪之種子。阿鑁覽唅欠五字。",
    "T18n0906_001:0912c23": "有地輪。地輪之上有水輪。水輪之上有火輪。",
    "T18n0906_001:0912c24": "火輪之上有風輪。風輪之上有空輪。空輪之",
    "T18n0906_001:0912c25": "中想憾字。其如深玄色。漸舒廣成。風輪上想",
    "T18n0906_001:0912c26": "鑁字變成水輪。上想鉢羅字金色。變成一金",
    "T18n0906_001:0912c27": "龜。背上想素字。即變成妙高山王。以四寶所",
    "T18n0906_001:0912c28": "成亦有劍字變成金山。七重圍繞。虛空中想",
    "T18n0906_001:0913a01": "毘盧遮那佛身毛孔。流出香乳。雨澍七金山",
    "T18n0906_001:0913a02": "間。以成八功德香水乳海。當心想於妙高山",
    "T18n0906_001:0913a03": "頂上有吉祥唎字。變成八葉蓮華遍法界。於",
    "T18n0906_001:0913a04": "蓮華上有阿字。變成八華八柱寶樓閣。高廣",
    "T18n0906_001:0913a05": "無中邊。諸大微妙寶玉種種莊嚴。六十恒河",
    "T18n0906_001:0913a06": "沙俱胝如來。及諸天龍八部內外諸供養菩",
    "T18n0906_001:0913a07": "薩。圍繞此法界宮殿。中又有唎字門。變成",
    "T18n0906_001:0913a08": "大蓮華葉。上有曼荼羅。於曼荼羅上有師子",
    "T18n0906_001:0913a09": "座。於師子座上有蓮華王。上有淨滿月輪。於",
    "T18n0906_001:0913a10": "滿月輪上有吉唎字。變成妙月大蓮華。上有",
    "T18n0906_001:0913a11": "鑁字。放大光明普照法界。所有三界六道四",
    "T18n0906_001:0913a12": "生八難受苦有情。遇光照觸得解脫。此鑁字",
    "T18n0906_001:0913a13": "變成率都婆。方圓三角半月團形。地水火風",
    "T18n0906_001:0913a14": "空五大所成故。此率都婆變成摩訶毘盧遮",
    "T18n0906_001:0913a15": "那如來。身色如月。首戴五佛冠。以妙紗穀",
    "T18n0906_001:0913a16": "天衣瓔珞莊嚴其身。光明普照十方法界。皆",
    "T18n0906_001:0913a17": "倚於月輪。四佛四波羅蜜十六八供四攝。賢",
    "T18n0906_001:0913a18": "劫千佛二十天。無量無邊菩薩以眷屬。四佛",
    "T18n0906_001:0913a19": "者金剛堅固自性身阿閦佛。福德莊嚴身寶",
    "T18n0906_001:0913a20": "生佛。受用智慧身阿彌陀佛。作變化身釋迦",
    "T18n0906_001:0913a21": "牟尼佛。四菩薩者。金剛波羅蜜菩薩。寶波",
    "T18n0906_001:0913a22": "羅蜜菩薩。法波羅蜜菩薩。羯磨波羅蜜菩薩。",
    "T18n0906_001:0913a23": "十六菩薩者。金剛薩埵菩薩。金剛王菩薩。金",
    "T18n0906_001:0913a24": "剛愛菩薩。金剛喜菩薩。金剛寶菩薩。金剛光",
    "T18n0906_001:0913a25": "菩薩。金剛幢菩薩。金剛笑菩薩。金剛法菩",
    "T18n0906_001:0913a26": "薩。金剛利菩薩。金剛因菩薩。金剛語菩薩。",
    "T18n0906_001:0913a27": "金剛業菩薩。金剛護菩薩。金剛牙菩薩。金",
    "T18n0906_001:0913a28": "剛拳菩薩。八供養菩薩者。金剛嬉戲菩薩。",
    "T18n0906_001:0913a29": "金剛鬘菩薩。金剛歌菩薩。金剛舞菩薩。金",
    "T18n0906_001:0913b01": "剛焚香菩薩。金剛花菩薩。金剛燈菩薩。金剛",
    "T18n0906_001:0913b02": "塗香菩薩。四攝菩薩者。金剛鉤菩薩。金剛",
    "T18n0906_001:0913b03": "索菩薩。金剛鎖菩薩。金剛鈴菩薩。以如是",
    "T18n0906_001:0913b04": "眷屬如是觀已。以證心清淨。自心為佛。眾",
    "T18n0906_001:0913b05": "相皆圓滿。即證薩波若。具三十七尊聖圓。即",
    "T18n0906_001:0913b06": "觀於空中。諸佛如胡麻。遍虛空界。想身證十",
    "T18n0906_001:0913b07": "地。鑁字變成大悲水。擬散灑我及一切有情",
    "T18n0906_001:0913b08": "菩提心大地。洗淨百六十心戲論垢。皆悉斷",
    "T18n0906_001:0913b09": "煩惱罪垢。即身不捨父母所生之身。現身證",
    "T18n0906_001:0913b10": "得大菩提佛果之位。又觀身內在大海。其",
    "T18n0906_001:0913b11": "底有鉢羅字。色金色。其字變成金龜。是佛性",
    "T18n0906_001:0913b12": "也。其龜上有蘇字。變成須彌山王。其山上有",
    "T18n0906_001:0913b13": "阿字。變成種種色微妙金剛地輪。輪上有三",
    "T18n0906_001:0913b14": "十八肘道場。暗字變成三重摩尼寶殿。即欲",
    "T18n0906_001:0913b15": "色無色界也。以七寶莊嚴。其妙宮內十肘壇",
    "T18n0906_001:0913b16": "場。即此十法界。其場中在大覺師子座。其",
    "T18n0906_001:0913b17": "中在阿字。變成四肘瑟石。即重曼荼羅也。",
    "T18n0906_001:0913b18": "其重者發心修行菩提涅槃也。其上在白大",
    "T18n0906_001:0913b19": "蓮華。其華之上有阿字。變成法身摩訶毘盧",
    "T18n0906_001:0913b20": "遮那如來身。說阿鑁覽唅欠。此五字變成五",
    "T18n0906_001:0913b21": "智如來身。又成八葉九尊身。又成五大明王",
    "T18n0906_001:0913b22": "身。大日如來變成憾字。字變成劍。劍變成不",
    "T18n0906_001:0913b23": "動明王身。明王變成瞿利伽羅大龍。現忿怒",
    "T18n0906_001:0913b24": "相纏利劍。龍王變成二人使者。矜迦羅使者",
    "T18n0906_001:0913b25": "制吒伽羅使者此也。是五字者是名祕密悉",
    "T18n0906_001:0913b26": "地也。亦名成就悉地。亦名蘇悉地。蘇悉地者。",
    "T18n0906_001:0913b27": "遍法界成就佛果證大菩提。法界祕密言。光",
    "T18n0906_001:0913b28": "明遍滿。唯佛與佛能入此門。緣覺聲聞不能",
    "T18n0906_001:0913b29": "照此。亦名祕密悉地。若誦一遍。當如轉一切",
    "T18n0906_001:0913c01": "經一百萬遍。祕密悉地者。從心至頂。祕密悉",
    "T18n0906_001:0913c02": "地即法身成就。即是三種常身正法藏。是故",
    "T18n0906_001:0913c03": "稽首禮尾盧遮那佛。",
    "T18n0906_001:0913c04": "　稽首毘盧遮那佛　　開敷淨眼如蓮華",
    "T18n0906_001:0913c05": "　三界調御天人師　　大菩提心救世者",
    "T18n0906_001:0913c06": "　深妙真言加持法　　流入無生阿字門",
    "T18n0906_001:0913c07": "阿字如阿摩羅識。阿摩羅識體阿梨耶識。用",
    "T18n0906_001:0913c08": "阿字含藏萬法。猶如藏識含諸法也。故毘盧",
    "T18n0906_001:0913c09": "遮那四字含四教義。九重月輪表八葉九尊。",
    "T18n0906_001:0913c10": "文殊真言下品悉地。",
    "T18n0906_001:0913c11": "阿羅波遮那　一字唵慈臨(二合)　萬事通用",
    "T18n0906_001:0913c12": "是名出悉地。能生根莖遍滿四方。誦一遍如",
    "T18n0906_001:0913c13": "轉藏經一百遍。出悉地從足至腰。",
    "T18n0906_001:0913c14": "阿微羅吽佉　大日如來真言中品悉地。是",
    "T18n0906_001:0913c15": "名入悉地。能生枝葉。又入悉地者從齊至心。",
    "T18n0906_001:0913c16": "遍滿四方光明晃曜。入佛法界。名入悉地。若",
    "T18n0906_001:0913c17": "誦一遍如轉藏經一千遍。",
    "T18n0906_001:0913c18": "阿鑁覽唅欠(上品悉地)毘盧遮那真言。是五字者是",
    "T18n0906_001:0913c19": "名祕密悉地。亦名蘇悉地。亦名成就悉地。祕",
    "T18n0906_001:0913c20": "密悉地者從心至頂。蘇悉地者即法身成就。",
    "T18n0906_001:0913c21": "又成就悉地者成就佛果證大菩提。法界祕",
    "T18n0906_001:0913c22": "密言。光明遍滿。唯佛與佛能入此門。緣覺聲",
    "T18n0906_001:0913c23": "聞不能照此。即名祕密悉地。若誦一遍。當如",
    "T18n0906_001:0913c24": "轉一切經一百萬遍。如是三種悉地真言。雖",
    "T18n0906_001:0913c25": "佛頂尊勝心真言。皆是大日如來三身真言",
    "T18n0906_001:0913c26": "也。由此當知。尊勝佛頂者。即是毘盧遮那如",
    "T18n0906_001:0913c27": "來身。即是三部佛頂身。三識者。一波陀那即",
    "T18n0906_001:0913c28": "六識。二阿陀那識即七識。三阿梨耶識即八",
    "T18n0906_001:0913c29": "識也。今第四加阿摩無垢淨識。當為九重心",
    "T18n0906_001:0914a01": "月輪義也。出悉地(根莖從足至腰化身)入悉地(枝葉從臍至心報身)成",
    "T18n0906_001:0914a02": "就悉地(從心至頂法身佛果)皆悉入流阿字。當作三品觀。",
    "T18n0906_001:0914a03": "上品者體即同大千界身。即同法身摩訶毘",
    "T18n0906_001:0914a04": "盧遮那如來身。大千界內為一切眾生。說八",
    "T18n0906_001:0914a05": "萬四千法藏正教。欲俱時成佛。中品觀我體",
    "T18n0906_001:0914a06": "等中千界身。即同應身大日如來身。中千界",
    "T18n0906_001:0914a07": "內為一切有情。說八萬四千法藏教法。欲俱",
    "T18n0906_001:0914a08": "時成佛。下品觀即我體等小千界身。即同化",
    "T18n0906_001:0914a09": "身文殊師利菩薩身。小千界內為一切眾生。",
    "T18n0906_001:0914a10": "說八萬四千藏經。欲俱時成佛。但此三種真",
    "T18n0906_001:0914a11": "言。密中密祕中祕。二乘人破戒不信眾難入",
    "T18n0906_001:0914a12": "此門。菩薩信心眾可誦念晝夜。將定得阿耨",
    "T18n0906_001:0914a13": "多羅三藐三菩提。無量無數劫中。可救度六",
    "T18n0906_001:0914a14": "道中一切受苦眾生。皆悉入是阿字中。斷無",
    "T18n0906_001:0914a15": "量無數劫一切諸煩惱惑業。令發無上菩提",
    "T18n0906_001:0914a16": "心。皆悉令證佛果。若有最上根人。常日夜三",
    "T18n0906_001:0914a17": "時持念。若時時剋剋憶念。定此人不捨父母",
    "T18n0906_001:0914a18": "所生身。現身當得不思議難得佛身。若有人",
    "T18n0906_001:0914a19": "此說有不定之疑心。經無量不可思議恒河",
    "T18n0906_001:0914a20": "沙阿僧祇無數大劫。墮落阿鼻地獄中。若纔",
    "T18n0906_001:0914a21": "盡彼地獄劫出者。又入十八地獄及八萬四",
    "T18n0906_001:0914a22": "千地獄中。如是傳傳各經一切盡劫。墮餓",
    "T18n0906_001:0914a23": "鬼中及畜生中。各盡其劫邊。劫盡已生人間。",
    "T18n0906_001:0914a24": "不信法故。貧窮極苦。一生之間受無數大病。",
    "T18n0906_001:0914a25": "無間晝夜如是病苦。不修一善。命終之後。亦",
    "T18n0906_001:0914a26": "墮阿鼻地獄中。是故常受大苦惱。不生善所。",
    "T18n0906_001:0914a27": "故不信者為不可說此三真言三身佛果三菩",
    "T18n0906_001:0914a28": "提良藥。若人聞是真言一度者。過去生生",
    "T18n0906_001:0914a29": "中殖無量善根種者。亦還依過去善根力。今",
    "T18n0906_001:0914b01": "當得聞也。是人定命終。必隨願往生十方淨",
    "T18n0906_001:0914b02": "土中。為其土眾及三千大千世界一切眾生",
    "T18n0906_001:0914b03": "說是法。又拔苦與樂令得證大菩提果。當",
    "T18n0906_001:0914b04": "知是人如來所化也。是菩薩。何況自誦為他",
    "T18n0906_001:0914b05": "傳教者。功德不可思議。各以清淨信心滿五",
    "T18n0906_001:0914b06": "十萬遍。身中無數億劫無始以來無量惡業",
    "T18n0906_001:0914b07": "罪永滅除。隨願命終之後生蓮華臺藏世界",
    "T18n0906_001:0914b08": "中。常本覺阿字本佛。奉見毘盧遮那如來妙",
    "T18n0906_001:0914b09": "體身。常彼世界自受法樂。是毘盧遮那如來",
    "T18n0906_001:0914b10": "金口說也。五智如來者出生阿字中。化無量",
    "T18n0906_001:0914b11": "身。昔聞阿字一文者。今毘盧遮那如來是也。",
    "T18n0906_001:0914b12": "　白毫光相正遍知　　圓滿恒照如日月",
    "T18n0906_001:0914b13": "　阿閦寶生救世者　　彌陀成就不空王",
    "T18n0906_001:0914b14": "　咸於悉地吉祥輪　　傳斯妙法化諸有",
    "T18n0906_001:0914b15": "　慈心自在降三世　　金剛薩埵不動尊",
    "T18n0906_001:0914b16": "　無違誓願應時期　　瑜伽事畢還金剛",
    "T18n0906_001:0914b17": "　我依毘盧遮那佛　　開心智印建標儀",
    "T18n0906_001:0914b18": "　無量功德普莊嚴　　同入總持諸善逝",
    "T18n0906_001:0914b19": "　願共有緣修學者　　安住無上清淨海",
    "T18n0906_001:0914b20": "佛頂尊勝心破地獄法一卷"
}