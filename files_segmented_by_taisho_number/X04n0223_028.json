{
    "X04n0223_028:0187c08": "大方廣佛新華嚴經合論卷第二十八",
    "X04n0223_028:0187c09": "唐于闐國三藏沙門實叉難陀譯經",
    "X04n0223_028:0187c10": "唐太原方山長者李通玄造論",
    "X04n0223_028:0187c11": "唐福州開元寺沙門志寧釐經合論",
    "X04n0223_028:0187c12": "光明覺品第九之餘",
    "X04n0223_028:0187c13": "【經】爾時光明過百萬世界徧照東方一億世界南西",
    "X04n0223_028:0187c14": "北方四維上下亦復如是彼一一世界中皆有百億",
    "X04n0223_028:0187c15": "閻浮提乃至百億色究竟天其中所有悉皆明現彼",
    "X04n0223_028:0187c16": "一一閻浮提中各見如來坐蓮華藏師子之座十佛",
    "X04n0223_028:0187c17": "剎微塵數菩薩所共圍遶悉以佛神力故十方各有",
    "X04n0223_028:0187c18": "一大菩薩一一各與十佛剎微塵數諸菩薩俱來詣",
    "X04n0223_028:0187c19": "佛所其大菩薩謂文殊師利等所從來國謂金色世",
    "X04n0223_028:0187c20": "界等本所事佛謂不動智如來等爾時一切處文殊",
    "X04n0223_028:0187c21": "師利菩薩各於佛所同時發聲說此頌言。",
    "X04n0223_028:0187c22": "　智慧無等法無邊　　超諸有海到彼岸",
    "X04n0223_028:0187c23": "　壽量光明悉無比　　此功德者方便力",
    "X04n0223_028:0187c24": "　所有佛法皆明了　　常觀三世無厭倦",
    "X04n0223_028:0188a01": "　雖緣境界不分別　　此難思者方便力",
    "X04n0223_028:0188a02": "　樂觀眾生無生想　　普見諸趣無趣想",
    "X04n0223_028:0188a03": "　恒住禪寂不繫心　　此無礙慧方便力",
    "X04n0223_028:0188a04": "　善巧通達一切法　　正念勤修涅槃道",
    "X04n0223_028:0188a05": "　樂於解脫離不平　　此寂滅人方便力",
    "X04n0223_028:0188a06": "　有能勸向佛菩提　　趣如法界一切智",
    "X04n0223_028:0188a07": "　善化眾生入於諦　　此住佛心方便力",
    "X04n0223_028:0188a08": "　佛所說法皆隨入　　廣大智慧無所礙",
    "X04n0223_028:0188a09": "　一切處行悉已臻　　此自在修方便力",
    "X04n0223_028:0188a10": "　恒住涅槃如虗空　　隨心化現靡不周",
    "X04n0223_028:0188a11": "　此依無相而為相　　到難到者方便力",
    "X04n0223_028:0188a12": "　晝夜日月及年劫　　世界始終成壞相",
    "X04n0223_028:0188a13": "　如是憶念悉了知　　此時數智方便力",
    "X04n0223_028:0188a14": "　一切眾生有生滅　　色與非色想非想",
    "X04n0223_028:0188a15": "　所有名字悉了知　　此住難思方便力",
    "X04n0223_028:0188a16": "　過去現在未來世　　所有言說皆能了",
    "X04n0223_028:0188a17": "　而知三世悉平等　　此無比解方便力",
    "X04n0223_028:0188a18": "【論】八二十行頌歎如來智慧方便德令信心者樂",
    "X04n0223_028:0188a19": "學修行故。",
    "X04n0223_028:0188a20": "【經】爾時光明過一億世界徧照東方十億世界南西",
    "X04n0223_028:0188a21": "北方四維上下亦復如是彼一一世界中皆有百億",
    "X04n0223_028:0188a22": "閻浮提乃至百億色究竟天其中所有悉皆明現彼",
    "X04n0223_028:0188a23": "一一閻浮提中悉見如來坐蓮華藏師子之座十佛",
    "X04n0223_028:0188a24": "剎微塵數菩薩所共圍遶悉以佛神力故十方各有",
    "X04n0223_028:0188b01": "一大菩薩一一各與十佛剎微塵數諸菩薩俱來詣",
    "X04n0223_028:0188b02": "佛所其大菩薩謂文殊師利等所從來國謂金色世",
    "X04n0223_028:0188b03": "界等本所事佛謂不動智如來等爾時一切處文殊",
    "X04n0223_028:0188b04": "師利菩薩各於佛所同時發聲說此頌言。",
    "X04n0223_028:0188b05": "　廣大苦行皆修習　　日夜精勤無厭怠",
    "X04n0223_028:0188b06": "　已度難度師子吼　　普化眾生是其行",
    "X04n0223_028:0188b07": "　眾生流轉愛欲海　　無明網覆大憂迫",
    "X04n0223_028:0188b08": "　至仁勇猛悉斷除　　誓亦當然是其行",
    "X04n0223_028:0188b09": "　世間放逸著五欲　　不實分別受眾苦",
    "X04n0223_028:0188b10": "　奉行佛教常攝心　　誓度於斯是其行",
    "X04n0223_028:0188b11": "　眾生著我入生死　　求其邊際不可得",
    "X04n0223_028:0188b12": "　普事如來獲妙法　　為彼宣說是其行",
    "X04n0223_028:0188b13": "　眾生無怙病所纏　　常淪惡趣起三毒",
    "X04n0223_028:0188b14": "　大火猛燄恒燒熱　　淨心度彼是其行",
    "X04n0223_028:0188b15": "　眾生迷惑失正道　　常行邪徑入闇宅",
    "X04n0223_028:0188b16": "　為彼大然正法燈　　永作照明是其行",
    "X04n0223_028:0188b17": "　眾生漂溺諸有海　　憂難無涯不可處",
    "X04n0223_028:0188b18": "　為彼興造大法船　　皆令得度是其行",
    "X04n0223_028:0188b19": "　眾生無知不見本　　迷惑癡狂險難中",
    "X04n0223_028:0188b20": "　佛哀愍彼建法橋　　正念令昇是其行",
    "X04n0223_028:0188b21": "　見諸眾生在險道　　老病死苦常逼迫",
    "X04n0223_028:0188b22": "　修諸方便無限量　　誓當悉度是其行",
    "X04n0223_028:0188b23": "　聞法信解無疑惑　　了性空寂不驚怖",
    "X04n0223_028:0188b24": "　隨形六道徧十方　　普教羣迷是其行",
    "X04n0223_028:0188c01": "【論】九二十行頌歎如來廣大苦行精進德令信心",
    "X04n0223_028:0188c02": "者修行故。",
    "X04n0223_028:0188c03": "【經】爾時光明過十億世界徧照東方百億世界千億",
    "X04n0223_028:0188c04": "世界百千億世界那由他億世界百那由他億世界",
    "X04n0223_028:0188c05": "千那由他億世界百千那由他億世界如是無數無",
    "X04n0223_028:0188c06": "量無邊無等不可數不可稱不可思不可量不可說",
    "X04n0223_028:0188c07": "盡法界虗空界所有世界南西北方四維上下亦復",
    "X04n0223_028:0188c08": "如是彼一一世界中皆有百億閻浮提乃至百億色",
    "X04n0223_028:0188c09": "究竟天其中所有悉皆明現彼一一閻浮提中悉見",
    "X04n0223_028:0188c10": "如來坐蓮華藏師子之座十佛剎微塵數菩薩所共",
    "X04n0223_028:0188c11": "圍遶悉以佛神力故十方各有一大菩薩一一各與",
    "X04n0223_028:0188c12": "十佛剎微塵數諸菩薩俱來詣佛所其大菩薩謂文",
    "X04n0223_028:0188c13": "殊師利等所從來國謂金色世界等本所事佛謂不",
    "X04n0223_028:0188c14": "動智如來等爾時一切處文殊師利菩薩各於佛所",
    "X04n0223_028:0188c15": "同時發聲說此頌言。",
    "X04n0223_028:0188c16": "　一念普觀無量劫　　無去無來亦無住",
    "X04n0223_028:0188c17": "　如是了知三世事　　超諸方便成十力",
    "X04n0223_028:0188c18": "　十方無比善名稱　　永離諸難常歡喜",
    "X04n0223_028:0188c19": "　普詣一切國土中　　廣為宣揚如是法",
    "X04n0223_028:0188c20": "　為利眾生供養佛　　如其意獲相似果",
    "X04n0223_028:0188c21": "　於一切法悉順知　　徧十方中現神力",
    "X04n0223_028:0188c22": "　從初供佛意柔忍　　入深禪定觀法性",
    "X04n0223_028:0188c23": "　普勸眾生發道心　　以此速成無上果",
    "X04n0223_028:0188c24": "　十方求法情無異　　為修功德令滿足",
    "X04n0223_028:0189a01": "　有無二相悉滅除　　此人於佛為真見",
    "X04n0223_028:0189a02": "　普往十方諸國土　　廣說妙法興義利",
    "X04n0223_028:0189a03": "　住於實際不動搖　　此人功德同於佛",
    "X04n0223_028:0189a04": "　如來所轉妙法輪　　一切皆是菩提分",
    "X04n0223_028:0189a05": "　若能聞已悟法性　　如是之人常見佛",
    "X04n0223_028:0189a06": "　不見十力空如幻　　雖見非見如盲覩",
    "X04n0223_028:0189a07": "　分別取相不見佛　　畢竟離著乃能見",
    "X04n0223_028:0189a08": "　眾生隨業種種別　　十方內外難盡見",
    "X04n0223_028:0189a09": "　佛身無礙徧十方　　不可盡見亦如是",
    "X04n0223_028:0189a10": "　譬如空中無量剎　　無來無去徧十方",
    "X04n0223_028:0189a11": "　生成滅壞無所依　　佛徧虗空亦如是",
    "X04n0223_028:0189a12": "【論】十二十行頌歎如來實性無三世德無二相徧",
    "X04n0223_028:0189a13": "周一切令信心者修學故已上文殊師利說此十",
    "X04n0223_028:0189a14": "頌歎佛十德令起信心者發信進修行故此光明",
    "X04n0223_028:0189a15": "覺品舉佛果法令信心者正自入信信同諸佛果",
    "X04n0223_028:0189a16": "法不移法身不動智菩薩行徧周一體自古及今",
    "X04n0223_028:0189a17": "更無他法凡聖一性同無性味同大願大慈大悲",
    "X04n0223_028:0189a18": "大智文殊妙慧普賢萬行之味總為動寂一體用",
    "X04n0223_028:0189a19": "故如是信修從初發心一時竝進以此十信位內",
    "X04n0223_028:0189a20": "置一百四十大願成大悲行法身慧身智身一時",
    "X04n0223_028:0189a21": "俱進故法身者即十色世界是智身者即十智佛",
    "X04n0223_028:0189a22": "是慧身者即文殊師利是大悲者即一百四十大",
    "X04n0223_028:0189a23": "願成之是如是已上諸法皆是此光明覺品悉皆",
    "X04n0223_028:0189a24": "信入如問明品即是已入信中問答法則成其信",
    "X04n0223_028:0189b01": "力修行故問曰何故成十信門皆文殊師利說法",
    "X04n0223_028:0189b02": "答曰為明文殊是十方諸佛妙慧善簡擇正邪正",
    "X04n0223_028:0189b03": "邪既定方以行修行即名普賢行也次第合然故",
    "X04n0223_028:0189b04": "明文殊師利是童子菩薩以因創發啟蒙入信之",
    "X04n0223_028:0189b05": "首故因行成名也問曰五位法中菩薩入定方說",
    "X04n0223_028:0189b06": "何故信位不入定說答信是凡夫生滅心信未入",
    "X04n0223_028:0189b07": "證故無定也以五位是入體應真無作之理智非",
    "X04n0223_028:0189b08": "無思而顯不可以有情求之故須入定。",
    "X04n0223_028:0189b09": "菩薩問明品第十",
    "X04n0223_028:0189b10": "【論】將釋此品約分三門一釋品名目二釋品來意",
    "X04n0223_028:0189b11": "三隨文釋義一釋品名目者為成十種信根長十",
    "X04n0223_028:0189b12": "種信力文殊師利覺首等互為主伴問十種法明",
    "X04n0223_028:0189b13": "故故為問明品二釋品來意者前品如來足下輪",
    "X04n0223_028:0189b14": "中放光開覺所照佛境遠近令信心者一一觀之",
    "X04n0223_028:0189b15": "無礙令心行廣大稱法界故又文殊師利菩薩以",
    "X04n0223_028:0189b16": "十偈頌歎佛十德勸令信心者修行故此問明品",
    "X04n0223_028:0189b17": "即是明十信心者正修行之行及斷疑故有此品",
    "X04n0223_028:0189b18": "來也三隨文釋義者於此品一段文中有十一段",
    "X04n0223_028:0189b19": "經明文殊覺首十菩薩等互為主伴問十種法明",
    "X04n0223_028:0189b20": "各以菩薩之名即表十信所行之行文殊還以名",
    "X04n0223_028:0189b21": "下之行以相諮問十菩薩等各以自行之法以頌",
    "X04n0223_028:0189b22": "答之令信心者依而倣學其十問十頌其文如下",
    "X04n0223_028:0189b23": "最下一段都結十方同此。",
    "X04n0223_028:0189b24": "【經】爾時文殊師利菩薩問覺首菩薩言佛子心性是",
    "X04n0223_028:0189c01": "一云何見有種種差別所謂往善趣惡趣諸根滿缺",
    "X04n0223_028:0189c02": "受生同異端正醜陋苦樂不同業不知心心不知業",
    "X04n0223_028:0189c03": "受不知報報不知受心不知受受不知心因不知緣",
    "X04n0223_028:0189c04": "緣不知因智不知境境不知智時覺首菩薩以頌答",
    "X04n0223_028:0189c05": "曰。",
    "X04n0223_028:0189c06": "　仁今問是義　　為曉悟羣蒙　　我如其性答",
    "X04n0223_028:0189c07": "　唯仁應諦聽　　諸法無作用　　亦無有體性",
    "X04n0223_028:0189c08": "　是故彼一切　　各各不相知　　譬如河中水",
    "X04n0223_028:0189c09": "　湍流競奔逝　　各各不相知　　諸法亦如是",
    "X04n0223_028:0189c10": "　亦如大火聚　　猛燄同時發　　各各不相知",
    "X04n0223_028:0189c11": "　諸法亦如是　　又如長風起　　遇物咸鼓扇",
    "X04n0223_028:0189c12": "　各各不相知　　諸法亦如是　　又如眾地界",
    "X04n0223_028:0189c13": "　展轉因依住　　各各不相知　　諸法亦如是",
    "X04n0223_028:0189c14": "　眼耳鼻舌身　　心意諸情根　　以此常流轉",
    "X04n0223_028:0189c15": "　而無能轉者　　法性本無生　　示現而有生",
    "X04n0223_028:0189c16": "　是中無能現　　亦無所現物　　眼耳鼻舌身",
    "X04n0223_028:0189c17": "　心意諸情根　　一切空無性　　妄心分別有",
    "X04n0223_028:0189c18": "　如理而觀察　　一切皆無性　　法眼不思議",
    "X04n0223_028:0189c19": "　此見非顛倒　　若實若不實　　若妄若非妄",
    "X04n0223_028:0189c20": "　世間出世間　　但有假言說",
    "X04n0223_028:0189c21": "【論】第一爾時文殊師利菩薩已下六行經是文殊",
    "X04n0223_028:0189c22": "菩薩起二十問善惡因果或一字一問或一句一",
    "X04n0223_028:0189c23": "問總有二十問向下十一行頌是覺首菩薩答初",
    "X04n0223_028:0189c24": "一行頌是歎能問之人及勸聽後十行頌是答所",
    "X04n0223_028:0190a01": "問之法文殊善問世間善惡因果不相知業能成",
    "X04n0223_028:0190a02": "就善惡因果覺首菩薩便以法不相知以真理答",
    "X04n0223_028:0190a03": "但為迷真自作業爾知真者但以全業是真末後",
    "X04n0223_028:0190a04": "一行頌明真妄總亡舉喻及法說故如文自具思",
    "X04n0223_028:0190a05": "之可見文順理顯不煩更釋於此十一行頌中義",
    "X04n0223_028:0190a06": "分為三一科頌意二釋菩薩名三配隨位因果一",
    "X04n0223_028:0190a07": "科頌意者此十一行一行是一頌初行歎能問及",
    "X04n0223_028:0190a08": "勸聽次下十行文各自具明初一行頌頌法無作",
    "X04n0223_028:0190a09": "無性次一行舉喻水流不相知准意知之不煩更",
    "X04n0223_028:0190a10": "科二釋菩薩名者為明覺此隨流生死業體本性",
    "X04n0223_028:0190a11": "恒真而無流轉眼耳鼻舌身意恒如法知非流轉",
    "X04n0223_028:0190a12": "生死性故亦無虗妄亦無真實但為無貪瞋癡愛",
    "X04n0223_028:0190a13": "真智慧法名之為真故說如斯法利眾生故名為",
    "X04n0223_028:0190a14": "自覺覺他大道心眾生者故為以此當體無明諸",
    "X04n0223_028:0190a15": "業因果上自覺覺他令知法界自性真理真妄兩",
    "X04n0223_028:0190a16": "亡名為覺首以信此法初名之為首此明十信初",
    "X04n0223_028:0190a17": "心全信自身眼耳鼻舌身意及以一切眾生全體",
    "X04n0223_028:0190a18": "真妄兩亡唯佛智海故故以不動智佛十智如來",
    "X04n0223_028:0190a19": "為十信位中自己果故金色世界妙色世界蓮華",
    "X04n0223_028:0190a20": "色世界等十色世界是十信之中所信之理文殊",
    "X04n0223_028:0190a21": "師利覺首財首等十菩薩眾是十信之行以行立",
    "X04n0223_028:0190a22": "名得名知行一一菩薩倣行解上而立名故已下",
    "X04n0223_028:0190a23": "菩薩例然世界名妙色即是覺首菩薩所覺之理",
    "X04n0223_028:0190a24": "無礙智佛即是覺首當位所修佛果以此信心明",
    "X04n0223_028:0190b01": "諸業因果真妄兩亡即智用無礙故三配隨位因",
    "X04n0223_028:0190b02": "果者常以自心本不動智佛為本信心之因以進",
    "X04n0223_028:0190b03": "修得此無礙智佛是隨位佛果此乃但依問答及",
    "X04n0223_028:0190b04": "菩薩名號佛名號世界形色取其意趣理自分明",
    "X04n0223_028:0190b05": "勿須疑也。",
    "X04n0223_028:0190b06": "【經】爾時文殊師利菩薩問財首菩薩言佛子一切眾",
    "X04n0223_028:0190b07": "生非眾生云何如來隨其時隨其命隨其身隨其行",
    "X04n0223_028:0190b08": "隨其解隨其言論隨其心樂隨其方便隨其思惟隨",
    "X04n0223_028:0190b09": "其觀察於如是諸眾生中為現其身教化調伏時財",
    "X04n0223_028:0190b10": "首菩薩以頌答曰。",
    "X04n0223_028:0190b11": "　此是樂寂滅　　多聞者境界　　我為仁宣說",
    "X04n0223_028:0190b12": "　仁今應聽受　　分別觀內身　　此中誰是我",
    "X04n0223_028:0190b13": "　若能如是解　　彼達我有無　　此身假安立",
    "X04n0223_028:0190b14": "　住處無方所　　諦了是身者　　於中無所著",
    "X04n0223_028:0190b15": "　於身善觀察　　一切皆明見　　知法皆虗妄",
    "X04n0223_028:0190b16": "　不起心分別　　壽命因誰起　　復因誰退滅",
    "X04n0223_028:0190b17": "　猶如旋火輪　　初後不可知　　智者能觀察",
    "X04n0223_028:0190b18": "　一切有無常　　諸法空無我　　永離一切相",
    "X04n0223_028:0190b19": "　眾報隨業生　　如夢不真實　　念念常滅壞",
    "X04n0223_028:0190b20": "　如前後亦爾　　世間所見法　　但以心為主",
    "X04n0223_028:0190b21": "　隨解取眾相　　顛倒不如實　　世間所言論",
    "X04n0223_028:0190b22": "　一切是分別　　未曾有一法　　得入於法性",
    "X04n0223_028:0190b23": "　能緣所緣力　　種種法出生　　速滅不暫停",
    "X04n0223_028:0190b24": "　念念悉如是",
    "X04n0223_028:0190c01": "【論】第二爾時文殊師利菩薩已下五行經是文殊",
    "X04n0223_028:0190c02": "師利問財首菩薩言如來十種方便隨時之法初",
    "X04n0223_028:0190c03": "舉非眾生即約覺首所答業體純真後問如來十",
    "X04n0223_028:0190c04": "種隨時之化何緣而有財首為成信心約實而答",
    "X04n0223_028:0190c05": "隨時是假如下十行頌中具明於此十行頌中義",
    "X04n0223_028:0190c06": "分為三一科其頌意二釋菩薩名三配隨位因果",
    "X04n0223_028:0190c07": "一科頌意者此十行頌中一行一頌初一行頌中",
    "X04n0223_028:0190c08": "初兩句歎所問法非小器所堪是多聞者之境界",
    "X04n0223_028:0190c09": "次兩句今如問當說及勸聽已下九行頌是財首",
    "X04n0223_028:0190c10": "以實而答如文具明二釋菩薩名者為將如下頌",
    "X04n0223_028:0190c11": "中善達真假法財而惠施眾生故名為財首以十",
    "X04n0223_028:0190c12": "信心中法財初始益生之行名之為首世界名蓮",
    "X04n0223_028:0190c13": "華色者明此信中以法聖財饒益眾生令其自他",
    "X04n0223_028:0190c14": "性無染著號曰世界名為蓮華色以法施人破迷",
    "X04n0223_028:0190c15": "成智名為滅暗智佛明當位信中自具法門理行",
    "X04n0223_028:0190c16": "智之因果故財首是當位之行已下例然三配隨",
    "X04n0223_028:0190c17": "位因果者常以自心根本不動智佛文殊師利為",
    "X04n0223_028:0190c18": "信心之因進修得解脫智佛財首菩薩是隨位之",
    "X04n0223_028:0190c19": "行果故佛是智果餘者例然倣此。",
    "X04n0223_028:0190c20": "【經】爾時文殊師利菩薩問寶首菩薩言佛子一切眾",
    "X04n0223_028:0190c21": "生等有四大無我無我所云何而有受苦受樂端正",
    "X04n0223_028:0190c22": "醜陋內好外好少受多受或受現報或受後報然法",
    "X04n0223_028:0190c23": "界中無美無惡時寶首菩薩以頌答曰。",
    "X04n0223_028:0190c24": "　隨其所行業　　如是果報生　　作者無所有",
    "X04n0223_028:0191a01": "　諸佛之所說　　譬如淨明鏡　　隨其所對質",
    "X04n0223_028:0191a02": "　現像各不同　　業性亦如是　　亦如田種子",
    "X04n0223_028:0191a03": "　各各不相知　　自然能出生　　業性亦如是",
    "X04n0223_028:0191a04": "　又如巧幻師　　在彼四衢道　　示現眾色相",
    "X04n0223_028:0191a05": "　業性亦如是　　如機關木人　　能出種種聲",
    "X04n0223_028:0191a06": "　彼無我非我　　業性亦如是　　亦如眾鳥類",
    "X04n0223_028:0191a07": "　從[穀-禾+卵]而得出　　音聲各不同　　業性亦如是",
    "X04n0223_028:0191a08": "　譬如胎藏中　　諸根悉成就　　體相無來處",
    "X04n0223_028:0191a09": "　業性亦如是　　又如在地獄　　種種諸苦事",
    "X04n0223_028:0191a10": "　彼悉無所從　　業性亦如是　　譬如轉輪王",
    "X04n0223_028:0191a11": "　成就勝七寶　　來處不可得　　業性亦如是",
    "X04n0223_028:0191a12": "　又如諸世界　　大火所燒然　　此火無來處",
    "X04n0223_028:0191a13": "　業性亦如是",
    "X04n0223_028:0191a14": "【論】第三爾時已下四行半經是文殊師利問寶首",
    "X04n0223_028:0191a15": "菩薩先總舉眾生同有四大無我無我所云何已",
    "X04n0223_028:0191a16": "下有十問業因果法已下有十行頌是寶首菩薩",
    "X04n0223_028:0191a17": "答前十問故初明舉體無分別二明受業之好醜",
    "X04n0223_028:0191a18": "由行所生具如經說大意達體業亡迷真業起故",
    "X04n0223_028:0191a19": "於此十行頌中義分為三一科頌意二釋菩薩名",
    "X04n0223_028:0191a20": "三配隨位因果一科頌意者初兩句是歎果報由",
    "X04n0223_028:0191a21": "行生次兩句歎業體本真本無所有是諸佛所說",
    "X04n0223_028:0191a22": "已下九行一行一頌舉喻顯法達法無業法業無",
    "X04n0223_028:0191a23": "二由行不同如文可知二釋菩薩名者明此信位",
    "X04n0223_028:0191a24": "達業即法體不復有業名之法寶以此法寶益生",
    "X04n0223_028:0191b01": "為信首故故名寶首明此是北方是師位以威儀",
    "X04n0223_028:0191b02": "軌則以利眾生故佛號威儀智佛世界名薝蔔華",
    "X04n0223_028:0191b03": "者此華黃色明是利眾生之福德色也黃者福慶",
    "X04n0223_028:0191b04": "之氣內應白淨外現黃相故如來為人天之師衣",
    "X04n0223_028:0191b05": "緇衣像北方坎故內應白淨無染之理外現黃相",
    "X04n0223_028:0191b06": "即明以利生白淨無染之福相以為世界之名以",
    "X04n0223_028:0191b07": "利眾生德行庠序佛號威儀智佛常以法寶利生",
    "X04n0223_028:0191b08": "達業性真名為寶首菩薩總是第四信心自所得",
    "X04n0223_028:0191b09": "法因果理智之號問曰何故北方為師為君答曰",
    "X04n0223_028:0191b10": "像水利潤萬物又水流慕下像為君為師者就愚",
    "X04n0223_028:0191b11": "濟迷使令發明又明北方坎為下位像為君為師",
    "X04n0223_028:0191b12": "者常以謙下之行令眾生所歸益之以道潤之故",
    "X04n0223_028:0191b13": "君子常謙處下位而濟物發明故故以北方坎為",
    "X04n0223_028:0191b14": "君為師夫大方無隅但取其義表德故餘位如名",
    "X04n0223_028:0191b15": "號品已釋一佛號徧十方故此以隨方表法故如",
    "X04n0223_028:0191b16": "周易泰卦乾下坤上初九拔茅連茹為茅潔白柔",
    "X04n0223_028:0191b17": "弱其根甘甜像君子有德如茅柔弱潔白甘和可",
    "X04n0223_028:0191b18": "以引而接之與仕也然茅非君子以物喻之然此",
    "X04n0223_028:0191b19": "方隅非佛也以法喻之令知法也佛智無依依物",
    "X04n0223_028:0191b20": "名智其方無方以法成方也非東西南北如情所",
    "X04n0223_028:0191b21": "見方故三配隨位因果者常以自心本不動智佛",
    "X04n0223_028:0191b22": "為始信心之因進修得威儀智佛為第四精進波",
    "X04n0223_028:0191b23": "羅蜜中之果也。",
    "X04n0223_028:0191b24": "【經】爾時文殊師利菩薩問德首菩薩言佛子如來所",
    "X04n0223_028:0191c01": "悟唯是一法云何乃說無量諸法現無量剎化無量",
    "X04n0223_028:0191c02": "眾演無量音示無量身知無量心現無量神通普能",
    "X04n0223_028:0191c03": "震動無量世界示現無量殊勝莊嚴顯示無邊種種",
    "X04n0223_028:0191c04": "境界而法性中此差別相皆不可得時德首菩薩以",
    "X04n0223_028:0191c05": "頌答曰。",
    "X04n0223_028:0191c06": "　佛子所問義　　甚深難可了　　智者能知此",
    "X04n0223_028:0191c07": "　常樂佛功德　　譬如地性一　　眾生各別住",
    "X04n0223_028:0191c08": "　地無一異念　　諸佛法如是　　亦如火性一",
    "X04n0223_028:0191c09": "　能燒一切物　　火燄無分別　　諸佛法如是",
    "X04n0223_028:0191c10": "　亦如大海一　　波濤千萬異　　水無種種殊",
    "X04n0223_028:0191c11": "　諸佛法如是　　亦如風性一　　能吹一切物",
    "X04n0223_028:0191c12": "　風無一異念　　諸佛法如是　　亦如大雲雷",
    "X04n0223_028:0191c13": "　普雨一切地　　雨滴無差別　　諸佛法如是",
    "X04n0223_028:0191c14": "　亦如地界一　　能生種種芽　　非地有殊異",
    "X04n0223_028:0191c15": "　諸佛法如是　　如日無雲曀　　普照於十方",
    "X04n0223_028:0191c16": "　光明無異性　　諸佛法如是　　亦如空中月",
    "X04n0223_028:0191c17": "　世間靡不見　　非月往其處　　諸佛法如是",
    "X04n0223_028:0191c18": "　譬如大梵王　　應現滿三千　　其身無別異",
    "X04n0223_028:0191c19": "　諸佛法如是",
    "X04n0223_028:0191c20": "【論】第四爾時已下六行經是文殊問德首菩薩如",
    "X04n0223_028:0191c21": "來所悟是一法云何已下有十問如文具明已下",
    "X04n0223_028:0191c22": "有十行頌是德首菩薩答於此說頌中義分為三",
    "X04n0223_028:0191c23": "一科頌之意二釋菩薩名三配隨位因果一科頌",
    "X04n0223_028:0191c24": "意者此十行頌中初一行歎所問之義甚深唯智",
    "X04n0223_028:0192a01": "所知次下九行頌一行一頌如文具明大意明不",
    "X04n0223_028:0192a02": "異一法界修行無量法門無量法門秪是一法界",
    "X04n0223_028:0192a03": "性不可滯一不作多不可滯多不是一如十玄義",
    "X04n0223_028:0192a04": "思之以無依住智照之可見二釋菩薩名者名德",
    "X04n0223_028:0192a05": "首者為明此位不離一法界性以消癡愛及一切",
    "X04n0223_028:0192a06": "煩惱而常修習一切諸功德以名為德首世界名",
    "X04n0223_028:0192a07": "青蓮華者明此第五信心是禪波羅蜜故心淨無",
    "X04n0223_028:0192a08": "染無貪愛癡故此是東北方佛號明相智明此位",
    "X04n0223_028:0192a09": "進修之果得法心淨故如艮位寅丑兩間明相現",
    "X04n0223_028:0192a10": "故故佛號明相智用此方隅以表禪定法故以東",
    "X04n0223_028:0192a11": "北方是艮艮為山山表安靜不動義是禪定義故",
    "X04n0223_028:0192a12": "三配隨位因果者常以自心根本不動智佛為所",
    "X04n0223_028:0192a13": "信之因進修得明相智佛為果也。",
    "X04n0223_028:0192a14": "【經】爾時文殊師利菩薩問目首菩薩言佛子如來福",
    "X04n0223_028:0192a15": "田等一無異云何而見眾生布施果報不同所謂種",
    "X04n0223_028:0192a16": "種色種種形種種家種種根種種財種種主種種眷",
    "X04n0223_028:0192a17": "屬種種官位種種功德種種智慧而佛於彼其心平",
    "X04n0223_028:0192a18": "等無異思惟時目首菩薩以頌答曰。",
    "X04n0223_028:0192a19": "　譬如大地一　　隨種各生芽　　於彼無怨親",
    "X04n0223_028:0192a20": "　佛福田亦然　　又如水一味　　因器有差別",
    "X04n0223_028:0192a21": "　佛福田亦然　　眾生心故異　　亦如巧幻師",
    "X04n0223_028:0192a22": "　能令眾歡喜　　佛福田如是　　令眾生敬悅",
    "X04n0223_028:0192a23": "　如有才智王　　能令大眾喜　　佛福田如是",
    "X04n0223_028:0192a24": "　令眾悉安樂　　譬如淨明鏡　　隨色而現像",
    "X04n0223_028:0192b01": "　佛福田如是　　隨心獲眾報　　如何揭陀藥",
    "X04n0223_028:0192b02": "　能療一切毒　　佛福田如是　　滅諸煩惱患",
    "X04n0223_028:0192b03": "　亦如日出時　　照耀於世間　　佛福田如是",
    "X04n0223_028:0192b04": "　滅除諸黑闇　　亦如淨滿月　　普照於大地",
    "X04n0223_028:0192b05": "　佛福田亦然　　一切處平等　　譬如毗藍風",
    "X04n0223_028:0192b06": "　普震於大地　　佛福田如是　　動三有眾生",
    "X04n0223_028:0192b07": "　譬如大火起　　能燒一切物　　佛福田如是",
    "X04n0223_028:0192b08": "　燒一切有為",
    "X04n0223_028:0192b09": "【論】第五爾時已下五行半經是文殊問目首菩薩",
    "X04n0223_028:0192b10": "如來福田等一無異所謂已下有十問具如經說",
    "X04n0223_028:0192b11": "已下有十行頌是目首所答三門如前一科頌意",
    "X04n0223_028:0192b12": "者此十行頌一行一頌其頌意答前所問佛福田",
    "X04n0223_028:0192b13": "是一云何布施果報不同其義有二不同一明佛",
    "X04n0223_028:0192b14": "自福田不同二明眾生所施福田不同一明佛自",
    "X04n0223_028:0192b15": "福田不同者明如來身目髮紺青身金色丹脣素",
    "X04n0223_028:0192b16": "齒一身之上色各不同華藏世界莊嚴萬異者總",
    "X04n0223_028:0192b17": "明法性理智中具有以法性理智中本具無量功",
    "X04n0223_028:0192b18": "德故有隨行報得莊嚴者如如來身有九十七種",
    "X04n0223_028:0192b19": "大人之相者是法身智體自具故如來有無量隨",
    "X04n0223_028:0192b20": "好功德莊嚴是隨行報得故如外邊依正報中金",
    "X04n0223_028:0192b21": "剛地是法性身報得是正報寶樹莊嚴世界是法",
    "X04n0223_028:0192b22": "性隨行報得是依報宮殿樓閣是法性大智隨大",
    "X04n0223_028:0192b23": "慈悲含育眾生業上報得師子座是法性隨智轉",
    "X04n0223_028:0192b24": "法輪報得蓮華藏世界是法性隨行教化眾生無",
    "X04n0223_028:0192c01": "染性報得香水海是法性隨大悲心謙下饒益行",
    "X04n0223_028:0192c02": "報得香河右漩是隨順法性進修教化眾生報得",
    "X04n0223_028:0192c03": "總不離法性大智隨行報殊一一行中皆有無量",
    "X04n0223_028:0192c04": "行門互為主伴以此莊嚴依報正報一一境界中",
    "X04n0223_028:0192c05": "有無量同異此是觀因知果以此准知總是一性",
    "X04n0223_028:0192c06": "中隨用不同故二眾生布施福田果報不同者此",
    "X04n0223_028:0192c07": "乃由心輕重有智無智謙下高心所求有異總是",
    "X04n0223_028:0192c08": "一心中隨用不同二釋菩薩名者名為目首明此",
    "X04n0223_028:0192c09": "位是東南方辰巳之間像此信心進修智目漸高",
    "X04n0223_028:0192c10": "善知福田因果等報名為目首是故如來常取辰",
    "X04n0223_028:0192c11": "巳以為齋戒之則如前名號品已釋准彼知之三",
    "X04n0223_028:0192c12": "配因果者還以自心本不動智佛為因此位究竟",
    "X04n0223_028:0192c13": "智佛為進修之果。",
    "X04n0223_028:0192c14": "【經】爾時文殊師利菩薩問勤首菩薩言佛子佛教是",
    "X04n0223_028:0192c15": "一眾生得見云何不即悉斷一切諸煩惱縛而得出",
    "X04n0223_028:0192c16": "離然其色蘊受蘊想蘊行蘊識蘊欲界色界無色界",
    "X04n0223_028:0192c17": "無明貪愛無有差別是則佛教於諸眾生或有利益",
    "X04n0223_028:0192c18": "或無利益時勤首菩薩以頌答曰。",
    "X04n0223_028:0192c19": "　佛子善諦聽　　我今如實答　　或有速解脫",
    "X04n0223_028:0192c20": "　或有難出離　　若欲求除滅　　無量諸過惡",
    "X04n0223_028:0192c21": "　當於佛法中　　勇猛常精進　　譬如微少火",
    "X04n0223_028:0192c22": "　樵濕速令滅　　於佛教法中　　懈怠者亦然",
    "X04n0223_028:0192c23": "　如鑽燧求火　　未出而數息　　火勢隨止滅",
    "X04n0223_028:0192c24": "　懈怠者亦然　　如人持日珠　　不以物承影",
    "X04n0223_028:0193a01": "　火終不可得　　懈怠者亦然　　譬如赫日照",
    "X04n0223_028:0193a02": "　孩稚閉其目　　怪言何不覩　　懈怠者亦然",
    "X04n0223_028:0193a03": "　如人無手足　　欲以芒艸箭　　徧射破大地",
    "X04n0223_028:0193a04": "　懈怠者亦然　　如以一毛端　　而取大海水",
    "X04n0223_028:0193a05": "　欲令盡乾竭　　懈怠者亦然　　又如劫火起",
    "X04n0223_028:0193a06": "　欲以少水滅　　於佛教法中　　懈怠者亦然",
    "X04n0223_028:0193a07": "　如有見虗空　　端居不搖動　　而言普騰躍",
    "X04n0223_028:0193a08": "　懈怠者亦然",
    "X04n0223_028:0193a09": "【論】第六爾時文殊師利已下五行半經是文殊問",
    "X04n0223_028:0193a10": "勤首佛教是一云何得見者有斷煩惱不斷煩惱",
    "X04n0223_028:0193a11": "不同等然其已下十問已下有十行頌是勤首菩",
    "X04n0223_028:0193a12": "薩所答於中三門如前一科頌意者此十行頌初",
    "X04n0223_028:0193a13": "一行勸聽次一行頌勸聞法勤修已下八行責其",
    "X04n0223_028:0193a14": "懈怠如文具明二釋菩薩名者名為勤首為明前",
    "X04n0223_028:0193a15": "目首善示福田因果佛號究竟智此位當須勤而",
    "X04n0223_028:0193a16": "行之故名勤首佛號最勝智為明勤修勝進即得",
    "X04n0223_028:0193a17": "最勝智為果故三配隨位因果者還以本不動智",
    "X04n0223_028:0193a18": "佛為因最勝智佛為進修之果。",
    "X04n0223_028:0193a19": "【經】爾時文殊師利菩薩問法首菩薩言佛子如佛所",
    "X04n0223_028:0193a20": "說若有眾生受持正法悉能除斷一切煩惱何故復",
    "X04n0223_028:0193a21": "有受持正法而不斷者隨貪瞋癡隨慢隨覆隨忿隨",
    "X04n0223_028:0193a22": "恨隨嫉隨慳隨誑隨諂勢力所轉無有離心能受持",
    "X04n0223_028:0193a23": "法何故復於心行之內起諸煩惱時法首菩薩以頌",
    "X04n0223_028:0193a24": "答曰。",
    "X04n0223_028:0193b01": "　佛子善諦聽　　所問如實義　　非但以多聞",
    "X04n0223_028:0193b02": "　能入如來法　　如人水所漂　　懼溺而渴死",
    "X04n0223_028:0193b03": "　於法不修行　　多聞亦如是　　如人設美饍",
    "X04n0223_028:0193b04": "　自餓而不食　　於法不修行　　多聞亦如是",
    "X04n0223_028:0193b05": "　如人善方藥　　自疾不能救　　於法不修行",
    "X04n0223_028:0193b06": "　多聞亦如是　　如人數他寶　　自無半錢分",
    "X04n0223_028:0193b07": "　於法不修行　　多聞亦如是　　如有生王宮",
    "X04n0223_028:0193b08": "　而受餒與寒　　於法不修行　　多聞亦如是",
    "X04n0223_028:0193b09": "　如聾奏音樂　　悅彼不自聞　　於法不修行",
    "X04n0223_028:0193b10": "　多聞亦如是　　如盲繢眾像　　示彼不自見",
    "X04n0223_028:0193b11": "　於法不修行　　多聞亦如是　　譬如海船師",
    "X04n0223_028:0193b12": "　而於海中死　　於法不修行　　多聞亦如是",
    "X04n0223_028:0193b13": "　如在四衢道　　廣說眾好事　　內自無實德",
    "X04n0223_028:0193b14": "　不行亦如是",
    "X04n0223_028:0193b15": "【論】第七爾時已下六行經是文殊問法首如佛所",
    "X04n0223_028:0193b16": "說若有眾生受持正法悉能除斷一切煩惱何故",
    "X04n0223_028:0193b17": "有受持正法而不斷者於中有十一問如文具明",
    "X04n0223_028:0193b18": "於中有十行頌是法首所答三門義如前一科頌",
    "X04n0223_028:0193b19": "意者此十行頌中初一句勸聽次一句歎能問次",
    "X04n0223_028:0193b20": "兩句責多聞者不修行已下九行頌一行一頌責",
    "X04n0223_028:0193b21": "多聞而心不精專不能斷煩惱如文具明二釋菩",
    "X04n0223_028:0193b22": "薩名者名為法首為明此是西北方戌亥兩間明",
    "X04n0223_028:0193b23": "愚迷長夜中能以正法自利利他專求無懈名為",
    "X04n0223_028:0193b24": "法首世界名金剛者以堅精無怠是自世界託西",
    "X04n0223_028:0193c01": "北方乾卦乾為堅剛佛號自在智者以自精勤觀",
    "X04n0223_028:0193c02": "照達理業亡名為自在智佛三配隨位因果者還",
    "X04n0223_028:0193c03": "以自心本不動智佛為因進修得自在智佛為果。",
    "X04n0223_028:0193c04": "【經】爾時文殊師利菩薩問智首菩薩言佛子於佛法",
    "X04n0223_028:0193c05": "中智為上首如來何故或為眾生讚歎布施或讚持",
    "X04n0223_028:0193c06": "戒或讚堪忍或讚精進或讚禪定或讚智慧或復讚",
    "X04n0223_028:0193c07": "歎慈悲喜捨而終無有唯以一法而得出離成阿耨",
    "X04n0223_028:0193c08": "多羅三藐三菩提者時智首菩薩以頌答曰。",
    "X04n0223_028:0193c09": "　佛子甚希有　　能知眾生心　　如仁所問義",
    "X04n0223_028:0193c10": "　諦聽我今說　　過去未來世　　現在諸導師",
    "X04n0223_028:0193c11": "　無有說一法　　而得於道者　　佛知眾生心",
    "X04n0223_028:0193c12": "　性分各不同　　隨其所應度　　如是而說法",
    "X04n0223_028:0193c13": "　慳者為讚施　　毀禁者讚戒　　多瞋為讚忍",
    "X04n0223_028:0193c14": "　好懈讚精進　　亂意讚禪定　　愚癡讚智慧",
    "X04n0223_028:0193c15": "　不仁讚慈愍　　怒害讚大悲　　憂慼為讚喜",
    "X04n0223_028:0193c16": "　曲心讚歎捨　　如是次第修　　漸具諸佛法",
    "X04n0223_028:0193c17": "　如先立基堵　　而後造宮室　　施戒亦復然",
    "X04n0223_028:0193c18": "　菩薩眾行本　　譬如建城郭　　為護諸人眾",
    "X04n0223_028:0193c19": "　忍進亦如是　　防護諸菩薩　　譬如大力王",
    "X04n0223_028:0193c20": "　率土咸戴仰　　定慧亦如是　　菩薩所依賴",
    "X04n0223_028:0193c21": "　亦如轉輪王　　能與一切樂　　四等亦如是",
    "X04n0223_028:0193c22": "　與諸菩薩樂",
    "X04n0223_028:0193c23": "【論】第八爾時已下有五行經是文殊問智首如來",
    "X04n0223_028:0193c24": "唯一法而得出離又於佛法中以智為首何故讚",
    "X04n0223_028:0194a01": "歎布施等總有十問大意明十波羅蜜四無量心",
    "X04n0223_028:0194a02": "畢竟無體何須用為已下有十行頌是智首菩薩",
    "X04n0223_028:0194a03": "答如文具明於中三門如前一科頌意者此十行",
    "X04n0223_028:0194a04": "頌中初一行頌歎能問及勸聽已下九行一行一",
    "X04n0223_028:0194a05": "頌如文具明智首答意明諸助道法隨根遣病若",
    "X04n0223_028:0194a06": "不修學無性菩提不成如頌中分明舉喻況說可",
    "X04n0223_028:0194a07": "知但須依法有病即治之如除堆阜道自無礙自",
    "X04n0223_028:0194a08": "病已除還與人服故藥藥之與方終無捨離二釋",
    "X04n0223_028:0194a09": "菩薩名者名為智首以明智能知根權施法藥四",
    "X04n0223_028:0194a10": "攝四無量十波羅蜜三十七助菩提分隨病生起",
    "X04n0223_028:0194a11": "增多之處而令服之顯發菩提無作之性漸令依",
    "X04n0223_028:0194a12": "本名為智首此是下方世界明以布施戒忍進定",
    "X04n0223_028:0194a13": "等十波羅蜜門如地能生發一切白淨之法故世",
    "X04n0223_028:0194a14": "界名頗棃此是白色如水精寶色佛號梵智者明",
    "X04n0223_028:0194a15": "心如大地荷負萬有常安淨故梵者淨也三配隨",
    "X04n0223_028:0194a16": "位因果者還以自心本不動智佛為因進修得心",
    "X04n0223_028:0194a17": "智寂靜為果表地體安靜故。",
    "X04n0223_028:0194a18": "【經】爾時文殊師利菩薩問賢首菩薩言佛子諸佛世",
    "X04n0223_028:0194a19": "尊唯以一道而得出離云何今見一切佛土所有眾",
    "X04n0223_028:0194a20": "事種種不同所謂世界眾生界說法調伏壽量光明",
    "X04n0223_028:0194a21": "神通眾會教儀法住各有差別無有不具一切佛法",
    "X04n0223_028:0194a22": "而成阿耨多羅三藐三菩提者時賢首菩薩以頌答",
    "X04n0223_028:0194a23": "曰。",
    "X04n0223_028:0194a24": "　文殊法常爾　　法王唯一法　　一切無礙人",
    "X04n0223_028:0194b01": "　一道出生死　　一切諸佛身　　唯是一法身",
    "X04n0223_028:0194b02": "　一心一智慧　　力無畏亦然　　如本趣菩提",
    "X04n0223_028:0194b03": "　所有迴向心　　得如是剎土　　眾會反說法",
    "X04n0223_028:0194b04": "　一切諸佛剎　　莊嚴悉圓滿　　隨眾生行異",
    "X04n0223_028:0194b05": "　如是見不同　　佛剎與佛身　　眾會及言說",
    "X04n0223_028:0194b06": "　如是諸佛法　　眾生莫能見　　其心已清淨",
    "X04n0223_028:0194b07": "　諸願皆具足　　如是明達人　　於此乃能覩",
    "X04n0223_028:0194b08": "　隨眾生心樂　　及以業果力　　如是見差別",
    "X04n0223_028:0194b09": "　此佛威神故　　佛剎無分別　　無憎無有愛",
    "X04n0223_028:0194b10": "　但隨眾生心　　如是見有殊　　以是於世界",
    "X04n0223_028:0194b11": "　所見各差別　　非一切如來　　大仙之過咎",
    "X04n0223_028:0194b12": "　一切諸世界　　所應受化者　　常見人中雄",
    "X04n0223_028:0194b13": "　諸佛法如是",
    "X04n0223_028:0194b14": "【論】第九爾時已下是文殊問賢首一切諸佛一道",
    "X04n0223_028:0194b15": "而得出離云何今見種種不同所謂已下有十問",
    "X04n0223_028:0194b16": "下有十行頌是賢首答於中三門如前一科頌意",
    "X04n0223_028:0194b17": "者此十行頌中初兩行歎法王唯一法一身一智",
    "X04n0223_028:0194b18": "已下八行頌於中大意有四一歎差別佛土因本",
    "X04n0223_028:0194b19": "迴向心所成為明迴向之就根益物身土教儀悉",
    "X04n0223_028:0194b20": "皆就根二明諸佛自報之境非是行因方見三明",
    "X04n0223_028:0194b21": "眾差別之事皆由眾生之心行異故隨自心見別",
    "X04n0223_028:0194b22": "非佛之異四明佛神力能就根現法二釋菩薩名",
    "X04n0223_028:0194b23": "者名為賢首為明得此十種信心信佛果德與自",
    "X04n0223_028:0194b24": "心體一善諳疑滯通塞入其賢位故名賢首此是",
    "X04n0223_028:0194c01": "上方位也意明此信位心智及境悉如虗空無所",
    "X04n0223_028:0194c02": "不含皆無妨礙是賢仁之德故名賢首又世界名",
    "X04n0223_028:0194c03": "平等色為明既是上方明身心與空合故世界名",
    "X04n0223_028:0194c04": "平等色佛號觀察智明以其自心空智慧門善能",
    "X04n0223_028:0194c05": "觀察諸法皆空無所染著是故名觀察智佛三配",
    "X04n0223_028:0194c06": "隨位因果者還以自心根本性空無分別不動智",
    "X04n0223_028:0194c07": "佛為因以進修至此法空觀察智佛為果明不動",
    "X04n0223_028:0194c08": "智是體觀察智佛是用至此明體用圓滿因果一",
    "X04n0223_028:0194c09": "性以是義故還說如來一身一心一智慧法門明",
    "X04n0223_028:0194c10": "契果會因始末無二總以一為根本故問曰何故",
    "X04n0223_028:0194c11": "頌初云文殊法常爾答曰為文殊是諸佛之慧不",
    "X04n0223_028:0194c12": "動智是體文殊是用以將此一切諸佛一切眾生",
    "X04n0223_028:0194c13": "根本智之體用門與一切信心者作因果體用故",
    "X04n0223_028:0194c14": "使依本故迄至究竟果滿與因不異無二性故方",
    "X04n0223_028:0194c15": "名初發心畢竟心二種不別明此十信心難發難",
    "X04n0223_028:0194c16": "信難入聞之者皆云我是凡夫何猶可得是佛故",
    "X04n0223_028:0194c17": "說少分信者即贊神通道力是故當知且須如是",
    "X04n0223_028:0194c18": "正信方始以正信正見法力加行如法進修分分",
    "X04n0223_028:0194c19": "無明薄解脫智慧明依自得法淺深漸當神通德",
    "X04n0223_028:0194c20": "用隨自己得信猶未得何索神通說言漸漸者不",
    "X04n0223_028:0194c21": "移一時一法性一智慧無依住無所得中漸漸故",
    "X04n0223_028:0194c22": "以十玄六相義圓之法性理中無有漸頓但為無",
    "X04n0223_028:0194c23": "始無明慣習習熟卒令契理純熟難故而有漸漸",
    "X04n0223_028:0194c24": "其漸漸者畢竟無始終延促長短等量故名為漸",
    "X04n0223_028:0195a01": "漸。",
    "X04n0223_028:0195a03": "大方廣佛新華嚴經合論卷第二十八",
    "X04n0223_028:0195a05": "音切",
    "X04n0223_028:0195a06": "逸(弋質切)。覩(當古切)。湍(他喘切)。奔(博昆切)。機(飢音)。衢(仇于切)。[穀-禾+卵](苦角",
    "X04n0223_028:0195a07": "切)。濤(徒刀切)。滴(都力切)。曀(於計切)。揭(九謁切)。療(力照切)。藍(落咸切)。",
    "X04n0223_028:0195a08": "闇(暗音)。髮(發音)。樵(昨焦切)。濕(詩入切)。鑽(作丸切)。燧(徐醉切)。孩(戶來切)。",
    "X04n0223_028:0195a09": "稚(直利切)。閉(博計切)。射(神夜切)。箭(作殿切)。騰(徒登切)。躡(尼業切)。嫉",
    "X04n0223_028:0195a10": "(疾音)。瞋(昌真切)。忿(撫吻切)。渴(苦葛切)。饍(善音)。餓(五箇切)。餒(奴罪切)。聾",
    "X04n0223_028:0195a11": "(盧紅切)。慼(倉亦切)。舡(火江切)。讚(作斡切)。基(居之切)。堵(當古切)。礙(艾音)。",
    "X04n0223_028:0195a12": "戴(帶音)。咎(臼音)。毀(許委切)。緇(側其切)。茹(人恕切)。甜(徒兼切)。"
}