{
    "T22n1428_029:0764c14": "6四分律卷第二十九二分之八明尼戒法",
    "T22n1428_029:0764c16": "姚秦罽賓三藏佛陀耶舍",
    "T22n1428_029:0764c17": "共竺佛念等譯",
    "T22n1428_029:0764c18": "一百七十八單提法之六",
    "T22n1428_029:0764c19": "爾時婆伽婆在舍衛國祇樹給孤獨園。時諸",
    "T22n1428_029:0764c20": "比丘尼，教授日不往受教授。時諸比丘尼",
    "T22n1428_029:0764c21": "聞，中有少欲知足、行頭陀、樂學戒、知慚愧",
    "T22n1428_029:0764c22": "者呵責諸比丘尼言：「汝等教授日，云何不",
    "T22n1428_029:0764c23": "往受教授？」即往白諸比丘，諸比丘往白世",
    "T22n1428_029:0764c24": "尊。世尊以此因緣集比丘僧，呵責諸比丘",
    "T22n1428_029:0764c25": "尼言：「汝所為非，非威儀、非沙門法、非淨行、",
    "T22n1428_029:0764c26": "非隨順行，所不應為。云何汝等，教授日不",
    "T22n1428_029:0764c27": "來入眾中受教授耶？」以無數方便呵責已，",
    "T22n1428_029:0764c28": "告諸比丘：「此比丘尼多種有漏處，最初犯戒。",
    "T22n1428_029:0764c29": "自今已去與比丘尼結戒，集十句義乃至",
    "T22n1428_029:0765a01": "正法久住，欲說戒者當如是說：若比丘尼",
    "T22n1428_029:0765a02": "教授日不往受教授者，波逸提。」如是世尊",
    "T22n1428_029:0765a03": "與比丘尼結戒。時諸比丘尼有佛事、法事、僧",
    "T22n1428_029:0765a04": "事，或瞻病事。佛言：「聽囑授。自今已去當如",
    "T22n1428_029:0765a05": "是結戒：若比丘尼，不病，不往受教授者，波",
    "T22n1428_029:0765a06": "逸提。」比丘尼義如上。彼比丘尼，不往受教",
    "T22n1428_029:0765a07": "授，除餘事，波逸提。比丘，突吉羅。是謂為犯。",
    "T22n1428_029:0765a08": "不犯者，教授時往受教授，佛法僧事及瞻視",
    "T22n1428_029:0765a09": "病人囑授，無犯。無犯者，最初未制戒，癡",
    "T22n1428_029:0765a10": "狂、心亂、痛惱所纏。四十",
    "T22n1428_029:0765a11": "爾時婆伽婆在舍衛國祇樹給孤獨園。時諸",
    "T22n1428_029:0765a12": "比丘尼聞世尊制戒，聽諸比丘尼僧半月從",
    "T22n1428_029:0765a13": "比丘僧求教授，而彼比丘尼不往求教授。",
    "T22n1428_029:0765a14": "時諸比丘尼聞，中有少欲知足、行頭陀、樂",
    "T22n1428_029:0765a15": "學戒、知慚愧者，嫌責諸比丘尼言：「汝等聞",
    "T22n1428_029:0765a16": "世尊制戒，聽比丘尼僧半月從比丘僧求教",
    "T22n1428_029:0765a17": "授，而汝等云何不往求教授耶？」即白諸比",
    "T22n1428_029:0765a18": "丘，諸比丘往白世尊。世尊以此因緣集比",
    "T22n1428_029:0765a19": "丘僧，呵責諸比丘尼言：「汝等所為非，非威",
    "T22n1428_029:0765a20": "儀、非沙門法、非淨行、非隨順行，所不應",
    "T22n1428_029:0765a21": "為。云何汝等不往比丘僧中求教授耶？」",
    "T22n1428_029:0765a22": "以無數方便呵責已，告諸比丘：「此比丘尼多",
    "T22n1428_029:0765a23": "種有漏處，最初犯戒。自今已去與比丘尼結",
    "T22n1428_029:0765a24": "戒，集十句義乃至正法久住，欲說戒者",
    "T22n1428_029:0765a25": "當如是說：若比丘尼，半月應往比丘僧中",
    "T22n1428_029:0765a26": "求教授，若不求者，波逸提。」比丘尼義如上。",
    "T22n1428_029:0765a27": "世尊有如是教，比丘尼半月應往比丘僧",
    "T22n1428_029:0765a28": "中求教授，而彼一切盡往求，以是故眾便",
    "T22n1428_029:0765a29": "鬧亂。佛言：「不應一切往，聽差一比丘尼，為",
    "T22n1428_029:0765b01": "比丘尼僧故，半月往比丘僧中求教授，白",
    "T22n1428_029:0765b02": "二羯磨。應如是差。眾中當差堪能羯磨者",
    "T22n1428_029:0765b03": "如上，作如是白：『大姊僧聽！若僧時到僧忍",
    "T22n1428_029:0765b04": "聽，差某甲比丘尼，為比丘尼僧故，半月往",
    "T22n1428_029:0765b05": "比丘僧中求教授。白如是。』『大姊僧聽！今僧",
    "T22n1428_029:0765b06": "差某甲比丘尼為比丘尼僧故，半月往比",
    "T22n1428_029:0765b07": "丘僧中求教授。誰諸大姊忍僧差某甲比",
    "T22n1428_029:0765b08": "丘尼，為比丘尼僧故，半月往比丘僧中求",
    "T22n1428_029:0765b09": "教授者默然，誰不忍者說。』『僧已忍差某甲",
    "T22n1428_029:0765b10": "比丘尼，為比丘尼僧故，半月往比丘僧中",
    "T22n1428_029:0765b11": "求教授竟，僧忍，默然故，是事如是持。』彼獨",
    "T22n1428_029:0765b12": "行無護，聽為護故應差二、三比丘尼共行。",
    "T22n1428_029:0765b13": "彼當往大僧中禮僧足已，曲身低頭合掌",
    "T22n1428_029:0765b14": "作如是說：『比丘尼僧和合，禮比丘僧足求",
    "T22n1428_029:0765b15": "教授。』如是第二、第三說。」時彼比丘尼，待僧",
    "T22n1428_029:0765b16": "說戒竟，經久住立疲極。佛言：「不應爾，聽囑",
    "T22n1428_029:0765b17": "一大比丘便去。」世尊既聽囑授，彼便囑授",
    "T22n1428_029:0765b18": "客比丘。佛言：「不應爾。」彼便囑授遠行者。佛",
    "T22n1428_029:0765b19": "言：「不應爾。」彼囑授病者。佛言：「不應爾。」彼",
    "T22n1428_029:0765b20": "囑授無智慧者。佛言：「不應爾。」彼既囑授已，",
    "T22n1428_029:0765b21": "明日不往問。佛言：「應往問可不？比丘應",
    "T22n1428_029:0765b22": "期往，比丘尼應期來迎。比丘期往而不往",
    "T22n1428_029:0765b23": "者，突吉羅。比丘尼期迎而不迎者，突吉羅。」",
    "T22n1428_029:0765b24": "若比丘尼聞教授人來，當半由旬迎，在寺",
    "T22n1428_029:0765b25": "內供給所須洗浴具、若羹粥、飯食、果蓏以此",
    "T22n1428_029:0765b26": "供養，若不者突吉羅。若比丘僧盡病，應遣信",
    "T22n1428_029:0765b27": "往禮拜問訊，若別眾、若眾不和合、若眾不",
    "T22n1428_029:0765b28": "滿，當遣信往禮拜問訊。若比丘尼僧盡病，",
    "T22n1428_029:0765b29": "亦當遣信往禮拜問訊。若別眾、若尼眾不和",
    "T22n1428_029:0765c01": "合、若眾不滿，亦當遣信往禮拜問訊，若不",
    "T22n1428_029:0765c02": "往者突吉羅。比丘，突吉羅。是謂為犯。不犯",
    "T22n1428_029:0765c03": "者，半月往大僧中求教授；今日囑、明日問；",
    "T22n1428_029:0765c04": "比丘期而往，比丘尼期而來迎；彼聞教授",
    "T22n1428_029:0765c05": "人來半由旬迎，在寺內供給洗浴具、飯食、",
    "T22n1428_029:0765c06": "羹粥、果蓏，以此供養；若大僧有病，應遣信",
    "T22n1428_029:0765c07": "往禮拜問訊，若別眾、眾不和合、若眾不滿，",
    "T22n1428_029:0765c08": "遣信往禮拜問訊；若比丘尼僧病，若別眾、若",
    "T22n1428_029:0765c09": "眾不和合、若眾不滿，亦應遣信禮拜問訊；",
    "T22n1428_029:0765c10": "若水陸道斷、賊寇惡獸難、若河水瀑漲、若",
    "T22n1428_029:0765c11": "為強力所執、若被繫閉、命難、梵行難，如是",
    "T22n1428_029:0765c12": "眾難不遣信問訊者，無犯。無犯者，最初未",
    "T22n1428_029:0765c13": "制戒，癡狂、心亂、痛惱所纏。四十一",
    "T22n1428_029:0765c14": "爾時婆伽婆在舍衛國祇樹給孤獨園。時諸",
    "T22n1428_029:0765c15": "比丘尼聞世尊制戒，聽比丘尼夏安居竟，應",
    "T22n1428_029:0765c16": "往比丘僧中說三事自恣見聞疑。然此諸",
    "T22n1428_029:0765c17": "比丘尼，不往至大僧中說三事自恣見聞",
    "T22n1428_029:0765c18": "疑。時諸比丘尼聞，中有少欲知足、行頭陀、",
    "T22n1428_029:0765c19": "樂學戒、知慚愧者，呵責諸比丘尼言：「云何",
    "T22n1428_029:0765c20": "世尊制戒，聽比丘尼夏安居竟，往大僧中說",
    "T22n1428_029:0765c21": "三事自恣見聞疑，而汝等不往說自恣耶？」",
    "T22n1428_029:0765c22": "即白諸比丘，諸比丘往白世尊。世尊以此",
    "T22n1428_029:0765c23": "因緣集比丘僧，呵責諸比丘尼言：「汝所為",
    "T22n1428_029:0765c24": "非，非威儀、非沙門法、非淨行、非隨順行，",
    "T22n1428_029:0765c25": "所不應為。比丘尼夏安居竟，應往大僧中",
    "T22n1428_029:0765c26": "說三事自恣見聞疑。云何不往耶？」以無數",
    "T22n1428_029:0765c27": "方便呵責已，告諸比丘：「此比丘尼多種有漏",
    "T22n1428_029:0765c28": "處，最初犯戒。自今已去與比丘尼結戒，集",
    "T22n1428_029:0765c29": "十句義乃至正法久住，欲說戒者當如是",
    "T22n1428_029:0766a01": "說：若比丘尼僧夏安居竟，應往比丘僧中",
    "T22n1428_029:0766a02": "說三事自恣見聞疑，若不者波逸提。」比丘尼",
    "T22n1428_029:0766a03": "義如上。時世尊既聽比丘尼夏安居竟，應",
    "T22n1428_029:0766a04": "往比丘僧中說三事自恣見聞疑。時諸比丘",
    "T22n1428_029:0766a05": "尼，盡往大僧中說自恣鬧亂。佛言：「不應",
    "T22n1428_029:0766a06": "盡往，自今已去聽差一比丘尼，為比丘尼",
    "T22n1428_029:0766a07": "僧故，往比丘僧中說三事自恣見聞疑。作",
    "T22n1428_029:0766a08": "白二羯磨，眾中當差堪能羯磨者如上，當",
    "T22n1428_029:0766a09": "作如是白：『大姊僧聽！若僧時到僧忍聽，僧",
    "T22n1428_029:0766a10": "今差某甲比丘尼，為比丘尼僧故，往大僧",
    "T22n1428_029:0766a11": "中說三事自恣見聞疑。白如是。』『大姊僧聽！",
    "T22n1428_029:0766a12": "今僧差某甲比丘尼，為比丘尼僧故，往大",
    "T22n1428_029:0766a13": "僧中說三事自恣見聞疑。誰諸大姊忍僧",
    "T22n1428_029:0766a14": "差某甲比丘尼，為比丘尼僧故，往大僧中",
    "T22n1428_029:0766a15": "說三事自恣見聞疑者默然，誰不忍者說。』",
    "T22n1428_029:0766a16": "『眾僧已忍差某甲比丘尼，為比丘尼僧故，",
    "T22n1428_029:0766a17": "往大僧中說三事自恣竟。僧忍，默然故，是",
    "T22n1428_029:0766a18": "事如是持。』彼獨行無護，為護故，應差二三",
    "T22n1428_029:0766a19": "比丘尼為伴，往至大僧中禮僧足已，曲身",
    "T22n1428_029:0766a20": "低頭合掌作如是說：『比丘尼僧夏安居竟，",
    "T22n1428_029:0766a21": "比丘僧夏安居竟，比丘尼僧說三事自恣見",
    "T22n1428_029:0766a22": "聞疑。大德慈愍語我，我若見罪，當如法懺",
    "T22n1428_029:0766a23": "悔。』如是第二、第三說。」彼即比丘僧自恣日",
    "T22n1428_029:0766a24": "便自恣而皆疲極。佛言：「不應爾。」比丘僧十四",
    "T22n1428_029:0766a25": "日自恣，比丘尼僧十五日自恣。若大僧病、若",
    "T22n1428_029:0766a26": "別眾、眾不和合、若眾不滿，比丘尼應遣信",
    "T22n1428_029:0766a27": "禮拜問訊，不者突吉羅。若比丘尼眾病、若別",
    "T22n1428_029:0766a28": "眾、若眾不和合、若眾不滿，比丘尼亦當遣",
    "T22n1428_029:0766a29": "信禮拜問訊，不者突吉羅。比丘，突吉羅。是謂",
    "T22n1428_029:0766b01": "為犯。不犯者，比丘尼僧夏安居竟，比丘僧夏",
    "T22n1428_029:0766b02": "安居竟，比丘尼說三事自恣見聞疑；若比丘",
    "T22n1428_029:0766b03": "十四日自恣，比丘尼十五日自恣，比丘僧病、",
    "T22n1428_029:0766b04": "若別眾、若眾不和合、若眾不滿，比丘尼應",
    "T22n1428_029:0766b05": "遣信往禮拜問訊；比丘尼眾病，乃至眾不",
    "T22n1428_029:0766b06": "滿，亦應遣信禮拜問訊；若水陸道斷、若賊",
    "T22n1428_029:0766b07": "寇惡獸難、河水瀑漲、若命難、梵行難、為強",
    "T22n1428_029:0766b08": "力者所執，若不往問訊，一切無犯。無犯者，",
    "T22n1428_029:0766b09": "最初未制戒，癡狂、心亂、痛惱所纏。四十二",
    "T22n1428_029:0766b10": "爾時婆伽婆在舍衛國祇樹給孤獨園。時諸",
    "T22n1428_029:0766b11": "比丘尼，在無比丘處夏安居，教授日無受",
    "T22n1428_029:0766b12": "教授處，有所疑無可諮問。時諸比丘尼聞，",
    "T22n1428_029:0766b13": "中有少欲知足、行頭陀、樂學戒、知慚愧者，",
    "T22n1428_029:0766b14": "呵責諸比丘尼言：「云何乃在無有比丘處",
    "T22n1428_029:0766b15": "夏安居，教授日無受教授處。若有所疑事",
    "T22n1428_029:0766b16": "而無可諮問處？」即白諸比丘，諸比丘往白",
    "T22n1428_029:0766b17": "世尊。世尊以此因緣集比丘僧，呵責諸比",
    "T22n1428_029:0766b18": "丘尼言：「汝所為非，非威儀、非沙門法、非淨",
    "T22n1428_029:0766b19": "行、非隨順行，所不應為。云何乃於無比丘",
    "T22n1428_029:0766b20": "處夏安居，乃至有所疑事而無可諮問耶？」",
    "T22n1428_029:0766b21": "以無數方便呵責已，告諸比丘：「此比丘尼多",
    "T22n1428_029:0766b22": "種有漏處，最初犯戒。自今已去與比丘尼結",
    "T22n1428_029:0766b23": "戒，集十句義乃至正法久住，欲說戒者當",
    "T22n1428_029:0766b24": "如是說：若比丘尼，在無比丘處夏安居者，",
    "T22n1428_029:0766b25": "波逸提。」比丘尼義如上說。彼比丘尼，無比丘",
    "T22n1428_029:0766b26": "處夏安居者，波逸提。比丘，突吉羅；式叉摩那、",
    "T22n1428_029:0766b27": "沙彌、沙彌尼，突吉羅。是謂為犯。不犯者，有比",
    "T22n1428_029:0766b28": "丘處夏安居；若依比丘僧夏安居；其間命",
    "T22n1428_029:0766b29": "過者、若遠行去、若休道、或為賊所將去、或",
    "T22n1428_029:0766c01": "為惡獸所害、或為水所漂，無犯。無犯者，",
    "T22n1428_029:0766c02": "最初未制戒，癡狂、心亂、痛惱所纏。四十三",
    "T22n1428_029:0766c03": "爾時婆伽婆在舍衛國祇樹給孤獨園。時舍",
    "T22n1428_029:0766c04": "衛城中有一多知識比丘尼命過。復有比丘",
    "T22n1428_029:0766c05": "尼，於比丘所住寺中為起塔，諸比丘尼數",
    "T22n1428_029:0766c06": "來詣寺住立言語戲笑、或唄或悲哭者、或自",
    "T22n1428_029:0766c07": "莊嚴身者，遂亂諸坐禪比丘。時有長老迦",
    "T22n1428_029:0766c08": "毘羅常樂坐禪。比丘尼去後，即日往壞其",
    "T22n1428_029:0766c09": "塔除棄著僧伽藍外。時彼比丘尼，聞迦毘",
    "T22n1428_029:0766c10": "羅壞其塔除棄，皆執刀杖瓦石來欲打擲，",
    "T22n1428_029:0766c11": "時迦毘羅即以神足飛在虛空。時諸比丘尼",
    "T22n1428_029:0766c12": "聞，中有少欲知足、行頭陀、樂學戒、知慚愧",
    "T22n1428_029:0766c13": "者，呵責諸比丘尼：「汝云何乃欲持刀杖瓦",
    "T22n1428_029:0766c14": "石打迦毘羅耶？」即白諸比丘，諸比丘往白",
    "T22n1428_029:0766c15": "世尊。世尊以是因緣集比丘僧，呵責諸比",
    "T22n1428_029:0766c16": "丘尼言：「汝所為非，非威儀、非沙門法、非淨",
    "T22n1428_029:0766c17": "行、非隨順行，所不應為。云何乃持刀杖瓦",
    "T22n1428_029:0766c18": "石欲打比丘？」以無數方便呵責已，告諸比",
    "T22n1428_029:0766c19": "丘：「此比丘尼多種有漏處，最初犯戒。自今已",
    "T22n1428_029:0766c20": "去與比丘尼結戒，集十句義乃至正法久",
    "T22n1428_029:0766c21": "住，欲說戒者當如是說：若比丘尼，入比丘",
    "T22n1428_029:0766c22": "僧伽藍中，波逸提。」如是世尊與比丘尼結",
    "T22n1428_029:0766c23": "戒。諸比丘尼疑，不敢入無比丘僧伽藍中。",
    "T22n1428_029:0766c24": "佛言：「聽入。自今已去應如是結戒：若比丘",
    "T22n1428_029:0766c25": "尼，入有比丘僧伽藍中，波逸提。」如是世尊",
    "T22n1428_029:0766c26": "與比丘尼結戒。時諸比丘尼，亦不知有比",
    "T22n1428_029:0766c27": "丘無比丘，後方知有比丘，或有作波逸提",
    "T22n1428_029:0766c28": "懺者、或疑者。「不知者無犯。」佛言：「自今已去",
    "T22n1428_029:0766c29": "當如是結戒：若比丘尼，知有比丘寺入者，",
    "T22n1428_029:0767a01": "波逸提。」如是世尊與比丘尼結戒。彼欲求",
    "T22n1428_029:0767a02": "教授，不知何從求？有疑欲問，不知從誰",
    "T22n1428_029:0767a03": "問？不敢入寺。佛言：「自今已去聽白然後入",
    "T22n1428_029:0767a04": "寺。」彼欲禮佛塔、聲聞塔，佛言：「欲禮佛塔、聲",
    "T22n1428_029:0767a05": "聞塔，聽輒入，餘者須白已入。自今已去當",
    "T22n1428_029:0767a06": "如是說戒：若比丘尼，知有比丘僧伽藍，不",
    "T22n1428_029:0767a07": "白而入者，波逸提。」比丘尼義如上。若比丘尼，",
    "T22n1428_029:0767a08": "知有比丘僧伽藍，不白而入門，波逸提。一",
    "T22n1428_029:0767a09": "脚在門內、一脚在門外方便欲入，若期入",
    "T22n1428_029:0767a10": "而不入者，一切突吉羅。比丘，突吉羅；式叉摩",
    "T22n1428_029:0767a11": "那、沙彌、沙彌尼，突吉羅。是謂為犯。不犯者，若",
    "T22n1428_029:0767a12": "先不知，若無比丘而入；若禮拜佛塔、聲聞",
    "T22n1428_029:0767a13": "塔，餘者白已入；若來受教授、若欲問法來",
    "T22n1428_029:0767a14": "入、若被請、若道由中過、或在中止宿、或為",
    "T22n1428_029:0767a15": "強力者所將去、或被繫閉將去、或命難、梵",
    "T22n1428_029:0767a16": "行難，無犯。無犯者，最初未制戒，癡狂、心亂、",
    "T22n1428_029:0767a17": "痛惱所纏。四十四",
    "T22n1428_029:0767a18": "爾時婆伽婆在舍衛國祇樹給孤獨園。時長",
    "T22n1428_029:0767a19": "老迦毘羅比丘夜過已，晨朝著衣持鉢入",
    "T22n1428_029:0767a20": "舍衛城乞食。時諸比丘尼見迦毘羅即罵詈",
    "T22n1428_029:0767a21": "言：「此弊惡下賤工師種，壞我等塔除棄僧伽",
    "T22n1428_029:0767a22": "藍外。」時諸比丘尼聞，中有少欲知足、行頭陀、",
    "T22n1428_029:0767a23": "樂學戒、知慚愧者，嫌責言：「云何汝等乃罵",
    "T22n1428_029:0767a24": "長老迦毘羅？」呵責已往白諸比丘，諸比丘往",
    "T22n1428_029:0767a25": "白世尊。世尊以此因緣集比丘僧，呵責諸",
    "T22n1428_029:0767a26": "比丘尼言：「汝所為非，非威儀、非沙門法、非",
    "T22n1428_029:0767a27": "淨行、非隨順行，所不應為。云何罵迦毘羅",
    "T22n1428_029:0767a28": "耶？」以無數方便呵責已，告諸比丘：「此比丘",
    "T22n1428_029:0767a29": "尼多種有漏處，最初犯戒。自今已去與比丘",
    "T22n1428_029:0767b01": "尼結戒，集十句義乃至正法久住。欲說戒",
    "T22n1428_029:0767b02": "者當如是說：若比丘尼罵比丘者，波逸提。」",
    "T22n1428_029:0767b03": "比丘尼義如上。罵者，下賤處生、種姓下賤、",
    "T22n1428_029:0767b04": "技術下賤、作業下賤、若說犯罪、若說汝有",
    "T22n1428_029:0767b05": "如是如是結使、或觸他所諱。彼比丘尼，種",
    "T22n1428_029:0767b06": "類罵比丘，乃至說他所諱。說而了了者，波逸",
    "T22n1428_029:0767b07": "提；不了了者，突吉羅。比丘，突吉羅；式叉摩",
    "T22n1428_029:0767b08": "那、沙彌、沙彌尼，突吉羅。是謂為犯。不犯者，若",
    "T22n1428_029:0767b09": "戲笑語、若疾疾語、若獨語、若夢中語、欲說",
    "T22n1428_029:0767b10": "此乃錯說彼，無犯。無犯者，最初未制戒，",
    "T22n1428_029:0767b11": "癡狂、心亂、痛惱所纏。四十五",
    "T22n1428_029:0767b12": "爾時婆伽婆在拘睒彌。時迦羅比丘尼，好",
    "T22n1428_029:0767b13": "喜鬪諍不善憶持鬪諍事，後瞋恚嫌責尼",
    "T22n1428_029:0767b14": "眾。時諸比丘尼聞，其中有少欲知足、行頭",
    "T22n1428_029:0767b15": "陀、樂學戒、知慚愧者，嫌責迦羅比丘尼",
    "T22n1428_029:0767b16": "言：「汝云何喜鬪諍斷已，懷恨經宿嫌罵尼眾",
    "T22n1428_029:0767b17": "耶？」即白諸比丘，諸比丘往白世尊。世尊以",
    "T22n1428_029:0767b18": "此因緣集比丘僧，呵責迦羅言：「汝所為非，",
    "T22n1428_029:0767b19": "非威儀、非沙門法、非淨行、非隨順行，所",
    "T22n1428_029:0767b20": "不應為。云何喜鬪諍斷已，懷恨經宿方便",
    "T22n1428_029:0767b21": "罵詈尼眾耶？」以無數方便呵責已，告諸比",
    "T22n1428_029:0767b22": "丘：「此比丘尼多種有漏處，最初犯戒。自今已",
    "T22n1428_029:0767b23": "去與比丘尼結戒，集十句義乃至正法久",
    "T22n1428_029:0767b24": "住，欲說戒者當如是說：若比丘尼，喜鬪諍",
    "T22n1428_029:0767b25": "不善憶持諍，事後瞋恚不喜罵比丘尼眾",
    "T22n1428_029:0767b26": "者，波逸提。」比丘尼義如上。諍有四種如上。",
    "T22n1428_029:0767b27": "眾者，若四人若過四人。彼比丘尼，喜鬪諍經",
    "T22n1428_029:0767b28": "宿後罵比丘尼眾，說而了了者，波逸提；不",
    "T22n1428_029:0767b29": "了了者，突吉羅。比丘，突吉羅；式叉摩那、沙彌、",
    "T22n1428_029:0767c01": "沙彌尼，突吉羅。是謂為犯。不犯者，若戲笑",
    "T22n1428_029:0767c02": "語、若疾疾語、若獨語、若夢中語、欲說此乃",
    "T22n1428_029:0767c03": "錯說彼，無犯。無犯者，最初未制戒，癡狂、",
    "T22n1428_029:0767c04": "心亂、痛惱所纏。四十六",
    "T22n1428_029:0767c05": "爾時婆伽婆在釋翅搜迦毘羅國尼拘律園",
    "T22n1428_029:0767c06": "中。時跋陀羅迦毘羅比丘尼，身生癰使男子",
    "T22n1428_029:0767c07": "破之。此比丘尼身細軟如天身無異，時男",
    "T22n1428_029:0767c08": "子手觸身覺細滑生染著，便前捉欲犯，",
    "T22n1428_029:0767c09": "即便高聲言：「勿爾！勿爾！」時左右比丘尼聞",
    "T22n1428_029:0767c10": "其聲皆來問言：「向何故大喚耶？」即具說因",
    "T22n1428_029:0767c11": "緣。時諸比丘尼聞，中有少欲知足、行頭陀、",
    "T22n1428_029:0767c12": "樂學戒、知慚愧者，嫌責跋陀羅迦毘羅言：",
    "T22n1428_029:0767c13": "「云何比丘尼乃使男子破癰耶？」即白諸比",
    "T22n1428_029:0767c14": "丘，諸比丘往白世尊。世尊以此因緣集比",
    "T22n1428_029:0767c15": "丘僧，呵責跋陀羅迦毘羅比丘尼言：「汝所為",
    "T22n1428_029:0767c16": "非，非威儀、非沙門法、非淨行、非隨順行，",
    "T22n1428_029:0767c17": "所不應為。云何使男子破身癰瘡耶？」以",
    "T22n1428_029:0767c18": "無數方便呵責已，告諸比丘：「此比丘尼多種",
    "T22n1428_029:0767c19": "有漏處，最初犯戒。自今已去與比丘尼結戒，",
    "T22n1428_029:0767c20": "集十句義乃至正法久住，欲說戒者當如",
    "T22n1428_029:0767c21": "是說：若比丘尼，身生癰及種種瘡，不白眾",
    "T22n1428_029:0767c22": "及餘人，輒使男子破若裹者，波逸提。」比丘尼",
    "T22n1428_029:0767c23": "義如上。僧者亦如上。彼比丘尼，若身生癰",
    "T22n1428_029:0767c24": "及種種瘡，不白眾使男子破，一下刀，一波",
    "T22n1428_029:0767c25": "逸提。若裹時，一匝纏，一波逸提。比丘，突吉",
    "T22n1428_029:0767c26": "羅；式叉摩那、沙彌、沙彌尼，突吉羅。是謂為犯。",
    "T22n1428_029:0767c27": "不犯者，白眾僧使男子破癰若瘡、若裹，若",
    "T22n1428_029:0767c28": "為強力者所執，無犯。無犯者，最初未制戒，",
    "T22n1428_029:0767c29": "癡狂、心亂、痛惱所纏。四十七",
    "T22n1428_029:0768a01": "爾時婆伽婆在舍衛國祇樹給孤獨園。時有一",
    "T22n1428_029:0768a02": "居士欲辦具飲食請比丘尼僧，即於其",
    "T22n1428_029:0768a03": "夜辦種種多美飲食，夜過已清旦往白時",
    "T22n1428_029:0768a04": "到。時舍衛城中俗節會日，諸居士各各持飯、",
    "T22n1428_029:0768a05": "乾飯、󰉓、魚及肉，來就僧伽藍中，與諸比丘",
    "T22n1428_029:0768a06": "尼。諸比丘尼受此施食食已，然後方詣居",
    "T22n1428_029:0768a07": "士家食。時居士手自斟酌羹飯與諸比丘尼。",
    "T22n1428_029:0768a08": "諸比丘尼言：「止！止！居士，不須多著。」居士報",
    "T22n1428_029:0768a09": "言：「我所以辦具此種種多美飲食人別一器",
    "T22n1428_029:0768a10": "肉者，正為阿姨故耳！勿謂我無有信心",
    "T22n1428_029:0768a11": "而不食。阿姨但食，我實有信心。」比丘尼報",
    "T22n1428_029:0768a12": "言：「我等不以此事，朝是節會日，諸居士各",
    "T22n1428_029:0768a13": "各持飯、󰉓、乾飯、魚、肉種種羹飯，來詣僧伽",
    "T22n1428_029:0768a14": "藍中，與諸比丘尼。我等先已食，以是故少",
    "T22n1428_029:0768a15": "受耳。」時諸居士皆共譏嫌言：「此比丘尼不",
    "T22n1428_029:0768a16": "知厭足，外自稱言：『我知正法。』如是何有正",
    "T22n1428_029:0768a17": "法？云何先受我請已，復受他種種飯食食",
    "T22n1428_029:0768a18": "已，後方受我食？」時諸比丘尼聞，中有少欲知",
    "T22n1428_029:0768a19": "足、行頭陀、樂學戒、知慚愧者，嫌責諸比丘",
    "T22n1428_029:0768a20": "尼言：「汝等云何先受居士請，復受餘食？」即",
    "T22n1428_029:0768a21": "白諸比丘，諸比丘往白世尊。世尊以此因",
    "T22n1428_029:0768a22": "緣集比丘僧，呵責諸比丘尼言：「汝所為非，",
    "T22n1428_029:0768a23": "非威儀、非沙門法、非淨行、非隨順行，所",
    "T22n1428_029:0768a24": "不應為。云何先受居士請，後復受餘食耶？」",
    "T22n1428_029:0768a25": "以無數方便呵責已，告諸比丘：「此比丘尼多",
    "T22n1428_029:0768a26": "種有漏處，最初犯戒。自今已去與比丘尼結",
    "T22n1428_029:0768a27": "戒，集十句義乃至正法久住，欲說戒者當",
    "T22n1428_029:0768a28": "如是說：若比丘尼先受請，若足食已，後食",
    "T22n1428_029:0768a29": "飯、󰉓、乾飯、魚及肉者，波逸提。」比丘尼義如上。",
    "T22n1428_029:0768b01": "彼比丘尼先受請，若足食已，後食他飯、󰉓、乾",
    "T22n1428_029:0768b02": "飯、魚及肉食，一咽一波逸提。比丘，波逸提；式",
    "T22n1428_029:0768b03": "叉摩那、沙彌、沙彌尼，突吉羅。是謂為犯。不犯",
    "T22n1428_029:0768b04": "者，受非正食請，若不滿足食請，若先不被",
    "T22n1428_029:0768b05": "請，若即於食上更得食，若於其家受前",
    "T22n1428_029:0768b06": "食、後食，無犯。無犯者，最初未制戒，癡狂、心",
    "T22n1428_029:0768b07": "亂、痛惱所纏。四十八",
    "T22n1428_029:0768b08": "爾時婆伽婆在舍衛國祇樹給孤獨園。時提",
    "T22n1428_029:0768b09": "舍比丘尼，是安隱比丘尼弟子，彼有知舊檀",
    "T22n1428_029:0768b10": "越家。安隱比丘尼語提舍比丘尼言：「可共",
    "T22n1428_029:0768b11": "往至檀越家。」報言：「欲往可爾。」二人俱往。安",
    "T22n1428_029:0768b12": "隱比丘尼衣服齊整不失威儀，檀越見已生",
    "T22n1428_029:0768b13": "歡喜心，以此歡喜心便與供養。時安隱比",
    "T22n1428_029:0768b14": "丘尼食後還至僧伽藍中，語提舍比丘尼",
    "T22n1428_029:0768b15": "言：「此檀越篤信歡喜好施供養。」時提舍比丘",
    "T22n1428_029:0768b16": "尼有嫉妬心，便作是語：「檀越篤信好施供",
    "T22n1428_029:0768b17": "養於汝。」時諸比丘尼聞，中有少欲知足、行頭",
    "T22n1428_029:0768b18": "陀、樂學戒、知慚愧者，呵責提舍比丘尼",
    "T22n1428_029:0768b19": "言：「云何生嫉妬心，乃作是言：『是檀越篤信",
    "T22n1428_029:0768b20": "好施供養於汝。』」即白諸比丘，諸比丘往白",
    "T22n1428_029:0768b21": "世尊。世尊以此因緣集比丘僧，呵責提舍",
    "T22n1428_029:0768b22": "比丘尼言：「汝所為非，非威儀、非沙門法、非",
    "T22n1428_029:0768b23": "淨行、非隨順行，所不應為。云何乃生嫉妬",
    "T22n1428_029:0768b24": "心言：『檀越篤信好施供養於汝。』」以無數方",
    "T22n1428_029:0768b25": "便呵責已，告諸比丘：「此比丘尼多種有漏處，",
    "T22n1428_029:0768b26": "最初犯戒。自今已去與比丘尼結戒，集十",
    "T22n1428_029:0768b27": "句義乃至正法久住，欲說戒者當如是說：",
    "T22n1428_029:0768b28": "若比丘尼於家生嫉妬心，波逸提。」比丘尼義",
    "T22n1428_029:0768b29": "如上。彼比丘尼於家生嫉妬心言：「是檀越",
    "T22n1428_029:0768c01": "篤信好施供養於汝。」說而了了者，波逸提；",
    "T22n1428_029:0768c02": "不了了者，突吉羅。比丘，突吉羅；式叉摩那、沙",
    "T22n1428_029:0768c03": "彌、沙彌尼，突吉羅。是謂為犯。不犯者，其事實",
    "T22n1428_029:0768c04": "爾，若彼檀越篤信好施供養於彼，便作是言：",
    "T22n1428_029:0768c05": "「是汝檀越篤信於汝。」若戲笑語、若疾疾語、若",
    "T22n1428_029:0768c06": "獨語、若夢中語、欲說此乃錯說彼，無犯。無",
    "T22n1428_029:0768c07": "犯者，最初未制戒，癡狂、心亂、痛惱所纏。四十",
    "T22n1428_029:0768c08": "九",
    "T22n1428_029:0768c09": "爾時婆伽婆在舍衛國祇樹給孤獨園。時六",
    "T22n1428_029:0768c10": "群比丘尼以香塗摩身，諸居士見皆共譏嫌",
    "T22n1428_029:0768c11": "言：「此比丘尼等，不知慚愧犯不淨行，外自",
    "T22n1428_029:0768c12": "稱言：『我知正法。』如是有何正法？乃以香塗",
    "T22n1428_029:0768c13": "身，如似婬女賊女無異。」時諸比丘尼聞，其",
    "T22n1428_029:0768c14": "中有少欲知足、行頭陀、樂學戒、知慚愧者，",
    "T22n1428_029:0768c15": "嫌責六群比丘尼：「汝等云何乃以眾香塗",
    "T22n1428_029:0768c16": "身耶？」即白諸比丘，諸比丘往白世尊。世尊",
    "T22n1428_029:0768c17": "以此因緣集比丘僧，呵責六群比丘尼言：",
    "T22n1428_029:0768c18": "「汝所為非，非威儀、非沙門法、非淨行、非隨",
    "T22n1428_029:0768c19": "順行，所不應為。云何，比丘尼！以香塗身？」以",
    "T22n1428_029:0768c20": "無數方便呵責已，告諸比丘：「此六群比丘尼",
    "T22n1428_029:0768c21": "多種有漏處，最初犯戒。自今已去與比丘尼",
    "T22n1428_029:0768c22": "結戒，集十句義乃至正法久住，欲說戒者",
    "T22n1428_029:0768c23": "當如是說：若比丘尼以香塗摩身者，波逸",
    "T22n1428_029:0768c24": "提。」比丘尼義如上。彼比丘尼以香塗摩身，",
    "T22n1428_029:0768c25": "波逸提。比丘，突吉羅；式叉摩那、沙彌、沙彌尼，",
    "T22n1428_029:0768c26": "突吉羅。是謂為犯。不犯者，或時有如是病，",
    "T22n1428_029:0768c27": "或為強力所執，無犯。無犯者，最初未制戒，",
    "T22n1428_029:0768c28": "癡狂、心亂、痛惱所纏。五十",
    "T22n1428_029:0768c29": "爾時婆伽婆在舍衛國祇樹給孤獨園。時六",
    "T22n1428_029:0769a01": "群比丘尼以胡麻滓塗摩身，諸居士見皆",
    "T22n1428_029:0769a02": "共譏嫌：「此比丘尼，無有慚愧犯梵行，外自",
    "T22n1428_029:0769a03": "稱言：『我知正法。』如是有何正法？云何持胡",
    "T22n1428_029:0769a04": "麻滓塗身，如似賊女、婬女無異？」時諸比丘",
    "T22n1428_029:0769a05": "尼聞，其中有少欲知足、行頭陀、樂學戒、知",
    "T22n1428_029:0769a06": "慚愧者，呵責六群比丘尼言：「汝云何以胡",
    "T22n1428_029:0769a07": "麻滓塗身？」即白諸比丘，諸比丘往白世尊。",
    "T22n1428_029:0769a08": "世尊以此因緣集比丘僧，呵責六群比丘",
    "T22n1428_029:0769a09": "尼言：「汝所為非，非威儀、非沙門法、非淨",
    "T22n1428_029:0769a10": "行、非隨順行，所不應為。云何，比丘尼！乃以",
    "T22n1428_029:0769a11": "胡麻滓塗身耶？」以無數方便呵責已，告諸",
    "T22n1428_029:0769a12": "比丘：「此比丘尼多種有漏處，最初犯戒。自今",
    "T22n1428_029:0769a13": "已去與比丘尼結戒，集十句義乃至正法",
    "T22n1428_029:0769a14": "久住，欲說戒者當如是說：若比丘尼以胡",
    "T22n1428_029:0769a15": "麻滓塗摩身者，波逸提。」比丘尼義如上。彼",
    "T22n1428_029:0769a16": "比丘尼以胡麻滓塗摩身者，波逸提。比丘，",
    "T22n1428_029:0769a17": "突吉羅；式叉摩那、沙彌、沙彌尼，突吉羅。是謂",
    "T22n1428_029:0769a18": "為犯。不犯者，或時有如是病，或為強力所",
    "T22n1428_029:0769a19": "執，無犯。無犯者，最初未制戒，癡狂、心亂、痛",
    "T22n1428_029:0769a20": "惱所纏。五十一",
    "T22n1428_029:0769a21": "爾時婆伽婆在舍衛國祇樹給孤獨園。時六",
    "T22n1428_029:0769a22": "群比丘尼使諸比丘尼揩摩身，諸居士見皆",
    "T22n1428_029:0769a23": "共譏嫌言：「此比丘尼，不知慚愧犯梵行，",
    "T22n1428_029:0769a24": "外自稱言：『我知正法。』如是有何正法？乃使",
    "T22n1428_029:0769a25": "諸比丘尼揩摩其身，如似賊女婬女無異。」",
    "T22n1428_029:0769a26": "時諸比丘尼聞，其中有少欲知足、行頭",
    "T22n1428_029:0769a27": "陀、樂學戒、知慚愧者，呵責六群比丘尼",
    "T22n1428_029:0769a28": "言：「汝云何乃使諸比丘尼揩摩其身？」即白",
    "T22n1428_029:0769a29": "諸比丘，諸比丘往白世尊。世尊以此因緣",
    "T22n1428_029:0769b01": "集諸比丘僧，呵責六群比丘尼言：「汝所為",
    "T22n1428_029:0769b02": "非，非威儀、非沙門法、非淨行、非隨順行，",
    "T22n1428_029:0769b03": "所不應為。云何，比丘尼！乃使諸比丘尼揩",
    "T22n1428_029:0769b04": "摩其身？」以無數方便呵責已，告諸比丘：「是",
    "T22n1428_029:0769b05": "比丘尼多種有漏處，最初犯戒。自今已去與",
    "T22n1428_029:0769b06": "比丘尼結戒，集十句義乃至正法久住，欲",
    "T22n1428_029:0769b07": "說戒者當如是說：若比丘尼使比丘尼塗",
    "T22n1428_029:0769b08": "摩身，波逸提。」比丘尼義如上。彼比丘尼使",
    "T22n1428_029:0769b09": "比丘尼塗摩身者，波逸提。比丘，突吉羅；式叉",
    "T22n1428_029:0769b10": "摩那、沙彌、沙彌尼，突吉羅。是謂為犯。不犯者，",
    "T22n1428_029:0769b11": "或時有如是病，或為強力者所執，無犯。無",
    "T22n1428_029:0769b12": "犯者，最初未制戒，癡狂、心亂、痛惱所纏。五十二",
    "T22n1428_029:0769b13": "爾時婆伽婆在舍衛國祇樹給孤獨園。時六",
    "T22n1428_029:0769b14": "群比丘尼使式叉摩那塗摩身。諸居士見皆",
    "T22n1428_029:0769b15": "共譏嫌：「此比丘尼等，不知慚愧犯梵行，外",
    "T22n1428_029:0769b16": "自稱言：『我知正法。』如是有何正法？使式叉",
    "T22n1428_029:0769b17": "摩那塗摩其身，如似婬女賊女無異。」時諸",
    "T22n1428_029:0769b18": "比丘尼聞，其中有少欲知足、行頭陀、樂學",
    "T22n1428_029:0769b19": "戒、知慚愧者，嫌責六群比丘尼言：「汝等云",
    "T22n1428_029:0769b20": "何使式叉摩那揩摩其身？」即白諸比丘，諸",
    "T22n1428_029:0769b21": "比丘往白世尊。世尊以此因緣集比丘僧，",
    "T22n1428_029:0769b22": "呵責六群比丘尼言：「汝所為非，非威儀、非",
    "T22n1428_029:0769b23": "沙門法、非淨行、非隨順行，所不應為。云",
    "T22n1428_029:0769b24": "何，比丘尼！使式叉摩那揩摩其身？」以無數方",
    "T22n1428_029:0769b25": "便呵責已，告諸比丘：「此比丘尼多種有漏處，",
    "T22n1428_029:0769b26": "最初犯戒。自今已去與比丘尼結戒集十句",
    "T22n1428_029:0769b27": "義乃至正法久住，欲說戒者當如是說：若",
    "T22n1428_029:0769b28": "比丘尼使式叉摩那塗摩身者，波逸提。」比丘",
    "T22n1428_029:0769b29": "尼義如上。彼比丘尼使式叉摩那塗摩身",
    "T22n1428_029:0769c01": "者，波逸提。比丘，突吉羅；式叉摩那、沙彌、沙彌",
    "T22n1428_029:0769c02": "尼，突吉羅。是謂為犯。不犯者，或時有如是",
    "T22n1428_029:0769c03": "病，或為強力者所執，無犯。無犯者，最初",
    "T22n1428_029:0769c04": "未制戒，癡狂、心亂、痛惱所纏。五十三",
    "T22n1428_029:0769c05": "爾時婆伽婆在舍衛國祇樹給孤獨園。時六",
    "T22n1428_029:0769c06": "群比丘尼使沙彌尼塗摩身，諸居士見皆共",
    "T22n1428_029:0769c07": "譏嫌言：「此六群比丘尼，不知慚愧犯梵行，",
    "T22n1428_029:0769c08": "使沙彌尼塗摩身，如似婬女賊女無異。」時",
    "T22n1428_029:0769c09": "諸比丘尼聞，其中有少欲知足、行頭陀、樂",
    "T22n1428_029:0769c10": "學戒、知慚愧者，呵責六群比丘尼言：「汝",
    "T22n1428_029:0769c11": "等云何乃使沙彌尼塗摩其身？」即白諸比",
    "T22n1428_029:0769c12": "丘，諸比丘往白世尊。世尊以此因緣集比",
    "T22n1428_029:0769c13": "丘僧，呵責六群比丘尼言：「汝所為非，非威",
    "T22n1428_029:0769c14": "儀、非沙門法、非淨行、非隨順行，所不應",
    "T22n1428_029:0769c15": "為。云何，比丘尼！使沙彌尼塗摩身？」以無數",
    "T22n1428_029:0769c16": "方便呵責已，告諸比丘：「此比丘尼多種有漏",
    "T22n1428_029:0769c17": "處，最初犯戒。自今已去與比丘尼結戒，集",
    "T22n1428_029:0769c18": "十句義乃至正法久住，欲說戒者當如是",
    "T22n1428_029:0769c19": "說：若比丘尼使沙彌尼塗摩身者，波逸提。」",
    "T22n1428_029:0769c20": "比丘尼義如上。彼比丘尼使沙彌尼塗摩",
    "T22n1428_029:0769c21": "身者，波逸提。比丘，突吉羅；式叉摩那、沙彌、沙",
    "T22n1428_029:0769c22": "彌尼，突吉羅。是謂為犯。不犯者，或時有如",
    "T22n1428_029:0769c23": "是病，或為強力者所執，無犯。無犯者，最初",
    "T22n1428_029:0769c24": "未制戒，癡狂、心亂、痛惱所纏。五十四",
    "T22n1428_029:0769c25": "爾時婆伽婆在舍衛國祇樹給孤獨園。時六",
    "T22n1428_029:0769c26": "群比丘尼使白衣婦女塗摩身。時諸居士見",
    "T22n1428_029:0769c27": "皆共譏嫌：「此比丘尼，不知慚愧犯梵行，乃",
    "T22n1428_029:0769c28": "使白衣婦女塗摩其身，如似婬女賊女無",
    "T22n1428_029:0769c29": "異。」時諸比丘尼聞，其中有少欲知足、行頭",
    "T22n1428_029:0770a01": "陀、樂學戒、知慚愧者，呵責六群比丘尼",
    "T22n1428_029:0770a02": "言：「汝等云何使白衣婦女塗摩其身？」即白",
    "T22n1428_029:0770a03": "諸比丘，諸比丘往白世尊。世尊以此因緣",
    "T22n1428_029:0770a04": "集比丘僧，呵責六群比丘尼言：「汝所為非，",
    "T22n1428_029:0770a05": "非威儀、非沙門法、非淨行、非隨順行，所",
    "T22n1428_029:0770a06": "不應為。云何，比丘尼！使白衣婦女塗摩身？」",
    "T22n1428_029:0770a07": "以無數方便呵責已，告諸比丘：「此比丘尼多",
    "T22n1428_029:0770a08": "種有漏處，最初犯戒。自今已去與比丘尼結",
    "T22n1428_029:0770a09": "戒，集十句義乃至正法久住，欲說戒者當",
    "T22n1428_029:0770a10": "如是說：若比丘尼使白衣婦女塗摩身者，",
    "T22n1428_029:0770a11": "波逸提。」比丘尼義如上。彼比丘尼使白衣婦",
    "T22n1428_029:0770a12": "女塗摩身者，波逸提。比丘，突吉羅；式叉摩那、",
    "T22n1428_029:0770a13": "沙彌、沙彌尼，突吉羅。是謂為犯。不犯者，或",
    "T22n1428_029:0770a14": "時有如是病，或為強力者所執，無犯。無",
    "T22n1428_029:0770a15": "犯者，最初未制戒，癡狂、心亂、痛惱所纏。五十五",
    "T22n1428_029:0770a16": "爾時婆伽婆在舍衛國祇樹給孤獨園。時偷",
    "T22n1428_029:0770a17": "羅難陀比丘尼作如是念：「著䘢髁衣令身",
    "T22n1428_029:0770a18": "麁大。」居士見皆共譏嫌：「此比丘尼等，不知",
    "T22n1428_029:0770a19": "慚愧犯梵行，外自稱言：『我知正法。』如是",
    "T22n1428_029:0770a20": "有何正法？云何著䘢髁衣令身麁大，如",
    "T22n1428_029:0770a21": "似婬女賊女無異？」時諸比丘尼聞，其中",
    "T22n1428_029:0770a22": "有少欲知足、行頭陀、樂學戒、知慚愧者，",
    "T22n1428_029:0770a23": "呵責偷羅難陀言：「汝云何作如是念：『著",
    "T22n1428_029:0770a24": "䘢髁衣令身麁大。』耶？」即白諸比丘，諸比",
    "T22n1428_029:0770a25": "丘往白世尊。世尊以此因緣集比丘僧，呵",
    "T22n1428_029:0770a26": "責偷羅難陀言：「汝所為非，非威儀、非沙",
    "T22n1428_029:0770a27": "門法、非淨行、非隨順行，所不應為。云何，",
    "T22n1428_029:0770a28": "比丘尼！作如是心：『著䘢髁衣令身麁大。』？」",
    "T22n1428_029:0770a29": "以無數方便呵責已，告諸比丘：「此比丘尼多",
    "T22n1428_029:0770b01": "種有漏處，最初犯戒。自今已去與比丘尼結",
    "T22n1428_029:0770b02": "戒，集十句義乃至正法久住，欲說戒者當",
    "T22n1428_029:0770b03": "如是說：若比丘尼著䘢髁衣者，波逸提。」比",
    "T22n1428_029:0770b04": "丘尼義如上。䘢髁衣者，若用毳、若劫貝、若",
    "T22n1428_029:0770b05": "俱遮羅、若乳葉草、若芻摩、若野蠶綿一切物，",
    "T22n1428_029:0770b06": "比丘尼作如是意：「著䘢髁衣令身麁大。」波",
    "T22n1428_029:0770b07": "逸提。比丘，突吉羅；式叉摩那、沙彌、沙彌尼，突",
    "T22n1428_029:0770b08": "吉羅。是謂為犯。不犯者，或有如是病，內",
    "T22n1428_029:0770b09": "著病衣；外著涅槃僧，次著袈裟；或為強",
    "T22n1428_029:0770b10": "力者所執，無犯。無犯者，最初未制戒，癡狂、",
    "T22n1428_029:0770b11": "心亂、痛惱所纏。五十六",
    "T22n1428_029:0770b12": "爾時婆伽婆在舍衛國祇樹給孤獨園。時六",
    "T22n1428_029:0770b13": "群比丘尼，畜婦女莊嚴身具手脚釧及猥處",
    "T22n1428_029:0770b14": "莊嚴具。諸居士見皆共譏嫌言：「此比丘尼，無",
    "T22n1428_029:0770b15": "有慚愧犯梵行，外自稱言：『我知正法。』如",
    "T22n1428_029:0770b16": "是有何正法？乃畜婦女莊嚴身具手脚釧及",
    "T22n1428_029:0770b17": "猥處莊嚴具，如似婬女賊女無異。」時諸",
    "T22n1428_029:0770b18": "比丘尼聞，中有少欲知足、行頭陀、樂學戒、",
    "T22n1428_029:0770b19": "知慚愧者，呵責六群比丘尼言：「汝等云何",
    "T22n1428_029:0770b20": "乃畜婦女莊嚴身具手脚釧及猥處莊嚴具",
    "T22n1428_029:0770b21": "耶？」即白諸比丘，諸比丘往白世尊。世尊以",
    "T22n1428_029:0770b22": "此因緣集比丘僧，呵責六群比丘尼言：「汝",
    "T22n1428_029:0770b23": "所為非，非威儀、非沙門法、非淨行、非隨順",
    "T22n1428_029:0770b24": "行，所不應為。云何，比丘尼！畜婦女莊嚴身",
    "T22n1428_029:0770b25": "具手脚釧及猥處莊嚴具？」以無數方便呵",
    "T22n1428_029:0770b26": "責已，告諸比丘：「此比丘尼多種有漏處，最初",
    "T22n1428_029:0770b27": "犯戒。自今已去與比丘尼結戒，集十句義",
    "T22n1428_029:0770b28": "乃至正法久住，欲說戒者當如是說：若比",
    "T22n1428_029:0770b29": "丘尼畜婦女莊嚴具者，波逸提。」如是世尊",
    "T22n1428_029:0770c01": "與比丘尼結戒。時諸比丘尼，有命難、梵行",
    "T22n1428_029:0770c02": "難，有疑不敢著莊嚴身具走。佛言：「自今已",
    "T22n1428_029:0770c03": "去若命難、梵行難，聽著莊嚴身具走。自今",
    "T22n1428_029:0770c04": "已去當如是結戒：若比丘尼，畜婦女莊嚴",
    "T22n1428_029:0770c05": "身具，除時因緣，波逸提。」若比丘尼，畜婦女",
    "T22n1428_029:0770c06": "莊嚴身具，手脚釧猥處莊嚴具，乃至樹皮作",
    "T22n1428_029:0770c07": "鬘，一切波逸提。比丘，突吉羅；式叉摩那、沙彌、",
    "T22n1428_029:0770c08": "沙彌尼，突吉羅。是謂為犯。不犯者，或有如",
    "T22n1428_029:0770c09": "是病，若命難、梵行難，著莊嚴具逃走，或為",
    "T22n1428_029:0770c10": "強力者所執，無犯。無犯者，最初未制戒，癡",
    "T22n1428_029:0770c11": "狂、心亂、痛惱所纏。五十七",
    "T22n1428_029:0770c12": "爾時婆伽婆在舍衛國祇樹給孤獨園。時六",
    "T22n1428_029:0770c13": "群比丘尼著革屣手擎蓋而行，諸居士見皆",
    "T22n1428_029:0770c14": "共譏嫌：「此比丘尼，不知慚愧犯梵行，外自",
    "T22n1428_029:0770c15": "稱言：『我知正法。』如是有何正法？著革屣",
    "T22n1428_029:0770c16": "擎蓋而行，如似婬女賊女無異。」時諸比",
    "T22n1428_029:0770c17": "丘尼聞，其中有少欲知足、行頭陀、樂學戒、",
    "T22n1428_029:0770c18": "知慚愧者，呵責六群比丘尼言：「汝云何乃",
    "T22n1428_029:0770c19": "著革屣手擎蓋而行？」即白諸比丘，諸比丘",
    "T22n1428_029:0770c20": "往白世尊。世尊以此因緣集比丘僧，呵責",
    "T22n1428_029:0770c21": "六群比丘尼：「汝所為非，非威儀、非沙門法、",
    "T22n1428_029:0770c22": "非淨行、非隨順行，所不應為。云何著革",
    "T22n1428_029:0770c23": "屣手擎蓋而行？」以無數方便呵責已，告諸",
    "T22n1428_029:0770c24": "比丘：「此比丘尼多種有漏處，最初犯戒。自今",
    "T22n1428_029:0770c25": "已去與比丘尼結戒，集十句義乃至正法久",
    "T22n1428_029:0770c26": "住，欲說戒者當如是說：若比丘尼著革屣",
    "T22n1428_029:0770c27": "持蓋在道行者，波逸提。」如是世尊與比丘",
    "T22n1428_029:0770c28": "尼結戒。時諸比丘尼，至小食大食處，若夜",
    "T22n1428_029:0770c29": "集若說戒時，行遇雨漬壞新染色衣。佛言：",
    "T22n1428_029:0771a01": "「自今已去聽護身、護衣、護臥具故，在僧",
    "T22n1428_029:0771a02": "伽藍內作樹皮蓋、葉蓋、竹蓋。」時有比丘尼",
    "T22n1428_029:0771a03": "天雨時塗跣行泥，污脚污衣污坐具。佛言：",
    "T22n1428_029:0771a04": "「自今已去聽為護身、護衣、護坐具故，在",
    "T22n1428_029:0771a05": "僧伽藍中作屧著。」諸比丘尼雖作屧，猶污",
    "T22n1428_029:0771a06": "衣污身污坐具。佛言：「自今已去聽下著樹",
    "T22n1428_029:0771a07": "皮、若皮墮，以縷綖綴、若斷，聽用筋若毛，",
    "T22n1428_029:0771a08": "或用皮帶繫之。自今已去當如是說戒：若",
    "T22n1428_029:0771a09": "比丘尼著革屣持蓋行，除時因緣，波逸提。」",
    "T22n1428_029:0771a10": "比丘尼義如上。彼比丘尼，著革屣持蓋行，",
    "T22n1428_029:0771a11": "除時因緣波逸提。彼比丘尼，著革屣持蓋",
    "T22n1428_029:0771a12": "行，隨所行村界，一一波逸提。無村阿蘭若",
    "T22n1428_029:0771a13": "處，隨行十里，一波逸提。行減一村界，突吉羅。",
    "T22n1428_029:0771a14": "減十里，突吉羅。行一界內，突吉羅。方便欲去",
    "T22n1428_029:0771a15": "而不去，若共期去而不去，一切突吉羅。比",
    "T22n1428_029:0771a16": "丘，突吉羅；式叉摩那、沙彌、沙彌尼，突吉羅。是",
    "T22n1428_029:0771a17": "謂為犯。不犯者，或時有如是病，若護身護",
    "T22n1428_029:0771a18": "衣護臥具，於僧伽藍中作樹皮蓋、葉蓋、竹",
    "T22n1428_029:0771a19": "蓋；護身、護衣、護臥具故，於僧伽藍內作",
    "T22n1428_029:0771a20": "屧著，不犯。或為強力者所執，或為繫閉，或",
    "T22n1428_029:0771a21": "命難、梵行難，著革屣持蓋行者，無犯。無犯",
    "T22n1428_029:0771a22": "者，最初未制戒，癡狂、心亂、痛惱所纏。五十八",
    "T22n1428_029:0771a23": "四分律卷第二十九"
}