{
    "X41n0731_007:0697c09": "四分律疏卷第七本",
    "X41n0731_007:0697c11": "　　●受戒揵度第一",
    "X41n0731_007:0697c12": "自下第二廣明二持。有二十揵度。先總料簡。第二次",
    "X41n0731_007:0697c13": "第別釋。總料簡中三門分別。一解先後。二釋名得名。",
    "X41n0731_007:0697c14": "三解結集次第之相。",
    "X41n0731_007:0697c15": "言先後者。上來二部戒本但說隨相。不明其受。顯理",
    "X41n0731_007:0697c16": "未周。名之為略。揵度已下受隨雙明。攝二持義盡。稱",
    "X41n0731_007:0697c17": "之為廣。前略後廣。義次第故爾。亦可前明止持。今辨",
    "X41n0731_007:0697c18": "作持。先止後作。義次第故。問行法次第先受後隨。所",
    "X41n0731_007:0697c19": "以今者先隨後受。答若據行法次第實也。先受後隨。",
    "X41n0731_007:0697c20": "今就化宜。先舉隨行。後彰受法。以其隨相。廣彰損益。",
    "X41n0731_007:0697c21": "能令行者忻厭易成。入道[宋木+取]要。故先明隨。受是根本",
    "X41n0731_007:0697c22": "顯損益義微。而欲識相護持。忻厭不要。故迴之後說。",
    "X41n0731_007:0697c23": "第二釋名者。西音揵度。此方稱聚。諸法之中。當分統",
    "X41n0731_007:0697c24": "論。故稱為聚。而存本音。總名犍度。諸法是何。謂受說",
    "X41n0731_007:0698a01": "安恣等。舉受說安恣等。以標其聚。乃至於雜。故曰受",
    "X41n0731_007:0698a02": "戒揵度等。所言得名者。通論盡從別義作名。別義不",
    "X41n0731_007:0698a03": "同。略有其十。受戒一法從受法作名。第二說安恣法。",
    "X41n0731_007:0698a04": "此四約隨法受稱□。第三皮迦雜三。從所開事立目。",
    "X41n0731_007:0698a05": "第四衣藥房三。從知足行緣。以得其名。謂四依是。第",
    "X41n0731_007:0698a06": "五拘瞻。此二約處。第六呵責一法。治過立字。第七人",
    "X41n0731_007:0698a07": "尼二法。就人以標。第八覆破。此兩從過。第九遮之一",
    "X41n0731_007:0698a08": "法。舉罪受名。第十滅諍一法。功能作名。此等推尋。所",
    "X41n0731_007:0698a09": "以可知。",
    "X41n0731_007:0698a10": "第三門者。據本制之興。事亂無准。今弁結集。次此之",
    "X41n0731_007:0698a11": "意。揵度二十位以為三。初八揵度。謂受說安恣皮衣",
    "X41n0731_007:0698a12": "藥迦等明別行法。以此等八。資成別人行故。第二拘",
    "X41n0731_007:0698a13": "睒彌已下。次八犍度彰其眾軌。謂皆秉法成眾。綱網",
    "X41n0731_007:0698a14": "治過。除罪殄諍故爾。若無自行。誰秉眾軌。故須先明",
    "X41n0731_007:0698a15": "別人行法。別行既成。綱網事建。故次舉法。此二之中。",
    "X41n0731_007:0698a16": "前有眾法。為成自行。後有別法。為成眾軌。舉宗往攝。",
    "X41n0731_007:0698a17": "眾別恒殊。尼下四法。二行之餘。以前未盡。故須更弁。",
    "X41n0731_007:0698a18": "有自行邊。前八所収。有眾法義。後八中攝。就前八中",
    "X41n0731_007:0698a19": "分二。初四揵度受隨行法。二皮衣下四彰行資緣。受",
    "X41n0731_007:0698a20": "是根本。眾行所依。建首初明。既有受體。理須護持。治",
    "X41n0731_007:0698a21": "要由識相。故次說戒。識戒相已。須如說行。理宜息緣。",
    "X41n0731_007:0698a22": "故次第三弁安居法。雖可九旬精練身心。人多迷己。",
    "X41n0731_007:0698a23": "不自見過。未若僧眾傍矚者明。理須仰馮清眾。縱宣",
    "X41n0731_007:0698a24": "己罪。見過悔除。方成晈潔。故次第四自恣方法。行方",
    "X41n0731_007:0698b01": "雖明。藉緣以立。故次下四脩道資緣。自恣既竟。遊行",
    "X41n0731_007:0698b02": "化物。皮革履屣道行之具。資身[宋木+取]要。故次皮革。衣須",
    "X41n0731_007:0698b03": "蔽形。又是受畜時節。故次第六弁衣揵度應不應義。",
    "X41n0731_007:0698b04": "外資已具。無食充軀。廢脩道業。故次明藥。或於衣食",
    "X41n0731_007:0698b05": "取濟乖方。廣生罪過。咎累其己。故次第八功德衣法。",
    "X41n0731_007:0698b06": "開上衣食資道兩緣。別行已竟。",
    "X41n0731_007:0698b07": "次弁眾法。眾法分三。初一先弁能斷理人。第二瞻波",
    "X41n0731_007:0698b08": "弁所秉法。第三呵責已下正明所斷理事。以行僧法。",
    "X41n0731_007:0698b09": "所以須如此者。拘睒一法。能秉人德行。上來別行既",
    "X41n0731_007:0698b10": "成。豈可獨善。必須斷理僧徒。秉法匡化。人無具德。不",
    "X41n0731_007:0698b11": "能護法存道。故次拘睒護法德行。既有能秉。必須所",
    "X41n0731_007:0698b12": "行之法。法之要者。其唯羯磨。是以次弁瞻波揵度。羯",
    "X41n0731_007:0698b13": "磨如非人法既興。若不施行。則虗設無補。故下六法",
    "X41n0731_007:0698b14": "正行僧事。若眾中有七種惡人。剛強難伏。若不斷理。",
    "X41n0731_007:0698b15": "何成匡護。是以次明呵責揵度。折伏情過。形心雖調。",
    "X41n0731_007:0698b16": "有罪須悔。故次人法懺除業累。人既得法。事須順行。",
    "X41n0731_007:0698b17": "是故次明行覆白法以彰發露。若行覆依教。是遣往",
    "X41n0731_007:0698b18": "愆。若仍覆不懺。事彰人知。理合遮舉。教令悔除。然發",
    "X41n0731_007:0698b19": "舉不易。宜審進否。是以須弁遮之儀式。或無具德。舉",
    "X41n0731_007:0698b20": "不知時。乖競相朋。事成破僧。是故次明破僧揵度。僧",
    "X41n0731_007:0698b21": "眾不和。彼此乖礙。若不除殄。眾法不成。是以次明滅",
    "X41n0731_007:0698b22": "諍方軌。此明眾法竟。上二不盡。故次明餘事。僧尼同",
    "X41n0731_007:0698b23": "行。已如前說。尼等異法。事須別顯。是以次明尼揵度",
    "X41n0731_007:0698b24": "法。二部正法已具顯宣。然客舊進止。行來食請。威儀",
    "X41n0731_007:0698c01": "要法。事須備彰。為是。次明法揵度。上來法式既周。資",
    "X41n0731_007:0698c02": "道緣中。房舍[宋木+取]要。是以須明房舍揵度。但此房舍。資",
    "X41n0731_007:0698c03": "緣強勝。事最麤著。故獨標名。餘資非一。不可別件。是",
    "X41n0731_007:0698c04": "故統収以之為雜。為斯未下次明雜法。",
    "X41n0731_007:0698c05": "自下別釋。言受戒者。愴發要期。建志成就。納法在心。",
    "X41n0731_007:0698c06": "稱之為受。受者懸防目之為戒。集多受法。錄在一處。",
    "X41n0731_007:0698c07": "故曰受戒揵度。就此揵度。分文有二。第一從初至解",
    "X41n0731_007:0698c08": "脫故已來為彰受戒度人。佛在方有。是以先明。菩薩",
    "X41n0731_007:0698c09": "厭世出家。脩行成佛。既成道已。化物為心。顯示群品。",
    "X41n0731_007:0698c10": "同結己益。是以第二。爾時世尊已下正明大聖度人",
    "X41n0731_007:0698c11": "受戒。初段文中。復分為二。第一從初至眾相具足。現",
    "X41n0731_007:0698c12": "託王宮內報殊勝。第二從適生已已下正明菩薩相",
    "X41n0731_007:0698c13": "之所表相之所為。前文復二。初明菩薩胄族高遠。謂",
    "X41n0731_007:0698c14": "是種族深厚相。第二眾相具足一句內報殊勝。謂是",
    "X41n0731_007:0698c15": "色身豐美相。託斯兩相。義有二表故。前文有四。初至",
    "X41n0731_007:0698c16": "真闇。次第有三十三粟散諸王。第二從伽[少/兔]支已下",
    "X41n0731_007:0698c17": "列十輪王。此非次第。通前合數四十三王。第三伽[少/兔]",
    "X41n0731_007:0698c18": "支次第五王已下正明斷簡。前十輪王隔幾粟散輪",
    "X41n0731_007:0698c19": "王出世。第四北方國界已下舉前根胄。結成深厚相。",
    "X41n0731_007:0698c20": "於第三文中。就前九輪王中間。總數粟散諸王。有八",
    "X41n0731_007:0698c21": "萬四千一百九王。亦有經文。十王者。第十輪王有百",
    "X41n0731_007:0698c22": "粟散。菩薩羅云。不紹王位。是以但百。以此配前八萬",
    "X41n0731_007:0698c23": "四千二百九王。復以此配前四十三王。合八萬四千",
    "X41n0731_007:0698c24": "二百五十二帝。懿師摩後為取菩薩。舉百中[宋木+取]後七",
    "X41n0731_007:0699a01": "王也。言菩薩者。此方名為道心眾生。依本名說。故曰",
    "X41n0731_007:0699a02": "菩薩。此悅頭檀王所生。第四北方國界已下舉前根",
    "X41n0731_007:0699a03": "胄。結成深厚相。如文可知。第二眾相具足者。色身具",
    "X41n0731_007:0699a04": "足。相好昞着。即下相師所列相好者是。上來現託二",
    "X41n0731_007:0699a05": "相竟。",
    "X41n0731_007:0699a06": "自下第二相所表所為中。其文復二。初寄相師口嘆",
    "X41n0731_007:0699a07": "相有所表。第二瓶沙王備慮已下相之所為。前文復",
    "X41n0731_007:0699a08": "二。初至終無差錯。相師總歎相有二表。第二若不出",
    "X41n0731_007:0699a09": "家已下隨別以嘆。文言適生已者。如因果經說。菩薩",
    "X41n0731_007:0699a10": "四月八日右脇而生。相師共占。阿私陀仙相而記言。",
    "X41n0731_007:0699a11": "此兒有三十二大人之相。所以但三十二者。對治眾",
    "X41n0731_007:0699a12": "生。止此即足。譬如富貴家子。雖復財寶無量。不得重",
    "X41n0731_007:0699a13": "著珠璣故爾。文言必趣二道者。一謂輪王道。二謂佛",
    "X41n0731_007:0699a14": "道。相有二表。定故無錯。就隨別嘆中。先表輪王道。即",
    "X41n0731_007:0699a15": "世間極果。第二若當出家已下次表佛道出世間果。",
    "X41n0731_007:0699a16": "就前輪王道中。勝報有三。第一位極輪王正護殊勝。",
    "X41n0731_007:0699a17": "第二七寶已下依報具足。第三王有千子已下眷屬",
    "X41n0731_007:0699a18": "無缺。威伏遐被。第二言七寶者。輪名勝自在。蓋輪寶",
    "X41n0731_007:0699a19": "往處。莫不臣伏。為王所重。故稱輪寶。象名青山精。馬",
    "X41n0731_007:0699a20": "名[跳兆+莮]疾風。珠名光藏雲。玉女寶名淨妙德。主藏臣寶",
    "X41n0731_007:0699a21": "名大財。典兵寶名離垢眼。並為王所重。齊稱曰寶。於",
    "X41n0731_007:0699a22": "中位二。情非情分。輪珠非情。餘五情道。情道中位三。",
    "X41n0731_007:0699a23": "象馬是畜。藏臣如智論是夜叉者。謂非人也。女及典",
    "X41n0731_007:0699a24": "兵。此二人類。如薩遮尼乾經。輪王復有七種軟寶。謂",
    "X41n0731_007:0699b01": "衣等可知。第二明佛道中。謂十號響班。少如來一號。",
    "X41n0731_007:0699b02": "次三輪化益。向來所弁。寄相師口。嘆菩薩相。有其二",
    "X41n0731_007:0699b03": "表。",
    "X41n0731_007:0699b04": "自下第二彰相之所為。即是相之功用。於中文二。初",
    "X41n0731_007:0699b05": "明菩薩在家時事。聞名息慢。第二菩薩漸漸長大已",
    "X41n0731_007:0699b06": "下捨榮出家。對面息慢。偏行佛道。然此二文我當為",
    "X41n0731_007:0699b07": "臣。及為弟子。兩處息慢者。即是二道之用。並應相師",
    "X41n0731_007:0699b08": "總別口嘆二表之言也。初在家事中文三。一邊境備",
    "X41n0731_007:0699b09": "慮。第二邏人白王。於中文二。初王邏人聞上二表之",
    "X41n0731_007:0699b10": "事。言中是到。故言王聞邏人也。二時邏人已下請王",
    "X41n0731_007:0699b11": "除去。恐後侵吞。故言六國失土。將由此起。第三時王",
    "X41n0731_007:0699b12": "已下聞名高伏。不從勸意。初一往拒諸請。次若彼已",
    "X41n0731_007:0699b13": "下申己拒意。我當為臣。應上輪王。當為弟子。應前佛",
    "X41n0731_007:0699b14": "道。",
    "X41n0731_007:0699b15": "第二出家中文三。第一正明不[(厂@((既旡)日+口))*頁]尊榮。捨而出家。第",
    "X41n0731_007:0699b16": "二時有人名呵藍已下同於耶脩。化以道法。反耶入",
    "X41n0731_007:0699b17": "正。若就自行。名脩世間善法。第三自念父王田上已",
    "X41n0731_007:0699b18": "下捨耶脩正。或盡解滿。道成號佛。前文復三。初明菩",
    "X41n0731_007:0699b19": "薩深觀八苦棄榮出家。第二爾時菩薩已下既出家",
    "X41n0731_007:0699b20": "已脩知足行。第三在高樓上已下正明瓶沙覩相生",
    "X41n0731_007:0699b21": "善。嘆驗真虗。對面息慢。初文復三。初明菩薩作非常",
    "X41n0731_007:0699b22": "之觀。厭於世間。念同沙門。悕求出世。",
    "X41n0731_007:0699b23": "第二時菩薩年少已下父王念戀。恐捨俗榮。第三時",
    "X41n0731_007:0699b24": "菩薩強違已下頓絕羇籠。捨榮出家。漸漸長大者。五",
    "X41n0731_007:0699c01": "分年十四。興起行經十九出家。故言長大。五分因果",
    "X41n0731_007:0699c02": "經現厭有三。彰欣唯一。五分。東門見老。問御者曰。此",
    "X41n0731_007:0699c03": "為何人。御者曰。年者根熟。形變色衰。坐起苦極。餘命",
    "X41n0731_007:0699c04": "無幾。故謂之老。南門見病人。御者曰。四大增損。飲食",
    "X41n0731_007:0699c05": "不能。氣息羸微。命在漏刻。西門見死。御者答曰。氣絕",
    "X41n0731_007:0699c06": "魂逝。無所復知。棄之空野。長離親戚。上來三門咸問",
    "X41n0731_007:0699c07": "御者。吾免之乎。答曰。迴車不樂。北門見沙門。問曰此",
    "X41n0731_007:0699c08": "為何人。衣服異世。御者曰。善自調伏。具諸威儀。常行",
    "X41n0731_007:0699c09": "忍辱。憐愍眾生。故謂出家。菩薩聞已。三稱善哉。唯是",
    "X41n0731_007:0699c10": "為快。有一女人。見菩薩。便生欲愛心。即說偈言。母有",
    "X41n0731_007:0699c11": "此子樂。其父亦甚歡。女人有此聟。樂過於泥洹。菩薩",
    "X41n0731_007:0699c12": "聞說泥洹聲。歡喜踊躍言。何當得此無上泥洹。又大",
    "X41n0731_007:0699c13": "集經所以現老者。為壞貪愛壽命故。所以現病者。為",
    "X41n0731_007:0699c14": "壞貪愛色身好。所以現死者。為壞於身貪愛欲故。所",
    "X41n0731_007:0699c15": "以現沙門者。為壞貪天王梵王人王身故。對前四相。",
    "X41n0731_007:0699c16": "欣厭心成。自忖恃己身。未免老病所侵。故曰作是念。",
    "X41n0731_007:0699c17": "乃至死此生彼也。輪迴生死猶若琁環。故曰。如此身",
    "X41n0731_007:0699c18": "故。不盡苦除。菩薩思念。我今當設何方。得使生死因",
    "X41n0731_007:0699c19": "亡。苦果隨喪。故曰。如此苦身何可得盡。今此律文略",
    "X41n0731_007:0699c20": "不現相。直略舉欣厭之念。故曰。作是念今觀世間乃",
    "X41n0731_007:0699c21": "至何可得盡。第二父王愛戀中。年壯盛時心不樂欲",
    "X41n0731_007:0699c22": "者。不戀世報輪王勝位。故言心不樂。父王貪國重位。",
    "X41n0731_007:0699c23": "心悕嗣紹。故言愁憂不欲令學道。",
    "X41n0731_007:0699c24": "第三正捨榮祿者。頓絕愛網。捨而出家。如出曜經。四",
    "X41n0731_007:0700a01": "天王勑四神捧馬足。若因果經。二月八所諸天捧馬",
    "X41n0731_007:0700a02": "足門自然開。從城北門出。於是出家。又五分亦言。城",
    "X41n0731_007:0700a03": "門自開。既出門已。向阿[少/兔]耶林。此律不蒙聽許。故曰",
    "X41n0731_007:0700a04": "強違。恐損他故。須自剃髮。五分。至須摩那樹下。求除",
    "X41n0731_007:0700a05": "髮人剃髮也。著袈裟者。五分。見一獵師著袈裟衣。以",
    "X41n0731_007:0700a06": "所著衣價直百千貿而著之。智論云。以己大價衣。貿",
    "X41n0731_007:0700a07": "麤布僧伽梨。故曰著袈裟。在家迫迮。猶如窂獄。即前",
    "X41n0731_007:0700a08": "處俗老病。輪王等報。羈累行人。名之為家。於此猒背。",
    "X41n0731_007:0700a09": "所以稱捨。故曰捨家也。出家寬廓。事等虗空。即北門",
    "X41n0731_007:0700a10": "所見沙門者是。不能淪陷行人。名曰非家。發心趣求。",
    "X41n0731_007:0700a11": "故曰為人也。五分。剃髮已。作是念。我今已為出家。自",
    "X41n0731_007:0700a12": "然具戒。祇律。佛在菩提樹下。最後心廓然大悟。自覺",
    "X41n0731_007:0700a13": "妙證。善受具足。十誦。但言自然得戒。但知文別。得戒",
    "X41n0731_007:0700a14": "時節。事在難曉。",
    "X41n0731_007:0700a15": "第二知足中行乃無量。且修知足。於中文二。初彰菩",
    "X41n0731_007:0700a16": "薩棄國捐王遠之羅閱。第二明日清旦已下匪直徒",
    "X41n0731_007:0700a17": "然修知足行。威儀庠序。不為[(厂@((既旡)日+口))*頁]眄。字攝諸根。與王作",
    "X41n0731_007:0700a18": "生信之由。所以須乞食者。且論四意。一三世諸佛。法",
    "X41n0731_007:0700a19": "爾乞食。二為充軀資身長道自行益故。三福利施主",
    "X41n0731_007:0700a20": "反報益故。四為聲聞弟子放佛成規故。其文不列得",
    "X41n0731_007:0700a21": "鉢之所。",
    "X41n0731_007:0700a22": "第三對面息慢中。其文有三。初盡一偈半。正明瓶沙",
    "X41n0731_007:0700a23": "覩相生信讚嘆菩薩。第二王即遣使問已下有五偈",
    "X41n0731_007:0700a24": "半。王命使者尋知處所。第三聞彼使言已下親往覲",
    "X41n0731_007:0700b01": "謁。對面息慢。前文復二。初至[(厂@((既旡)日+口))*頁]眄。經家牒王所見。第",
    "X41n0731_007:0700b02": "二見已即白已下王正讚美。初一句勸。勝相下有四",
    "X41n0731_007:0700b03": "句。發言讚嘆。王勸群臣同瞻異國之賓。故曰汝等觀",
    "X41n0731_007:0700b04": "彼客。四句嘆中。初句嘆內有勝德。次嘆外有勝相。次",
    "X41n0731_007:0700b05": "嘆根曾深遠。次有兩句嘆威儀折旋庠序可軌。此之",
    "X41n0731_007:0700b06": "四嘆並舉前所見。為彰內懷聖德。人尊道高。超出世",
    "X41n0731_007:0700b07": "表。故言聖行為[宋木+取]勝。相謂三十二相。好謂八十種好。",
    "X41n0731_007:0700b08": "相好昞著。儼儀殊特。故曰甚嚴好。即上顏貌端正事",
    "X41n0731_007:0700b09": "也。內外相備明非庶品。故曰非是下賤人也。君子儼",
    "X41n0731_007:0700b10": "然。故曰乃至而直進。",
    "X41n0731_007:0700b11": "第二知處所中文三。初有半偈王令使者尋知栖託。",
    "X41n0731_007:0700b12": "二次三偈使奉王命尋知處所。未下二偈既知處已",
    "X41n0731_007:0700b13": "還而啟王。第二文三。初偈奉命追問。第二次一偈見",
    "X41n0731_007:0700b14": "菩薩所作。初句平等行施。等益無私。故曰遍乞。善攝",
    "X41n0731_007:0700b15": "諸根。對塵無染。故曰寂然定。福人感利。故曰速滿。違",
    "X41n0731_007:0700b16": "順增減不關其慮。以道資心。故曰常悅。三次一偈知",
    "X41n0731_007:0700b17": "處如文。第三文二。初偈白王之法。次偈啟報王知。",
    "X41n0731_007:0700b18": "第三親往覲謁中文三。初一偈半禮謁問訊。謂須暄",
    "X41n0731_007:0700b19": "涼起居輕利等。第二共相問訊已下問答捨位驗真",
    "X41n0731_007:0700b20": "虛。第三爾時王即起已下來意既周。致敬辭退。第四",
    "X41n0731_007:0700b21": "二文。一盡偈末先相問答。申前遙嘆心疑。第二時王",
    "X41n0731_007:0700b22": "語太子已下捨位讓彼。驗知虗實。第三時王前白已",
    "X41n0731_007:0700b23": "下驗己知真。懸請於當。第四正明菩薩許之於後。此",
    "X41n0731_007:0700b24": "之四文正顯二道之用。前請為臣。應前輪王。次求先",
    "X41n0731_007:0700c01": "度。應於佛道。初文有二。初王致問。次有國已下菩薩",
    "X41n0731_007:0700c02": "偈答。就前問中。先結前生後。非但身禮。又陳問答。故",
    "X41n0731_007:0700c03": "名為復。亦可王前遙相讚美。今重舉勝相。生疑致問。",
    "X41n0731_007:0700c04": "故曰復作如是說。問中有二。初偈問出家意。次偈問",
    "X41n0731_007:0700c05": "本生處。所問出家意者。謂舉讚中初二汝等聖行句。",
    "X41n0731_007:0700c06": "我今觀汝。壯年豐親。內德晈潔。宜應匡國理民。乘於",
    "X41n0731_007:0700c07": "大乘。群臣侍從。是仁者相之所應。何故剃髮出家乞",
    "X41n0731_007:0700c08": "食。竟有何意。此問出家意非是捨位及以象乘。次問",
    "X41n0731_007:0700c09": "本處者。謂舉讚中三四句等以問。汝今顏貌端正。將",
    "X41n0731_007:0700c10": "非下賤。必是剎利勝族苗裔。我今與汝。共相對問。願",
    "X41n0731_007:0700c11": "說本生。居何國邑。姓諱何等。",
    "X41n0731_007:0700c12": "次三偈答文不次比。初一偈先答。第二問示已取居",
    "X41n0731_007:0700c13": "氏族名諱。次有二偈却答初問。我觀世間王位等。樂",
    "X41n0731_007:0700c14": "傾俄爾。增長五欲。甚可患猒。未若出家。標心至寂。是",
    "X41n0731_007:0700c15": "故須捨。出家脩道。答意既爾。次釋其文。答第二中。上",
    "X41n0731_007:0700c16": "半答處。初句總處。次別指方所。下半答所生也。三父",
    "X41n0731_007:0700c17": "母名。四姓。亦可俱姓是我生處故。答初問中。初偈正",
    "X41n0731_007:0700c18": "明菩薩不[(厂@((既旡)日+口))*頁]財位。如視草土。猒捨出家。是故乃至不",
    "X41n0731_007:0700c19": "樂處五欲。次句顯己欣猒之懷。觀欲者是集諦。多眾",
    "X41n0731_007:0700c20": "惱者是苦諦。深觀在家。唯增苦集。示其所猒。下有三",
    "X41n0731_007:0700c21": "句。顯滅道清虗。安隱快樂。示其所欣。道性清昇。不為",
    "X41n0731_007:0700c22": "業結所羈。故稱出離。亦無苦果逼惱。故曰永安。此明",
    "X41n0731_007:0700c23": "道諦涅槃無為。專心標詣。故曰要求等。此滅道二諦。",
    "X41n0731_007:0700c24": "是我元求。故曰心所樂。",
    "X41n0731_007:0701a01": "第二驗真虗中文二。先捨半不受。次捨全不受。不受",
    "X41n0731_007:0701a02": "中法喻合三。第三請當許後可知。",
    "X41n0731_007:0701a03": "第三頂敬還退。五分。王欲試菩薩。語言比丘族姓尊",
    "X41n0731_007:0701a04": "貴。世為王胄。聖德自然。應居四海。四海顒顒莫不爾",
    "X41n0731_007:0701a05": "仰。若能降志。且當稱蕃。北面相事。菩薩答曰。世間貴",
    "X41n0731_007:0701a06": "位。莫尊轉輪王。吾已棄之。況四海乎。所以出家求道。",
    "X41n0731_007:0701a07": "欲度一切生死大苦。何不請我。道成先度。及反區區。",
    "X41n0731_007:0701a08": "以此相要。王言善哉。斯語甚快。道成之日。願先度我。",
    "X41n0731_007:0701a09": "及此國人。菩薩許之。歡喜辭退。",
    "X41n0731_007:0701a10": "第二同耶脩中。其文有二。初法同外道。第二摩竭已",
    "X41n0731_007:0701a11": "下行同外道。法同有二。初學不用。二鬱頭已下同習",
    "X41n0731_007:0701a12": "非想。如因果經。具習諸定。今但舉二者。此二空定。微",
    "X41n0731_007:0701a13": "細沉隱。喜墮耶倒。藍等謬執。謂是涅槃解脫之果。故",
    "X41n0731_007:0701a14": "須同其所習。為彰法非直道。人非至聖。果非究竟。以",
    "X41n0731_007:0701a15": "道化彼。反耶入正故。就不用處中文三。初至令其得",
    "X41n0731_007:0701a16": "證。至耶師所。諮訪學方。答其所學之宗。第二菩薩已",
    "X41n0731_007:0701a17": "下次同耶脩情疑相得。正明同事之益。第三時菩薩",
    "X41n0731_007:0701a18": "復作是念已下非集而去。脩中文六。第一校量有無。",
    "X41n0731_007:0701a19": "二我今已下脩令得證。三時菩薩得證已下更訪學",
    "X41n0731_007:0701a20": "方。四報言已下答以無餘。五菩薩報言已下略以非",
    "X41n0731_007:0701a21": "之。六瞿曇如我所知已下推之為返。情疑敬奉。初句",
    "X41n0731_007:0701a22": "有無者。據理藍無信等五根。尚證此法。況我具足。寧",
    "X41n0731_007:0701a23": "不得證。既從習定。不得苟云無念定二根。謂藍謬計",
    "X41n0731_007:0701a24": "涅槃。無心趣求。即無精進。明無信慧等根。第三非奪",
    "X41n0731_007:0701b01": "去中有三。初有四句法非真道。以耶法成人。人亦非",
    "X41n0731_007:0701b02": "正。次有二句。人非至聖。人法既非。不能除結。剋彼滅",
    "X41n0731_007:0701b03": "果。果非究竟。此不用處定。順於三有生死之法。不能",
    "X41n0731_007:0701b04": "發彼假名空解息滅之處。故曰非息滅。非去欲者非",
    "X41n0731_007:0701b05": "法空解。非滅盡者非無相真解。非休息者非無學果",
    "X41n0731_007:0701b06": "智。此四法非言。非成等正覺人。非種智。非沙門。非四",
    "X41n0731_007:0701b07": "聖果息惡之人。此二人非。非得涅槃。非是有餘也。非",
    "X41n0731_007:0701b08": "永寂之處。非無餘也。此二果非。既人法等非。何得謬",
    "X41n0731_007:0701b09": "計。法真人聖。果為究竟。",
    "X41n0731_007:0701b10": "第二同習非想定中。類前可知。但少非成等正覺。言",
    "X41n0731_007:0701b11": "更求勝法者。謂執自餓是道故。以見事中儉節。將為",
    "X41n0731_007:0701b12": "畢竟離欲。故曰無上休息法也。",
    "X41n0731_007:0701b13": "次苦行同中。詣大將村。與比丘六年苦行。苦行成道。",
    "X41n0731_007:0701b14": "同於此處。如餘經說。王勑五大臣子。令使侍衛太子。",
    "X41n0731_007:0701b15": "故有五人。五分。佛成道已念言。誰應先聞。謂父王昔",
    "X41n0731_007:0701b16": "遣五人。隨侍勞苦。此功應報也。此律不弁。文言四女",
    "X41n0731_007:0701b17": "隨逐者。彰菩薩無染行成。亦可當時有斯事故。乘即",
    "X41n0731_007:0701b18": "列之。雖可苦行。未尅究竟。故曰雖爾猶不得等也。此",
    "X41n0731_007:0701b19": "律同苦行者。為欲化耶歸正故爾。依興起行經。佛昔",
    "X41n0731_007:0701b20": "罵迦葉佛。作禿頭人。雖即悔過。今受六年苦行。若依",
    "X41n0731_007:0701b21": "六度集云。佛昔為國王。令其太子。禁一促飲水。人王",
    "X41n0731_007:0701b22": "事猥多忘之。六日憶而流淚。是以成佛六年受苦。羅",
    "X41n0731_007:0701b23": "云。忘道令餓六日。在胎六年。瞿夷咲之。六年懷任。准",
    "X41n0731_007:0701b24": "如此說。本非同耶。此善權方便。未可一准。",
    "X41n0731_007:0701c01": "次第三捨耶成佛中文三。初明菩薩意地嘿念校量",
    "X41n0731_007:0701c02": "得失。既達是非。理宜簡偽從直。是以第二爾時菩薩",
    "X41n0731_007:0701c03": "已下食食脩禪。但定心澄靜。有所尅獲。是以第三時",
    "X41n0731_007:0701c04": "菩薩得此定意已下發智斷或。道成號佛。挍量門中。",
    "X41n0731_007:0701c05": "言欲不善法。非是二定。謂是五欲等。意捨自餓。及欲",
    "X41n0731_007:0701c06": "脩禪。故須思籌。其二空定前已棄捨。故此不論。合有",
    "X41n0731_007:0701c07": "九句。就中分三。初有四句對正思量。第二欲不善法",
    "X41n0731_007:0701c08": "已下三句舉禪所離。欲惡不善。反覆斟量。知其得失。",
    "X41n0731_007:0701c09": "第三然我不由已下二句正明應當捨偽行真。初中",
    "X41n0731_007:0701c10": "四句。一舉前父王田上所得初禪之智。第二時菩薩",
    "X41n0731_007:0701c11": "已下審察此道盡苦原否。二一復作是念已下知有",
    "X41n0731_007:0701c12": "堪能。四時菩薩已下欲依修習。第二三句中。初有二",
    "X41n0731_007:0701c13": "句舉禪所除障。一思欲惡不善能得樂不。次句知其",
    "X41n0731_007:0701c14": "無力。第三一句覆思欲惡。依既無力。我今捨欲惡不",
    "X41n0731_007:0701c15": "善。能得樂法不耶。計理應言捨而即得也。文言習無",
    "X41n0731_007:0701c16": "欲者除五欲。捨不善法者除五蓋也。第三二句捨偽",
    "X41n0731_007:0701c17": "行真者。如上所思。既除彰脩正。方盡苦原。明我不應",
    "X41n0731_007:0701c18": "習此自餓。應當食食脩禪去來。是故文言。然我不由",
    "X41n0731_007:0701c19": "此自苦身。乃至得充氣力也。但須此九不勞。廣為十",
    "X41n0731_007:0701c20": "六。即初四脩正。次三除彰。方盡苦原。故知不須習此",
    "X41n0731_007:0701c21": "自餓。次下二句食食脩正去來。第二行真脩正中文",
    "X41n0731_007:0701c22": "三。初食食行真文三。一食食反前自餓。文言異時。謂",
    "X41n0731_007:0701c23": "非思量之時。食少飯麨。因果等經謂。食牧牛乳糜。第",
    "X41n0731_007:0701c24": "二時菩薩已下正彰五人不辨偽真。同情捨去。三時",
    "X41n0731_007:0702a01": "菩薩氣力已充者受資之益。",
    "X41n0731_007:0702a02": "第二復詣已下次明脩禪。先明方便有四。一洗除疾",
    "X41n0731_007:0702a03": "垢。見云。入水洗時。凡夫時鉢捨置水中。在龍王宮之",
    "X41n0731_007:0702a04": "所供養。次詣道樹。次為草敷。表己少欲。為諸弟子。放",
    "X41n0731_007:0702a05": "以成規。餘經或見天衣。或金剛坐等。又此不同實行",
    "X41n0731_007:0702a06": "成道大寶蓮華王坐等。次直身正意者。正明脩行攝",
    "X41n0731_007:0702a07": "心繫念。身端故直也。表心無耶。故曰正意也。住一緣",
    "X41n0731_007:0702a08": "中。故稱繫念在前。第二菩薩除欲惡已不。正辨脩禪。",
    "X41n0731_007:0702a09": "不同大乘實行。三僧祇劫。依八定等。今依小乘分齊",
    "X41n0731_007:0702a10": "成佛。四階前已明訖。今此是三四二階。謂最後身脩",
    "X41n0731_007:0702a11": "禪慧二波羅蜜。是第三階。次後三明作佛。謂第四階",
    "X41n0731_007:0702a12": "依禪發智。斷非想地見脩煩惱。三十四心。以成正覺。",
    "X41n0731_007:0702a13": "本音單那。此名思惟脩。亦名功德聚林。若依數次地",
    "X41n0731_007:0702a14": "別。謂初禪二禪三禪四禪。體有其九。隨事十一。枝有",
    "X41n0731_007:0702a15": "十八。言體九者。謂通大地四念定慧受是也。善大地",
    "X41n0731_007:0702a16": "三。信猗捨等是。大地外二。謂覺等二。故體有九。隨事",
    "X41n0731_007:0702a17": "十一者。覺觀喜樂一心內淨捨念慧樂不苦不樂等",
    "X41n0731_007:0702a18": "是。此謂以地別受故爾者。謂前九。遂成十八。於九法",
    "X41n0731_007:0702a19": "中。覺觀信慧四法不分。各當分為一。餘五離分。以成",
    "X41n0731_007:0702a20": "十四。定受各四。謂四禪一心。即是定數。初二禪喜。三",
    "X41n0731_007:0702a21": "禪樂。四禪不苦不樂。合是受數。故定受為八。餘三各",
    "X41n0731_007:0702a22": "二即六。謂猗通前二禪樂。是猗樂故。捨念通三四以",
    "X41n0731_007:0702a23": "六配八。故有十四。餘四不分。初三等五。二上齊四。故",
    "X41n0731_007:0702a24": "十八枝也。若依實論。初二禪樂是受樂。其義則別。謂",
    "X41n0731_007:0702b01": "覺觀在初禪。內淨唯第二。安慧局第三。不苦不樂唯",
    "X41n0731_007:0702b02": "第四。喜枝[言*步]初二。捨念通三四。樂枝遍前三心等諸",
    "X41n0731_007:0702b03": "地。今且依心論如前說。初禪文三。一除彰得禪。二遊",
    "X41n0731_007:0702b04": "戲已下成就自在。約數次以結。三何以故已下釋得所",
    "X41n0731_007:0702b05": "由。除去欲愛者五欲。色聲香味觸。惡不善者五蓋。貪",
    "X41n0731_007:0702b06": "瞋睡眠掉悔疑也。此之欲蓋。是初禪障。故須遠離。次",
    "X41n0731_007:0702b07": "下得禪覺觀者。是脩行對治。喜樂是修行利益。一心",
    "X41n0731_007:0702b08": "者。彼二依止三昧。謂對治利益。皆依一心故爾。五枝",
    "X41n0731_007:0702b09": "者。麤心名為覺。細心為觀。謂攝心在境。創察於法名",
    "X41n0731_007:0702b10": "覺。重審此法名觀。內悅稱喜。猗息名樂。凝然不易。故",
    "X41n0731_007:0702b11": "曰一心。以有覺觀。故無內淨。有喜故無捨念慧及不",
    "X41n0731_007:0702b12": "苦不樂。下二文可知。二禪三者。一除障得禪。除障者",
    "X41n0731_007:0702b13": "謂除覺觀。二得內淨已下得禪內淨者是對治。喜樂",
    "X41n0731_007:0702b14": "者是利益。一心者。彼二依止三昧。覺觀善心。而嬈亂",
    "X41n0731_007:0702b15": "二禪。譬如淨水。波動則無所見。有內淨故。治去覺觀。",
    "X41n0731_007:0702b16": "餘如前說。下二文可知。三禪三者。一除鄣得禪。菩薩",
    "X41n0731_007:0702b17": "除喜者。離鄣觀喜多過。如貧人得實故喜。一旦失之。",
    "X41n0731_007:0702b18": "其憂劇深。是故除喜。二身受已下彰五支體。身受快",
    "X41n0731_007:0702b19": "樂。先明利益。次聖智是慧護者。是捨及念。此等三是",
    "X41n0731_007:0702b20": "對治。念者追知喜過。慧分別喜。捨者棄喜故中平。略",
    "X41n0731_007:0702b21": "無一心。亦可樂是一心。下二文可知。四禪三者。一除",
    "X41n0731_007:0702b22": "鄣得禪。菩薩已捨樂。即四禪離三禪樂故。苦對二禪。",
    "X41n0731_007:0702b23": "二禪滅苦根。先已除憂喜者。謂初三。初禪滅憂根。三",
    "X41n0731_007:0702b24": "禪滅喜根。并初禪說。故言先已除。以第四禪絕四受",
    "X41n0731_007:0702c01": "故。二次得禪。無苦無樂謂利益。護念謂捨念是。對治",
    "X41n0731_007:0702c02": "清淨者是一心。餘二文可知。初三各五。以對二亂始",
    "X41n0731_007:0702c03": "故。二四各四。以對二亂終故。",
    "X41n0731_007:0702c04": "自下第三斷或成佛。佛坐道場。諸功德門。圓明洞朗。",
    "X41n0731_007:0702c05": "且辨三明。先宿命。次天眼。次漏盡。照於過去名宿命。",
    "X41n0731_007:0702c06": "照未來善惡名天眼。照現在事名漏盡。事謝於往名",
    "X41n0731_007:0702c07": "過。背今稱去。曾逕日宿。過去色心俱知命為報主。是",
    "X41n0731_007:0702c08": "故但云過去宿命智。從境得名。事在於當。以之為未。",
    "X41n0731_007:0702c09": "必趣於現。目之為來。照未來善惡苦樂。猶如天眼。約",
    "X41n0731_007:0702c10": "喻作名。亦可約報。就根作名。故曰天眼。相彰於今。以",
    "X41n0731_007:0702c11": "之為現。住於現相。稱之為在。五住煩惱默汙淨心名",
    "X41n0731_007:0702c12": "漏。漏亡之處稱盡。故名漏盡。論其明體。其唯智性。三",
    "X41n0731_007:0702c13": "世境界無所不照為明。故曰三明。",
    "X41n0731_007:0702c14": "初明文三。第一牒前生後。第二證宿命智已下舉境",
    "X41n0731_007:0702c15": "彰智。第三何以故已下釋得所由。菩薩得此定意者。",
    "X41n0731_007:0702c16": "謂四禪。諸結除盡者。離過行成。隨心無[得彳]。故曰柔濡。",
    "X41n0731_007:0702c17": "住堅固處者。免三灾絕四受故。以第四禪者。如來多",
    "X41n0731_007:0702c18": "住故。二舉境以彰智體。第三時菩薩已下得之時節。",
    "X41n0731_007:0702c19": "結成智明。第二中五。一總就生數彰智。第二劫成已",
    "X41n0731_007:0702c20": "下約時彰智。第三我曾生已下就別報以顯。謂知八",
    "X41n0731_007:0702c21": "種事。六種同行。地持說八事者。如是名。如是生。如是",
    "X41n0731_007:0702c22": "種姓。如是食。如是苦樂。如是長壽。如是久住。如是壽",
    "X41n0731_007:0702c23": "限。六種同行者。俗姓名字剎利等色父母飲食善惡",
    "X41n0731_007:0702c24": "壽命。此應合八中壽等二。故六八種。六種者。他及自",
    "X41n0731_007:0703a01": "身作如是說。此是我名。我為剎利等。是我父母。我食",
    "X41n0731_007:0703a02": "如是食。我作如是善惡。若少年中年長年。如是六同",
    "X41n0731_007:0703a03": "宿命智知。今此文中但舉八事。我曾生某處。一向總",
    "X41n0731_007:0703a04": "舉生處。次字某已下列其八事。略無六種同行。第四",
    "X41n0731_007:0703a05": "彼終已下約處以說。第五如是相貌已下總結智境。",
    "X41n0731_007:0703a06": "第三得之時節。無明盡明生。無礙道。闇盡光生者。解",
    "X41n0731_007:0703a07": "脫道。亦可無明盡等除擁鄣。闇盡等除性鄣。所謂者",
    "X41n0731_007:0703a08": "已下結名也。第三何以故以下釋所由可知。",
    "X41n0731_007:0703a09": "次天眼。文三如上。牒前如文。第二知眾生等者。舉境",
    "X41n0731_007:0703a10": "彰知。亦三。第一能照之智。第二觀見生老死者已下",
    "X41n0731_007:0703a11": "舉境彰智。亦三。先總舉因果。第二即自已下別舉其",
    "X41n0731_007:0703a12": "境。第三如是已下總結。上二。初中善色。謂福人中除",
    "X41n0731_007:0703a13": "細軟清淨。如明月光。故曰善色。薄福中陰身竪忽靳",
    "X41n0731_007:0703a14": "猶如縷褐。名不善色。善趣是樂果。惡趣是不善果。所",
    "X41n0731_007:0703a15": "造業行。謂善惡兩因俱能達。故曰悉知。次即自察知",
    "X41n0731_007:0703a16": "已下別照中。先知其因。却知其果異。於前總先果後",
    "X41n0731_007:0703a17": "因。先列不善因果。即是廣上死惡色惡趣賤。次復觀",
    "X41n0731_007:0703a18": "眾生已下知善因果。即是廣上生善色善趣貴等。如",
    "X41n0731_007:0703a19": "是已下結前總別。第三時節結名如文。第三釋得可",
    "X41n0731_007:0703a20": "知。",
    "X41n0731_007:0703a21": "次漏盡。亦三。第二中三。初能照之智。二次舉境以彰。",
    "X41n0731_007:0703a22": "於中文四。第一緣四諦。初一往緣諦。二以得已下重",
    "X41n0731_007:0703a23": "而審察。亦可前後諦斷非想見或。次重審察斷非想",
    "X41n0731_007:0703a24": "脩或。第二如實知漏已下見諦故斷漏。第三彼如是",
    "X41n0731_007:0703b01": "知已下斷漏故得脫。彼作如是知。牒前緣諦。如是觀",
    "X41n0731_007:0703b02": "舉向斷漏。於欲漏等者。欲界煩惱。除無明。名欲漏。上",
    "X41n0731_007:0703b03": "二界煩惱。除無明。名有漏。三界無明。無明漏。不為三",
    "X41n0731_007:0703b04": "漏所漏。故名解脫。此總說故言於三漏得脫。據理而",
    "X41n0731_007:0703b05": "言。菩薩至此三十四心中。於見諦四比忍比智及非",
    "X41n0731_007:0703b06": "想脩道十八心。唯斷非想一地見脩有漏無明漏。餘",
    "X41n0731_007:0703b07": "八地見修三漏前已斷故。第四已解脫故。四智究竟。",
    "X41n0731_007:0703b08": "依涅槃說。永斷三世生因緣故。是故唱言我生已盡。",
    "X41n0731_007:0703b09": "此明因亡。亦復不受五陰身故。是故自說我生已盡。",
    "X41n0731_007:0703b10": "此明果喪。此是苦盡智。應言不受五陰身故。而言永",
    "X41n0731_007:0703b11": "斷三世生因緣者。謂舉因亡。以顯果盡。所修梵行畢",
    "X41n0731_007:0703b12": "竟故。故言梵行已立。此明因圓。又捨學道亦名已立。",
    "X41n0731_007:0703b13": "此彰果滿。梵名涅槃。此是證滅智。何以須言所脩梵",
    "X41n0731_007:0703b14": "行已畢竟者。此舉因圓。以顯果滿。如本所求今日已",
    "X41n0731_007:0703b15": "得。故曰所作已辦。此明果滿。脩道得果。亦名已辦。此",
    "X41n0731_007:0703b16": "明因圓。謂修道智。何以須言如本所求今日已得者。",
    "X41n0731_007:0703b17": "此舉果滿。以顯因圓。獲得盡智無生智故。故說不受",
    "X41n0731_007:0703b18": "後有。此斷集智。但應言道獲得盡智。而言無生智者。",
    "X41n0731_007:0703b19": "謂舉果盡。以顯因亡。餘二文可知。上來至此化主成",
    "X41n0731_007:0703b20": "道。",
    "X41n0731_007:0703b21": "自下第二外化度人。就中文二。初至龍王為首六七",
    "X41n0731_007:0703b22": "日中。遊諸法門。受解脫樂。二歸依法。度外眷屬。",
    "X41n0731_007:0703b23": "第二爾時世尊文隣水已下度人受具。謂內眷屬。五",
    "X41n0731_007:0703b24": "分八七。一摩脩羅山神奉呵梨勒。二賈人。三文鱗龍。",
    "X41n0731_007:0703c01": "四斯那婆羅門女須門女須闍陀。五斯那婆羅門。六",
    "X41n0731_007:0703c02": "斯那婦。七斯那姉妹。八攢酪女人。今此六七日故。即",
    "X41n0731_007:0703c03": "為六文。一賈人。二樹神。三婆羅門。四婆羅門男女。六",
    "X41n0731_007:0703c04": "文鱗龍王。於此文中。五門分別。一諸經時節不同。因",
    "X41n0731_007:0703c05": "果法華並言三七日。此律薩婆多六七日。興起行經",
    "X41n0731_007:0703c06": "出曜經七七日。智論佛成道五十七日寂然。五分八",
    "X41n0731_007:0703c07": "七日。為對見聞。故有斯別。第二所遊法門分別。多",
    "X41n0731_007:0703c08": "論云。第一七日入喜法門。以自誤樂。第二七日入樂",
    "X41n0731_007:0703c09": "法門。第三七日入解脫法門。第四七日入大捨法門。",
    "X41n0731_007:0703c10": "第五七日入逆順觀十二因緣法門。第六七日重復",
    "X41n0731_007:0703c11": "遊塵前諸法門。以自誤樂。此律真言受解脫樂。不分",
    "X41n0731_007:0703c12": "喜捨等別。道理但應佛所證法。無出鄣離相。故言解",
    "X41n0731_007:0703c13": "脫。第三處會分別。處則有三。謂初三七日菩提樹",
    "X41n0731_007:0703c14": "下。次二七日離波多樹。次一七日文鱗龍王會。便有",
    "X41n0731_007:0703c15": "六。始從賈人。終盡文鱗。以其處本約事。事三還三會。",
    "X41n0731_007:0703c16": "斷所化故。隨境有六。第四所度境界。趣分有四。初",
    "X41n0731_007:0703c17": "會天人。第二非人。次三偏局度人。第六是畜。此即人",
    "X41n0731_007:0703c18": "天龍鬼。四輩檀越。第五未說法意。多論問曰。佛本",
    "X41n0731_007:0703c19": "為化眾生。何故遊諸法門。不說法度人耶。答有多義。",
    "X41n0731_007:0703c20": "一既成道已。宜先安身。然後度人。是故遊諸法門。以",
    "X41n0731_007:0703c21": "自娛樂。令身心調適。後度眾生。又為憍陳如等根未",
    "X41n0731_007:0703c22": "熟故。又為佛法尊重。詳而後說。令眾渴仰。生愛敬心",
    "X41n0731_007:0703c23": "故。又為滿梵王本願故。願佛成道時。要先請佛轉於",
    "X41n0731_007:0703c24": "法輪。待彼梵王請。而後說故。",
    "X41n0731_007:0704a01": "次隨釋文。第一七日文二。初受解脫樂。第二爾時世",
    "X41n0731_007:0704a02": "尊過七日已下以二歸度人。文五。初樹神篤信勸興",
    "X41n0731_007:0704a03": "供養。於中文三。一者經家列未佛食。二賈人賷粮。於",
    "X41n0731_007:0704a04": "佛邊而過。三勸捨塗粮作見聞之緣。第二爾時兄弟",
    "X41n0731_007:0704a05": "已下受勸獻奉。第三世尊復作是念已下正明如來",
    "X41n0731_007:0704a06": "悲心納受。第四受彼麨蜜已下呪願說法二歸化度。",
    "X41n0731_007:0704a07": "第五爾時賈人已下禮獻事畢敬而請退。",
    "X41n0731_007:0704a08": "第三受施中未成道鉢。捨置水中。今無器受食。故言",
    "X41n0731_007:0704a09": "何器受食。即知三世諸佛法畜石鉢。不以手受食。四",
    "X41n0731_007:0704a10": "王知意。各奉石鉢。佛受天鉢。食人中食。表為人天受",
    "X41n0731_007:0704a11": "道緣故。作良厚福田。所以合為一者。若止受一。不可",
    "X41n0731_007:0704a12": "餘天之意。為彰等益無稱。又復鉢無多用。故合為一。",
    "X41n0731_007:0704a13": "五分。悉受四鉢。壘左手中。右手按之。合成一鉢。普曜",
    "X41n0731_007:0704a14": "經。四天王於波頗那山上。得四石鉢。欲於中食。時有",
    "X41n0731_007:0704a15": "天子名曰照明。語四天王曰。今有佛名釋迦文。應用",
    "X41n0731_007:0704a16": "此鉢。非人之器。今當受食。可往奉之。故請賈人以施",
    "X41n0731_007:0704a17": "麨蜜。當得作佛。號曰蜜成。",
    "X41n0731_007:0704a18": "第四法施中文五。一呪願受施。如因果經。呪願文不",
    "X41n0731_007:0704a19": "同。此又復五分。先受二歸。後方呪願兩偈。二足汝安",
    "X41n0731_007:0704a20": "隱。四足亦安隱。去亦得安隱。還亦得安隱。如耕田有",
    "X41n0731_007:0704a21": "望。下種亦有望。汝今入海望。獲果亦如彼。今先呪願。",
    "X41n0731_007:0704a22": "第二汝等已下勸受二歸。未有僧故。第三時賈人已",
    "X41n0731_007:0704a23": "下請祈福之方。與髮抓敬養。第四時賈人雖得已下",
    "X41n0731_007:0704a24": "輕心慢棄。如來勸受。得大功德。不可勝筭。第五賈人",
    "X41n0731_007:0704b01": "白佛已下信心未決。請乞證驗。如來廣彰。福利不虗。",
    "X41n0731_007:0704b02": "我在因中。為摩納時。蒙定先佛受記。喜踴虗空。髮猶",
    "X41n0731_007:0704b03": "委地。無量眾生散華供養我凡夫時髮。我於爾時。因",
    "X41n0731_007:0704b04": "中之髮。煩或未盡。果未究竟。時人供養故。若以道眼",
    "X41n0731_007:0704b05": "觀之。悉入涅槃。況於今日。煩惱已盡。萬德圓備。功德",
    "X41n0731_007:0704b06": "勳脩。所有髮抓。若能供養我之舍利。寧無福報。既得",
    "X41n0731_007:0704b07": "證驗。敬心慇篤。又賈人當知已下結會古今。益信敬",
    "X41n0731_007:0704b08": "故。",
    "X41n0731_007:0704b09": "第五文可知。下之五會文二如前。一受解脫樂。二過",
    "X41n0731_007:0704b10": "七日已下二歸度之。",
    "X41n0731_007:0704b11": "自下第二度人受戒。其文有三。初至龍王為首善來",
    "X41n0731_007:0704b12": "度人。第二我已脫一切已下三歸受法。第三羅閱城",
    "X41n0731_007:0704b13": "已下羯磨受法。所以此三次第如是。有二義故。一以",
    "X41n0731_007:0704b14": "能秉人為次第故。上來世尊自行成道。既成道已。宜",
    "X41n0731_007:0704b15": "須化度。是以第一先明善來。善來受者成證無著。亦",
    "X41n0731_007:0704b16": "須化益故。次三歸上二受法。自行既立。須行眾軌。攝",
    "X41n0731_007:0704b17": "利度人故。次羯磨法。此約能秉以彰次第。次第二所",
    "X41n0731_007:0704b18": "化境界。以彰次第。善來所被。利根淳熟。機感緣強。理",
    "X41n0731_007:0704b19": "宜先度。三歸稍劣。羯磨最軟。故次第三。譬如日出。光",
    "X41n0731_007:0704b20": "照高山。次及平地。後及幽谷。次第之儀。彼亦如是。",
    "X41n0731_007:0704b21": "善來文二。初至響徹梵天說法他世。出家緣起雖可言",
    "X41n0731_007:0704b22": "對陳如。然此請說一代之首。故成緣起。第二既聞法",
    "X41n0731_007:0704b23": "生厭。希求出離。是以時陳如已下善來度受。前文有",
    "X41n0731_007:0704b24": "五。初至不說法來正明如來思已藥妙。眾生患重。說",
    "X41n0731_007:0704c01": "增迷倒。息化之意。令眾渴仰故。第二時梵天已下愍",
    "X41n0731_007:0704c02": "世故請。受而許說。第三我今先當與誰已下隨遂有",
    "X41n0731_007:0704c03": "緣起機說法。第四爾時世尊已下承機有人。受道獲",
    "X41n0731_007:0704c04": "益。第五地神已下歡喜唱告。響徹請主。初文有三。第",
    "X41n0731_007:0704c05": "一至疲苦正明如來思惟不說慮之於心。第二爾時",
    "X41n0731_007:0704c06": "世尊說此二偈已下顯己不說之意。陳彰在口。第三",
    "X41n0731_007:0704c07": "爾時世尊已下結成不說。",
    "X41n0731_007:0704c08": "前思惟中文四。一思己藥妙。二眾生異見已下眾生",
    "X41n0731_007:0704c09": "患重。三眾生以是樂於樔窟已下以患重故。說增迷",
    "X41n0731_007:0704c10": "倒。四我今欲說法已下結成唐勞。虗化無益。前文復",
    "X41n0731_007:0704c11": "二。初先就體弁甚深藥妙。二智者已下對人以弁甚",
    "X41n0731_007:0704c12": "深藥妙。欲明一乘之理。體唯自古。豈有得捨染淨之",
    "X41n0731_007:0704c13": "殊。寄相而論。非不生死盡在於此。涅槃顯在於彼。坐",
    "X41n0731_007:0704c14": "於道場。解滿或盡。故曰我今已獲此法。所證之理。乃",
    "X41n0731_007:0704c15": "是生死之本際。窮原之真旨。故曰甚深。理絕名相。非",
    "X41n0731_007:0704c16": "尋教量境界之所能曉。故曰難解。體非分別。離心所",
    "X41n0731_007:0704c17": "緣。故曰難知。自體無相。生死紛蕩。所不能染。故曰永",
    "X41n0731_007:0704c18": "寂。體證圓學。至果無為。故曰休息。窮原之旨。精勝獨",
    "X41n0731_007:0704c19": "絕。物莫能加。故曰微妙最上。此釋甚深。次就人辨。理",
    "X41n0731_007:0704c20": "雖甚深。非一切不會。有大乘器者。必能契證。故曰智",
    "X41n0731_007:0704c21": "者能知。非是二乘種姓境界。故曰非愚者所習。此明",
    "X41n0731_007:0704c22": "理深藥妙竟。",
    "X41n0731_007:0704c23": "第二彰患重。初因患重。次果患重。然此眾生闇或羈",
    "X41n0731_007:0704c24": "纏。迷於真旨。情隨忘想。取相明白。即如藍等。情取不",
    "X41n0731_007:0705a01": "用自餓等。名為異見。於此思惟。安心忍可。謂情安不",
    "X41n0731_007:0705a02": "用等名為異忍。悕願不用等稱為異欲。以斯煩惱。發",
    "X41n0731_007:0705a03": "起成業。耶命自資。故曰異命。次果患重。依因報果。謂",
    "X41n0731_007:0705a04": "三界果報。言依於異見者。迷著前因。願求生死。永滯",
    "X41n0731_007:0705a05": "二有。故曰樂於樔窟。人天似樔。三塗如窟。謂異見等",
    "X41n0731_007:0705a06": "繫在三有果報故。",
    "X41n0731_007:0705a07": "第二中文二。初至難解。舉前患重。迷一乘因。第二復",
    "X41n0731_007:0705a08": "有甚深已下舉前患重。迷一乘果。眾生以是樂於樔",
    "X41n0731_007:0705a09": "窟者。略舉果患。法性真旨起染淨之本。故曰緣起法。",
    "X41n0731_007:0705a10": "然此眾生執自餓等。繫在三有。於此諸緣實性。不能",
    "X41n0731_007:0705a11": "曉察。謂不能成淨分勳習。故曰甚深難解。前明因深。",
    "X41n0731_007:0705a12": "今就體顯。更明果深。故曰復有甚深難解處。離四住",
    "X41n0731_007:0705a13": "煩惱。故曰滅諸欲。無明永喪。故名愛盡。畢竟寂滅。稱",
    "X41n0731_007:0705a14": "為涅槃。於此果處。亦不能曉。以執二空即為涅槃。故",
    "X41n0731_007:0705a15": "曰是處亦難見故。",
    "X41n0731_007:0705a16": "次第四結成虗化。我今欲說者。謂說大乘因果二法。",
    "X41n0731_007:0705a17": "二乘近行。聞則迷悶。故曰餘人不知。對彼大根。指小",
    "X41n0731_007:0705a18": "根為餘。既不能解。虗化無補。故曰唐勞疲苦。",
    "X41n0731_007:0705a19": "自下陳之在口。言二偈者。謂下二偈非先所聞者。大",
    "X41n0731_007:0705a20": "莊嚴論拂去疑情。謂非昔在藍等邊聞故也。亦未曾",
    "X41n0731_007:0705a21": "說者。從證來未說。今始欲說。故曰亦未曾說。次明",
    "X41n0731_007:0705a22": "偈誦。初偈誦已。出世之本意。欲以因乘攝化眾生。惑",
    "X41n0731_007:0705a23": "重無益。次偈為說果乘亦不能悟。嘿然息他。過在眾",
    "X41n0731_007:0705a24": "生。咎非我已。顯成如來無恡法之過。此是祇夜經。我",
    "X41n0731_007:0705b01": "成道極難。誦前我今已獲此法乃至休息。為在樔窟",
    "X41n0731_007:0705b02": "說。誦前我今欲說法。貪欲愚癡者。誦前眾生異見等",
    "X41n0731_007:0705b03": "因果患重。不能入此法。誦前非愚者所習。於緣起法",
    "X41n0731_007:0705b04": "難解。及餘人不知也。逆流二句誦前後有甚深乃至",
    "X41n0731_007:0705b05": "涅槃。次二句誦是處亦難見故。",
    "X41n0731_007:0705b06": "第三結文者。但此眾生過無大根。現患復重。聞說迷",
    "X41n0731_007:0705b07": "倒。不如嘿然息其他道。故曰作是思惟已嘿然而不",
    "X41n0731_007:0705b08": "說法也。",
    "X41n0731_007:0705b09": "第二請文有三。初明梵王愍世故請。第二爾時世尊",
    "X41n0731_007:0705b10": "受梵天請已下觀根受請。許欲為說。第三爾時梵天",
    "X41n0731_007:0705b11": "已下遂請還宮。前文分二。初請之端序。第二白佛言",
    "X41n0731_007:0705b12": "已下正請。序中文三。初遙知佛念。以佛入世俗心故。",
    "X41n0731_007:0705b13": "梵王得知。次念世間已下傷失法益。以有漸成之義。",
    "X41n0731_007:0705b14": "故曰乃至不聞耶。次明我念躬往致敬。",
    "X41n0731_007:0705b15": "就正請文三。初舉根請。二爾時梵天復白已下催請。",
    "X41n0731_007:0705b16": "第三說是語已下說難請。亦名譏請。初請文二。第一",
    "X41n0731_007:0705b17": "直請。第二爾時世尊已下如來述拒。白佛請中唯願",
    "X41n0731_007:0705b18": "等者。略舉二號直請。次世間已下舉彼眾生有三乘",
    "X41n0731_007:0705b19": "根器。滅惡生善。有可化之義。故願說法。結使輕微。故",
    "X41n0731_007:0705b20": "曰垢薄。於理不愚。名為智慧。事中捷疾。故曰聰明。聞",
    "X41n0731_007:0705b21": "則能解。稱為易度。能滅不善法。謂斷功德成就善法",
    "X41n0731_007:0705b22": "智具足。有可化義。云何不說耶。次佛述拒中。第一述",
    "X41n0731_007:0705b23": "可請辭。故曰乃至如汝所言等。若請有理。所以不說",
    "X41n0731_007:0705b24": "者。我別有意。是以第二從初向者已下申己不說之",
    "X41n0731_007:0705c01": "意如文。乃至而不說法耶。如來答意。然我靜念正欲。",
    "X41n0731_007:0705c02": "以彼一大乘法。化諸眾生。不欲以小乘濟度。但彼眾",
    "X41n0731_007:0705c03": "生惑重迷倒。是故嘿然。汝今云何請我說小。理無此",
    "X41n0731_007:0705c04": "事。",
    "X41n0731_007:0705c05": "次催請中。復舉生有滅惡生善。云何不說。令世間不",
    "X41n0731_007:0705c06": "聞。言大敗壞者。此等眾生曾得一乘想解。久逕生死。",
    "X41n0731_007:0705c07": "變成小惑。名小敗壞。今應聞小。能滅惡生善。若佛不",
    "X41n0731_007:0705c08": "為說。復失小感。永淪生死。不聞正法。是大敗壞。唯願",
    "X41n0731_007:0705c09": "世尊。時演正法。使始時解小。終入於大。勿使敗壞。亦",
    "X41n0731_007:0705c10": "可請辭懃懃。佛若不說大有所失。故言大敗壞。如世",
    "X41n0731_007:0705c11": "人言大是異事等。",
    "X41n0731_007:0705c12": "三譏請。上半立難以反要。下半皈宗而順請。若摩竭",
    "X41n0731_007:0705c13": "眾生無可化義。佛不應隨願在此成道。既在中生。明",
    "X41n0731_007:0705c14": "此眾生有可化之理。若可化者。願開甘露門。為眾生",
    "X41n0731_007:0705c15": "說法。請意如是。次釋其文。摩竭眾生淨穢俱有。故曰",
    "X41n0731_007:0705c16": "離垢穢。而佛從中生者。謂佛隨念功德。脩行成道。法",
    "X41n0731_007:0705c17": "身生處也。願披演正法。使理顯灼然。名聞得理。資心",
    "X41n0731_007:0705c18": "和神適志。義同甘露。理通神解。說之為門。故曰願開",
    "X41n0731_007:0705c19": "等。五分。白佛。唯願世尊。哀愍眾生。時為說法。自有眾",
    "X41n0731_007:0705c20": "生。能受佛教。若不聞者。便當退落。如是三反。復以此",
    "X41n0731_007:0705c21": "義。說偈請佛。先此摩竭界。常說雜穢法。願開甘露門。",
    "X41n0731_007:0705c22": "為演純淨義。自我在天宮。恒見古佛說。唯願今普眼。",
    "X41n0731_007:0705c23": "亦煞法堂教。眾生沒憂惱。不離生老死。然多樂善者。",
    "X41n0731_007:0705c24": "願說戰勝法。世尊嘿然受。",
    "X41n0731_007:0706a01": "第二觀根受請中文二。初至成就善法。先嘿念受請。",
    "X41n0731_007:0706a02": "觀彼根器。第二爾時世尊已下言彰於口。許欲為說。",
    "X41n0731_007:0706a03": "前文有三。謂法喻合。文言受梵天請已者。謂嘿念忍",
    "X41n0731_007:0706a04": "可。遂觀眾生。誰有根器。應可受化。多論云。譬如大龍",
    "X41n0731_007:0706a05": "從大海出。欲布密雲。注於大雨。先觀何國應可雨者。",
    "X41n0731_007:0706a06": "然後降雨。佛亦如是。從四無量海。出布悲雲。欲雨法",
    "X41n0731_007:0706a07": "雨。故先觀根器。誰堪受化。然後說法。觀彼眾生。有三",
    "X41n0731_007:0706a08": "乘根器。謂菩薩緣覺聲聞各有上中下。故合為九。如",
    "X41n0731_007:0706a09": "世間生鈍根畏後世罪。聲聞上中下。少垢多垢難度。",
    "X41n0731_007:0706a10": "緣覺上中下。長利根易度。菩薩上中下。又可聲聞緣",
    "X41n0731_007:0706a11": "覺。雖有利鈍。同受小法。合以為生。菩薩大士。說以為",
    "X41n0731_007:0706a12": "長。斯二觀人有其大小。所以有大小者。良由垢有厚",
    "X41n0731_007:0706a13": "薄。根有利鈍。受道有難易故爾。少垢利根易度。此三",
    "X41n0731_007:0706a14": "是大乘根器。多垢鈍根難度。此三謂小乘根。畏後世",
    "X41n0731_007:0706a15": "罪已下雖可利鈍難易。莫不皆悉畏惡就善。故曰乃",
    "X41n0731_007:0706a16": "至善法。",
    "X41n0731_007:0706a17": "自下喻說。不取四作喻。直取池華水為喻。池喻感機。",
    "X41n0731_007:0706a18": "華喻解心。水喻於教。若以四諦教水。注彼聲聞感機",
    "X41n0731_007:0706a19": "池中。生聲聞解心之華。聲聞根軟。假教始緣。故曰初",
    "X41n0731_007:0706a20": "出地未出水。此喻上生鈍根。畏後世罪。三若以因緣",
    "X41n0731_007:0706a21": "教水。注彼中示感機池中。生緣覺解心之華。終時稱",
    "X41n0731_007:0706a22": "教生解。故云與水齊。此喻上少垢多垢難度。三若以",
    "X41n0731_007:0706a23": "六度教水。注彼大乘感機池中。能生菩薩解心之華。",
    "X41n0731_007:0706a24": "菩薩大士得旨捨詮。不為教相所局。故曰已出水塵",
    "X41n0731_007:0706b01": "水不著。此喻上長利根易度。三若如後釋。初出池華。",
    "X41n0731_007:0706b02": "與水齊華。同喻上生多垢鈍根難度等四聲聞緣覺",
    "X41n0731_007:0706b03": "根也。已出水塵水不著華。喻上長少垢利根易度四",
    "X41n0731_007:0706b04": "大乘根也。",
    "X41n0731_007:0706b05": "自下合喻。如來亦復如是者。如來觀彼三乘根器。了",
    "X41n0731_007:0706b06": "了分明。如似世間有目男子觀。池華三別。故言亦復",
    "X41n0731_007:0706b07": "如是。喻中少有目男子。合中有故。合文二說。准法可",
    "X41n0731_007:0706b08": "知。",
    "X41n0731_007:0706b09": "二次發言受請。言對請主。故曰梵天。我告汝。今敷演",
    "X41n0731_007:0706b10": "三乘教門。故曰今開甘露門。所觀根器。三乘非一。曰",
    "X41n0731_007:0706b11": "諸。咸有稟承足之益。決然秉納。故曰聞者信受。次下",
    "X41n0731_007:0706b12": "三句釋說小之意。若我說小。即便正在於小。不令得",
    "X41n0731_007:0706b13": "大究竟永安者。有恡法之過。義同嬈惱。我今說者。始",
    "X41n0731_007:0706b14": "時解小。終獲於大。同我所得微妙之法。故曰不為嬈",
    "X41n0731_007:0706b15": "故說。乃至牟尼所得法。亦可下二句釋疑。佛前思惟。",
    "X41n0731_007:0706b16": "藥妙患重。嘿不說法。今者請方許說。或可不是佛所",
    "X41n0731_007:0706b17": "得法。故須釋言。梵天我所得中方便說三。故曰梵天",
    "X41n0731_007:0706b18": "微妙法。即是牟尼所得法。五分云。恐徒疲勞。不說甚",
    "X41n0731_007:0706b19": "深義。甘露今當開。一切皆應聞。",
    "X41n0731_007:0706b20": "第三辭退還宮。第三既受請已。赴根說法。文二。第一",
    "X41n0731_007:0706b21": "從初至涅槃行來。為彰五人執耶既久。現無受道之",
    "X41n0731_007:0706b22": "器。是以先須勸捨二邊。令立根器。既有信器。堪受法",
    "X41n0731_007:0706b23": "藥。是以第二四聖諦已下正明說法。沒彼信器。前文",
    "X41n0731_007:0706b24": "復二。初念二耶師不聞勝法拂眾情疑。第二時世尊",
    "X41n0731_007:0706c01": "復作是念已下勸五比丘令生信器。先解前文。多論",
    "X41n0731_007:0706c02": "問曰。若彼諸人必應入道。不應命終而得聞法。若不",
    "X41n0731_007:0706c03": "應入道。佛何以故念欲度之。答有二義故。一佛欲令",
    "X41n0731_007:0706c04": "眾生不忘恩德。此先小恩。佛憶欲度脫。恐大恩不報。",
    "X41n0731_007:0706c05": "二此異道諸師。時人宗仰。咸謂得道。佛念欲度。為滅",
    "X41n0731_007:0706c06": "一切耶憶想故。依十住毗婆娑。釋疑故來。彼論問曰。",
    "X41n0731_007:0706c07": "汝云佛是一切智人。佛念迦蘭時。已先命終。逕於七",
    "X41n0731_007:0706c08": "日。佛竟不知迦蘭已死。云何得名一切智也。論釋我",
    "X41n0731_007:0706c09": "世尊本出家時。曾從迦蘭宿止。同習不用處定。諸天",
    "X41n0731_007:0706c10": "人民儻有疑心。謂佛從彼受法。餘處成道。今若說者。",
    "X41n0731_007:0706c11": "猶是藍邊所學得法。何處更有勝法。佛知迦蘭命終",
    "X41n0731_007:0706c12": "七日。為斷彼疑。故作是說。迦蘭利根。我先為說。即自",
    "X41n0731_007:0706c13": "念知終已七日。何其苦哉。如此妙法。如何不聞。爾時",
    "X41n0731_007:0706c14": "人天疑心即盡。知佛更有勝法。非蘭邊得者。是故世",
    "X41n0731_007:0706c15": "尊是一切智。利根知佛非蘭邊得法。鈍根之徒復謂",
    "X41n0731_007:0706c16": "如來鬱頭邊法。今若說者。多是非想。何處別有勝法。",
    "X41n0731_007:0706c17": "為斷此疑。復念藍子。亦知藍子咋日命終。故作是說。",
    "X41n0731_007:0706c18": "先與說法。即自念言。何其苦哉。不聞妙法。是故世尊。",
    "X41n0731_007:0706c19": "是一切智。准此義。五比丘事亦復可知。並拂疑故。",
    "X41n0731_007:0706c20": "就立根器中文三。從初至說法耶念五比丘有機感",
    "X41n0731_007:0706c21": "故。第二世尊復作是念已下觀五比丘知其處所。第",
    "X41n0731_007:0706c22": "三見已已下隨逐有緣。勸捨二邊。令生信解。於中文",
    "X41n0731_007:0706c23": "二。第一從初至更不受有執昔疑今立志拒勸。如來",
    "X41n0731_007:0706c24": "引證。就果以勸。第二比丘出家者已下勸捨二邊令",
    "X41n0731_007:0707a01": "立根器。就因以勸。若釋須就因果。勸意可知。謂對破",
    "X41n0731_007:0707a02": "所執果因故爾。前文復二。初至迷荒失志立志拒勸。",
    "X41n0731_007:0707a03": "二佛告五人已下舉昔言無二。彰今是實。以己四智。",
    "X41n0731_007:0707a04": "勸令脩學。前文之中。四對八句。第一往而立制。第二",
    "X41n0731_007:0707a05": "時世尊漸漸已下到以破制。第三我今寧可已下坐",
    "X41n0731_007:0707a06": "已汝佛。第四時佛告五比丘已下勸勿汝佛立志拒",
    "X41n0731_007:0707a07": "勸。初對往中欲往波羅柰。道逢憂陀耶者。顯其法輪",
    "X41n0731_007:0707a08": "被於有緣。不度無緣。前二耶師一向無緣。憂陀耶者。",
    "X41n0731_007:0707a09": "有見佛緣。無得道之器。下五人者。全是緣感。憂陀梵",
    "X41n0731_007:0707a10": "志。其性儒雅。既見如來。諸根寂定。顏色怡悅。必有好",
    "X41n0731_007:0707a11": "師勝法。致問有三。第一問出家師誰。二問受學師誰。",
    "X41n0731_007:0707a12": "三問為學何法。五分。見世尊姿容挺特。諸根寂。圓光",
    "X41n0731_007:0707a13": "一尋。猶若金山。即便問言。本事何師。行何道法。以致",
    "X41n0731_007:0707a14": "斯尊。佛說偈以答。依阿含。似為四問。謂加向何處。今",
    "X41n0731_007:0707a15": "且依此文。但為三問。佛答之中。有其四偈。前之三偈",
    "X41n0731_007:0707a16": "答上三問。第四一偈拂疑故說。初偈答第二問。次偈",
    "X41n0731_007:0707a17": "答初問。第三偈還答第三問。",
    "X41n0731_007:0707a18": "先解初偈。答第二問意。汝上問我為從誰學者。然我",
    "X41n0731_007:0707a19": "惑盡解滿。眾德普備。有何缺少而從師學。此答無受",
    "X41n0731_007:0707a20": "學師意。智之所照空有。萬境非一。故曰一切鑒達。斯",
    "X41n0731_007:0707a21": "了名之為智。智照窮圓。更無加過。目之為上。解興惑",
    "X41n0731_007:0707a22": "喪。萬累斯損。故言一切欲憂解。此明惑盡。第三句不",
    "X41n0731_007:0707a23": "藉師諮。豁然獨達。故言自然得解悟。此明既智滿惑",
    "X41n0731_007:0707a24": "盡解滿不假師訓。故曰云何從人學。",
    "X41n0731_007:0707b01": "次解第二偈。答初問意。汝上問我。汝出家師是誰者。",
    "X41n0731_007:0707b02": "若我智德不圓。煩惑未盡。可假師僧諮稟法訓。然我",
    "X41n0731_007:0707b03": "自德圓滿。不假師誨。何用師為。此答無出家師意。次",
    "X41n0731_007:0707b04": "釋文。非但無學師。亦無出家師。故言我亦無有師。亦",
    "X41n0731_007:0707b05": "復無等侶者。此以無等侶。釋上無師義。等侶尚無。何",
    "X41n0731_007:0707b06": "況有師。世間唯一佛。釋無等義。一世界中一佛出世。",
    "X41n0731_007:0707b07": "更無第二佛出現於世。是故無等。故言世間唯一佛。",
    "X41n0731_007:0707b08": "眾惑斯盡。證法清涼。無鬱承之惱。故曰冷而常安隱。",
    "X41n0731_007:0707b09": "次釋第三答意。汝上問我。為學何法者。然我智體圓",
    "X41n0731_007:0707b10": "滿。眾惑斯盡。空有兩泯。更無法可學。故言我是世無",
    "X41n0731_007:0707b11": "著。乃至無與等。將解無著。先解有著。凡夫無智。在生",
    "X41n0731_007:0707b12": "死而染。名為著有。二乘無大悲。故於空取證。名為著",
    "X41n0731_007:0707b13": "無。如來自言。有智故緣有而不染。不同凡夫著有。有",
    "X41n0731_007:0707b14": "大悲故於空不取證。不同二乘著無。有無兩泯。故曰",
    "X41n0731_007:0707b15": "無所著。既內無所著。道邁人天。獨尊第一。故言我為",
    "X41n0731_007:0707b16": "世間最。亦可我是世無著。喪生死因。我為世間最。離",
    "X41n0731_007:0707b17": "生死果。既無生死因果。人天莫過。故言諸天及世人",
    "X41n0731_007:0707b18": "無有與我等。顯己德滿無法可學。",
    "X41n0731_007:0707b19": "第四偈釋疑者。梵志聞佛自言德行滿足。即生疑念。",
    "X41n0731_007:0707b20": "若是德滿。應為人師。為他所皈。何故今日順路而行。",
    "X41n0731_007:0707b21": "似有不足馳求之意。佛知彼心。為拂此疑。故言欲於",
    "X41n0731_007:0707b22": "波羅柰轉無上法輪。以為人師。不自求法。初句謂隨",
    "X41n0731_007:0707b23": "逐有緣。施化處所。傳授己證。稱之為轉。甚深莫過。故",
    "X41n0731_007:0707b24": "言無上法。摧輾結惑。目之為輪。世間眾生為無明厚",
    "X41n0731_007:0707c01": "曀。闇於所緣。故曰皆盲冥。將欲為彼盲冥眾生。顯宣",
    "X41n0731_007:0707c02": "真法。稱之為當。教陳理旨。名之為擊。理顯沾神。使生",
    "X41n0731_007:0707c03": "死永隔。慧命長存。喻若甘露。理彰於外。有有緣斯聞。",
    "X41n0731_007:0707c04": "義同於皷。故曰當擊甘露鼓。梵志復舉第三答。重諮",
    "X41n0731_007:0707c05": "其義。佛答云我勝一切結者。勝者止也。因患斯盡。得",
    "X41n0731_007:0707c06": "盡於諸漏者。苦無不亡。因果殄滅。故曰我勝諸惡法。",
    "X41n0731_007:0707c07": "亦可勝者過也。謂出過諸惡。故曰勝惡法。人天莫過。",
    "X41n0731_007:0707c08": "故曰我最勝。答意契宗。領玄言外。五分。梵志不受。拍",
    "X41n0731_007:0707c09": "髀而去。彼梵志宿世善神。即於空中。為說偈言。佛始",
    "X41n0731_007:0707c10": "出世間。天上天下尊。如何汝過之。而返棄捨去。梵志",
    "X41n0731_007:0707c11": "雖聞此偈。猶去不[(厂@((既旡)日+口))*頁]。第四對勸。勿汝佛立志拒勸者。",
    "X41n0731_007:0707c12": "執昔疑今。謂言如來捨於自餓知足真道。行食食。耶",
    "X41n0731_007:0707c13": "路無真實之道。故言汝本所造。乃至況今迷荒失。",
    "X41n0731_007:0707c14": "第二舉昔無二。彰今實中有三。初以昔類今。彰佛無",
    "X41n0731_007:0707c15": "二言。第二佛言汝等來已下我本無二言。今已證獲",
    "X41n0731_007:0707c16": "四智究竟。明實非虗。汝等若能稟承者。不久同得也。",
    "X41n0731_007:0707c17": "三所以族姓子已下正引己昔求。今獲四智。明汝稟",
    "X41n0731_007:0707c18": "行。必同所得。果不虗剋。由因而獲。",
    "X41n0731_007:0707c19": "是以自下就因以勸。於中文二。初勸捨二邊。第二比",
    "X41n0731_007:0707c20": "丘已下令立中道。前中四句。一舉二邊之數。",
    "X41n0731_007:0707c21": "二樂習已下列二邊名。昔解云。樂習愛欲者。即不用",
    "X41n0731_007:0707c22": "非想。謂是法邊。或自苦行。謂苦行邊。此或不爾。五人",
    "X41n0731_007:0707c23": "不學不用等法。何勞勸捨。故今正解。但眾生斷見者",
    "X41n0731_007:0707c24": "習樂。常見者苦行。今言樂習愛欲者。舉前斷見太樂",
    "X41n0731_007:0708a01": "邊。或自苦行者。舉常見人太苦邊。此二乖中。故稱為",
    "X41n0731_007:0708a02": "邊。五分亦爾。一者貪著愛欲。說欲無過。二者耶見苦",
    "X41n0731_007:0708a03": "形。無有道迹。故知愛欲非不用等。又復攝論解毗那",
    "X41n0731_007:0708a04": "耶中。為對治受用二邊故。立毗那耶。由佛遮有罪過",
    "X41n0731_007:0708a05": "受。立毗那耶。對治樂行邊。由佛隨喜無罪過受用。立",
    "X41n0731_007:0708a06": "毗那耶。對治苦行邊。離樂離苦。意脩中道。問若對五",
    "X41n0731_007:0708a07": "人。但須離苦。何以遣樂者。答獨言離苦。恐成著樂。故",
    "X41n0731_007:0708a08": "並勸捨。",
    "X41n0731_007:0708a09": "第三非賢聖已下彰二邊過樂。故奢誕非賢聖法。苦",
    "X41n0731_007:0708a10": "行疲懃。徒勞無益。故曰勞疲等。",
    "X41n0731_007:0708a11": "第四不能有所辨者。結前二過中道。文四。一簡非顯",
    "X41n0731_007:0708a12": "是彰中道體。文言除此已。乃至涅槃行行。是中道因",
    "X41n0731_007:0708a13": "體。第二云何已下至涅槃行假問微其中道。第三此",
    "X41n0731_007:0708a14": "賢聖八正道已下正出中道。第四是謂已下乃至涅",
    "X41n0731_007:0708a15": "槃行結其中道。先解初文。除此已者簡非。謂除樂苦",
    "X41n0731_007:0708a16": "二邊故也。文言更有中道等者。謂涅槃等寂行行是",
    "X41n0731_007:0708a17": "中道。眼明者謂天眼明。智明者宿命明。永寂者謂漏",
    "X41n0731_007:0708a18": "盡明。成神通者謂五通。得等覺者智具足。成沙門斷",
    "X41n0731_007:0708a19": "具足涅槃者謂二涅槃。上來舉果以取其因。言行者",
    "X41n0731_007:0708a20": "是其中道。第三出中道者。文二。初則總舉此賢聖八",
    "X41n0731_007:0708a21": "正道。次正見已下別列其八。八中定體。謂語業命三",
    "X41n0731_007:0708a22": "是其色法。餘五心法。正見是慧。正行謂正思惟。是其",
    "X41n0731_007:0708a23": "覺數。正方便謂正精進。念是念數。定謂定數。此辨體",
    "X41n0731_007:0708a24": "竟。次釋其相。言正見者。謂空觀智慧心也。正業等三",
    "X41n0731_007:0708b01": "者。如智論云。以無漏慧所起身業是正業。起口是正",
    "X41n0731_007:0708b02": "語。離五耶命等是正命。如明了論。身業有四種。一離",
    "X41n0731_007:0708b03": "煞生。二離偷盜。三離耶婬。四離非攝。口業有四種。一",
    "X41n0731_007:0708b04": "離妄語。二離破語。三離惡語。四離不應語。若身四種",
    "X41n0731_007:0708b05": "耶業。若由無瞋無癡善根所離成八。說名正業。口四",
    "X41n0731_007:0708b06": "耶業。若由無瞋無癡所離成八。說名正語。身口八耶",
    "X41n0731_007:0708b07": "業。若由無貪善根所離身口成八。說名正命也。正行",
    "X41n0731_007:0708b08": "者謂正思惟。今緣境曰行行。非耶心故稱正也。學心",
    "X41n0731_007:0708b09": "不墮。故曰方便。方便非耶正也。念定可知。第四結文",
    "X41n0731_007:0708b10": "可知。",
    "X41n0731_007:0708b11": "自下正明三轉法輪。投彼信器。就中文二。初一一別",
    "X41n0731_007:0708b12": "轉勸令脩習。第二若我不脩已下正明總舉三轉十",
    "X41n0731_007:0708b13": "二行。勸令脩學。別轉文四。第一舉數。二何謂已下假",
    "X41n0731_007:0708b14": "微列名。三何等為苦聖諦已下正是說相。四是謂已",
    "X41n0731_007:0708b15": "下結。論諦雖四。位分為二。苦集二諦世間因果。滅道",
    "X41n0731_007:0708b16": "二諦出世因果。苦集滓穢。廣彰過緣。欲使生厭。是故",
    "X41n0731_007:0708b17": "前明。滅道清昇。欲使生欣。故宜後辨。厭欣在懷。必有",
    "X41n0731_007:0708b18": "所尅故爾。又苦集無始有之。是故先明。滅道二諦。會",
    "X41n0731_007:0708b19": "聖方有。故次後說。問所以先苦次集者。因果次第。必",
    "X41n0731_007:0708b20": "須先集後苦。今據觀行次第。先麤後細。故苦先集後。",
    "X41n0731_007:0708b21": "出世因果亦果先者。因果次第。先道後滅。亦就觀行",
    "X41n0731_007:0708b22": "為次第。先標滅果。令物生欣。故所以爾。",
    "X41n0731_007:0708b23": "次釋名者。苦以逼迫為義。集謂聚積。滅謂寂泊。通物",
    "X41n0731_007:0708b24": "為道。名字既爾。體狀須陳。苦諦體者。謂五受陰。色非",
    "X41n0731_007:0708c01": "惱性。判為苦具。心是慮知。正為苦體。體具通論。以為",
    "X41n0731_007:0708c02": "苦諦。其集諦體者。謂業以煩惱。業為正種。煩惱緣助。",
    "X41n0731_007:0708c03": "緣正雖殊。能搆當果。目之為集。滅諦體者。滅無異狀。",
    "X41n0731_007:0708c04": "對事論三。謂滅假實空心。一聞思二慧。滅假名心。暖",
    "X41n0731_007:0708c05": "等脩慧滅實法心。三滅定蹔滅。泥洹永移。遣相空心。",
    "X41n0731_007:0708c06": "三心雖殊。論滅一揆。故以三心盡處。為滅諦正體。言",
    "X41n0731_007:0708c07": "道諦體者。謂戒定慧。慧為道體。我定道具。具及真道",
    "X41n0731_007:0708c08": "皆能通人尅滅。俱稱道諦。此之四種並審爾不謬。咸",
    "X41n0731_007:0708c09": "稱為諦。是故經言。苦不可令樂。乃至滅苦之道實是",
    "X41n0731_007:0708c10": "真道。更無餘道。不同凡夫苦妄計樂。故微塵世性自",
    "X41n0731_007:0708c11": "在天等。以之為因。二空為滅。烏雞等戒。計之為道。此",
    "X41n0731_007:0708c12": "即非諦。",
    "X41n0731_007:0708c13": "次釋其文。何謂為聖諦已下假徵列名。謂苦聖諦等。",
    "X41n0731_007:0708c14": "厭苦脩道。會諦生解名聖。故名苦聖諦。諦義不異前",
    "X41n0731_007:0708c15": "釋。苦由因得。所謂集諦。除集生解稱聖。復是招苦之",
    "X41n0731_007:0708c16": "集。故云苦集聖諦。會滅生解曰聖。此實三諦無處。從",
    "X41n0731_007:0708c17": "初作名。故名苦滅聖諦。滅不自有。尅必由因。其因是",
    "X41n0731_007:0708c18": "何。所謂道諦。八正真直道及道具。並能除擁通物。出",
    "X41n0731_007:0708c19": "離中勝。故曰苦出要聖諦。",
    "X41n0731_007:0708c20": "第三辨相。其文有二。初明三轉十二法輪。第二此苦",
    "X41n0731_007:0708c21": "聖諦本未聞法已下舉上下二轉。一一轉能尅六種",
    "X41n0731_007:0708c22": "功德。勸彼脩學。未實得益。四諦各三。合十二轉。言三",
    "X41n0731_007:0708c23": "者。一示相轉。二勸修轉。三引證轉。",
    "X41n0731_007:0708c24": "苦諦三者。初引八苦以示前人。名示相。第二復次已",
    "X41n0731_007:0709a01": "下勸知。第三我已知已下引己證知。就前示相。其文",
    "X41n0731_007:0709a02": "有三。謂舉釋結。餘三諦示相亦爾。今解苦諦。所謂八",
    "X41n0731_007:0709a03": "苦。兩門分別。一辨相得名。二三八相攝。八苦位三。生",
    "X41n0731_007:0709a04": "老病死等四苦就時彰名。愛別離苦等三苦因緣受",
    "X41n0731_007:0709a05": "稱。五盛陰苦。就數彰過受名。生時有苦。故曰生苦。言",
    "X41n0731_007:0709a06": "老苦者。髮白面皺。形衰改變稱老。老時有苦。故曰老",
    "X41n0731_007:0709a07": "苦。風大互增。一大不調。百一病生。病時有苦。故曰病",
    "X41n0731_007:0709a08": "苦。言死苦者。死者盡也。死時有苦。故曰死苦。次三因",
    "X41n0731_007:0709a09": "緣受名。因是內心。謂愛增求等。緣是境界。所謂違順。",
    "X41n0731_007:0709a10": "順境有二。若已受順緣。分離生苦。愛別離苦攝。若未",
    "X41n0731_007:0709a11": "受順緣。求而不得。求不得收。違境亦二。若未受惡法。",
    "X41n0731_007:0709a12": "緣交事會。怨憎會苦。若已受惡法不能離者。求不得",
    "X41n0731_007:0709a13": "收。",
    "X41n0731_007:0709a14": "次釋名者。已受順緣。凡情樂著稱愛。本合今分。故曰",
    "X41n0731_007:0709a15": "別離。總由愛別離生。故曰愛別離苦。違緣損己稱怨。",
    "X41n0731_007:0709a16": "有心同惡名增。緣交事合稱會。總由怨增會生。故曰",
    "X41n0731_007:0709a17": "怨增會苦。情希順緣稱求。差本所求。名為不得苦。苦",
    "X41n0731_007:0709a18": "由不得而生。此即善法未得苦。情厭惡法。心悕捨離。",
    "X41n0731_007:0709a19": "亦名為求。求不免離。稱為不得。苦由是生。此是惡法",
    "X41n0731_007:0709a20": "未離苦也。此之五陰七苦並集。眾苦熾盛。名五盛陰",
    "X41n0731_007:0709a21": "苦。",
    "X41n0731_007:0709a22": "次相攝者。生老病死怨增會。此等苦苦攝。愛別離者",
    "X41n0731_007:0709a23": "壞苦收。論云。愛別離時。所有苦生。謂妻子等是名壞",
    "X41n0731_007:0709a24": "苦。愛求不得。苦有二。惡法未離者苦苦攝。善法未得",
    "X41n0731_007:0709b01": "壞苦收。五盛陰苦總收三苦。說八苦相。令知生厭。名",
    "X41n0731_007:0709b02": "示相轉。餘二可知。既知苦可厭。要脩八正。方能傾苦",
    "X41n0731_007:0709b03": "覆集。故諸諦下咸須勸脩中道。返前二邊故。八正之",
    "X41n0731_007:0709b04": "義前已釋竟。",
    "X41n0731_007:0709b05": "次集諦三者。初列業煩惱明集。名示相轉。十使煩惱",
    "X41n0731_007:0709b06": "能助業牽生。非是正種。說之為緣。略舉一貪。染著前",
    "X41n0731_007:0709b07": "境。能發業思。目之為愛。身口業思。牽生正種。故曰本",
    "X41n0731_007:0709b08": "所生業。與臨終妄愛相應。能潤業招生。故曰與欲相",
    "X41n0731_007:0709b09": "應。於未來受生之處。作華池等解。妄納為適。故曰受",
    "X41n0731_007:0709b10": "樂。此是潤業煩惱。第二復次已下勸滅。第三我已滅",
    "X41n0731_007:0709b11": "已下引滅。",
    "X41n0731_007:0709b12": "次滅諦三者。初至苦盡。聖諦正滅。三諦無處。寂泊無",
    "X41n0731_007:0709b13": "為。是滅諦體。舉彼滅狀。示彼生欣。名示相轉。二復次",
    "X41n0731_007:0709b14": "已下勸證轉。三我已作證已下引證轉。先解初轉。彼",
    "X41n0731_007:0709b15": "愛永盡。煩惱無處。無欲滅業無處。此集諦無處。捨出",
    "X41n0731_007:0709b16": "要解脫。空心無處。永盡已下苦諦無處。舉此滅收。示",
    "X41n0731_007:0709b17": "彼生欣。名示相轉。下二轉如文可知。",
    "X41n0731_007:0709b18": "次道諦三者。初至是謂苦出要聖諦。舉八正體。示彼",
    "X41n0731_007:0709b19": "令脩。名示相轉。第二復次當脩已下勸脩轉。第三我",
    "X41n0731_007:0709b20": "已脩已下引脩勸脩轉。示相即道。更無別脩道。",
    "X41n0731_007:0709b21": "第二舉轉益中一一轉下各彰六種功德。勸令脩學。",
    "X41n0731_007:0709b22": "苦諦初轉六者。若能厭苦脩道。必獲六益。如何不脩",
    "X41n0731_007:0709b23": "耶。言智生者謂宿命。眼生者謂天眼。言明生者謂漏",
    "X41n0731_007:0709b24": "盡。覺生者是他心。言通生者謂身通。言慧生者天耳",
    "X41n0731_007:0709c01": "通。此還是上中道。因家之果。餘類亦爾。但此文中苦",
    "X41n0731_007:0709c02": "集俱結。滅道闕無結文。四是謂四聖諦說已總結。上",
    "X41n0731_007:0709c03": "來四文別轉已竟。",
    "X41n0731_007:0709c04": "第二總轉文四。初至而無疑滯。引己證故。成無上道。",
    "X41n0731_007:0709c05": "汝何不脩同我所證。第二如來已下舉彼眾中有應",
    "X41n0731_007:0709c06": "教之機。勸以脩學。第三沙門已下正彰世人所不能",
    "X41n0731_007:0709c07": "轉。唯佛能轉。顯法深勝。勸彼脩學。第四是故已下正",
    "X41n0731_007:0709c08": "明舉前三益。勸脩四諦。是故者牒上三句。結成勸學。",
    "X41n0731_007:0709c09": "第一是故者。是我於三轉十二法輪。如實而知。成無",
    "X41n0731_007:0709c10": "上道故。第二是故者。是佛法輪。本不虗轉。轉必應機",
    "X41n0731_007:0709c11": "故。第三是故者。是法輪世人所不能轉。唯佛能轉。深",
    "X41n0731_007:0709c12": "勝輪故。汝等何不對上三義懃脩習故。第四獲利悟",
    "X41n0731_007:0709c13": "道。以其佛轉法輪。五比丘中陳如先悟。故佛讚曰。無",
    "X41n0731_007:0709c14": "如憍陳如。阿之言無。若猶如也。五中獨拔。故曰無憍",
    "X41n0731_007:0709c15": "陳如也。第五展轉唱告。響徹請王。故曰乃至梵天。上",
    "X41n0731_007:0709c16": "來緣起竟。",
    "X41n0731_007:0709c17": "自下第二善來度人。大文有六。第一度五比丘。第二",
    "X41n0731_007:0709c18": "波羅柰已下度耶輸伽。第三波羅柰已下度耶輸伽",
    "X41n0731_007:0709c19": "同友四人。第四波羅柰已下度耶輸伽同友五十人。",
    "X41n0731_007:0709c20": "第五波羅柰已下長者。第六波羅柰已下因龍王故",
    "X41n0731_007:0709c21": "度那羅陀。初文有三。初明五人受戒。第二世尊與三",
    "X41n0731_007:0709c22": "人說法已下正明如來說法教化。增其行解。第三世",
    "X41n0731_007:0709c23": "尊說此法時已下解滿惑盡。道成無著。前文復三。初",
    "X41n0731_007:0709c24": "度陳如。次阿濕卑摩訶男。次婆提婆敷。陳如文三。第",
    "X41n0731_007:0710a01": "一請祈出家。第二佛言已下正為受戒。乃至盡苦原",
    "X41n0731_007:0710a02": "者。戒之功力。結名最初。第三時尊者已下脩知是行。",
    "X41n0731_007:0710a03": "及前自餓。餘人亦三。類而可知。然為餘人轉名而說。",
    "X41n0731_007:0710a04": "言布施者。舉善令脩。是作持。言持戒者。惡法能離。是",
    "X41n0731_007:0710a05": "止持。既脩善離惡。必能近剋勝報。故曰生天之法。呵",
    "X41n0731_007:0710a06": "欲不淨者謂集諦。有漏繫縛謂苦諦。讚歎出離為樂。",
    "X41n0731_007:0710a07": "謂滅道二諦也。",
    "X41n0731_007:0710a08": "次第二說法文中。初食前說法。為三人說法。二人乞",
    "X41n0731_007:0710a09": "食等。各異等侶。去住不同者。多論。一解三人是佛父",
    "X41n0731_007:0710a10": "親而愛多。二人是佛母親而見多。是故三二去住不",
    "X41n0731_007:0710a11": "同。又解欲說彰法不空。乞食得辦。故使三二去住不",
    "X41n0731_007:0710a12": "等。次食後說破其我執。於中文四。第一破其執我。第",
    "X41n0731_007:0710a13": "二云何已下審比丘所解。第三是故諸比丘已下廣",
    "X41n0731_007:0710a14": "類以破。第四比丘賢聖弟子已下脩無我觀。",
    "X41n0731_007:0710a15": "先解初文。此等五人俱證初果。須陀洹人實無身見",
    "X41n0731_007:0710a16": "可破。今言破者。若見心說我。理無此執。猶有慢心我。",
    "X41n0731_007:0710a17": "故所以言。破文中先對色陰。於中有三。初比丘色無",
    "X41n0731_007:0710a18": "我舉宗立無我。第二立二章門釋前無我。一受苦苦",
    "X41n0731_007:0710a19": "故無我。故文言。若色是我者。色應不增益。而我不受",
    "X41n0731_007:0710a20": "苦。而增益受苦。故知無我。二若色是我者已下不自",
    "X41n0731_007:0710a21": "在故無我。凡言我者。樂及自在可得是我。而今觀色。",
    "X41n0731_007:0710a22": "不得自在。明知無我。第三以色無我故下釋前二門。",
    "X41n0731_007:0710a23": "初至受苦釋初苦門。亦不得隨意已下釋第二不自",
    "X41n0731_007:0710a24": "在門。欲得便得者。謂少年盛壯之色。不用便不得者。",
    "X41n0731_007:0710b01": "謂老年衰變之色。既不隨情欲。明知無我。觀餘四陰。",
    "X41n0731_007:0710b02": "無我義同。作文破執。不異於前。故曰亦如是。",
    "X41n0731_007:0710b03": "次審比丘中色陰廣辨。一問常無常。二問苦樂。三問",
    "X41n0731_007:0710b04": "我執。既知無常苦變易法。問言為是我不者。自是己",
    "X41n0731_007:0710b05": "定性我不。是彼不者。是他人定性我不。是我所不者。",
    "X41n0731_007:0710b06": "是餘四陰。若色是我。受是僮僕等。三合十二句。即此",
    "X41n0731_007:0710b07": "中是我所是彼所。謂我所見也。五比丘並以己之解",
    "X41n0731_007:0710b08": "心對佛。故曰非。約餘四陰審解義同。故曰受想等亦",
    "X41n0731_007:0710b09": "如是。",
    "X41n0731_007:0710b10": "第三廣類破中。對色以辨廣。舉諸色類。皆無我故。言",
    "X41n0731_007:0710b11": "是故一切色等。若內者己身之色。若外者他身之色。",
    "X41n0731_007:0710b12": "若麤四大色五根色。若細謂無色界色及四塵色。好",
    "X41n0731_007:0710b13": "者淨妙色。醜者鄙惡色。若遠謂鄣外色。若近謂鄣內",
    "X41n0731_007:0710b14": "色。非我者如汝所解。實非定性。我非彼者。非他人定",
    "X41n0731_007:0710b15": "性。我非彼所者。非他餘四陰我所見。非我所者。非我",
    "X41n0731_007:0710b16": "餘四陰我所見也。此四句。前二非我非彼者。破即陰",
    "X41n0731_007:0710b17": "是我。非彼所非我所者破離陰是我見故。亦可前二",
    "X41n0731_007:0710b18": "非我見後兩非所見也。應作如是實正觀智慧者。謂",
    "X41n0731_007:0710b19": "脩無我正觀。對餘陰同爾。故曰亦如是。",
    "X41n0731_007:0710b20": "第四正脩無我觀。先對色辨中見執色之過。故曰厭",
    "X41n0731_007:0710b21": "患。色陰捨執故不著。不為我見羈繫。故稱得脫。四智",
    "X41n0731_007:0710b22": "究竟。得解脫智。餘四同爾。故曰亦如是。五比丘一切",
    "X41n0731_007:0710b23": "有漏心解脫者。心解脫。謂得滅定故。得無礙解脫智",
    "X41n0731_007:0710b24": "者。慧解脫。謂是俱解脫人。自下四文可知。",
    "X41n0731_007:0710c01": "第六因龍王曾於佛邊。聽得此偈。重法募解。梵志聞",
    "X41n0731_007:0710c02": "不能知。諮謗於佛方解偈斯。來為龍王重更敷釋。尋",
    "X41n0731_007:0710c03": "詣佛所。聞法得益。善來受戒。故明斯偈。先列經本二",
    "X41n0731_007:0710c04": "偈。佛有三偈釋。初一偈半次第解六句。次有一偈解",
    "X41n0731_007:0710c05": "第七句。末下兩句釋第八句。六識開導皆以為王。第",
    "X41n0731_007:0710c06": "六最強。能生善惡之本。名之為上。故曰第六王為上。",
    "X41n0731_007:0710c07": "此答初句。染者與染等。即案文解。業與煩惱。體是垢",
    "X41n0731_007:0710c08": "法。名之為染。以染成者。故曰染者。者不異染。故曰與",
    "X41n0731_007:0710c09": "染等。此答第二句。行心無貪等煩惱。故曰不染。既無",
    "X41n0731_007:0710c10": "煩惱。業結不起。故曰無垢。故言不染則無垢。此答第",
    "X41n0731_007:0710c11": "三句。起業煩惱。垢纏行者。名為染者。為煩惱迷醉。闇",
    "X41n0731_007:0710c12": "於所緣。謂之為愚。故曰染者謂之愚。此答第四句。凡",
    "X41n0731_007:0710c13": "夫無慧。為四流所漂。故言愚者流所漂。此答第五句。",
    "X41n0731_007:0710c14": "解興惑喪。故曰能滅者為智。此答第六句。四流非一。",
    "X41n0731_007:0710c15": "故言一切。漂溺故流。智解一興。四流斯喪。故曰能捨。",
    "X41n0731_007:0710c16": "此明因流盡。人天報亡。故言天及於世間。此明果流",
    "X41n0731_007:0710c17": "喪。不與流相應。舉前因流盡處。不為死所惑。舉前果",
    "X41n0731_007:0710c18": "流盡處。因果既無。彰斷具足。此答第七句云何流不",
    "X41n0731_007:0710c19": "流也。慧由定發。故曰能以念為主。三昧澄靜。能發如",
    "X41n0731_007:0710c20": "實觀智。智起惑亡。不為四流所羈。故曰而名為解脫。",
    "X41n0731_007:0710c21": "此半偈答第八句。龍王往前。輕心壞葉。長壽龍中非",
    "X41n0731_007:0710c22": "耶見。耶見者即墮地獄。傳言此名樹葉。龍王頭上生",
    "X41n0731_007:0710c23": "一樹。甚大苦惱。失彼二邊者。前佛時起。過後佛滅。後",
    "X41n0731_007:0710c24": "脫此身。逕於二佛。虗無所益。故曰。",
    "X41n0731_007:0711a01": "自下第二三皈度人文三。初三歸受戒法。第二爾時",
    "X41n0731_007:0711a02": "世尊已下還明善來。從初作名。故曰三歸受法。亦可",
    "X41n0731_007:0711a03": "從此已後三歸法起。與善來並故。第三爾時世尊已",
    "X41n0731_007:0711a04": "下拂去譏嫌。",
    "X41n0731_007:0711a05": "前文有四。一佛歎弟子堪為師導。第二佛告諸比丘",
    "X41n0731_007:0711a06": "已下告令遊化。第三時諸比丘已下以失信意三歸",
    "X41n0731_007:0711a07": "之緣。第四佛言已下正辨三歸受法。上半偈嘆己德",
    "X41n0731_007:0711a08": "備。下半嘆弟子德同己所證。我已脫一切因患盡。天",
    "X41n0731_007:0711a09": "及於世間果患亡。下半同上。唯嘆弟子為別。魔來難",
    "X41n0731_007:0711a10": "者耶人壞嫉難。佛及弟子福田不具。焉能外化。上半",
    "X41n0731_007:0711a11": "難佛福田不具。下半難弟子不備。汝為諸縛縛。因患",
    "X41n0731_007:0711a12": "未盡。天及於世間。果患不亡。一切眾縛縛。弟子因果",
    "X41n0731_007:0711a13": "二患未盡。沙門不得脫。總結二人俱不免過。我脫於",
    "X41n0731_007:0711a14": "諸縛。緣不能羈。因患盡。天及於世間果患亡。一切縛",
    "X41n0731_007:0711a15": "得脫。彰弟子因果俱亡。我今已勝汝。總以結勝。魔王",
    "X41n0731_007:0711a16": "不分。復更致難。外人情計。謂五塵性是能縛。內有五",
    "X41n0731_007:0711a17": "識。復是性縛。汝若不緣則已。緣則被羈。汝內有結縛。",
    "X41n0731_007:0711a18": "謂五識心性是縛體。五識之心緣於五塵。故曰心在",
    "X41n0731_007:0711a19": "於中行。緣則被羈。為惡業追繫。故言以是隨逐汝。此",
    "X41n0731_007:0711a20": "難因患未亡。既有集因。必招來苦。纏縛沙門。故言不",
    "X41n0731_007:0711a21": "得脫。此難果患未喪。如來答意。外人情計。但知有五",
    "X41n0731_007:0711a22": "識。不見第六意識。是以如來言。凡夫第六意識尚不",
    "X41n0731_007:0711a23": "為五塵所染。況我斷欲斯盡。內心清淨。雖緣五塵。何",
    "X41n0731_007:0711a24": "得有染。故言世間有五欲乃至我於中無欲。二患斯",
    "X41n0731_007:0711b01": "盡。超汝境界。故言我今得勝汝。辭辨難當。耶徒高伏。",
    "X41n0731_007:0711b02": "心懷不樂。隱形如去。耶難既遣。舉宗重告。餘三如文。",
    "X41n0731_007:0711b03": "多論。牛呞比丘兄弟將七萬人詣比丘。比丘盡與三",
    "X41n0731_007:0711b04": "語受具。",
    "X41n0731_007:0711b05": "次還明善來文三。先度同友五十人。次度鬱鞞羅一",
    "X41n0731_007:0711b06": "千人。次度舍利弗等二百五十人。就度迦葉文三。初",
    "X41n0731_007:0711b07": "至受具足戒善來與千人受戒。第二時佛度千梵志",
    "X41n0731_007:0711b08": "已下詣象頭山三事教化。第三爾時千比丘受此三",
    "X41n0731_007:0711b09": "事已下如說脩行。道成無著。廣現神變。教化迦葉。令",
    "X41n0731_007:0711b10": "故耶從正。不如我等得阿羅漢者。謬執自謂得聖果",
    "X41n0731_007:0711b11": "勝。心欲調伏。放果執因。謂己事大。是趣泥洹正路。故",
    "X41n0731_007:0711b12": "云不如我道真。佛知將伏。即併非二計。非阿羅漢者。",
    "X41n0731_007:0711b13": "非是聖果也。非向阿羅漢道。事大非是趣聖之因。既",
    "X41n0731_007:0711b14": "聞因果俱非。便捨事大。具出家受戒。次度二弟。次往",
    "X41n0731_007:0711b15": "象頭山。三事教化者。彰此等比丘假時處及伴。而得",
    "X41n0731_007:0711b16": "漏盡故。一神足教化者。謂身通令廣生信。二億念教",
    "X41n0731_007:0711b17": "化者。謂以他心通。知眾生心欲。應機授藥。三說法教",
    "X41n0731_007:0711b18": "化者。謂以漏盡通正教起行斷漏。先對眼根廣明。於",
    "X41n0731_007:0711b19": "中初總舉熾然。故言一切熾燃。",
    "X41n0731_007:0711b20": "何等已下別列熾燃。於中文二。第一明因熾燃。復云",
    "X41n0731_007:0711b21": "何已下明果熾燃。因中有四。一先舉熾燃緣有三。眼",
    "X41n0731_007:0711b22": "熾燃者。謂增上緣以生熾燃。色熾燃者。謂緣緣中以",
    "X41n0731_007:0711b23": "生熾燃。眼識熾燃者。次第緣中以生熾燃。第二眼觸",
    "X41n0731_007:0711b24": "熾燃者。一釋謂和合以生熾燃。其唯觸數。又依實論。",
    "X41n0731_007:0711c01": "想是對假之初。名之為觸。因於三想。遠生三毒。故曰",
    "X41n0731_007:0711c02": "眼觸熾燃。第三若復已下三受報法。體是無記。非不",
    "X41n0731_007:0711c03": "因此三受生三煩惱。故曰亦名為熾燃。四何等已下",
    "X41n0731_007:0711c04": "三煩惱火。謂行心中起三種煩惱。燒人善根。是熾燃",
    "X41n0731_007:0711c05": "火體。",
    "X41n0731_007:0711c06": "次果熾燃。正明八苦焚燒樂受。故曰果熾燃。我說此",
    "X41n0731_007:0711c07": "苦所生處者。前因熾燃。是八苦本生之處。為令斷因。",
    "X41n0731_007:0711c08": "以其因亡。果自喪故。故言我說此苦所生處。若對餘",
    "X41n0731_007:0711c09": "五。不異眼根。相對以明因果熾燃。故曰乃至意亦如",
    "X41n0731_007:0711c10": "是。第三文可知。",
    "X41n0731_007:0711c11": "次度舍利弗等文二。初受竹園度之處所緣中。王本",
    "X41n0731_007:0711c12": "請佛。若成道已。先受我請。所以淹文不赴王請。度千",
    "X41n0731_007:0711c13": "人已。方念受請也。答有二義故。一眾生機根未熟故",
    "X41n0731_007:0711c14": "二徒眾未成故。今赴請者。一王舍城人道根熟故。二",
    "X41n0731_007:0711c15": "度千人已。徒眾既成。顯佛德尊高故。佛與迦葉。師徒",
    "X41n0731_007:0711c16": "相隨。大眾雲集。各懷疑念。不知誰是師首。既有此疑。",
    "X41n0731_007:0711c17": "師徒未分。難以訓導。故偈問答。示有尊卑。汝見事大",
    "X41n0731_007:0711c18": "有何變恠不祥之相。而便棄之。故汝等見何變乃至",
    "X41n0731_007:0711c19": "捨大具。次以偈對佛。依此事火。不能發智。斷彼資道。",
    "X41n0731_007:0711c20": "緣中貪味之過。故言飲食諸美味。亦復不能斷彼色",
    "X41n0731_007:0711c21": "貪。故曰愛欲女及祀。我見如是垢者。謂業煩惱垢故",
    "X41n0731_007:0711c22": "捨事火具也。顯己是弟子。彰佛是師。佛復問。汝既見",
    "X41n0731_007:0711c23": "非。捨而不樂。汝心志求。竟樂何處。故言飲食諸美味。",
    "X41n0731_007:0711c24": "乃至樂何處。迦葉即答。情樂之所。業與煩惱。能牽生",
    "X41n0731_007:0712a01": "死。三有輪轉。名之為迹。善脩八正。能除集因。令苦不",
    "X41n0731_007:0712a02": "續。稱為休息。故曰我見迹休息。此集諦無處。是滅諦",
    "X41n0731_007:0712a03": "體。集因既亡。不為三界生死果縛。故言三界無所礙。",
    "X41n0731_007:0712a04": "此是苦諦盡處。是滅諦體。滅理一揆。更無殊狀。故云",
    "X41n0731_007:0712a05": "不異。證與理冥。更無能所。故言不可異。亦可滅理無",
    "X41n0731_007:0712a06": "為。異緣不能差脫。故曰不可異。如此滅理是我情欣。",
    "X41n0731_007:0712a07": "故不樂事火祀。上品疑除。下品之流猶疑未盡。故須",
    "X41n0731_007:0712a08": "就事以拂疑情。疑心既除。說法獲利。受請入城。爾時",
    "X41n0731_007:0712a09": "天主化作一異婆羅門。引道讚嘆。以顯佛德。初一偈",
    "X41n0731_007:0712a10": "國人致問。上三句問能敬者誰。末下一句問所敬者。",
    "X41n0731_007:0712a11": "第二釋提桓因答五偈。五偈之中。各上三句先答問",
    "X41n0731_007:0712a12": "中第四句所敬境界。謂是如來。各下第四句却答前",
    "X41n0731_007:0712a13": "問中上三出能敬者。就各上三嘆所敬德。初一上三",
    "X41n0731_007:0712a14": "勇猛等者。顯佛精進智德無貪善根。次上三世無與",
    "X41n0731_007:0712a15": "等者。彰佛真勝超倫。次一上三滅欲等者。煩毒既除。",
    "X41n0731_007:0712a16": "斷德窮圓。次一上三猶如度溺者。化生之能濟及自",
    "X41n0731_007:0712a17": "他。次一上三已度四流際者。授生以法。次時世尊已",
    "X41n0731_007:0712a18": "下度舍利弗等。如普曜經。身子問阿濕卑言。汝師是",
    "X41n0731_007:0712a19": "誰。即答謂說吾師天中天一偈。又問有何道法。即說",
    "X41n0731_007:0712a20": "第二偈。化訓去五陰等。又請說法。阿濕卑言。我今年",
    "X41n0731_007:0712a21": "幼稚。學日又淺近。能宣正真如來廣大義。身子言。不",
    "X41n0731_007:0712a22": "問廣略。即說偈言。一切諸法本。因緣空無主。息心達",
    "X41n0731_007:0712a23": "本原。故號曰沙門。身子得道。此律三問答。亦合三正",
    "X41n0731_007:0712a24": "說法中。如來說因緣生法苦諦。亦說因緣滅法滅諦。",
    "X41n0731_007:0712b01": "若法所因生。如來說是因集諦。若法所因滅道諦。若",
    "X41n0731_007:0712b02": "如智論。聞三諦以入道。諸法因緣生苦諦。是法說因",
    "X41n0731_007:0712b03": "緣集諦。諸緣及盡滅是滅諦。大師如是說。得入無憂",
    "X41n0731_007:0712b04": "處者。謂解責故。今證聖解。故曰本所不見。",
    "X41n0731_007:0712b05": "第三拂去譏嫌易解。",
    "X41n0731_007:0712b06": "自下羯摩度人文三。初明起過。過有二緣。一無師教",
    "X41n0731_007:0712b07": "授。隨緣興犯。此是無師之過。不齊整來多羅葉等。乞",
    "X41n0731_007:0712b08": "食不如法謂耶命等。受不淨食者謂殘尊等。及可惡",
    "X41n0731_007:0712b09": "宍。受不淨鉢食。不以澡豆洗等。二病比丘已下無弟",
    "X41n0731_007:0712b10": "子損。第二諸比丘已下舉以白世尊。第三世尊言已",
    "X41n0731_007:0712b11": "下立有師徒。制羯磨受戒攝養之方。於中文四。第一",
    "X41n0731_007:0712b12": "制立師及弟子羯磨受法。即是所秉教法。第二時諸",
    "X41n0731_007:0712b13": "比丘已下訖盡同上。能秉之師。德行具滿。第三布薩",
    "X41n0731_007:0712b14": "已下所被弟子身器穢。第四授法。為請法求解。生善",
    "X41n0731_007:0712b15": "行三。報恩供養。此三順攝受。四呵責治罰。違而攝受。",
    "X41n0731_007:0712b16": "於中有三。一有所呵之過。二有能呵之藥。三如不如",
    "X41n0731_007:0712b17": "義。並如文辨。廣說可知。",
    "X41n0731_007:0712b18": "第五門對文說。",
    "X41n0731_007:0712b19": "自下第二闍梨德行攝受方者文二。初至行和上法",
    "X41n0731_007:0712b20": "來明依止師衣補和上處受之方。二弟子於闍梨已",
    "X41n0731_007:0712b21": "下正明依止弟子行法。此之二法。如上更不煩說。前",
    "X41n0731_007:0712b22": "文有三。同前和上。",
    "X41n0731_007:0712b23": "自下第二呵責弟子文三。初不承事和上起過。二舉",
    "X41n0731_007:0712b24": "以白佛。三世尊言已下辨呵責法。於中文三。初至五",
    "X41n0731_007:0712c01": "事來呵責之藥。第二世尊既聽呵責已下出所應呵",
    "X41n0731_007:0712c02": "過。第三彼盡形壽已下二人違失之義。凡呵責之要。",
    "X41n0731_007:0712c03": "大法具三。一弟子現前。二出過現前。三呵法現前。得",
    "X41n0731_007:0712c04": "名如法。反則非法。文中先明和上呵文中三。總舉其",
    "X41n0731_007:0712c05": "數。次別列五名。次復總結。呵責法者。准其所犯過重",
    "X41n0731_007:0712c06": "輕。若過淺重呵。過深輕責。此乃隨心喜怒。特秉法式。",
    "X41n0731_007:0712c07": "何成師訓相利之道。宜自思省。停息此壞。當復思已。",
    "X41n0731_007:0712c08": "所以呵者。為利彼故。寔宜內懷慈愍。外現威肅。准法",
    "X41n0731_007:0712c09": "以設。不差所宜。雖加切勒。理深津益。令彼改過從善。",
    "X41n0731_007:0712c10": "方成師訓攝受之方。然後五法呵之。一汝去者。謂以",
    "X41n0731_007:0712c11": "過重駈擯永去。二莫入我房。過是次輕。得在寺住不",
    "X41n0731_007:0712c12": "入房。於外作使。容可得作。三莫為我作使。謂一切執",
    "X41n0731_007:0712c13": "使皆不得作。容得入房。四莫至我所。外事雖少得勞",
    "X41n0731_007:0712c14": "正。不得至師左右。五不與汝語。其過最輕。得至師所。",
    "X41n0731_007:0712c15": "不得以言誨。及次依止呵。大同和上。唯換第四句。言",
    "X41n0731_007:0712c16": "莫依止我住。餘是如前。此等並呵情過。不得准罪重",
    "X41n0731_007:0712c17": "輕。自有輕而須呵。或有重而不呵。落在七法故也。又",
    "X41n0731_007:0712c18": "此別人行罸之軌。如七羯磨。罪處所等。不禮捨教。惡",
    "X41n0731_007:0712c19": "馬覆鉢。斯乃得法折伏。不在此收。",
    "X41n0731_007:0712c20": "次所呵過。二師合辨。增數八五。究其不同。但有十五",
    "X41n0731_007:0712c21": "作惡不耻名無慚。見善不修學無愧。不祖師訓如說",
    "X41n0731_007:0712c22": "脩行。曰不受教。犯下三篇。名非威儀。懈怠自居。名不",
    "X41n0731_007:0712c23": "恭敬。若作斯五。情無耻愧。雖犯小罪。理合呵責。若情",
    "X41n0731_007:0712c24": "恒命終已下闍梨行法。和上中二。初至如法治。和上",
    "X41n0731_007:0713a01": "七法攝養之方。二和上於弟子所行和上法已下。弟",
    "X41n0731_007:0713a02": "子行法瞻供之軌。",
    "X41n0731_007:0713a03": "前和上文三。初至十歲已來簡小取大。第二諸比丘",
    "X41n0731_007:0713a04": "聞已下簡愚取智。第三諸比丘聞已下簡懈怠制攝",
    "X41n0731_007:0713a05": "受。此三文中並各有三。謂過呵制。第三中三。一起過。",
    "X41n0731_007:0713a06": "二呵責。第三告諸比丘已下立制。於中文三。初至應",
    "X41n0731_007:0713a07": "如是行對和上制法。第二若弟子已下列七行法。第",
    "X41n0731_007:0713a08": "三自今已去下違而結犯。列行法中。一先析伏其形",
    "X41n0731_007:0713a09": "有二。初明弟子作過不從師教。僧設治法勸令如法。",
    "X41n0731_007:0713a10": "二明勸僧疾解。第二復次犯僧殘已下除其業累。據",
    "X41n0731_007:0713a11": "可悔中重假僧故舉。非謂下三不須斷理。第三復次",
    "X41n0731_007:0713a12": "弟子得病已下瞻病人除其情惱。第四弟子若不樂",
    "X41n0731_007:0713a13": "已下移閙就靜。以安其形。第五弟子有疑已下誨以",
    "X41n0731_007:0713a14": "法律。決去疑滯。第六若惡見生已下誨以真法。反耶",
    "X41n0731_007:0713a15": "入正。第七以二事已下衣食攝受。免形心二苦。第三",
    "X41n0731_007:0713a16": "結犯可知。",
    "X41n0731_007:0713a17": "第二弟子行法中。分文有三。第一起過。第二諸比丘",
    "X41n0731_007:0713a18": "聞已下呵。第三爾時世尊已下制法。制法中二。初對",
    "X41n0731_007:0713a19": "人制法。第二列共別兩行。於中先明共行七法文二。",
    "X41n0731_007:0713a20": "初列七法。第二行結犯。此律但言如法治。五分。共別",
    "X41n0731_007:0713a21": "行中。盡言若不行突吉羅。第二時弟子於和上所不",
    "X41n0731_007:0713a22": "行弟子法已下列其別行亦二。初列別行。二不行結",
    "X41n0731_007:0713a23": "犯。別行中三。初至不得至他方白事方法。第二彼當",
    "X41n0731_007:0713a24": "清旦已下請誨稟承。以資神解。第三彼當除去已下",
    "X41n0731_007:0713b01": "如說修行。亦名脩敬報恩故也。初白事者。弟子年少。",
    "X41n0731_007:0713b02": "未有閑曉。要須諮請白師取足。白之法式。如常威儀。",
    "X41n0731_007:0713b03": "寄說可知。師既受白。因明師僧量宜弟子法。有八句。",
    "X41n0731_007:0713b04": "前七有過。故不聽為。第八無過。方依所請。又有事須",
    "X41n0731_007:0713b05": "白。五分。唯除大小便及用楊枝。餘皆須白。無事不須。",
    "X41n0731_007:0713b06": "祗。出寺門二十五肘。來不須白。已外須白。次請法者。",
    "X41n0731_007:0713b07": "為求解故。清旦須請。報恩供養如文可知。所以須明",
    "X41n0731_007:0713b08": "弟子行者。良以師有訓匠之能。為成師德故爾。",
    "X41n0731_007:0713b09": "次辨闍梨行法文三。初無師起過。第二諸比丘已下",
    "X41n0731_007:0713b10": "舉以啟佛。第三世尊言已下制者闍梨依止弟子。於",
    "X41n0731_007:0713b11": "中文二。初明制有闍梨弟子。第二諸比丘聞已下闍",
    "X41n0731_007:0713b12": "梨德行攝受之方。前文有三。第一立闍梨弟子。西音",
    "X41n0731_007:0713b13": "闍梨此名正行。鬄補和上之處。故曰如文等。第二展",
    "X41n0731_007:0713b14": "轉已下有師徒之益。前立和上。已有兩益。今有闍梨。",
    "X41n0731_007:0713b15": "還無二損。此乃重重。故言倍增益廣大。第三有益須",
    "X41n0731_007:0713b16": "請。請之正文。一大德一心念言對正行。二我某甲自",
    "X41n0731_007:0713b17": "厈己名。三今求大德為依止。請祈攝受。四願與我依",
    "X41n0731_007:0713b18": "止。望師垂慈攝受於我。五我依止大德住。自彰依住",
    "X41n0731_007:0713b19": "表己懃懃。一言至三。依者馮也。止者住也。故言依止",
    "X41n0731_007:0713b20": "欲正行。發言許攝有三可知。",
    "X41n0731_007:0713b21": "辨依止。五門分別。第一定能依止人。第二定所依止",
    "X41n0731_007:0713b22": "人。謂師德行。第三請攝受之方。第四弟子別行之法。",
    "X41n0731_007:0713b23": "第五依止失不失。先解初門。所以須依止者。新受戒",
    "X41n0731_007:0713b24": "人闇於所緣。猶若嬰兒。若不教授乳養心神。法身難",
    "X41n0731_007:0713c01": "以成立。須依有德。馮人取訓。故律言。新受戒比丘無",
    "X41n0731_007:0713c02": "人教授故。乃至婆羅門聚會也。無人教授略有五種。",
    "X41n0731_007:0713c03": "一和上命終。二和上休道。三和上決意出界。四和上",
    "X41n0731_007:0713c04": "捨於畜眾。五謂自身更求勝緣。以闕教授。故須依止。",
    "X41n0731_007:0713c05": "然有六人聽無依止。一樂靜比丘。二守護住處。三病",
    "X41n0731_007:0713c06": "人。四瞻病比丘。此四四歲已下聽無依止。五滿五歲",
    "X41n0731_007:0713c07": "已去。六智無勝者。此二五夏已上辨之。此等人輩聽",
    "X41n0731_007:0713c08": "無依止。須依止人者。一未滿五歲。二愚癡比丘盡形",
    "X41n0731_007:0713c09": "壽依止。",
    "X41n0731_007:0713c10": "第二門闍梨有五。除依止一。餘之四種不得趣爾攝",
    "X41n0731_007:0713c11": "受弟子。補依止師處。補和上處。要須加其請法。方成",
    "X41n0731_007:0713c12": "依止。說意可知。論其德行解慧。一位須十夏。二有解",
    "X41n0731_007:0713c13": "慧。三能七法攝養弟子。廣如增五。若反此者。皆不合",
    "X41n0731_007:0713c14": "攝受弟子。",
    "X41n0731_007:0713c15": "第三門欲請師時。祗律。要有四心。一愛念。二恭敬。三",
    "X41n0731_007:0713c16": "慚愧。四樂住。具此心者。闍梨如文。請文如前。次師攝",
    "X41n0731_007:0713c17": "弟子。亦有四心。一慈念。二矜愍。三訓誨。四匠成。具斯",
    "X41n0731_007:0713c18": "四心。看弟子如兒想。",
    "X41n0731_007:0713c19": "第四門有其四法。一白事法。謂離過行二請教。世尊",
    "X41n0731_007:0713c20": "有是教一切汙辱已下正舉。第二師僧秉初段法被。",
    "X41n0731_007:0713c21": "第三受戒行者受戒方軌。初文有四。一對上過。故立",
    "X41n0731_007:0713c22": "有師與弟子。展轉已下有二人之益。第三當如是請",
    "X41n0731_007:0713c23": "已下對益故請。第四佛言自今已下止三語興羯磨",
    "X41n0731_007:0713c24": "受。和上西音。善見云。知弟子有罪無罪人。亦云力生。",
    "X41n0731_007:0714a01": "如明了論。西音優波陀呵。此正梵語。今翻為依學。謂",
    "X41n0731_007:0714a02": "依師主學解學行故稱依學。言弟子者。學在我後。故",
    "X41n0731_007:0714a03": "名弟。解從我生。或戒從我生。曰子。故稱弟子。祇律。和",
    "X41n0731_007:0714a04": "上有四心者弟子。一慈念。二矜愍。三訓誨。四匠成。備",
    "X41n0731_007:0714a05": "此四心。故曰者如兒想。弟子亦有四心。一親愛。二尊",
    "X41n0731_007:0714a06": "重。三畏難。四敬順。具四心瞻供師。故名者和上如父",
    "X41n0731_007:0714a07": "想。第二言展轉已下有二人益。各興四心。更相供",
    "X41n0731_007:0714a08": "瞻。謂共行七法。以教戒故。不壞法身。相瞻待故。不損",
    "X41n0731_007:0714a09": "道器。故名久住增益廣大。第三有益故請者。於中",
    "X41n0731_007:0714a10": "文兩。一請師法。二和上報言已下攝弟子法。問沙彌",
    "X41n0731_007:0714a11": "受時所以不請。答人是未滿。容有轉易。故不須請。其",
    "X41n0731_007:0714a12": "具戒者。滿足究竟。更無移轉。故不同彼。又問所以僧",
    "X41n0731_007:0714a13": "中請者見聞具故。第四止三語者。以三語中無相",
    "X41n0731_007:0714a14": "攝法。未有和上弟子別故。文略不言捨一人秉法也。",
    "X41n0731_007:0714a15": "自今已去已下聽滿十人者。替前一人。白四羯磨者",
    "X41n0731_007:0714a16": "替前三語。所以不言止善來等者。非弟子秉故。又與",
    "X41n0731_007:0714a17": "三語羯磨並行故。又復此對初緣。未有教授撿挍及",
    "X41n0731_007:0714a18": "說相等。但舉白四。非謂略無。",
    "X41n0731_007:0714a19": "第二能秉人中文二。初至和上同下住二師之行。第",
    "X41n0731_007:0714a20": "二有五法已下明二師之德。問行德何別耶。答行謂",
    "X41n0731_007:0714a21": "始脩方便。德據終成滿足。要行德俱備。方聽度人。亦",
    "X41n0731_007:0714a22": "可德謂解慧。識達法相。未必有行。亦不聽度人。或能",
    "X41n0731_007:0714a23": "如說脩行。未必識達法相。亦不聽度。要具解行。故知",
    "X41n0731_007:0714a24": "行德有別。前文有三。初至文同不異。謂以七種行法。",
    "X41n0731_007:0714b01": "更相瞻養。攝弟子法。第二時諸弟子不恭敬已下正",
    "X41n0731_007:0714b02": "明弟子不祖師命。不受訓導。教師呵責。違而攝受。第",
    "X41n0731_007:0714b03": "三樂師靜比丘已下正明人有合呵不合呵。前文復",
    "X41n0731_007:0714b04": "二。初至如法治和上行法。第二和上謹攝失脫而已。",
    "X41n0731_007:0714b05": "無其情過。方便開曉。教令懺除。如前七法。此初五竟。",
    "X41n0731_007:0714b06": "難與語者。謂師教誨一向解拒前不受教。謂受師語",
    "X41n0731_007:0714b07": "不如說行。與惡人為友。好往婬女家。婦女家。大童女",
    "X41n0731_007:0714b08": "家。黃門家。尼精舍。式叉等處者。龜[敞/魚]此等恐生譏妨",
    "X41n0731_007:0714b09": "修正業。故隨所作。一一呵之。方能離惡行成。有進修之",
    "X41n0731_007:0714b10": "益。不要待滿。此十五過中。對尼反說者。應云大童男",
    "X41n0731_007:0714b11": "家比丘精舍沙彌精舍等合呵。餘通二眾。第三呵違",
    "X41n0731_007:0714b12": "失中。呵責已供給得罪者。謂本第三時故。今未施歡",
    "X41n0731_007:0714b13": "喜。輙為作使。反增觸惱。故下言不為和上執事得罪",
    "X41n0731_007:0714b14": "者。謂本作第二呵。容得作使。恨心不作。所以得罪。此",
    "X41n0731_007:0714b15": "弟子非次。便受供給者。和上非次。故依止弟子。非次",
    "X41n0731_007:0714b16": "與依止者。闍梨非當。下意隨順求方便解所犯者。謂",
    "X41n0731_007:0714b17": "初受師下。四呵責時。全不得自理分雪。唯得日三時",
    "X41n0731_007:0714b18": "懺悔。後方濡言。自雪其過。故言方便解其所犯。若懃",
    "X41n0731_007:0714b19": "求解犯。師當教赦過。不者得罪。",
    "X41n0731_007:0714b20": "第三合呵不合呵人者文二。初雜明依止失不失。第",
    "X41n0731_007:0714b21": "二世尊遊羅閱城已下正明失依止法。前文有七。一",
    "X41n0731_007:0714b22": "樂靜等二人聽無依止。以自行立故。第二比丘決意",
    "X41n0731_007:0714b23": "出界已下兩對四句。約心蹔永失不失。第三將受戒",
    "X41n0731_007:0714b24": "者出界外已下四句明須依止人合呵責者。第四彼",
    "X41n0731_007:0714c01": "遣使受依止已下兩句師徒之失。第五和上出界外",
    "X41n0731_007:0714c02": "已下兩句雖不永去。去逕宿意故。出界亦失。并辨相",
    "X41n0731_007:0714c03": "簡。第六病比丘已下二句聽無依止。第七彼和上被",
    "X41n0731_007:0714c04": "羯磨已下五對治罸失不失。",
    "X41n0731_007:0714c05": "第二約心蹔永。初之兩句。決心出界。作不還意。雖即",
    "X41n0731_007:0714c06": "日還。出界之時。已失依止。若第五段兩句者。文言和",
    "X41n0731_007:0714c07": "上闍梨行不久當還。我即依止而住。便無依止而住。",
    "X41n0731_007:0714c08": "佛言和上闍梨出界行日。即應更依止。不受如法治。",
    "X41n0731_007:0714c09": "次弟子出界外遠行。念言我不久還。即以此依止和",
    "X41n0731_007:0714c10": "上闍梨住。佛言新受戒人須依止者。不得先飲水等。",
    "X41n0731_007:0714c11": "乃至先當受依止者。此之兩句雖不久還。然亦去逕",
    "X41n0731_007:0714c12": "宿意。同前兩句。決意出界。但是去逕宿故。出界之時",
    "X41n0731_007:0714c13": "亦依止。此等四句並是心隔故失。以其依止唯一。闕",
    "X41n0731_007:0714c14": "無攝受。兩情相捨。不待事隔。故心隔為失分齊也。若",
    "X41n0731_007:0714c15": "無蹔出之心。忽有逕宿事者。難緣不失。無難即失也。",
    "X41n0731_007:0714c16": "無有心宿俱隔失。以作永去之意者。不待逕宿故爾。",
    "X41n0731_007:0714c17": "若蹔出界。此亦不失。即此文中下兩句。是衣夏二事。",
    "X41n0731_007:0714c18": "唯俱隔失。宿隔同前依止說也。問即日還失依止。凡",
    "X41n0731_007:0714c19": "言失依止者失何等法耶。答依止有三。第一請依止",
    "X41n0731_007:0714c20": "師法。第二相依住法。第三請教授白事法。若據作法",
    "X41n0731_007:0714c21": "而請以成師者。前請為力生。後請為依止。若以下二",
    "X41n0731_007:0714c22": "法行軌相誨名依止者。則力生正行。俱名為依止。故",
    "X41n0731_007:0714c23": "律云。和上闍梨決意出界外。佛言失依止令立失者。",
    "X41n0731_007:0714c24": "失下二法。非謂失請師法也。如和上失者。豈可失和",
    "X41n0731_007:0715a01": "上耶。亦可言失者。以闕下二法。無作不相續起。故言",
    "X41n0731_007:0715a02": "失依止。後若還來不須更作法請師。但作心依住白",
    "X41n0731_007:0715a03": "事等。還有相依法。無作續起。若望衣夏四句之中。心",
    "X41n0731_007:0715a04": "宿俱隔失。不同依止直心隔及俱不隔。此二不失。",
    "X41n0731_007:0715a05": "第三宿隔有失不失。對難說故。問所以心隔失依止。",
    "X41n0731_007:0715a06": "衣不爾者何。答依止情道。彼此各作相捨。故出即失。",
    "X41n0731_007:0715a07": "若不作兩捨意。逕宿方失離衣。及安居正可。我有捨",
    "X41n0731_007:0715a08": "彼心。彼無捨我意故。要須心宿俱隔失。問依止若離",
    "X41n0731_007:0715a09": "失而無罪。衣夏離宿有罪者何。解依止聽離。至餘處",
    "X41n0731_007:0715a10": "已。佛制更請依止。順教而去。失而無罪。離衣破夏。佛",
    "X41n0731_007:0715a11": "教不聽。是以失破有罪。問所以衣失罪重。夏破罪輕。",
    "X41n0731_007:0715a12": "答三衣道服。正標資身。要急故所以重。安居雖破。容",
    "X41n0731_007:0715a13": "不癈修。故破罪輕。",
    "X41n0731_007:0715a14": "第三四句正明無師教授。不閑法相。制使依止。諮稟",
    "X41n0731_007:0715a15": "法事。見論。一和上三羯磨師。為三人受具。一時得戒。",
    "X41n0731_007:0715a16": "戒臈同無大小。祇。一和上一戒師。二人三人一時受",
    "X41n0731_007:0715a17": "得。不言為難。但以憂婆離有二沙彌。若先後受。恐有",
    "X41n0731_007:0715a18": "恨心。不知得。一和上一戒師一眾。二人一時受不。佛",
    "X41n0731_007:0715a19": "言得。十律亦言。憂婆離二沙彌。一陀薩。二波羅。當受",
    "X41n0731_007:0715a20": "戒時。陀薩言。汝先受我供汝所須。次一人亦爾。憂婆",
    "X41n0731_007:0715a21": "白佛。得二沙彌一時受不。佛言得。即出羯磨。此律八",
    "X41n0731_007:0715a22": "難。餘緣聽二三人一時作羯磨。不得過。准祇。一和上",
    "X41n0731_007:0715a23": "一戒師一眾者。善受戒尚得。餘類皆成。五分。憂婆問",
    "X41n0731_007:0715a24": "餘事亦得羯磨三人不。佛言得。不同持欲使命法。故",
    "X41n0731_007:0715b01": "得過三人。第四可知。",
    "X41n0731_007:0715b02": "第五因制依止乘。明簡釋進否。五分。若無依止。不得",
    "X41n0731_007:0715b03": "乃至飲僧坊內衣。得吉羅。後為諸難。佛言今聽不受",
    "X41n0731_007:0715b04": "依止乃至六夜。十律同爾。伽論三日第七師破七羯",
    "X41n0731_007:0715b05": "磨。治不失依止者。謂不失前二種法。應失請教誡法。",
    "X41n0731_007:0715b06": "以師有過被治。行法在己。弟子清淨。若請白事。令師",
    "X41n0731_007:0715b07": "得罪。下三十五中。不得受依止者。謂不得請教授。亦",
    "X41n0731_007:0715b08": "可被治。不得受請。作依止師。若弟子被治。三俱不失。",
    "X41n0731_007:0715b09": "須師教誡。順行僧法。求僧疾解。故二人相望。無隨舉",
    "X41n0731_007:0715b10": "過。若擯未擯。俱失依止。所以但舉已擯者。謂對治前",
    "X41n0731_007:0715b11": "作法者。不失人情。意謂作擯亦謂不失。為去此疑。故",
    "X41n0731_007:0715b12": "須偏舉作法以彰失。亦可得擯法者。事既彰露。無有",
    "X41n0731_007:0715b13": "相依教授義故。文中言失。雖可犯重。但使未彰。猶成",
    "X41n0731_007:0715b14": "相依。故使不失。",
    "X41n0731_007:0715b16": "四分律疏卷第七"
}