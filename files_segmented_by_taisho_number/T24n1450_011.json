{
    "T24n1450_011:0153b01": "根本說一切有部毘奈耶破僧事",
    "T24n1450_011:0153b02": "卷第十一",
    "T24n1450_011:0153b04": "大唐三藏法師義淨奉　制譯",
    "T24n1450_011:0153b05": "爾時阿瑜率滿鄔波離，請世尊曰：「大德所云：",
    "T24n1450_011:0153b06": "『僧伽破壞。』復云：『僧伽和合。』未知齊何名為破",
    "T24n1450_011:0153b07": "壞？未知齊幾名作和合？」世尊告曰：「若復苾芻，",
    "T24n1450_011:0153b08": "於其非法作非法想，現有別住作別住心，作",
    "T24n1450_011:0153b09": "羯磨者，齊此名為破壞羯磨僧伽也。若其於",
    "T24n1450_011:0153b10": "法而為法想，於和合眾作和合想，為羯磨者，",
    "T24n1450_011:0153b11": "齊此名為僧伽和合。何謂破僧？若一苾芻，是",
    "T24n1450_011:0153b12": "亦不能破僧伽也。若二、若三乃至於八，亦復",
    "T24n1450_011:0153b13": "不能破和合眾。如其至九或復過斯，有兩僧",
    "T24n1450_011:0153b14": "伽，方名破眾，作其羯磨并復行籌。何謂羯磨？",
    "T24n1450_011:0153b15": "即如提婆達多於諸苾芻告令教誨制其學",
    "T24n1450_011:0153b16": "處：『汝等苾芻！須知有其五種禁法。何謂為五？",
    "T24n1450_011:0153b17": "具壽！若有苾芻不居阿蘭若，是則清淨、是則",
    "T24n1450_011:0153b18": "解脫、是正出離超於苦樂，能得勝處。如是於",
    "T24n1450_011:0153b19": "樹下坐、常行乞食、但畜三衣、著糞掃服，具壽！",
    "T24n1450_011:0153b20": "斯謂苾芻，是則清淨、是則解脫、是正出離超",
    "T24n1450_011:0153b21": "於苦樂，能得勝處。若具壽！諸苾芻眾忍此五",
    "T24n1450_011:0153b22": "種勝上禁法，是清淨、是解脫是出離者，應可",
    "T24n1450_011:0153b23": "遠彼沙門喬答摩，應可離彼與其別居，不應",
    "T24n1450_011:0153b24": "親附，此是其白。』如是羯磨准白應為。云何行",
    "T24n1450_011:0153b25": "籌？即如提婆達多於諸苾芻告令教誡制諸",
    "T24n1450_011:0153b26": "學處：『具壽！有五勝法，是則清淨、是則解脫、是",
    "T24n1450_011:0153b27": "正出離超越苦樂，能得勝處。云何為五？具壽！",
    "T24n1450_011:0153b28": "若有苾芻，不住阿蘭若，是則清淨、是則解脫、",
    "T24n1450_011:0153b29": "是正出離超越苦樂，能得勝處。如是於樹下",
    "T24n1450_011:0153c01": "坐、常行乞食、但畜三衣、著糞掃衣。具壽！苾芻",
    "T24n1450_011:0153c02": "行時，是則清淨、是則解脫、是正出離超越苦",
    "T24n1450_011:0153c03": "樂，能得勝處。若具壽諸苾芻忍此五種勝上",
    "T24n1450_011:0153c04": "禁法，是清淨、是解脫是出離者，應可遠彼沙",
    "T24n1450_011:0153c05": "門喬答摩，應可離彼與其別住，不應親附，應",
    "T24n1450_011:0153c06": "可受籌。』提婆達多并身第五而受籌者，是名",
    "T24n1450_011:0153c07": "受籌。」內頌曰：",
    "T24n1450_011:0153c08": "　非一破僧伽，　　至九方能破，",
    "T24n1450_011:0153c09": "　并作羯磨事，　　行籌說非法。",
    "T24n1450_011:0153c10": "具壽鄔波離請世尊曰：「大德！且如被捨置人，",
    "T24n1450_011:0153c11": "此人能作破僧伽事，及以隨順捨置之人，乃",
    "T24n1450_011:0153c12": "至隨此隨順之人，為破僧事；非能捨置、非隨",
    "T24n1450_011:0153c13": "順捨置、非隨順隨順，為破僧事耶？為當能",
    "T24n1450_011:0153c14": "捨置人為破僧事，及以隨順能捨置人，乃至",
    "T24n1450_011:0153c15": "隨此隨順之人，為破僧事；非被捨置、非隨捨",
    "T24n1450_011:0153c16": "置、亦非隨此隨順之人，為破僧事耶？又復為",
    "T24n1450_011:0153c17": "當被捨置人，及以隨順捨置之人，為破僧事；",
    "T24n1450_011:0153c18": "非隨順隨順，非能捨置，亦非隨此能捨置人，",
    "T24n1450_011:0153c19": "乃至亦非隨此隨順，為破僧事耶？為當被捨",
    "T24n1450_011:0153c20": "置人，及隨順隨順，為破僧事；非隨捨置，及非",
    "T24n1450_011:0153c21": "能捨置，并非隨能捨置，乃至亦非隨此隨順，",
    "T24n1450_011:0153c22": "為破僧事耶？",
    "T24n1450_011:0153c23": "「為當能捨置人，及隨能捨置，為破僧事；非隨",
    "T24n1450_011:0153c24": "此隨順、非被捨置、非隨捨置，及非隨此隨順",
    "T24n1450_011:0153c25": "之人，為破僧事耶？",
    "T24n1450_011:0153c26": "「為當能捨置人，及隨順隨順，為破僧事；非隨",
    "T24n1450_011:0153c27": "能捨置及被捨置，非隨捨置非隨順隨順，為",
    "T24n1450_011:0153c28": "破僧事耶？",
    "T24n1450_011:0153c29": "「為當隨順被捨置人，及隨順隨順被捨置人，",
    "T24n1450_011:0154a01": "為破僧事；非餘四耶？",
    "T24n1450_011:0154a02": "「為當隨順能捨置人，及隨順隨順，為破僧事；",
    "T24n1450_011:0154a03": "非餘四耶？",
    "T24n1450_011:0154a04": "「為當被捨置人，及能捨置人，為破僧事；非餘",
    "T24n1450_011:0154a05": "四耶？",
    "T24n1450_011:0154a06": "「又復為當被捨置人為破僧事，非餘五耶？",
    "T24n1450_011:0154a07": "「為當隨此被捨置人為破僧事，非餘五耶？",
    "T24n1450_011:0154a08": "「為當隨此隨順之人為破僧事，非餘五耶？",
    "T24n1450_011:0154a09": "「為當能捨置人為破僧事，非餘五耶？",
    "T24n1450_011:0154a10": "「為當隨此能捨置人為破僧事，非餘五耶？",
    "T24n1450_011:0154a11": "「為當隨此隨順之人為破僧事，非餘五耶？」",
    "T24n1450_011:0154a12": "世尊告曰：「鄔波離！斯等諸人咸能破壞和合",
    "T24n1450_011:0154a13": "之眾，但唯除彼被捨置人，此一不能破僧伽。」",
    "T24n1450_011:0154a14": "故內頌曰：",
    "T24n1450_011:0154a15": "　三二一能破，　　餘非可類知；",
    "T24n1450_011:0154a16": "　破眾三六殊，　　唯除被捨置。",
    "T24n1450_011:0154a17": "具壽鄔波離請世尊曰：「大德！如世尊說：『若有",
    "T24n1450_011:0154a18": "人破和合眾已，此人定生無間之罪，亦成無",
    "T24n1450_011:0154a19": "間之業者。』大德！未知苾芻齊何名為破和合",
    "T24n1450_011:0154a20": "眾，生無間罪、成無間業耶？」",
    "T24n1450_011:0154a21": "(無間罪者，謂若墮在捺落迦中，受罪之時曾無間隙。無間業者，謂從人道更無間隔垂墮泥犁。無間之字雖同，其義",
    "T24n1450_011:0154a22": "條然自別，苦無間隙。梵云「阿毘止」。無間墜墮，梵云「阿難呾利耶」，若取正譯應云「無隙」。無隙無間不能異舊，且後",
    "T24n1450_011:0154a23": "俱題無間之字，不云「無隙」。事乃分疆無間，即生墮獄中無隙，或餘身方受，有斯差別故致十八不同耳)",
    "T24n1450_011:0154a24": "世尊告曰：「鄔波離！若苾芻於非法事作非法",
    "T24n1450_011:0154a25": "想，及正破時為非法想，於諸苾芻教誡令學，",
    "T24n1450_011:0154a26": "定破僧伽。鄔波離！齊此名為破和合眾，此生",
    "T24n1450_011:0154a27": "無間罪，成無間業。",
    "T24n1450_011:0154a28": "「又鄔波離！若苾芻於非法事作非法想，及正",
    "T24n1450_011:0154b01": "破時為其法想，於諸苾芻教誡令學，定破僧",
    "T24n1450_011:0154b02": "伽。鄔波離！齊此名為破和合眾，此生無間罪，",
    "T24n1450_011:0154b03": "不成無間之業。",
    "T24n1450_011:0154b04": "「又鄔波離！若苾芻於非法事作非法想，及正",
    "T24n1450_011:0154b05": "破時便生猶豫，於諸苾芻教誡令學，定破僧",
    "T24n1450_011:0154b06": "伽。鄔波離！齊此名為破和合眾，此生無間罪，",
    "T24n1450_011:0154b07": "不成無間業。「又鄔波離！若苾芻於非法事作",
    "T24n1450_011:0154b08": "法想，及正破時為非法想，於諸苾芻教誡令",
    "T24n1450_011:0154b09": "學，言破僧伽。鄔波離！齊此名為破和合眾，此",
    "T24n1450_011:0154b10": "生無間罪，亦成無間業。",
    "T24n1450_011:0154b11": "「又鄔波離！若苾芻於非法事而作法想，及正",
    "T24n1450_011:0154b12": "破時亦為法想，於諸苾芻教誡令學，定破僧",
    "T24n1450_011:0154b13": "伽。鄔波離！齊此名為破和合眾，此生無間罪，",
    "T24n1450_011:0154b14": "不成無間業。",
    "T24n1450_011:0154b15": "「又鄔波離！若苾芻於非法事作法想，及正破",
    "T24n1450_011:0154b16": "時便起猶豫，於諸苾芻教誡令學，定破僧伽。",
    "T24n1450_011:0154b17": "鄔波離！齊此名為破和合眾，此生無間罪，不",
    "T24n1450_011:0154b18": "成無間業。",
    "T24n1450_011:0154b19": "「又鄔波離！若苾芻於法作非法想，及正破時",
    "T24n1450_011:0154b20": "亦為非法想，於諸苾芻教誡令學，定破僧伽。",
    "T24n1450_011:0154b21": "鄔波離！齊此名為破和合眾，此生無間罪，亦",
    "T24n1450_011:0154b22": "成無間業。",
    "T24n1450_011:0154b23": "「又鄔波離！若苾芻於法作非法想，及正破時",
    "T24n1450_011:0154b24": "為其法想，於諸苾芻教誡令學，定破僧伽。鄔",
    "T24n1450_011:0154b25": "波離！齊此名為破和合眾，此生無間罪，不成",
    "T24n1450_011:0154b26": "無間業。",
    "T24n1450_011:0154b27": "「又鄔波離！若苾芻於法作非法想，及正破時",
    "T24n1450_011:0154b28": "便生猶豫，於諸苾芻教誡令學，定破僧伽。鄔",
    "T24n1450_011:0154b29": "波離！齊此名為破和合眾，此生無間罪，不",
    "T24n1450_011:0154c01": "成無間業。",
    "T24n1450_011:0154c02": "「又鄔波離！若苾芻於法作法想，及正破時為",
    "T24n1450_011:0154c03": "非法想，於諸苾芻教誡令學，定破僧伽。鄔波",
    "T24n1450_011:0154c04": "離！齊此名為破和合眾，此生無間罪，不成",
    "T24n1450_011:0154c05": "無間業。",
    "T24n1450_011:0154c06": "「又鄔波離！若苾芻於法作法想，及正破時亦",
    "T24n1450_011:0154c07": "為法想，於諸苾芻教誡令學，定破僧伽。鄔波",
    "T24n1450_011:0154c08": "離！齊此名為破和合眾，斯乃但生無間罪，不",
    "T24n1450_011:0154c09": "成無間業。",
    "T24n1450_011:0154c10": "「又鄔波離！若苾芻於法作法想，及正破時便",
    "T24n1450_011:0154c11": "起猶豫，於諸苾芻教誡令學，定破僧伽。鄔波",
    "T24n1450_011:0154c12": "離！齊此名為破和合眾，此生無間罪，不成無",
    "T24n1450_011:0154c13": "間業。",
    "T24n1450_011:0154c14": "「又鄔波離！若苾芻於非法生猶豫心，及正破",
    "T24n1450_011:0154c15": "時為非法想，於諸苾芻教誡令學，定破僧伽。",
    "T24n1450_011:0154c16": "鄔波離！齊此名為破和合眾，此生無間罪，",
    "T24n1450_011:0154c17": "不成無間業。",
    "T24n1450_011:0154c18": "「又鄔波離！若苾芻於非法生猶豫心，及正破",
    "T24n1450_011:0154c19": "時便為法想，於諸苾芻教誡令學，定破僧伽。",
    "T24n1450_011:0154c20": "鄔波離！齊此名為破和合眾，此生無間罪，",
    "T24n1450_011:0154c21": "不成無間業。",
    "T24n1450_011:0154c22": "「又鄔波離！若苾芻於非法作猶豫心，及正破",
    "T24n1450_011:0154c23": "時亦生猶豫，於諸苾芻教誡令學，定破僧伽。",
    "T24n1450_011:0154c24": "鄔波離！齊此名為破和合眾，此生無間罪，不",
    "T24n1450_011:0154c25": "成無間業。",
    "T24n1450_011:0154c26": "「又鄔波離！若苾芻於法生猶豫心，及正破時",
    "T24n1450_011:0154c27": "為非法想，於諸苾芻教誡令學，定破僧伽。鄔",
    "T24n1450_011:0154c28": "波離！齊此名為破和合眾，此生無間罪，不",
    "T24n1450_011:0154c29": "成無間業。",
    "T24n1450_011:0155a01": "「又鄔波離！若苾芻於法生猶豫心，及正破時",
    "T24n1450_011:0155a02": "便生法想，於諸苾芻教誡令學，定破僧伽。鄔",
    "T24n1450_011:0155a03": "波離！齊此名為破和合眾，此生無間罪，不成",
    "T24n1450_011:0155a04": "無間業。",
    "T24n1450_011:0155a05": "「又鄔波離！若苾芻於法生猶豫心，及正破時",
    "T24n1450_011:0155a06": "亦生猶豫，於諸苾芻教誡令學，定破僧伽。鄔",
    "T24n1450_011:0155a07": "波離！齊此名為破和合眾，此生無間之罪，",
    "T24n1450_011:0155a08": "不成無間業。",
    "T24n1450_011:0155a09": "「鄔波離！此中總有一十八句，就中六句，由正",
    "T24n1450_011:0155a10": "破時作非法想而為誑說。由心重故，遂生無",
    "T24n1450_011:0155a11": "間罪，成無間業。餘十二句，由心輕故，不成無",
    "T24n1450_011:0155a12": "間業。」攝頌曰：",
    "T24n1450_011:0155a13": "　初六建首皆非法，　　中六初並法應知，",
    "T24n1450_011:0155a14": "　下六初三非法心，　　下三是法應須識。",
    "T24n1450_011:0155a15": "　初六中三上非法，　　下三法想理須知，",
    "T24n1450_011:0155a16": "　中六中間與此同，　　下六中間盡猶豫。",
    "T24n1450_011:0155a17": "　最初六句後上三，　　非法法想并猶豫，",
    "T24n1450_011:0155a18": "　自餘五處咸同此，　　是故便成十八殊。",
    "T24n1450_011:0155a19": "非法非法非法、非法非法法、非法非法疑、非法法非法、",
    "T24n1450_011:0155a20": "非法法法、非法法疑、法非法非法、法非法法、法非法疑、法法非法、法法法、法法疑、非法疑非法、",
    "T24n1450_011:0155a21": "非法疑法、",
    "T24n1450_011:0155a22": "非法疑疑、法疑非法、法疑法、法疑疑。",
    "T24n1450_011:0155a23": "(雖有長行及以攝頌，猶疑創學未體區分，輒復更准頌文出其題目，欲使長行易曉，無梗滯於初心，十八分明，冀不疑",
    "T24n1450_011:0155a24": "於後唱；復恐寫人致誤，有舛譯文，故復印以九行，庶無三豕之謬也。詳夫律教東流綿歷多代，四部譯匠並勵慇心，",
    "T24n1450_011:0155a25": "或親涉龍河，或傳文龜洛，至於破僧句數多並未詳，致使後人懷疑。卒歲尋文者則疑文於節段，逐義者乃惑義於",
    "T24n1450_011:0155a26": "分疆，造疏出釋之家並懷疑於先唱。是知輕身殉命振錫鶴林，亡己濟人褰衣鷲嶺，頗得詳談疑滯決擇是非，冀補闕",
    "T24n1450_011:0155a27": "遺永除惶惑。望龍華之後會，得法忍於初心，福被無疆俱時啟悟。)",
    "T24n1450_011:0155a28": "鄔波離請世尊曰：「大德！若是破僧，皆是僧伽",
    "T24n1450_011:0155b01": "擾亂；若是擾亂，即是破僧耶？」佛言：「自有破僧",
    "T24n1450_011:0155b02": "而非擾亂，應為四句。云何破僧而非擾亂？自",
    "T24n1450_011:0155b03": "有僧破而不受行十四種破壞之事。云何僧",
    "T24n1450_011:0155b04": "伽擾亂而非破僧？自有受行十四種破壞之",
    "T24n1450_011:0155b05": "事，然非破僧。云何擾亂而為破僧？謂受行十",
    "T24n1450_011:0155b06": "四種事，并為破僧。有二俱無，謂除前相，是四",
    "T24n1450_011:0155b07": "句。」",
    "T24n1450_011:0155b08": "「大德！若有破僧皆別住，但有別住即破僧耶？」",
    "T24n1450_011:0155b09": "「應為四句。」",
    "T24n1450_011:0155b10": "爾時世尊為阿若憍陳如及八萬天子，以施",
    "T24n1450_011:0155b11": "法味皆令充足。爾時苾芻咸皆有疑，請問世",
    "T24n1450_011:0155b12": "尊：「彼憍陳如及諸天子，先作何業令法味具",
    "T24n1450_011:0155b13": "足？」佛告諸苾芻：「汝等諦聽！我於往昔在不定",
    "T24n1450_011:0155b14": "聚，於大海中而作龜身，於諸龜中而復為王。",
    "T24n1450_011:0155b15": "後於異時有五百商人，乘舡入海到於寶所",
    "T24n1450_011:0155b16": "採種種寶。既獲寶已而還本國，於其中路遇",
    "T24n1450_011:0155b17": "磨竭魚非理損舡，諸商人等皆悉悲號同",
    "T24n1450_011:0155b18": "聲大叫。時彼龜王聞此叫聲從水而出，詣",
    "T24n1450_011:0155b19": "商人所作是言：『汝等勿怖，宜上我背。我今載",
    "T24n1450_011:0155b20": "汝令得出海身命得全。』於是眾商一時乘龜",
    "T24n1450_011:0155b21": "而發趣岸，人眾既多所載極重，住於精進心",
    "T24n1450_011:0155b22": "不退轉，受大疲苦既已度畢，便於岸上展頭",
    "T24n1450_011:0155b23": "而臥。去身不遠有諸蟻城，其中一蟻漸次遊",
    "T24n1450_011:0155b24": "行，聞龜香氣前至龜所，乃見此龜舒頸而臥，",
    "T24n1450_011:0155b25": "身既廣大復不動搖。蟻即速行至於本城，呼",
    "T24n1450_011:0155b26": "諸蟻眾其數八萬同時往彼。是時彼龜睡重",
    "T24n1450_011:0155b27": "如死，都不覺知，蟻食皮膚困乏未覺。漸食精",
    "T24n1450_011:0155b28": "肉方始覺知，乃見諸蟻遍身而食，便作是念：",
    "T24n1450_011:0155b29": "『我若動搖迴轉身者，必當害蟻，乍可棄捨身",
    "T24n1450_011:0155c01": "命，終不損他。』作是念已，支節將散要處穿",
    "T24n1450_011:0155c02": "穴，便發願言：『如我今世以身血肉濟諸蟻等",
    "T24n1450_011:0155c03": "令得充足，於當來世證菩提時，此諸蟻等皆",
    "T24n1450_011:0155c04": "以法味令其充足。』」佛告諸苾芻等：「勿生異念，",
    "T24n1450_011:0155c05": "往昔龜王者，即我身是。彼引導蟻子，即憍陳",
    "T24n1450_011:0155c06": "如是。彼八萬蟻，以憍陳如引來食我血肉得",
    "T24n1450_011:0155c07": "使充足，即八萬諸天是。我以過去世以血肉",
    "T24n1450_011:0155c08": "充足，今世成佛以法味充足。苾芻當知：如常",
    "T24n1450_011:0155c09": "所說黑、雜二業，汝應當捨；白白之業，汝應當",
    "T24n1450_011:0155c10": "修。」",
    "T24n1450_011:0155c11": "爾時世尊為五苾芻先說法味，皆令充足，超",
    "T24n1450_011:0155c12": "生死海，將趣勝因究竟涅盤。爾時苾芻咸皆",
    "T24n1450_011:0155c13": "有疑，請問世尊：「此五苾芻先作何業，得法味",
    "T24n1450_011:0155c14": "具足？大師哀愍，於生死海強拔令出，方便安",
    "T24n1450_011:0155c15": "置究竟涅槃。唯願為說。」佛告諸苾芻：「此非希",
    "T24n1450_011:0155c16": "有！我今於此離貪、瞋、癡，生老病死、憂悲苦惱",
    "T24n1450_011:0155c17": "皆悉解脫，一切智、一切種智、一切智智皆得",
    "T24n1450_011:0155c18": "自在，此五苾芻以法味具足，於生死海強令",
    "T24n1450_011:0155c19": "出離，安置究竟涅槃。我於昔時未離貪、瞋、",
    "T24n1450_011:0155c20": "癡、生老病死，未得解脫，尚為此輩，我以身血",
    "T24n1450_011:0155c21": "充足已，令住五戒，此是希有。汝等諦聽！往昔",
    "T24n1450_011:0155c22": "波羅痆斯城中有一國王名金剛臂，正法化",
    "T24n1450_011:0155c23": "世國土安樂，人民熾盛五穀豐熟。其王淳信",
    "T24n1450_011:0155c24": "稟性賢善，樂自利他有慈悲心，具大威德樂",
    "T24n1450_011:0155c25": "行正法，憐愍眾生諸有財物能捨能施，於大",
    "T24n1450_011:0155c26": "捨中而自安住。彼王極修習慈悲，晝夜六時",
    "T24n1450_011:0155c27": "入慈悲定，為入定故，所有求者皆不得施。王",
    "T24n1450_011:0155c28": "知此事告群臣曰：『於城四門各置施堂用貯",
    "T24n1450_011:0155c29": "財物，若有沙門、婆羅門、貧窮、孤露、遠來求者，",
    "T24n1450_011:0156a01": "皆悉與之。』群臣聞勅即奉王命，於波羅痆斯",
    "T24n1450_011:0156a02": "城四門，各置施堂，積貯財物及諸飲食、衣服、",
    "T24n1450_011:0156a03": "臥具、金銀、摩尼、真珠、琉璃、螺石、珊瑚、馬瑙、璧玉、",
    "T24n1450_011:0156a04": "珂貝、赤真珠、右旋螺貝等大物資糧安置其中，",
    "T24n1450_011:0156a05": "為給施充足貧窮故。又於異時，多聞藥叉從",
    "T24n1450_011:0156a06": "阿洛迦筏底王城驅出，吸人精氣。五藥叉處",
    "T24n1450_011:0156a07": "處遊行，至波羅痆斯城外，乃見牧牛羊及負",
    "T24n1450_011:0156a08": "柴草人，并店肆諸估賣人。見已即問諸人：『汝",
    "T24n1450_011:0156a09": "等豈不怖我？』諸人報曰：『何故怖汝？』藥叉又報：",
    "T24n1450_011:0156a10": "『何故不怖？』諸人報曰：『我王性大慈悲，於諸有",
    "T24n1450_011:0156a11": "情利樂意樂，晝夜六時入慈悲定。』時彼藥叉",
    "T24n1450_011:0156a12": "即便化身為婆羅門遊四施堂。既見知已，時",
    "T24n1450_011:0156a13": "金臂王從定而出，遂整衣服具諸威儀。時五",
    "T24n1450_011:0156a14": "藥叉往至王所，舉手讚歎：『唯願大王！福壽長",
    "T24n1450_011:0156a15": "遠。』白言：『大王！我今飢渴，唯願慈悲布施飲食。』",
    "T24n1450_011:0156a16": "王告侍臣當施種種上妙飲食。時五藥叉即",
    "T24n1450_011:0156a17": "白王言：『我渴飲血，飢唯食肉，不喫餘食。』王告",
    "T24n1450_011:0156a18": "侍臣：『勿損眾生，當可求覓自死血肉，施彼令",
    "T24n1450_011:0156a19": "食。』時五藥叉復白王言：『我今所食惟熱肉血，",
    "T24n1450_011:0156a20": "而不食彼自死肉血。』王既聞已復作是念：『不",
    "T24n1450_011:0156a21": "可損生施彼而食，當以我身熱血熱肉施彼",
    "T24n1450_011:0156a22": "食之。』作是念已，即命醫人。醫既到已，王尋報",
    "T24n1450_011:0156a23": "言：『當刺我身五處出血，令五藥叉各各飲之。』",
    "T24n1450_011:0156a24": "醫便答王：『此五藥叉至極下品，我今不忍刺",
    "T24n1450_011:0156a25": "王出血。』王善醫術皆悉明了，遂自以針刺其",
    "T24n1450_011:0156a26": "五處，令血流出令彼飽滿，復為說法令其充",
    "T24n1450_011:0156a27": "足，授與五戒。」佛告諸苾芻：「勿生異念！彼金臂",
    "T24n1450_011:0156a28": "王即我身是，五藥叉者五苾芻是。我於往時",
    "T24n1450_011:0156a29": "施彼血肉及為說法授與五戒。我於今時，為",
    "T24n1450_011:0156b01": "說正法令住見諦究竟涅槃。汝諸苾芻！應如",
    "T24n1450_011:0156b02": "是學。」",
    "T24n1450_011:0156b03": "爾時世尊為五苾芻先說法味，皆令充足，超",
    "T24n1450_011:0156b04": "生死海令住見諦，究竟涅槃。時諸苾芻以生",
    "T24n1450_011:0156b05": "疑念，為斷疑故白言：「世尊！此五苾芻有何因",
    "T24n1450_011:0156b06": "緣？世尊以正法味令其充足，於生死海拔之",
    "T24n1450_011:0156b07": "令出，令其安住究竟涅槃。」佛告苾芻：「此非希",
    "T24n1450_011:0156b08": "有，我今於此離貪、瞋、癡，生老病死憂悲苦惱",
    "T24n1450_011:0156b09": "皆悉解脫；一切智、一切種智、一切智智皆得",
    "T24n1450_011:0156b10": "自在，令五苾芻法味充足，於生死海拔之令",
    "T24n1450_011:0156b11": "出，究竟涅槃。我於往昔，未離貪、瞋、癡，生老病",
    "T24n1450_011:0156b12": "死憂悲苦惱未得解脫，尚為此輩以其身血",
    "T24n1450_011:0156b13": "令其充足，授以五戒，此為希有。汝等諦聽！往",
    "T24n1450_011:0156b14": "昔波羅痆斯城有大王號為慈力，如法化世",
    "T24n1450_011:0156b15": "人民熾盛，五穀熟成安隱豐樂。其王本性有",
    "T24n1450_011:0156b16": "大慈悲，具大威德，於諸有情恒常憐愍。後於",
    "T24n1450_011:0156b17": "異時，多聞藥叉從阿洛迦伐底城驅出，吸人",
    "T24n1450_011:0156b18": "精氣。時五藥叉處處遊行，至波羅痆斯城，",
    "T24n1450_011:0156b19": "不見諸人設於祭食，心生瞋怒，於其國中多",
    "T24n1450_011:0156b20": "諸疾疫，死者極眾。爾時群臣以事白王：『王今",
    "T24n1450_011:0156b21": "國內死者極眾。』時王便勅諸臣：『汝等於其城",
    "T24n1450_011:0156b22": "內唱令遍告：「王勅汝等，我於有情為欲利益，",
    "T24n1450_011:0156b23": "專心勤求日夜不斷。汝等諸人於諸有情起",
    "T24n1450_011:0156b24": "大慈心，常修此心諸災寂靜。」』時諸人等奉王",
    "T24n1450_011:0156b25": "勅已，於諸有情發大慈心，彼五藥叉於其國",
    "T24n1450_011:0156b26": "中不能為害，以諸有情發慈心故。時五藥叉，",
    "T24n1450_011:0156b27": "於其城外處處遊行，不能得入不能為害。城",
    "T24n1450_011:0156b28": "外乃見牧牛羊人、負柴薪人、并諸店肆估賣",
    "T24n1450_011:0156b29": "之者，見已即問：『汝等不怖於我？』彼人答曰：『何",
    "T24n1450_011:0156c01": "故怖汝？』藥叉報言：『何故不怖？』諸人答曰：『我慈",
    "T24n1450_011:0156c02": "力王每常思惟，我亦思惟。』藥叉答曰：『彼慈力",
    "T24n1450_011:0156c03": "王思惟何事？』眾人答曰：『於諸有情常修慈心，",
    "T24n1450_011:0156c04": "以是思惟我等亦爾。』彼藥叉等聞是語已便",
    "T24n1450_011:0156c05": "作是念：『我等今者，以此諸人修慈悲故，於此",
    "T24n1450_011:0156c06": "城中不能損害。』彼諸藥叉城四門外遊行求",
    "T24n1450_011:0156c07": "見彼慈力王，後於異時彼慈力王因出城外，",
    "T24n1450_011:0156c08": "時藥叉等見慈力王，即便變身作婆羅門像，",
    "T24n1450_011:0156c09": "舉手歎王，福壽長遠。白言：『大王！我今飢渴，",
    "T24n1450_011:0156c10": "唯願慈悲施我飲食。』王告侍臣：『當施種種上",
    "T24n1450_011:0156c11": "妙飲食。』時五藥叉即白王言：『我渴飲血、飢惟",
    "T24n1450_011:0156c12": "食肉，不喫餘食。』王告侍臣：『勿損眾生，當可求",
    "T24n1450_011:0156c13": "覓自死血肉，施彼令食。』時五藥叉復白王言：",
    "T24n1450_011:0156c14": "『我今所食惟熱肉血，不食所有自死肉血。』王",
    "T24n1450_011:0156c15": "既聞已便作是念：『不可損生施彼而食，當以",
    "T24n1450_011:0156c16": "我身熱肉熱血施彼食之。』作是念已即命醫",
    "T24n1450_011:0156c17": "人，醫人到已王尋報言：『當刺我身五處出血，",
    "T24n1450_011:0156c18": "令五藥叉各各飲之。』醫人答王：『此五藥叉至",
    "T24n1450_011:0156c19": "極下品，今我不忍刺王出血。』時王善巧，一切",
    "T24n1450_011:0156c20": "方便皆悉明了，遂即以針刺其五處，令血流",
    "T24n1450_011:0156c21": "出令彼飽滿，復為說法令其充足，授以五戒。」",
    "T24n1450_011:0156c22": "爾時佛告諸苾芻等：「勿生異念，彼慈力王即",
    "T24n1450_011:0156c23": "我身是。五藥叉者，即憍陳如等五苾芻是。",
    "T24n1450_011:0156c24": "我於往昔施彼血肉，及為說法授與五戒。我",
    "T24n1450_011:0156c25": "於今日為說正法，令住見諦究竟涅槃。汝諸",
    "T24n1450_011:0156c26": "苾芻！應當修學。」",
    "T24n1450_011:0156c27": "爾時世尊先六年苦行，然後成無上覺，往詣",
    "T24n1450_011:0156c28": "波羅痆斯城，度憍陳如五苾芻眾、次度耶",
    "T24n1450_011:0156c29": "舍五人、次度賢眾六十人民，是故苾芻其",
    "T24n1450_011:0157a01": "眾漸多。時諸苾芻心生疑念，復白佛言：「大德！",
    "T24n1450_011:0157a02": "世尊往作何業？今受六年苦行異熟。」佛告苾",
    "T24n1450_011:0157a03": "芻：「我自作業，還自受報。」",
    "T24n1450_011:0157a04": "佛告諸苾芻：「我於往昔人壽二萬歲時，有一",
    "T24n1450_011:0157a05": "聚落名為分析，其聚落中人民熾盛、安隱豐",
    "T24n1450_011:0157a06": "樂、五穀成熟。其聚落中有婆羅門，名尼拘",
    "T24n1450_011:0157a07": "陀，多諸眷屬富饒自在。於中為主訖栗枳",
    "T24n1450_011:0157a08": "王，以此聚落施尼拘陀。彼婆羅門有一弟子",
    "T24n1450_011:0157a09": "名曰最勝，父母清淨氏族高良，乃至七祖並",
    "T24n1450_011:0157a10": "皆殊勝，學諸異論洞徹四明，諸有字書無不",
    "T24n1450_011:0157a11": "通悟，顏貌端正人所樂觀。時尼拘陀有五百",
    "T24n1450_011:0157a12": "弟子，常教讀誦。其聚落中復有陶師名曰喜",
    "T24n1450_011:0157a13": "護，歸依三寶深信四諦決定無疑，見四諦理",
    "T24n1450_011:0157a14": "證預流果，所有壞生營事之具皆悉棄捨，",
    "T24n1450_011:0157a15": "以鼠壤土用無蟲水及無蟲木造諸瓦器。以",
    "T24n1450_011:0157a16": "此器物置於門外，遍告諸人：『施我米豆，將此",
    "T24n1450_011:0157a17": "器去多少隨意。』所得米豆養盲父母，或時奉",
    "T24n1450_011:0157a18": "施迦攝如來。時彼最勝與其喜護，自少以",
    "T24n1450_011:0157a19": "來共為親友。後於異時，喜護往詣迦攝佛所，",
    "T24n1450_011:0157a20": "頭面禮足退坐一面。佛以種種微妙之法示教",
    "T24n1450_011:0157a21": "利喜為喜護說，時彼喜護聞法歡喜頂禮而",
    "T24n1450_011:0157a22": "去。時彼最勝乘白馬輅，與五百弟子前後圍",
    "T24n1450_011:0157a23": "繞從城而出，於其中路乃逢喜護，見已問言：",
    "T24n1450_011:0157a24": "『賢首！汝從何來？』喜護答言：『我從迦攝佛所",
    "T24n1450_011:0157a25": "供養禮拜而從彼來，今可共汝往詣佛所禮",
    "T24n1450_011:0157a26": "拜供養。』最勝答曰：『賢首！何須見佛而修供養。",
    "T24n1450_011:0157a27": "何以故？作此出家正覺難得。』喜護報言：『賢首！",
    "T24n1450_011:0157a28": "勿作是言。此迦攝佛，出家不久已得正覺，具",
    "T24n1450_011:0157a29": "一切智正法現前。』時彼喜護如是三告：『我當",
    "T24n1450_011:0157b01": "與汝共往佛所。』時彼最勝亦復三答：『如是出",
    "T24n1450_011:0157b02": "家正覺難得。』喜護即便上彼車上，撮彼最勝",
    "T24n1450_011:0157b03": "共往佛所瞻仰禮拜。爾時見彼撮已便作是",
    "T24n1450_011:0157b04": "言：『彼迦攝佛，定是最勝無上大師，所有諸法",
    "T24n1450_011:0157b05": "並是殊勝。何以故？而彼喜護先來賢善，而無",
    "T24n1450_011:0157b06": "卒暴卒爾凶猛，為彼如來而撮於我。』作是念",
    "T24n1450_011:0157b07": "已，便告喜護：『汝當放我。』喜護答言：『我不放汝，",
    "T24n1450_011:0157b08": "汝若共我往世尊所供養禮拜，我當放汝。』如",
    "T24n1450_011:0157b09": "是三告。時彼最勝報言：『喜護！乘此車輅，我當",
    "T24n1450_011:0157b10": "與汝俱往佛所。』可通輅處乘輅而行，不通輅",
    "T24n1450_011:0157b11": "處便即徒步。既至佛所頂禮佛足退坐一面。",
    "T24n1450_011:0157b12": "爾時喜護從坐而起合掌白佛：『而此最勝不",
    "T24n1450_011:0157b13": "信三寶，唯願世尊為說妙法，令彼最勝信佛",
    "T24n1450_011:0157b14": "法僧。』爾時世尊默然受請，即為最勝演說妙",
    "T24n1450_011:0157b15": "法示教利喜，乃至默然而住。爾時最勝告喜",
    "T24n1450_011:0157b16": "護言：『汝聞此法何不出家？』喜護答言：『最勝！汝",
    "T24n1450_011:0157b17": "可不知，我養二盲父母，時復供養迦攝如來。』",
    "T24n1450_011:0157b18": "最勝答言：『汝若不出家者，我今決定出家。』爾",
    "T24n1450_011:0157b19": "時喜護從坐而起白佛言：『世尊！今最勝於佛",
    "T24n1450_011:0157b20": "善說法毘奈耶中欲得出家。唯願世尊聽其",
    "T24n1450_011:0157b21": "出家。』作是語已禮佛而坐。爾時世尊聽其最",
    "T24n1450_011:0157b22": "勝如法出家。爾時世尊從分析聚落往波羅",
    "T24n1450_011:0157b23": "痆城遊行人中，漸至彼城仙人墮處施鹿林",
    "T24n1450_011:0157b24": "中。爾時訖栗枳王聞佛遊行人間至施鹿林，",
    "T24n1450_011:0157b25": "王從城出往詣佛所。到已頂禮迦攝如來雙",
    "T24n1450_011:0157b26": "足退座一面，佛即為訖栗枳王演說妙法示",
    "T24n1450_011:0157b27": "教利喜，乃至默然而住。時訖栗枳王從座而",
    "T24n1450_011:0157b28": "起整衣服，而白佛言：『唯然世尊及苾芻眾，明",
    "T24n1450_011:0157b29": "日清旦受我所請，我於宮內施設供具，飯佛",
    "T24n1450_011:0157c01": "及僧。』世尊爾時默然受請。時訖栗枳王見世",
    "T24n1450_011:0157c02": "尊默然受請已，頂禮佛足從座而起，辭佛還",
    "T24n1450_011:0157c03": "歸。時王到已於其夜中，營事種種香美飲食，",
    "T24n1450_011:0157c04": "至晨朝時。鋪設勝座辦諸香水，作是事已令",
    "T24n1450_011:0157c05": "使白佛：『日時已至，唯願知時。』迦攝佛於日初",
    "T24n1450_011:0157c06": "分，將諸苾芻，執持衣鉢前後圍繞，往至其王",
    "T24n1450_011:0157c07": "設供養處。到已佛居眾首，餘苾芻隨次，各敷",
    "T24n1450_011:0157c08": "座而坐。時訖栗枳王，以種種飲食，自授世尊",
    "T24n1450_011:0157c09": "及苾芻眾。供養已，佛及苾芻各攝鉢器澡手",
    "T24n1450_011:0157c10": "嗽口，王執金瓶滿中盛水，於世尊前[跍*月]跪而",
    "T24n1450_011:0157c11": "作是言：『唯願世尊，我為世尊造立大寺，數滿",
    "T24n1450_011:0157c12": "五百院，是一一院，各置大小諸床敷具及香",
    "T24n1450_011:0157c13": "稻米，供佛世尊及苾芻眾。』爾時世尊告訖栗",
    "T24n1450_011:0157c14": "枳王：『汝今能發殊勝大心，此之功德如具受",
    "T24n1450_011:0157c15": "之。』訖栗枳王如是三請：『於夏三月，唯願世尊",
    "T24n1450_011:0157c16": "受我種種四事供養，我為世尊造立五百大",
    "T24n1450_011:0157c17": "寺，是一一寺各置大床小床几案毯褥枕，具",
    "T24n1450_011:0157c18": "各有五百，及上妙粳米種種珍奇，供養世尊",
    "T24n1450_011:0157c19": "并苾芻眾。』爾時世尊告訖栗枳王：『大王！今者",
    "T24n1450_011:0157c20": "能發此心，與辦無異。』時訖栗枳王白佛言：『世",
    "T24n1450_011:0157c21": "尊！我今無供養世尊，有人已能如我誠心辦",
    "T24n1450_011:0157c22": "供養不？』世尊答曰：『大王！國內已有如是供養",
    "T24n1450_011:0157c23": "我者。』王便問曰：『其供養者名字是誰？』世尊報",
    "T24n1450_011:0157c24": "曰：『王之境內有聚落，名微頻持，有陶師名喜",
    "T24n1450_011:0157c25": "護住彼聚落，於佛法僧信心決定歸依三寶，",
    "T24n1450_011:0157c26": "見實諦理證得聖果，所有壞生營事之具，皆",
    "T24n1450_011:0157c27": "悉棄捨。以鼠壤土用無蟲水及無蟲木，造諸",
    "T24n1450_011:0157c28": "瓦器，以此器具置於門外，遍告諸人：「施我油",
    "T24n1450_011:0157c29": "麻米豆，將此器去多少隨意。」所得米豆等物",
    "T24n1450_011:0158a01": "養盲父母，亦復將來供養於我。』佛告王曰：",
    "T24n1450_011:0158a02": "『我於一時遊行城邑，至微頻持聚落食。時著",
    "T24n1450_011:0158a03": "衣持鉢次第行乞，至陶師喜護家門已，徐徐",
    "T24n1450_011:0158a04": "打門。于時喜護陶師緣事他行，唯盲父母",
    "T24n1450_011:0158a05": "住於家內，聞打門聲來於門所，問言：「是何賢",
    "T24n1450_011:0158a06": "首？是何人者來打門耶？」佛言：「我迦攝波佛、應、",
    "T24n1450_011:0158a07": "正等覺，為食時故行乞至此。」彼即開門請我",
    "T24n1450_011:0158a08": "令入。既入其舍，彼盲者曰：「我有熟豆在盆器",
    "T24n1450_011:0158a09": "中，并有熟菜置於筐裏，我今不見。唯願世尊，",
    "T24n1450_011:0158a10": "恣意而取。」盲者又曰：「彼供養世尊施主，為他",
    "T24n1450_011:0158a11": "事暫出。」』爾時世尊告大王曰：『我當以作北俱",
    "T24n1450_011:0158a12": "盧洲法，而自手取食竟而出。陶師喜護後便",
    "T24n1450_011:0158a13": "至家，見其豆菜有人取處，問父母曰：「誰食此",
    "T24n1450_011:0158a14": "豆菜？」彼盲父母即如上事次第而說。喜護聞",
    "T24n1450_011:0158a15": "已甚大歡躍，而作是念：「我已得大利益，迦攝",
    "T24n1450_011:0158a16": "波佛入我舍內自恣取食。」由此歡喜心故，跏",
    "T24n1450_011:0158a17": "趺七日入定。從定起已，緣是定故，正念不散，",
    "T24n1450_011:0158a18": "滿十五日恒無間斷，於七日中，緣定力故，家",
    "T24n1450_011:0158a19": "內食器飲食恒滿，供給父母而不乏少。』",
    "T24n1450_011:0158a20": "「佛告王曰：『我於異時，住微頻持聚落安居三",
    "T24n1450_011:0158a21": "月，於其夏初時經苦雨，我所住處屋宇霖漏，",
    "T24n1450_011:0158a22": "喜護陶師有造作處廠屋，皆用新草而為覆",
    "T24n1450_011:0158a23": "苫。我於爾時告侍者苾芻曰：「汝等可共往喜",
    "T24n1450_011:0158a24": "護陶師有造作處，坼取彼廠苫屋新草將覆",
    "T24n1450_011:0158a25": "此屋。」彼苾芻等聞我語已，並依其教作所為",
    "T24n1450_011:0158a26": "事。于時喜護緣事他行，其喜護父母聞坼屋",
    "T24n1450_011:0158a27": "聲，便即問曰：「是何賢首？是何聖者？來坼喜護",
    "T24n1450_011:0158a28": "新覆草屋。」彼等報曰：「我是迦攝波應正等覺",
    "T24n1450_011:0158a29": "侍者苾芻，緣佛所居屋宇霖漏故，來取此所",
    "T24n1450_011:0158b01": "有新草，為迦攝波應正等覺，覆苫其屋。」陶師",
    "T24n1450_011:0158b02": "父母白聖者曰：「我兒不在，任聖者取。」諸苾芻",
    "T24n1450_011:0158b03": "等遂坼廠草苫我寺屋。喜護後還家，見其作",
    "T24n1450_011:0158b04": "廠坼却新草，便問父母：「誰來坼我作廠新草",
    "T24n1450_011:0158b05": "將去？」父母報曰：「汝出不久，我聞坼廠，便問",
    "T24n1450_011:0158b06": "言：『是何聖者？是何賢者？坼我新草廠屋。』彼即",
    "T24n1450_011:0158b07": "答言：『我等苾芻是迦攝波應正等覺侍者苾",
    "T24n1450_011:0158b08": "芻，緣佛所居屋宇霖漏故，來取此所有新草，",
    "T24n1450_011:0158b09": "為迦攝波應正等覺覆苫其屋。』便即答言：『我",
    "T24n1450_011:0158b10": "兒不在，任意取將。』」時喜護聞父母說已甚大",
    "T24n1450_011:0158b11": "歡喜，便作是念：「我已得大利益，迦攝波佛於",
    "T24n1450_011:0158b12": "我家內自恣無難。」心既知已歡喜踊躍，跏趺",
    "T24n1450_011:0158b13": "七日專念相續，無時暫捨，以天福力雖於七",
    "T24n1450_011:0158b14": "日。其被坼屋雖大霖雨，一渧不漏。』「佛告大",
    "T24n1450_011:0158b15": "王：『莫生異念，我今不受王請三月安居四事",
    "T24n1450_011:0158b16": "供養，猶如喜護新苫於廠。』時訖栗枳王白世",
    "T24n1450_011:0158b17": "尊言：『喜護今者獲大利益，迦攝波佛於喜護",
    "T24n1450_011:0158b18": "家受用無難。』時王隨喜，便說偈言：",
    "T24n1450_011:0158b19": "「『諸祭祀中火為上，　　圍陀之中神為上；",
    "T24n1450_011:0158b20": "　　世間所尊王為上，　　一切眾流海為上。",
    "T24n1450_011:0158b21": "　　諸星宿中月為上，　　諸耀之中日為上；",
    "T24n1450_011:0158b22": "　　上下四維及天等，　　供養世尊最為上。』",
    "T24n1450_011:0158b23": "「爾時世尊，為訖栗枳王說其妙法示教利喜",
    "T24n1450_011:0158b24": "已，便即而去。時訖栗枳王便以種種諸供養",
    "T24n1450_011:0158b25": "具隨送世尊出聚落已，頂禮雙足遶佛三匝",
    "T24n1450_011:0158b26": "却還本宮。命一使者，令送五百乘車各載粳",
    "T24n1450_011:0158b27": "米付與陶師：『當報喜護，此五百車所載粳米，",
    "T24n1450_011:0158b28": "當用供養汝盲父母及迦攝波如來。』是時使",
    "T24n1450_011:0158b29": "者既奉王教，將米付與即宣王命：『此五百車",
    "T24n1450_011:0158c01": "所載粳米，當用供養汝盲父母，并時時供養",
    "T24n1450_011:0158c02": "迦攝波佛。』時彼喜護見王米來，報使者曰：『王",
    "T24n1450_011:0158c03": "多事務，我不敢受。』」佛告諸苾芻：「勿生異念，摩",
    "T24n1450_011:0158c04": "納婆者即我身是。由我往昔謗迦攝波佛不",
    "T24n1450_011:0158c05": "得正覺名，要須苦行；彼不勤苦，如何能得正",
    "T24n1450_011:0158c06": "等覺耶？由惡謗故，今我報得六年受苦。汝",
    "T24n1450_011:0158c07": "等苾芻應知，業報必須自受，廣說如前，乃至",
    "T24n1450_011:0158c08": "如是汝等修學。」",
    "T24n1450_011:0158c09": "根本說一切有部毘奈耶破僧事卷第十一"
}