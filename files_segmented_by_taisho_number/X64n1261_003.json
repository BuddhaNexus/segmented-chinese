{
    "X64n1261_003:0341c12": "祖庭事苑卷第三",
    "X64n1261_003:0341c14": "睦庵　(善卿)　編正",
    "X64n1261_003:0341c15": "●雪竇祖英上",
    "X64n1261_003:0341c16": "陽春白雪古樂府曲名也。唐顯慶二年。太常上言。",
    "X64n1261_003:0341c17": "禮記．家語云。舜彈五絃之琴。歌南風之詩。是知琴",
    "X64n1261_003:0341c18": "操曲弄。皆合於歌。又張華博物志云。白雪。是大帝",
    "X64n1261_003:0341c19": "使素女鼓五十絃瑟曲名。又楚大夫宋玉。甞對楚",
    "X64n1261_003:0341c20": "襄王云。客有歌於郢中者。其始曰下俚巴人。國中",
    "X64n1261_003:0341c21": "屬而和者數千人。其為陽歌薤露。國中屬而和者",
    "X64n1261_003:0341c22": "數百人。其為陽春白雪。國中屬而和者數十人而",
    "X64n1261_003:0341c23": "已。引商刻羽。雜以流徵。國中屬而和者不過數人。",
    "X64n1261_003:0341c24": "是以唱彌高。其和彌寡也。是知白雪琴曲。本宜合",
    "X64n1261_003:0342a01": "歌。以其調高。人和遂寡。自宋玉之後。未有能和者。",
    "X64n1261_003:0342a02": "五年。呂才造琴歌白雪等曲。製歌辭。編入樂府。",
    "X64n1261_003:0342a03": "碧雲江文通擬休上人別怨云。西北秋風至。楚客",
    "X64n1261_003:0342a04": "心悠或。日暮碧雲合。佳人殊未來。露彩方泛艶。月",
    "X64n1261_003:0342a05": "華始裴回。寶書為君揜。瑤琴詎能開。相思巫山渚。",
    "X64n1261_003:0342a06": "悵望陽雲臺。膏爐絕沈燎。綺席生浮埃。桂水日千",
    "X64n1261_003:0342a07": "里。因之平生懷。",
    "X64n1261_003:0342a08": "清風丞民之詩云。吉甫作誦。穆如清風。鄭氏云。吉",
    "X64n1261_003:0342a09": "甫作此工歌之誦。其調和人之性。如清風之養萬",
    "X64n1261_003:0342a10": "物。",
    "X64n1261_003:0342a11": "大珪不琢禮器云。禮有以文為貴者。天子龍袞。諸",
    "X64n1261_003:0342a12": "侯黼。大夫黻。有以素為貴者。至敬無文。父黨無容。",
    "X64n1261_003:0342a13": "大珪不琢。大羮不和。大路素而越席。犧尊疏布。鼏",
    "X64n1261_003:0342a14": "禪杓。此以素為貴也。注。大圭三尺。杼上。終葵首。琢。",
    "X64n1261_003:0342a15": "為篆字之誤也。明堂路曰大路。殷路也。鼏或作幕。",
    "X64n1261_003:0342a16": "禪。木白理也。黼黻。音甫弗。大羮。上音泰。和。胡臥切。",
    "X64n1261_003:0342a17": "越。音活。犧。素何切。鼏。莫歷切。禪。音善。",
    "X64n1261_003:0342a18": "衡鑑衡以平萬物。鑑以照萬類。",
    "X64n1261_003:0342a19": "戾即計切。詩．傳云。來也。",
    "X64n1261_003:0342a20": "貽贈上與之切。賜也。",
    "X64n1261_003:0342a21": "總緝文政序總緝成二百二十首。今此本復增五",
    "X64n1261_003:0342a22": "十首。乃知雪竇平日著述散落甚多。卒難考紀。",
    "X64n1261_003:0342a23": "舍諸上始野切。論語曰。山川其舍諸。",
    "X64n1261_003:0342a24": "慤志當作確。堅也。苦角切。易。確乎其不可拔。又選",
    "X64n1261_003:0342b01": "云。稚志彌確。慤。謹也。非義。",
    "X64n1261_003:0342b02": "炎宋上于廉切。宋以火德王天下。故曰炎宋。本朝",
    "X64n1261_003:0342b03": "祖宗受禪。自宋而起。故稱宋也。",
    "X64n1261_003:0342b04": "孟陬將侯切。爾雅。月名。正月為陬。離騷云。攝提貞",
    "X64n1261_003:0342b05": "於孟陬。事義未詳。",
    "X64n1261_003:0342b06": "辟命辟。公侯也。謂赴公侯之命。爾雅。皇．王．后．辟．公．",
    "X64n1261_003:0342b07": "侯。君也。",
    "X64n1261_003:0342b08": "抑留於棘切。屈也。",
    "X64n1261_003:0342b09": "撫會肇云。若能捨己心於封內。尋玄機於事外。齊",
    "X64n1261_003:0342b10": "萬有於一虗。曉至虗之非無者。當言至人。終日應",
    "X64n1261_003:0342b11": "會。與物推移。乘運撫化。未始為有也。",
    "X64n1261_003:0342b12": "蕪辭上武扶切。荒蕪也。深蕪淺淨。詩病也。",
    "X64n1261_003:0342b13": "賮別徐刃切。財貨也。孟子。行者必以賮。",
    "X64n1261_003:0342b14": "奧域孫綽游天台賦云。天台山者。皆玄聖之所游",
    "X64n1261_003:0342b15": "化。靈仙之所窟宅。闕載於常曲者。以所立冥奧。其",
    "X64n1261_003:0342b16": "路幽迥。故雪竇引用以送僧。",
    "X64n1261_003:0342b17": "絕槩古代切。大也。賦云。涉海則有方丈．蓬萊。登陸",
    "X64n1261_003:0342b18": "則有四明．天台。",
    "X64n1261_003:0342b19": "烈作當作列。行列也。烈。炎也。非義。",
    "X64n1261_003:0342b20": "黛徒耐切。青黛也。",
    "X64n1261_003:0342b21": "彤霞上徒宗切。赤也。",
    "X64n1261_003:0342b22": "赤松子神仙傳云。黃初平。年十五時。在山中牧羊。",
    "X64n1261_003:0342b23": "有道士目而異之。輒將至金華山四十餘年。其兄",
    "X64n1261_003:0342b24": "初起。尋久之不已。遇一道士將見與弟語。兄問。羊",
    "X64n1261_003:0342c01": "何在。平曰。近在山之東。兄即往視之。一無所覩。平",
    "X64n1261_003:0342c02": "遂與偕至山所。平環視而叱之。於是白石皆變為",
    "X64n1261_003:0342c03": "羊而起。兄方嘆曰。弟得仙道。如此可學否。曰。唯好",
    "X64n1261_003:0342c04": "道。即得起。乃弃妻孥。服松苓五萬曰。遂得仙。平自",
    "X64n1261_003:0342c05": "號赤松子。",
    "X64n1261_003:0342c06": "白道猷神洲感通錄云。沙門帛道猷。承天台石梁",
    "X64n1261_003:0342c07": "終古無度者。乃慷慨曰。彼何人斯。獨無貞操。故使",
    "X64n1261_003:0342c08": "聖寺密爾對面千里。遂揭錫獨往。徑趣石梁。周瞰",
    "X64n1261_003:0342c09": "崖嶮。久之。方獲其山。石梁非一聖寺。亦多將欲直",
    "X64n1261_003:0342c10": "度。且虹梁亘谷。下望萬尋。上闊尺許。莓苔斜側。東",
    "X64n1261_003:0342c11": "邊似通。西礙大石。攀登路絕。猷乃別思異較。夜宿",
    "X64n1261_003:0342c12": "梁東。便聞寺西磬聲經唄唱薩。勇意相續。通夕不",
    "X64n1261_003:0342c13": "安。又聞聲曰。却後十年。當來此住。何須苦求。雖爾",
    "X64n1261_003:0342c14": "不息。辰夕惋恨。結草為庵。彌年禪觀。後試造梁。乃",
    "X64n1261_003:0342c15": "見橫石洞開。梁道平正。因即得度。遂見棟宇宏壯。",
    "X64n1261_003:0342c16": "圖塔環奇。神僧接敘。宛同素識。中食既訖。將陳住",
    "X64n1261_003:0342c17": "意。僧曰。却後十年。自當至此。何勞早住。相送度梁。",
    "X64n1261_003:0342c18": "橫石已塞。又梁僧傳云。猷居赤城山石室坐禪。有",
    "X64n1261_003:0342c19": "壯蛇競出。大十餘圍。循環往復舉頭向猷。經半日",
    "X64n1261_003:0342c20": "而去。後一日。神現形。詣猷曰。法師威德既重。來止",
    "X64n1261_003:0342c21": "此山。弟子推室以相奉。猷曰。貧道尋山。願得相值。",
    "X64n1261_003:0342c22": "何不共住。神曰。弟子無為。不可。何部屬未洽法化。",
    "X64n1261_003:0342c23": "卒難制禦。遠人往來。或相侵觸。人神道異。是以去",
    "X64n1261_003:0342c24": "爾。猷曰。本是何神。居之久。近欲移何處。曰。弟子。夏",
    "X64n1261_003:0343a01": "帝之子。居于此山二千餘年。寒石山是家舅所治。",
    "X64n1261_003:0343a02": "當往波住。尋還山陰廟。臨別手贈猷香三匳。於是",
    "X64n1261_003:0343a03": "凌雲鳴鞞吹角而去。猷甞有招道一高僧住雲門",
    "X64n1261_003:0343a04": "詩云。連峯數千里。修林帶平津。雲過迷山翳。風至",
    "X64n1261_003:0343a05": "梗荒榛。茅茨隱不見。雞鳴知有人。閑步踐其徑。處",
    "X64n1261_003:0343a06": "處見遺薪。始知百代下。故有上皇民。開此無事迹。",
    "X64n1261_003:0343a07": "以待無俗賓。長嘯自林際。歸此保天真。匳音廉。",
    "X64n1261_003:0343a08": "大輕上音泰。",
    "X64n1261_003:0343a09": "風虎雲龍易．傳云。同聲相應。同氣相求。水流濕。火",
    "X64n1261_003:0343a10": "就燥。雲從龍。風從虎。",
    "X64n1261_003:0343a11": "飇甫遇切。風也。",
    "X64n1261_003:0343a12": "[颱台+弗]分勿切。風疾也。",
    "X64n1261_003:0343a13": "玲瓏上郎丁切。下盧紅切。風聲也。",
    "X64n1261_003:0343a14": "非閒居莧切。隔也。",
    "X64n1261_003:0343a15": "副全提副當作赴。趨也。副。貳也。非義。",
    "X64n1261_003:0343a16": "裴相國唐裴休。字公美。河內濟源人。志操堅正。童",
    "X64n1261_003:0343a17": "齓時。兄弟同學於濟源別墅。休經年不出門。晝講",
    "X64n1261_003:0343a18": "經籍。夜課詩賦。虞人有以鹿贄兄儔者。儔與弟俅",
    "X64n1261_003:0343a19": "炰之。召休食。休曰。我等窮生。菜食不充。今日食肉。",
    "X64n1261_003:0343a20": "翌日何繼。無宣改饌。獨不食。長慶中登第。又應賢",
    "X64n1261_003:0343a21": "良方正升甲科。歷官在相位五年。咸通初。遷吏部",
    "X64n1261_003:0343a22": "尚書．太子少師。卒。休性寬慧。為官不尚激察。而民",
    "X64n1261_003:0343a23": "吏畏服。善為文。長於書翰。自成筆法。家世奉佛。休",
    "X64n1261_003:0343a24": "尤深於釋典。太原鳳翔近名山。多僧寺。視事之隙。",
    "X64n1261_003:0343b01": "遊踐山林。與義海僧講求佛理。中年後。不食葷血。",
    "X64n1261_003:0343b02": "常齋戒。屏嗜欲。香爐．貝典不離齋中。詠歌贊唄以",
    "X64n1261_003:0343b03": "為法樂。時人重其高潔。而鄙其太過。多以辭語嘲",
    "X64n1261_003:0343b04": "之。休不以為忤。鎮洪州日。慕高安黃蘗山希運禪",
    "X64n1261_003:0343b05": "師之道。乃迎入府中。居開元寺演法。休一日述所",
    "X64n1261_003:0343b06": "解一編呈師。師接置於座。略不披閱。良久。云。會麼。",
    "X64n1261_003:0343b07": "休云。末測。師云。若便與麼會得。猶較些子。若也形",
    "X64n1261_003:0343b08": "於紙墨。何有吾宗。休乃贈詩一章云。自從大士傳",
    "X64n1261_003:0343b09": "心印。額有圓珠七尺身。挂錫十年棲蜀水。浮杯今",
    "X64n1261_003:0343b10": "日度漳濵。一千龍象隨高步。萬里香花結勝因。擬",
    "X64n1261_003:0343b11": "欲事師為弟子。不知將法付何人。○蜀水。在今筠",
    "X64n1261_003:0343b12": "州米山縣北三里。桉晉書．地理志云。蜀水源出縣",
    "X64n1261_003:0343b13": "內小界山。東流五百九十里。入南昌縣漳水合。耆",
    "X64n1261_003:0343b14": "老傳云。仙人許遜為旌陽縣令。有奇術。晉末。人皆",
    "X64n1261_003:0343b15": "疾癘。多往蜀詣遜請救。與水投之上流。疾者飲之。",
    "X64n1261_003:0343b16": "無不愈也。邑人敬其神異。故以蜀水為名。元豐間。",
    "X64n1261_003:0343b17": "高麗僧統義天。以華嚴大教慕學於錢塘淨源法",
    "X64n1261_003:0343b18": "師。躬朝　上國。當世宗匠悉皆參禮。至如大覺．圓",
    "X64n1261_003:0343b19": "照諸禪師。皆有問答摹印別行。然泥在文字之學。",
    "X64n1261_003:0343b20": "知解之外。詰無所得。甞問佛印元禪師曰。裴休愛",
    "X64n1261_003:0343b21": "黃蘗。重圭峰。優劣如何。元曰。在黃蘗為優。天曰。何",
    "X64n1261_003:0343b22": "以知之。元曰。甞讀裴休所作圭峯塔銘序云。休與",
    "X64n1261_003:0343b23": "師。於法為昆仲。於義為朋友。又甞覧傳燈錄．裴公",
    "X64n1261_003:0343b24": "贈黃蘗詩云。擬欲事師為弟子。不知將法付何人。",
    "X64n1261_003:0343c01": "其愛重優劣可知矣。人皆以為名對。",
    "X64n1261_003:0343c02": "式芳塵式。法也。芳塵。猶清塵也。",
    "X64n1261_003:0343c03": "斷際筠州黃蘗希運禪師也。生閩方。幼從本州黃",
    "X64n1261_003:0343c04": "蘗山出家。後嗣百丈之道。裴相國事以師禮。以師",
    "X64n1261_003:0343c05": "酷愛舊山。常名師為黃蘗。唐大中年。終於本山。敕",
    "X64n1261_003:0343c06": "諡斷際禪師。",
    "X64n1261_003:0343c07": "李相國唐李翱。字習之。幼勤於儒。博學好古。為文",
    "X64n1261_003:0343c08": "尚氣質。正元十四年。登進士第。授校書郎。三遷至",
    "X64n1261_003:0343c09": "京兆府。司錄參軍。元和初。轉國子博士。史館修撰。",
    "X64n1261_003:0343c10": "尋權知職方員外郎。十五年六月。授考功員外郎。",
    "X64n1261_003:0343c11": "並兼史職。七月初。出為朗州刺史。大和初。入朝為",
    "X64n1261_003:0343c12": "諫議大夫。尋以本官知制誥。三月二日拜中書舍",
    "X64n1261_003:0343c13": "人。以繆舉栢耆。坐是左授少府少監。俄出為鄭州",
    "X64n1261_003:0343c14": "刺史。五年。出為桂州刺史．御史中丞。充桂管防禦",
    "X64n1261_003:0343c15": "使。七年。改授潭州刺史．湖南觀察使。八年。徵為刑",
    "X64n1261_003:0343c16": "部侍郎。九年。轉戶部侍郎。七月。檢校戶部尚書．襄",
    "X64n1261_003:0343c17": "州刺史。充山南東道節度使。會昌中卒。諡曰文翱。",
    "X64n1261_003:0343c18": "不甞執國政。或謂相國者。誤矣。為朗州刺史時。聞",
    "X64n1261_003:0343c19": "藥山惟儼禪師玄化。屢請不起。乃躬入山謁之。會",
    "X64n1261_003:0343c20": "師看經。殊不顧揖。侍者云。太守在此。翱性褊急。乃",
    "X64n1261_003:0343c21": "曰。見面不如聞名。師呼。太守。翱應[妳女+口]。師曰。何得貴",
    "X64n1261_003:0343c22": "耳賤目。翱拱手謝之。曰。如何是道。師以手指上下。",
    "X64n1261_003:0343c23": "曰。會麼。翱曰。不會。師曰。雲在青天水在缾。翱乃忻",
    "X64n1261_003:0343c24": "愜作禮。述偈云。鍊得身形似鶴形。千株松下兩函",
    "X64n1261_003:0344a01": "經。我來問道無餘事。雲在青霄水在缾。翱與韓愈．",
    "X64n1261_003:0344a02": "柳宗元．劉禹錫為文會之交。自相述古言。法六籍。",
    "X64n1261_003:0344a03": "為文黜浮華。尚理致。言為文者。韓．柳．劉焉。韓愈常",
    "X64n1261_003:0344a04": "論。仲尼既沒。諸子異端所。荀．孟復之。楊．墨之流洗",
    "X64n1261_003:0344a05": "然遺落。殆周．隋之世。王道弗興。故文中子有作。應",
    "X64n1261_003:0344a06": "在乎諸子左右。唐興。房．魏既亡。失道尚華。至有武",
    "X64n1261_003:0344a07": "后之弊．安史之殘。吾約二三子。同致君復堯舜之",
    "X64n1261_003:0344a08": "道。不可放清言而廢儒。縱梵書而猾夏。敢有邪心",
    "X64n1261_003:0344a09": "歸釋氏者。有渝此盟。無享人爵。無永天年。先聖神",
    "X64n1261_003:0344a10": "明是糺是殛。無何。翱邂逅於儼禪師。頓了本心。末",
    "X64n1261_003:0344a11": "由戶部尚書．襄州刺史。充山南東道節度使。復遇",
    "X64n1261_003:0344a12": "紫玉禪翁。且增明道趣。著復性書上下二篇。大抵",
    "X64n1261_003:0344a13": "謂本性明白。為六情玷汙。迷而不返。今牽復之。猶",
    "X64n1261_003:0344a14": "地雷之復見天心矣。即內教之返本還源也。其書",
    "X64n1261_003:0344a15": "露而且隱。蓋而又彰。其文則象繫中庸。隱而不隱。",
    "X64n1261_003:0344a16": "釋教其理。則從真捨妄。彰顯自心。弗事言陳。唯萌",
    "X64n1261_003:0344a17": "意許也。韓．劉覧之。嘆曰。吾道萎遲。翱且逃矣。見宋",
    "X64n1261_003:0344a18": "僧傳。",
    "X64n1261_003:0344a19": "列星史記．天官書曰。太微宮。五帝坐。後聚二十五",
    "X64n1261_003:0344a20": "星。蔚然。曰郎位。漢明帝時。館陶公主為子求郎。帝",
    "X64n1261_003:0344a21": "不許。賜錢一千萬。曰。天郎官上應列星。出宰百里。",
    "X64n1261_003:0344a22": "非其人。民受其殃。",
    "X64n1261_003:0344a23": "藥嶠渠廟切。山銳而高也。",
    "X64n1261_003:0344a24": "緬彌遠切。遠也。",
    "X64n1261_003:0344b01": "台輔春秋曰。三公上應三台星。故曰台輔。",
    "X64n1261_003:0344b02": "藩維上甫煩切。籬也。周禮。九州之外曰藩國。",
    "X64n1261_003:0344b03": "仙都處之山名。世傳黃帝升遐之處。",
    "X64n1261_003:0344b04": "太守漢景帝改郡守為太守。",
    "X64n1261_003:0344b05": "褰帷東漢賈琮。字孟堅。東郡聊城人也。舊交阯土",
    "X64n1261_003:0344b06": "多珍產。前後刺史率多無清行。故吏民怨叛。中元",
    "X64n1261_003:0344b07": "元年。交阯屯兵反。執刺史及合浦太守。有司舉琮",
    "X64n1261_003:0344b08": "為交阯刺史。琮到部。訊其反狀。咸言賦斂過重。百",
    "X64n1261_003:0344b09": "姓莫不空單。京師遙遠。告冤無所。民不聊生自活。",
    "X64n1261_003:0344b10": "故聚為盜賊。琮即移書告示。各使安其資業。誅斬",
    "X64n1261_003:0344b11": "渠師。百姓以安。巷路為之歌曰。賈父來晚。使我先",
    "X64n1261_003:0344b12": "反。今見清平。吏不敢飯。復徵拜為冀州刺史。舊典。",
    "X64n1261_003:0344b13": "傳車驂駕。垂赤帷裳。迎於州界。及琮之部。升車言",
    "X64n1261_003:0344b14": "曰。刺史當遠視廣聽。紏察美惡。何有反垂帷裳以",
    "X64n1261_003:0344b15": "自揜塞乎。乃命御者褰之。百城聞風。自然竦震。",
    "X64n1261_003:0344b16": "化條漢書刺史六條分化。顏師古云。漢官典職儀",
    "X64n1261_003:0344b17": "云。刺史班宣。周行郡國。省察治狀。黜陟能否。斷治",
    "X64n1261_003:0344b18": "冤獄。以六條問事。非條所問。即不省。一．強宗豪右",
    "X64n1261_003:0344b19": "田宅踰制。以強陵弱。以眾暴寡。二．二千石不奉詔",
    "X64n1261_003:0344b20": "書遵承典制。背公向私。旁詔守利。侵漁百姓。聚斂",
    "X64n1261_003:0344b21": "為姧。三．二千石不卹疑獄。風勵殺人。怒則任刑。喜",
    "X64n1261_003:0344b22": "則淫賞。煩擾刻暴。剝截黎元。為百姓所疾。山崩瓦",
    "X64n1261_003:0344b23": "裂。祅祥訛言。四．二千石選署不平。苟阿所愛。蔽賢",
    "X64n1261_003:0344b24": "竉頑。五．二千石子弟恃怙榮勢。請託所監。六．二千",
    "X64n1261_003:0344c01": "石違公下比。阿附豪強。通行貨賂。割損正令。",
    "X64n1261_003:0344c02": "經緯下于貴切。文能經天。武能緯地。有武無文。無",
    "X64n1261_003:0344c03": "以懷遠。有文無武。無以禦亂。",
    "X64n1261_003:0344c04": "牋函以色加紙曰牋。",
    "X64n1261_003:0344c05": "開士應法師云。梵語菩薩。此言開士。謂以法開導",
    "X64n1261_003:0344c06": "之士。前秦符堅賜沙門有德解者。名曰開士。",
    "X64n1261_003:0344c07": "恢苦回切。大也。張也。",
    "X64n1261_003:0344c08": "覿徒的切。見也。",
    "X64n1261_003:0344c09": "夜光史記。隋侯祝元暢。因之齊。道上見一蛇將死。",
    "X64n1261_003:0344c10": "遂以水洒。摩傅之神藥而去。忽一夜。中庭皎然有",
    "X64n1261_003:0344c11": "光。意謂有賊。遂案劒視之。廼見一蛇銜珠在地而",
    "X64n1261_003:0344c12": "往。故知前蛇之感報也。以珠光能照夜。故曰夜光。",
    "X64n1261_003:0344c13": "焦桐東漢蔡邕。字伯喈。陳留人也。避地吳會。吳人",
    "X64n1261_003:0344c14": "有燒桐而爨者。邕聞火烈之聲。知其良木。因請而",
    "X64n1261_003:0344c15": "裁為琴。果有美音。而其尾猶焦。時人名曰焦尾琴",
    "X64n1261_003:0344c16": "焉。又在陳留。日聞鄰人彈琴於屏。邕潛聽之。謂鄰",
    "X64n1261_003:0344c17": "人曰。公彈琴何為有殺心。鄰人曰。向吾鼓絃。見螳",
    "X64n1261_003:0344c18": "蜋方鳴。蟬相去而未飛。螳蜋為之一前一却。吾心",
    "X64n1261_003:0344c19": "聳然。惟恐螳蜋之失也。此豈為殺心而形於聲者",
    "X64n1261_003:0344c20": "乎。邕然之。其妙聽若此。",
    "X64n1261_003:0344c21": "排步皆切。推也。",
    "X64n1261_003:0344c22": "罔象當作象罔。黃帝遊於赤水之北。登乎昆崙之",
    "X64n1261_003:0344c23": "丘而望。還歸。遺其玄珠。使智索之而不得。使離朱",
    "X64n1261_003:0344c24": "索之而不得。使喫詬索之而不得。乃使象罔。象罔",
    "X64n1261_003:0345a01": "得之。見莊子。喫。口懈切。詬。口豆切。",
    "X64n1261_003:0345a02": "塞請上蘇則切。",
    "X64n1261_003:0345a03": "四河一．殑伽。二．尼連。三．信度。四．私阿。此四天四大",
    "X64n1261_003:0345a04": "河。",
    "X64n1261_003:0345a05": "枯枿下五割切。伐木餘也。",
    "X64n1261_003:0345a06": "蹤橫上當作縱。",
    "X64n1261_003:0345a07": "黃頭梵云迦毗羅。此言黃頭。以佛生迦毗羅國。就",
    "X64n1261_003:0345a08": "生處而稱佛為黃頭大士也。",
    "X64n1261_003:0345a09": "碧眼初祖達磨大師眼有紺青之色。故稱祖曰碧",
    "X64n1261_003:0345a10": "眼。",
    "X64n1261_003:0345a11": "離微寶藏論。其出微。其入離。知入離。外塵無所依。",
    "X64n1261_003:0345a12": "知出微。內心無所為。內心無所為。諸見不能移。外",
    "X64n1261_003:0345a13": "塵無所依。萬有不能覊。又離者。體不與物合。亦不",
    "X64n1261_003:0345a14": "與物離。五色不能汙。五音不能亂。徵者。體妙無形。",
    "X64n1261_003:0345a15": "無色無相。應用萬端。而不見容。離．微二字。道之妙",
    "X64n1261_003:0345a16": "也。",
    "X64n1261_003:0345a17": "闌落干切。晚也。",
    "X64n1261_003:0345a18": "少林少林寺。乃魏沙門跋陀製。菩提達磨梁大通",
    "X64n1261_003:0345a19": "元年泛舶至此土。會武帝。問答不契。遂之魏之洛",
    "X64n1261_003:0345a20": "陽。止于嵩山少林寺。面壁而坐。終日默然。如是九",
    "X64n1261_003:0345a21": "年。得二祖可。以傳其法。舊作普通八年。誤矣。",
    "X64n1261_003:0345a22": "花未當作花木。",
    "X64n1261_003:0345a23": "庾嶺六祖盧行者自密授衣法。是夜潛遁。有道明",
    "X64n1261_003:0345a24": "者。與數十人躡迹而追。至大庾嶺。明最先見。祖乃",
    "X64n1261_003:0345b01": "置衣鉢於盤石。曰。此衣表信。可力爭耶。任君將去。",
    "X64n1261_003:0345b02": "明舉之。如山不動。",
    "X64n1261_003:0345b03": "仲尼伯雪溫伯雪。南國賢人也。適齊。舍魯。仲尼見",
    "X64n1261_003:0345b04": "之而不言。子路曰。夫子欲見溫伯雪子久之。今見",
    "X64n1261_003:0345b05": "不言。何也。仲尼曰。若夫人者。目擊而道存矣。亦不",
    "X64n1261_003:0345b06": "可以容聲矣。見莊子。",
    "X64n1261_003:0345b07": "傾蓋傾蓋。非溫伯雪。乃程子也。家語。孔子之郯。逢",
    "X64n1261_003:0345b08": "程子於塗。傾蓋而語終日。甚相親。顧謂子路。取束",
    "X64n1261_003:0345b09": "帛以贈先生。子路屑然對曰。由聞士不中間見。女",
    "X64n1261_003:0345b10": "嫁無媒居。子不以交禮也。有間。又顧謂子路。子路",
    "X64n1261_003:0345b11": "又對如初。孔子曰。由。詩不云乎。有美一人。清陽宛",
    "X64n1261_003:0345b12": "兮。邂逅相遇。適我願兮。今程子。天下賢士也。於斯",
    "X64n1261_003:0345b13": "不贈。則終身不能見也。傾蓋。駐車也。傾。仄也。郯。音",
    "X64n1261_003:0345b14": "談。",
    "X64n1261_003:0345b15": "鱗鳳瑞應圖云。麟．鳳．龜．龍。國之四瑞。麟。仁獸也。四",
    "X64n1261_003:0345b16": "靈之首。鳳。王者之嘉祥。為鳥之長。龜。水族之靈。介",
    "X64n1261_003:0345b17": "蟲之長。龍。鱗蟲之長。亦謂之四靈。又云。麟有五彩。",
    "X64n1261_003:0345b18": "腹下黃。高一丈二尺。",
    "X64n1261_003:0345b19": "巢許逸士傳。許由。字仲武。頴川陽城人。隱於箕山。",
    "X64n1261_003:0345b20": "師於齧缺。依山而食。就河而飲。堯知其賢。讓以帝",
    "X64n1261_003:0345b21": "位。由聞之。乃臨河洗耳。有巢父者。飲犢。牽而避之",
    "X64n1261_003:0345b22": "曰。惡吾水也。後卒。堯封其墓曰箕公。",
    "X64n1261_003:0345b23": "蟾印上時廉切。月光也。",
    "X64n1261_003:0345b24": "高蹈徒到切。踐履也。",
    "X64n1261_003:0345c01": "不知為貴肇云。如曰不知。則公貴矣。",
    "X64n1261_003:0345c02": "鷲峯西域記云。梵語姞栗陀羅矩吒山。此云鷲峰。",
    "X64n1261_003:0345c03": "即釋尊說法華之地。出王舍城最為高顯故。表出",
    "X64n1261_003:0345c04": "過二乘。以多栖鷲鳥。因以名焉。又云。山形似鷲頭。",
    "X64n1261_003:0345c05": "亦名鷲頭峯。",
    "X64n1261_003:0345c06": "壞衲壞衲。指迦葉也。迦葉頭陀第一。著壞衲衣。十",
    "X64n1261_003:0345c07": "誦云。衲衣有十利。一．在麤衣數。二．少所求索。三．隨",
    "X64n1261_003:0345c08": "意可坐。四．隨意可臥。五．浣濯易。六．少蟲壞。七易染。",
    "X64n1261_003:0345c09": "八．難壞。九．更不須餘衣。十．不失求道。",
    "X64n1261_003:0345c10": "熊嶺即達磨塔所也。塔記云。大師化緣已畢。傳法",
    "X64n1261_003:0345c11": "得人。乃端居而逝。即大同二年十二月五日也。葬",
    "X64n1261_003:0345c12": "於熊耳山。起塔定林寺。顏師古云。熊耳山在順陽",
    "X64n1261_003:0345c13": "北。益陽縣東。其山兩峯狀若熊耳。因以名焉。與少",
    "X64n1261_003:0345c14": "林相去三百餘里。據此。非二祖立雪之處。蓋指事",
    "X64n1261_003:0345c15": "之誤也。",
    "X64n1261_003:0345c16": "索索昔各切。懼貌。又散也。",
    "X64n1261_003:0345c17": "菀轉當作宛轉。",
    "X64n1261_003:0345c18": "平闐上房連切。下音田。平闐。盛貌。",
    "X64n1261_003:0345c19": "弁當作辨。別也。弁。皮變切。周冠名。非義。下倣此。",
    "X64n1261_003:0345c20": "虎兕下徐妹切。青色一角似牛。重千斤。",
    "X64n1261_003:0345c21": "石窻四明記云。山之上有自然石窻。四面透明。故",
    "X64n1261_003:0345c22": "曰四明。",
    "X64n1261_003:0345c23": "掣斷金鏁禪月覧李白集詩。常思李太白。仙[竺二+妻]驅",
    "X64n1261_003:0345c24": "造化。玄宗致之七寶牀。虎殿龍樓無不可。一朝力",
    "X64n1261_003:0346a01": "士脫靴後。玉上青蠅生一箇。紫皇案前五色麟。忽",
    "X64n1261_003:0346a02": "然掣斷黃金鏁。五湖太浪如銀山。滿船載酒搥鼓",
    "X64n1261_003:0346a03": "過。賀老成異物。顛狂誰敢和。寧知江邊墳。不是猶",
    "X64n1261_003:0346a04": "醉臥。",
    "X64n1261_003:0346a05": "輕舍書冶切。",
    "X64n1261_003:0346a06": "七星七星。劒飾也。西京雜記云。高祖斬白蛇劒。劒",
    "X64n1261_003:0346a07": "上有七星珠．九華玉以為飾。雜廁五色瑠璃為匣。",
    "X64n1261_003:0346a08": "劒在室中。光影猶照於外。與挺劒不殊。十二年一",
    "X64n1261_003:0346a09": "加磨鎣。刃上常若霜雪。開匣拔鞘。輒有風氣。光彩",
    "X64n1261_003:0346a10": "射人。",
    "X64n1261_003:0346a11": "把欲贈行人。當作欲把贈行人。",
    "X64n1261_003:0346a12": "卞和楚人卞和獻玉於楚厲王。王曰。石也。遣使刖",
    "X64n1261_003:0346a13": "一足。及武王即位。和又獻之武。武王復怒。又刖一",
    "X64n1261_003:0346a14": "足。至楚文王立。和抱璞哭於荊山之下。文王召而",
    "X64n1261_003:0346a15": "謂曰。刖足者。何怨乎。曰。不怨刖足。而怨真玉以為",
    "X64n1261_003:0346a16": "凡石。忠事以為慢事。是以哭之。文王乃使工剖石。",
    "X64n1261_003:0346a17": "乃真玉也。文王嘆曰。哀哉。二先君易刖人足。而難",
    "X64n1261_003:0346a18": "於剖石。令和果是璧。乃國寶也。見韓子。",
    "X64n1261_003:0346a19": "輕觸不輕觸第三板一行脫三字。",
    "X64n1261_003:0346a20": "靡毋彼切。無也。",
    "X64n1261_003:0346a21": "慷慨上苦郎切。下苦愛切。竭誠也。",
    "X64n1261_003:0346a22": "曲木據位韶陽雲門大師云。諸方老禿奴。曲木禪",
    "X64n1261_003:0346a23": "牀上坐。求名求利。問佛答佛。問祖答祖。痾屎送尿",
    "X64n1261_003:0346a24": "也。三家村裏老婆傳口令相似。識甚麼好惡。總似",
    "X64n1261_003:0346b01": "者般底。水也難消。利刀斬却百千萬億箇有甚麼",
    "X64n1261_003:0346b02": "過。",
    "X64n1261_003:0346b03": "楚甸堂練切。郊甸也。",
    "X64n1261_003:0346b04": "纍纍力追切。說文。綴得理也。一曰蔓也。又網落也。",
    "X64n1261_003:0346b05": "尺釐理之切。十毫曰釐。",
    "X64n1261_003:0346b06": "規矩圜曰規。方曰矩。",
    "X64n1261_003:0346b07": "周行瑞應經云。菩薩示生。即行七步。一手指天。一",
    "X64n1261_003:0346b08": "手指地。天上天下。唯我獨尊。",
    "X64n1261_003:0346b09": "宏綱古郎切。網之大繩也。",
    "X64n1261_003:0346b10": "郜音告。",
    "X64n1261_003:0346b11": "春雨春雨如膏。百糓仰之。",
    "X64n1261_003:0346b12": "春雲易通封驗曰。立春。青陽雲出。房如積水。春分。",
    "X64n1261_003:0346b13": "正陽雲出。張如白鶴。",
    "X64n1261_003:0346b14": "枯荄古哀切。草根也。",
    "X64n1261_003:0346b15": "離離當从草。作籬。輕細貌。",
    "X64n1261_003:0346b16": "維風維。辭助也。",
    "X64n1261_003:0346b17": "幽石公羊傳曰。雲觸石而生。膚寸而合。不崇朝而",
    "X64n1261_003:0346b18": "徧天下者。太山之雲也。",
    "X64n1261_003:0346b19": "一花達磨謂可祖曰。內傳法印。以契證心。外付袈",
    "X64n1261_003:0346b20": "裟。以定宗旨。後代澆薄疑慮競生。但出此衣并吾",
    "X64n1261_003:0346b21": "法偈。用以表明。聽吾偈曰。吾本來茲土。傳法救迷",
    "X64n1261_003:0346b22": "情。一花開五葉。結果自然成。",
    "X64n1261_003:0346b23": "獨運孤明第三板十三行脫運字。",
    "X64n1261_003:0346b24": "歷魏遊梁見少林。",
    "X64n1261_003:0346c01": "矚之欲切。視也。",
    "X64n1261_003:0346c02": "覉居宜切。絆也。",
    "X64n1261_003:0346c03": "態他代切。姿態美貌也。",
    "X64n1261_003:0346c04": "垂天雲垂於天。莊生取以比鵬翼。",
    "X64n1261_003:0346c05": "噫於其切。恨聲。",
    "X64n1261_003:0346c06": "悠悠夷周切。遠也。",
    "X64n1261_003:0346c07": "菡萏上戶感切。下徒感切。蓮花欲舒貌。",
    "X64n1261_003:0346c08": "萬卉許貴切。草之總名也。",
    "X64n1261_003:0346c09": "蹙子六切。迫也。",
    "X64n1261_003:0346c10": "皺側救切。",
    "X64n1261_003:0346c11": "讎敵當作酬敵。謂遠赴酬問。敵應群機。讎。冤也。非",
    "X64n1261_003:0346c12": "義。",
    "X64n1261_003:0346c13": "寒山老天台寒山子。本無氏族。始豐縣西七十里。",
    "X64n1261_003:0346c14": "有寒．闇二巖。子甞居寒巖中。故以名焉。容貌枯倅。",
    "X64n1261_003:0346c15": "布擩零落。以樺皮為冠。曳大木屐。時來國清寺。就",
    "X64n1261_003:0346c16": "拾得取菜滓食之。或廊下徐行。或時叫噪。寺僧以",
    "X64n1261_003:0346c17": "杖逐之。飜身撫掌大笑。雖出言如狂。而有意趣。",
    "X64n1261_003:0346c18": "白雲抱幽石寒山子詩云。重巖我卜居。鳥道絕人",
    "X64n1261_003:0346c19": "迹。庭際何所有。白雲抱幽石。住茲不記年。屢見春",
    "X64n1261_003:0346c20": "冬易。寄語鍾鼎家。虗名定無益。",
    "X64n1261_003:0346c21": "蘭芷左思齊都賦曰。其草則有杜若．蘅菊．石蘭．芷",
    "X64n1261_003:0346c22": "葸．蘭芷。古人所以比君子。家語曰。芝蘭生於深林。",
    "X64n1261_003:0346c23": "不以無人而不芳。",
    "X64n1261_003:0346c24": "空生梵云須菩提。又云蘇補底迦。此有三義飜譯。",
    "X64n1261_003:0347a01": "一曰空生。謂初生之時。家室盡空。以表解空之相。",
    "X64n1261_003:0347a02": "二曰善現。謂生時種種善瑞顯現。三曰善吉。謂生",
    "X64n1261_003:0347a03": "已。相師占之云。此子唯善唯吉。西域記云。本東方",
    "X64n1261_003:0347a04": "青龍陀佛。影化釋迦會下。今為禪者之通稱。謂參",
    "X64n1261_003:0347a05": "玄解空之士也。",
    "X64n1261_003:0347a06": "嶺南黃梅密付老盧衣盂。奔馳為嶺南之歸。",
    "X64n1261_003:0347a07": "鄙彼論語或問子西曰。孔子曰。彼哉。彼哉。說者曰。",
    "X64n1261_003:0347a08": "言無足稱也。",
    "X64n1261_003:0347a09": "伊予猶是我也。",
    "X64n1261_003:0347a10": "古人有言貫休擬君子有所思。我愛尹吉甫。思賢",
    "X64n1261_003:0347a11": "作商頌。我愛楊子雲。理亂皆如鳳。振衣中夜起。露",
    "X64n1261_003:0347a12": "華香旖旎。撲辟驪龍明月珠。敲出鳳凰五色髓。陋",
    "X64n1261_003:0347a13": "巷蕭蕭析析。緬想斯人勝珪璧。寂寞于載不相逢。",
    "X64n1261_003:0347a14": "無限浮生盡虗擲。君不見沈約道。佳人不在斯。春",
    "X64n1261_003:0347a15": "光為誰惜。",
    "X64n1261_003:0347a16": "驪龍郎奚切。黑色龍也。",
    "X64n1261_003:0347a17": "頻彈指雲巖晟。初參百丈海。侍左右二十年。不悟",
    "X64n1261_003:0347a18": "玄旨。彈指掁然下山。後謁藥山。方乃契悟。",
    "X64n1261_003:0347a19": "八紘淮南子云。天有九部八紀。地有九州八桂。九",
    "X64n1261_003:0347a20": "州之外有八埏。埏之外有八紘。東北方紘曰荒土。",
    "X64n1261_003:0347a21": "東方之紘曰桑野。東南方之紘曰眾安。南方之紘",
    "X64n1261_003:0347a22": "曰反戶。西南方之紘曰火土。西方之紘曰沃野。西",
    "X64n1261_003:0347a23": "北方之紘曰沙所。北方之紘曰委羽。故曰四方四",
    "X64n1261_003:0347a24": "角謂之八紘。八紘之外有八極。又九夷．八狄．七戎．",
    "X64n1261_003:0347b01": "六蠻。謂之四海。",
    "X64n1261_003:0347b02": "寥沈下呼決切。寥。沈空貌。",
    "X64n1261_003:0347b03": "藹藹於蓋切。盛貌。",
    "X64n1261_003:0347b04": "天驥几利切。天馬也。詳見頌古。",
    "X64n1261_003:0347b05": "驟鉏祐切。馬疾步也。",
    "X64n1261_003:0347b06": "大鵬步登切。北冥有魚。其名曰鯤。鯤之大。不知其",
    "X64n1261_003:0347b07": "幾千里也。化而為鳥。其名為鵬。鵬之背。不知其幾",
    "X64n1261_003:0347b08": "千里也。怒而飛。其翼若垂天之雲。見莊子。",
    "X64n1261_003:0347b09": "湛盧吳王劒名也。筆談云。古劒名湛盧者。謂其湛",
    "X64n1261_003:0347b10": "湛然黑色也。",
    "X64n1261_003:0347b11": "射斗牛晉書。雷煥善天文。張華因望斗牛間常有",
    "X64n1261_003:0347b12": "異氣。乃邀煥夜登樓仰視。煥曰。僕察之久矣。乃寶",
    "X64n1261_003:0347b13": "劒之精上於天。在豫章酆城縣界。華乃薦煥為酆",
    "X64n1261_003:0347b14": "城令。煥至。修獄。掘基得石匣。有雙劒。光甚艶發。使",
    "X64n1261_003:0347b15": "送一與張公。一留自佩。華後被誅。劒遂失。煥卒。子",
    "X64n1261_003:0347b16": "為州從事。佩父劒之延平。於腰間忽躍墮水。使人",
    "X64n1261_003:0347b17": "投之。但見兩龍長數丈。燔瑩有文章。投者懼而返。",
    "X64n1261_003:0347b18": "點額水經云。鱣鮪出鞏穴。三月則上度龍門。得度",
    "X64n1261_003:0347b19": "為龍矣。否則點額而還。鱣。張連切。鮪。羽軌切。二魚",
    "X64n1261_003:0347b20": "名。",
    "X64n1261_003:0347b21": "雲蘿女蘿也。博物志云。寄草木生。根不著地。而條",
    "X64n1261_003:0347b22": "葉藹然如植。即菟絲也。",
    "X64n1261_003:0347b23": "洲渚上音州。爾雅曰。水中可止曰洲。下章與切。釋",
    "X64n1261_003:0347b24": "名曰。遮也。能遮水使旁流也。大般若云。善現白佛。",
    "X64n1261_003:0347c01": "云何菩薩為與世間作洲渚故。發趣無上正等菩",
    "X64n1261_003:0347c02": "提。佛言。譬如巨海。大小河中高顯可居。周回水斷。",
    "X64n1261_003:0347c03": "說名洲渚。如是善現。色前後際斷。乃至諸佛正等",
    "X64n1261_003:0347c04": "菩提前後際斷。由此前後際斷。一切法斷。此一切",
    "X64n1261_003:0347c05": "法前後際斷即是寂滅。即是微妙。即是如實。謂空",
    "X64n1261_003:0347c06": "無所得。色斷愛盡。無餘離染。永滅涅盤。菩薩欲為",
    "X64n1261_003:0347c07": "有情開示寂滅微妙之法。是為世間作洲渚故。發",
    "X64n1261_003:0347c08": "趣菩提。",
    "X64n1261_003:0347c09": "園林華嚴。普賢菩薩答普慧言。佛子。菩薩有十種",
    "X64n1261_003:0347c10": "園林。所謂生死是菩薩園林。無厭捨故。教化眾生",
    "X64n1261_003:0347c11": "是菩薩園林。不疲倦故。",
    "X64n1261_003:0347c12": "憚徒案切。懼也。難也。",
    "X64n1261_003:0347c13": "十影神駒王子年拾遺云。周穆王即位三十二年。",
    "X64n1261_003:0347c14": "巡行天下。馭八龍之駿。一名絕地。足不踐土。二名",
    "X64n1261_003:0347c15": "翻羽。行越飛禽。三名奔宵。夜行萬里。四名越影。逐",
    "X64n1261_003:0347c16": "日而行。五名踰輝。毛色炳燿。六名超光。二形十影。",
    "X64n1261_003:0347c17": "七名騰霧。乘雲而趨。八名挾翼。身有肉翅。徧而駕",
    "X64n1261_003:0347c18": "焉。佛本行經云。我念往昔有一馬王名雞尸。行疾",
    "X64n1261_003:0347c19": "如風。時有五百人入海求寶。忽值惡風。吹至羅剎",
    "X64n1261_003:0347c20": "國。其國多有羅剎女。即往救接。與彼娛樂。時女謂",
    "X64n1261_003:0347c21": "諸商人曰。是城南面不得從彼而去。有一商主自",
    "X64n1261_003:0347c22": "生疑念。以何等過。不聽。南去。即執利刀尋往所禁",
    "X64n1261_003:0347c23": "之處。見一微徑。甚可畏懼。狀如地獄。近城有一高",
    "X64n1261_003:0347c24": "樹。即上觀看。見彼城中多有死人。或有食半。或唯",
    "X64n1261_003:0348a01": "筋骨。是諸苦人仰觀樹上。作如是言。汝今濟拔於",
    "X64n1261_003:0348a02": "我。我本商人。五百同伴船破至岸。遭羅剎女先受",
    "X64n1261_003:0348a03": "五欲。入此城中已被食半。商主曰。頗有方便得脫",
    "X64n1261_003:0348a04": "是苦。苦人曰。有一方便。至十五日。有一馬王來詣",
    "X64n1261_003:0348a05": "海岸。出人聲言。誰欲渡彼大醎海水。我今安隱得",
    "X64n1261_003:0348a06": "度彼岸。若值馬王。即免斯苦。商主聞已。即告諸人",
    "X64n1261_003:0348a07": "慎莫放逸。共詣彼處。見於馬王。時彼馬王語諸商",
    "X64n1261_003:0348a08": "人。汝等莫生染著。可乘我背。或執我身．脚足．支節。",
    "X64n1261_003:0348a09": "馬即飛騰行疾如風。度海彼岸。",
    "X64n1261_003:0348a10": "五色祥麟本行經云。昔者菩薩身為鹿王。厥體高",
    "X64n1261_003:0348a11": "大。身毛五色。眾鹿伏從。數千為群。國王出獵。群鹿",
    "X64n1261_003:0348a12": "分散。投巖墮阬。盪樹貫棘。摧破死傷。所殺不少。鹿",
    "X64n1261_003:0348a13": "王覩之。哽噎。吾為眾長。宜當明慮。凋殘群小。罪出",
    "X64n1261_003:0348a14": "我也。徑自入國。乃到殿前。跪而言曰。小畜貪生。寄",
    "X64n1261_003:0348a15": "命國界。卒逢獵者。群類奔逃。或生相失。或死狼藉。",
    "X64n1261_003:0348a16": "天仁愛物。實為可哀。願自相選。日供太官。乞知其",
    "X64n1261_003:0348a17": "數。不敢上欺。王甚奇之。曰。太官所用。日不過一。不",
    "X64n1261_003:0348a18": "知汝等傷死甚多。若實如之。吾誓不獵。鹿王退還。",
    "X64n1261_003:0348a19": "悉命群鹿具以斯意。群鹿伏聽。自相差次。應先行",
    "X64n1261_003:0348a20": "者。每當就死。過辭其王。王為涕泣。誨喻之曰。浮世",
    "X64n1261_003:0348a21": "皆爾。孰有免之。卿路念佛仁教。慈心向彼人王。慎",
    "X64n1261_003:0348a22": "無怨矣。日日若茲。中有應行者而身有胎。曰。死不",
    "X64n1261_003:0348a23": "敢避。乞須挽身。更取其次。欲以代之。其次頓首涕",
    "X64n1261_003:0348a24": "泣曰。必當就死。尚有一日一夜之生。斯須之命。",
    "X64n1261_003:0348b01": "時至不恨。鹿王不忍枉其生命。明日遁眾。身詣太",
    "X64n1261_003:0348b02": "官。厨人識之。即以上聞。王問其故。辭答如上。王愴",
    "X64n1261_003:0348b03": "然為之流涕。豈有畜獸殺身濟眾。吾為人君。日殺",
    "X64n1261_003:0348b04": "眾生。王遣鹿去。還其本居。敕一國界。若有犯鹿者。",
    "X64n1261_003:0348b05": "與人同罰。祥麟。今引鹿王緣。鹿。非麟。文者之飾辭",
    "X64n1261_003:0348b06": "耳。",
    "X64n1261_003:0348b07": "瓴甋頻磨音令滴。爾雅云。瓴甋謂之甓。郭璞云。[鹿*瓦]",
    "X64n1261_003:0348b08": "甎也。昔馬祖甞庵居。但務坐禪。一日。讓和上謂曰。",
    "X64n1261_003:0348b09": "汝坐禪圖甚麼。祖曰。圖作佛。讓遂取一片磚磨於",
    "X64n1261_003:0348b10": "庵前。祖曰。磨磚何為。讓曰。欲作鏡。祖曰。磨磚豈得",
    "X64n1261_003:0348b11": "作鏡。讓曰。磨塼既不作鏡。坐禪豈得成佛。祖遽然",
    "X64n1261_003:0348b12": "而起曰。如何即是。讓曰。如人駕車。車若不行。打車",
    "X64n1261_003:0348b13": "即是。打牛即是。祖無對。讓又曰。汝學坐禪。為學坐",
    "X64n1261_003:0348b14": "佛。若學坐禪。禪非坐臥。若學坐佛。佛非定相。於無",
    "X64n1261_003:0348b15": "住法。不應取捨。汝若坐佛。即是殺佛。若執坐相。非",
    "X64n1261_003:0348b16": "達其理。",
    "X64n1261_003:0348b17": "盧公語中宗神龍初。遣內侍薛簡詔六祖赴闕。祖",
    "X64n1261_003:0348b18": "辭以疾。薛簡因問祖曰。京城禪德皆云。欲得會道。",
    "X64n1261_003:0348b19": "必須坐禪習定。若不因禪定而得解脫者。未之有",
    "X64n1261_003:0348b20": "也。此理如何。祖曰。道由心悟。豈在坐也。經云。若見",
    "X64n1261_003:0348b21": "如來。若坐若臥。是行邪道。故無所從來。亦無所去。",
    "X64n1261_003:0348b22": "若無生滅。是如來清淨禪。諸法空寂。是如來清淨",
    "X64n1261_003:0348b23": "坐。究竟無證。豈況坐邪。",
    "X64n1261_003:0348b24": "蒂正作抵。音帝。根也。",
    "X64n1261_003:0348c01": "希聲老氏曰。大音希聲。",
    "X64n1261_003:0348c02": "瞖於計切。目生障也。",
    "X64n1261_003:0348c03": "子州史記。子州。字支父。堯以天下讓許由。由不受。",
    "X64n1261_003:0348c04": "又讓子州。州曰。以我為天子。可也。雖然。我適有幽",
    "X64n1261_003:0348c05": "憂之疾。方且治之。未暇治天下也。",
    "X64n1261_003:0348c06": "單卷單。姓。卷。名。舜以天下讓卷。卷曰。予立於宇宙",
    "X64n1261_003:0348c07": "之中。冬日衣皮毛。夏日衣葛絺。春耕種。形足以動",
    "X64n1261_003:0348c08": "勞。秋収斂。形足以休食。日出而作。日入而息。消搖",
    "X64n1261_003:0348c09": "於天地之間。而心意自得。吾何以天下為。",
    "X64n1261_003:0348c10": "歸去來晉陶潛。為彭澤令。是時郡遣督郵至。縣吏",
    "X64n1261_003:0348c11": "當束帶見督郵。潛乃嘆曰。我不能為五斗米折腰。",
    "X64n1261_003:0348c12": "向閭里小兒。乃自解印綬。將歸田里。因而命篇云",
    "X64n1261_003:0348c13": "歸去來辭。見陶潛集。",
    "X64n1261_003:0348c14": "甄別上居延切。察也。下筆列切。辨也。",
    "X64n1261_003:0348c15": "曠排猶遠去也。",
    "X64n1261_003:0348c16": "沽待沽。賣也。語云。沽之哉。我待賈者也。",
    "X64n1261_003:0348c17": "忽致致當作置。弃置也。致。至也。非義。",
    "X64n1261_003:0348c18": "譏襃上幾音。下博毛切。譏[誽儿+工]襃贊也。",
    "X64n1261_003:0348c19": "衣裓古得切。衣前襟也。",
    "X64n1261_003:0348c20": "一尋六尺曰尋。",
    "X64n1261_003:0348c21": "韜光它刀切。藏也。",
    "X64n1261_003:0348c22": "八駿穆天子傳。天子之八駿。一曰赤腰。二曰盜驪。",
    "X64n1261_003:0348c23": "三曰白犧。四曰驊騮。五曰騄耳。六曰渠黃。七曰踰",
    "X64n1261_003:0348c24": "輪。八曰山子。驪。音離。馬深黑色。騄。音綠。",
    "X64n1261_003:0349a01": "觀氣四祖大師謂眾曰。吾武德中遊廬山。登絕頂。",
    "X64n1261_003:0349a02": "望破頭山。紫氣如蓋。下有白氣。橫分六道。汝等會",
    "X64n1261_003:0349a03": "否。眾皆默然。五祖曰。得非和上它後橫出一枝佛",
    "X64n1261_003:0349a04": "法否。祖曰。然。即牛頭嬾融是也。",
    "X64n1261_003:0349a05": "師子話雲巖晟參藥山次。山問。聞汝解弄師子。是",
    "X64n1261_003:0349a06": "否。曰。是。弄得幾出。曰。弄得六出。我亦解弄。曰。和上",
    "X64n1261_003:0349a07": "弄得幾出。我弄得一出。曰。一即六。六即一。晟後到",
    "X64n1261_003:0349a08": "溈山。山曰。聞長老在藥山弄師子。是否。曰。是。長弄",
    "X64n1261_003:0349a09": "耶。還有置時。曰。要弄即弄。要置即置。置時。師子在",
    "X64n1261_003:0349a10": "甚麼處。曰。置也。置也。",
    "X64n1261_003:0349a11": "[虒虎+乇]愬[虒虎+乇]當作[狂王+易]。陟革切。愬。色責切。[狂王+易]愬。張耳貌。或",
    "X64n1261_003:0349a12": "音卓朔。非義。",
    "X64n1261_003:0349a13": "剔它歷切。解也。",
    "X64n1261_003:0349a14": "西江水龐蘊居士初參馬祖。問云。不與萬法為侶",
    "X64n1261_003:0349a15": "者是甚麼人。祖曰。待汝一口吸盡西江水即向汝",
    "X64n1261_003:0349a16": "道。",
    "X64n1261_003:0349a17": "帔披義切。衣帔也。",
    "X64n1261_003:0349a18": "扣音口。擊也。",
    "X64n1261_003:0349a19": "凌晨上當作陵。侵也。下皆倣此。",
    "X64n1261_003:0349a20": "屈眴即達磨大師所傳袈裟。至六祖。遂留於曹溪。",
    "X64n1261_003:0349a21": "屈眴。梵語。此云大細布。緝木緜華心織成。其色青",
    "X64n1261_003:0349a22": "黑。裏以碧絹。唐肅宗上元初。降詔請衣入內供養。",
    "X64n1261_003:0349a23": "凡六年。至永泰初五月五日夜。代宗夢能大師請",
    "X64n1261_003:0349a24": "衣却歸曹溪。至七日。命中使楊崇景奉而置之。眴。",
    "X64n1261_003:0349b01": "音舜。",
    "X64n1261_003:0349b02": "花偈初祖達磨傳法一花五葉之偈。",
    "X64n1261_003:0349b03": "劉陽叟劉陽。當作瀏陽。邑名也。即潭州石霜慶諸",
    "X64n1261_003:0349b04": "禪師受道吾法印。遁迹自處。于時始為二夏僧。因",
    "X64n1261_003:0349b05": "避世。混俗於長沙瀏陽陶家坊。人不之識。洞山价",
    "X64n1261_003:0349b06": "訪而得之。遂辟居石霜山。",
    "X64n1261_003:0349b07": "希冀几利切。望也。",
    "X64n1261_003:0349b08": "動天地貫休擬古別離。離恨如旨酒。古今飲皆醉。",
    "X64n1261_003:0349b09": "只恐長江水。盡是兒女淚。伊予非此輩。送人空把",
    "X64n1261_003:0349b10": "臂。它日再相逢。清風動天地。",
    "X64n1261_003:0349b11": "蓬島即蓬萊山也。其說具十二鼇。",
    "X64n1261_003:0349b12": "宵征宵。夜也。征。行也。詩。肅肅宵征。夙夜在公。",
    "X64n1261_003:0349b13": "百城華嚴。善財童子自福城東六塔廟處。與五眾",
    "X64n1261_003:0349b14": "等禮文殊師利。發菩提心已。漸次南行。歷一百一",
    "X64n1261_003:0349b15": "十城。見五十二善知識。至彌勒樓閣前。白言。大聖。",
    "X64n1261_003:0349b16": "開樓閣門。令我得入。時彌勒菩薩前詣樓閣。彈指",
    "X64n1261_003:0349b17": "出聲。其門即開。命善財入。入已還閉。",
    "X64n1261_003:0349b18": "惠理惠。當作慧。陸鴻漸記云。晉西域異僧慧理。指",
    "X64n1261_003:0349b19": "今靈隱飛來峯曰。此吾國靈鷲小峰。何時飛來至",
    "X64n1261_003:0349b20": "此。頌題送廣華嚴歸鷲峰。即靈隱也。故用慧理事。",
    "X64n1261_003:0349b21": "樓閣緣見百城。",
    "X64n1261_003:0349b22": "抗可浪切。拒也。",
    "X64n1261_003:0349b23": "九野即古九州。爾雅。兩河間曰冀州。河南曰豫州。",
    "X64n1261_003:0349b24": "河西曰雝州。漢南曰荊州。江南曰楊州。濟河間曰",
    "X64n1261_003:0349c01": "兗州。濟東曰徐州。燕曰幽州。齊曰營州。",
    "X64n1261_003:0349c02": "茵於真切。褥也。",
    "X64n1261_003:0349c03": "三十四老西域二十八祖．支那六祖。然達磨來此",
    "X64n1261_003:0349c04": "土為初祖。實三十四也。",
    "X64n1261_003:0349c05": "頹綱上杜回切。下墜地也。",
    "X64n1261_003:0349c06": "襲爾似入切。合也。",
    "X64n1261_003:0349c07": "瓊玖上渠營切。下舉有切。玉名。詩。投我以木桃。報",
    "X64n1261_003:0349c08": "之以瓊玖。",
    "X64n1261_003:0349c09": "龍騎當作龍驥。見它本。",
    "X64n1261_003:0349c10": "睥睨上匹詣切。下奴計切。視也。",
    "X64n1261_003:0349c11": "射虎西漢李廣。北平出獵。見草中石。以為虎而射",
    "X64n1261_003:0349c12": "之。中石沒鏃。視之。石也。因復更射之。終不能入矣。",
    "X64n1261_003:0349c13": "又韓詩外傳。熊渠子夜行。見寢石似虎。彎弓射之。",
    "X64n1261_003:0349c14": "沒金飲羽。葛稚川西京雜記云。李廣與兄弟共獵",
    "X64n1261_003:0349c15": "於冥山之北。見臥虎焉。射之一矢即斃。斷其髑髏",
    "X64n1261_003:0349c16": "以為枕。示服猛也。鑄銅像其形為溲器。示猒辱之",
    "X64n1261_003:0349c17": "也。它日復獵於冥山之陽。又見臥虎。射之。矢飲羽。",
    "X64n1261_003:0349c18": "進而視之。乃石也。其形類虎。退而更射。鏃破簳折",
    "X64n1261_003:0349c19": "而石不傷。余甞以問楊子雲。雲曰。至誠則金石為",
    "X64n1261_003:0349c20": "開。予應之曰。昔人有遊東海者。既而風惡。船漂不",
    "X64n1261_003:0349c21": "能制。船隨風浪莫知所之。一日一夜。得至一孤洲。",
    "X64n1261_003:0349c22": "共侶歡然。下石植纜。登洲煑食。食未熟而洲沒。在",
    "X64n1261_003:0349c23": "船者斫斷其纜。船復漂蕩。向者孤洲。乃大魚。怒棹",
    "X64n1261_003:0349c24": "揚鬣。吸波吐浪而去。疾如風雲。在洲上死者十餘",
    "X64n1261_003:0350a01": "人。又予所知陳縞。質木人也。入終南山採薪。還晚。",
    "X64n1261_003:0350a02": "趨舍未至。見張丞相墓前石馬。謂為鹿也。即以斧",
    "X64n1261_003:0350a03": "[打丁+咼]之。斧缺柯折。石馬不傷。此二者亦至誠也。卒有",
    "X64n1261_003:0350a04": "沈溺缺斧之事。何金石所感之偏乎。子雲無以應",
    "X64n1261_003:0350a05": "子。斃。音弊。頓化也。溲。所留切。小便也。",
    "X64n1261_003:0350a06": "觀馬秦穆公使伯樂舉人求馬。伯樂舉九方堙求",
    "X64n1261_003:0350a07": "馬。三月而反。曰。得馬矣。在沙丘。牡而黃。及馬至。則",
    "X64n1261_003:0350a08": "牝而驪。公謂伯樂曰。子所求馬者。毛色牝牡不知。",
    "X64n1261_003:0350a09": "敗矣。伯樂太息曰。一至此乎。堙之所觀者。天機也。",
    "X64n1261_003:0350a10": "得其精而忘其麤。見其內而忘其外也。果得千里",
    "X64n1261_003:0350a11": "馬。見淮南子。",
    "X64n1261_003:0350a12": "甑人楚王夫人甞夏乘涼。抱鐵柱感孕。後產一鐵。",
    "X64n1261_003:0350a13": "楚王令干將鑄以為劒。三年乃成雙劒。一雌一雄。",
    "X64n1261_003:0350a14": "干將密留雄。以進雌於楚王。王閟於匣中。常聞悲",
    "X64n1261_003:0350a15": "鳴。王問群臣。臣曰。劒有雌雄。鳴者憶雄耳。王大怒。",
    "X64n1261_003:0350a16": "即収干將殺之。干將知其應。乃以劒藏屋柱中。因",
    "X64n1261_003:0350a17": "囑妻莫耶曰。日出北戶。南山其松。松生於石。劒在",
    "X64n1261_003:0350a18": "其中。妻後生男。眉閒尺。年十五。問母曰。父何在。母",
    "X64n1261_003:0350a19": "乃述前事。久思惟。剖柱得劒。日夜欲報楚王。王亦",
    "X64n1261_003:0350a20": "慕覔其人。宣言。有得眉閒尺者。厚賞之。尺遂逃。俄",
    "X64n1261_003:0350a21": "有客曰。子得非眉閒尺耶。曰。然。客曰。吾甑山人也。",
    "X64n1261_003:0350a22": "能為子報父讎。尺曰。父昔無辜。枉被茶毒。君今惠",
    "X64n1261_003:0350a23": "念。何所須耶。客曰。當得子頭并子劒。尺乃與劒并",
    "X64n1261_003:0350a24": "頭。客得之。進於楚王。王大喜。客曰。願烹之。王遂投",
    "X64n1261_003:0350b01": "於鼎。客紿於王曰。其首不爛。王方臨視。客於後以",
    "X64n1261_003:0350b02": "劒擬王頭墮鼎中。於是二首相齧。客恐尺不勝。乃",
    "X64n1261_003:0350b03": "自刎以助之。三頭相齧。尋亦俱爛。見孝子傳。紿。音",
    "X64n1261_003:0350b04": "待。欺也。",
    "X64n1261_003:0350b05": "崢嶸上士耕切。下戶萠切。峻貌。",
    "X64n1261_003:0350b06": "曾閒古莧切。",
    "X64n1261_003:0350b07": "葩溥巴切。花房也。",
    "X64n1261_003:0350b08": "卷席百丈海一日與馬祖遊山。見野鴨子。祖問曰。",
    "X64n1261_003:0350b09": "是甚麼。丈曰。野鴨子。曰。甚麼處去。丈曰。飛過去。祖",
    "X64n1261_003:0350b10": "遂引手[捅用+(司(一/口)+士)]百丈鼻頭。丈作痛聲。祖曰。何曾飛過。丈",
    "X64n1261_003:0350b11": "於是大悟。至明日。祖陞堂。丈出卷却面前禮拜席。",
    "X64n1261_003:0350b12": "祖便下座。",
    "X64n1261_003:0350b13": "揜耳丹霞天然禪師初參石頭。因緣相契。躬執爨",
    "X64n1261_003:0350b14": "役凡三年。忽一日。石頭告眾曰。來日剗佛殿前草。",
    "X64n1261_003:0350b15": "至來日。大眾與童行各備鍬[金*嬰]剗草。唯師以盆盛",
    "X64n1261_003:0350b16": "水洗頭。於和上前胡跪。石頭見而笑之。便與剃髮。",
    "X64n1261_003:0350b17": "方與說戒法。師乃揜耳而去。後謁馬祖。入僧堂。騎",
    "X64n1261_003:0350b18": "聖僧項。眾皆驚呼。祖見之曰。我子天然。下來。師下",
    "X64n1261_003:0350b19": "作禮曰。謝師賜名。",
    "X64n1261_003:0350b20": "曹溪流見雲門錄序曹溪。",
    "X64n1261_003:0350b21": "止水莊子云。人鑒於止水而不鑒於流水。唯止能",
    "X64n1261_003:0350b22": "止眾止。此頌意反莊語也。",
    "X64n1261_003:0350b23": "皮髓達磨大師欲返天竺。乃命門人曰。時將至已。",
    "X64n1261_003:0350b24": "汝等盍各言所得乎。時道副曰。如我所見。不離文",
    "X64n1261_003:0350c01": "字。不執文字。而為道用。師曰。汝得吾皮。尼總持曰。",
    "X64n1261_003:0350c02": "我今所解。如慶喜見阿閦佛國。一見更不再見。師",
    "X64n1261_003:0350c03": "曰。汝得吾肉。道育曰。四大本空。五陰非有。而我見",
    "X64n1261_003:0350c04": "處無一法可得。師曰。汝得吾骨。最後。慧可禮拜。依",
    "X64n1261_003:0350c05": "位而立。師曰。汝得吾髓。遂傳衣鉢。",
    "X64n1261_003:0350c06": "石頭有言青原思令石頭希遷持書往南嶽讓和",
    "X64n1261_003:0350c07": "上處。曰。待汝回。吾有箇鈯斧子與汝住山。遷至彼。",
    "X64n1261_003:0350c08": "未呈書。便問。不慕諸聖。不重己靈時如何。讓曰。子",
    "X64n1261_003:0350c09": "問大高生。何不向下問。遷曰。寧可永劫沈淪。不慕",
    "X64n1261_003:0350c10": "諸聖解脫。讓便休。遷回。思曰。書達否。遷曰。書亦不",
    "X64n1261_003:0350c11": "達。信亦不通。思曰。作麼生。遷乃舉前話。復云。去時",
    "X64n1261_003:0350c12": "蒙和上許鈯斧子。便請。思垂下一足。遷便禮拜。",
    "X64n1261_003:0350c13": "古之送人子路將行。辭於孔子。子曰。贈汝車乎。贈",
    "X64n1261_003:0350c14": "汝言乎。對曰。請以言。子曰。不強則不達。不勞則無",
    "X64n1261_003:0350c15": "功。不忠則無親。不信則無復。不恭則失禮。慎此五",
    "X64n1261_003:0350c16": "者。子路曰。由請終身奉之。見家語。",
    "X64n1261_003:0350c17": "新豐曲洞山价。唐大中末。居新豐山。以山稱之也。",
    "X64n1261_003:0350c18": "一日。示眾云。兄弟。初秋夏末。或東去西去。直須向",
    "X64n1261_003:0350c19": "萬里無寸草處去始得。又曰。只如萬里無寸草處",
    "X64n1261_003:0350c20": "作麼生去。因僧舉到石霜。霜聞之。乃云。出門便是",
    "X64n1261_003:0350c21": "草。洞山聞。乃曰。大唐國內能有幾人。",
    "X64n1261_003:0350c22": "杲杲古老切。日出也。从日在木上。故曰在上為杲。",
    "X64n1261_003:0350c23": "在下曰杳。在中曰東也。",
    "X64n1261_003:0350c24": "光陰晉陶侃語人曰。聖者惜寸陰。眾人當惜分陰。",
    "X64n1261_003:0351a01": "蒲柳晉顧悅。與文帝同年而髮早白。帝問之。何也。",
    "X64n1261_003:0351a02": "曰。松栢之姿。經霜彌茂。蒲柳之質。望秋先落。",
    "X64n1261_003:0351a03": "毋音無。禁亡辭也。",
    "X64n1261_003:0351a04": "奪席東漢戴憑。字次仲。汝南平興人也。正旦朝賀。",
    "X64n1261_003:0351a05": "百僚畢會。帝令群臣能說經者。更相難詰。義有不",
    "X64n1261_003:0351a06": "通。輙奪其席以益通者。憑遂重坐五十餘席。故京",
    "X64n1261_003:0351a07": "師為之語云。解經不窮戴侍中。",
    "X64n1261_003:0351a08": "誦帚正作帚。增一阿含云。尊者周利槃特性多暗",
    "X64n1261_003:0351a09": "鈍。佛教使誦掃帚。得掃忘帚。得帚忘掃。六年之中。",
    "X64n1261_003:0351a10": "專心誦此意。遂解悟。而自准曰。帚者篲。掃者除。除",
    "X64n1261_003:0351a11": "篲即喻八正道。糞者喻三毒垢也。以八正道篲掃",
    "X64n1261_003:0351a12": "三毒垢。所謂掃帚義者。正謂此矣。深思此理。心則",
    "X64n1261_003:0351a13": "開解。得阿羅漢道。篲。似歲切。帚也。",
    "X64n1261_003:0351a14": "伐木詩。伐木。燕朋友故舊也。自天子至于庶人。未",
    "X64n1261_003:0351a15": "有不須友以成者。親親以睦。友賢不弃。不遺故舊。",
    "X64n1261_003:0351a16": "則民德歸厚矣。伐木丁丁。鳥鳴嚶嚶。出自幽谷。遷",
    "X64n1261_003:0351a17": "于喬木。嚶其鳴矣。求其友聲。相彼鳥矣。猶求友聲。",
    "X64n1261_003:0351a18": "矧伊人矣。不求友生。",
    "X64n1261_003:0351a19": "丁丁中耕切。伐木聲。",
    "X64n1261_003:0351a20": "濛濛音蒙。細雨貌。",
    "X64n1261_003:0351a21": "古人之言即大法眼頌寄復長老云。渠渠渠。我我",
    "X64n1261_003:0351a22": "我。南北東西皆可可。可可不可可。但唯我無不可。",
    "X64n1261_003:0351a23": "奯呼括切。",
    "X64n1261_003:0351a24": "曾鄙褒美切。恥也。",
    "X64n1261_003:0351b01": "遺我余貴切。",
    "X64n1261_003:0351b02": "木羊兒行奯長老甞作頌寄雪竇云。萬變施為不",
    "X64n1261_003:0351b03": "繫時。清風何必在東西。有人問我西來意。石虎吞",
    "X64n1261_003:0351b04": "却木羊兒。",
    "X64n1261_003:0351b05": "不器論語。子曰。君子不器。包氏曰。器者。各周其用。",
    "X64n1261_003:0351b06": "至於君子。無所不施。雪竇謂至人者。無所不至者",
    "X64n1261_003:0351b07": "也。",
    "X64n1261_003:0351b08": "賺當作詀。佇陷切。被誑也。餘倣此。",
    "X64n1261_003:0351b09": "銷爍下當从金。作鑠。書藥切。銷金也。鑠。灼鑠。光也。",
    "X64n1261_003:0351b10": "非義。",
    "X64n1261_003:0351b11": "因事叢林或說因事。往往妄議當日[彳*畏]瑣世諦雜",
    "X64n1261_003:0351b12": "事。豈其然也。夫宗師唱道。無不因此事而有語言",
    "X64n1261_003:0351b13": "偈頌以接引學者。豈存誠於世諦者哉。若宗師因",
    "X64n1261_003:0351b14": "世諦彼非此是。以出示人天。又何足為後世法耶。",
    "X64n1261_003:0351b15": "至如初洞山因事頌曰。五臺山上雲蒸飯。佛殿前",
    "X64n1261_003:0351b16": "頭狗尿天。剎竿頭上煎[飢几+追]子。三箇猢猻夜簸錢。又",
    "X64n1261_003:0351b17": "慈明因事頌。時來開鉢展巾單。飯了収盂困即眠。",
    "X64n1261_003:0351b18": "石人撫掌呵呵笑。木女彈箏你自箏。又韶九峰因",
    "X64n1261_003:0351b19": "事頌。収得便除四足。兩耳却挂金鐶。好是月明深",
    "X64n1261_003:0351b20": "夜。一聲清透松關。此皆因事而作。豈留情於是非",
    "X64n1261_003:0351b21": "動靜之間者哉。",
    "X64n1261_003:0351b22": "落落碌碌碌。當作琭。玉也。碌。石也。非義。老氏曰。不",
    "X64n1261_003:0351b23": "琭琭如玉。落落如石。說者曰。玉琭琭。貴而已矣。不",
    "X64n1261_003:0351b24": "能賤也。石落落。賤而已矣。不能貴也。",
    "X64n1261_003:0351c01": "[斯/言]速[斯/言]。音西。聲振也。一曰呻歎。謂何呻歎之頻速",
    "X64n1261_003:0351c02": "也。語見度夏空過因緣。故雪竇引用。",
    "X64n1261_003:0351c03": "白蘋宋玉風賦。夫風生於地。起於青蘋之末。浸淫",
    "X64n1261_003:0351c04": "溪谷。緣太山之阿。舞於松栢之下。謂之白蘋者。以",
    "X64n1261_003:0351c05": "其色青而花白也。周處風土記曰。萍蘋。芹菜之名",
    "X64n1261_003:0351c06": "也。大者蘋。小者萍。",
    "X64n1261_003:0351c07": "十二鼇列子．湯問。歸墟之中有五山焉。一曰岱輿。",
    "X64n1261_003:0351c08": "二曰員嶠。三曰方壺。四曰瀛洲。五曰蓬萊。其山高",
    "X64n1261_003:0351c09": "下周旋三萬里。其頂平處九千里。山之中間相去",
    "X64n1261_003:0351c10": "七萬里。以為鄰居焉。其上臺觀皆金玉。禽獸皆純",
    "X64n1261_003:0351c11": "縞。珠玕之樹皆叢生。花實皆有滋味。食之皆不老",
    "X64n1261_003:0351c12": "不死。所居之人皆仙聖之種。一日一夕飛相往來",
    "X64n1261_003:0351c13": "者。不可數焉。而五山之根無所連著。常隨潮波上",
    "X64n1261_003:0351c14": "下往還。不得暫峙焉。仙聖毒之。訴之於帝。帝恐流",
    "X64n1261_003:0351c15": "於西極。失群聖之居。乃命禺彊使巨鼇十五舉首",
    "X64n1261_003:0351c16": "而戴之。迭為三番。六萬歲一交焉。五山始峙而不",
    "X64n1261_003:0351c17": "動。而龍伯國有大人。舉足不盈數步而暨五山之",
    "X64n1261_003:0351c18": "前。一釣而連六鼇。合負而趨歸其國。灼其骨以數",
    "X64n1261_003:0351c19": "焉。於是岱輿．員嶠二山流於北極。沈於大海。仙聖",
    "X64n1261_003:0351c20": "之播遷者巨億計。帝憤怒。侵減龍伯之國使阨。侵",
    "X64n1261_003:0351c21": "小龍伯之民使短。至伏犧．神農之時。其國人猶數",
    "X64n1261_003:0351c22": "十丈。桉此止六鼇爾。頌云十二。諸方互多建立。故",
    "X64n1261_003:0351c23": "難揩定。然唯理是從。",
    "X64n1261_003:0351c24": "幾番孚飯切。",
    "X64n1261_003:0352a01": "踟躅上直離切。下直誅切。踟躅。未見所出。",
    "X64n1261_003:0352a02": "猿攀靈光之猿。攀掾而相追。掾。音傳。陳掾。馳逐也。",
    "X64n1261_003:0352a03": "司馬正說。",
    "X64n1261_003:0352a04": "鶴望飛來雙白鶴篇曰。五里一反顧。十里一裴回。",
    "X64n1261_003:0352a05": "又文選。指蓬壺而飜翰。望崑閬以揚音。",
    "X64n1261_003:0352a06": "王老師池州南泉普願禪師。鄭州新鄭人。姓王氏。",
    "X64n1261_003:0352a07": "得馬祖之法。即唱道南泉。常自稱王老師。甞示眾",
    "X64n1261_003:0352a08": "云。盡大地覔箇癡鈍人不可得。",
    "X64n1261_003:0352a09": "金闕金闕。國門也。崔豹古今注云。闕。君門下。以人",
    "X64n1261_003:0352a10": "臣至此思其所闕。或君自思補闕過。布以丹堊。其",
    "X64n1261_003:0352a11": "下畫雲氣仙靈．奇禽怪獸之類。以示萬民。又闕者。",
    "X64n1261_003:0352a12": "缺也。門兩邊缺然。[門@我]閟。自序也。",
    "X64n1261_003:0352a13": "履水韓詩外傳曰。夫水者。緣理而行不遺。似有禮",
    "X64n1261_003:0352a14": "者。重而下之。似有智者。履深不疑。似有勇者。障防",
    "X64n1261_003:0352a15": "而消。似知命者。歷險致遠。似有德者。或本作履冰。",
    "X64n1261_003:0352a16": "傾蓋見前頌傾蓋。同途不同轍。",
    "X64n1261_003:0352a17": "夏雲陶潛四時詩。春水滿四澤。夏雲多奇峯。秋月",
    "X64n1261_003:0352a18": "揚明輝。冬嶺秀孤松。古有春雲處處生。詩云。春色",
    "X64n1261_003:0352a19": "遍空明。春雲處處生。入風衣暫斂。隨車蓋轉輕。作",
    "X64n1261_003:0352a20": "葉還依樹。為樓欲近城。含愁上對影。似有別離情。",
    "X64n1261_003:0352a21": "乾城苑法師云。乾闥婆。此云尋香城。謂十寶山間",
    "X64n1261_003:0352a22": "有音樂神。名乾闥婆。忉利諸天意須音樂。此神身",
    "X64n1261_003:0352a23": "有異相。則知天意。往彼娛樂。因此事故。西域名樂",
    "X64n1261_003:0352a24": "人為乾闥婆。彼樂人多幻作城郭。須臾如故。因即",
    "X64n1261_003:0352b01": "謂龍蜃所現城郭亦為乾闥婆城。又物類相感志",
    "X64n1261_003:0352b02": "云。一說蜃即蛤也。車螯是大蛤。能吐氣為樓臺。海",
    "X64n1261_003:0352b03": "中常依島嶼間出此氣。一云龍。一云蜃。蜃之為狀",
    "X64n1261_003:0352b04": "如螭龍。而有耳角皆鬣。江海中望如烈火。而多變",
    "X64n1261_003:0352b05": "化。天之將雨。朝暮間吐氣。黑靄結成樓臺。屋欄分",
    "X64n1261_003:0352b06": "明。一視之間。變現闊狹高低。故無揩定。",
    "X64n1261_003:0352b07": "雨從何來劉禹端公求雨於雲居山感應。遂問雲",
    "X64n1261_003:0352b08": "居膺曰。雨從何來。居曰。從端公問處來。公喜而謝",
    "X64n1261_003:0352b09": "之。膺却問曰。問從何來。公無語。",
    "X64n1261_003:0352b10": "風作何色西禪東平與官員坐次。西禪云。風作何",
    "X64n1261_003:0352b11": "色。官無語。禪却問僧。僧拈起衲衣云。在府中鋪。禪",
    "X64n1261_003:0352b12": "云。用多少帛子。僧云。勿交涉。禪無語。雲門代云。咄。",
    "X64n1261_003:0352b13": "者話墮阿師。見懷和上雲門室錄。",
    "X64n1261_003:0352b14": "波波稜稜雪竇禪錄。凡作語句。未甞妄發。必有依",
    "X64n1261_003:0352b15": "據。且如波波稜稜之語。即僧問清平。波波稜稜時",
    "X64n1261_003:0352b16": "如何。平云。為君不達。僧云。達後如何。平曰。休更茵",
    "X64n1261_003:0352b17": "茵陳陳。又如大勳不竪賞。即僧問風穴。刻舟求劒",
    "X64n1261_003:0352b18": "遠。當體事如何。穴云。大勳不竪賞。柴門草自深。又",
    "X64n1261_003:0352b19": "頭長三尺知是誰。即僧問洞山。如何是沙門行。山",
    "X64n1261_003:0352b20": "云。頭長三尺。頸長二寸。又如今拋擲西湖裏。即僧",
    "X64n1261_003:0352b21": "問巖頭。如何是道。頭云。破草鞋拋擲湖裏著。又如",
    "X64n1261_003:0352b22": "五帝三皇是何物．誰道黃金如糞土．白月宮中天",
    "X64n1261_003:0352b23": "馬駒。皆禪月歌詩中語也。",
    "X64n1261_003:0352b24": "三三九九僧問雲門。如何是向上一竅。門云。九九",
    "X64n1261_003:0352c01": "八十一。又僧問。如何是最初一句。門云。九九八十",
    "X64n1261_003:0352c02": "一。又僧問。以字不是。八字不成。未審是甚麼字。門",
    "X64n1261_003:0352c03": "云。九九八十一。",
    "X64n1261_003:0352c04": "詨訛上正作殽。胡交切。溷殽。雜也。下五禾切。謬也。",
    "X64n1261_003:0352c05": "冥當作瞑。合眼也。",
    "X64n1261_003:0352c06": "曙常恕切。曉也。",
    "X64n1261_003:0352c07": "毳楚稅切。細手衲也。",
    "X64n1261_003:0352c08": "象骨老師象骨。即雪峰之別山。以形似而稱。雪峯",
    "X64n1261_003:0352c09": "存因送鼓山。後有語云。一隻聖箭子射入九重城",
    "X64n1261_003:0352c10": "裏去也。時太原孚云。須勘過始得。遂於中路把住",
    "X64n1261_003:0352c11": "云。甚麼處去。山云。九重城裏去。孚云。忽遇圍逼。又",
    "X64n1261_003:0352c12": "作麼生。山云。它家自有青霄路。孚云。恁麼則離宮",
    "X64n1261_003:0352c13": "失殿去。山云。何處不稱尊。孚便休去。歸謂雪峯云。",
    "X64n1261_003:0352c14": "一隻勝箭子被我拗折了也。峯云。它有語在。孚云。",
    "X64n1261_003:0352c15": "者老漢脚跟未點地。",
    "X64n1261_003:0352c16": "偃草於殄切。仰也。論語。草上之風必偃。",
    "X64n1261_003:0352c17": "毗城癡愛維摩詰經。文殊師利云。世尊殷勤致問",
    "X64n1261_003:0352c18": "無量。居士是疾何所因起。其生久如。當云何滅。維",
    "X64n1261_003:0352c19": "摩詰言。從癡有愛。則我病生。以一切眾生病。是故",
    "X64n1261_003:0352c20": "我病。若一切眾生得不病者。則我病滅。",
    "X64n1261_003:0352c21": "清拙潘岳閑居賦．序曰。拙者。可以絕意乎寵榮之",
    "X64n1261_003:0352c22": "事。築室種樹。消搖自得。此清拙也。",
    "X64n1261_003:0352c23": "[褒保+(共八)]巖當作襄巖。居士龐蘊。字道玄。衡陽人也。元和",
    "X64n1261_003:0352c24": "初。方寓襄陽。止遁巖竇。今襄陽有龐公巖。初參石",
    "X64n1261_003:0353a01": "頭。次謁馬祖。與丹霞為友。後示疾。州牧干公往省",
    "X64n1261_003:0353a02": "問。居士乃曰。慎勿空諸所有。亦莫實諸所無。善住",
    "X64n1261_003:0353a03": "世間譬如影響。言訖。枕公膝而化。",
    "X64n1261_003:0353a04": "難御音語。禁也。",
    "X64n1261_003:0353a05": "閉必別切。叶韻。",
    "X64n1261_003:0353a06": "囓正作齧。五結切。噬也。",
    "X64n1261_003:0353a07": "林樾音越。陰也。",
    "X64n1261_003:0353a08": "堪為當作堪與。",
    "X64n1261_003:0353a09": "偏索當作徧索。",
    "X64n1261_003:0353a10": "捋郎括切。手取也。",
    "X64n1261_003:0353a11": "后夜當作後夜。",
    "X64n1261_003:0353a12": "擬寒山擬。比擬也。寒山子詩云。白鶴銜苦桃。千里",
    "X64n1261_003:0353a13": "作一息。欲往蓬萊山。將此充粮食。未達毛摧落。離",
    "X64n1261_003:0353a14": "群情慘惻。却歸舊來巢。妻子不相識。",
    "X64n1261_003:0353a15": "蓮城處州之仙都也。",
    "X64n1261_003:0353a16": "欹側上去宜切。傾也。",
    "X64n1261_003:0353a17": "飛瀑蒲木切。山泉急下也。",
    "X64n1261_003:0353a18": "再成古詩此詩前有和于柲丞白髮詩一章。蓋當",
    "X64n1261_003:0353a19": "時失於編錄。故補之於此。詩曰。莖莖鬢上絲。偶對",
    "X64n1261_003:0353a20": "菱花照。孰為當老顏。我曾幾年少。知音知未知。相",
    "X64n1261_003:0353a21": "逢且相笑。",
    "X64n1261_003:0353a22": "商山吟商山。即四皓所隱之地。皓為鬢眉交白老",
    "X64n1261_003:0353a23": "者之稱。四皓者。一．東園公。二．綺里季。三．夏黃公。四．",
    "X64n1261_003:0353a24": "角里先生。顏師古曰。四皓稱號。本起於漢。更無姓",
    "X64n1261_003:0353b01": "名可稱。知此蓋隱居之人。匿迹遠害不自顯。祕其",
    "X64n1261_003:0353b02": "氏族。故史傳無得而詳。班氏不載於書。諸家皆臆",
    "X64n1261_003:0353b03": "說。一無取焉。在烏如在曰。未見所出。角。音祿。",
    "X64n1261_003:0353b04": "芻狗老氏曰。天地不仁。以萬物為芻狗。說者曰。束",
    "X64n1261_003:0353b05": "芻為狗。祭祀所用。事已。則棄而捐之。",
    "X64n1261_003:0353b06": "金粟十門辨惑論云。維摩是金粟如來。吉藏師云",
    "X64n1261_003:0353b07": "事出思惟三昧經。自云未見其本。",
    "X64n1261_003:0353b08": "靠若到切。相違也。",
    "X64n1261_003:0353b09": "戲靠師一日見安巖。問曰。春秋多少。巖曰。與陝府",
    "X64n1261_003:0353b10": "鐵牛同歲。師曰。陝府鐵牛年多少。巖無語。師因戲",
    "X64n1261_003:0353b11": "作此頌。",
    "X64n1261_003:0353b12": "疏黑白所初切。通也。演義九云。西域邪見九十五",
    "X64n1261_003:0353b13": "種。為十一宗。統収所計不出四見。四見不出二因。",
    "X64n1261_003:0353b14": "一是無而忽有。是曰無因。二是所計處謬。是曰邪",
    "X64n1261_003:0353b15": "因。第十一無因論師。計一切萬物無因無緣。自然",
    "X64n1261_003:0353b16": "而生。自然而滅。故此自然是常。是萬物因。此計一",
    "X64n1261_003:0353b17": "切無染淨因。如棘刺自[絲*戍]。鳥色非染。鶴色自白。瑜",
    "X64n1261_003:0353b18": "伽第七云。何因緣故。彼諸外道起如是見。立如是",
    "X64n1261_003:0353b19": "法。答。謂見世間無有因緣。或時歘爾大風卒起。或",
    "X64n1261_003:0353b20": "時一日寂然止息。或時忽爾暴沙沬漫。於一時間",
    "X64n1261_003:0353b21": "頓即空竭。或時鬱爾果木敷榮。或一時間颯然衰",
    "X64n1261_003:0353b22": "顇。由如是故。起如是見。立無因論。又此方莊生云。",
    "X64n1261_003:0353b23": "夫鵠不日浴而白。烏不日黔而黑。黑白之朴。不足",
    "X64n1261_003:0353b24": "以為辨。說者曰。鵠白烏黑。稟之自然。以文會之。正",
    "X64n1261_003:0353c01": "同無因邪見。",
    "X64n1261_003:0353c02": "蠢尺尹切。動也。",
    "X64n1261_003:0353c03": "靦它典切。面慚也。",
    "X64n1261_003:0353c04": "歸帝鄉莊子。夫聖人有道。與物皆昌。天下無道。厭",
    "X64n1261_003:0353c05": "俗上僊。乘彼白雲。歸于帝鄉。",
    "X64n1261_003:0353c06": "偃溪玄沙會中有道怤上座。夜靜入室禮拜云。道",
    "X64n1261_003:0353c07": "怤與麼來。乞和上慈悲。指箇入路。玄沙云。還聞偃",
    "X64n1261_003:0353c08": "溪水聲麼。怤云。聞。沙云。從者裏入。怤即鏡清也。",
    "X64n1261_003:0353c09": "桃花靈雲勤自雪峯謁玄沙。沙云。那裏何似者裏。",
    "X64n1261_003:0353c10": "雲曰。也祇是桑梓。別無它故。沙云。恒然。又云何不",
    "X64n1261_003:0353c11": "道。雲曰。道有甚麼難。沙云。便請。雲乃成頌。三十年",
    "X64n1261_003:0353c12": "來尋劒客。幾回葉落又抽枝。自從一見桃花後。直",
    "X64n1261_003:0353c13": "至如今更不疑。沙云。灼然桑梓之能。雲曰。向道固",
    "X64n1261_003:0353c14": "非外物。沙云。是。是。雲曰。不敢。不敢。沙云。諦當。甚諦",
    "X64n1261_003:0353c15": "當。甘保汝未徹在。雲曰。和上還徹也未。沙云。與麼",
    "X64n1261_003:0353c16": "始得。雲曰。亘古亘今。沙云。甚好。甚好。遂作偈送行",
    "X64n1261_003:0353c17": "云。三十年來只如常。幾回落葉放毫光。自此一出",
    "X64n1261_003:0353c18": "雲霄外。圓音體性應法王。右二緣見光化三年智",
    "X64n1261_003:0353c19": "嚴所集玄沙廣錄。",
    "X64n1261_003:0353c20": "庭栢僧問趙州。如何是祖師西來意。師云。庭前栢",
    "X64n1261_003:0353c21": "樹子。僧云。和上莫將境示人。師云。我不將境示人。",
    "X64n1261_003:0353c22": "僧云。如何是祖師西來意。師云。庭前栢樹子。",
    "X64n1261_003:0353c23": "寶陀巖西域記云。梵語寶陀洛伽山。此言孤絕處。",
    "X64n1261_003:0353c24": "觀自在菩薩所居之山。在南海中。眾寶宮殿與大",
    "X64n1261_003:0354a01": "菩薩而為眷屬。",
    "X64n1261_003:0354a02": "未跡當作末跡。",
    "X64n1261_003:0354a03": "狎胡甲切。近也。",
    "X64n1261_003:0354a04": "石城金陵之石頭城也。",
    "X64n1261_003:0354a05": "鶚五各切。鳥名。",
    "X64n1261_003:0354a06": "巘魚蹇切。山之峰。",
    "X64n1261_003:0354a07": "宗雷宗炳．雷次宗。白蓮社客也。詳見十八人。",
    "X64n1261_003:0354a08": "霅史甲切。吳興水名。",
    "X64n1261_003:0354a09": "河聲西聽周朴詩。湖州安吉縣。門與白雲齊。禹力",
    "X64n1261_003:0354a10": "不到處。河聲流向西。去衙山色遠。浸水日光低。中",
    "X64n1261_003:0354a11": "有高人在。紗巾倚杖黎。",
    "X64n1261_003:0354a12": "融老牛頭嬾融庵居山中。以禪定為業。人來輒不",
    "X64n1261_003:0354a13": "起。皆謂之嬾融。居常飛走率銜花以獻。自見四祖",
    "X64n1261_003:0354a14": "之後。無有此異。",
    "X64n1261_003:0354a15": "賦方遇切。釋名曰。敷布其義曰賦。",
    "X64n1261_003:0354a16": "瑞雪臘為瑞。春為災。",
    "X64n1261_003:0354a17": "五六韓詩外傳云。凡草木花多五出。獨雪花六出。",
    "X64n1261_003:0354a18": "玉馬晉書。新蔡王騰發于并州。於常山真定縣遇",
    "X64n1261_003:0354a19": "天大雪。平地數丈。雪融不積。騰怪而使掘之。得玉",
    "X64n1261_003:0354a20": "馬高數尺。",
    "X64n1261_003:0354a21": "銅駝北涼錄云。先酒泉南有銅駝出。言虜犯者。大",
    "X64n1261_003:0354a22": "雨雪。沮渠蒙遜遣工取之。得銅數萬斤。",
    "X64n1261_003:0354a23": "灣烏關切。水曲也。",
    "X64n1261_003:0354a24": "趙州關諗和上示眾云。趙州關也難過。僧云。如何",
    "X64n1261_003:0354b01": "是趙州關。師云。石橋是。又問僧云。甚麼處來。南來。",
    "X64n1261_003:0354b02": "師云。還知有趙州關否。僧云。須知有不涉關者。師",
    "X64n1261_003:0354b03": "云。者販私鹽漢。眾中或以庭前栢．喫茶去為趙州",
    "X64n1261_003:0354b04": "關。誤矣。",
    "X64n1261_003:0354b05": "靈槎博物志云。天河與海通。海濵年年八月有浮",
    "X64n1261_003:0354b06": "槎。往來不失信。博望侯張騫乃多賷粮食。乘槎而",
    "X64n1261_003:0354b07": "去。忽忽不學晝夜。奄至一處。見城郭居室。室中多",
    "X64n1261_003:0354b08": "織女。唯一丈夫率牛。臨渚不飲。驚問之。此人何由",
    "X64n1261_003:0354b09": "至此。騫乃問。此何處所。曰。君可往蜀問嚴君平。乃",
    "X64n1261_003:0354b10": "如其言。君平曰。某年月日。有客星犯斗牛。○因話",
    "X64n1261_003:0354b11": "錄云。漢書載張騫窮河源。言其奉使之遠。實無天",
    "X64n1261_003:0354b12": "河之說。唯張茂先博物志說賷粮乘槎到天河。見",
    "X64n1261_003:0354b13": "飲牛丈夫。遣問嚴君平。客星犯斗牛。即此人也。後",
    "X64n1261_003:0354b14": "人相傳得支機石。持以問君平。都是憑虗河之說。",
    "X64n1261_003:0354b15": "今城都嚴真觀有一石。呼為支機石。皆云當時君",
    "X64n1261_003:0354b16": "平留之。寶歷中。于下第還家。於京師途中。逢官差",
    "X64n1261_003:0354b17": "遞。失舁張騫槎。先在東都禁中。今准詔系有司取",
    "X64n1261_003:0354b18": "進。不知是何物也。先輩詩往往有張騫槎者。相襲",
    "X64n1261_003:0354b19": "訛謬矣。縱出雜書。亦不足據也。",
    "X64n1261_003:0354b20": "霽子計切。說文云。雨止雲罷曰霽。",
    "X64n1261_003:0354b21": "狖余救切。獸名。似猿。",
    "X64n1261_003:0354b22": "煙水茫茫洛京慧林寺。故光祿卿李憕居第。祿山",
    "X64n1261_003:0354b23": "陷東都。憕以居守死之。子源少時以貴游于豪侈。",
    "X64n1261_003:0354b24": "善歌聞於時。及憕死。悲憤自誓。不住．不娶．不食肉。",
    "X64n1261_003:0354c01": "居寺中五十餘年。寺有僧圓澤。富而知音。源與之",
    "X64n1261_003:0354c02": "遊甚密。促交語竟日。人莫能測。一日。相約蜀青城",
    "X64n1261_003:0354c03": "峨嵋山。源欲自荊州泝[山*夬]。澤欲取長安斜谷路。源",
    "X64n1261_003:0354c04": "不可。曰。吾以絕世事。豈可復道京師哉。澤默然。久",
    "X64n1261_003:0354c05": "之曰。行止固不由人。遂自荊州路。舟次南浦。見婦",
    "X64n1261_003:0354c06": "人錦襠負甖而汲者。澤望而泣曰。吾不欲由此者。",
    "X64n1261_003:0354c07": "為是也。源驚問之。澤曰。婦人姓王氏。吾當為之子。",
    "X64n1261_003:0354c08": "孕三歲矣。吾不來。故不得乳。今既見。無可逃者。公",
    "X64n1261_003:0354c09": "當以符呪助我速生。三日浴兒時。願公臨。我以一",
    "X64n1261_003:0354c10": "笑為信。後十二年中秋月夜。杭州天竺外當與公",
    "X64n1261_003:0354c11": "相見。源悲悔而為具沐浴．易服。至暮。澤亡。而婦乳",
    "X64n1261_003:0354c12": "三日。往視之。兒見源果笑。具以語王氏。氏以家財",
    "X64n1261_003:0354c13": "葬澤山下。源遂不果行。返寺中。問其徒。則既有命",
    "X64n1261_003:0354c14": "矣。後十二年。自洛適吳赴其約。至所約。聞葛洪川",
    "X64n1261_003:0354c15": "畔有牧童扣牛角而歌曰。三生石上舊精魂。賞月",
    "X64n1261_003:0354c16": "臨風莫要論。慚愧情人遠相訪。此身雖異性長存。",
    "X64n1261_003:0354c17": "呼問。澤公徤否。答曰。李公真信士。然俗緣未盡。慎",
    "X64n1261_003:0354c18": "勿相近。唯勤修不墜。乃復相見。又歌曰。身前身後",
    "X64n1261_003:0354c19": "事茫茫。欲話因緣恐斷腸。吳越山川尋已徧。却回",
    "X64n1261_003:0354c20": "煙棹上瞿塘。遂去。不云所之。後二年。李德裕奏源",
    "X64n1261_003:0354c21": "忠臣子篤孝。拜諫議大夫。不就。死寺中。年八十矣。",
    "X64n1261_003:0354c22": "○煙水茫茫。蓋頌家自有深意。且以文勢推之。但",
    "X64n1261_003:0354c23": "創其遠情爾。不必涉事。尤為簡當。然吾教論受生。",
    "X64n1261_003:0354c24": "經論備載。三緣啐啄。一不可差。安有此身未滅而",
    "X64n1261_003:0355a01": "先託質已三年矣。設以菩薩人隨意生身。一多自",
    "X64n1261_003:0355a02": "在者。如此澤又何必見錦襠而泣耶。詳此。乃好事",
    "X64n1261_003:0355a03": "者為之。而理不可考。",
    "X64n1261_003:0355a04": "遺我余貴切。",
    "X64n1261_003:0355a05": "呈似君請道末後句。此五當作注字寫。見它本。",
    "X64n1261_003:0355a06": "難瞞瞞。當作謾。欺也。下倣此。",
    "X64n1261_003:0355a07": "金槌槌。當从金。作鎚。說文云。鐵為黑金。故曰金鎚。",
    "X64n1261_003:0355a08": "槌。蠶曲拄。非義。",
    "X64n1261_003:0355a09": "指南古今注云。黃帝與蚩尤戰於涿鹿。蚩尤作大",
    "X64n1261_003:0355a10": "霧迷於四方。帝在車以指指南而示士。卒擒蚩尤",
    "X64n1261_003:0355a11": "而斬之。遂號指南車。",
    "X64n1261_003:0355a12": "三尺吾佛攝應歸真。了無一相可得。從真起應。乃",
    "X64n1261_003:0355a13": "有千尺．丈六．三尺之身。以至猿猴．鹿．馬隨類化身。",
    "X64n1261_003:0355a14": "三尺多引俱尸長者。未見出於何經。",
    "X64n1261_003:0355a15": "懲直陵切。示也。戒也。",
    "X64n1261_003:0355a16": "革轍上古核切。改也。下直列切。途轍也。",
    "X64n1261_003:0355a17": "傅大士大士。婺州義烏人。齊建武四年五月八日。",
    "X64n1261_003:0355a18": "生于雙林鄉傅宣慈家。名翕。天監十一年。納劉氏",
    "X64n1261_003:0355a19": "女。名妙光。生普成．普光二子。甞致書于梁武帝。自",
    "X64n1261_003:0355a20": "號當來解脫善慧大士。後會西域僧嵩頭陀。曰。我",
    "X64n1261_003:0355a21": "與汝。毗婆尸佛所發願。今兜率宮衣鉢見在。何時",
    "X64n1261_003:0355a22": "當還。因命照水觀影。見圓光寶蓋。即彌勒菩薩也。",
    "X64n1261_003:0355a23": "德雲華嚴。善財童子漸次南行。向勝樂國。登妙峰",
    "X64n1261_003:0355a24": "山。於其山上。東西南北．四維上下。觀察求覔。渴仰",
    "X64n1261_003:0355b01": "欲見德雲比丘。經于七日。見彼比丘在別山上徐",
    "X64n1261_003:0355b02": "步而行。見已。往詣。頂禮其足。清涼疏主云。忘所住",
    "X64n1261_003:0355b03": "位。方為得旨。",
    "X64n1261_003:0355b04": "塗毒鼓泥洹經云。佛告迦葉。譬如良毉合和諸藥。",
    "X64n1261_003:0355b05": "以塗其鼓。若有眾鬪戰被瘡。聞彼鼓聲。一切悉愈。",
    "X64n1261_003:0355b06": "唯除命盡。及應死者。此摩訶衍法鼓音聲。亦復如",
    "X64n1261_003:0355b07": "是。一切眾生聞其音聲。婬怒癡箭不樂。菩提未發",
    "X64n1261_003:0355b08": "意者。犯四墮法及無間罪。一切除愈。唯除一闡提",
    "X64n1261_003:0355b09": "輩。",
    "X64n1261_003:0355b10": "樂聞魚教切。欲也。",
    "X64n1261_003:0355b11": "毗耶離此云廣嚴。維摩詰所居之城。",
    "X64n1261_003:0355b12": "弋者慕楊子．問明。或問君子在治。曰。若鳳在亂。曰。",
    "X64n1261_003:0355b13": "若鳳或人不諭。曰。未之思矣。曰。治則見。亂則隱。鴻",
    "X64n1261_003:0355b14": "飛冥冥。弋人何慕焉。說者或引此緣。則弋者何慕。",
    "X64n1261_003:0355b15": "言不可慕也。頌意弋者慕。固反此義。",
    "X64n1261_003:0355b16": "透法身見雲門錄上偈頌福朗上座緣。",
    "X64n1261_003:0355b17": "潦倒上雲皓切。下盧考切。老之狀也。",
    "X64n1261_003:0355b18": "啾秋即由切。古頌云。揚湯不止沸。祖師來去薪。啾",
    "X64n1261_003:0355b19": "啾依舊閙。各各謂修真。",
    "X64n1261_003:0355b20": "祕魔巖宋傳云。名常遇。姓陰。范陽人。出家於燕北",
    "X64n1261_003:0355b21": "安國寺。來居五臺山之祕魔巖。即文殊降龍之所。",
    "X64n1261_003:0355b22": "因以為名焉。常持一木叉。每見僧來禮拜。即叉却",
    "X64n1261_003:0355b23": "僧頸。云。那箇魔魅教你去出家。那箇魔魅教你行",
    "X64n1261_003:0355b24": "脚。道得也叉下死。道不得也叉下死。速道。學者少",
    "X64n1261_003:0355c01": "有酬對。唯晉州藿山景通。即大禪佛也。才到便趒",
    "X64n1261_003:0355c02": "入懷中坐。師於藿山背撫三下。山便走出云。三千",
    "X64n1261_003:0355c03": "里外詀我來。",
    "X64n1261_003:0355c04": "保福謾人漳州保福從展禪師四謾人。一．問僧。殿",
    "X64n1261_003:0355c05": "裏是甚麼佛。僧云。和上定當看。師云。釋迦佛。僧云。",
    "X64n1261_003:0355c06": "莫謾人好。師云。却是你謾我。二．問僧。作甚麼業。喫",
    "X64n1261_003:0355c07": "得與麼大。僧云。和上也不小。師便作蹲勢。僧云。和",
    "X64n1261_003:0355c08": "上莫謾人好。師云。却是你謾我。三．問僧。汝名甚麼。",
    "X64n1261_003:0355c09": "僧云。咸澤。師云。忽遇枯涸者如何。僧云。誰是枯涸",
    "X64n1261_003:0355c10": "者。師云。我是。僧云。和上莫謾人好。師云。却是你謾",
    "X64n1261_003:0355c11": "我。四．問浴主。湯鍋闊多少。主云。請師量。師便作量",
    "X64n1261_003:0355c12": "勢。主云。和上莫謾人好。師云。却是你謾我。",
    "X64n1261_003:0355c13": "緣生緣生。即十二因緣。亦名十二緣生。解脫論云。",
    "X64n1261_003:0355c14": "一．無明者。不知四諦。二．行者。身．口．意業。三．識。入胎",
    "X64n1261_003:0355c15": "一念心名識。四．名色。共相續心起心數法及迦羅",
    "X64n1261_003:0355c16": "邏色。五．六入者。六內入。六．觸者。六觸身。七．受者。六",
    "X64n1261_003:0355c17": "受身。八．愛者。六愛身。九．取者。四取。十．有者。是業能",
    "X64n1261_003:0355c18": "起欲色．無色有。十一．生者。於有陰起。十二．老死者。",
    "X64n1261_003:0355c19": "陰熟曰老。陰壞散名死也。又於一剎那中成十二",
    "X64n1261_003:0355c20": "因緣。如眼見色。癡人起愛。於此時淨樂者心癡。此",
    "X64n1261_003:0355c21": "謂無明。思著是無明緣行。心著此行緣識。知相應",
    "X64n1261_003:0355c22": "心數法及彼所造色緣故。諸根清淨。是名色緣六",
    "X64n1261_003:0355c23": "入。無明．觸是六入緣觸。喜觸緣受欲。受緣愛以著",
    "X64n1261_003:0355c24": "取淨樂。是愛緣取。以著思是取緣有。彼法起是有",
    "X64n1261_003:0356a01": "緣生。往已是老。念散壞是死。",
    "X64n1261_003:0356a02": "布鼓漢王尊為東平相。謂王之太傅曰。毋持布鼓",
    "X64n1261_003:0356a03": "向雷門。說者曰。雷門。越之會稽城門也。有大鼓。越",
    "X64n1261_003:0356a04": "擊之。聲聞洛陽。布鼓。以布為鼓。無聲也。毋。音無。",
    "X64n1261_003:0356a05": "鐵券僧問雪竇。如何是緣生義。師云。金剛鑄鐵券。",
    "X64n1261_003:0356a06": "僧云。學人不會。師云。閙市裏牌。僧云。恁麼則行到",
    "X64n1261_003:0356a07": "水窮處。坐看雲起時。師云。[利禾+不]下。券。去願切。",
    "X64n1261_003:0356a08": "名實無當肇法師云。夫以名求物。物無當名之實。",
    "X64n1261_003:0356a09": "以物求名。名無得物之功。物無當名之實。非物也。",
    "X64n1261_003:0356a10": "名無得物之功。非名也。是以名不當實。實不當名。",
    "X64n1261_003:0356a11": "名實無當。萬物安在矣。清涼國師云。若實則名。見",
    "X64n1261_003:0356a12": "面即應知名。若名即實。召火即應燒口。",
    "X64n1261_003:0356a13": "春米當作舂。書容功。",
    "X64n1261_003:0356a14": "崔嵬上徂回切。下吾回切。大高也。",
    "X64n1261_003:0356a15": "空生巖中見後錄須菩提巖中。",
    "X64n1261_003:0356a16": "圖[書曰+皿]當作圖畫。",
    "X64n1261_003:0356a17": "五老師子廬山記云。棲賢寺。寺之東北有五老峯。",
    "X64n1261_003:0356a18": "歷歷可數。中有師子峰。狀若刻削。雲物隱映。尤所",
    "X64n1261_003:0356a19": "肖似。廬山之勝。此最為優者。",
    "X64n1261_003:0356a20": "居士凡具四德。乃稱居士。一．不求仕宦。二．寡欲蘊",
    "X64n1261_003:0356a21": "德。三．居財大富。四．守道自悟。又菩薩行經云。有居",
    "X64n1261_003:0356a22": "財之士．居家之士．居法之士．居朝居山之士。通名",
    "X64n1261_003:0356a23": "居士也。",
    "X64n1261_003:0356a24": "隈烏灰切。倚也。",
    "X64n1261_003:0356b01": "太湖吳地志云。太湖在吳縣西南四十里。周回三",
    "X64n1261_003:0356b02": "萬六千頃。一名具區澤。",
    "X64n1261_003:0356b03": "七百甲子趙州從諗俗壽一百二十歲。甞有人問。",
    "X64n1261_003:0356b04": "師年多少。師云。一穿數珠數不足。鎮府塔記云。師",
    "X64n1261_003:0356b05": "得七百甲子歟。七百甲子乃泛舉一百二十之大",
    "X64n1261_003:0356b06": "數。實一百一十六歲餘八月。凡四萬二十日也。",
    "X64n1261_003:0356b07": "連城璧史記。趙國有卞氏璧。秦欲以十五城易之。",
    "X64n1261_003:0356b08": "趙遣閵相如進璧。秦昭王得璧而不割地。相如詐",
    "X64n1261_003:0356b09": "云璧有瑕。取而指之。因倚柱不還。曰。請割地。齋戒",
    "X64n1261_003:0356b10": "五日方受璧。王若急臣。臣則頭璧俱碎。王懼碎璧。",
    "X64n1261_003:0356b11": "而不敢加害。璧竟歸趙。",
    "X64n1261_003:0356b12": "悲風流水古二曲名。陳纂琴書云仲尼作。",
    "X64n1261_003:0356b13": "嗚咽嗚。心有所惡。若吐也。咽。聲塞也。",
    "X64n1261_003:0356b14": "希聲見雲門錄上。",
    "X64n1261_003:0356b15": "定乾坤句雲門大師行脚時。有官人問。還有定乾",
    "X64n1261_003:0356b16": "坤句麼。門云。蘇嚕蘇嚕悉哩薩訶。",
    "X64n1261_003:0356b17": "蘭舟選．注。蘭舟．桂橈。取香潔之異。",
    "X64n1261_003:0356b18": "八詠唐沈約八詠。登樓望秋月．會圃臨春風．秋至",
    "X64n1261_003:0356b19": "愍衰草．寒來悲落桐．夕行聞夜鶴．晨征聽曉鴻．解",
    "X64n1261_003:0356b20": "佩去朝市．披褐守山東。",
    "X64n1261_003:0356b21": "碧雲日暮碧雲合。佳人殊未來。儒釋先輩往往謂",
    "X64n1261_003:0356b22": "湯慧休詩也。雪竇多用此意。如送僧云碧雲流本",
    "X64n1261_003:0356b23": "是詩家。又和頑書記云湯慧休辭豈易聞。暮風吹",
    "X64n1261_003:0356b24": "斷碧溪雲是也。桉文選。乃江淹擬慧休別怨詩。實",
    "X64n1261_003:0356c01": "江淹作也。",
    "X64n1261_003:0356c02": "選佛丹霞然始讀書。方應舉長安。遇禪客。問云。奚",
    "X64n1261_003:0356c03": "為。然曰。選官。客曰。選官何如選佛。然因扣選佛之",
    "X64n1261_003:0356c04": "由。欣然感悟。後得法於石頭也。",
    "X64n1261_003:0356c05": "難兄難弟東漢陳元方子長文。即陳群也。與季方",
    "X64n1261_003:0356c06": "子孝光。各論其父功德。爭之不決。咨於太丘。太丘",
    "X64n1261_003:0356c07": "即陳寔。元方．季方父也。太丘曰。元方難為兄。季方",
    "X64n1261_003:0356c08": "難為弟。又晉王珉。字秀傑。少有才藝。名出於兄王",
    "X64n1261_003:0356c09": "詢之右。語曰。法護非不嘉。僧彌難為兄。法護。詢小",
    "X64n1261_003:0356c10": "字。僧彌。泯小字也。",
    "X64n1261_003:0356c11": "芳菲音妨妃。芳香草也。菲。草盛貌。",
    "X64n1261_003:0356c12": "玄沙玄沙。名師備。福州閩縣謝氏子。幼以漁釣為",
    "X64n1261_003:0356c13": "業。唐咸通初。俄有出塵之志。從芙蓉山靈訓受業。",
    "X64n1261_003:0356c14": "三十落髮。得戒於道玄律師。布衲甚屢。食午接氣。",
    "X64n1261_003:0356c15": "而終日宴坐。晚謁雪峯。峯喜其善抖擻諸業。居以",
    "X64n1261_003:0356c16": "頭陀稱之。既得法於雪峰。竟不它適。晚居玄沙。四",
    "X64n1261_003:0356c17": "方學者而輻湊焉。嗣其道者頗盛。如羅漢琛．安國",
    "X64n1261_003:0356c18": "球。皆師席之白眉也。然門弟子得其法而抱道嘉",
    "X64n1261_003:0356c19": "遁者。不可得而詳。僧傳禪錄豈能悉數。予甞過抗",
    "X64n1261_003:0356c20": "之外沙。瞻禮還鄉和上真身。其石刻云。師諱道勤。",
    "X64n1261_003:0356c21": "閩越李氏子。從師落髮。二十受具。得正法眼藏於",
    "X64n1261_003:0356c22": "玄沙備。建隆初。入吳越。抵錢塘之普安。雖不開堂",
    "X64n1261_003:0356c23": "演唱。而參玄入室者。常盈五百。興國丙子夏六月。",
    "X64n1261_003:0356c24": "師忽謂侍僧曰。吾還鄉矣。僧莫之曉。因索筆書偈",
    "X64n1261_003:0357a01": "云。還鄉寂寂杳無蹤。不挂孤帆水陸通。踊得故關",
    "X64n1261_003:0357a02": "田地穩。更無南北與西東。後三日。正坐而盡。壽六",
    "X64n1261_003:0357a03": "十。臘四十五。全身儼然。今留院之北隅。雖庭宇頹",
    "X64n1261_003:0357a04": "圮。而瞻禮者踵武不絕。以師有還鄉偈盛傳於時。",
    "X64n1261_003:0357a05": "故不以名顯。遂號還鄉和上云。",
    "X64n1261_003:0357a06": "袈裟梵云袈裟。此言不正色。律云。一切上色衣不",
    "X64n1261_003:0357a07": "得畜。當作袈裟。業疏曰。字本作迦沙。梁葛洪撰寧",
    "X64n1261_003:0357a08": "苑。下添衣。言道服也。",
    "X64n1261_003:0357a09": "刻夜燈竟陵王子良甞夜集諸學士。刻燭為詩。四",
    "X64n1261_003:0357a10": "韻者刻一寸。以此為率。共以為無難。遂擊銅鉢立",
    "X64n1261_003:0357a11": "韻。響滅則詩成。皆可觀覧。見南史。",
    "X64n1261_003:0357a12": "蘆芽穿膝觀佛三昧海經。爾時。菩薩坐於樹下。入",
    "X64n1261_003:0357a13": "滅意三昧。三昧境界名寂諸根。諸天啼泣。淚下如",
    "X64n1261_003:0357a14": "雨。勸請菩薩當起飲食。作是請時。聲徧三千大千",
    "X64n1261_003:0357a15": "世界。菩薩不覺。有一天子。名曰悅意。見地生草穿",
    "X64n1261_003:0357a16": "菩薩肉。上生至肘。告諸天曰。奇哉男子。苦行乃爾。",
    "X64n1261_003:0357a17": "不食多時。喚聲不聞。草生不覺。",
    "X64n1261_003:0357a18": "為蓋魏文帝詩。西北有浮雲。亭亭如車蓋。",
    "X64n1261_003:0357a19": "莎羅此云高遠。以其林木森聳。出於餘木之上。或",
    "X64n1261_003:0357a20": "飜堅固。誤矣。由莎羅與娑囉聲相近也。若呼堅固。",
    "X64n1261_003:0357a21": "則轉舌言之。若呼高遠。則依平言之也。",
    "X64n1261_003:0357a22": "頏下浪切。",
    "X64n1261_003:0357a23": "磷磷力珍切。石在湍水間也。",
    "X64n1261_003:0357a24": "湯慧休湯。浴姓也。古沙門多以俗姓或師姓稱之。",
    "X64n1261_003:0357b01": "如竺道生．帛道猷．竺法汰等是也。自道安法師始",
    "X64n1261_003:0357b02": "稱釋氏。譯十誦律。乃見其文四河入海。無復河名。",
    "X64n1261_003:0357b03": "四姓出家。同一釋種。慧休。字茂遠。住長干寺。嗜酒",
    "X64n1261_003:0357b04": "好色。輕釋侶。慕俗意。秉筆造牘。文辭斐然。才鋒挺",
    "X64n1261_003:0357b05": "出。名譽頓上。至宋世祖孝武。敕令還俗。授楊州文",
    "X64n1261_003:0357b06": "學從事。意氣既高。甚有慚慨。會出補句容令。不得",
    "X64n1261_003:0357b07": "意而卒。見沈約．朱書．顏延之。每薄湯慧休制作。委",
    "X64n1261_003:0357b08": "巷中歌謠耳。方當誤後生事。",
    "X64n1261_003:0357b09": "紅葉志閑頌云。僧家無事最幽閑。近對青松遠對",
    "X64n1261_003:0357b10": "山。詩句不曾題落葉。恐隨流水到人間。又鄭虔為",
    "X64n1261_003:0357b11": "廣文博士。學書病無紙。知慈恩寺有柿葉數屋。遂",
    "X64n1261_003:0357b12": "借僧房居止。取紅葉學書。歲久殆徧。",
    "X64n1261_003:0357b13": "今古情當作合古情。見它本。",
    "X64n1261_003:0357b14": "槁木苦皓切。莊子。形固可使如槁木。",
    "X64n1261_003:0357b15": "膺門東漢孔融。字文舉。魯國人。孔子二十世孫。年",
    "X64n1261_003:0357b16": "十歲。隨父詣京師。時河南尹李膺以簡重自居。不",
    "X64n1261_003:0357b17": "妄接士賓。敕外自非當世名人及與通家。皆不得",
    "X64n1261_003:0357b18": "白。融欲觀其人。故造膺門。語門者曰。我是李君通",
    "X64n1261_003:0357b19": "家子弟。門者言之。膺請融。曰。高明祖父甞與僕有",
    "X64n1261_003:0357b20": "恩舊乎。融曰。然。先君孔子與君先人李老君同德",
    "X64n1261_003:0357b21": "比義。而相師友。則融與君累世通家。眾坐莫不嘆",
    "X64n1261_003:0357b22": "息。大中大夫陳煒後至。坐中以告煒。煒曰。夫人小",
    "X64n1261_003:0357b23": "而聦了。大未必奇。融應聲曰。觀君所言。將不早慧",
    "X64n1261_003:0357b24": "乎。膺大笑曰。高明必為偉器。",
    "X64n1261_003:0357c01": "眹兆上直引切。吉凶形兆也。",
    "X64n1261_003:0357c02": "鶴樹涅槃經。爾時。世尊娑羅林下寢臥寶牀。於其",
    "X64n1261_003:0357c03": "中夜。入第四禪。寂然無聲。於是時頃。便般涅盤。入",
    "X64n1261_003:0357c04": "涅槃已。其娑羅林東西二雙合為一樹。南北二雙",
    "X64n1261_003:0357c05": "合為一樹。垂覆寶牀。蓋覆如來。其樹即時慘然變",
    "X64n1261_003:0357c06": "白。猶如白鶴。枝葉．花果．皮榦。悉皆爆烈墮落。漸漸",
    "X64n1261_003:0357c07": "枯悴摧朽無餘。",
    "X64n1261_003:0357c08": "雙趺見雲門錄上。",
    "X64n1261_003:0357c09": "學步莊子．秋水。壽陵餘子之學行於邯鄲。未得國",
    "X64n1261_003:0357c10": "能。又失其故行矣。直匍匐而歸爾。",
    "X64n1261_003:0357c11": "大嚮當作大饗。周禮。掌客。主合諸[仁二+(亡/大)]。而饗則具十",
    "X64n1261_003:0357c12": "二[舉與+穴]．具百物。諸侯為賓。大饗尚暇脩而已矣。謂不",
    "X64n1261_003:0357c13": "享味也。暇。丁貫切。籤[月*車]也。",
    "X64n1261_003:0357c14": "香飯維摩詰經云。爾時。舍利弗心念。日時欲至。此",
    "X64n1261_003:0357c15": "諸菩薩當於何食。時維摩詰知其意。而語言。佛說",
    "X64n1261_003:0357c16": "入解脫。仁者受行。豈雜欲食而聞法乎。若欲食者。",
    "X64n1261_003:0357c17": "且待須臾。當令汝得未曾有食。於是維摩詰不起",
    "X64n1261_003:0357c18": "于座。居眾會前。化作菩薩。而告之言。汝往上方界",
    "X64n1261_003:0357c19": "分。度如此二恒河沙佛土。有國名眾香。佛號香積。",
    "X64n1261_003:0357c20": "到彼。如我辭曰。維摩詰稽首世尊足。願得世尊所",
    "X64n1261_003:0357c21": "食之餘。當於娑婆世界施作佛事。於是香積如來",
    "X64n1261_003:0357c22": "以眾香鉢盛滿香飯與化菩薩。時彼九百萬菩薩",
    "X64n1261_003:0357c23": "但發聲言。我欲詣娑婆世界。佛言。可往。須臾之間。",
    "X64n1261_003:0357c24": "與化菩薩至維摩詰舍。維摩詰即化作九百萬師",
    "X64n1261_003:0358a01": "子之座。諸菩薩皆坐其上。化菩薩以滿鉢香飯與",
    "X64n1261_003:0358a02": "維摩詰。香飯普薰毗耶離城．三千大千世界。語舍",
    "X64n1261_003:0358a03": "利弗諸大聲聞。仁者。可食如來甘露美飯。大悲所",
    "X64n1261_003:0358a04": "薰。無以限意。食之使不消也。有異聲聞念是飯少。",
    "X64n1261_003:0358a05": "化菩薩曰。勿以聲聞小德小智。稱量如來無量福",
    "X64n1261_003:0358a06": "德。四海有竭。此飯無盡。使一切人食。端若須彌。乃",
    "X64n1261_003:0358a07": "至一切猶不能盡。於是鉢飯悉飽眾會。其諸食者。",
    "X64n1261_003:0358a08": "身安快樂。",
    "X64n1261_003:0358a09": "鶖鷺梵云舍利弗。此言鶖鷺子。以其母之眼如鶖",
    "X64n1261_003:0358a10": "鷺。因母得名。故云舍利子。智慧第一。辯捷無雙。",
    "X64n1261_003:0358a11": "鬱頭藍普耀經云。世尊逾城出家。至檀特山。始於",
    "X64n1261_003:0358a12": "阿藍迦藍處三年。學不用處定。知非便捨。復至鬱",
    "X64n1261_003:0358a13": "頭藍處三年。學非想非非想定。知非亦捨。普集經",
    "X64n1261_003:0358a14": "云。菩薩於二月八日菩提樹下。舉頭見明星。悟道",
    "X64n1261_003:0358a15": "成佛。欲先往報恩。有神人報云。阿藍迦已死七日。",
    "X64n1261_003:0358a16": "鬱頭藍已死三目。乃往鹿野苑度五俱輪。",
    "X64n1261_003:0358a17": "昳徒結切。日昃也。",
    "X64n1261_003:0358a18": "晡奔謨切。日加申時也。",
    "X64n1261_003:0358a19": "頂罩燒鍾眾中或舉戴火鍱腹外道緣。意甚不類。",
    "X64n1261_003:0358a20": "甞見蜀僧云。此蜀語也。川人或譏人之無知。則云",
    "X64n1261_003:0358a21": "燒鍾盖却你頭。往往喚作孟夏漸熱。蓋雪竇。川人",
    "X64n1261_003:0358a22": "也。",
    "X64n1261_003:0358a23": "雨花王遇切。從上而下曰雨。",
    "X64n1261_003:0358a24": "黃金宅黃金宅。僧伽藍之總稱也。賢愚經云。須達",
    "X64n1261_003:0358b01": "長者欲買園造精舍。祇陀太子言。若能以黃金布",
    "X64n1261_003:0358b02": "地。令間無空者。便當相與。須達言。諸。謹隨其價。太",
    "X64n1261_003:0358b03": "子言。我戲語爾。須達言。太子不應妄語。便使人。象",
    "X64n1261_003:0358b04": "負金出。八十頃中。須臾欲滿。殘餘少地。須達思惟。",
    "X64n1261_003:0358b05": "何藏金足不多不少。當取滿之。祇陀問言。嫌貴置",
    "X64n1261_003:0358b06": "之。答言。不也。自念金藏何者可足。當得補滿。祇陀",
    "X64n1261_003:0358b07": "念言。佛必大德。乃使斯人輕寶乃爾。教齊且止。勿",
    "X64n1261_003:0358b08": "更出金。園地屬卿。樹木屬我。我自上佛。共立精舍。",
    "X64n1261_003:0358b09": "閙市夾山和上垂語云。閙市裏識取天子。百草頭",
    "X64n1261_003:0358b10": "上薦取老僧。",
    "X64n1261_003:0358b11": "拶姉末切。逼也。",
    "X64n1261_003:0358b12": "憍尸迦六欲天主帝釋也。大智度論云。昔摩伽陀",
    "X64n1261_003:0358b13": "國中。有婆羅門。名摩伽。姓憍尸迦。有福德大智慧。",
    "X64n1261_003:0358b14": "知友三十三人。共修福德。命終皆生須彌山頂第",
    "X64n1261_003:0358b15": "二天上。摩伽婆羅門為天主。三十二人為輔臣。",
    "X64n1261_003:0358b16": "俱胝老婺州金華山俱胝和上。始以庵居。以尼實",
    "X64n1261_003:0358b17": "際激厲其志。方有慕大之心。俄然天龍至庵。因具",
    "X64n1261_003:0358b18": "陳實際到庵之緣扣之。天龍竪一指示之。師即顯",
    "X64n1261_003:0358b19": "悟。將示寂之秋。謂眾曰。吾得天龍一指頭禪。一生",
    "X64n1261_003:0358b20": "用不盡。言訖奄化。天龍嗣大梅常。即馬祖之的孫。",
    "X64n1261_003:0358b21": "糲竭節梵云糲竭節。此言杖。智門祚和上綱宗歌",
    "X64n1261_003:0358b22": "云。糲竭節。拽路布。靈利衲僧通一路。師子不捉麒",
    "X64n1261_003:0358b23": "麟兒。猛獸那堪牀下顧。糲。或作剌。郎達切。",
    "X64n1261_003:0358b24": "露冕東漢郭賀。字喬卿。雒陽人。拜荊州刺史。引見",
    "X64n1261_003:0358c01": "賞賜。恩寵隆異。及到官。有殊政。百姓便之。歌曰。厥",
    "X64n1261_003:0358c02": "德仁明郭喬卿。忠正朝廷上下平。顯宗巡狩到南",
    "X64n1261_003:0358c03": "陽。時見嗟嘆。賜以三公之服。黼黻冕旒。敕行部去",
    "X64n1261_003:0358c04": "幨帷。使百姓見其容服。以彰有德。每所經過。吏人",
    "X64n1261_003:0358c05": "指以相示。莫不榮之。",
    "X64n1261_003:0358c06": "蒼蒼蒼蒼青青天之色。穹穹窿窿天之形。蓋以天",
    "X64n1261_003:0358c07": "地之大德。以比無私之政治也。",
    "X64n1261_003:0358c08": "倚毗猶毗倚也。",
    "X64n1261_003:0358c09": "生祠古人有德政。惠及生民。往有遺愛。去思為立",
    "X64n1261_003:0358c10": "生祠。繪塑形像。以四時饗之。東漢王堂。字敬伯。廣",
    "X64n1261_003:0358c11": "漢郪人也。永初中。西羗宼巴郡。為民患。詔書遣中",
    "X64n1261_003:0358c12": "郎將尹就攻討。連年不剋。三府舉堂治劇。拜郡守。",
    "X64n1261_003:0358c13": "堂馳兵赴賊。斬虜千餘級。巴．庸清淨。吏民生為立",
    "X64n1261_003:0358c14": "祠。庸。即上庸縣也。郪。千私切。",
    "X64n1261_003:0358c15": "蒱團當从浦。作蒲。水艸。可以作席蒱摴。蒲。戲也。非",
    "X64n1261_003:0358c16": "義。",
    "X64n1261_003:0358c17": "猿猱下奴刀切。猴也。",
    "X64n1261_003:0358c18": "綸言禮記．[糸*(色巴+田)]衣。子曰。王言如絲。其出如綸。王言如",
    "X64n1261_003:0358c19": "綸。其出如綍。故大人不倡游言。游。猶浮也。不可用",
    "X64n1261_003:0358c20": "之言也。綍。音弗。",
    "X64n1261_003:0358c21": "紫袍僧史。古之所貴。名與器焉。賜人章服。極則朱",
    "X64n1261_003:0358c22": "紫。緣皇黃綬乃為降次。故曰加紫綬。必得金章。今",
    "X64n1261_003:0358c23": "僧但受其紫而不金。方袍。非綬也。尋諸史。僧衣赤．",
    "X64n1261_003:0358c24": "黃．黑．青等色。不聞朱紫。按唐書。則天朝有僧法朗",
    "X64n1261_003:0359a01": "等。重譯大雲經。陳符命言。則天是彌勒下生為閻",
    "X64n1261_003:0359a02": "浮提主。唐氏含微。故由之革命稱周。法朗．薛懷義",
    "X64n1261_003:0359a03": "九人並封縣公。賜物有差。皆賜紫迦沙．銀龜袋。賜",
    "X64n1261_003:0359a04": "紫自此始也。又玄宗時。友愛頗至。以寧王疾。遣中",
    "X64n1261_003:0359a05": "使尚藥。馳驚旁午。唯僧崇憲醫効。帝悅。賜緋魚袋。",
    "X64n1261_003:0359a06": "又代宗永泰年中。章敬寺僧崇慧與道士角術告",
    "X64n1261_003:0359a07": "勝。中官鞏庭玉宜賜紫衣一副。除魚袋也。今大宋",
    "X64n1261_003:0359a08": "降誕節賜。其或內道場僧已著紫。又賜紫羅衣三",
    "X64n1261_003:0359a09": "事。謂之重紫。",
    "X64n1261_003:0359a10": "都護西漢鄭吉。會稽人也。以卒伍從軍。數出西域。",
    "X64n1261_003:0359a11": "繇是為郎。吉初破車師國。又降日逐王歸漢。威震",
    "X64n1261_003:0359a12": "西域。遂并護車師以西北道。故號都護。都護之置。",
    "X64n1261_003:0359a13": "自吉始焉。顏師古曰。並護南北二道。故謂之都護。",
    "X64n1261_003:0359a14": "都猶大也。功也。",
    "X64n1261_003:0359a15": "百越越圖經。百越。越之別名。百。以種類不一之稱。",
    "X64n1261_003:0359a16": "亦名越絕。猶破吳之惡．越惡絕也。或謂靈越。言山",
    "X64n1261_003:0359a17": "海靈異所出。",
    "X64n1261_003:0359a18": "信旗崔豹古今注。信幡。古徽號也。幡亦旗屬。以題",
    "X64n1261_003:0359a19": "表官號。以為符信。故為信幡。若乘輿。則畫白虎。取",
    "X64n1261_003:0359a20": "其義而有威信之德也。魏有東青龍．南朱雀．西白",
    "X64n1261_003:0359a21": "虎．北玄武。畿內黃龍。亦信也。今晉朝唯白虎示信。",
    "X64n1261_003:0359a22": "用鳥取其飛騰輕疾也。一曰鴻鴈．燕乙。有去來之",
    "X64n1261_003:0359a23": "信是也。",
    "X64n1261_003:0359a24": "白蘋汀古詩。柳惲江洲採白蘋。惲甞作吳興太守。",
    "X64n1261_003:0359b01": "為政清淨。人吏懷之。",
    "X64n1261_003:0359b03": "祖庭事苑卷第三"
}