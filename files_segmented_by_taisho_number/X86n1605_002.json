{
    "X86n1605_002:0510b08": "繼燈錄卷第二",
    "X86n1605_002:0510b10": "鼓山嗣祖沙門　元賢　輯",
    "X86n1605_002:0510b11": "臨濟宗",
    "X86n1605_002:0510b12": "南嶽下十八世",
    "X86n1605_002:0510b13": "鼓山永禪師法嗣",
    "X86n1605_002:0510b14": "臨安府淨慈晦翁悟明禪師福州人。上堂。舉夾山會",
    "X86n1605_002:0510b15": "下一僧到高亭。纔禮拜亭便打。僧曰特來禮拜何得",
    "X86n1605_002:0510b16": "打某甲。僧再禮。亭又打趂。僧回舉似夾山。山曰會麼。",
    "X86n1605_002:0510b17": "僧曰不會。山曰賴汝不會。汝若會即夾山口啞。應菴",
    "X86n1605_002:0510b18": "拈曰。高亭一期忍俊不禁。爭柰拄杖放行太速。者僧",
    "X86n1605_002:0510b19": "當時若是個漢。莫道高亭夾山。便是達磨大師出來",
    "X86n1605_002:0510b20": "也斬為三段。何故。家肥生孝子。國覇有謀臣。師曰。高",
    "X86n1605_002:0510b21": "亭夾山門庭施設各得其宜。但中間一人較些子。應",
    "X86n1605_002:0510b22": "菴與麼道也是鞏縣茶瓶。師纂修聯燈會要傳於叢",
    "X86n1605_002:0510b23": "林。",
    "X86n1605_002:0510b24": "靈隱善禪師法嗣(師嗣育王光。會元無出。今收入補燈)",
    "X86n1605_002:0510c01": "福州雪峰藏叟善珍禪師泉州南安呂氏子。謁妙峰",
    "X86n1605_002:0510c02": "於靈隱。入室悟旨。出世里之光孝。升承天雪峰。復以",
    "X86n1605_002:0510c03": "朝命遷主育王及徑山。上堂。盡大地是紫磨金身。諸",
    "X86n1605_002:0510c04": "人終日開眼覷見釋迦老子心肝。舉步築著釋迦老",
    "X86n1605_002:0510c05": "子鼻孔。說有說無是誑。說生說滅是謗。說即心非心",
    "X86n1605_002:0510c06": "是妄。不誑不謗不妄。春風吹落桃李花。淡煙疎雨籠",
    "X86n1605_002:0510c07": "青嶂。甞自題其像曰。參禪無悟。識字有數。眼三角似",
    "X86n1605_002:0510c08": "燕山愁胡。面百摺如趙婆呷醋。一著高出諸方。敢道",
    "X86n1605_002:0510c09": "飯是米做。除夜小參。舉僧問古德年窮歲盡時如何。",
    "X86n1605_002:0510c10": "德曰依舊孟春猶寒。師曰。古德恁麼答話。只怕諸人",
    "X86n1605_002:0510c11": "忘却。今日忽有人問年窮歲盡時如何。拈棒便打。待",
    "X86n1605_002:0510c12": "他道因什麼打某甲。即向他道。更要我道孟春猶寒",
    "X86n1605_002:0510c13": "那。上堂。春雪寒。春宵短。古佛心。破燈盞。正法眼。乾紙",
    "X86n1605_002:0510c14": "撚。抖搜精神只管看。看到北斗西移南斗東轉。上元",
    "X86n1605_002:0510c15": "依舊正月半。嘉定丁丑示寂。",
    "X86n1605_002:0510c16": "吉安府龍濟院友雲宗鍪禪師廬陵王氏子。初依妙",
    "X86n1605_002:0510c17": "峰。一日峰上堂拈拄杖曰。釋迦老子來也諸人還見",
    "X86n1605_002:0510c18": "麼。微妙淨法身具相三十二。放下拄杖曰。你諸人不",
    "X86n1605_002:0510c19": "會。入涅槃去也。師於言下豁然。後登吉水之佛頂峰。",
    "X86n1605_002:0510c20": "得修山主古寺以居焉。木食澗飲夙夜危坐。或雪寒",
    "X86n1605_002:0510c21": "無宿火。啖菖獨數寸度日。甞口占以自遣曰。山僧有",
    "X86n1605_002:0510c22": "分住煙蘿。無米無錢莫管他。水似琉璃山似玉。眼前",
    "X86n1605_002:0510c23": "儘有許來多。妙峰寄法衣竹篦并其肖像以付師。峰",
    "X86n1605_002:0510c24": "自題其像曰。妙峰孤頂草離離。橫按竹篦三尺鐵。只",
    "X86n1605_002:0511a01": "許佛頂龍濟知。父子不傳真秘訣。師甞書門以示來",
    "X86n1605_002:0511a02": "參曰。除却眼耳鼻舌身意。那個是你自己。若也道得",
    "X86n1605_002:0511a03": "許你親見龍濟來。其或未然。且居門外。雪巖和尚見",
    "X86n1605_002:0511a04": "而問曰。曾接得幾人。師曰山僧從來不會按牛頭喫",
    "X86n1605_002:0511a05": "草。僧問臘月三十日到來時如何。師曰門前無索債",
    "X86n1605_002:0511a06": "人。忽示疾。集眾囑後事。復彈指一聲曰。只此是別眾",
    "X86n1605_002:0511a07": "語也。侍僧請留頌。不答。至夜分遽索筆書曰。一燈在",
    "X86n1605_002:0511a08": "望更無言說。大地平沉虗空迸裂。遂坐逝。",
    "X86n1605_002:0511a09": "杭州淨慈東叟仲頴禪師上堂。切忌隨他覓。無勞向",
    "X86n1605_002:0511a10": "己求。縱橫活潑潑。有放還有收。是什麼。一葉落天下",
    "X86n1605_002:0511a11": "秋。甞頌長慶總似今日老胡有望曰。天高鴻雁侵雲",
    "X86n1605_002:0511a12": "舉。地肅蛩螿入草鳴。渾是一秋風景裏。客愁幾逐異",
    "X86n1605_002:0511a13": "鄉情。",
    "X86n1605_002:0511a14": "淨慈簡禪師法嗣(師嗣育王光。會元無出。今收入補燈)",
    "X86n1605_002:0511a15": "慶元府育王物初大觀禪師明之鄞縣陸氏子。初依",
    "X86n1605_002:0511a16": "北澗於南屏。一日入室次機語契合。遂大發明。後出",
    "X86n1605_002:0511a17": "世屢遷名剎。晚主育王。上堂。一冬二冬。你儂我儂。暗",
    "X86n1605_002:0511a18": "中偷笑。當面脫空。雖是尋常茶飯。誰知米裏有蟲。夜",
    "X86n1605_002:0511a19": "來好風。吹折門前一枝松。上堂。用黑豆法換人眼睛",
    "X86n1605_002:0511a20": "如恒河沙。會火爐頭話能有幾個。九九九。三世諸佛",
    "X86n1605_002:0511a21": "不知有。翻身踢倒五須彌。何用法身藏北斗。藏北斗。",
    "X86n1605_002:0511a22": "分明向外揚家醜。上堂。塵劫來事只在今時。當斷不",
    "X86n1605_002:0511a23": "斷斗換星移。拈拄杖卓一下曰。花須連夜發。莫待曉",
    "X86n1605_002:0511a24": "風吹。上堂。舉龐居士問馬大師不與萬法為侶是什",
    "X86n1605_002:0511b01": "麼人。大師曰待汝一口吸盡西江水即向汝道。師曰。",
    "X86n1605_002:0511b02": "大小祖師只知開口易。不覺舌頭長。當時若問育王。",
    "X86n1605_002:0511b03": "但曰。若要向汝道。直待虗空落地。自然出他一頭。何",
    "X86n1605_002:0511b04": "故。車不橫推。理無曲斷。上堂。達磨正宗衲僧巴鼻。充",
    "X86n1605_002:0511b05": "塞虗空無處廻避。堪笑迷流。白日青天開却眼只管",
    "X86n1605_002:0511b06": "瞌睡。更有黃面老人不識好惡。入泥入水却道我於",
    "X86n1605_002:0511b07": "燃燈佛所無一法可得而為我授記。何異好肉剜瘡",
    "X86n1605_002:0511b08": "空花求蒂。畢竟如何。悉唎悉唎。既順世。塔於寺之西",
    "X86n1605_002:0511b09": "菴。",
    "X86n1605_002:0511b10": "徑山琰禪師法嗣(師嗣育王光。會元無出。今收入補燈)",
    "X86n1605_002:0511b11": "臨安府淨慈偃溪廣聞禪師福州侯官林氏子。初參",
    "X86n1605_002:0511b12": "浙翁。鍼芥難投。復遍參諸方。及再參浙翁于徑山。翁",
    "X86n1605_002:0511b13": "笑迎曰汝來耶。一夕坐簷間聞更三轉。入室曳履而",
    "X86n1605_002:0511b14": "蹶。如夢忽醒。翌朝造室。翁舉趙州洗鉢盂話。師將啟",
    "X86n1605_002:0511b15": "口翁遽止之。平生疑碍氷釋。紹定戊子出世小淨慈。",
    "X86n1605_002:0511b16": "歷住香山萬壽雪竇育王淨慈靈隱徑山。上堂。舉趙",
    "X86n1605_002:0511b17": "州示眾曰。老僧三十年前在南方火爐頭有個無賓",
    "X86n1605_002:0511b18": "主話。直至如今無人舉著。師拈曰。森羅萬象。明暗色",
    "X86n1605_002:0511b19": "空。日夜舉揚。趙州古佛不是不知。只為貪程太速。上",
    "X86n1605_002:0511b20": "堂。雲門放洞山三頓棒。嚼飯餧嬰兒。黃檗打臨濟三",
    "X86n1605_002:0511b21": "頓棒。按牛頭喫草。只今不犯絲毫有個方便。良久曰。",
    "X86n1605_002:0511b22": "大事為汝不得。小事自家擔當。上堂。十字街頭石幢",
    "X86n1605_002:0511b23": "子。無你遮護處。一聲江上侍郎來。無你廻避處。衲僧",
    "X86n1605_002:0511b24": "家朝出暮入脚前脚後。也須仔細。忽然築著磕著。淨",
    "X86n1605_002:0511c01": "慈拄杖別有分付。上堂。繞禪牀一匝。擊香案一下。轉",
    "X86n1605_002:0511c02": "藏已竟。講經已竟。若具看經眼目。方知落處。其或未",
    "X86n1605_002:0511c03": "然。依經解義三世佛冤。離經一字還同魔說。上堂。趙",
    "X86n1605_002:0511c04": "州喫茶去。金牛喫飯來。龍門多上客。有人續得末後",
    "X86n1605_002:0511c05": "句。許你入阿字法門。景定四年六月十四日示寂。壽",
    "X86n1605_002:0511c06": "七十五夏五十八。",
    "X86n1605_002:0511c07": "臨安府靈隱大川普濟禪師明州奉化人。題世尊出",
    "X86n1605_002:0511c08": "山相曰。龍章鳳質出王宮。肘露衣穿下雪峰。智願必",
    "X86n1605_002:0511c09": "空諸有界。不知諸有幾時空。師纂修五燈會元二十",
    "X86n1605_002:0511c10": "卷行世。",
    "X86n1605_002:0511c11": "臨安府徑山淮海原肇禪師楊之通州潘氏子。參浙",
    "X86n1605_002:0511c12": "翁。翁問何處人。師曰淮人。曰泗州大聖為什麼在楊",
    "X86n1605_002:0511c13": "州出現。師曰今日又在杭州撞著。曰且得沒交涉。師",
    "X86n1605_002:0511c14": "曰自遠趨風。翁以師警敏欲大激發。未容其參堂。纔",
    "X86n1605_002:0511c15": "見便曰下一轉語來。師擬開口翁即喝。師以頌呈。末",
    "X86n1605_002:0511c16": "句有曰空教回首望長安。翁曰者裏是什麼所在。師",
    "X86n1605_002:0511c17": "曰謝和尚挂搭。始就入室之列。已而命掌記。翁既寂。",
    "X86n1605_002:0511c18": "師出世通之光孝。後歷主雙塔清凉萬壽萬年江心。",
    "X86n1605_002:0511c19": "以朝命遷杭之淨慈靈隱徑山。其住徑山。逋劵山積。",
    "X86n1605_002:0511c20": "僧殘屋老。未幾樓閣矗霄。雲衲踵至。不減浙翁全盛",
    "X86n1605_002:0511c21": "時。甞頌達磨渡江曰。踏翻地軸與天關。合國人追不",
    "X86n1605_002:0511c22": "再還。去去一身輕似葉。長江千古浪如山。六月初十",
    "X86n1605_002:0511c23": "日書偈而逝。",
    "X86n1605_002:0511c24": "婺州雙林介石朋禪師因見郁山主畵像。傍僧索讚。",
    "X86n1605_002:0512a01": "師信手書曰。拾得驪珠笑眼開。為言塵盡轉生埃。若",
    "X86n1605_002:0512a02": "無直下承當者。孤負闍黎一撲來。甞頌明招謙一日",
    "X86n1605_002:0512a03": "天寒上堂曰。風頭稍硬。不是汝安身立命處。曰。稍硬",
    "X86n1605_002:0512a04": "風頭早已乖。更將暖處自沉埋。反令千古成踪跡。枉",
    "X86n1605_002:0512a05": "喫羅山白米來。",
    "X86n1605_002:0512a06": "東山源禪師頌蜆子和尚曰。紙錢堆裏可憐生。臭口",
    "X86n1605_002:0512a07": "纔開便葛藤。蕩盡鬼家窮活計。至今古廟絕人行。又",
    "X86n1605_002:0512a08": "頌葉縣省為僧說栢樹子話曰。簷頭滴滴。分明歷歷。",
    "X86n1605_002:0512a09": "碧眼黃頭。二俱不識。識不識。普天匝地成狼藉。",
    "X86n1605_002:0512a10": "弁山阡禪師頌李翱參藥山因緣曰。貴耳而賤目。背",
    "X86n1605_002:0512a11": "手抽金鏃。仰面看青天。箭過新羅國。",
    "X86n1605_002:0512a12": "育王瑞禪師法嗣(師嗣育王光。會元無出。今收入補燈)",
    "X86n1605_002:0512a13": "慶元府瑞巖無量崇壽禪師因僧問世尊覩明星悟",
    "X86n1605_002:0512a14": "道此意如何。師答以偈曰。明星一見眼皮穿。漢語胡",
    "X86n1605_002:0512a15": "言萬萬千。暴富乞兒休說夢。誰家竈裏火無煙。",
    "X86n1605_002:0512a16": "乾元頴禪師法嗣",
    "X86n1605_002:0512a17": "鼓山檜堂祖鑒禪師懷安徐氏子。禮建康鐘山真禪",
    "X86n1605_002:0512a18": "師薙度。往依瞎堂遠禪師服勤五載。及歸閩。參乾元",
    "X86n1605_002:0512a19": "頴禪師始得大事了畢。出世滁之琅琊無何。徙真之",
    "X86n1605_002:0512a20": "北山。復主資福。泉守程公延致承天。遷光孝。慶元己",
    "X86n1605_002:0512a21": "未帥府葉公請住鼓山凡七載。開禧乙丑謝事。明年",
    "X86n1605_002:0512a22": "五月示疾。革侍者請偈。師說偈曰。平生患語多。臨終",
    "X86n1605_002:0512a23": "更何說。盡力舉似人。紅爐一片雪。遂寂。塔於山之西",
    "X86n1605_002:0512a24": "[入/米/田]。(師諱祖鑒。續傳燈誤作宗鑒)",
    "X86n1605_002:0512b01": "天童傑禪師法嗣",
    "X86n1605_002:0512b02": "夔州臥龍山破菴祖先禪師廣安州王氏子。初參密",
    "X86n1605_002:0512b03": "菴。聞上堂語有省。後菴住靈隱命師分座。有道者請",
    "X86n1605_002:0512b04": "益曰胡孫子捉不住時如何。師曰。用捉他作什麼。如",
    "X86n1605_002:0512b05": "風吹水自然成紋。住後上堂。不是心不是佛不是物。",
    "X86n1605_002:0512b06": "忍俊不禁為諸人作個撇脫。拈拄杖卓一下曰。流水",
    "X86n1605_002:0512b07": "暗消溪畔石。勸人除却是非難。",
    "X86n1605_002:0512b08": "臨安府靈隱松源崇嶽禪師處州龍泉吳氏子。早歲",
    "X86n1605_002:0512b09": "慕出世法。見大慧於徑山。慧陞座稱應菴為人徑捷。",
    "X86n1605_002:0512b10": "師聞之不待旦而行。既至朝夕咨請。應菴舉世尊有",
    "X86n1605_002:0512b11": "密語迦葉不覆藏。師曰鈍置和尚。菴震威一喝。師有",
    "X86n1605_002:0512b12": "省。菴大喜以為法器。隆興初師始得度。入閩見木菴。",
    "X86n1605_002:0512b13": "菴舉有句無句如藤倚樹。師曰裂破。菴曰琅琊道好",
    "X86n1605_002:0512b14": "一堆爛柴聻。師曰矢上加尖。如是應酬數反。菴曰吾",
    "X86n1605_002:0512b15": "兄下語老僧不能過。其如未在。他日拂柄在手。為人",
    "X86n1605_002:0512b16": "不得。驗人不得。師曰。為人者。使博地凡夫一超入聖",
    "X86n1605_002:0512b17": "域。固難矣。驗人者。打向面前過不待開口已知渠骨",
    "X86n1605_002:0512b18": "髓。何難之有。菴舉手曰。明明向汝道開口不在舌頭",
    "X86n1605_002:0512b19": "上。後當自知。逾年見密菴於西山。隨問即答。菴微笑",
    "X86n1605_002:0512b20": "而已。師切於究竟至忘寢食。會密菴入室次問僧不",
    "X86n1605_002:0512b21": "是心不是佛不是物話。師侍側豁然大悟。乃曰今日",
    "X86n1605_002:0512b22": "方會木菴道開口不在舌頭上。自此機辯縱橫。旋出",
    "X86n1605_002:0512b23": "世於平江澄照。徙光孝冶父薦福香山虎丘。慶元三",
    "X86n1605_002:0512b24": "年被旨補靈隱。上堂。大凡扶竪宗乘。須具頂門正眼。",
    "X86n1605_002:0512c01": "懸肘後靈符。只如寶壽開堂三聖推出一僧。寶壽便",
    "X86n1605_002:0512c02": "打。三聖道與麼為人瞎却鎮州一城人眼去在。寶壽",
    "X86n1605_002:0512c03": "擲下拄杖便歸方丈。二尊宿等閑一挨一拶。便乃發",
    "X86n1605_002:0512c04": "明臨濟心髓。只是不知性命總在者僧手裏。還有檢",
    "X86n1605_002:0512c05": "點得出者麼。昔年覓火和煙得。今日擔泉帶月歸。示",
    "X86n1605_002:0512c06": "眾。古者道拈起也天回地轉。放下也草偃風行。冶父",
    "X86n1605_002:0512c07": "則不然。拈起也乾坤黯黑。放下也瓦礫生光。忽有一",
    "X86n1605_002:0512c08": "個半個驀然[翟*支]瞎頂門。達磨一宗未至寂寥在。示眾。",
    "X86n1605_002:0512c09": "舉臨濟如蒿枝拂相似公案。雪竇曰臨濟放處太危",
    "X86n1605_002:0512c10": "收來太速。師拈拄杖曰。臨濟據令而行不知孤負黃",
    "X86n1605_002:0512c11": "檗。雪竇盡力擔荷也只見得一邊。且道薦福節文在",
    "X86n1605_002:0512c12": "什麼處。擲下拄杖。示眾。舉汾陽曰識得拄杖子行脚",
    "X86n1605_002:0512c13": "事畢。師曰。汾陽雖是開口見膽。未免落在第二頭。驀",
    "X86n1605_002:0512c14": "拈拄杖曰。者個不得喚作拄杖子漆桶。參室中垂語",
    "X86n1605_002:0512c15": "曰。是風動。是幡動。僧擬議師便打出。又曰。不是風動。",
    "X86n1605_002:0512c16": "不是幡動。僧擬議師亦打出。又曰有力量人因甚擡",
    "X86n1605_002:0512c17": "脚不起。又曰開口不在舌頭上。又曰明眼衲僧因什",
    "X86n1605_002:0512c18": "打失鼻孔有賊無贓⊙。僧問如何是一同一質。師曰",
    "X86n1605_002:0512c19": "裂破。曰如何是二同大事。師曰一毛頭上定乾坤。曰",
    "X86n1605_002:0512c20": "如何是三總同參。師曰蝦蟆蚯蚓跛鼈盲龜。曰如何",
    "X86n1605_002:0512c21": "是四同真智。師曰一不成二不是。曰如何是五同徧",
    "X86n1605_002:0512c22": "普。師曰大地撮來無寸土。曰如何是六同具足。師曰",
    "X86n1605_002:0512c23": "猶欠一著。曰如何是七同得失。師曰入泥入水。曰如",
    "X86n1605_002:0512c24": "何是八同生殺。師曰自救不了。曰如何是九同音吼。",
    "X86n1605_002:0513a01": "師曰八角磨盤空裏走。曰如何是十同得入。師曰寒",
    "X86n1605_002:0513a02": "山逢拾得。曰與什麼人同得入。師曰胡張三黑李四。",
    "X86n1605_002:0513a03": "曰與誰同音吼。師曰狸奴白牯。曰作麼生同生殺。師",
    "X86n1605_002:0513a04": "曰德山棒臨濟喝。曰什麼物同得失。師曰草裏輥。曰",
    "X86n1605_002:0513a05": "阿那個同具足。師曰信手拈來著著親。曰是什麼同",
    "X86n1605_002:0513a06": "徧普。師曰針鋒影裏騎大鵬等閑挨落天邊月。曰何",
    "X86n1605_002:0513a07": "人同真智。師曰黑山鬼窟。曰孰與總同參。師曰燈籠",
    "X86n1605_002:0513a08": "入露柱。曰那個同大事。師曰嘉州大象陝府鐵牛。曰",
    "X86n1605_002:0513a09": "何物同一質。師曰盌脫丘。師退居東菴。俄屬微疾。因",
    "X86n1605_002:0513a10": "書偈曰。來無所來。去無所去。瞥轉玄關。佛祖罔措。跏",
    "X86n1605_002:0513a11": "趺而寂。塔全身於北高峰之原。",
    "X86n1605_002:0513a12": "慶元府天童枯禪自鏡禪師長溪高氏子。受業泉州",
    "X86n1605_002:0513a13": "法石。後遍參諸方。得旨於密菴。出世寧德鳳山。嘉定",
    "X86n1605_002:0513a14": "癸未移鼓山。鑄洪鐘有挂鐘偈曰。一模脫就轉風流。",
    "X86n1605_002:0513a15": "平地教他不肻休。要得洪音喧宇宙。直須更上一層",
    "X86n1605_002:0513a16": "樓。頌鵝湖因唐憲宗詔問如何是佛性曰。因地而倒",
    "X86n1605_002:0513a17": "因地起。離地求起無是理。不離所問語雖親。認著依",
    "X86n1605_002:0513a18": "前還不是。紹定己丑移真州北山。後移天童。甫至而",
    "X86n1605_002:0513a19": "寂。建塔天童。",
    "X86n1605_002:0513a20": "饒州薦福曹原生禪師南劒人甞詠靈雲石曰。雲去",
    "X86n1605_002:0513a21": "復來非有意。雲來復去亦無心。有無截斷靈何在。突",
    "X86n1605_002:0513a22": "兀一峰青到今。頌長沙與仰山翫月曰。浮雲散盡月",
    "X86n1605_002:0513a23": "當空。兔子懷胎產大蟲。跳出風前弄牙爪。至今撼動",
    "X86n1605_002:0513a24": "廣寒宮。頌僧問古德生死以何為舟航曰。年盡不燒",
    "X86n1605_002:0513b01": "錢。鼠穴被蛇穿。直饒玄會得。對面隔西天。",
    "X86n1605_002:0513b02": "太平府隱靜萬菴致柔禪師潮州陳氏子。上堂。舉天",
    "X86n1605_002:0513b03": "衣懷禪師雁過長空影沉寒水話。頌曰。長空孤雁一",
    "X86n1605_002:0513b04": "聲秋。獻寶波斯鼻似鈎。風捲白雲歸別嶂。黃昏月挂",
    "X86n1605_002:0513b05": "柳絲頭。又頌倩女離魂曰。憶昔春風上苑行。爛窺紅",
    "X86n1605_002:0513b06": "紫厭平生。如今再到曾行處。寂寂無人草自生。頌南",
    "X86n1605_002:0513b07": "泉與歸宗麻谷同去參禮南陽國師曰。金鍼繡出玉",
    "X86n1605_002:0513b08": "鴛鴦。石女擎來不覆藏。剛被木人偷眼覷。至今兩兩",
    "X86n1605_002:0513b09": "不成雙。",
    "X86n1605_002:0513b10": "臨安府淨慈潛菴慧光禪師有化鹽偈曰。合水和泥",
    "X86n1605_002:0513b11": "一處烹。水乾泥盡雪花生。乘時索起捺天價。公驗分",
    "X86n1605_002:0513b12": "明孰敢爭。頌楞嚴經佛謂阿難見見之時見非是見",
    "X86n1605_002:0513b13": "曰。雨洗淡紅桃蕚嫰。風搖殘碧柳絲輕。白雲影裏恠",
    "X86n1605_002:0513b14": "石露。綠水光中古木清。",
    "X86n1605_002:0513b15": "侍郎張鎡居士號約齋。字功甫。忠烈王諸孫。官直秘",
    "X86n1605_002:0513b16": "閣學士。造密菴籌室。蒙菴垂示。因舉狗子話忽聞鐘",
    "X86n1605_002:0513b17": "聲悟入。偈曰。鐘一撞。耳根塞。赤肉團邊去個賊。有人",
    "X86n1605_002:0513b18": "問我解何宗。舜若多神面門黑。以書告其悟由。菴肯",
    "X86n1605_002:0513b19": "之。尋掃軌休間徜徉南湖之小園。或幅巾曳杖嘯歌",
    "X86n1605_002:0513b20": "往來澹然忘歸。甞曰。昔賢有云。不為俗情所染。方能",
    "X86n1605_002:0513b21": "說法度人。葢光明藏中孰非遊戲。若心常清淨離諸",
    "X86n1605_002:0513b22": "取著。於有差別境中能常入無差別定。則淫房酒肆",
    "X86n1605_002:0513b23": "徧歷道場。鼓樂音聲皆談般若。倘知因物隔境逐情",
    "X86n1605_002:0513b24": "移。如鳥粘黐動傷軀命。又烏知所謂說法度人者哉。",
    "X86n1605_002:0513c01": "後捨宅建慧雲寺。請密菴開山。",
    "X86n1605_002:0513c02": "天童觀禪師法嗣(師嗣淨慈一。會元無出。今收入補燈)",
    "X86n1605_002:0513c03": "平江府虎丘[仁-二+幻]堂善濟禪師讚魚籃觀音像曰。雲鬢",
    "X86n1605_002:0513c04": "濃粧苦強顏。為他閒事入塵寰。擕來活底無人買。祇",
    "X86n1605_002:0513c05": "作尋常死貨看。",
    "X86n1605_002:0513c06": "天童頴禪師法嗣(師嗣焦山體。會元無出。今收入補燈)",
    "X86n1605_002:0513c07": "臨安府靈隱荊叟如珏禪師婺州人。初參痴鈍於鍾",
    "X86n1605_002:0513c08": "山。甞呈偈曰。鍾山白刃赤身挨。幾度曾經被活埋。一",
    "X86n1605_002:0513c09": "自人亡家破後。了知無位可安排。鈍肯之。住後上堂。",
    "X86n1605_002:0513c10": "新歲擊新鼓。普施新法雨。萬物盡從新。一一就規矩。",
    "X86n1605_002:0513c11": "普賢大士忻歡。乘時打開門戶。放出白象王。徧地無",
    "X86n1605_002:0513c12": "尋處。拈拄杖曰。惟有者個不屬故新。等閒開口吞却",
    "X86n1605_002:0513c13": "法身。擲下曰是什麼。千年桃核裏。元是舊時仁。端平",
    "X86n1605_002:0513c14": "春自育王升徑山。小參。我此一宗正令全提。如暴風",
    "X86n1605_002:0513c15": "卒雨鼓蕩無前。石火電光追奔不及。舉意即迷源。擡",
    "X86n1605_002:0513c16": "頭已蹉過。不是目前法。莫生種種心。縱汝三種互修",
    "X86n1605_002:0513c17": "尅期取證。第一頭第三首。萬拄千撑轉見氣急。殊不",
    "X86n1605_002:0513c18": "知髑髏未具己眼先明。呱地一聲千了百當。然雖如",
    "X86n1605_002:0513c19": "是。親證者萬中無一二。錯會者數有恒河沙。僧問如",
    "X86n1605_002:0513c20": "何是佛。師曰爛冬瓜。復成頌曰。如何是佛爛冬瓜。咬",
    "X86n1605_002:0513c21": "著冰霜透齒牙。根蒂雖然無窖子。一年一度一開花。",
    "X86n1605_002:0513c22": "佛成道日頌曰。六年雪嶺方成道。打失從前鬼眼睛。",
    "X86n1605_002:0513c23": "滿面慚惶無著處。至今生怕是明星。",
    "X86n1605_002:0513c24": "萬壽觀禪師法嗣(師嗣大洪證。會元無出。今收入補燈)",
    "X86n1605_002:0514a01": "杭州黃龍無門慧開禪師杭州梁氏子。參月林看無",
    "X86n1605_002:0514a02": "字話。六年無省。乃奮志尅責。誓曰。若去睡眠爛却我",
    "X86n1605_002:0514a03": "身。一日在法座邊立。忽聞齋鼓聲有省。偈曰。青天白",
    "X86n1605_002:0514a04": "日一聲雷。大地羣生眼豁開。萬象森羅齊叩首。須彌",
    "X86n1605_002:0514a05": "[跳-兆+孛]跳舞三臺。次日入室欲通所得。林遽曰何處見神",
    "X86n1605_002:0514a06": "見鬼了也。師便喝。林亦喝。師又喝。自此機語脗合。淳",
    "X86n1605_002:0514a07": "祐六年奉旨開山護國仁王寺。上堂。是非長短耳邊",
    "X86n1605_002:0514a08": "風。切莫於中覓異同。要得八風吹不動。放教心地等",
    "X86n1605_002:0514a09": "虗空。慈雲老人只解順水張帆不能逆風把柁。黃龍",
    "X86n1605_002:0514a10": "又且不然。是非都去了。是非裏薦取。何故聻。幾度黑",
    "X86n1605_002:0514a11": "風翻大浪。未曾聞道釣舟傾。屬歲大旱。宋理宗召師",
    "X86n1605_002:0514a12": "祈雨。還而默坐。帝遣內侍問之。師曰寂然不動感而",
    "X86n1605_002:0514a13": "遂通。既而大雨。賜號佛眼禪師。",
    "X86n1605_002:0514a14": "潭州石霜竹巖妙印禪師對月看經偈曰。未動舌頭",
    "X86n1605_002:0514a15": "文彩露。五千餘卷一時周。若言待月重開卷。敢保驢",
    "X86n1605_002:0514a16": "年未徹頭。",
    "X86n1605_002:0514a17": "南嶽下十九世",
    "X86n1605_002:0514a18": "雪峰珍禪師法嗣",
    "X86n1605_002:0514a19": "杭州徑山元叟行端禪師台之臨海何氏子。初參藏",
    "X86n1605_002:0514a20": "叟於徑山。叟問你是什處人。師曰台州。叟便喝。師展",
    "X86n1605_002:0514a21": "坐具。叟又喝。師收坐具。叟曰放汝三十棒。參堂去。師",
    "X86n1605_002:0514a22": "於言下豁然頓悟。一日侍次。叟曰我泉南無僧。師曰",
    "X86n1605_002:0514a23": "和尚聻。叟便棒。師接住曰莫道無僧好。叟頷之。即延",
    "X86n1605_002:0514a24": "入侍司。及叟告寂即至淨慈依石林鞏禪師。林處以",
    "X86n1605_002:0514b01": "記室。復參雪巖。巖問何處來。師曰兩浙。巖曰因甚語",
    "X86n1605_002:0514b02": "音不同。師曰合取臭口。巖曰。獺徑橋高。集雲峰峻。未",
    "X86n1605_002:0514b03": "識書記在。師拍手曰鴨吞螺螄眼睛突出。巖笑顧謂",
    "X86n1605_002:0514b04": "侍者曰點好茶來。師曰也不消得。遂送師居蒙堂。大",
    "X86n1605_002:0514b05": "德四年庚子出世湖之資福。學徒奔輳名聞京國。特",
    "X86n1605_002:0514b06": "旨賜慧文正辯禪師。次主中天竺。皇慶壬子遷靈隱。",
    "X86n1605_002:0514b07": "有旨設水陸大會於金山。命師陞座說法。加賜佛日",
    "X86n1605_002:0514b08": "普照。至治壬戌補徑山。泰定甲子上為降璽書作大",
    "X86n1605_002:0514b09": "護持。仍賜金襴袈裟。師至是三被金襴之賜。僧問。三",
    "X86n1605_002:0514b10": "聖和尚道我逢人則出。出則不為人。興化和尚道我",
    "X86n1605_002:0514b11": "逢人則不出。出則便為人。意旨如何。師曰。雞衘燈琖",
    "X86n1605_002:0514b12": "走。鼈咬釣魚竿。僧曰。為人不為人則且止。如何是逢",
    "X86n1605_002:0514b13": "人出底句。師曰知。僧曰。逢人出不出則且止。如何是",
    "X86n1605_002:0514b14": "為人底句。師曰切。問如何是正法眼藏。師曰十字街",
    "X86n1605_002:0514b15": "頭石敢當。曰莫只者便是麼。師曰月似彎弓少雨多",
    "X86n1605_002:0514b16": "風。僧參。師問曰何方聖者甚處靈祇。曰臨朕碪。師曰",
    "X86n1605_002:0514b17": "杜撰禪和如麻似粟。參堂去。又勘一僧曰棋盤石斫",
    "X86n1605_002:0514b18": "破你腦門。鉢盂池浸爛你脚板。僧擬答。師便喝。又勘",
    "X86n1605_002:0514b19": "一僧曰。劈開華嶽連天秀。放出黃河徹底清。即且置。",
    "X86n1605_002:0514b20": "平實地上道將一句來。僧擬開口。師便打。上堂。即心",
    "X86n1605_002:0514b21": "即佛。蜜果換苦葫蘆。非心非佛。寶器貯於不淨。不是",
    "X86n1605_002:0514b22": "心不是佛不是物。鄭州出曹門。且喜沒交涉。拈拄杖",
    "X86n1605_002:0514b23": "曰。拄杖子鑽過北鬱單越。走向西瞿耶尼。今向翔鳳",
    "X86n1605_002:0514b24": "山中興雲吐霧去也。卓一卓曰。大洋海底火發。燒却",
    "X86n1605_002:0514c01": "嘉州大像頷下眉毛。復卓一卓下座。上堂。三世諸佛",
    "X86n1605_002:0514c02": "拈向一邊。六代祖師置之一壁。十二時中且要識得",
    "X86n1605_002:0514c03": "自家主人翁。隨處作主。立處皆真。五欲八風搖撼不",
    "X86n1605_002:0514c04": "動。四生九有籠罩不住。方有少分相應。我且問你。著",
    "X86n1605_002:0514c05": "衣喫飯屙屎送溺。行住坐臥見聞覺知。且阿那個是",
    "X86n1605_002:0514c06": "你主人翁。有般漢便向第八識裏妄生卜度。便道呼",
    "X86n1605_002:0514c07": "之有聲不見其形。只今言談抵對歷歷孤明。豈不是",
    "X86n1605_002:0514c08": "我自家主人翁。錯了也。此是無量劫來生死根本。無",
    "X86n1605_002:0514c09": "始劫來業識痴團。便得你七顛八倒。役得你萬苦千",
    "X86n1605_002:0514c10": "辛。豈可認以為實。降此之外畢竟阿那個是你主人",
    "X86n1605_002:0514c11": "翁。復高聲喚曰。主人翁。惺惺著。上堂。古戌朝鳴角。空",
    "X86n1605_002:0514c12": "山夜答鐘。時人皆共聽。何處不圓通。元宵上堂并謝",
    "X86n1605_002:0514c13": "監收浴主維那。千粒萬粒從一粒生。只者一粒從甚",
    "X86n1605_002:0514c14": "麼處生。千燈萬燈從一燈起。只者一燈從甚麼處起。",
    "X86n1605_002:0514c15": "識得一燈。千燈萬燈燈燈不疑。識得一粒。千粒萬粒",
    "X86n1605_002:0514c16": "粒粒無碍。三脚驢子弄蹄行。踏破無邊香水海。拈拄",
    "X86n1605_002:0514c17": "杖卓一卓曰。頂門上也少者一槌不得。至正辛巳八",
    "X86n1605_002:0514c18": "月四日書偈訣眾曰。本無生滅。焉有去來。冰河發焰。",
    "X86n1605_002:0514c19": "銕樹花開。投筆垂一足而化。奉全身窆於寂照塔院。",
    "X86n1605_002:0514c20": "淨慈頴禪師法嗣",
    "X86n1605_002:0514c21": "溫州江心一山了萬禪師撫州臨川金氏子。年十五",
    "X86n1605_002:0514c22": "業程文有聲。然出家素志莫能奪。去從金溪常樂院",
    "X86n1605_002:0514c23": "祝髮。東叟領南屏擇師掌記。師偶經神祠見紙灰隨",
    "X86n1605_002:0514c24": "風旋起。脫然忘所證。亟以白叟。叟詰之終無疑滯。遂",
    "X86n1605_002:0515a01": "蒙印可。後遊天台眾請開法寒巖。遷紫籜疎山開先。",
    "X86n1605_002:0515a02": "升住江心。少不適意輙棄去。會廬山月澗明禪師遣",
    "X86n1605_002:0515a03": "舟迎歸東溪。及明沒。開先之眾復請。乃回開先。皇慶",
    "X86n1605_002:0515a04": "元年冬遘疾。書訣坐逝。",
    "X86n1605_002:0515a05": "明州岳林栯堂益禪師溫州人。上堂。古者道我者裏",
    "X86n1605_002:0515a06": "無法與人。只是據欵結案。彰聖者裏亦無法與人。亦",
    "X86n1605_002:0515a07": "不據欵結案。拈拄杖曰。如何是佛。赤脚踏蓮花。如何",
    "X86n1605_002:0515a08": "是佛向上事。雕梁畵棟。擲下拄杖便歸方丈。二月十",
    "X86n1605_002:0515a09": "五日上堂。擊拂一下曰。彰聖今日將三十年前冷灰",
    "X86n1605_002:0515a10": "中爆出黑豆換老胡眼睛去也。喝一喝曰。設有一法",
    "X86n1605_002:0515a11": "過於涅槃。我此一喝不作一喝用。",
    "X86n1605_002:0515a12": "育王觀禪師法嗣",
    "X86n1605_002:0515a13": "洪州仰山晦機元熈禪師南昌唐氏子。與兄元齡俱",
    "X86n1605_002:0515a14": "習進士業。元齡既登第。師遂祝髮。聞物初闡化玉几。",
    "X86n1605_002:0515a15": "往依之。初與語。大驚異之。留侍左右。朝夕咨叩盡發",
    "X86n1605_002:0515a16": "其秘。後謁東叟穎公於南屏。穎命掌記。元貞二年出",
    "X86n1605_002:0515a17": "世百丈。遷淨慈。上堂。雲門道個普字。盡大地人不奈",
    "X86n1605_002:0515a18": "何。殊不知雲門四棱塌地。當時若與震威一喝。待此",
    "X86n1605_002:0515a19": "老惡發。徐徐打個問訊道。莫恠觸忤好。非徒救取此",
    "X86n1605_002:0515a20": "老。亦能振起雲門綱宗。雖然。口是禍門。上堂。三界無",
    "X86n1605_002:0515a21": "法何處求心。白雲為葢流泉作琴。古今無間誰是知",
    "X86n1605_002:0515a22": "音。擊拂子曰。一曲兩曲無人會。雨過夜塘秋水深。上",
    "X86n1605_002:0515a23": "堂。獨坐大雄峰。寒灰撥不紅。一星熒火出。孤鶴過遼",
    "X86n1605_002:0515a24": "東。遷徑山閱三月。師杖筞歸南山之下。復起之不往",
    "X86n1605_002:0515b01": "也。江西學者聞師退閒。咸傾誠法味以致。百丈大仰",
    "X86n1605_002:0515b02": "之徒爭來請師。師辭不獲已遂還仰山。居三年。將示",
    "X86n1605_002:0515b03": "寂作偈示眾。擲筆化去。大仰山之下有金雞石者。應",
    "X86n1605_002:0515b04": "馬大師懸讖故葬焉。",
    "X86n1605_002:0515b05": "淨慈聞禪師法嗣",
    "X86n1605_002:0515b06": "杭州徑山雲峰妙高禪師福寧州人。受具後往參痴",
    "X86n1605_002:0515b07": "絕。次見無準。皆器之。及參偃溪。一日溪舉譬如牛過",
    "X86n1605_002:0515b08": "窻櫺頭角四蹄都過了因甚尾巴過不得。師劃然有",
    "X86n1605_002:0515b09": "省乃曰。鯨吞海水盡。露出珊瑚枝。溪曰也只道得一",
    "X86n1605_002:0515b10": "半。後出世大蘆。遷勸忠何山。復奉朝命住蔣山。至元",
    "X86n1605_002:0515b11": "庚辰遷徑山。上堂。世界未形乾坤泰定。生佛未具覿",
    "X86n1605_002:0515b12": "體全真。無端鏡。容大士。鷹巢躍出。剺破面皮。早是遭",
    "X86n1605_002:0515b13": "人描邈。那更缺齒老胡不依本分。遙望東震旦有大",
    "X86n1605_002:0515b14": "乘根器。迢迢十萬里來。意在攙行奪市。直得鳳堂鼓",
    "X86n1605_002:0515b15": "響。阿閣鐘鳴。轉喉觸諱。插脚無門。合國難追。重遭訐",
    "X86n1605_002:0515b16": "露。斯徑山道不得已跨他船舷入他界分。新官不理",
    "X86n1605_002:0515b17": "舊事。畢竟如何。拍禪牀曰。戍樓靜貯千峰月。塞草閒",
    "X86n1605_002:0515b18": "鋪萬里秋。上堂。五峰峭峙到者須是其人。一鏡當空",
    "X86n1605_002:0515b19": "無物不蒙其照。祖師基業依然猶在。衲僧活計何曾",
    "X86n1605_002:0515b20": "變遷。著手不得處正要提撕。措足無門時方可履踐。",
    "X86n1605_002:0515b21": "直待山雲淡泞澗水潺湲。一曲無私萬邦樂業。正恁",
    "X86n1605_002:0515b22": "麼時。功歸何所。車書自古同文軌。四海如今共一家。",
    "X86n1605_002:0515b23": "示眾。言前辯旨。句下明宗。東計山熾然說法。湛瀆水",
    "X86n1605_002:0515b24": "轉為流通。者裏搆得未免遞相鈍置。若尚存觀聽。擾",
    "X86n1605_002:0515c01": "擾匇匇。晨雞暮鐘。時有讚毀禪宗者。師嘆曰。此宗門",
    "X86n1605_002:0515c02": "大事。吾當忍死爭之。遂趨京。有旨集諸宗徒廷辯。上",
    "X86n1605_002:0515c03": "問禪以何為宗。師奏曰。淨智妙圓體自空寂。非見聞",
    "X86n1605_002:0515c04": "覺知思慮分別所能到。上宣問再三。師歷舉西天東",
    "X86n1605_002:0515c05": "土諸祖。以至德山臨濟棒喝因緣。大抵言。禪是正法",
    "X86n1605_002:0515c06": "眼藏。涅槃妙心。趨最上乘。孰有過於禪。詞旨明顯。餘",
    "X86n1605_002:0515c07": "二千言。又宣進榻前同百法論師仙林賜坐。使各持",
    "X86n1605_002:0515c08": "論。林曰始從鹿野苑終至跋提河。於是二中間未甞",
    "X86n1605_002:0515c09": "說一字。五千餘卷自何而來。師曰一代時教如標月",
    "X86n1605_002:0515c10": "指。了知所標畢竟非月。林曰如何是禪。師以手打一",
    "X86n1605_002:0515c11": "圓相。林曰何得動手動脚。師曰只者一圈尚透不得。",
    "X86n1605_002:0515c12": "說甚千經萬論。林無語。上大悅賜食。陛辭南歸。示寂",
    "X86n1605_002:0515c13": "塔於寺之西麓。",
    "X86n1605_002:0515c14": "明州天童止泓鑒禪師頌大陽無相道場話曰。真空",
    "X86n1605_002:0515c15": "無相絕名模。立底精兮畵底麁。道即不難辭上紙。西",
    "X86n1605_002:0515c16": "天鬍子絕髭鬚。",
    "X86n1605_002:0515c17": "雙林朋禪師法嗣",
    "X86n1605_002:0515c18": "杭州靈隱悅堂祖誾禪師南康周氏子。一日閱華嚴",
    "X86n1605_002:0515c19": "至惟一堅密身一切塵中現。忽有省。往見別山。山問",
    "X86n1605_002:0515c20": "近離什處。師曰江西。山曰馬大師安樂否。師叉手曰",
    "X86n1605_002:0515c21": "起居和尚。參斷橋問臨濟三遭黃檗痛棒是否。師曰",
    "X86n1605_002:0515c22": "是。曰因甚大愚肋下築三拳。師曰得人一牛還人一",
    "X86n1605_002:0515c23": "馬。橋頷之。橋逝而介石補其處。一日室中舉栢樹子",
    "X86n1605_002:0515c24": "話。師擬議。石抗聲曰何不道黃鶴樓前鸚鵡洲。師於",
    "X86n1605_002:0516a01": "言下頓悟。久之歸廬山。出世西林。大德九年住靈隱。",
    "X86n1605_002:0516a02": "甞勘一僧曰。微塵諸佛在汝舌上。三藏聖教在汝脚",
    "X86n1605_002:0516a03": "底。何不瞥地。僧罔措。師便喝。又勘一僧曰。釋迦彌勒",
    "X86n1605_002:0516a04": "是他奴。他是阿誰。僧擬對。師便打。一僧新到。師問何",
    "X86n1605_002:0516a05": "處來。曰閩中。師曰彼處佛法如何住持。曰饑則吃飯",
    "X86n1605_002:0516a06": "困則打眠。師曰錯。曰未審和尚此間如何住持。師拂",
    "X86n1605_002:0516a07": "袖歸方丈。居四歲。訣眾偈曰。緣會而來。緣散而去。撞",
    "X86n1605_002:0516a08": "倒須彌。虗空獨露。遂逝。",
    "X86n1605_002:0516a09": "靈隱濟禪師法嗣",
    "X86n1605_002:0516a10": "慶元府雪竇野翁炳同禪師新昌張氏子。首從痴絕",
    "X86n1605_002:0516a11": "於天童。次造大川之室。川舉臘月火燒山話。師擬對。",
    "X86n1605_002:0516a12": "川拈竹篦遽拄之。有省。隱跡仗錫。閉戶書法華經。有",
    "X86n1605_002:0516a13": "老來非厭客。靜裏欲書經之句。時雪竇虗席。眾堅請",
    "X86n1605_002:0516a14": "師往赴。至壬寅八月十五日陞座。語眾勸勵極切。葢",
    "X86n1605_002:0516a15": "示別也。眾請留偈。笑而不應。至夕而逝。",
    "X86n1605_002:0516a16": "薦福璨禪師法嗣",
    "X86n1605_002:0516a17": "福寧州支提山愚叟澄鑑禪師本州寧德張氏子。依",
    "X86n1605_002:0516a18": "政和龍山剃落。參無文璨禪師遂入其室。初住白雲。",
    "X86n1605_002:0516a19": "至元二十年世祖勅賜住持支提。賜號通悟明印大",
    "X86n1605_002:0516a20": "師。後示寂書偈曰。八十二年落賺世緣。躍翻筋斗。應",
    "X86n1605_002:0516a21": "跡西乾。沐浴更衣趺坐而逝。",
    "X86n1605_002:0516a22": "臥龍先禪師法嗣",
    "X86n1605_002:0516a23": "臨安府徑山無準師範禪師劒州梓潼雍氏子。九歲",
    "X86n1605_002:0516a24": "出家。請益老宿坐禪之法。宿曰禪是何物坐底是誰。",
    "X86n1605_002:0516b01": "師晝夜體究。一日如廁提前話有省。謁育王佛炤。炤",
    "X86n1605_002:0516b02": "問何處人。師曰劒州。炤曰帶得劒來麼。師隨聲便喝。",
    "X86n1605_002:0516b03": "炤笑曰者烏頭子也亂做。至靈隱時破菴為第一座。",
    "X86n1605_002:0516b04": "同遊石筍菴。有道者請益胡孫子話。師於侍傍大悟。",
    "X86n1605_002:0516b05": "初住明州清凉。遷焦山雪竇育王。後受詔主徑山。上",
    "X86n1605_002:0516b06": "堂。靈山指月。曹溪話月。遞代相傳。證龜成鼈。範上座",
    "X86n1605_002:0516b07": "尋常有一張口。挂在壁上未曾動著。今日無端入者",
    "X86n1605_002:0516b08": "行戶。事到如今只得東簸西簸。未免拈起多年曆日。",
    "X86n1605_002:0516b09": "於中點出些子悞賺處說似諸人。且要郭大李二鄧",
    "X86n1605_002:0516b10": "四張三知得江南兩浙春寒秋熱。雖然如是。黃河三",
    "X86n1605_002:0516b11": "千年一度清。上堂。若是個事直是省要易會。多是諸",
    "X86n1605_002:0516b12": "人自作艱難自作障碍。所以有時東廊西廊見諸人",
    "X86n1605_002:0516b13": "問訊和南。山僧便乃低頭相接。其實無他。只要諸人",
    "X86n1605_002:0516b14": "識得長老是西川隆慶府人氏。若識得去便與諸人",
    "X86n1605_002:0516b15": "打些鄉談說些鄉話。如今且未說你識得長老。且各",
    "X86n1605_002:0516b16": "自知得自家鄉貫也得。還知麼。明州六縣。奉化八鄉。",
    "X86n1605_002:0516b17": "上堂。名不得。狀不得。取不得。捨不得。只恁麼得。且道",
    "X86n1605_002:0516b18": "得個什麼。三人證龜成鼈。理宗召入修政殿。奏對詳",
    "X86n1605_002:0516b19": "明。賜金襴僧伽衣。又宣詔慈明陞座說法。帝垂簾而",
    "X86n1605_002:0516b20": "聽。賜號佛鑑。淳祐己酉三月旦日疾作。遂陞座謂眾",
    "X86n1605_002:0516b21": "曰。山僧既老且病。無力與諸人東語西話。今勉強出",
    "X86n1605_002:0516b22": "來將從前說不到底盡情向諸人抖搜去也。遂起身",
    "X86n1605_002:0516b23": "抖衣曰。是多少。便歸方丈。十五日集眾遺囑。至十八",
    "X86n1605_002:0516b24": "日黎明書偈曰。來時空索索。去也赤條條。更要問端",
    "X86n1605_002:0516c01": "的。天台有石橋。移頃而逝。塔全身於圓照菴。",
    "X86n1605_002:0516c02": "臨安府靈隱石田法薰禪師眉山彭氏子。初遊石霜",
    "X86n1605_002:0516c03": "禮雷遷塗。述偈曰。一念慈容元不隔。何須特地肆乖",
    "X86n1605_002:0516c04": "張。平高就下婆心切。惱得雷公一夜忙。師名因是大",
    "X86n1605_002:0516c05": "著。聞穹窿破菴道望。遂往依焉。菴室中舉世尊拈花",
    "X86n1605_002:0516c06": "迦葉微笑。師曰焦磚打著連底凍。赤眼撞著火柴頭。",
    "X86n1605_002:0516c07": "菴陰奇之。初住蘇之高峰。遷楓橋鍾山淨慈靈隱。示",
    "X86n1605_002:0516c08": "眾。但得本。莫愁末。喚什麼作本。喚什麼作末。松栢千",
    "X86n1605_002:0516c09": "年青。不入時人意。牡丹一日紅。滿城公子醉。山僧恁",
    "X86n1605_002:0516c10": "麼道。若有不肯的是我同參。弟子師俊繪師像求讚。",
    "X86n1605_002:0516c11": "有曰末後一句分付厨山。眾頗訝之。明日忽示疾。退",
    "X86n1605_002:0516c12": "歸寶壽趣辦終焉。計辦畢即趨寂。窆全身於院之後",
    "X86n1605_002:0516c13": "山。",
    "X86n1605_002:0516c14": "南康府雲居即菴慈覺禪師蜀人。舉僧問葉縣如何",
    "X86n1605_002:0516c15": "是學人密用心處。縣曰閙市輥毬子。曰意旨如何。縣",
    "X86n1605_002:0516c16": "曰普請眾人看。師頌曰。輥毬閙市眾人看。一陣清風",
    "X86n1605_002:0516c17": "吹面寒。定亂不須雙刃劒。活人何必九還丹。師始登",
    "X86n1605_002:0516c18": "雲居時。先一夕宿瑤田庄。夢伽藍安樂公謂曰。汝與",
    "X86n1605_002:0516c19": "此山祇有一粥緣。明日午後至寺。晚參罷。會同袍二",
    "X86n1605_002:0516c20": "僧鬬狠聞於寺司。凡新到例遭斥逐。師深切疑訝。後",
    "X86n1605_002:0516c21": "數年。蜀士有宦達於朝者。與師親故。以雲居虗席請",
    "X86n1605_002:0516c22": "師補其處。師欣然承命將復。徵往夢竟。至瑤田庄而",
    "X86n1605_002:0516c23": "寂。",
    "X86n1605_002:0516c24": "靈隱嶽禪師法嗣",
    "X86n1605_002:0517a01": "慶元府天童滅翁文禮禪師杭之臨安阮氏子。家天",
    "X86n1605_002:0517a02": "目山之麓。師生六歲携籃隨母採桑。俄而寤念携籃",
    "X86n1605_002:0517a03": "者誰耶。遂懷出家志。十六得度。參混源。源舉現成公",
    "X86n1605_002:0517a04": "案放汝三十棒話不契。謁佛炤。炤問恁麼來者那個",
    "X86n1605_002:0517a05": "是你主人翁。師豁然領旨。他日炤問是風動是幡動",
    "X86n1605_002:0517a06": "者僧如何。師曰。物見主。眼卓竪。又問不是風動不是",
    "X86n1605_002:0517a07": "幡動甚處見祖師。師曰揭却腦葢。炤喜其俊邁俾掌",
    "X86n1605_002:0517a08": "書記。久之聞松源唱道饒之薦福。室中問僧不是風",
    "X86n1605_002:0517a09": "動不是幡動。僧擬議即棒出。師聞之頓忘知解。往參",
    "X86n1605_002:0517a10": "蒙印可。嘉定五年開法臨安之慧雲。遷能仁淨慈。室",
    "X86n1605_002:0517a11": "中每舉南山筀笋東海烏鰂話。學者擬議。師輙督牙",
    "X86n1605_002:0517a12": "三下。莫有湊泊之者。厥後遷居福泉。升住天童。開堂",
    "X86n1605_002:0517a13": "日僧問和尚見佛炤時如何。師曰石中有玉。曰見松",
    "X86n1605_002:0517a14": "源後如何。師曰沙裏無油。問觀方知彼去去者不至",
    "X86n1605_002:0517a15": "方意旨如何。師曰前不遘村後不迭店。有來上座者",
    "X86n1605_002:0517a16": "直入方丈曰某甲有狀告投和尚。師曰對頭在那裏。",
    "X86n1605_002:0517a17": "曰和尚便是。師曰老僧與你有什冤讐。來無語。師捉",
    "X86n1605_002:0517a18": "住曰冤家冤家。虎維那參。師問汝名什麼。曰智虎。師",
    "X86n1605_002:0517a19": "退身作怕勢。虎擬議。師便歸方丈。上堂。眾生本不曾",
    "X86n1605_002:0517a20": "迷。夜闌雞向五更啼。諸佛本不曾悟。清秋鴈度長空",
    "X86n1605_002:0517a21": "去。拍膝一下曰。西窻昨夜月華明。凉飈已到梧桐樹。",
    "X86n1605_002:0517a22": "上堂。法不孤起仗境方生。境既不存法從何立。龍湫",
    "X86n1605_002:0517a23": "瀉千尺瀑且不是境。雁峰聳萬丈高寒且不是法。明",
    "X86n1605_002:0517a24": "眼衲僧到者裏合作麼生。直饒倜儻分明。山僧棒折",
    "X86n1605_002:0517b01": "也未放在。何故。殺人刀。活人劒。上堂。事事無碍。青山",
    "X86n1605_002:0517b02": "掩映斜陽外。法法無差。櫩前古木閙羣鴉。君不見太",
    "X86n1605_002:0517b03": "原孚上座走天涯。楊州五更聞畵角。吹斷落梅花。直",
    "X86n1605_002:0517b04": "至如今未到家。聖節上堂。坐琉璃殿。垂夜明簾。混然",
    "X86n1605_002:0517b05": "一體以難該。冥應眾緣而無忒。從上以來推尊此位。",
    "X86n1605_002:0517b06": "且全身奉重一句如何舉唱。妙叶羣機齊入貢。從教",
    "X86n1605_002:0517b07": "諸道自分權。宏智禪師忌日上堂。夜明簾外。寶鑑臺",
    "X86n1605_002:0517b08": "前。元無兼帶。豈有偏圓。正恁麼時。畢竟誰居正位。古",
    "X86n1605_002:0517b09": "渡無人霜月冷。蘆花風靜鷺鷥眠。上堂。萬松關逈九",
    "X86n1605_002:0517b10": "隴煙。橫谷風傳響。澗水流聲。若以眼觀耳聽。㧞舌犁",
    "X86n1605_002:0517b11": "耕。不以眼觀耳聽。㧞舌犁耕。且利害在什麼處。若不",
    "X86n1605_002:0517b12": "同牀睡。焉知被底穿。師退院。逍遙於梁渚之上。羣衲",
    "X86n1605_002:0517b13": "聚叩。與住院無異。將入寂謂侍者曰。誰與我造無縫",
    "X86n1605_002:0517b14": "塔。侍者曰請師塔樣。師曰盡力畵不出。怡然脫去。",
    "X86n1605_002:0517b15": "常州華藏無得覺通禪師青苗會上堂。破一微塵出",
    "X86n1605_002:0517b16": "大經。鳶飛魚躍更分明。不將眼看將心看。已是重敲",
    "X86n1605_002:0517b17": "火裏冰。淹黑豆。昧平生。直到却外話豐登。繰成白雪",
    "X86n1605_002:0517b18": "桑重綠。割盡黃雲稻正青。",
    "X86n1605_002:0517b19": "慶元府雪竇大歇仲謙禪師金華義烏應氏子。幼見",
    "X86n1605_002:0517b20": "傅大士心王銘乃誓出家。始見息菴。菴器之。而抑其",
    "X86n1605_002:0517b21": "銳曰。汝儒家習氣不除。何能到大休大歇田地。宜如",
    "X86n1605_002:0517b22": "土木人去。師朝暮研究有省。因以大歇自名。既見松",
    "X86n1605_002:0517b23": "源。一日聞舉秘魔擎杈話。俄失聲曰。爭奈有人不甘。",
    "X86n1605_002:0517b24": "源提竹篦曰打你不甘。師擬進語。而篦輙至。茫未有",
    "X86n1605_002:0517c01": "措。源震聲喝。師即豁然。",
    "X86n1605_002:0517c02": "安吉州道場山運菴普巖禪師讚趙州曰。無端提起",
    "X86n1605_002:0517c03": "七斤衫。多少禪人著意參。盡向青州做窠窟。不知春",
    "X86n1605_002:0517c04": "色在江南。",
    "X86n1605_002:0517c05": "鎮江府金山掩室善開禪師頌僧問雲門法身曰。六",
    "X86n1605_002:0517c06": "不收。一不立。清淨法身何處覓。夜來一陣吹葉風。掃",
    "X86n1605_002:0517c07": "盡浮雲月照壁。又頌淨慈肯堂示眾觀方知彼去曰。",
    "X86n1605_002:0517c08": "孰謂觀方不在方。纔開臭口便乖張。行人要覓長安",
    "X86n1605_002:0517c09": "路。不覺全身在帝鄉。",
    "X86n1605_002:0517c10": "溫州鳳翔石巖希璉禪師潮陽馬氏子。僧問。昔日佛",
    "X86n1605_002:0517c11": "炤光禪師因孝宗皇帝宣問釋迦入山六年所成何",
    "X86n1605_002:0517c12": "事。炤曰將謂陛下忘却。意旨如何。師答以頌曰。大根",
    "X86n1605_002:0517c13": "大器大熏修。瞥轉機輪向上頭。萬億斯年惟一佛。雪",
    "X86n1605_002:0517c14": "山元不隔龍樓。",
    "X86n1605_002:0517c15": "台州瑞巖少室光睦禪師贊四祖曰。破頭峰頂紫雲",
    "X86n1605_002:0517c16": "飛。三却天書老翠微。滯貨雖然無用處。不應分付小",
    "X86n1605_002:0517c17": "孩兒。頌靈雲見桃花曰。一見桃花便垛跟。鐵圍生陷",
    "X86n1605_002:0517c18": "出無門。倚墻傍壁知多少。一度春風一斷魂。",
    "X86n1605_002:0517c19": "北海心禪師甞頌唐太宗蛤蜊因緣曰。合水和泥底",
    "X86n1605_002:0517c20": "事忙。被渠點破太乖張。雖然默契君王意。已是全身",
    "X86n1605_002:0517c21": "入鑊湯。頌雪峰拓開門放身是什麼曰。同條生兮不",
    "X86n1605_002:0517c22": "同死。弟既耳聾兄目瞽。家門蕩盡徹骨窮。却把黃金",
    "X86n1605_002:0517c23": "如糞士。末後句。休莾鹵。甜者甜兮苦者苦。",
    "X86n1605_002:0517c24": "諾菴肇禪師甞頌南泉鐫佛因緣曰。兩手持來難葢",
    "X86n1605_002:0518a01": "覆。依前兩手還分付。一枕清風眠正濃。鳥衘花落巖",
    "X86n1605_002:0518a02": "前路。又頌松源示眾明眼衲僧因甚打失鼻孔曰。殺",
    "X86n1605_002:0518a03": "人一萬損三千。獨弄單提機不全。萬頃滄波明月夜。",
    "X86n1605_002:0518a04": "一聲短笛釣魚船。",
    "X86n1605_002:0518a05": "臨安府淨慈谷源道禪師甞頌石頭剗草話曰。石頭",
    "X86n1605_002:0518a06": "剗草驗英豪。懵懂丹霞眼不高。若解轉身行活路。至",
    "X86n1605_002:0518a07": "今應不累兒曹。",
    "X86n1605_002:0518a08": "天童鏡禪師法嗣",
    "X86n1605_002:0518a09": "福州鼓山愚谷元智禪師長溪薛氏子。年十八受業",
    "X86n1605_002:0518a10": "於本縣湛然本禪師。時枯禪主鳳山。師往從之。叩請",
    "X86n1605_002:0518a11": "甚勤。禪已奇之。出嶺謁淅翁琰於雙徑。次參少林崧",
    "X86n1605_002:0518a12": "於北山。留掌記。有聲少林。移徑山枯禪嗣其席。師喜",
    "X86n1605_002:0518a13": "曰。青鳳山前事未竟今竟矣。禪至仍掌記。俄而機契",
    "X86n1605_002:0518a14": "遂蒙印可。嘉熈己亥出住平江薦福。遷洞庭翠峰宜",
    "X86n1605_002:0518a15": "興芙蓉。退居靈隱。後起住泉之法石。未幾遷福州怡",
    "X86n1605_002:0518a16": "山舉其廢。癸亥秋移鼓山。甫一夏以病告退老東菴。",
    "X86n1605_002:0518a17": "咸淳丙寅正月十七日趺坐書偈而化。壽七十一臘",
    "X86n1605_002:0518a18": "五十八。塔全身於鼓山南院。",
    "X86n1605_002:0518a19": "杭州淨慈清溪沅禪師上堂。達磨西來一坐具地。被",
    "X86n1605_002:0518a20": "他神光禮了三拜一時占却。致令後代兒孫各自分",
    "X86n1605_002:0518a21": "疆列界。衲僧家撥草瞻風。朝吳暮越。南天台北五臺。",
    "X86n1605_002:0518a22": "拄杖頭草鞋底。還曾踏著也未。良久曰。切忌踏著。",
    "X86n1605_002:0518a23": "薦福生禪師法嗣",
    "X86n1605_002:0518a24": "臨安府徑山痴絕道冲禪師武信荀氏子。資性絕人。",
    "X86n1605_002:0518b01": "長應進士不第。受業於梓州妙音院。紹熈三年出峽。",
    "X86n1605_002:0518b02": "時曹源出世妙果。師往謁。聽其人門語有省。俾侍左",
    "X86n1605_002:0518b03": "右三年。以偈辭遊浙。有尚餘一雙窮相手要向諸方",
    "X86n1605_002:0518b04": "癢處爬之句。參松源於靈隱。源門庭峻絕。笠棲八月",
    "X86n1605_002:0518b05": "不獲入室。或以失士告。源曰我已八字打開挂搭渠。",
    "X86n1605_002:0518b06": "自是渠當面蹉過耳。師聞其語。口耳俱喪。徹見曹源。",
    "X86n1605_002:0518b07": "於妙果龜峰時嘻笑怒罵皆為人善巧方便。自是不",
    "X86n1605_002:0518b08": "疑天下老和尚舌頭。初住嘉興天寧。移雪峰方半載。",
    "X86n1605_002:0518b09": "詔移天童。育王虗席兼攝住持。上堂。天童用底來。育",
    "X86n1605_002:0518b10": "王用不著。育王用底來。天童用不著。雖然如是。用不",
    "X86n1605_002:0518b11": "著。不著處。用有餘。一箭雙鵰隨手落。上堂。圓覺伽藍",
    "X86n1605_002:0518b12": "塵塵有路。坐斷去來。頓空今古。那裏十三。者邊十五。",
    "X86n1605_002:0518b13": "後先不差毫髮。可笑黃面瞿曇。至今不知落處。上堂。",
    "X86n1605_002:0518b14": "有一人一念頓證墮在佛數。有一人累劫闡提不願",
    "X86n1605_002:0518b15": "成佛。且道那個合受人天供養。良久曰。蝶穿芳徑雙",
    "X86n1605_002:0518b16": "眉濕。蜂掠殘花兩股肥。上堂。僧問。心佛及眾生是三",
    "X86n1605_002:0518b17": "無差別。如何是過去心。師曰放待冷來看。曰如何是",
    "X86n1605_002:0518b18": "現在心。師曰你問我答。曰如何是未來心。師曰後次",
    "X86n1605_002:0518b19": "上堂向汝道。曰如何是過去佛。師曰去年梅。曰如何",
    "X86n1605_002:0518b20": "是現在佛。師曰今歲柳。曰如何是未來佛。師曰顏色",
    "X86n1605_002:0518b21": "馨香依舊。曰如何是過去差別智。師以拂子擊禪牀",
    "X86n1605_002:0518b22": "左邊。曰如何是現在差別智。師以拂子擊禪牀右邊。",
    "X86n1605_002:0518b23": "曰如何是未來差別智。師以拂子中間點一點。僧曰。",
    "X86n1605_002:0518b24": "心佛眾生無向背。十方剎海一毫收。便禮拜。師乃曰。",
    "X86n1605_002:0518c01": "過去心不可得。現在心不可得。未來心不可得。三心",
    "X86n1605_002:0518c02": "既不可得。喚什麼作差別智。若人見得徹去。三世諸",
    "X86n1605_002:0518c03": "佛無一時不在諸人頂[寧*頁]上轉大法輪。更來者裏挨",
    "X86n1605_002:0518c04": "肩竝足討什麼椀。以拄杖一時趕散。未幾被旨遷徑",
    "X86n1605_002:0518c05": "山。將示寂謂眾曰。無準忌在三月十八。吾以十五日",
    "X86n1605_002:0518c06": "行。不能辦香修供矣。至十四日上堂辭眾。舉世尊臨",
    "X86n1605_002:0518c07": "入涅槃告眾曰。汝等善觀吾紫磨金色之身。膽仰取",
    "X86n1605_002:0518c08": "足。毋令後悔。今日即有明日即無。師曰。世尊平生用",
    "X86n1605_002:0518c09": "盡伎倆。臨死之際求生不得生求死不得死。山僧則",
    "X86n1605_002:0518c10": "不然。要行便行要去便去。八臂那吒攔不住。下座。至",
    "X86n1605_002:0518c11": "夜分起坐。移頃而逝。壽八十二﨟六十一。茶毗舍利",
    "X86n1605_002:0518c12": "五色者無數。靈骨分一半建塔金陵王山菴。一半建",
    "X86n1605_002:0518c13": "塔菖蒲田玉芝菴。",
    "X86n1605_002:0518c14": "隱靜柔禪師法嗣",
    "X86n1605_002:0518c15": "雙杉元禪師甞頌太宗勸發菩提心話曰。萬里謳歌",
    "X86n1605_002:0518c16": "聖化成。條風塊雨樂樵耕。不因嵩嶽三呼後。無象誰",
    "X86n1605_002:0518c17": "知真太平。又頌應菴問密菴正法眼話曰。五陵公子",
    "X86n1605_002:0518c18": "少年時。得意春風躍馬蹄。不惜黃金為彈子。海棠花",
    "X86n1605_002:0518c19": "下打黃鸝。",
    "X86n1605_002:0518c20": "華藏淨禪師法嗣",
    "X86n1605_002:0518c21": "慶元府天童西江謀禪師江南老宿。不被黃敕者四",
    "X86n1605_002:0518c22": "十年。末路受理宗寵命三錫。示眾。春日晴。黃鸝鳴。最",
    "X86n1605_002:0518c23": "親切。誰解聽。一日將入寂。顧侍僧索筆書偈曰。一笑",
    "X86n1605_002:0518c24": "翻身。日面月面。閣筆而逝。立塔天童。",
    "X86n1605_002:0519a01": "靈隱珏禪師法嗣",
    "X86n1605_002:0519a02": "杭州中天竺空巖有禪師室中垂語曰。黃金鑄就鐵",
    "X86n1605_002:0519a03": "真人。東海湧頌曰。錦衣公子醉田家。熟睡柴牀日未",
    "X86n1605_002:0519a04": "斜。熱渴呼漿無所得。便將玉帶換甌茶。",
    "X86n1605_002:0519a05": "黃龍開禪師法嗣",
    "X86n1605_002:0519a06": "杭州護國臭菴宗禪師上堂。舉嶽林振禪師示眾曰。",
    "X86n1605_002:0519a07": "布袋口開還有買的麼。僧曰有。林曰不作貴不作賤",
    "X86n1605_002:0519a08": "作麼生買。僧無語。林曰老僧失利。師曰。嶽林說個問",
    "X86n1605_002:0519a09": "端也甚奇特。及至被人道個有字。直得東遮西掩囊",
    "X86n1605_002:0519a10": "藏不迭。護國今日布袋口開。還有買的麼。良久曰。欄",
    "X86n1605_002:0519a11": "干雖共倚。山色不同觀。",
    "X86n1605_002:0519a12": "溫州瞎驢無見禪師甞頌興化打克賓曰。興化打克",
    "X86n1605_002:0519a13": "賓。言親語不親。棒頭如雨點。敲出玉麒麟。",
    "X86n1605_002:0519a14": "放牛余居士古杭人。淳祐間參無門。凡問被門劈面",
    "X86n1605_002:0519a15": "截住曰不是不是。及見臭菴問曰。吾師甚麼見解。敢",
    "X86n1605_002:0519a16": "對人天顛倒是非。菴曰我在無門座下無法可得無",
    "X86n1605_002:0519a17": "道可傳。只得兩個字。士曰兩字如何說。菴曰不是不",
    "X86n1605_002:0519a18": "是。士言下始知無門為人處。甞述是非關。其言曰。直",
    "X86n1605_002:0519a19": "指人心見性成佛。回光返照逈絕遮攔。纔擬思量白",
    "X86n1605_002:0519a20": "雲萬里。逢人品藻遇物雌黃。重古輕今貴耳賤目。任",
    "X86n1605_002:0519a21": "伊卜度沉吟。未夢見是非關。在安吉州。沈道婆問是",
    "X86n1605_002:0519a22": "非關有幾句。士曰有四句。婆曰四句作麼舉。士曰。第",
    "X86n1605_002:0519a23": "一句。有是有非則不可。第二句。無是無非又不可。第",
    "X86n1605_002:0519a24": "三句。是是非非也不可。第四句。非是是非亦不可。若",
    "X86n1605_002:0519b01": "離得此四句。始見本地風光。曰我離得否。士曰汝離",
    "X86n1605_002:0519b02": "不得。曰人人有分我何離不得。士曰。嫁雞逐雞飛。嫁",
    "X86n1605_002:0519b03": "狗逐狗走。曰如何是本地風光。士曰。月子彎彎照幾",
    "X86n1605_002:0519b04": "州。幾人歡喜幾人愁。曰不問言個風光。士曰問那個",
    "X86n1605_002:0519b05": "本地風光。曰無男女相底。士曰既無男女相問甚是",
    "X86n1605_002:0519b06": "非關。曰別有向上事也無。士曰有。曰如何是向上事。",
    "X86n1605_002:0519b07": "士曰。馬蝗釘住鷺鷥脚。你上天時我上天。",
    "X86n1605_002:0519b08": "孤峰秀禪師法嗣",
    "X86n1605_002:0519b09": "福州鼓山皖山正凝禪師舒州太湖李氏子。受業於",
    "X86n1605_002:0519b10": "黃州雙泉。嘉熈初入閩謁孤峰秀禪師於莆之囊山。",
    "X86n1605_002:0519b11": "執侍五載盡得其奧旨。知藏鼓山。分座雪峰。寶祐間",
    "X86n1605_002:0519b12": "出世本州釣龍臺。遷萬歲。己巳十月移鼓山。甞頌世",
    "X86n1605_002:0519b13": "尊臨入滅以手摩胸話曰。潦倒瞿曇不識羞。臨行猶",
    "X86n1605_002:0519b14": "自逞風流。摩胸示眾歸何處。啼鳥一聲山更幽。又頌",
    "X86n1605_002:0519b15": "金峰枕子話曰。天作孽猶可違。自作孽不可逭。又頌",
    "X86n1605_002:0519b16": "德山參龍潭曰。潭不見。龍不現。全身已在空王殿。夢",
    "X86n1605_002:0519b17": "回忽聽曉鶯啼。春風吹落桃花片。咸淳甲戌臘月八",
    "X86n1605_002:0519b18": "日示寂。闍維數珠不壞。獲舍利於齒中。乃別建塔。師",
    "X86n1605_002:0519b19": "入閩三十餘年。道俗敬慕如覩生佛。凡得嚫利悉作",
    "X86n1605_002:0519b20": "方便事。更無儲蓄。壽八十四臘四十五。",
    "X86n1605_002:0519b21": "婺州雙林一衲介禪師甞頌傅大士披衲頂冠因緣",
    "X86n1605_002:0519b22": "曰。非儒非道亦非禪。杜撰修行忒可憐。擔閣一身三",
    "X86n1605_002:0519b23": "不了。至今八百有餘年。",
    "X86n1605_002:0519b24": "容菴海禪師法嗣(師嗣竹林安。安嗣竹林寶。寶嗣懶牛和。和嗣天目齊。",
    "X86n1605_002:0519c01": "齊嗣五祖演。自齊以下會元俱無出)",
    "X86n1605_002:0519c02": "燕京慶壽中和璋禪師一夕夢異僧策杖徑趨方丈",
    "X86n1605_002:0519c03": "踞師子座。天明謂知客曰。今日但有旦過當令來見",
    "X86n1605_002:0519c04": "老僧。及晚海雲至。師笑曰此衲子乃夜來所夢者。雲",
    "X86n1605_002:0519c05": "曰某不來而來作麼生相見。師曰。參須實參悟須實",
    "X86n1605_002:0519c06": "悟。莫打野榸。雲曰某甲因擊火迸散乃知眉橫鼻直。",
    "X86n1605_002:0519c07": "師曰吾此處別。雲曰如何表信。師曰。牙是一具骨。耳",
    "X86n1605_002:0519c08": "是兩片皮。雲曰將謂別有。師曰錯。雲喝曰草賊大敗。",
    "X86n1605_002:0519c09": "師休去。次日師舉臨濟兩堂首座齊下喝。僧問還有",
    "X86n1605_002:0519c10": "賓主也無。濟曰賓主歷然。汝作麼生會。雲曰。打破秦",
    "X86n1605_002:0519c11": "時鏡。磨尖上古錐。龍飛霄漢外。何勞更下槌。師曰你",
    "X86n1605_002:0519c12": "只得其機不得其用。雲便掀倒禪牀。師曰路途之樂",
    "X86n1605_002:0519c13": "終未到家。雲與一掌曰。精靈千載野狐魅。看破如今",
    "X86n1605_002:0519c14": "不直錢。師打一拂子曰。汝只得其用不得其體。雲進",
    "X86n1605_002:0519c15": "前曰。青山聳寒色。月照一溪雲。師曰汝只得其體不",
    "X86n1605_002:0519c16": "得其智。雲曰。流水自西東。落花無向背。師曰汝雖善",
    "X86n1605_002:0519c17": "語言三昧。要且沒交涉。雲竪起拳復拍一拍。當時丈",
    "X86n1605_002:0519c18": "室震動。師曰如是如是。雲拂袖便出。明日命掌記。復",
    "X86n1605_002:0519c19": "以向上鉗錘勘驗。應答皆契。一日謂曰。汝今已到大",
    "X86n1605_002:0519c20": "安樂地。宜善護持。吾有如來正法眼藏涅槃妙心。密",
    "X86n1605_002:0519c21": "付於汝。毋令湮沒。雲掩耳而出。即授以偈曰。天地同",
    "X86n1605_002:0519c22": "根無異殊。家山何處不逢渠。吾今付汝空王印。萬法",
    "X86n1605_002:0519c23": "光輝總一如。",
    "X86n1605_002:0519c24": "繼燈錄卷第二"
}