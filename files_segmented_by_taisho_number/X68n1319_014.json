{
    "X68n1319_014:0599b12": "御製序",
    "X68n1319_014:0599b13": "朕既選刻僧肇等禪師語錄。長夏幾暇。欲全覽歷代",
    "X68n1319_014:0599b14": "古德之所激揚。而錄其真切為人者。柰華藏浩瀚。目",
    "X68n1319_014:0599b15": "不暇給。臣工中與禪衲輩具能辨別淄澠目力者。不",
    "X68n1319_014:0599b16": "得其人。莫可使分任繙閱。呈朕總覽者。無已。乃就妙",
    "X68n1319_014:0599b17": "喜所輯正法眼藏。幻寄所刻指月錄二書。採取若干",
    "X68n1319_014:0599b18": "則公案以示後學。　夫正法眼藏．指月錄二書。行海內",
    "X68n1319_014:0599b19": "數百年矣。西竺四七。震旦二三。佛佛祖祖無義味語。",
    "X68n1319_014:0599b20": "至今普遍閻浮提界。俾荒山古剎。渺渺禪棲。楖栗蒲",
    "X68n1319_014:0599b21": "團。脩脩釋子。皆得展卷而見。提唱而聞。妙喜．幻寄之",
    "X68n1319_014:0599b22": "功勳固為不可磨滅。但惜皆未具透關眼。所以拈提",
    "X68n1319_014:0599b23": "自先失利。則粉中之雪。煤裏之墨。豈能揀辨的當。擲",
    "X68n1319_014:0599b24": "黃金而取瓦礫。寶魚目而棄摩尼。定所不免。　是以正",
    "X68n1319_014:0599c01": "法眼藏．指月錄之外。其尚有元樞正體。靈鑑真光。開",
    "X68n1319_014:0599c02": "示指歸。裨益末世者。未經朕目。無可如何。在二書之",
    "X68n1319_014:0599c03": "中則可以自信選擇一無所遺矣。明眼人自能辨取。",
    "X68n1319_014:0599c04": "帙中所採言句。非如妙喜．幻寄所選。祇尚語句尖新。",
    "X68n1319_014:0599c05": "機鋒敏捷。不論與本分心地有無交涉也。皆專以提",
    "X68n1319_014:0599c06": "持向上。不但時人之所推尚。流俗之所盛傳。而實非",
    "X68n1319_014:0599c07": "旨要。未契真宗者。概置不錄。即古來大善知識遞相",
    "X68n1319_014:0599c08": "拈示之公案。少或不依本分。任其口頭滑利。即不與",
    "X68n1319_014:0599c09": "選焉。　夫此不了言句。歷代明眼善知識非不知其為",
    "X68n1319_014:0599c10": "非第一義諦。或以祖父所遺。只得傳為家珍。或因諸",
    "X68n1319_014:0599c11": "方檢點。恐起爭端。不無回互。不但不肯明以指斥。且",
    "X68n1319_014:0599c12": "棄短取長。附合拈提。將方寸之木。聳令高於岑樓。亦",
    "X68n1319_014:0599c13": "不過無柰。聊作門前之繞。豈實謂祖印在茲也。初機",
    "X68n1319_014:0599c14": "後學未能人人具生知慧眼。則不無悞人。在朕今日",
    "X68n1319_014:0599c15": "無罣無礙。一稟覺王正令。黜陟古今。有何忌諱而不",
    "X68n1319_014:0599c16": "為直捷指明。後世真正發心參學之人。如墮網之欲",
    "X68n1319_014:0599c17": "出。若沐漆而求解者。豈可不令解粘去縛之淨盡。俾",
    "X68n1319_014:0599c18": "少留餘地耶。　如傅大士．如大珠海．如丹霞天然．如靈",
    "X68n1319_014:0599c19": "雲勤．如德山鑒．如興化獎．如長慶稜．如風穴沼．如汾",
    "X68n1319_014:0599c20": "陽昭．如端師子．如大慧杲．如弘覺範．如高峯妙。皆宗",
    "X68n1319_014:0599c21": "門中歷代推為提持後學之宗匠。柰其機緣示語無",
    "X68n1319_014:0599c22": "一可入選者。聊舉數端。以見其旨。　如傅大士夜夜抱",
    "X68n1319_014:0599c23": "佛眠。朝朝還共起。起坐鎮相隨。語默同居止及能為",
    "X68n1319_014:0599c24": "萬象主。不逐四時凋之句。長慶上堂曰。撞著道伴交",
    "X68n1319_014:0600a01": "肩過。一生參學事畢。僧問興化。四方八面來時如何。",
    "X68n1319_014:0600a02": "化曰。打中間的。如此語句。皆是祇識得個昭昭靈靈",
    "X68n1319_014:0600a03": "耳。即傅大士所云空手把鉏頭。步行騎水牛。人從橋",
    "X68n1319_014:0600a04": "上過。橋流水不流。亦祇到得脫凡情執著見耳。祇如",
    "X68n1319_014:0600a05": "步行騎水牛。較古德道士倒騎牛之句雖若彷彿。而",
    "X68n1319_014:0600a06": "相去天淵。如普化云。明頭來。明頭打。暗頭來。暗頭打。",
    "X68n1319_014:0600a07": "四方八面來。旋風把。虗空來。連架打。此語雖亦非究",
    "X68n1319_014:0600a08": "竟。較興化打中間語。奚啻霄壤。　如龐居士一口吸盡",
    "X68n1319_014:0600a09": "西江水。乃從來多傳為極則者。却不知但只會得個",
    "X68n1319_014:0600a10": "光吞萬象而已。豈曾脚跟點地。所以五祖演云。一口",
    "X68n1319_014:0600a11": "吸盡西江水。萬丈深潭窮到底。略彴不似趙州橋。明",
    "X68n1319_014:0600a12": "月清風安可比。此頌可謂補龐縕之欠缺也。　如龐婆",
    "X68n1319_014:0600a13": "百草頭邊祖師意之句。尤為麤淺。而無知狂參。亦稱",
    "X68n1319_014:0600a14": "為究竟之說。如汾陽昭。除十智同真之外。其他語句",
    "X68n1319_014:0600a15": "無一可取。似此見地。則十智同真之設。亦從解路中",
    "X68n1319_014:0600a16": "得來耳。若欲如是推演敷布。豈有底止。十智同真亦",
    "X68n1319_014:0600a17": "奚足重。若為啟初學之疑情。何必如此多言。徒使真",
    "X68n1319_014:0600a18": "參實悟之人牽連入於解路耳。　如德山。乃從來歷代",
    "X68n1319_014:0600a19": "推崇之古錐。而除一棒之外。詳細搜求其垂示機緣。",
    "X68n1319_014:0600a20": "却無一則可採。不過會得個本無言說之理。不被天",
    "X68n1319_014:0600a21": "下老和尚舌頭瞞地位耳。未踏向上一著在。所以溈",
    "X68n1319_014:0600a22": "山之語。泥裏有刺。道德山向後孤峯頂上盤結草庵。",
    "X68n1319_014:0600a23": "呵佛罵祖去在。可謂將德山數語判盡也。如托鉢公",
    "X68n1319_014:0600a24": "案。亦只可啟發初學疑情。與本分毫無交涉。況亦有",
    "X68n1319_014:0600b01": "何奇特。直得數千百年提唱。殊不可解。如巖頭．雪峯。",
    "X68n1319_014:0600b02": "實乃見過於師。然亦未到圓通處。較伊法嗣元沙。猶",
    "X68n1319_014:0600b03": "欠百步在。如大珠頓悟入道要門論。不過提唱初機。",
    "X68n1319_014:0600b04": "全未具頂門正眼。其馬祖賞歎之說。未必確實。　如妙",
    "X68n1319_014:0600b05": "喜。乃數百年望重海內之人。其武庫．全錄。朕皆詳細",
    "X68n1319_014:0600b06": "披閱。其示語機緣中一無可取。其拈提古德處亦間",
    "X68n1319_014:0600b07": "有透脫之論。而支離謬誤處甚多。觀此。則非具真知",
    "X68n1319_014:0600b08": "見者。亦乃認得個本來微光。用解識學問勉強擴充",
    "X68n1319_014:0600b09": "之所致。非實透關之侶。如靈雲青山原不動。白雲任",
    "X68n1319_014:0600b10": "去來之句。如露柱懷胎。打破鏡來相見之說。亦屬一",
    "X68n1319_014:0600b11": "流。至風穴錄中所載。不過默悟三元指要是其極則。",
    "X68n1319_014:0600b12": "其語句如老僧闍黎．祖意教意。皆左右兩拍之說。家",
    "X68n1319_014:0600b13": "國與野老．老僧與闍黎。豈有兩個。雖將左右兩拍。解",
    "X68n1319_014:0600b14": "路粉飾。似同中有異。異中同者。其顰蹙安貼。話成兩",
    "X68n1319_014:0600b15": "橛。如何葢覆。如答隨緣不變。云披簑側立千峯外。引",
    "X68n1319_014:0600b16": "水澆蔬五老峯。又如壁立千仞。誰敢正眼覰著之句。",
    "X68n1319_014:0600b17": "皆從元要中知解得來。不問可知。不但非第一義。而",
    "X68n1319_014:0600b18": "且貽悞後學。況與世理大相矛盾。似此不經之說。徒",
    "X68n1319_014:0600b19": "增文士嗤謗耳。與佛法毫無裨益。此一實事。有一絲",
    "X68n1319_014:0600b20": "毫便是一絲毫。失之毫釐。差之千里。真偽之辨。若遇",
    "X68n1319_014:0600b21": "明眼人。斷不能逃影。　如丹霞燒木佛。觀其語錄見地。",
    "X68n1319_014:0600b22": "只止無心。實為狂參妄作。據丹霞之見。木佛之外。別",
    "X68n1319_014:0600b23": "有佛耶。若此。則子孫焚燒祖先牌。臣工毀棄帝王位。",
    "X68n1319_014:0600b24": "可乎。在丹霞以為除佛見。殊不知自墮鐵圍而不覺",
    "X68n1319_014:0600c01": "也。意在立奇掃相。而通身泥水自不知也。若謂院主",
    "X68n1319_014:0600c02": "眉鬚墮。設立疑案。究亦無可疑處。不過亦從解路中",
    "X68n1319_014:0600c03": "成就耳。非切實為人開人天眼目之宗匠。況其示寂",
    "X68n1319_014:0600c04": "時。一足未及地而化。此亦護法神明令伊自示脚跟",
    "X68n1319_014:0600c05": "不點地之一證。　如一古德殿前背佛坐。又一古德入",
    "X68n1319_014:0600c06": "殿向佛唾。傍僧云。何得背佛坐。向佛唾。答云。將無佛",
    "X68n1319_014:0600c07": "處來與某甲唾。指無佛處來與某甲背。此等見解與",
    "X68n1319_014:0600c08": "丹霞同。但知掃目前一像。却不覺自執千像萬像矣。",
    "X68n1319_014:0600c09": "當日但問此二狂徒。你道除此殿中佛。尚別有何佛。",
    "X68n1319_014:0600c10": "試指取看。管教立地現形。此等無稽魔說。何堪提唱",
    "X68n1319_014:0600c11": "書錄掛齒。更有拾狐唾以為獅乳者。尤堪憐愍。似此",
    "X68n1319_014:0600c12": "者不可枚舉。以上所拈。尚皆非屬邪妄。但脚跟未踏",
    "X68n1319_014:0600c13": "實地。非了義之說耳。　如弘覺範。指月錄中採其拈提",
    "X68n1319_014:0600c14": "處甚多。其支離謬妄處與幻寄同。可謂同病相憐。不",
    "X68n1319_014:0600c15": "過令人作發笑之戲具。更不必論者。至如三喚侍者．",
    "X68n1319_014:0600c16": "婆子燒庵．喫油糍．野狐．斬猫．犀牛扇．臺山婆子．子湖",
    "X68n1319_014:0600c17": "狗．香嚴上樹．雲門扇子．禾山鼓．慈明榜等公案。皆古",
    "X68n1319_014:0600c18": "今叢林中日日舉似者。朕悉不錄。蓋雖言語道斷。不",
    "X68n1319_014:0600c19": "過啟發初機。非是究竟。但此等公案尚不至榛蕪向",
    "X68n1319_014:0600c20": "上一路耳。總之。此事如杲日光。如大火聚。提則全提。",
    "X68n1319_014:0600c21": "印則全印。否乃不達佛之正旨。盡屬奪弄精魂。其言",
    "X68n1319_014:0600c22": "雖皆數千百年以來人人之所提唱。其人雖皆數千",
    "X68n1319_014:0600c23": "百年以來人人之所推崇。朕皆置之不論。蓋歷代震",
    "X68n1319_014:0600c24": "於其名。無人指出。殊不知此等未了之談。雜入真正",
    "X68n1319_014:0601a01": "人天眼目之宗師語句中。後學豈能盡具參方眼。其",
    "X68n1319_014:0601a02": "目光如豆者。必致金鍮莫辨。皂白不分。到此地位。自",
    "X68n1319_014:0601a03": "以為已造某古德所造之境。向上自然無路。妄為參",
    "X68n1319_014:0601a04": "學事畢。豈不是盡九州鐵鑄成這一大錯。此等語句。",
    "X68n1319_014:0601a05": "雖於提掇初機。發人淨信。未始無功。然其功甚小。能",
    "X68n1319_014:0601a06": "令真正發心參學之人中止化城。過由伊造。其過甚",
    "X68n1319_014:0601a07": "大。如迦陵音。亦可謂具參方眼者。乃於興化古廟躲",
    "X68n1319_014:0601a08": "過。丹霞燒木佛．長慶路逢道伴等公案。尚被牽絆而",
    "X68n1319_014:0601a09": "未看破。且尤喜提唱風穴闍黎老僧一則。朕當年一",
    "X68n1319_014:0601a10": "一討論。為之說破。尚不能透脫。何況初機後學耶。　茲",
    "X68n1319_014:0601a11": "集所選歷代禪師。除六祖外一百五十六人語句。固",
    "X68n1319_014:0601a12": "皆本分極則。而諸人中如誌公．馬祖一．南嶽思．石頭",
    "X68n1319_014:0601a13": "遷．忠國師．長沙岑．觀國師．臨濟元．投子同．曹山寂．玄",
    "X68n1319_014:0601a14": "沙備．韶國師。其見證與前選中諸大善知識無二無",
    "X68n1319_014:0601a15": "別。但其傳世語句可採者止於此。因其難成卷帙。是",
    "X68n1319_014:0601a16": "以並在後集中。至於藥山儼．黃蘗運．洞山价．羅漢琛．",
    "X68n1319_014:0601a17": "法眼益．天依懷。細細評量。猶有珠與璣之分。其餘諸",
    "X68n1319_014:0601a18": "禪師公案言句。二書所載祇此一二則。語雖可錄。不",
    "X68n1319_014:0601a19": "能品其次第。學者能於古人語言相似而高下懸殊",
    "X68n1319_014:0601a20": "之處自具隻眼。知朕採取刪汰意趣之所歸。舉一明",
    "X68n1319_014:0601a21": "三。方為於此有分。否則。毋得顢頇含胡。輕言參透葛",
    "X68n1319_014:0601a22": "藤。轉不如講誦經典。薰此佛種以待機緣。尚為未昧",
    "X68n1319_014:0601a23": "自己。　朕今此舉。若無灼知定見。豈肯多生枝節。為天",
    "X68n1319_014:0601a24": "下後世之所嗤笑。實憐禪宗頹廢。慧命懸絲。皆由此",
    "X68n1319_014:0601b01": "輩未了宗師。開此紛雜岐徑。令魚龍莫辨。後學不知",
    "X68n1319_014:0601b02": "所從也。故不得不為蛇足一上。如標月指。所指必月。",
    "X68n1319_014:0601b03": "無論三垣二十八宿。未嘗悞指。即弦朓之月亦所不",
    "X68n1319_014:0601b04": "指。所指者。如月之恒。既圓且明。普照三千大千。後學",
    "X68n1319_014:0601b05": "但毋向指邊求月也。是為序。",
    "X68n1319_014:0601b06": "雍正十一年癸丑八月望日",
    "X68n1319_014:0601b08": "無名氏問。千七百則陳爛葛藤皆是無義味語。",
    "X68n1319_014:0601b09": "皇上品其優劣。毋乃涉於解路乎。",
    "X68n1319_014:0601b10": "有名氏答。從上祖師言句。汝作麼生會。　無名氏云。",
    "X68n1319_014:0601b11": "如鴉鳴鵲噪會。　有名氏曰。汝既不作言句會。汝今",
    "X68n1319_014:0601b12": "云何復生分別心。如可分別者。固應如是分別。如",
    "X68n1319_014:0601b13": "曰不可分別。則古來言句既作鴉鳴鵲噪會。",
    "X68n1319_014:0601b14": "皇上今日品題何不作鳳嘯龍吟會。彎兔角弓而射",
    "X68n1319_014:0601b15": "空裏風影。或百發百中。或十發一中。計功行賞。夫",
    "X68n1319_014:0601b16": "何不可。無名氏懡[怡-台+羅]而退。",
    "X68n1319_014:0601b18": "御選歷代禪師語錄前集上",
    "X68n1319_014:0601b19": "初祖菩提達摩大師",
    "X68n1319_014:0601b20": "祖於般若多羅尊者得法。演化本國。時有二師。一名",
    "X68n1319_014:0601b21": "佛大先。二名佛大勝多。佛大先遇般若多羅尊者。捨",
    "X68n1319_014:0601b22": "小趣大。與祖並化。時號為二甘露門。而佛大勝多更",
    "X68n1319_014:0601b23": "分徒而為六宗。第一有相宗。第二無相宗。第三定慧",
    "X68n1319_014:0601b24": "宗。第四戒行宗。第五無得宗。第六寂靜宗。各封己解。",
    "X68n1319_014:0601c01": "別展化源。祖喟然歎曰。彼之一師。已陷牛跡。況復支",
    "X68n1319_014:0601c02": "離而分六宗。我若不除。永纏邪見。　言已。微現神力。至",
    "X68n1319_014:0601c03": "有相宗所。問曰。一切諸法。何名實相。　彼眾中有一尊",
    "X68n1319_014:0601c04": "長薩婆羅答曰。於諸相中。不互諸相。是名實相。　祖曰。",
    "X68n1319_014:0601c05": "一切諸相。而不互者。若名實相。當何定耶。　彼曰。於諸",
    "X68n1319_014:0601c06": "相中。實無有定。若定諸相。何名為實。　祖曰。諸相不定。",
    "X68n1319_014:0601c07": "便名實相。汝今不定。當何得之。　彼曰。我言不定。不說",
    "X68n1319_014:0601c08": "諸相。當說諸相。其義亦然。　祖曰。汝言不定。當為實相。",
    "X68n1319_014:0601c09": "定不定故。即非實相。　彼曰。定既不定。即非實相。知我",
    "X68n1319_014:0601c10": "非故。不定不變。　祖曰。汝今不變。何名實相。已變已往。",
    "X68n1319_014:0601c11": "其義亦然。　彼曰。不變當在。在不在故。故變實相。以定",
    "X68n1319_014:0601c12": "其義。　祖曰。實相不變。變即非實。於有無中。何名實相。",
    "X68n1319_014:0601c13": "　薩婆羅心知聖師懸解潛達。即以手指虗空曰。此是",
    "X68n1319_014:0601c14": "世間有相。亦能空故。當我此身得似此否。　祖曰。若解",
    "X68n1319_014:0601c15": "實相。即見非相。若了非相。其色亦然。當於色中。不失",
    "X68n1319_014:0601c16": "色體。於非相中。不礙有故。若能是解。此名實相。彼眾",
    "X68n1319_014:0601c17": "聞已。心意朗然。欽禮信受。　祖瞥然匿跡。至無相宗所",
    "X68n1319_014:0601c18": "而問曰。汝言無相。當何證之。　彼眾中有波羅提者答",
    "X68n1319_014:0601c19": "曰。我明無相。心不現故。　祖曰。汝心不現。當何明之。　彼",
    "X68n1319_014:0601c20": "曰。我明無相。心不取捨。當於明時。亦無當者。　祖曰。於",
    "X68n1319_014:0601c21": "諸有無。心不取捨。又無當者。諸明無故。　彼曰。入佛三",
    "X68n1319_014:0601c22": "昧。尚無所得。何況無相。而欲知之。　祖曰。相既不知。誰",
    "X68n1319_014:0601c23": "云有無。尚無所得。何名三昧。　彼曰。我說不證。證無所",
    "X68n1319_014:0601c24": "證。非三昧故。我說三昧。　祖曰。非三昧者。何當名之。汝",
    "X68n1319_014:0602a01": "既不證。非證何證。　波羅提聞祖辨析。即悟本心。禮謝",
    "X68n1319_014:0602a02": "於祖。懺悔往謬。祖記曰。汝當得果。不久證之。此國有",
    "X68n1319_014:0602a03": "魔。汝可降之。言已。忽然不現。　至定慧宗所。問曰。汝學",
    "X68n1319_014:0602a04": "定慧。為一為二。　彼眾中有婆蘭陀者答曰。我此定慧。",
    "X68n1319_014:0602a05": "非一非二。　祖曰。既非一二。何名定慧。　彼曰。在定非定。",
    "X68n1319_014:0602a06": "處慧非慧。一即非一。二亦不二。　祖曰。當一不一。當二",
    "X68n1319_014:0602a07": "不二。既非定慧。約何定慧。　彼曰。不一不二。定慧能知。",
    "X68n1319_014:0602a08": "非定非慧。亦復然矣。　祖曰。慧非定故。然何知哉。不一",
    "X68n1319_014:0602a09": "不二。誰定誰慧。婆蘭陀聞之。疑心冰釋。　至第四戒行",
    "X68n1319_014:0602a10": "宗所。問曰。何者名戒。云何名行。當此戒行。為一為二。",
    "X68n1319_014:0602a11": "　彼眾中有一賢者答曰。一二二一。皆彼所生。依教無",
    "X68n1319_014:0602a12": "染。此名戒行。　祖曰。汝言依教。即是有染。一二俱破。何",
    "X68n1319_014:0602a13": "言依教。此二違背。不及於行。內外非明。何名為戒。　彼",
    "X68n1319_014:0602a14": "曰。我有內外。彼已知竟。既得通達。便是戒行。若說違",
    "X68n1319_014:0602a15": "背。俱是俱非。言及清淨。即戒即行。　祖曰。俱是俱非。何",
    "X68n1319_014:0602a16": "言清淨。既得通故。何談內外。賢者聞之。即自慚服。　至",
    "X68n1319_014:0602a17": "無得宗所。問曰。汝云無得。無得何得。既無所得。亦無",
    "X68n1319_014:0602a18": "得得。　彼眾中有寶靜者答曰。我說無得。非無得得。當",
    "X68n1319_014:0602a19": "說得得。無得是得。　祖曰。得既不得。得亦非得。既云得",
    "X68n1319_014:0602a20": "得。得得何得。　彼曰。見得非得。非得是得。若見不得。名",
    "X68n1319_014:0602a21": "為得得。　祖曰。得既非得。得得無得。既無所得。當何得",
    "X68n1319_014:0602a22": "得。寶靜聞之。頓除疑網。　至寂靜宗所。問曰。何名寂靜。",
    "X68n1319_014:0602a23": "於此法中。誰靜誰寂。　彼眾中有尊者答曰。此心不動。",
    "X68n1319_014:0602a24": "是名為寂。於法無染。名之為靜。　祖曰。本心不寂。要假",
    "X68n1319_014:0602b01": "寂靜。本來寂故。何用寂靜。　彼曰。諸法本空。以空空故。",
    "X68n1319_014:0602b02": "於彼空空。故名寂靜。　祖曰。空空已空。諸法亦爾。寂靜",
    "X68n1319_014:0602b03": "無相。何靜何寂。　靜尊者聞師指誨。豁然開悟。於是六",
    "X68n1319_014:0602b04": "眾咸誓歸依。化被南天。聲馳五印。經六十載。度無量",
    "X68n1319_014:0602b05": "眾。",
    "X68n1319_014:0602b06": "祖念東震旦國佛記後五百歲。般若智燈運光於彼。",
    "X68n1319_014:0602b07": "遂囑弟子般若密多羅住天竺傳法。而躬至震旦。乃",
    "X68n1319_014:0602b08": "辭祖塔。別學侶。泛重溟。達南海。乃梁普通七年庚子",
    "X68n1319_014:0602b09": "歲也。廣州刺史蕭昂具禮迎供。表聞武帝。帝遣使齎",
    "X68n1319_014:0602b10": "詔迎請。十月至金陵。　帝問曰。朕即位以來。造寺．寫經．",
    "X68n1319_014:0602b11": "度僧。不可勝紀。有何功德。　祖曰。並無功德。　帝曰。何以",
    "X68n1319_014:0602b12": "無功德。　祖曰。此但人天小果。有漏之因。如影隨形。雖",
    "X68n1319_014:0602b13": "有非實。　帝曰。如何是真功德。　祖曰。淨智妙圓。體自空",
    "X68n1319_014:0602b14": "寂。如是功德。不以世求。　帝又問。如何是聖諦第一義。",
    "X68n1319_014:0602b15": "　祖曰。廓然無聖。　帝曰。對朕者誰。　祖曰。不識。帝不悟。",
    "X68n1319_014:0602b16": "祖渡江北。寓止嵩山少林寺。面壁而坐。終日默然。有",
    "X68n1319_014:0602b17": "僧神光詣祖參承。祖常端坐面壁。莫聞誨勵。師立雪",
    "X68n1319_014:0602b18": "過膝。斷臂求法。祖遂因與易名曰慧可。　問曰。諸佛法",
    "X68n1319_014:0602b19": "印。可得聞乎。　祖曰。諸佛法印。匪從人得。　可曰。我心未",
    "X68n1319_014:0602b20": "寧。乞師與安。　祖曰。將心來。與汝安。　可良久曰。覓心了",
    "X68n1319_014:0602b21": "不可得。　祖曰。我與汝安心竟。　越九年。欲返天竺。乃顧",
    "X68n1319_014:0602b22": "慧可而告之曰。昔如來以正法眼付迦葉。大士展轉",
    "X68n1319_014:0602b23": "囑累而至於我。我今付汝。汝當護持。并授汝袈裟。以",
    "X68n1319_014:0602b24": "為法信。內傳法印。以契證心。外付袈裟。以定宗旨。至",
    "X68n1319_014:0602c01": "吾滅後二百年。衣止不傳。法周沙界。明道者多。行道",
    "X68n1319_014:0602c02": "者少。說理者多。通理者少。潛符密證。千萬有餘。汝當",
    "X68n1319_014:0602c03": "闡揚。勿輕未悟。一念回機。便同本得。聽吾偈曰。吾本",
    "X68n1319_014:0602c04": "來茲土。傳法救迷情。一花開五葉。結果自然成。",
    "X68n1319_014:0602c05": "二祖慧可大師",
    "X68n1319_014:0602c06": "有一居士。年踰四十。不言名氏。聿來設禮。而問祖曰。",
    "X68n1319_014:0602c07": "弟子身纏風恙。請和尚懺罪。　祖曰。將罪來。與汝懺。　士",
    "X68n1319_014:0602c08": "良久曰。覓罪了不可得。　祖曰。與汝懺罪竟。宜依佛法",
    "X68n1319_014:0602c09": "僧住。　士曰。今見和尚。已知是僧。未審何名佛法。　祖曰。",
    "X68n1319_014:0602c10": "是心是佛。是心是法。法佛無二。僧寶亦然。　士曰。今日",
    "X68n1319_014:0602c11": "始知罪性不在內。不在外。不在中間。如其心然。佛法",
    "X68n1319_014:0602c12": "無二也。　祖深器之。即為剃髮。曰是吾寶也。宜名僧璨。",
    "X68n1319_014:0602c13": "　祖遂囑累付以衣法。偈曰。本來緣有地。因地種花生。",
    "X68n1319_014:0602c14": "本來無有種。花亦不曾生。",
    "X68n1319_014:0602c15": "向居士。幽棲林野。木食磵飲。北齊天保初。聞祖盛化。",
    "X68n1319_014:0602c16": "乃致書曰。影由形起。響逐聲來。弄影勞形。不識形為",
    "X68n1319_014:0602c17": "影本。揚聲止響。不知聲是響根。除煩惱而趣涅槃。喻",
    "X68n1319_014:0602c18": "去形而覓影。離眾生而求佛果。喻默聲而求響。故知",
    "X68n1319_014:0602c19": "迷悟一塗。愚智非別。無名作名。因其名。則是非生矣。",
    "X68n1319_014:0602c20": "無理作理。因其理。則爭論起矣。幻化非真。誰是誰非。",
    "X68n1319_014:0602c21": "虗妄無實。何空何有。將知得無所得。失無所失。未及",
    "X68n1319_014:0602c22": "造謁。聊申此意。伏望答之。　祖回示曰。備觀來意皆如",
    "X68n1319_014:0602c23": "實。真幽之理竟不殊。本迷摩尼謂瓦礫。豁然自覺是",
    "X68n1319_014:0602c24": "真珠。無明智慧等無異。當知萬法即皆如。愍此二見",
    "X68n1319_014:0603a01": "之徒輩。申辭措筆作斯書。觀身與佛不差別。何須更",
    "X68n1319_014:0603a02": "覓彼無餘。　居士捧披祖偈。乃申禮覲。密承印記。",
    "X68n1319_014:0603a03": "三祖僧璨大師",
    "X68n1319_014:0603a04": "信心銘。　至道無難。惟嫌揀擇。但莫憎愛。洞然明白。毫",
    "X68n1319_014:0603a05": "釐有差。天地懸隔。　不識玄旨。徒勞念靜。圓同太虗。",
    "X68n1319_014:0603a06": "無欠無餘。良由取舍。所以不如。　不用求真。惟須息",
    "X68n1319_014:0603a07": "見。　纔有是非。紛然失心。二由一有。一亦莫守。一心",
    "X68n1319_014:0603a08": "不生。萬法無咎。無咎無法。不生不心。能由境滅。境逐",
    "X68n1319_014:0603a09": "能沈。境由能境。能由境能。欲知兩段。原是一空。一空",
    "X68n1319_014:0603a10": "同兩。齊含萬象。　欲取一乘。勿惡六塵。六塵不惡。還",
    "X68n1319_014:0603a11": "同正覺。智者無為。愚人自縛。法無異法。妄自愛著。將",
    "X68n1319_014:0603a12": "心用心。豈非大錯。　夢幻空花。何勞把捉。得失是非。",
    "X68n1319_014:0603a13": "一時放却。眼若不寐。諸夢自除。心若不異。萬法一如。",
    "X68n1319_014:0603a14": "　狐疑盡淨。正信調直。一切不留。無可記憶。虗明自",
    "X68n1319_014:0603a15": "照。不勞心力。非思量處。識情難測。真如法界。無他無",
    "X68n1319_014:0603a16": "自。要急相應。惟言不二。不二皆同。無不包容。十方智",
    "X68n1319_014:0603a17": "者。皆入此宗。宗非促延。一念萬年。無在不在。十方目",
    "X68n1319_014:0603a18": "前。極小同大。忘絕境界。極大同小。不見邊表。有即是",
    "X68n1319_014:0603a19": "無。無即是有。　一即一切。一切即一。但能如是。何慮",
    "X68n1319_014:0603a20": "不畢。",
    "X68n1319_014:0603a21": "四祖道信大師",
    "X68n1319_014:0603a22": "祖謂牛頭融禪師曰。夫百千法門。同歸方寸。河沙妙",
    "X68n1319_014:0603a23": "德。總在心源。一切戒門．定門．慧門。神通變化。悉自具",
    "X68n1319_014:0603a24": "足。不離汝心。一切煩惱業障。本來空寂。一切因果。皆",
    "X68n1319_014:0603b01": "如夢幻。無三界可出。無菩提可求。人與非人。性相平",
    "X68n1319_014:0603b02": "等。大道虗曠。絕思絕慮。如是之法。汝今已得。更無闕",
    "X68n1319_014:0603b03": "少。與佛何殊。更無別法。汝但任心自在。莫作觀行。亦",
    "X68n1319_014:0603b04": "莫澄心。莫起貪瞋。莫懷愁慮。蕩蕩無礙。任意縱橫。不",
    "X68n1319_014:0603b05": "作諸善。不作諸惡。行住坐臥。觸目遇緣。總是佛之妙",
    "X68n1319_014:0603b06": "用。快樂無憂。故名為佛。",
    "X68n1319_014:0603b07": "五祖弘忍大師",
    "X68n1319_014:0603b08": "咸亨中。有居士姓盧名慧能。自新州來參謁。祖問曰。",
    "X68n1319_014:0603b09": "汝自何來。　盧曰。嶺南。　祖曰。欲須何事。　盧曰。唯求作佛。",
    "X68n1319_014:0603b10": "　祖曰。嶺南人無佛性。若為得佛。　盧曰。人即有南北。佛",
    "X68n1319_014:0603b11": "性豈然。祖令隨眾作務。　盧曰。弟子自心常生智慧。不",
    "X68n1319_014:0603b12": "離自性。即是福田。未審和尚教作何務。　祖曰。這獦獠",
    "X68n1319_014:0603b13": "根性太利。著槽廠去。盧禮足而退。便入碓坊服勞於",
    "X68n1319_014:0603b14": "杵臼。晝夜不息。　一日。祖潛詣碓坊問曰。米白也未。　盧",
    "X68n1319_014:0603b15": "曰。白也。未有篩。祖以杖三擊其碓。盧即以三鼓入室。",
    "X68n1319_014:0603b16": "　祖告曰。諸佛出世。為一大事故。隨機大小而引導之。",
    "X68n1319_014:0603b17": "遂有十地．三乘．頓漸等旨。以為教門。然以無上微妙",
    "X68n1319_014:0603b18": "祕密圓明真實正法眼藏付於上首大迦葉尊者。展",
    "X68n1319_014:0603b19": "轉傳授二十八世。至達摩屆於此土。得可大師承襲。",
    "X68n1319_014:0603b20": "以至於我。今以法寶及所傳袈裟用付於汝。善自保",
    "X68n1319_014:0603b21": "護。無令斷絕。聽吾偈曰。有情來下種。因地果還生。無",
    "X68n1319_014:0603b22": "情既無種。無性亦無生。　盧跪受訖。問。法則既受。衣付",
    "X68n1319_014:0603b23": "何人。　祖曰。昔達摩初至。人未之信。故傳衣以明得法。",
    "X68n1319_014:0603b24": "今信心已熟。衣乃爭端。止於汝身。不復傳也。",
    "X68n1319_014:0603c01": "六祖慧能大師",
    "X68n1319_014:0603c02": "祖抵黃梅參禮五祖。當呈偈後。三鼓入五祖室。五祖",
    "X68n1319_014:0603c03": "復徵其初悟應無所住而生其心語。祖於言下大徹。",
    "X68n1319_014:0603c04": "遂啟五祖曰。一切萬法不離自性。何期自性本自清",
    "X68n1319_014:0603c05": "淨。何期自性本不生滅。何期自性本自具足。何期自",
    "X68n1319_014:0603c06": "性本無動搖。何期自性能生萬法。　五祖知悟本性。謂",
    "X68n1319_014:0603c07": "祖曰。不識本心。學法無益。若識本心。見自本性。即名",
    "X68n1319_014:0603c08": "丈夫．天人師．佛。遂傳衣法。　五祖送祖至九江驛邊。令",
    "X68n1319_014:0603c09": "祖上船。祖隨即把櫓。五祖曰。合是吾渡汝。　祖曰。迷時",
    "X68n1319_014:0603c10": "師度。悟時自度。度名雖一。用處不同。能蒙師傳法。今",
    "X68n1319_014:0603c11": "已得悟。只合自性自度。　五祖云。如是。如是。以後佛法",
    "X68n1319_014:0603c12": "由汝大行。",
    "X68n1319_014:0603c13": "祖至廣州法性寺。值印宗法師講涅槃經。寓止廊廡",
    "X68n1319_014:0603c14": "間。暮夜。風颺剎旛。聞二僧對論。一曰旛動。一曰風動。",
    "X68n1319_014:0603c15": "往復不已。祖曰。不是風動。不是旛動。仁者心動。一眾",
    "X68n1319_014:0603c16": "竦然。",
    "X68n1319_014:0603c17": "印宗延至上席。徵詰奧義。問曰。黃梅付囑。如何指授。",
    "X68n1319_014:0603c18": "　祖曰。指授即無。惟論見性。不論禪定解脫。　宗曰。何不",
    "X68n1319_014:0603c19": "論禪定解脫。　祖曰。為是二法。不是佛法。佛法是不二",
    "X68n1319_014:0603c20": "之法。　宗又問。如何是佛法不二之法。　祖曰。法師講涅",
    "X68n1319_014:0603c21": "槃經。明佛性是佛法不二之法。如高貴德王菩薩白",
    "X68n1319_014:0603c22": "佛言。犯四重禁。作五逆罪。及一闡提等。當斷善根佛",
    "X68n1319_014:0603c23": "性否。佛言。善根有二。一者常。二者無常。佛性非常非",
    "X68n1319_014:0603c24": "無常。是故不斷。名為不二。一者善。二者不善。佛性非",
    "X68n1319_014:0604a01": "善非不善。是名不二。蘊之與界。凡夫見二。智者了達",
    "X68n1319_014:0604a02": "其性無二。無二之性。即是佛性。印宗聞說。歡喜合掌。",
    "X68n1319_014:0604a03": "韋使君請益。師陞座。告大眾曰。總淨心念摩訶般若",
    "X68n1319_014:0604a04": "波羅密多。復云。善知識。菩提般若之智。世人本自有",
    "X68n1319_014:0604a05": "之。只緣心迷。不能自悟。須假大善知識示導見性。當",
    "X68n1319_014:0604a06": "知愚人．智人。佛性本無差別。只緣迷悟不同。所以有",
    "X68n1319_014:0604a07": "愚有智。吾今為說摩訶般若波羅密法。使汝等各得",
    "X68n1319_014:0604a08": "智慧。志心諦聽。吾為汝說。善知識。世人終日口說般",
    "X68n1319_014:0604a09": "若。不識自性般若。猶如說食不飽。口但說空。萬劫不",
    "X68n1319_014:0604a10": "得見性。終無有益。善知識。摩訶般若波羅密是梵語。",
    "X68n1319_014:0604a11": "此言大智慧到彼岸。此須心行。不在口念。口念心不",
    "X68n1319_014:0604a12": "行。如幻如化。如露如電。口念心行。則心口相應。本性",
    "X68n1319_014:0604a13": "是佛。離性無別佛。　何名摩訶。摩訶是大。心量廣大。猶",
    "X68n1319_014:0604a14": "如虗空。無有邊畔。亦無方圓大小。亦非青黃赤白。亦",
    "X68n1319_014:0604a15": "無上下長短。亦無瞋無喜。無是無非。無善無惡。無有",
    "X68n1319_014:0604a16": "頭尾。諸佛剎土。盡同虗空。世人妙性本空。無有一法",
    "X68n1319_014:0604a17": "可得。自性真空。亦復如是。善知識。莫聞吾說空。便即",
    "X68n1319_014:0604a18": "著空。第一莫著空。若空心靜坐。即著無記空。善知識。",
    "X68n1319_014:0604a19": "世界虗空。能含萬物色像。日月星宿。山河大地。泉源",
    "X68n1319_014:0604a20": "溪磵。草木叢林。惡人善人。惡法善法。天堂地獄。一切",
    "X68n1319_014:0604a21": "大海。須彌諸山。總在空中。世人性空。亦復如是。善知",
    "X68n1319_014:0604a22": "識。自性能含萬法是大。萬法在諸人性中。若見一切",
    "X68n1319_014:0604a23": "人。惡之與善。盡皆不取不捨。亦不染著。心如虗空。名",
    "X68n1319_014:0604a24": "之為大。故曰摩訶。善知識。迷人口說。智者心行。又有",
    "X68n1319_014:0604b01": "迷人。空心靜坐。百無所思。自稱為大。此一輩人。不可",
    "X68n1319_014:0604b02": "與語。為邪見故。　善知識。心量廣大。徧周法界。用即了",
    "X68n1319_014:0604b03": "了分明。應用便知一切。一切即一。一即一切。去來自",
    "X68n1319_014:0604b04": "由。心體無滯。即是般若。善知識。一切般若智。皆從自",
    "X68n1319_014:0604b05": "性而生。不從外入。莫錯用意。名為真性自用。一真一",
    "X68n1319_014:0604b06": "切真。心量大事。不行小道。口雖終日說空。心中不修",
    "X68n1319_014:0604b07": "此行。恰似凡人自稱國王。終不可得。非吾弟子。善知",
    "X68n1319_014:0604b08": "識。何名般若。般若者。唐言智慧也。一切處所。一切時",
    "X68n1319_014:0604b09": "中。念念不愚。常行智慧。即是般若行。一念愚即般若",
    "X68n1319_014:0604b10": "絕。一念智即般若生。世人愚迷。不見般若。口說般若。",
    "X68n1319_014:0604b11": "心中常愚。常自言我修般若。念念說空。不識真空。般",
    "X68n1319_014:0604b12": "若無形相。智慧心即是。若作如是解。即名般若智。　何",
    "X68n1319_014:0604b13": "名波羅密。此是西竺語。唐言到彼岸。解義離生滅。著",
    "X68n1319_014:0604b14": "境生滅起。如水有波浪。即名為此岸。離境無生滅。如",
    "X68n1319_014:0604b15": "水常通流。即名為彼岸。故號波羅密。善知識。迷人口",
    "X68n1319_014:0604b16": "念。當念之時惟妄惟非。念念若行。是名真性。悟此法",
    "X68n1319_014:0604b17": "者。是般若法。修此行者。是般若行。不修即凡。一念修",
    "X68n1319_014:0604b18": "行。自身等佛。善知識。凡夫即佛。煩惱即菩提。前念迷",
    "X68n1319_014:0604b19": "即凡夫。後念悟即佛。前念著境即煩惱。後念離境即",
    "X68n1319_014:0604b20": "菩提。善知識。摩訶般若波羅密。最尊最上最第一。無",
    "X68n1319_014:0604b21": "住無往亦無來。三世諸佛從中出。當用大智慧打破",
    "X68n1319_014:0604b22": "五蘊煩惱塵勞。如此修行。定成佛道。變三毒為戒定",
    "X68n1319_014:0604b23": "慧。　善知識。我此法門。從一般若生八萬四千智慧。何",
    "X68n1319_014:0604b24": "以故。為世人有八萬四千塵勞。若無塵勞。智慧常現。",
    "X68n1319_014:0604c01": "不離自性。悟此法者。即是無念．無憶．無著。不起誑妄。",
    "X68n1319_014:0604c02": "用自真如性。以智慧觀照。於一切法不取不捨。即是",
    "X68n1319_014:0604c03": "見性成佛道。若起正真般若觀照。一剎那間妄念俱",
    "X68n1319_014:0604c04": "滅。識自本性。一悟即至佛地。　善知識。智慧觀照。內外",
    "X68n1319_014:0604c05": "明徹。識自本心。若識本心。即本解脫。若得解脫。即是",
    "X68n1319_014:0604c06": "般若三昧。般若三昧即是無念。何名無念。若見一切",
    "X68n1319_014:0604c07": "法。心不染著。是為無念。用即徧一切處。亦不著一切",
    "X68n1319_014:0604c08": "處。但淨本心。使六識出六門。於六塵中無染無雜。來",
    "X68n1319_014:0604c09": "去自由。通用無滯。即是般若三昧。自在解脫。名無念",
    "X68n1319_014:0604c10": "行。若百不思。常令念絕。即是法縛。即名邊見。善知識。",
    "X68n1319_014:0604c11": "悟無念法者。萬法盡通。悟無念法者。見諸佛境界。悟",
    "X68n1319_014:0604c12": "無念法者。至佛地位。善知識。後代得吾法者。將此頓",
    "X68n1319_014:0604c13": "教法門。於同見同行。發願受持。如事佛故。終身而不",
    "X68n1319_014:0604c14": "退者。定入聖位。",
    "X68n1319_014:0604c15": "示眾云。善知識。我此法門。以定慧為本。大眾勿迷。言",
    "X68n1319_014:0604c16": "定慧別。定慧一體。不是二。定是慧體。慧是定用。即慧",
    "X68n1319_014:0604c17": "之時。定在慧。即定之時。慧在定。若識此義。即是定慧",
    "X68n1319_014:0604c18": "等學。諸學道人。莫言先定發慧。先慧發定。定慧各別。",
    "X68n1319_014:0604c19": "作此見者。法有二相。口說善相。心中不善。空有定慧。",
    "X68n1319_014:0604c20": "定慧不等。若心口俱善。內外一種。定慧即等。自悟修",
    "X68n1319_014:0604c21": "行。不在於諍。若諍先後。即同迷人。不斷勝負。却增我",
    "X68n1319_014:0604c22": "法。不離四相。善知識。定慧猶如何等。猶如燈光。有燈",
    "X68n1319_014:0604c23": "即光。無燈即暗。燈是光之體。光是燈之用。名雖有二。",
    "X68n1319_014:0604c24": "體本同一。此定慧法亦復如是。",
    "X68n1319_014:0605a01": "祖云。善知識。云何立無念為宗。只緣口說見性。迷人",
    "X68n1319_014:0605a02": "於境上有念。念上便起邪見。一切塵勞妄想從此而",
    "X68n1319_014:0605a03": "生。自性本無一法可得。若有所得。妄說禍福。即是塵",
    "X68n1319_014:0605a04": "勞邪見。故此法門立無念為宗。　善知識。無者無何事。",
    "X68n1319_014:0605a05": "念者念何物。無者無二相。無諸塵勞之心。念者念真",
    "X68n1319_014:0605a06": "如本性。真如即是念之體。念即是真如之用。真如自",
    "X68n1319_014:0605a07": "性起念。非眼耳鼻舌能念。真如有性。所以起念。真如",
    "X68n1319_014:0605a08": "若無。眼耳色聲當時即壞。善知識。真如自性起念。六",
    "X68n1319_014:0605a09": "根雖有見聞覺知。不染萬境。而真性常自在。故經云。",
    "X68n1319_014:0605a10": "能善分別諸法相。於第一義而不動。",
    "X68n1319_014:0605a11": "無相頌曰。迷人修福不修道。只言修福便是道。布施",
    "X68n1319_014:0605a12": "供養福無邊。心中三惡元來造。擬將修福欲滅罪。後",
    "X68n1319_014:0605a13": "世得福罪還在。但向心中除罪緣。名自性中真懺悔。",
    "X68n1319_014:0605a14": "忽悟大乘真懺悔。除邪行正即無罪。學道常於自性",
    "X68n1319_014:0605a15": "觀。即與諸佛同一類。吾祖惟傳此頓法。普願見性同",
    "X68n1319_014:0605a16": "一體。若欲當來覓法身。離諸法相心中洗。努力自見",
    "X68n1319_014:0605a17": "莫悠悠。後念總絕一世休。若悟大乘得見性。虔恭合",
    "X68n1319_014:0605a18": "掌至心求。",
    "X68n1319_014:0605a19": "南嶽懷讓禪師禮祖。祖曰。何處來。　曰。嵩山。　祖曰。甚麼",
    "X68n1319_014:0605a20": "物恁麼來。　曰。說似一物即不中。　祖曰。還可修證否。　曰。",
    "X68n1319_014:0605a21": "修證即不無。污染即不得。　祖曰。只此不污染。諸佛之",
    "X68n1319_014:0605a22": "所護念。汝既如是。吾亦如是。",
    "X68n1319_014:0605a23": "僧智通。看楞伽經約千餘徧。不會三身四智。禮祖求",
    "X68n1319_014:0605a24": "解其義。祖曰。三身者。清淨法身。汝之性也。圓滿報身。",
    "X68n1319_014:0605b01": "汝之智也。千百億化身。汝之行也。若離本性別說三",
    "X68n1319_014:0605b02": "身。即名有身無智。若悟三身無有自性。即名四智菩",
    "X68n1319_014:0605b03": "提。聽吾偈曰。自性具三身。發明成四智。不離見聞緣。",
    "X68n1319_014:0605b04": "超然登佛地。吾今為汝說。諦信永無迷。莫學馳求者。",
    "X68n1319_014:0605b05": "終日說菩提。　通曰。四智之義可得聞乎。　祖曰。既會三",
    "X68n1319_014:0605b06": "身。便明四智。何更問耶。若離三身。別譚四智。此名有",
    "X68n1319_014:0605b07": "智無身也。即此有智。還成無智。復說偈曰。大圓鏡智",
    "X68n1319_014:0605b08": "性清淨。平等性智心無病。妙觀察智見非功。成所作",
    "X68n1319_014:0605b09": "智同圓鏡。五八六七果因轉。但用名言無實性。若於",
    "X68n1319_014:0605b10": "轉處不留情。繁興永處那伽定。　通禮謝。以偈贊曰。三",
    "X68n1319_014:0605b11": "身元我體。四智本心明。身智融無礙。應物任隨形。起",
    "X68n1319_014:0605b12": "修皆妄動。守住匪真精。妙旨因師曉。終無污染名。",
    "X68n1319_014:0605b13": "僧志道。覽涅槃經。至諸行無常。是生滅法。生滅滅已。",
    "X68n1319_014:0605b14": "寂滅為樂而生疑。禮祖求發明。祖曰。汝作麼生疑。　對",
    "X68n1319_014:0605b15": "曰。一切眾生皆有二身。謂色身．法身也。色身無常。有",
    "X68n1319_014:0605b16": "生有滅。法身有常。無知無覺。經云生滅滅已。寂滅為",
    "X68n1319_014:0605b17": "樂者。未審是何身寂滅。何身受樂。若色身者。色身滅",
    "X68n1319_014:0605b18": "時。四大分散全是苦。苦不可言樂。若法身寂滅。即同",
    "X68n1319_014:0605b19": "草木瓦石。誰當受樂。又法性是生滅之體。五蘊是生",
    "X68n1319_014:0605b20": "滅之用。一體五用。生滅是常。生則從體起用。滅則攝",
    "X68n1319_014:0605b21": "用歸體。若聽更生。即有情之類不斷不滅。若不聽更",
    "X68n1319_014:0605b22": "生。即永歸寂滅。同於無情之物。如是。則一切諸法被",
    "X68n1319_014:0605b23": "涅槃之所禁伏。尚不得生。何樂之有。　祖曰。汝是釋子。",
    "X68n1319_014:0605b24": "何習外道斷常邪見而議最上乘法。據汝所解。即色",
    "X68n1319_014:0605c01": "身外別有法身。離生滅求於寂滅。又推涅槃常樂。言",
    "X68n1319_014:0605c02": "有身受者。斯乃執吝生死。耽著世樂。汝今當知。佛為",
    "X68n1319_014:0605c03": "一切迷人認五蘊和合為自體相。分別一切法為外",
    "X68n1319_014:0605c04": "塵相。好生惡死。念念遷流。不知夢幻虗假。枉受輪迴。",
    "X68n1319_014:0605c05": "以常樂涅槃翻為苦相。終日馳求。佛愍此故。乃示涅",
    "X68n1319_014:0605c06": "槃真樂。剎那無有生相。剎那無有滅相。更無生滅可",
    "X68n1319_014:0605c07": "滅。是則寂滅現前。當現前之時。亦無現前之量。乃謂",
    "X68n1319_014:0605c08": "常樂。此樂無有受者。亦無不受者。豈有一體五用之",
    "X68n1319_014:0605c09": "名。何況更言涅槃禁伏諸法。令永不生。斯乃謗佛毀",
    "X68n1319_014:0605c10": "法。　聽吾偈曰。無上大涅槃。圓明常寂照。凡愚謂之死。",
    "X68n1319_014:0605c11": "外道執為斷。諸求二乘人。目以為無作。盡屬情所計。",
    "X68n1319_014:0605c12": "六十二見本。妄立虗假名。何為真實義。唯有過量人。",
    "X68n1319_014:0605c13": "通達無取捨。以知五蘊法。及以蘊中我。外現眾色象。",
    "X68n1319_014:0605c14": "一一音聲相。平等如夢幻。不起凡聖見。不作涅槃解。",
    "X68n1319_014:0605c15": "二邊三際斷。常應諸根用。而不起用想。分別一切法。",
    "X68n1319_014:0605c16": "不起分別想。劫火燒海底。風鼓山相擊。真常寂滅樂。",
    "X68n1319_014:0605c17": "涅槃相如是。吾今強言說。令汝捨邪見。汝勿隨言解。",
    "X68n1319_014:0605c18": "許汝知少分。道聞已。踊躍作禮而退。",
    "X68n1319_014:0605c19": "僧志常參祖。祖問。汝從何來。欲求何事。　曰。學人近禮",
    "X68n1319_014:0605c20": "大通和尚。蒙示見性成佛之義。未決狐疑。望賜開示。",
    "X68n1319_014:0605c21": "　祖曰。彼有何言句。汝試舉看。　曰。大通云。汝見虗空否。",
    "X68n1319_014:0605c22": "對曰。見。通曰。汝見虗空有相貌否。對曰。虗空無形。有",
    "X68n1319_014:0605c23": "何相貌。通曰。汝之本性猶如虗空。返觀自性。了無一",
    "X68n1319_014:0605c24": "物可見。是名正見。無一物可知。是名真知。無有青黃．",
    "X68n1319_014:0606a01": "長短。但見本源清淨。覺體圓明。即名見性成佛。亦名",
    "X68n1319_014:0606a02": "極樂世界。亦名如來知見。學人雖聞此說。猶未決了。",
    "X68n1319_014:0606a03": "乞和尚示誨。令無凝滯。　祖曰。彼師所說。猶存見知。故",
    "X68n1319_014:0606a04": "令汝未了。吾今示汝一偈曰。不見一法存無見。大似",
    "X68n1319_014:0606a05": "浮雲遮日面。不知一法守空知。還如太虗生閃電。此",
    "X68n1319_014:0606a06": "之知見瞥然興。錯認何曾解方便。汝當一念自知非。",
    "X68n1319_014:0606a07": "自己靈光常顯現。　常聞偈已。心意豁然。乃述偈曰。無",
    "X68n1319_014:0606a08": "端起知見。著相求菩提。情存一念悟。寧越昔時迷。自",
    "X68n1319_014:0606a09": "性覺源體。隨照枉遷流。不入祖師室。茫然趣兩頭。",
    "X68n1319_014:0606a10": "有一童子。名神會。年十三。自玉泉來參禮。祖曰。知識",
    "X68n1319_014:0606a11": "遠來艱辛。還將得本來否。若有本。則合識主。試說看。",
    "X68n1319_014:0606a12": "　會曰。以無住為本。見即是主。　祖曰。這沙彌爭合取次",
    "X68n1319_014:0606a13": "語。　會曰。和尚坐禪還見不見。　祖以拄杖打三下。云。吾",
    "X68n1319_014:0606a14": "打汝。痛不痛。　對曰。亦痛亦不痛。　祖曰。吾亦見亦不見。",
    "X68n1319_014:0606a15": "　神會問。如何是亦見亦不見。　祖云。吾之所見。常見自",
    "X68n1319_014:0606a16": "家過[億-音+(天*天)]。不見他人是非好惡。是以亦見亦不見。汝言",
    "X68n1319_014:0606a17": "亦痛亦不痛。如何。汝若不痛。同其木石。若痛。則同凡",
    "X68n1319_014:0606a18": "夫。即起恚恨。汝向前見不見是二邊。痛不痛是生滅。",
    "X68n1319_014:0606a19": "汝自性且不見。敢爾弄人。神會禮拜悔謝。",
    "X68n1319_014:0606a20": "一日。祖告眾曰。我有一物。無頭無尾。無名無字。無背",
    "X68n1319_014:0606a21": "無面。諸人還識否。　神會出曰。是諸佛之本源。神會之",
    "X68n1319_014:0606a22": "佛性。　祖曰。向汝道無名無字。汝便喚作本源佛性。汝",
    "X68n1319_014:0606a23": "向去有把茆葢頭。也只成箇知解宗徒。",
    "X68n1319_014:0606a24": "唐中宗詔。遣使薛簡迎祖。祖以疾辭。簡問曰。京城禪",
    "X68n1319_014:0606b01": "德。皆云欲得會道。必須坐禪習定。未審師所說法如",
    "X68n1319_014:0606b02": "何。　師曰。道由心悟。豈在坐也。經云。若言如來若坐若",
    "X68n1319_014:0606b03": "臥。是行邪道。何故。無所從來。亦無所去。無生無滅。是",
    "X68n1319_014:0606b04": "如來清淨禪。諸法空寂。是如來清淨坐。究竟無證。豈",
    "X68n1319_014:0606b05": "況坐耶。　簡曰。弟子回京。主上必問。願師慈悲指示心",
    "X68n1319_014:0606b06": "要。傳奏兩宮及京城學道者。譬如一燈燃百千燈。冥",
    "X68n1319_014:0606b07": "者皆明。明明無盡。　師曰。道無明暗。明暗是代謝之義。",
    "X68n1319_014:0606b08": "明明無盡。亦是有盡。相待立名。故淨名經云。法無有",
    "X68n1319_014:0606b09": "比。無相待故。明與無明。凡夫見二。智者了達其性無",
    "X68n1319_014:0606b10": "二。無二之性即是實性。實性者。處凡愚而不減。在賢",
    "X68n1319_014:0606b11": "聖而不增。住煩惱而不亂。居禪定而不寂。不斷不常。",
    "X68n1319_014:0606b12": "不來不去。不在中間。及其內外。不生不滅。性相如如。",
    "X68n1319_014:0606b13": "常住不遷。名之曰道。　簡曰。師說不生不滅。何異外道。",
    "X68n1319_014:0606b14": "　祖曰。外道所說不生不滅者。將滅止生。以生顯滅。滅",
    "X68n1319_014:0606b15": "猶不滅。生說不生。我說不生不滅者。本自無生。今亦",
    "X68n1319_014:0606b16": "不滅。所以不同外道。汝若欲知心要。但一切善惡都",
    "X68n1319_014:0606b17": "莫思量。自然得入清淨心體。湛然常寂。妙用恒沙。　簡",
    "X68n1319_014:0606b18": "蒙指教。豁然大悟。禮辭歸闕。表奏師語。詔加褒美。",
    "X68n1319_014:0606b19": "僧問。黃梅意旨甚麼人得。　祖曰。會佛法人得。　曰。和尚",
    "X68n1319_014:0606b20": "還得否。　祖曰。我不會佛法。",
    "X68n1319_014:0606b21": "祖說偈曰。一切無有真。不以見於真。若見於真者。是",
    "X68n1319_014:0606b22": "見盡非真。若能自有真。離假即心真。自心不離假。無",
    "X68n1319_014:0606b23": "真何處真。有情即解動。無情即不動。若修不動行。同",
    "X68n1319_014:0606b24": "無情不動。若覓真不動。動上有不動。不動是不動。無",
    "X68n1319_014:0606c01": "情無佛種。善能分別相。第一義不動。但作如此見。即",
    "X68n1319_014:0606c02": "是真如用。報諸學道人。努力須用意。莫於大乘門。却",
    "X68n1319_014:0606c03": "執生死智。若言下相應。即共論佛義。若是不相應。合",
    "X68n1319_014:0606c04": "掌令歡喜。此宗本無諍。諍即失道意。執逆諍法門。自",
    "X68n1319_014:0606c05": "性入生死。",
    "X68n1319_014:0606c06": "祖曰。諸善知識。汝等各各淨心。聽吾說法。汝等諸人。",
    "X68n1319_014:0606c07": "自心是佛。更莫狐疑。外無一物而能建立。皆是本心",
    "X68n1319_014:0606c08": "生萬種法。故經云。心生種種法生。心滅種種法滅。若",
    "X68n1319_014:0606c09": "欲成就種智。須達一相三昧．一行三昧。若於一切處",
    "X68n1319_014:0606c10": "而不住相。於彼相中不生憎愛。亦無取捨。不念利益",
    "X68n1319_014:0606c11": "成壞等事。安閒恬靜。虗融澹泊。此名一相三昧。若於",
    "X68n1319_014:0606c12": "一切處行住坐臥。純一直心。不動道場。真成淨土。此",
    "X68n1319_014:0606c13": "名一行三昧。若人具二三昧。如地有種。含藏長養。成",
    "X68n1319_014:0606c14": "就其實。一相一行。亦復如是。我今說法。猶如時雨。溥",
    "X68n1319_014:0606c15": "潤大地。汝等佛性。譬之種子。遇茲霑洽。悉得發生。承",
    "X68n1319_014:0606c16": "吾旨者。決獲菩提。依吾行者。定證妙果。聽吾偈曰。心",
    "X68n1319_014:0606c17": "地含諸種。普雨悉皆萌。頓悟花情已。菩提果自成。　說",
    "X68n1319_014:0606c18": "偈已。復曰。其法無二。其心亦然。其道清淨。亦無諸相。",
    "X68n1319_014:0606c19": "汝等慎勿觀靜。及空其心。此心本淨。無可取捨。各自",
    "X68n1319_014:0606c20": "努力。隨緣好去。",
    "X68n1319_014:0606c21": "秦跋陀禪師",
    "X68n1319_014:0606c22": "問生法師。講何經論。　生曰。大般若經。　師曰。作麼生說",
    "X68n1319_014:0606c23": "色空義。　曰。眾微聚曰色。眾微無自性曰空。　師曰。眾微",
    "X68n1319_014:0606c24": "未聚。喚作甚麼。生罔措。　師又問。別講何經論。　曰。大涅",
    "X68n1319_014:0607a01": "槃經。　師曰。如何說涅槃之義。　曰。涅而不生。槃而不滅。",
    "X68n1319_014:0607a02": "不生不滅。故曰涅槃。　師曰。這箇是如來涅槃。那箇是",
    "X68n1319_014:0607a03": "法師涅槃。　曰。涅槃之義。豈有二耶。某甲祇如此。未審",
    "X68n1319_014:0607a04": "禪師如何說涅槃。　師拈起如意。曰。還見麼。　曰。見。　師曰。",
    "X68n1319_014:0607a05": "見箇甚麼。　曰。見禪師手中如意。　師將如意擲於地。曰。",
    "X68n1319_014:0607a06": "見麼。　曰。見。　師曰。見箇甚麼。　曰。見禪師手中如意墮地。",
    "X68n1319_014:0607a07": "　師斥曰。觀公見解。未出常流。何得名喧宇宙。拂衣而",
    "X68n1319_014:0607a08": "去。　其徒懷疑不已。乃追師扣問。我師說色空涅槃。不",
    "X68n1319_014:0607a09": "契。未審禪師如何說色空義。　師曰。不道汝師說得不",
    "X68n1319_014:0607a10": "是。汝師祇說得果上色空。不會說得因中色空。　其徒",
    "X68n1319_014:0607a11": "曰。如何是因中色空。　師曰。一微空故眾微空。眾微空",
    "X68n1319_014:0607a12": "故一微空。一微空中無眾微。眾微空中無一微。",
    "X68n1319_014:0607a13": "寶誌禪師",
    "X68n1319_014:0607a14": "師問一梵僧。承聞尊者喚我作屠兒。曾見我殺生麼。",
    "X68n1319_014:0607a15": "　曰見。　師曰。有見見。無見見。不有不無見。若有見見。是",
    "X68n1319_014:0607a16": "凡夫見。無見見。是聲聞見。不有不無見。是外道見。未",
    "X68n1319_014:0607a17": "審尊者如何見。　梵僧曰。你有此等見耶。　師垂語曰。",
    "X68n1319_014:0607a18": "終日拈香擇火。不知身是道場。　又曰。京都鄴都浩",
    "X68n1319_014:0607a19": "浩。還是菩提大道。　又曰。如我身空諸法空。千品萬",
    "X68n1319_014:0607a20": "類悉皆同。",
    "X68n1319_014:0607a21": "迷悟不二頌　迷時以空為色。悟即以色為空。迷悟",
    "X68n1319_014:0607a22": "本無差別。色空究竟還同。愚人喚南作北。智者達無",
    "X68n1319_014:0607a23": "西東。欲覓如來妙理。常在一念之中。陽燄本非其水。",
    "X68n1319_014:0607a24": "渴鹿狂趁怱怱。自身虗假不實。將空更欲覓空。世人",
    "X68n1319_014:0607b01": "迷倒至甚。如犬吠雷叿叿。",
    "X68n1319_014:0607b02": "大乘讚七首　大道常在目前。雖在目前難覩。若欲",
    "X68n1319_014:0607b03": "悟道真體。莫除聲色煩惱。煩惱本來空寂。妄情遞相",
    "X68n1319_014:0607b04": "纏遶。一切如影如響。不知何惡何好。有心取相為實。",
    "X68n1319_014:0607b05": "定知見性不了。若欲作業求佛。佛是生死大兆。生死",
    "X68n1319_014:0607b06": "業常隨身。黑闇獄中未曉。悟理本來無異。覺後誰晚",
    "X68n1319_014:0607b07": "誰早。法界量同太虗。眾生智心自小。但能不起吾我。",
    "X68n1319_014:0607b08": "涅槃法食常飽(一)。妄身臨鏡照影。影與妄身不殊。但",
    "X68n1319_014:0607b09": "欲去影留形。不知身本同虗。身本與影不異。不得一",
    "X68n1319_014:0607b10": "有一無。若欲存一捨一。永與直理相疏。更若愛聖憎",
    "X68n1319_014:0607b11": "凡。生死海裏沈浮。煩惱因心有故。無心煩惱何居。不",
    "X68n1319_014:0607b12": "勞分別取相。自然得道須臾。夢時夢中造作。覺時覺",
    "X68n1319_014:0607b13": "境都無。翻思覺時與夢。顛倒二見不殊。改迷取覺求",
    "X68n1319_014:0607b14": "利。何異販賣商徒。動靜兩忘常寂。自然契合真如。若",
    "X68n1319_014:0607b15": "言眾生異佛。迢迢與佛常疏。佛與眾生不二。自然究",
    "X68n1319_014:0607b16": "竟無餘(二)。法性本來常寂。蕩蕩無有邊畔。安心取捨",
    "X68n1319_014:0607b17": "之間。被他二境迴換。斂容入定坐禪。攝境安心覺觀。",
    "X68n1319_014:0607b18": "機關木人修道。何時得達彼岸。諸法本空無著。境似",
    "X68n1319_014:0607b19": "浮雲會散。忽悟本性元空。恰似熱病得汗。無智人前",
    "X68n1319_014:0607b20": "莫說。打你色身星散(三)。報你眾生直道。非有即是非",
    "X68n1319_014:0607b21": "無。非有非無不二。何須對有論虗。有無妄心立號。一",
    "X68n1319_014:0607b22": "破一箇不居。兩名由爾情作。無情即是真如。若欲存",
    "X68n1319_014:0607b23": "情覓佛。將網山上羅魚。徒費功夫無益。幾許枉用功",
    "X68n1319_014:0607b24": "夫。不解即心即佛。真似騎驢覓驢。一切不憎不愛。這",
    "X68n1319_014:0607c01": "箇煩惱須除。除之則須除身。除身無佛無因。無佛無",
    "X68n1319_014:0607c02": "因可得。自然無法無人(四)。內見外見總惡。佛道魔道",
    "X68n1319_014:0607c03": "俱錯。被此二大波旬。便見厭苦求樂。生死悟本體空。",
    "X68n1319_014:0607c04": "佛魔何處立脚。只由妄情分別。前身後身孤薄。輪迴",
    "X68n1319_014:0607c05": "六道不停。結業不能除却。眾生身同太虗。煩惱何處",
    "X68n1319_014:0607c06": "安著。但無一切希求。煩惱自然消落(五)。世間幾許癡",
    "X68n1319_014:0607c07": "人。將道復欲求道。廣尋諸義紛紛。自救己身不了。專",
    "X68n1319_014:0607c08": "尋他文亂說。自稱至理妙好。徒勞一生虗過。永劫沈",
    "X68n1319_014:0607c09": "淪生老。濁愛纏心不捨。清淨智心自惱。真如法界叢",
    "X68n1319_014:0607c10": "林。反作荊棘荒草。但執黃葉為金。不悟棄金求寶。所",
    "X68n1319_014:0607c11": "以失念狂走。強力裝持相好。口內誦經誦論。心裏尋",
    "X68n1319_014:0607c12": "常枯槁。一朝覺本心空。具足真如不少(六)。聲聞心心",
    "X68n1319_014:0607c13": "斷惑。能斷之心是賊。賊賊遞相除遣。何時了本語默。",
    "X68n1319_014:0607c14": "口內誦經千卷。體上問經不識。不解佛法圓通。徒勞",
    "X68n1319_014:0607c15": "尋行數墨。頭陀阿練苦行。希望後身功德。希望即是",
    "X68n1319_014:0607c16": "隔聖。大道何由可得。譬如夢裏渡河。船師渡過河北。",
    "X68n1319_014:0607c17": "忽覺牀上安眠。失却渡船軌則。船師及彼渡人。兩箇",
    "X68n1319_014:0607c18": "本不相識。眾生迷倒羈絆。往來三界疲極。覺悟生死",
    "X68n1319_014:0607c19": "如夢。一切求心自息(七)。",
    "X68n1319_014:0607c20": "明州布袋和尚",
    "X68n1319_014:0607c21": "師有偈曰。我有一布袋。虗空無罣礙。展開徧十方。入",
    "X68n1319_014:0607c22": "時觀自在。吾有三寶堂。裏空無色相。不高亦不低。無",
    "X68n1319_014:0607c23": "遮亦無障。學者體不如。求者難得樣。智慧解安排。千",
    "X68n1319_014:0607c24": "中無一匠。四門四果生。十方盡供養。吾有一軀佛。世",
    "X68n1319_014:0608a01": "人皆不識。不塑亦不裝。不雕亦不刻。無一滴灰泥。無",
    "X68n1319_014:0608a02": "一點彩色。人畫畫不成。賊偷偷不得。體相本自然。清",
    "X68n1319_014:0608a03": "淨非拂拭。雖然是一軀。分身千百億。",
    "X68n1319_014:0608a04": "又偈曰。彌勒真彌勒。分身千百億。時時示時人。時人",
    "X68n1319_014:0608a05": "自不識。",
    "X68n1319_014:0608a06": "師有歌曰。只箇心心心是佛。十方世界最靈物。縱橫",
    "X68n1319_014:0608a07": "妙用可憐生。一切不如心真實。騰騰自在無所為。閒",
    "X68n1319_014:0608a08": "閒究竟出家兒。若覩目前真大道。不見纖毫也大奇。",
    "X68n1319_014:0608a09": "萬法何殊心何異。何勞更用尋經義。心王本自絕多",
    "X68n1319_014:0608a10": "知。智者祇明無學地。非聖非凡復若何。不強分別聖",
    "X68n1319_014:0608a11": "情孤。無價心珠本圓淨。凡名異相妄空呼。人能弘道",
    "X68n1319_014:0608a12": "道分明。無量清高稱道情。攜錫若登故國路。莫愁諸",
    "X68n1319_014:0608a13": "處不聞聲。",
    "X68n1319_014:0608a14": "南嶽慧思禪師",
    "X68n1319_014:0608a15": "師示眾曰。道源不遠。性海非遙。但向己求。莫從他覓。",
    "X68n1319_014:0608a16": "覓即不得。得亦不真。",
    "X68n1319_014:0608a17": "偈曰。頓悟心源開寶藏。隱顯靈通現真相。獨行獨坐",
    "X68n1319_014:0608a18": "常巍巍。百億化身無數量。縱令逼塞滿虗空。看時不",
    "X68n1319_014:0608a19": "見微塵相。可笑物兮無比況。口吐明珠光晃晃。尋常",
    "X68n1319_014:0608a20": "見說不思議。一語標名言下當。",
    "X68n1319_014:0608a21": "又偈曰。天不能葢。地不能載。無去無來無障礙。無長",
    "X68n1319_014:0608a22": "無短無青黃。不在中間及內外。超羣出眾太虗玄。指",
    "X68n1319_014:0608a23": "物傳心人不會。",
    "X68n1319_014:0608a24": "清涼澄觀國師",
    "X68n1319_014:0608b01": "師答皇太子問心要書。其詞曰。　至道本乎一心。心法",
    "X68n1319_014:0608b02": "本乎無住。無住心體。靈知不昧。性相寂然。包含德用。",
    "X68n1319_014:0608b03": "該攝內外。能深能廣。非有非空。不生不滅。無終無始。",
    "X68n1319_014:0608b04": "求之而不得。棄之而不離。迷現量。則惑苦紛然。悟真",
    "X68n1319_014:0608b05": "性。則空明廓徹。雖即心即佛。惟證者方知。然有證有",
    "X68n1319_014:0608b06": "知。則慧日沈沒於有地。若無照無悟。則昏雲掩蔽於",
    "X68n1319_014:0608b07": "空門。　若一念不生。則前後際斷。照體獨立。物我皆如。",
    "X68n1319_014:0608b08": "直造心源。無智無得。不取不捨。無對無修。然迷悟更",
    "X68n1319_014:0608b09": "依真妄相待。若求真棄妄。猶棄影勞形。若體妄即真。",
    "X68n1319_014:0608b10": "猶處陰影滅。若無心忘照。則萬慮都捐。若任運寂知。",
    "X68n1319_014:0608b11": "則眾行爰起。放曠任其去住。靜鑒覺其源流。語默不",
    "X68n1319_014:0608b12": "失玄微。動靜未離法界。言止則雙忘知寂。論觀則雙",
    "X68n1319_014:0608b13": "照寂知。語證則不可示人。說理則非證不了。是以悟",
    "X68n1319_014:0608b14": "寂無寂。真知無知。以知寂不二之一心。契空有雙融",
    "X68n1319_014:0608b15": "之中道。無住無著。莫攝莫收。是非兩忘。能所雙絕。　斯",
    "X68n1319_014:0608b16": "絕亦寂。則般若現前。般若非心外新生。智性乃本來",
    "X68n1319_014:0608b17": "具足。然本寂不能自現。實由般若之功。般若之與智",
    "X68n1319_014:0608b18": "性。翻覆相成。本智之與始修。實無兩體。雙亡證入。則",
    "X68n1319_014:0608b19": "妙覺圓明。始末該融。則因果交徹。心心作佛。無一心",
    "X68n1319_014:0608b20": "而非佛心。處處成道。無一塵而非佛國。故真妄物我。",
    "X68n1319_014:0608b21": "舉一全收。心佛眾生。渾然齊致。是知迷則人隨於法。",
    "X68n1319_014:0608b22": "法法萬差而人不同。悟則法隨於人。人人一智而融",
    "X68n1319_014:0608b23": "萬境。言窮慮絕。何果何因。體本寂寥。孰同孰異。惟忘",
    "X68n1319_014:0608b24": "懷虗朗。消息沖融。其猶透水月華。虗而可見。無心鑒",
    "X68n1319_014:0608c01": "象。照而常空矣。",
    "X68n1319_014:0608c02": "青原靜居行思禪師",
    "X68n1319_014:0608c03": "師令遷持書與南嶽讓和尚。曰。汝達書了。速回。吾有",
    "X68n1319_014:0608c04": "箇鈯斧子與汝住山。　遷至彼。未呈書。便問。不慕諸聖。",
    "X68n1319_014:0608c05": "不重己靈時如何。　嶽曰。子問太高生。何不向下問。　遷",
    "X68n1319_014:0608c06": "曰。寧可永劫受沈淪。不從諸聖求解脫。嶽便休。遷便",
    "X68n1319_014:0608c07": "回。　師問。子返何速。書信達否。　遷曰。書亦不通。信亦不",
    "X68n1319_014:0608c08": "達。去日蒙和尚許箇鈯斧子。祇今便請。師垂一足。遷",
    "X68n1319_014:0608c09": "便禮拜。尋辭往南嶽。",
    "X68n1319_014:0608c10": "荷澤神會參。師問。甚處來。　曰。曹溪。　師曰。曹溪意旨如",
    "X68n1319_014:0608c11": "何。會振身而立。　師曰。猶帶瓦礫在。　曰。和尚此間莫有",
    "X68n1319_014:0608c12": "真金與人麼。　師曰。設有。汝向甚麼處著。",
    "X68n1319_014:0608c13": "僧問。如何是佛法大意。　師曰。廬陵米作麼價。",
    "X68n1319_014:0608c14": "江西馬祖道一禪師",
    "X68n1319_014:0608c15": "師一日謂眾曰。汝等諸人。各信自心是佛。此心即是",
    "X68n1319_014:0608c16": "佛心。達摩大師從南天竺國來至中華。傳上乘一心",
    "X68n1319_014:0608c17": "之法。令汝等開悟。楞伽經以佛語心為宗。無門為法",
    "X68n1319_014:0608c18": "門。夫求法者。應無所求。心外無別佛。佛外無別心。不",
    "X68n1319_014:0608c19": "取善。不捨惡。淨穢兩邊俱不依怙。達罪性空。念念不",
    "X68n1319_014:0608c20": "可得。無自性故。故三界惟心。森羅萬象。一法之所印。",
    "X68n1319_014:0608c21": "凡所見色。皆是見心。心不自心。因色故有。汝但隨時",
    "X68n1319_014:0608c22": "言說。即事即理。都無所礙。菩提道果。亦復如是。於心",
    "X68n1319_014:0608c23": "所生。即名為色。知色空故。生即不生。若了此意。乃可",
    "X68n1319_014:0608c24": "隨時著衣喫飯。長養聖胎。任運過時。更有何事。聽吾",
    "X68n1319_014:0609a01": "偈曰。心地隨時說。菩提亦祗寧。事理俱無礙。當生即",
    "X68n1319_014:0609a02": "不生。",
    "X68n1319_014:0609a03": "一日。示眾云。道不用修。但莫污染。何為污染。但有生",
    "X68n1319_014:0609a04": "死心。造作趣向。皆是污染。若欲直會其道。平常心是",
    "X68n1319_014:0609a05": "道。何謂平常心。無造作．無是非．無取捨．無斷常．無凡",
    "X68n1319_014:0609a06": "聖。故經云。非凡夫行．非聖賢行。是菩薩行。只如今行",
    "X68n1319_014:0609a07": "住坐臥。應機接物盡是道。道即是法界。乃至河沙妙",
    "X68n1319_014:0609a08": "用。不出法界。若不然者。云何言心地法門。云何言無",
    "X68n1319_014:0609a09": "盡燈。一切法皆是心法。一切名皆是心名。萬法皆從",
    "X68n1319_014:0609a10": "心生。心為萬法之根本。故經云。識心達本源。故號為",
    "X68n1319_014:0609a11": "沙門。名等．義等。一切諸法皆等。純一無雜。　隨時自在。",
    "X68n1319_014:0609a12": "建立法界。盡是法界。若立真如。盡是真如。若立理。一",
    "X68n1319_014:0609a13": "切法盡是理。若立事。一切法盡是事。舉一千從。事理",
    "X68n1319_014:0609a14": "無差。盡是妙用。更無別理。皆由心之迴轉。譬如月影",
    "X68n1319_014:0609a15": "有若干。真月無若干。諸源水有若干。水性無若干。森",
    "X68n1319_014:0609a16": "羅萬象有若干。虗空無若干。說道理有若干。無礙慧",
    "X68n1319_014:0609a17": "無若干。種種成立。皆由一心也。建立亦得。掃蕩亦得。",
    "X68n1319_014:0609a18": "盡是妙用。妙用盡是自家。一切法皆是佛法。諸法即",
    "X68n1319_014:0609a19": "是解脫。解脫者即是真如。諸法不出於真如。在纏名",
    "X68n1319_014:0609a20": "如來藏。出纏號淨法身。體無增減。能大能小。能方能",
    "X68n1319_014:0609a21": "圓。應物現形。如水中月。滔滔運用。不立根苗。不盡有",
    "X68n1319_014:0609a22": "為。不住無為。有為是無為之用。無為是有為之依。　了",
    "X68n1319_014:0609a23": "達無二。名平等性。性無有異。用則不同。在迷為識。在",
    "X68n1319_014:0609a24": "悟為智。順理為悟。順事為迷。迷則迷自本心。悟則悟",
    "X68n1319_014:0609b01": "自本性。一悟永悟。不復更迷。如日出時。不合於暗。智",
    "X68n1319_014:0609b02": "慧日出。不與煩惱暗俱。了心境界。妄想即除。妄想既",
    "X68n1319_014:0609b03": "除。即是無生。若見此理。真正合道。隨緣度日。坐起相",
    "X68n1319_014:0609b04": "隨。戒行增薰。積於淨業。但能如是。何慮不通。久立。珍",
    "X68n1319_014:0609b05": "重。",
    "X68n1319_014:0609b06": "僧問。離四句。絕百非。請師直指西來意。　師曰。我今日",
    "X68n1319_014:0609b07": "勞倦。不能為汝說。問取智藏去。　僧去問西堂。堂云。何",
    "X68n1319_014:0609b08": "不問和尚。　僧云。和尚教來問。　堂云。我今日頭痛。不能",
    "X68n1319_014:0609b09": "為汝說。問取海兄去。　僧又去問百丈。丈云。我到這裏",
    "X68n1319_014:0609b10": "却不會。　僧却回。舉似師。師曰。藏頭白。海頭黑。",
    "X68n1319_014:0609b11": "龐居士問。不昧本來人。請師高著眼。師直下覰。　士曰。",
    "X68n1319_014:0609b12": "一種沒弦琴。唯師彈得妙。師直上覰。士禮拜。師歸方",
    "X68n1319_014:0609b13": "丈。　士隨後曰。適來弄巧成拙。",
    "X68n1319_014:0609b14": "洪州廉使問曰。喫酒肉即是。不喫即是。　師曰。若喫。是",
    "X68n1319_014:0609b15": "中丞祿。不喫。是中丞福。",
    "X68n1319_014:0609b16": "師示疾。院主問。和尚近日尊候如何。　師曰。日面佛．月",
    "X68n1319_014:0609b17": "面佛。",
    "X68n1319_014:0609b18": "石頭希遷禪師",
    "X68n1319_014:0609b19": "一日。青原問師曰。有人道嶺南有消息。　師曰。有人不",
    "X68n1319_014:0609b20": "道嶺南有消息。　曰。若恁麼。大藏小藏從何而來。　師曰。",
    "X68n1319_014:0609b21": "盡從這裏去。原然之。",
    "X68n1319_014:0609b22": "僧問。如何是解脫。　師曰。誰縛汝。　問。如何是淨土。　師曰。",
    "X68n1319_014:0609b23": "誰垢汝。　問。如何是涅槃。　曰。誰將生死與汝。",
    "X68n1319_014:0609b24": "師問新到。從甚麼處來。　曰。江西來。　師曰。見馬大師否。",
    "X68n1319_014:0609c01": "　曰。見。　師乃指一橛柴曰。馬師何似這箇。僧無對。　却回。",
    "X68n1319_014:0609c02": "舉似馬祖。祖曰。汝見橛柴大小。　曰。沒量大。　祖曰。汝甚",
    "X68n1319_014:0609c03": "有力。　曰。何也。　祖曰。汝從南嶽負一橛柴來。豈不是有",
    "X68n1319_014:0609c04": "力。",
    "X68n1319_014:0609c05": "問。如何是西來意。　師曰。問取露柱。　曰。學人不會。　師曰。",
    "X68n1319_014:0609c06": "我更不會。",
    "X68n1319_014:0609c07": "大顛問。道有道無俱是謗。請師除。　師曰。一物亦無。除",
    "X68n1319_014:0609c08": "箇甚麼。　師却問。併却咽喉唇吻道將來。　顛曰。無這箇。",
    "X68n1319_014:0609c09": "　師曰。若恁麼。汝即得入門。",
    "X68n1319_014:0609c10": "道悟問。如何是佛法大意。　師曰。不得不知。　曰。向上更",
    "X68n1319_014:0609c11": "有轉處也無。　師曰。長空不礙白雲飛。",
    "X68n1319_014:0609c12": "問。如何是禪。　師曰。碌甎。　問。如何是道。　師曰。木頭。",
    "X68n1319_014:0609c13": "師因看肇論。至會萬物為己者。其唯聖人乎。乃拊几",
    "X68n1319_014:0609c14": "曰。聖人無己。靡所不己。法身無象。誰云自他。圓鑑靈",
    "X68n1319_014:0609c15": "照於其間。萬象體玄而自現。境智非二。孰云去來。至",
    "X68n1319_014:0609c16": "哉斯語也。遂掩卷。不覺寢。夢與六祖同乘一龜。游泳",
    "X68n1319_014:0609c17": "深池之內。覺而念曰。靈龜者。智也。深池者。性海也。吾",
    "X68n1319_014:0609c18": "與祖師同乘靈智。游性海矣。遂著參同契。",
    "X68n1319_014:0609c19": "上堂。吾之法門。先佛傳授。不論禪定精進。唯達佛之",
    "X68n1319_014:0609c20": "知見。即心即佛。心佛眾生。菩提煩惱。名異體一。汝等",
    "X68n1319_014:0609c21": "當知。自己心靈。體離斷常。性非垢淨。湛然圓滿。凡聖",
    "X68n1319_014:0609c22": "齊同。應用無方。離心意識。三界六道。惟自心現。水月",
    "X68n1319_014:0609c23": "鏡像。豈有生滅。汝能知之。無所不備。",
    "X68n1319_014:0609c24": "鳥窠道林禪師",
    "X68n1319_014:0610a01": "有侍者會通。一日欲辭去。師問曰。汝今何往。　對曰。會",
    "X68n1319_014:0610a02": "通為法出家。和尚不垂慈誨。今往諸方學佛法去。　師",
    "X68n1319_014:0610a03": "曰。若是佛法。吾此間亦有少許。　曰。如何是和尚佛法。",
    "X68n1319_014:0610a04": "師於衣上拈起布毛吹之。通遂領悟玄旨。",
    "X68n1319_014:0610a05": "南陽慧忠國師",
    "X68n1319_014:0610a06": "肅宗問。如何是十身調御。　師乃起立曰。會麼。　帝曰。不",
    "X68n1319_014:0610a07": "會。　師曰。與老僧過淨瓶來。　又曰。如何是無諍三昧。　師",
    "X68n1319_014:0610a08": "曰。檀越蹋毗盧頂上行。　帝曰。此意如何。　師曰。莫認自",
    "X68n1319_014:0610a09": "己清淨法身。",
    "X68n1319_014:0610a10": "肅宗到。師指石獅子云。陛下。這石獅子奇特。下取一",
    "X68n1319_014:0610a11": "轉語。　帝曰。朕下語不得。請師下語。　師曰。山僧罪過。　後",
    "X68n1319_014:0610a12": "耽源問。皇帝還會麼。　師曰。皇帝會且置。你作麼生會。",
    "X68n1319_014:0610a13": "師問紫璘供奉。佛是甚麼義。　曰。覺義。　師曰。佛曾迷否。",
    "X68n1319_014:0610a14": "　曰。不曾迷。　師曰。用覺作麼。",
    "X68n1319_014:0610a15": "供奉註思益經。師曰。凡註經。須會佛義始得。　曰。若不",
    "X68n1319_014:0610a16": "會佛意。爭解註經。　師令侍者盛一椀水。中著七粒米。",
    "X68n1319_014:0610a17": "椀面安一隻箸。問奉。是甚麼義。奉無語。　師曰。老僧意",
    "X68n1319_014:0610a18": "尚不會。何況佛意。",
    "X68n1319_014:0610a19": "師問禪客。從何方來。　禪客曰。南方來。　師曰。南方知識",
    "X68n1319_014:0610a20": "如何示人。　曰。彼方知識直下示學人。即心是佛。佛是",
    "X68n1319_014:0610a21": "覺義。汝今悉具見聞覺知之性。此性善能揚眉瞬目。",
    "X68n1319_014:0610a22": "去來運用。徧於身中。挃頭頭知。挃脚脚知。故名正徧",
    "X68n1319_014:0610a23": "知。離此之外。更無別佛。此身即有生滅。心性無始以",
    "X68n1319_014:0610a24": "來未曾生滅。身生滅者。如龍換骨。蛇蛻皮。人出故宅。",
    "X68n1319_014:0610b01": "即身是無常。其性常也。南方所說。大約如此。　師曰。若",
    "X68n1319_014:0610b02": "然者。與彼先尼外道無有差別。若以見聞覺知是佛",
    "X68n1319_014:0610b03": "性者。淨名不應云。法離見聞覺知。若行見聞覺知。是",
    "X68n1319_014:0610b04": "則見聞覺知非求法也。　僧又問。法華了義。開佛知見。",
    "X68n1319_014:0610b05": "此復若為。　師曰。經云開佛知見。尚不言菩薩二乘。豈",
    "X68n1319_014:0610b06": "以眾生癡倒。便同佛之知見耶。　僧又問。阿那箇是佛",
    "X68n1319_014:0610b07": "心。　師曰。牆壁瓦礫是。　僧曰。與經大相違也。涅槃云。離",
    "X68n1319_014:0610b08": "牆壁無情之物。故名佛性。今云是佛心。未審心之與",
    "X68n1319_014:0610b09": "性為別不別。　師曰。迷即別。悟即不別。　曰。經云。佛性是",
    "X68n1319_014:0610b10": "常。心是無常。今云不別。何也。　師曰。汝但依語。而不依",
    "X68n1319_014:0610b11": "義。譬如寒月。水結為冰。及至暖時。冰釋為水。眾生迷",
    "X68n1319_014:0610b12": "時。結性成心。眾生悟時。釋心成性。若執無情無佛性",
    "X68n1319_014:0610b13": "者。經不應言三界唯心。宛是汝自違經。吾不違也。　問。",
    "X68n1319_014:0610b14": "無情既有佛性。還解說法否。　師曰。他熾然常說。無有",
    "X68n1319_014:0610b15": "間歇。　曰。某甲為甚麼不聞。　師曰。汝自不聞。　曰。誰人得",
    "X68n1319_014:0610b16": "聞。　師曰。諸聖得聞。　曰。眾生應無分耶。　師曰。我為眾生",
    "X68n1319_014:0610b17": "說。不為諸聖說。　曰。某甲聾瞽。不聞無情說法。師應合",
    "X68n1319_014:0610b18": "聞。　師曰。我亦不聞。　曰。師既不聞。爭知無情解說法。　師",
    "X68n1319_014:0610b19": "曰。賴我不聞。我若得聞。則齊於諸聖。汝則不聞我說",
    "X68n1319_014:0610b20": "法。　曰。師但說無情有佛性。有情復若為。　師曰。無情尚",
    "X68n1319_014:0610b21": "爾。況有情耶。　曰。若然者。南方知識云見聞覺知是佛",
    "X68n1319_014:0610b22": "性。應不合判同外道。　師曰。不道他無佛性。外道豈無",
    "X68n1319_014:0610b23": "佛性耶。但緣見錯。於一法中而生二見。故言非也。　曰。",
    "X68n1319_014:0610b24": "佛身無罣礙。今以有為窒礙之物而作佛身。豈不乖",
    "X68n1319_014:0610c01": "於聖旨。　師曰。大品經云。不可離有為而說無為。汝信",
    "X68n1319_014:0610c02": "色是空否。　曰。佛之誠言。那敢不信。　師曰。色既是空。寧",
    "X68n1319_014:0610c03": "有罣礙。　曰。佛性一種。為別。　師曰。不得一種。　曰。何也。　師",
    "X68n1319_014:0610c04": "曰。或有全不生滅。或半生半滅。半不生滅。　曰。孰為此",
    "X68n1319_014:0610c05": "解。　師曰。我此間佛性全無生滅。汝南方佛性半生半",
    "X68n1319_014:0610c06": "滅。半不生滅。　曰。如何區別。　師曰。此則身心一如。身外",
    "X68n1319_014:0610c07": "無餘。所以全不生滅。汝南方身是無常。神性是常。所",
    "X68n1319_014:0610c08": "以半生半滅。半不生滅。　曰。和尚色身豈得便同法身",
    "X68n1319_014:0610c09": "不生滅耶。　師曰。汝那得入於邪道。　曰。學人早晚入邪",
    "X68n1319_014:0610c10": "道。　師曰。汝不見金剛經。色見聲求。皆行邪道。今汝所",
    "X68n1319_014:0610c11": "見。不其然乎。　曰。師亦言即心是佛。南方知識亦爾。那",
    "X68n1319_014:0610c12": "有異同。師不應自是而非他。　師曰。或名異體同。或名",
    "X68n1319_014:0610c13": "同體異。因茲濫矣。只如菩提涅槃。真如佛性。名異體",
    "X68n1319_014:0610c14": "同。真心妄心。佛智世智。名同體異。緣南方錯將妄心",
    "X68n1319_014:0610c15": "言是真心。認賊為子。有取世智。稱為佛智。猶如魚目",
    "X68n1319_014:0610c16": "而亂明珠。不可雷同。事須甄別。",
    "X68n1319_014:0610c17": "常州僧靈覺問曰。發心出家。本擬求佛。未審如何用",
    "X68n1319_014:0610c18": "心即得。　師曰。無心可用。即得成佛。　曰。無心可用。阿誰",
    "X68n1319_014:0610c19": "成佛。　師曰。無心自成佛。成佛亦無心。　曰。無心即成佛。",
    "X68n1319_014:0610c20": "和尚即今成佛未。　師曰。心尚自無。誰言成佛。若有佛",
    "X68n1319_014:0610c21": "可成。還是有心。有心即有漏。何處得無心。　曰。既無佛",
    "X68n1319_014:0610c22": "可成。和尚還得佛用否。　師曰。心尚自無。用從何有。　曰。",
    "X68n1319_014:0610c23": "茫然都無。莫落斷見否。　師曰。本來無見。阿誰道斷。　曰。",
    "X68n1319_014:0610c24": "本來無見。莫落空否。　師曰。無空可落。　曰。有可墮否。　師",
    "X68n1319_014:0611a01": "曰。空既是無。墮從何立。　曰。山中逢見虎狼。如何用心。",
    "X68n1319_014:0611a02": "　師曰。見如不見。來如不來。彼即無心。惡獸不能加害。",
    "X68n1319_014:0611a03": "　曰。寂然無事。獨脫無心。名為何物。　師曰。名金剛大士。",
    "X68n1319_014:0611a04": "　曰。金剛大士有何體段。　師曰。本無形段。　曰。既無形段。",
    "X68n1319_014:0611a05": "喚何物作金剛大士。　師曰。喚作無形段金剛大士。　曰。",
    "X68n1319_014:0611a06": "金剛大士有何功德。　師曰。一念與金剛相應。能滅殑",
    "X68n1319_014:0611a07": "伽沙劫生死重罪。得見殑伽沙諸佛。其金剛大士功",
    "X68n1319_014:0611a08": "德無量。非口所說。非意所陳。無人能破壞者。更不須",
    "X68n1319_014:0611a09": "問。任意游行。獨脫無畏。常有河沙賢聖之所覆護。所",
    "X68n1319_014:0611a10": "在之處。常得河沙天龍八部之所恭敬。河沙善神來",
    "X68n1319_014:0611a11": "護。永無障礙。何處不得逍遙。",
    "X68n1319_014:0611a12": "僧問。古德云。青青翠竹盡是法身。鬱鬱黃花無非般",
    "X68n1319_014:0611a13": "若。有人不許。云是邪說。亦有信者。云不思議。不知若",
    "X68n1319_014:0611a14": "為。　師曰。此蓋普賢．文殊境界。非諸凡小而能信受。皆",
    "X68n1319_014:0611a15": "與大乘了義經意合。故華嚴經云。佛身充滿於法界。",
    "X68n1319_014:0611a16": "普現一切羣生前。隨緣赴感靡不周。而常處此菩提",
    "X68n1319_014:0611a17": "座。翠竹既不出於法界。豈非法身乎。又般若經云。色",
    "X68n1319_014:0611a18": "無邊。故般若亦無邊。黃花既不越於色。豈非般若乎。",
    "X68n1319_014:0611a19": "深遠之言。不省者難為措意。於是禪客作禮而去。",
    "X68n1319_014:0611a20": "僧問。若為得成佛去。　師曰。佛與眾生。一時放却。當處",
    "X68n1319_014:0611a21": "解脫。　曰。作麼生得相應去。　師曰。善惡不思。自見佛性。",
    "X68n1319_014:0611a22": "　曰。若為得證法身。　師曰。越毗盧之境界。　曰。清淨法身",
    "X68n1319_014:0611a23": "作麼生得。　師曰。不著佛求耳。　曰。阿那箇是佛。　師曰。即",
    "X68n1319_014:0611a24": "心是佛。　曰。心有煩惱否。　師曰。煩惱性自離。　曰。豈不斷",
    "X68n1319_014:0611b01": "耶。　師曰。斷煩惱者。即名二乘。煩惱不生。名大涅槃。　曰。",
    "X68n1319_014:0611b02": "坐禪看靜。此復若為。　師曰。不垢不淨。寧用起心而看",
    "X68n1319_014:0611b03": "淨相。　曰。禪師見十方虗空是法身否。　師曰。以想心取",
    "X68n1319_014:0611b04": "之。則是顛倒見。　曰。即心是佛。還用修萬行否。　師曰。諸",
    "X68n1319_014:0611b05": "聖尚皆具二嚴。豈可撥無因果耶。",
    "X68n1319_014:0611b06": "師將涅槃。辭代宗。代宗曰。師滅度後。弟子將何所記。",
    "X68n1319_014:0611b07": "　師曰。告檀越造取一所無縫塔。　帝曰。就師請取塔樣。",
    "X68n1319_014:0611b08": "　師良久曰。會麼。　帝曰。不會。　師曰。貧道去後。弟子應真",
    "X68n1319_014:0611b09": "却知此事。乞詔問之。　後詔應真問前語。真良久曰。聖",
    "X68n1319_014:0611b10": "上會麼。　帝曰。不會。　真述偈曰。湘之南。潭之北。中有黃",
    "X68n1319_014:0611b11": "金充一國。無影樹下合同船。瑠璃殿上無知識。",
    "X68n1319_014:0611b12": "耽源應真禪師",
    "X68n1319_014:0611b13": "麻谷問。十二面觀音豈不是聖。　師曰。是。麻谷與師一",
    "X68n1319_014:0611b14": "摑。　師曰。想汝未到此境。",
    "X68n1319_014:0611b15": "圭峰宗密禪師",
    "X68n1319_014:0611b16": "山南溫造尚書問。悟理息妄之人不復結業。一期壽",
    "X68n1319_014:0611b17": "終之後。靈性何依。　師曰。一切眾生。無不具有覺性。靈",
    "X68n1319_014:0611b18": "明空寂。與佛何殊。但以無始劫來。未曾了悟。妄執身",
    "X68n1319_014:0611b19": "為我相。故生愛惡等情。隨情造業。隨業受報。生．老．病．",
    "X68n1319_014:0611b20": "死。長劫輪迴。然身中覺性未曾生死。如夢被驅役。而",
    "X68n1319_014:0611b21": "身本安閒。如水作冰。而濕性不易。若能悟此性即是",
    "X68n1319_014:0611b22": "法身。本自無生。何有依托。靈靈不昧。了了常知。無所",
    "X68n1319_014:0611b23": "從來。亦無所去。然多生妄執。習以性成。喜．怒．哀．樂。微",
    "X68n1319_014:0611b24": "細流注。真理雖然頓達。此情難以卒除。須常覺察。損",
    "X68n1319_014:0611c01": "之又損。如風頓止。波浪漸停。豈可一生所修。便同諸",
    "X68n1319_014:0611c02": "佛力用。但可以空寂為自體。勿認色身。以靈知為自",
    "X68n1319_014:0611c03": "心。勿認妄念。妄念若起。都不隨之。即臨命終時。自然",
    "X68n1319_014:0611c04": "業不能繫。雖有中陰。所向自由。天上人間。隨意奇托。",
    "X68n1319_014:0611c05": "若愛惡之念已泯。即不受分段之身。自能易短為長。",
    "X68n1319_014:0611c06": "易麤為妙。　宗密有八句偈顯示此意。於尚書處誦之。",
    "X68n1319_014:0611c07": "偈曰。作有義事。是惺悟心。作無義事。是狂亂心。狂亂",
    "X68n1319_014:0611c08": "隨情念。臨終被業牽。惺悟不由情。臨終能轉業。　情",
    "X68n1319_014:0611c09": "中欲作而察理不應。即須便止。情中不欲作而照理",
    "X68n1319_014:0611c10": "相應。即須便作。但由是非之理。不由愛惡之情。即臨",
    "X68n1319_014:0611c11": "命終時。業不能繫。隨意自在。天上人間也。通而言之。",
    "X68n1319_014:0611c12": "但朝暮之間。所作被情塵所牽。即臨終被業所牽而",
    "X68n1319_014:0611c13": "受生。若所作所為。由於覺智。不由情塵。即臨終由我",
    "X68n1319_014:0611c14": "自在而受生。不由業也。當知欲驗臨終受生自在不",
    "X68n1319_014:0611c15": "自在。但驗尋常行心於塵境自由不自由。",
    "X68n1319_014:0611c16": "無名老宿",
    "X68n1319_014:0611c17": "師曰。祖師九年面壁。為訪知音。若恁麼會。喫鐵棒有",
    "X68n1319_014:0611c18": "日在。祖師九年面壁。何不慚惶。若恁麼會。更買草鞋",
    "X68n1319_014:0611c19": "行脚三十年。",
    "X68n1319_014:0611c20": "百丈懷海禪師",
    "X68n1319_014:0611c21": "馬祖一日問師。甚麼處來。　師曰。山後來。　祖曰。逢著一",
    "X68n1319_014:0611c22": "人麼。　曰。不逢著。　祖曰。為甚麼不逢著。　曰。若逢著。即舉",
    "X68n1319_014:0611c23": "似和尚。　祖曰。甚麼處得這消息來。　曰。某甲罪過。　祖曰。",
    "X68n1319_014:0611c24": "却是老僧罪過。",
    "X68n1319_014:0612a01": "師謂眾曰。有一人長不喫飯不道飢。有一人終日喫",
    "X68n1319_014:0612a02": "飯不道飽。",
    "X68n1319_014:0612a03": "師一日侍馬祖行次。見一羣野鴨飛過。祖曰。是甚麼。",
    "X68n1319_014:0612a04": "　師曰。野鴨子。　祖曰。甚處去也。　師曰。飛過去也。祖遂把",
    "X68n1319_014:0612a05": "師鼻扭。負痛失聲。　祖曰。又道飛過去也。師於言下有",
    "X68n1319_014:0612a06": "省。",
    "X68n1319_014:0612a07": "師令僧。去章敬處。見伊上堂說法。你便展開坐具。禮",
    "X68n1319_014:0612a08": "拜。起將一隻鞋。以袖拂却上塵。倒頭覆下。　其僧到章",
    "X68n1319_014:0612a09": "敬。一依師旨。章敬云。老僧罪過。",
    "X68n1319_014:0612a10": "有僧問。抱璞投師。請師一鑑。　師曰。昨夜南山虎齩大",
    "X68n1319_014:0612a11": "蟲。　曰。不謬真詮。為甚麼不垂方便。　師曰。掩耳偷鈴漢。",
    "X68n1319_014:0612a12": "　曰。不遇中郎鑑。還同野舍薪。師便打。　曰。蒼天。蒼天。　師",
    "X68n1319_014:0612a13": "曰。得與麼多口。　曰。罕遇知音。拂袖便行。　師曰。百丈今",
    "X68n1319_014:0612a14": "日輸却一半。",
    "X68n1319_014:0612a15": "南泉普願禪師",
    "X68n1319_014:0612a16": "師玩月次。僧問。幾時得似這箇去。　師曰。王老師二十",
    "X68n1319_014:0612a17": "年前亦恁麼來。　曰。即今作麼生。師便歸方丈。",
    "X68n1319_014:0612a18": "師問黃檗。定慧等學。明見佛性。此理如何。　檗曰。十二",
    "X68n1319_014:0612a19": "時中不依倚一物。　師曰。莫是長老見處麼。　檗曰。不敢。",
    "X68n1319_014:0612a20": "　師曰。漿水錢且置。草鞋錢教阿誰還。",
    "X68n1319_014:0612a21": "師與魯祖．歸宗．杉山四人離馬祖處。各謀住菴。於中",
    "X68n1319_014:0612a22": "路相別次。師插下拄杖云。道得也被這箇礙。道不得",
    "X68n1319_014:0612a23": "也被這箇礙。　宗拽拄杖打師一下。云。也只是這箇。王",
    "X68n1319_014:0612a24": "老師說甚麼礙不礙。　魯云。只此一句語。大播天下。",
    "X68n1319_014:0612b01": "陸大夫向師道。肇法師也甚奇怪。解道。天地與我同",
    "X68n1319_014:0612b02": "根。萬物與我一體。　師指庭前牡丹花曰。大夫。時人見",
    "X68n1319_014:0612b03": "此一株花。如夢相似。陸罔測。",
    "X68n1319_014:0612b04": "僧問。師歸丈室。將何指南。　師曰。昨夜三更失却牛。天",
    "X68n1319_014:0612b05": "明起來失却火。",
    "X68n1319_014:0612b06": "師示眾云。喚作如如。早是變了也。如今師僧須向異",
    "X68n1319_014:0612b07": "類中行。　歸宗云。雖行畜生行。不得畜生報。　師云。孟八",
    "X68n1319_014:0612b08": "郎漢又與麼去也。",
    "X68n1319_014:0612b09": "師問僧云。夜來好風。　僧云。夜來好風。　師云。吹折門前",
    "X68n1319_014:0612b10": "一株松。　僧云。吹折門前一株松。　次問一僧云。夜來好",
    "X68n1319_014:0612b11": "風。　僧云。是甚麼風。　師云。吹折門前一株松。　僧云。是甚",
    "X68n1319_014:0612b12": "麼松。　師云。一得一失。",
    "X68n1319_014:0612b13": "師云。三世諸佛不知有。貍奴白牯却知有　大溈智",
    "X68n1319_014:0612b14": "云。三世諸佛既不知有。貍奴白牯又何曾夢見。灼然",
    "X68n1319_014:0612b15": "須知向上有知有底人始得。",
    "X68n1319_014:0612b16": "師問維那。今日普請作甚麼。　對曰。拽磨。　師曰。磨從你",
    "X68n1319_014:0612b17": "拽。不得動著磨中心樹子。那無語。",
    "X68n1319_014:0612b18": "師在方丈與杉山向火次。師曰。不用指東指西。直下",
    "X68n1319_014:0612b19": "本分事道來。杉山插火箸叉手。　師曰。雖然如是。猶較",
    "X68n1319_014:0612b20": "王老師一線道。",
    "X68n1319_014:0612b21": "鹽官海昌齊安國師",
    "X68n1319_014:0612b22": "僧問。如何是本身盧舍那。　師曰。與老僧過淨瓶來。僧",
    "X68n1319_014:0612b23": "將淨瓶至。　師曰。却安舊處著。僧送至本處。復來詰問。",
    "X68n1319_014:0612b24": "　師曰。古佛過去久矣。",
    "X68n1319_014:0612c01": "歸宗智常禪師",
    "X68n1319_014:0612c02": "師嘗與南泉同行。後忽一日相別。煎茶次。南泉問曰。",
    "X68n1319_014:0612c03": "從來與師兄商量語句。彼此已知。此後或有人問畢",
    "X68n1319_014:0612c04": "竟事。作麼生。　師曰。這一片地大好卓菴。　南泉曰。卓菴",
    "X68n1319_014:0612c05": "且置。畢竟事作麼生。師乃打翻茶銚。便起。　南泉曰。師",
    "X68n1319_014:0612c06": "兄喫茶了。普願未喫茶。　師曰。作這箇語話。滴水也難",
    "X68n1319_014:0612c07": "銷。",
    "X68n1319_014:0612c08": "幽州寶積禪師",
    "X68n1319_014:0612c09": "上堂。夫心月孤懸。光吞萬象。光非照境。境亦非存。光",
    "X68n1319_014:0612c10": "境俱亡。復是何物。",
    "X68n1319_014:0612c11": "上堂。禪德。可中學道。似地擎山。不知山之孤峻。如石",
    "X68n1319_014:0612c12": "含玉。不知玉之無瑕。若如此者。是名出家。故導師云。",
    "X68n1319_014:0612c13": "法本不相礙。三際亦復然。無為無事人。猶是金鎖難。",
    "X68n1319_014:0612c14": "所以靈源獨耀。道絕無生。大智非明。真空無跡。真如",
    "X68n1319_014:0612c15": "凡聖。皆是夢言。佛及涅槃。並為增語。禪德。直須自看。",
    "X68n1319_014:0612c16": "無人替代。",
    "X68n1319_014:0612c17": "上堂。三界無法。何處求心。四大本空。佛依何住。璿璣",
    "X68n1319_014:0612c18": "不動。寂爾無言。覿面相呈。更無餘事。珍重。",
    "X68n1319_014:0612c19": "石鞏慧藏禪師",
    "X68n1319_014:0612c20": "師問西堂。汝還解捉得虗空麼。　西堂曰。捉得。　師曰。作",
    "X68n1319_014:0612c21": "麼生捉。西堂以手撮虗空。　師曰。汝不解捉。　西堂却問。",
    "X68n1319_014:0612c22": "師兄作麼生捉。　師把西堂鼻孔拽。西堂作忍痛聲曰。",
    "X68n1319_014:0612c23": "太煞拽人鼻孔。直欲脫去。　師曰。直須恁麼捉虗空始",
    "X68n1319_014:0612c24": "得。",
    "X68n1319_014:0613a01": "鵝湖大義禪師",
    "X68n1319_014:0613a02": "唐憲宗詔入麟德殿論義。有法師問。欲界無禪。禪居",
    "X68n1319_014:0613a03": "色界。此土憑何而立禪。　師曰。法師祇知欲界無禪。不",
    "X68n1319_014:0613a04": "知禪界無欲。　曰。如何是禪。師以手點空。法師無對。　帝",
    "X68n1319_014:0613a05": "曰。法師講無窮經論。祇這一點。尚不奈何。　師却問諸",
    "X68n1319_014:0613a06": "碩德曰。行住坐臥。畢竟以何為道。　有對。知者是道。　師",
    "X68n1319_014:0613a07": "曰。不可以智知。不可以識識。安得知者是乎。　有對。無",
    "X68n1319_014:0613a08": "分別者是。　師曰。善能分別諸法相。於第一義而不動。",
    "X68n1319_014:0613a09": "安得無分別是乎。　有對。四禪八定是。　師曰。佛身無為。",
    "X68n1319_014:0613a10": "不墮諸數。安在四禪八定耶。眾皆杜口。",
    "X68n1319_014:0613a11": "伊闕伏牛自在禪師",
    "X68n1319_014:0613a12": "上堂曰。即心即佛。是無病求藥句。非心非佛。是藥病",
    "X68n1319_014:0613a13": "對治句。　僧問。如何是脫灑底句。　師曰。伏牛山下古今",
    "X68n1319_014:0613a14": "傳。",
    "X68n1319_014:0613a15": "興善惟寬禪師",
    "X68n1319_014:0613a16": "僧問。狗子還有佛性否。　師曰。有。　曰。和尚還有否。　師曰。",
    "X68n1319_014:0613a17": "我無。　曰。一切眾生皆有佛性。和尚因何獨無。　師曰。我",
    "X68n1319_014:0613a18": "非一切眾生。　曰。既非眾生。莫是佛否。　師曰。不是佛。　曰。",
    "X68n1319_014:0613a19": "究竟是何物。　師曰。亦不是物。　曰。可見可思否。　師曰。思",
    "X68n1319_014:0613a20": "之不及。議之不得。故曰不可思議。　問。道在何處。　師曰。",
    "X68n1319_014:0613a21": "祇在目前。　曰。我何不見。　師曰。汝有我故。所以不見。　曰。",
    "X68n1319_014:0613a22": "我有我故即不見。和尚還見否。　師曰。有汝有我。展轉",
    "X68n1319_014:0613a23": "不見。　曰。無我無汝。還見否。　師曰。無汝無我。阿誰求見。",
    "X68n1319_014:0613a24": "楊岐甄叔禪師",
    "X68n1319_014:0613b01": "示眾曰。羣靈一源。假名為佛。體竭形消而不滅。金流",
    "X68n1319_014:0613b02": "朴散而常存。性海無風。金波自涌。心靈絕兆。萬像齊",
    "X68n1319_014:0613b03": "照。體斯理者。不言而徧歷河沙。不用而功益玄化。如",
    "X68n1319_014:0613b04": "何背覺反合塵勞。於陰界中妄自囚執。",
    "X68n1319_014:0613b05": "潭州華林善覺禪師",
    "X68n1319_014:0613b06": "師常持錫杖夜出林麓間。七步一振錫。一稱觀音名",
    "X68n1319_014:0613b07": "號。夾山問。遠聞和尚念觀音。是否。　師曰。然。　山曰。騎却",
    "X68n1319_014:0613b08": "頭時如何。　師曰。出頭即從汝騎。不出頭。騎甚麼。山無",
    "X68n1319_014:0613b09": "對。",
    "X68n1319_014:0613b10": "僧參。方展坐具。師曰。緩。緩。　曰。和尚見甚麼。　師曰。可惜",
    "X68n1319_014:0613b11": "許。磕破鐘樓。其僧從此悟入。",
    "X68n1319_014:0613b12": "觀察使裴休訪之。問曰。還有侍者否。　師曰。有一兩箇。",
    "X68n1319_014:0613b13": "祇是不可見客。　裴曰。在甚麼處。　師乃喚。大空。小空。　時",
    "X68n1319_014:0613b14": "二虎自菴後而出。裴覩之驚悸。師語虎曰。有客。且去。",
    "X68n1319_014:0613b15": "二虎哮吼而去。　裴問曰。師作何行業。感得如斯。　師乃",
    "X68n1319_014:0613b16": "良久曰。會麼。　曰。不會。　師曰。山僧常念觀世音。",
    "X68n1319_014:0613b17": "襄州龐蘊居士",
    "X68n1319_014:0613b18": "至藥山。山命十禪客相送。至門首。士乃指空中雪曰。",
    "X68n1319_014:0613b19": "好雪。片片不落別處。　有全禪客曰。落在甚處。士遂與",
    "X68n1319_014:0613b20": "一掌。　全曰。也不得草草。　士曰。恁麼稱禪客。閻羅老子",
    "X68n1319_014:0613b21": "未放你在。　全曰。居士作麼生。　士又掌曰。眼見如盲。口",
    "X68n1319_014:0613b22": "說如瘂。",
    "X68n1319_014:0613b23": "偈曰。心如境亦如。無實亦無虗。有亦不管。無亦不拘。",
    "X68n1319_014:0613b24": "不是聖賢。了事凡夫。易復易。即此五蘊有真智。十方",
    "X68n1319_014:0613c01": "世界一乘同。無相法身豈有二。若捨煩惱入菩提。不",
    "X68n1319_014:0613c02": "知何方有佛地。",
    "X68n1319_014:0613c03": "藥山惟儼禪師",
    "X68n1319_014:0613c04": "師參禮馬祖。於言下契悟。便禮拜。祖曰。你見甚麼道",
    "X68n1319_014:0613c05": "理便禮拜。　師曰。某甲在石頭處。如蚊子上鐵牛。　祖曰。",
    "X68n1319_014:0613c06": "汝既如是。善自護持。",
    "X68n1319_014:0613c07": "侍奉三年。一日。祖問。子近日見處作麼生。　師曰。皮膚",
    "X68n1319_014:0613c08": "脫落盡。惟有一真實。　祖曰。子之所得。可謂協於心體。",
    "X68n1319_014:0613c09": "布於四肢。既然如是。將三條篾束取肚皮。隨處住山",
    "X68n1319_014:0613c10": "去。　師曰。某甲又是何人。敢言住山。　祖曰。不然。未有常",
    "X68n1319_014:0613c11": "行而不住。未有常住而不行。欲益無所益。欲為無所",
    "X68n1319_014:0613c12": "為。宜作舟航。無久住此。師乃辭祖返石頭。",
    "X68n1319_014:0613c13": "一日。在石上坐次。石頭問曰。汝在這裏作麼。　師曰。一",
    "X68n1319_014:0613c14": "物不為。　頭曰。恁麼即閒坐也。　曰。若閒坐。即為也。　頭曰。",
    "X68n1319_014:0613c15": "汝道不為。不為箇甚麼。　曰。千聖亦不識。　頭以偈讚曰。",
    "X68n1319_014:0613c16": "從來共住不知名。任運相將祇麼行。自古上賢猶不",
    "X68n1319_014:0613c17": "識。造次凡流豈可明。",
    "X68n1319_014:0613c18": "石頭垂語曰。言語動用沒交涉。　師曰。非言語動用亦",
    "X68n1319_014:0613c19": "沒交涉。　頭曰。我這裏針劄不入。　師曰。我這裏如石上",
    "X68n1319_014:0613c20": "栽花。頭然之。",
    "X68n1319_014:0613c21": "坐次。道吾．雲巖侍立。師指按山上枯榮二樹問道吾",
    "X68n1319_014:0613c22": "曰。枯者是。榮者是。　吾曰。榮者是。　師曰。灼然一切處光",
    "X68n1319_014:0613c23": "明燦爛去。　又問雲巖。枯者是。榮者是。　巖曰。枯者是。　師",
    "X68n1319_014:0613c24": "曰。灼然一切處放教枯澹去。　高沙彌忽至。師曰。枯者",
    "X68n1319_014:0614a01": "是。榮者是。　彌曰。枯者從他枯。榮者從他榮。　師顧道吾．",
    "X68n1319_014:0614a02": "雲巖曰。不是。不是。",
    "X68n1319_014:0614a03": "僧問。平田淺草。麈鹿成羣。如何射得麈中主。　師曰。看",
    "X68n1319_014:0614a04": "箭。僧放身便倒。　師曰。侍者。拖出這死漢。僧便走。　師曰。",
    "X68n1319_014:0614a05": "弄泥團漢有甚麼限。",
    "X68n1319_014:0614a06": "看經次。僧問。和尚尋常不許人看經。為甚麼却自看。",
    "X68n1319_014:0614a07": "　師曰。我祇圖遮眼。　曰。某甲學和尚還得也無。　師曰。你",
    "X68n1319_014:0614a08": "若看。牛皮也須穿。",
    "X68n1319_014:0614a09": "師坐次。僧問。兀兀地思量甚麼。　師曰。思量箇不思量",
    "X68n1319_014:0614a10": "底。　曰。不思量底如何思量。　師曰。非思量。",
    "X68n1319_014:0614a11": "朗州刺史李翱。問師何姓。　師曰。正是時。　李不委。却問",
    "X68n1319_014:0614a12": "院主。某甲適來問和尚姓。和尚曰。正是時。未審姓甚",
    "X68n1319_014:0614a13": "麼。　主曰。恁麼則姓韓也。　師聞。乃曰。得恁麼不識好惡。",
    "X68n1319_014:0614a14": "若是夏時對他。便是姓熱　李初嚮師玄化。屢請不",
    "X68n1319_014:0614a15": "赴。乃躬謁師。師執經卷不顧。侍者曰。太守在此。　李性",
    "X68n1319_014:0614a16": "褊急。乃曰。見面不如聞名。拂袖便去。　師曰。太守何得",
    "X68n1319_014:0614a17": "貴耳賤目。　李回拱謝。問曰。如何是道。　師以手指上下。",
    "X68n1319_014:0614a18": "曰。會麼。　曰。不會。　師曰。雲在青天水在瓶。　李欣然作禮。",
    "X68n1319_014:0614a19": "述偈曰。鍊得身形似鶴形。千株松下兩函經。我來問",
    "X68n1319_014:0614a20": "道無餘話。雲在青天水在瓶。　李又問。如何是戒定慧。",
    "X68n1319_014:0614a21": "　師曰。貧道這裏無此閒家具。李罔測玄旨。　師曰。太守",
    "X68n1319_014:0614a22": "欲保任此事。須向高高山頂立。深深海底行。閨閣中",
    "X68n1319_014:0614a23": "物捨不得。便為滲漏。",
    "X68n1319_014:0614a24": "潭州長髭曠禪師",
    "X68n1319_014:0614b01": "師曹溪禮祖塔回。參石頭。頭問。甚麼處來。　曰。嶺南來。",
    "X68n1319_014:0614b02": "　頭曰。大庾嶺頭一鋪功德。成就也未。　師曰。成就久矣。",
    "X68n1319_014:0614b03": "祇欠點眼在。　頭曰。莫要點眼麼。　師曰。便請。頭乃垂下",
    "X68n1319_014:0614b04": "一足。師禮拜。　頭曰。汝見箇甚麼道理便禮拜。　師曰。據",
    "X68n1319_014:0614b05": "某甲所見。如紅爐上一點雪。",
    "X68n1319_014:0614b06": "天王道悟禪師",
    "X68n1319_014:0614b07": "師謁馬祖。祖曰。識取自心本來是佛。不屬漸次。不假",
    "X68n1319_014:0614b08": "修持。體自如如。萬德圓滿。師於言下大悟。　祖囑曰。汝",
    "X68n1319_014:0614b09": "若住持。莫離舊處。　師蒙旨已。便返荊門。去郭不遠。結",
    "X68n1319_014:0614b10": "草為廬。節使來訪。師不為加禮。使怒。擒師擲江中。及",
    "X68n1319_014:0614b11": "歸。見徧衙火發。且聞空中天王神瞋責聲。遂哀悔設",
    "X68n1319_014:0614b12": "拜。煙燄頓息。宛然如初。乃躬往江邊迎師。見師在水。",
    "X68n1319_014:0614b13": "都不濕衣。益自敬重。於府西造天王寺供師。",
    "X68n1319_014:0614b14": "龍潭信問。從上相承底事如何。　師曰。不是明汝來處",
    "X68n1319_014:0614b15": "不得。　潭曰。這箇眼目幾人具得。　師曰。淺草易為長蘆。",
    "X68n1319_014:0614b16": "師常云。快活。快活。及臨終時。叫苦。苦。又云。閻羅王來",
    "X68n1319_014:0614b17": "取我也。　院主問曰。和尚當時被節使拋向水中。神色",
    "X68n1319_014:0614b18": "不動。如今何得恁麼地。　師舉枕子云。汝道當時是。如",
    "X68n1319_014:0614b19": "今是。院主無對。",
    "X68n1319_014:0614b20": "黃檗希運禪師",
    "X68n1319_014:0614b21": "百丈一日因普請開田回。問師曰。運闍黎。開田不易。",
    "X68n1319_014:0614b22": "　師曰。隨眾作務。　丈曰。有煩道用。　師曰。爭敢辭勞。　丈曰。",
    "X68n1319_014:0614b23": "開得多少田。師將钁築地三下。丈便喝。師掩耳而去。",
    "X68n1319_014:0614b24": "一日。捧鉢向南泉位上坐。泉入堂見。乃問。長老甚年",
    "X68n1319_014:0614c01": "行道。　師曰。威音王已前。　泉曰。猶是王老師兒孫。下去。",
    "X68n1319_014:0614c02": "師便過第二位坐。泉休去。",
    "X68n1319_014:0614c03": "泉一日曰。老僧有牧牛歌。請長老和。　師曰。某甲自有",
    "X68n1319_014:0614c04": "師在。　師辭南泉。泉門送。提起師笠曰。長老身材沒量",
    "X68n1319_014:0614c05": "大。笠子太小生。　師曰。雖然如此。大千世界總在裏許。",
    "X68n1319_014:0614c06": "　泉曰。王老師呢。師戴笠便行。",
    "X68n1319_014:0614c07": "裴相國一日托一尊佛於師前跪曰。請師安名。　師召",
    "X68n1319_014:0614c08": "曰。裴休。公應諾。　師曰。與汝安名竟。公禮拜。",
    "X68n1319_014:0614c09": "師一日揑拳曰。天下老和尚總在這裏。我若放一線",
    "X68n1319_014:0614c10": "道。從汝七縱八橫。若不放過。不消一揑。　僧問。放一線",
    "X68n1319_014:0614c11": "道時如何。　師曰。七縱八橫。　曰。不放過不消一揑時如",
    "X68n1319_014:0614c12": "何。　師曰。普。",
    "X68n1319_014:0614c13": "示裴公美曰。諸佛與一切眾生。唯是一心。更無別法。",
    "X68n1319_014:0614c14": "此心無始已來。不曾生不曾滅．不青不黃。無形無相。",
    "X68n1319_014:0614c15": "不屬有無。不計新舊。非長非短。非大非小。惟此一心",
    "X68n1319_014:0614c16": "即是佛。佛與眾生。更無別異。若觀佛作清淨．光明．解",
    "X68n1319_014:0614c17": "脫之相。觀眾生作垢濁．暗昧．生死之相。作此解者。歷",
    "X68n1319_014:0614c18": "河沙劫終不得菩提。為著相故。唯此一心。更無微塵",
    "X68n1319_014:0614c19": "許法可得。即心是佛。如今學道人不悟此心體。便於",
    "X68n1319_014:0614c20": "心上生心。向外求佛。著相修行。皆是惡法。非菩提道。",
    "X68n1319_014:0614c21": "　維摩者。淨名也。淨者。性也。名者。相也。性相不異。故號",
    "X68n1319_014:0614c22": "淨名。諸大菩薩所表者。人皆有之。不離一心。悟之即",
    "X68n1319_014:0614c23": "是。今學道人不向自心中悟。乃於心外著相取境。皆",
    "X68n1319_014:0614c24": "與道背。恒河沙者。佛說是沙。諸佛菩薩．釋梵諸天步",
    "X68n1319_014:0615a01": "履而過。沙亦不喜。牛羊蟲蟻踐踏而行。沙亦不怒。珍",
    "X68n1319_014:0615a02": "寶馨香。沙亦不貪。糞尿臭穢。沙亦不惡。此心即無心",
    "X68n1319_014:0615a03": "之心。離一切相。眾生諸佛更無差別。但能無心。便是",
    "X68n1319_014:0615a04": "究竟。學道人若不直下無心。累劫修行終不成道。　造",
    "X68n1319_014:0615a05": "惡．造善皆是著相。著相造惡枉受輪迴。著相造善枉",
    "X68n1319_014:0615a06": "受勞苦。總不如言下便自認取本法。此法即心。心外",
    "X68n1319_014:0615a07": "無法。此心即法。法外無心。心自無心。亦無無心者。將",
    "X68n1319_014:0615a08": "心無心。心却成有。默契而已。絕諸思議。故曰。言語道",
    "X68n1319_014:0615a09": "斷。心行處滅。此心是本源清淨佛。人皆有之。蠢動含",
    "X68n1319_014:0615a10": "靈與諸佛菩薩一體不異。深自悟入。直下便是。圓滿",
    "X68n1319_014:0615a11": "具足。更無所欠。",
    "X68n1319_014:0615a12": "師云。若欲得知要訣。但莫於心上著一物。言佛真法",
    "X68n1319_014:0615a13": "身猶若虗空。此是喻法身即虗空。虗空即法身。常人",
    "X68n1319_014:0615a14": "謂法身徧虗空處。虗空中含容法身。不知法身即虗",
    "X68n1319_014:0615a15": "空。虗空即法身也。若定言有虗空。虗空不是法身。若",
    "X68n1319_014:0615a16": "定言有法身。法身不是虗空。但莫作虗空解。虗空即",
    "X68n1319_014:0615a17": "法身。莫作法身解。法身即虗空。虗空與法身無異相。",
    "X68n1319_014:0615a18": "佛與眾生無異相。生死與涅槃無異相。煩惱與菩提",
    "X68n1319_014:0615a19": "無異相。離一切相。即是佛。凡夫取境。道人取心。心境",
    "X68n1319_014:0615a20": "雙亡。乃是真法。忘境猶易。忘心至難。人不敢忘心。恐",
    "X68n1319_014:0615a21": "落空。無撈摸處。不知空本無空。唯一真法界耳。",
    "X68n1319_014:0615a22": "夫學道者。若以一切時中。心有常見。即是常見外道。",
    "X68n1319_014:0615a23": "若觀一切法空作空見者。即是斷見外道。所以三界",
    "X68n1319_014:0615a24": "唯心。萬法唯識。若但不說本。祇說末。不說迷。祇說悟。",
    "X68n1319_014:0615b01": "不說體。祇說用。總無你話論處。他一切法且本不有。",
    "X68n1319_014:0615b02": "今亦不無。緣起不有。緣滅不無。本亦不有。本非本故。",
    "X68n1319_014:0615b03": "心亦不心。心非心故。相亦非相。相非相故。所以道。無",
    "X68n1319_014:0615b04": "法無本心。始解心心法。法即非法。非法即法。無法無",
    "X68n1319_014:0615b05": "非法。故是心心法。既若如此。故知一切法性自爾。即",
    "X68n1319_014:0615b06": "不用愁他慮他。　如言前念是凡。後念是聖。如手翻覆",
    "X68n1319_014:0615b07": "一般。此是三乘教之極也。據我禪宗中。前念且不是",
    "X68n1319_014:0615b08": "凡。後念且不是聖。前念不是佛。後念不是眾生。所以",
    "X68n1319_014:0615b09": "一切色是佛色。一切聲是佛聲。舉著一理。一切理皆",
    "X68n1319_014:0615b10": "然。見一事。見一切事。見一心。見一切心。見一道。見一",
    "X68n1319_014:0615b11": "切道。一切處無不是道。見一塵。十方世界山河大地",
    "X68n1319_014:0615b12": "皆然。見一滴水。即見十方世界一切性水。又見一切",
    "X68n1319_014:0615b13": "法。即見一切心。一切法本空。心即不無。不無即妙有。",
    "X68n1319_014:0615b14": "有亦不有。不有即有。即真空妙有。既若如是。十方世",
    "X68n1319_014:0615b15": "界不出我之一心。一切微塵國土。不出我之一念。若",
    "X68n1319_014:0615b16": "然。說甚麼內之與外。如蜜性甜。一切蜜皆然。　世間出",
    "X68n1319_014:0615b17": "世間。乃至六道四生。山河大地。有性無性。元同一體。",
    "X68n1319_014:0615b18": "言同者。名相亦空。有亦空。無亦空。盡恒沙世界元是",
    "X68n1319_014:0615b19": "一空。故達摩大師從西天來至此土。經多少國土。祇",
    "X68n1319_014:0615b20": "覓得可大師一人。密傳心印。印你本心。以心印法。以",
    "X68n1319_014:0615b21": "法印心。心既如此。法亦如此。同真際。等法性。法性空",
    "X68n1319_014:0615b22": "中。誰是授記人。誰是成佛人。誰是得法人。他分明向",
    "X68n1319_014:0615b23": "你道。菩提者。不可以身得。身無相故。不可以心得。心",
    "X68n1319_014:0615b24": "無相故。不可以性得。性即便是本源自性天真佛故。",
    "X68n1319_014:0615c01": "不可以佛更得佛。不可以無相更得無相。不可以空",
    "X68n1319_014:0615c02": "更得空。不可以道更得道。本無所得。無得亦不可得。",
    "X68n1319_014:0615c03": "所以道。無一法可得。祇教你了取本心。當下了時。不",
    "X68n1319_014:0615c04": "得了相。無了無不了相亦不可得。如此之法。得者即",
    "X68n1319_014:0615c05": "得。得者。不自覺知。不得者。亦不自覺知。如此之法。從",
    "X68n1319_014:0615c06": "上已來。有幾人得知。所以道。天下忘己者有幾人。",
    "X68n1319_014:0615c07": "師云。凡人多為境礙心。事礙理。常欲逃境以安心。屏",
    "X68n1319_014:0615c08": "事以存理。却不知乃是心礙境。理礙事。但令心空境",
    "X68n1319_014:0615c09": "自空。但令理寂事自寂。勿倒用心也。凡人多不肯空",
    "X68n1319_014:0615c10": "心。恐落於空。不知自心本空。愚人除事不除心。智者",
    "X68n1319_014:0615c11": "除心不除事。",
    "X68n1319_014:0615c12": "示眾。自如來付法迦葉已來。以心印心。心心不異。印",
    "X68n1319_014:0615c13": "著空。即印不成文。印著物。即印不成法。故以心印心。",
    "X68n1319_014:0615c14": "心心不異。能印所印。俱難契會。故得者少。然心即無",
    "X68n1319_014:0615c15": "心。得即無得。",
    "X68n1319_014:0615c16": "一日。云。學般若人。不見有一法可得。絕意三乘。惟一",
    "X68n1319_014:0615c17": "真實。不可云證得。謂我能證能得。皆增上慢人。法華",
    "X68n1319_014:0615c18": "會上拂衣而去者。皆斯徒也。故佛言。我於菩提實無",
    "X68n1319_014:0615c19": "所得。默契而已。　凡人臨欲終時。但觀五蘊皆空。四大",
    "X68n1319_014:0615c20": "無我。真心無恒。不去不來。生時性亦不來。死時性亦",
    "X68n1319_014:0615c21": "不去。湛然圓寂。心境一如。但能如是直下頓了。不為",
    "X68n1319_014:0615c22": "三世所拘繫。便是出世人也。切不得有分毫趣向。若",
    "X68n1319_014:0615c23": "見善相。諸佛來迎。及種種現前。亦無心隨去。若見惡",
    "X68n1319_014:0615c24": "相種種現前。亦無心怖畏。但自忘心。同於法界。便得",
    "X68n1319_014:0616a01": "自在。此即是要節也。",
    "X68n1319_014:0616a02": "師云。我此禪宗從上相承已來。不曾教人求知求解。",
    "X68n1319_014:0616a03": "只云學道。早是接引之辭。然道亦不可學。情存學解。",
    "X68n1319_014:0616a04": "却成迷道。道無方所。名大乘心。此心不在內外中間。",
    "X68n1319_014:0616a05": "實無方所。第一不得作知解。情量若盡。心無方所。此",
    "X68n1319_014:0616a06": "道天真。本無名字。",
    "X68n1319_014:0616a07": "僧問。妄能障自心。未審而今以何遣妄。　師云。起妄遣",
    "X68n1319_014:0616a08": "妄亦成妄。妄本無根。祇因分別而有。你但於凡聖兩",
    "X68n1319_014:0616a09": "處情盡。自然無妄。不得有纖毫依執。　云。既無依執。當",
    "X68n1319_014:0616a10": "何相承。　師云。以心傳心。　云。若心相傳。云何言心亦無。",
    "X68n1319_014:0616a11": "　師云。不得一法。名為傳心。若了此心。即是無心無法。",
    "X68n1319_014:0616a12": "　云。若無心無法。云何名傳。　師云。汝聞道傳心。將謂有",
    "X68n1319_014:0616a13": "可得耶。所以祖師云。認得心性時。可說不思議。了了",
    "X68n1319_014:0616a14": "無所得。得時不說知。此事若教汝會。何堪也。",
    "X68n1319_014:0616a15": "問。和尚現今說法。何得言無僧亦無法。　師云。汝若見",
    "X68n1319_014:0616a16": "有法可說。即是以音聲求我。若見有我。即是處所。法",
    "X68n1319_014:0616a17": "亦無法。法即是心。所以祖師云。付此心法時。法法何",
    "X68n1319_014:0616a18": "曾法。無法無本心。始解心心法。實無一法可得。名坐",
    "X68n1319_014:0616a19": "道場。道場者。祇是不起諸見。悟法本空。喚作空如來",
    "X68n1319_014:0616a20": "藏。本來無一物。何處有塵埃。若得此中意。逍遙何所",
    "X68n1319_014:0616a21": "論。",
    "X68n1319_014:0616a22": "問。聖人無心即是佛。凡夫無心。莫沈空寂否。　師云。法",
    "X68n1319_014:0616a23": "無凡聖。亦無沈寂。法本不有。莫作無見。法本不無。莫",
    "X68n1319_014:0616a24": "作有見。有之與無。盡是情見。猶如幻翳。所以云。見聞",
    "X68n1319_014:0616b01": "如幻翳。知覺乃眾生。祖師門中只論息機忘見。所以",
    "X68n1319_014:0616b02": "忘機則佛道隆。分別則魔軍熾。",
    "X68n1319_014:0616b03": "問。本既是佛。那得更有四生六道種種形貌不同。　師",
    "X68n1319_014:0616b04": "云。諸佛體圓。更無增減。流入六道。處處皆圓。萬類之",
    "X68n1319_014:0616b05": "中。箇箇是佛。譬如一團水銀分散諸處。顆顆皆圓。若",
    "X68n1319_014:0616b06": "不分時。祇是一塊。此一即一切。一切即一。種種形貌。",
    "X68n1319_014:0616b07": "喻如屋舍。捨驢屋。入人屋。捨人身。至天身。乃至聲聞．",
    "X68n1319_014:0616b08": "緣覺．菩薩．佛屋。皆是汝取捨處。所以有別。本源之性。",
    "X68n1319_014:0616b09": "何得有異。",
    "X68n1319_014:0616b10": "長慶大安禪師",
    "X68n1319_014:0616b11": "雪峰因入山採得一枝木。其形似蛇。於背上題曰。本",
    "X68n1319_014:0616b12": "自天然。不假雕琢。寄與師。師曰。本色住山人。且無刀",
    "X68n1319_014:0616b13": "斧痕。",
    "X68n1319_014:0616b14": "清田和尚",
    "X68n1319_014:0616b15": "師與瑫上座煎茶次。師敲繩牀三下。瑫亦敲三下。師",
    "X68n1319_014:0616b16": "曰。老僧敲。有箇善巧。上座敲。有何道理。　瑫曰。某甲敲。",
    "X68n1319_014:0616b17": "有箇方便。和尚敲。作麼生。師舉起盞子。　瑫曰。善知識",
    "X68n1319_014:0616b18": "眼應須恁麼。　茶罷。瑫却問。和尚適來舉起盞子。意作",
    "X68n1319_014:0616b19": "麼生。　師曰。不可更別有也。",
    "X68n1319_014:0616b20": "大慈寰中禪師",
    "X68n1319_014:0616b21": "杭州大慈山寰中禪師。蒲坂盧氏子。參百丈受心印。",
    "X68n1319_014:0616b22": "辭往南嶽常樂寺。結茅山頂。一日。南泉至。問。如何是",
    "X68n1319_014:0616b23": "菴中主。　師曰。蒼天。蒼天。　南泉曰。蒼天且置。如何是菴",
    "X68n1319_014:0616b24": "中主。　師曰。會即便會。莫忉忉。南泉拂袖而出。",
    "X68n1319_014:0616c01": "僧辭。師問。甚麼處去。　曰。江西去。　師曰。我勞汝一段事。",
    "X68n1319_014:0616c02": "得否。　曰。和尚有甚麼事。　師曰。將取老僧去。得麼。　曰。更",
    "X68n1319_014:0616c03": "有過於和尚者。亦不能將去。師便休。　僧後舉似洞山。",
    "X68n1319_014:0616c04": "洞山曰。闍黎爭合恁麼道。　曰。和尚作麼生。　洞山曰。得。",
    "X68n1319_014:0616c05": "洞山又問其僧。大慈別有甚麼言句。　曰。有時示眾曰。",
    "X68n1319_014:0616c06": "說得一丈。不如行取一尺。說得一尺。不如行取一寸。",
    "X68n1319_014:0616c07": "　洞山曰。我不恁麼道。　曰。和尚作麼生。　洞山曰。說取行",
    "X68n1319_014:0616c08": "不得底。行取說不得底。",
    "X68n1319_014:0616c09": "石霜性空禪師",
    "X68n1319_014:0616c10": "僧問。如何是祖師西來意。　師云。如人在千尺井中。不",
    "X68n1319_014:0616c11": "假寸繩出得此人。即答汝西來意。　僧曰。近日湖南暢",
    "X68n1319_014:0616c12": "和尚出世。亦為人東語西話。　師喚沙彌。拽出這死屍",
    "X68n1319_014:0616c13": "著。　沙彌即仰山。山後問耽源。如何出得井中人。　源",
    "X68n1319_014:0616c14": "曰。咄。癡漢。誰在井中。　山復問溈山。溈召。慧寂。山應諾。",
    "X68n1319_014:0616c15": "　溈曰。出也。　仰山住後。常舉前語謂眾曰。我在耽源處",
    "X68n1319_014:0616c16": "得名。溈山處得地。",
    "X68n1319_014:0616c17": "長沙景岑招賢禪師",
    "X68n1319_014:0616c18": "上堂。我若一向舉揚宗教。法堂前須草深一丈。事不",
    "X68n1319_014:0616c19": "獲已。向汝諸人道。盡十方世界是沙門眼。盡十方世",
    "X68n1319_014:0616c20": "界是沙門全身。盡十方世界是自己光明。盡十方世",
    "X68n1319_014:0616c21": "界在自己光明裏。盡十方世界無一人不是自己。我",
    "X68n1319_014:0616c22": "常向汝諸人道。三世諸佛．法界眾生是摩訶般若光。",
    "X68n1319_014:0616c23": "光未發時。汝等諸人向甚麼處委悉。光未發時。尚無",
    "X68n1319_014:0616c24": "佛無眾生消息。何處得山河國土來。　時有僧問。如何",
    "X68n1319_014:0617a01": "是沙門眼。　師曰。長長出不得。又曰。成佛成祖出不得。",
    "X68n1319_014:0617a02": "六道輪迴出不得。　僧曰。未審出箇甚麼不得。　師曰。晝",
    "X68n1319_014:0617a03": "見日。夜見星。　曰。學人不會。　師曰。妙高山色青又青。",
    "X68n1319_014:0617a04": "師游山歸。首座問。和尚甚處去來。　師曰。游山來。　座曰。",
    "X68n1319_014:0617a05": "到甚麼處。　師曰。始從芳草去。又逐落花回。　座曰。大似",
    "X68n1319_014:0617a06": "春意。　師曰。也勝秋露滴芙蕖。",
    "X68n1319_014:0617a07": "有秀才看千佛名經。問曰。百千諸佛但見其名。未審",
    "X68n1319_014:0617a08": "居何國土。還化物也無。　曰。黃鶴樓崔顥題後。秀才還",
    "X68n1319_014:0617a09": "曾題也未。　曰。未曾。　曰。得閒題取一篇好。",
    "X68n1319_014:0617a10": "僧問。本來人還成佛也無。　師曰。汝見大唐天子還自",
    "X68n1319_014:0617a11": "種田割稻麼。　曰。未審是何人成佛。　師曰。是汝成佛。僧",
    "X68n1319_014:0617a12": "無語。　師曰。會麼。　曰。不會。　師曰。如人因地而倒。依地而",
    "X68n1319_014:0617a13": "起。地道甚麼。",
    "X68n1319_014:0617a14": "問。向上一路。請師道。　師曰。一口針。三尺線。　曰。如何領",
    "X68n1319_014:0617a15": "會。　師曰。益州布。揚州絹。",
    "X68n1319_014:0617a16": "師示偈曰。百尺竿頭不動人。雖然得入未為真。百尺",
    "X68n1319_014:0617a17": "竿頭須進步。十方世界是全身。　僧便問。祇如百尺竿",
    "X68n1319_014:0617a18": "頭如何進步。　師曰。朗州山。澧州水。　曰。不會。　師曰。四海",
    "X68n1319_014:0617a19": "五湖皇化裏。",
    "X68n1319_014:0617a20": "竺尚書問。蚯蚓斬為兩段。兩頭俱動。未審佛性在阿",
    "X68n1319_014:0617a21": "那頭。　師曰。莫妄想。　曰。爭奈動何。　師曰。會即風火未散。",
    "X68n1319_014:0617a22": "書無對。　師喚尚書。書應諾。師曰。不是尚書本命。　曰。不",
    "X68n1319_014:0617a23": "可離却即今祗對。別有第二主人。　師曰。喚尚書作至",
    "X68n1319_014:0617a24": "尊。得麼。　曰。恁麼總不祗對時。莫是弟子主人否。　師曰。",
    "X68n1319_014:0617b01": "非但祗對與不祗對時。無始劫來是箇生死根本。示",
    "X68n1319_014:0617b02": "偈曰。學道之人不識真。祇為從來認識神。無始劫來",
    "X68n1319_014:0617b03": "生死本。癡人喚作本來人。",
    "X68n1319_014:0617b04": "僧問。如何轉得山河國土歸自己去。　師曰。如何轉得",
    "X68n1319_014:0617b05": "自己成山河國土去。　曰。不會。　師曰。湖南城下好養民。",
    "X68n1319_014:0617b06": "米賤柴多足四鄰。僧無語。　師示偈曰。誰問山河轉。山",
    "X68n1319_014:0617b07": "河轉向誰。圓通無兩畔。法性本無歸。",
    "X68n1319_014:0617b08": "示眾。若心是生。則夢幻空華亦應是生。若身是生。則",
    "X68n1319_014:0617b09": "山河大地．萬象森羅亦應是生。",
    "X68n1319_014:0617b10": "問。教中說幻意是有耶。　師曰。大德是何言歟。　曰。恁麼",
    "X68n1319_014:0617b11": "則幻意是無耶。　師曰。大德是何言歟。　曰。恁麼則幻意",
    "X68n1319_014:0617b12": "是不有不無耶。　師曰。大德是何言歟。　曰。如某三明盡",
    "X68n1319_014:0617b13": "不契於幻意。未審和尚如何明教中幻意。　師曰。大德",
    "X68n1319_014:0617b14": "信一切法不思議否。　曰。佛之誠言。那敢不信。　師曰。大",
    "X68n1319_014:0617b15": "德言信。二信之中是何信。　曰。如某所明。二信之中是",
    "X68n1319_014:0617b16": "名緣信。　師曰。依何教門得生緣信。　曰。華嚴云。菩薩摩",
    "X68n1319_014:0617b17": "訶薩以無障無礙智慧。信一切世間境界是如來境",
    "X68n1319_014:0617b18": "界。又華嚴云。諸佛世尊悉知世法及諸佛法性無差",
    "X68n1319_014:0617b19": "別。決定無二。又華嚴云。佛法世間法。若見其真實。一",
    "X68n1319_014:0617b20": "切無差別。　師曰。大德所舉緣信教門。甚有來處。聽老",
    "X68n1319_014:0617b21": "僧與大德明教中幻意。若人見幻本來真。是則名為",
    "X68n1319_014:0617b22": "見佛人。圓通法法無生滅。無滅無生是佛身。",
    "X68n1319_014:0617b23": "華嚴座主問。虗空為是定有。為是定無。　師曰。言有亦",
    "X68n1319_014:0617b24": "得。言無亦得。虗空有時。但有假有。虗空無時。但無假",
    "X68n1319_014:0617c01": "無。　曰。如和尚所說。有何教文。　師曰。大德。豈不聞首楞",
    "X68n1319_014:0617c02": "嚴云。十方虗空生汝心內。猶如片雲點太清裏。豈不",
    "X68n1319_014:0617c03": "是虗空生時。但生假名。又云。汝等一人發真歸元。十",
    "X68n1319_014:0617c04": "方虗空悉皆銷殞。豈不是虗空滅時。但滅假名。老僧",
    "X68n1319_014:0617c05": "所以道。有是假有。無是假無。",
    "X68n1319_014:0617c06": "問。如何是文殊。　師曰。牆壁瓦礫是。　曰。如何是觀音。　師",
    "X68n1319_014:0617c07": "曰。音聲語言是。　曰。如何是普賢。　師曰。眾生心是。　曰。如",
    "X68n1319_014:0617c08": "何是佛。　師曰。眾生色身是。　曰。河沙諸佛體皆同。何故",
    "X68n1319_014:0617c09": "有種種名字。　師曰。從眼根返源。名文殊。耳根返源。名",
    "X68n1319_014:0617c10": "觀音。從心返源。名普賢。文殊是佛妙觀察智。觀音是",
    "X68n1319_014:0617c11": "佛無緣大慈。普賢是佛無為妙行。三聖是佛之妙用。",
    "X68n1319_014:0617c12": "佛是三聖之真體。用則有河沙假名。體則總名一薄",
    "X68n1319_014:0617c13": "伽梵。",
    "X68n1319_014:0617c14": "皓月供奉問。天下善知識證三德涅槃也未。　師曰。大",
    "X68n1319_014:0617c15": "德問果上涅槃。因中涅槃。　曰。問果上涅槃。　師曰。天下",
    "X68n1319_014:0617c16": "善知識未證。　曰。為甚麼未證。　師曰。功未齊於諸聖。　曰。",
    "X68n1319_014:0617c17": "功未齊於諸聖。何為善知識。　師曰。明見佛性。亦得名",
    "X68n1319_014:0617c18": "為善知識。　曰。未審功齊何道。名證大涅槃。　師示偈曰。",
    "X68n1319_014:0617c19": "摩訶般若照。解脫甚深法。法身寂滅體。三一理圓常。",
    "X68n1319_014:0617c20": "欲識功齊處。此名常寂光。　曰。果上三德涅槃已蒙開",
    "X68n1319_014:0617c21": "示。如何是因中涅槃。　師曰。大德是。",
    "X68n1319_014:0617c22": "初。師久依南泉。有投機偈曰。今日還鄉入大門。南泉",
    "X68n1319_014:0617c23": "親道徧乾坤。法法分明皆祖父。回頭慙愧好兒孫。　泉",
    "X68n1319_014:0617c24": "答曰。今日投機事莫論。南泉不道徧乾坤。還鄉盡是",
    "X68n1319_014:0618a01": "兒孫事。祖父從來不出門。",
    "X68n1319_014:0618a02": "鄂州茱萸和尚",
    "X68n1319_014:0618a03": "上堂。擎起一橛竹曰。還有人虗空裏釘得橛麼。　時有",
    "X68n1319_014:0618a04": "靈虗上座出眾曰。虗空是橛。師便打。　虗曰。莫錯打。師",
    "X68n1319_014:0618a05": "便下座。",
    "X68n1319_014:0618a06": "子湖巖利蹤禪師",
    "X68n1319_014:0618a07": "示眾。諸法蕩蕩。何絆何拘。汝等於中自生難易。心源",
    "X68n1319_014:0618a08": "一統。緜亘十方。上上根人。自然明白。自古及今。未曾",
    "X68n1319_014:0618a09": "有一箇凡夫聖人出現汝前。亦無有一善語惡語到",
    "X68n1319_014:0618a10": "汝分上。為甚麼故。為善善無形。為惡惡無相。既已無",
    "X68n1319_014:0618a11": "我。把甚麼為善惡。立那箇是凡聖。汝信否。還保任否。",
    "X68n1319_014:0618a12": "有甚麼迴避處。恰似日中逃影相似。還逃得麼。今之",
    "X68n1319_014:0618a13": "既爾。古之亦然。今古齊時。汝還諱得麼。佛法玄妙。了",
    "X68n1319_014:0618a14": "得者自相策發。無為小緣。妨於大事。汝不見道。寧可",
    "X68n1319_014:0618a15": "終身立法。誰能一旦忘緣。仁者要得會禪麼。各歸衣",
    "X68n1319_014:0618a16": "鉢下看。",
    "X68n1319_014:0618a17": "僧問。如何是大圓鏡。　師云。一切物著不得。　進云。為甚",
    "X68n1319_014:0618a18": "麼一切物著不得。　師云。汝是一切物。還著得汝否。",
    "X68n1319_014:0618a19": "師曰。仁者本自具足。本自周備。直教無纖塵法礙你",
    "X68n1319_014:0618a20": "眼光始得。若有微塵底不盡。不是一生半劫賺汝皮",
    "X68n1319_014:0618a21": "囊。汝性命根境法中造諸妖怪。山精鬼魅附汝行持。",
    "X68n1319_014:0618a22": "得少為足。鼓弄片皮。於佛法却為毒害。譏禮塔廟。毀",
    "X68n1319_014:0618a23": "彼持經。則成師子身中蟲。自食師子身中肉。",
    "X68n1319_014:0618a24": "師曰。仁者。豈不見目前太虗還有纖毫欠少處麼。若",
    "X68n1319_014:0618b01": "也於中體得這箇消息。不妨出得凡聖境界。了得世",
    "X68n1319_014:0618b02": "間出世間之智。一法既爾。萬法亦然。仁者。還樂也無。",
    "X68n1319_014:0618b03": "示眾。天上人間。輪迴六道。乃至蠢動含靈。未曾於此",
    "X68n1319_014:0618b04": "一分真如中有些子相違處。還信麼。還領受得麼。大",
    "X68n1319_014:0618b05": "凡行脚。也須具大信根作箇丈夫始得。何處得與麼",
    "X68n1319_014:0618b06": "難信。他古人只見道箇即心是佛。即心是法。便承信",
    "X68n1319_014:0618b07": "去。隨處茅茨石室。長養聖胎。只待道果成熟。汝今何",
    "X68n1319_014:0618b08": "不效他行取。仁者。可煞分明。並無參雜。治生產業與",
    "X68n1319_014:0618b09": "諸實相不相違背。",
    "X68n1319_014:0618b10": "靈鷲閑禪師",
    "X68n1319_014:0618b11": "明水和尚問。如何是頓獲法身。　師曰。一透龍門雲外",
    "X68n1319_014:0618b12": "望。莫作黃河點額魚。",
    "X68n1319_014:0618b13": "仰山問。寂寂無言。如何視聽。　師曰。無縫塔前多雨水。",
    "X68n1319_014:0618b14": "新羅大茅和尚",
    "X68n1319_014:0618b15": "上堂。欲識諸佛師。向無明心內識取。欲識常住不凋",
    "X68n1319_014:0618b16": "性。向萬物遷變處識取。",
    "X68n1319_014:0618b17": "湖南祗林和尚",
    "X68n1319_014:0618b18": "師每叱文殊．普賢皆為精魅。手持木劍。自謂降魔。纔",
    "X68n1319_014:0618b19": "見僧來參。便曰。魔來也。魔來也。以劍亂揮。歸方丈。如",
    "X68n1319_014:0618b20": "是十二年。後置劍無言。　僧問。十二年前為甚麼降魔。",
    "X68n1319_014:0618b21": "　師曰。賊不打貧兒家。　曰。十二年後為甚麼不降魔。　師",
    "X68n1319_014:0618b22": "曰。賊不打貧兒家。",
    "X68n1319_014:0618b23": "道吾宗智禪師",
    "X68n1319_014:0618b24": "師預藥山法會。密契心印。一日。山問。子去何處來。　師",
    "X68n1319_014:0618c01": "曰。遊山來。　山曰。不離此室。速道將來。　師曰。山上烏兒",
    "X68n1319_014:0618c02": "頭似雪。澗底遊魚忙不徹。",
    "X68n1319_014:0618c03": "師一日提笠出。雲巖指笠曰。用這箇作甚麼。　師曰。有",
    "X68n1319_014:0618c04": "用處。　巖曰。忽遇黑風猛雨來時如何。　師曰。葢覆著。　巖",
    "X68n1319_014:0618c05": "曰。他還受葢覆麼。　師曰。然雖如是。且無滲漏。",
    "X68n1319_014:0618c06": "有施主施裩。藥山提起示眾曰。法身還具四大也無。",
    "X68n1319_014:0618c07": "有人道得。與他一腰裩。　師曰。性地非空。空非性地。此",
    "X68n1319_014:0618c08": "是地大。三大亦然。　藥山曰。與汝一腰裩。",
    "X68n1319_014:0618c09": "雲巖曇晟禪師",
    "X68n1319_014:0618c10": "師問僧。甚處來。　曰。添香來。　師曰。還見佛否。　曰。見。　師曰。",
    "X68n1319_014:0618c11": "甚麼處見。　曰。下界見。　師曰。古佛。古佛。",
    "X68n1319_014:0618c12": "道吾問。大悲千手眼。那箇是正眼。　師曰。如人夜間背",
    "X68n1319_014:0618c13": "手摸枕子。　吾曰。我會也。　師曰。作麼生會。　吾曰。徧身是",
    "X68n1319_014:0618c14": "手眼。　師曰。道也太煞道。祇道得八成。　吾曰。師兄作麼",
    "X68n1319_014:0618c15": "生。　師曰。通身是手眼。",
    "X68n1319_014:0618c16": "師掃地次。道吾曰。太區區生。　師曰。須知有不區區者。",
    "X68n1319_014:0618c17": "　吾曰。恁麼則有第二月也。　師豎起掃帚曰。是第幾月。",
    "X68n1319_014:0618c18": "吾便行。",
    "X68n1319_014:0618c19": "院主遊石室回。師問云。汝去入到石室裏許。為祇恁",
    "X68n1319_014:0618c20": "麼便回。院主無對。　洞山代曰。彼中已有人占了也。　師",
    "X68n1319_014:0618c21": "曰。汝更去作甚麼。　洞山曰。不可人情斷絕去也。",
    "X68n1319_014:0618c22": "華亭船子德誠禪師",
    "X68n1319_014:0618c23": "師至秀州華亭泛一小舟。隨緣度日。以接四方往來",
    "X68n1319_014:0618c24": "之眾。時人莫知其高蹈。因號船子和尚。一日。泊船岸",
    "X68n1319_014:0619a01": "邊閒坐。有官人問。如何是和尚日用事。　師豎橈子曰。",
    "X68n1319_014:0619a02": "會麼。　官人曰。不會。　師曰。棹撥清波。金鱗罕遇。　後夾山",
    "X68n1319_014:0619a03": "散眾。束裝直造華亭。師纔見。便問。大德住甚麼寺。　山",
    "X68n1319_014:0619a04": "曰。寺即不住。住即不似。　師曰。不似。似箇甚麼。　山曰。不",
    "X68n1319_014:0619a05": "是目前法。　師曰。甚處學得來。　山曰。非耳目之所到。　師",
    "X68n1319_014:0619a06": "曰。一句合頭語。萬劫繫驢橛。師又問。垂絲千尺。意在",
    "X68n1319_014:0619a07": "深潭。離鉤三寸。子何不道。　山擬開口。被師一橈打落",
    "X68n1319_014:0619a08": "水中。山纔上船。師又曰。道。道。　山擬開口。師又打。山豁",
    "X68n1319_014:0619a09": "然大悟。乃點頭三下。師曰。竿頭絲線從君弄。不犯清",
    "X68n1319_014:0619a10": "波意自殊。　山遂問。拋綸擲釣。師意如何。　師曰。絲懸綠",
    "X68n1319_014:0619a11": "水。浮定有無之意。　山曰。語帶玄而無路。舌頭談而不",
    "X68n1319_014:0619a12": "談。　師曰。釣盡江波。金鱗始遇。山乃掩耳。　師曰。如是。如",
    "X68n1319_014:0619a13": "是。遂囑曰。汝向去直須藏身處沒蹤跡。沒蹤跡處莫",
    "X68n1319_014:0619a14": "藏身。吾三十年在藥山。祇明斯事。汝今已得。他後莫",
    "X68n1319_014:0619a15": "住城隍聚落。但向深山裏钁頭邊。覓取一箇半箇接",
    "X68n1319_014:0619a16": "續。無令斷絕。　山乃辭行。頻頻回顧。師遂喚。闍黎。山乃",
    "X68n1319_014:0619a17": "回首。　師豎起橈子曰。汝將謂別有。乃覆船入水而逝。",
    "X68n1319_014:0619a18": "澧州高沙彌",
    "X68n1319_014:0619a19": "師住菴後。一日。歸省藥山。值雨。山曰。你來也。　師答曰。",
    "X68n1319_014:0619a20": "是。　山曰。可煞濕。　師曰。不打這箇鼓笛。　雲巖曰。皮也無。",
    "X68n1319_014:0619a21": "打甚麼鼓。　道吾曰。鼓也無。打甚麼皮。　山曰。今日大好",
    "X68n1319_014:0619a22": "一場曲調。",
    "X68n1319_014:0619a23": "藥山問曰。汝從看經得。請益得。　師曰。不從看經得。亦",
    "X68n1319_014:0619a24": "不從請益得。　山曰。大有人不看經．不請益。為甚麼不",
    "X68n1319_014:0619b01": "得。　師曰。不道他不得。祇是不肯承當。",
    "X68n1319_014:0619b02": "山齋時自打鼓。師捧鉢作舞入堂。山便擲下鼓槌曰。",
    "X68n1319_014:0619b03": "是第幾和。　師曰。是第二和。　山曰。如何是第一和。師就",
    "X68n1319_014:0619b04": "桶舀一杓飯便出。",
    "X68n1319_014:0619b05": "仙天禪師",
    "X68n1319_014:0619b06": "洛瓶和尚參。師問。甚處來。　洛瓶曰。南溪。　師曰。還將南",
    "X68n1319_014:0619b07": "溪消息來麼。　曰。消即消已。息即未息。　師曰。最苦是未",
    "X68n1319_014:0619b08": "息。　洛瓶曰。且道未息箇甚麼。　師曰。一回見面。千載忘",
    "X68n1319_014:0619b09": "名。洛瓶拂袖便出。　師曰。弄死蛇手有甚麼限。",
    "X68n1319_014:0619b10": "三平義忠禪師",
    "X68n1319_014:0619b11": "師初參石鞏。鞏常張弓架箭接機。師詣法席。鞏曰。看",
    "X68n1319_014:0619b12": "箭。　師乃撥開胸曰。此是殺人箭。活人箭又作麼生。鞏",
    "X68n1319_014:0619b13": "彈弓弦三下。師乃禮拜。　鞏曰。三十年張弓架箭。祇射",
    "X68n1319_014:0619b14": "得半箇聖人。遂抝折弓箭。　後參大顛。舉前話。顛曰。既",
    "X68n1319_014:0619b15": "是活人箭。為甚麼向弓弦上辨。師無對。　顛曰。三十年",
    "X68n1319_014:0619b16": "後要人舉此話也難得。　師問大顛。不用指東劃西。便",
    "X68n1319_014:0619b17": "請直指。　顛曰。幽州江口石人蹲。　師曰。猶是指東劃西。",
    "X68n1319_014:0619b18": "　顛曰。若是鳳凰兒。不向那邊討。師作禮。　顛曰。若不得",
    "X68n1319_014:0619b19": "後句。前話也難圓。",
    "X68n1319_014:0619b20": "師有偈曰。即此見聞非見聞。無餘聲色可呈君。箇中",
    "X68n1319_014:0619b21": "若了全無事。體用何妨分不分。",
    "X68n1319_014:0619b22": "睦州道明尊宿",
    "X68n1319_014:0619b23": "師一日晚參。謂眾曰。汝等諸人還得箇入頭處也未。",
    "X68n1319_014:0619b24": "若未得箇入頭處。須覓箇入頭處。若得箇入頭處。已",
    "X68n1319_014:0619c01": "後不得孤負老僧。　時有僧出禮拜曰。某甲終不敢孤",
    "X68n1319_014:0619c02": "負和尚。　師曰。早是孤負我了也。",
    "X68n1319_014:0619c03": "紫衣大德到。禮拜。師問曰。所習何業。　曰。惟識。　師曰。作",
    "X68n1319_014:0619c04": "麼生說。　曰。三界惟心。萬法惟識。　師指門扇曰。這箇是",
    "X68n1319_014:0619c05": "甚麼。　曰。是色法。　師曰。簾前賜紫。對御談經。何得不持",
    "X68n1319_014:0619c06": "五戒。德無對。",
    "X68n1319_014:0619c07": "僧問。如何是觸途無滯底句。　師曰。我不恁麼道。　曰。師",
    "X68n1319_014:0619c08": "作麼生道。　師曰。箭過西天十萬里。却向大唐國裏等",
    "X68n1319_014:0619c09": "候。",
    "X68n1319_014:0619c10": "秀才訪師。稱會二十四家書。師以拄杖空中點一點。",
    "X68n1319_014:0619c11": "曰。會麼。秀才罔措。　師曰。又道會二十四家書。永字八",
    "X68n1319_014:0619c12": "法也不識。",
    "X68n1319_014:0619c13": "新到參。方禮拜。師叱曰。闍黎因何偷常住果子喫。　曰。",
    "X68n1319_014:0619c14": "學人纔到。和尚為甚麼道偷果子。　師曰。贓物現在。",
    "X68n1319_014:0619c15": "師問講金剛經僧。荷擔如來即不問你。寺門前金剛",
    "X68n1319_014:0619c16": "為甚麼入你鼻孔裏。　僧云。和尚甚麼說話。　師云。你講",
    "X68n1319_014:0619c17": "得夢裏。",
    "X68n1319_014:0619c18": "問僧。甚麼處來。　云。靈山來。　師曰。近日打殺一門僧。是",
    "X68n1319_014:0619c19": "否。僧無語。　師云。這箇蝦蟆。",
    "X68n1319_014:0619c20": "僧問。寺門前金剛。拓即乾坤大地。不拓即絲髮不逢",
    "X68n1319_014:0619c21": "時如何。　師曰。吽。吽。我不曾見此。",
    "X68n1319_014:0619c22": "問。教意祖意。是同是別。　師曰。青山自青山。白雲自白",
    "X68n1319_014:0619c23": "雲。　曰。如何是青山。　師曰。還我一滴雨來。　曰。道不得。請",
    "X68n1319_014:0619c24": "師道。　師曰。法華鋒前陣。涅槃句後收。",
    "X68n1319_014:0620a01": "問。如何是展演之言。　師曰。量才補職。　曰。如何是不展",
    "X68n1319_014:0620a02": "演之言。　師曰。伏惟尚饗。",
    "X68n1319_014:0620a03": "問。以一重去一重即不問。不以一重去一重時如何。",
    "X68n1319_014:0620a04": "　師曰。昨朝栽茄子。今日種冬瓜。",
    "X68n1319_014:0620a05": "問。一氣還轉得一大藏教也無。　師曰。有甚麼饆饠[飢-几+追]",
    "X68n1319_014:0620a06": "子。快下將來。",
    "X68n1319_014:0620a07": "問僧。甚處來。　僧云。那邊劄。　師曰。老僧屈。　僧云。和尚即",
    "X68n1319_014:0620a08": "得。　師曰。擔枷過狀。擗脊便打。",
    "X68n1319_014:0620a09": "問僧。幾人新到。　云。五人。　師云。瓦解冰消。　僧云。和尚未",
    "X68n1319_014:0620a10": "曾有問。　師云。賊把贓為驗。",
    "X68n1319_014:0620a11": "烏石靈觀禪師",
    "X68n1319_014:0620a12": "師問西院。此一片地。堪著甚麼物。　西院曰。好著箇無",
    "X68n1319_014:0620a13": "相佛。　師曰。好片地被兄放不淨污了也。",
    "X68n1319_014:0620a14": "剗草次。問僧。汝何處去。　曰。西院禮拜安和尚去。　時竹",
    "X68n1319_014:0620a15": "上有一青蛇。師指蛇曰。欲識西院老野狐精。祇這便",
    "X68n1319_014:0620a16": "是。",
    "X68n1319_014:0620a17": "大隨法真禪師",
    "X68n1319_014:0620a18": "僧問。路逢古佛時如何。　師曰。你忽逢驢駝象馬。喚作",
    "X68n1319_014:0620a19": "甚麼。",
    "X68n1319_014:0620a20": "僧問。劫火洞然。大千俱壞。未審這箇壞不壞。　師曰。壞。",
    "X68n1319_014:0620a21": "　曰。恁麼則隨他去也。　師曰。隨他去。僧不肯。　後到投子",
    "X68n1319_014:0620a22": "舉前話。子遂裝香遙禮曰。西川古佛出世。謂其僧曰。",
    "X68n1319_014:0620a23": "汝速回去懺悔。",
    "X68n1319_014:0620a24": "問僧。甚處去。　曰。西山住菴去。　師曰。我向東山頭喚汝。",
    "X68n1319_014:0620b01": "汝便來得麼。　曰。不然。　師曰。汝住菴未得。",
    "X68n1319_014:0620b02": "福州壽山師解禪師",
    "X68n1319_014:0620b03": "閩帥問。壽山年多少。　師曰。與虗空齊年。　曰。虗空年多",
    "X68n1319_014:0620b04": "少。　師曰。與壽山齊年。",
    "X68n1319_014:0620b05": "新興嚴陽尊者",
    "X68n1319_014:0620b06": "僧問。如何是佛。　師曰。土塊。　曰。如何是法。　師曰。地動也。",
    "X68n1319_014:0620b07": "　曰。如何是僧。　師曰。喫粥喫飯。　問。如何是新興水。　師曰。",
    "X68n1319_014:0620b08": "面前江裏。",
    "X68n1319_014:0620b09": "婺州木陳從朗禪師",
    "X68n1319_014:0620b10": "因金剛到。僧問。既是金剛不壞身。為甚麼却倒地。　師",
    "X68n1319_014:0620b11": "敲禪牀曰。行．住．坐．臥。",
    "X68n1319_014:0620b12": "日容遠和尚",
    "X68n1319_014:0620b13": "因豁上座參。師拊掌三下。曰。猛虎當軒。誰是敵者。　豁",
    "X68n1319_014:0620b14": "曰。俊鷂沖天。阿誰捉得。　師曰。彼此難當。",
    "X68n1319_014:0620b15": "關南道吾和尚",
    "X68n1319_014:0620b16": "師問灌溪。作麼生。　灌溪曰。無位。　師曰。莫同虗空麼。　灌",
    "X68n1319_014:0620b17": "溪曰。這屠兒。　師曰。有生可殺即不倦。",
    "X68n1319_014:0620b18": "臨濟義玄禪師",
    "X68n1319_014:0620b19": "師鉏地次。見黃檗來。拄钁而立。檗曰。這漢困那。　師曰。",
    "X68n1319_014:0620b20": "钁也未舉。困箇甚麼。檗便打。師接住棒。一送送倒。　檗",
    "X68n1319_014:0620b21": "呼維那。扶起我來。　維那扶起。曰。和尚爭容得這風顛",
    "X68n1319_014:0620b22": "漢無禮。檗纔起。便打維那。　師钁地曰。諸方火葬。我這",
    "X68n1319_014:0620b23": "裏活埋。",
    "X68n1319_014:0620b24": "師栽松次。檗曰。深山裏栽許多松作甚麼。　師曰。一與",
    "X68n1319_014:0620c01": "山門作境致。二與後人作標榜。道了。將钁頭[祝/土]地三",
    "X68n1319_014:0620c02": "下。　檗曰。雖然如是。子已喫吾三十棒了也。師又[祝/土]地",
    "X68n1319_014:0620c03": "三下。噓一噓。　檗曰。吾宗到汝。大興於世。",
    "X68n1319_014:0620c04": "師到翠峰。峰問。甚處來。　師曰。黃檗來。　峰云。黃檗有何",
    "X68n1319_014:0620c05": "言句指示於人。　師云。黃檗無言句。　峰云。為甚麼無。　師",
    "X68n1319_014:0620c06": "云。設有。亦無舉處。　峰云。但舉看。　師云。一箭過西天。",
    "X68n1319_014:0620c07": "師小參曰。有時奪人不奪境。有時奪境不奪人。有時",
    "X68n1319_014:0620c08": "人境兩俱奪。有時人境俱不奪。　克符問。如何是奪人",
    "X68n1319_014:0620c09": "不奪境。　師曰。煦日發生鋪地錦。嬰兒垂髮白如絲。　符",
    "X68n1319_014:0620c10": "曰。如何是奪境不奪人。　師曰。王令已行天下徧。將軍",
    "X68n1319_014:0620c11": "塞外絕煙塵。　符曰。如何是人境俱奪。　師曰。并汾絕信。",
    "X68n1319_014:0620c12": "獨處一方。　符曰。如何是人境俱不奪。　師曰。王登寶殿。",
    "X68n1319_014:0620c13": "野老謳歌。",
    "X68n1319_014:0620c14": "有僧問。如何是真佛．真法．真道。乞師開示。　師曰。佛者。",
    "X68n1319_014:0620c15": "心清淨是。法者。心光明是。道者。處處無礙淨光是。三",
    "X68n1319_014:0620c16": "即一。皆是空名而無實有。如真正作道人。念念心不",
    "X68n1319_014:0620c17": "間斷。自達摩大師從西土來。祇是覓箇不受人惑底",
    "X68n1319_014:0620c18": "人。後遇二祖。一言便了。始知從前虗用工夫。大凡演",
    "X68n1319_014:0620c19": "唱宗乘。一句中須具三玄門。一玄門須具三要。有權",
    "X68n1319_014:0620c20": "有實。有照有用。汝等諸人作麼生會。",
    "X68n1319_014:0620c21": "師應機多用喝。會下參徒亦學師喝。師曰。汝等總學",
    "X68n1319_014:0620c22": "我喝。我今問汝。有一人從東堂出。一人從西堂出。兩",
    "X68n1319_014:0620c23": "人齊喝一聲。這裏分得賓主麼。汝且作麼生分。若分",
    "X68n1319_014:0620c24": "不得。已後不得學老僧喝。",
    "X68n1319_014:0621a01": "師云。山僧無一法與人。祇是治病解縛。你取山僧口",
    "X68n1319_014:0621a02": "裏語。不如休歇無事去。",
    "X68n1319_014:0621a03": "師曰。你但一切入凡入細。入染入淨。入諸佛國土。入",
    "X68n1319_014:0621a04": "彌勒樓閣。入毗盧遮那世界。處處皆現國土成住壞",
    "X68n1319_014:0621a05": "空。佛出於世。轉大法輪。入無餘涅槃。不見有去來相",
    "X68n1319_014:0621a06": "貌。求其生死了不可得。便入無生法界。處處游履國",
    "X68n1319_014:0621a07": "土。入華藏世界。盡見諸法全真。皆是實相。",
    "X68n1319_014:0621a08": "師曰。你一念心愛。被水溺。你一念心瞋。被火燒。你一",
    "X68n1319_014:0621a09": "念心疑。被地礙。你一念心喜。被風飄。若能如是辨得。",
    "X68n1319_014:0621a10": "不被境轉。處處用境。東涌西沒。南涌北沒。中涌邊沒。",
    "X68n1319_014:0621a11": "邊涌中沒。履水如地。履地如水。緣何如此。為達四大",
    "X68n1319_014:0621a12": "如夢如幻故。道流。你只今聽法者。不是你四大。能用",
    "X68n1319_014:0621a13": "你四大。若如是見得。便乃去住自由。約山僧見處。沒",
    "X68n1319_014:0621a14": "嫌底法。你若憎凡愛聖。被聖凡境縛。有一般學人向",
    "X68n1319_014:0621a15": "五臺山求文殊現。早錯了也。五臺山無文殊。你欲識",
    "X68n1319_014:0621a16": "文殊麼。只你目前用處。始終不異。處處不礙。此箇是",
    "X68n1319_014:0621a17": "活文殊。你一念心無差別光。處處總是普賢。你一念",
    "X68n1319_014:0621a18": "心能自在。隨處解脫。此是觀音三昧法。互為主伴。顯",
    "X68n1319_014:0621a19": "即一時顯。隱即一時隱。一即三。三即一。如是解得。方",
    "X68n1319_014:0621a20": "始好看教。",
    "X68n1319_014:0621a21": "夾山善會禪師",
    "X68n1319_014:0621a22": "師初在溈山作典座。溈問。今日吃甚菜。　師曰。二年同",
    "X68n1319_014:0621a23": "一春。　溈曰。好好修事著。　師曰。龍宿鳳巢。",
    "X68n1319_014:0621a24": "僧問。從上立祖意教意。和尚為甚麼却言無。　師曰。三",
    "X68n1319_014:0621b01": "年不吃飯。目前無飢人。　曰。既是無飢人。某甲為甚麼",
    "X68n1319_014:0621b02": "不悟。　師曰。祇為悟。迷却闍黎。復示偈曰。明明無悟法。",
    "X68n1319_014:0621b03": "悟法却迷人。長舒兩脚睡。無偽亦無真。",
    "X68n1319_014:0621b04": "問。古人布髮掩泥。當為何事。　師曰。九烏射盡。一翳猶",
    "X68n1319_014:0621b05": "存。一箭墮地。天下黯黑。",
    "X68n1319_014:0621b06": "僧問。如何是夾山境。　師曰。猿抱子歸青嶂裏。鳥銜花",
    "X68n1319_014:0621b07": "落碧巖前。",
    "X68n1319_014:0621b08": "上堂。金烏玉兔。交互爭輝。坐却日頭。天下黑暗。上唇",
    "X68n1319_014:0621b09": "與下唇。從來不相識。明明向君道。莫令眼顧著。何也。",
    "X68n1319_014:0621b10": "日月未足為明。天地未足為大。空中不運斤。巧匠不",
    "X68n1319_014:0621b11": "遺蹤。見性不留佛。悟道不存師。尋常老僧道。目覩瞿",
    "X68n1319_014:0621b12": "曇猶如黃葉。一大藏教是老僧坐具。祖師玄旨是破",
    "X68n1319_014:0621b13": "草鞋。寧可赤脚不著最好。",
    "X68n1319_014:0621b14": "上堂。不知天曉。悟不由師。龍門躍鱗。不墮漁人之手。",
    "X68n1319_014:0621b15": "但意不寄私緣。舌不親玄旨。正好知音。此名俱生話。",
    "X68n1319_014:0621b16": "若向玄旨疑去。賺殺闍黎。困魚止濼。鈍鳥棲蘆。雲水",
    "X68n1319_014:0621b17": "非闍黎。闍黎非雲水。老僧於雲水而得自在。闍黎又",
    "X68n1319_014:0621b18": "作麼生。",
    "X68n1319_014:0621b19": "上堂。明不越戶。穴不棲巢。目不顧他位裏。脚不踏他",
    "X68n1319_014:0621b20": "位裏。六戶不掩。四衢無蹤。學不亭午。意不立玄。千劫",
    "X68n1319_014:0621b21": "眼。不借舌頭底。萬劫舌頭。不顧眼中明。峻機不假鋒",
    "X68n1319_014:0621b22": "鋩事。到這裏。有甚麼事。闍黎。竿頭絲線從君弄。不犯",
    "X68n1319_014:0621b23": "清波意自殊。",
    "X68n1319_014:0621b24": "上堂。有祖以來。時人錯會。相承至今。以佛祖言句為",
    "X68n1319_014:0621c01": "人師範。若或如此。却成狂人．無智人去。他祇指示汝。",
    "X68n1319_014:0621c02": "無法本是道。道無一法。無佛可成。無道可得。無法可",
    "X68n1319_014:0621c03": "取。無法可捨。所以老僧道。目前無法。意在目前。他不",
    "X68n1319_014:0621c04": "是目前法。若向佛祖邊學。此人未具眼在。何故。皆屬",
    "X68n1319_014:0621c05": "所依。不得自在。本祇為生死茫茫。識性無自由分。千",
    "X68n1319_014:0621c06": "里萬里求善知識。須具正眼。求脫虗謬之見。定取目",
    "X68n1319_014:0621c07": "前生死。為復實有。為復實無。若有人定得。許汝出頭。",
    "X68n1319_014:0621c08": "上根之人。言下明道。中下根器。波波浪走。何不向生",
    "X68n1319_014:0621c09": "死中定當取。何處便疑佛疑祖替汝生死。有智人笑",
    "X68n1319_014:0621c10": "汝。汝若不會。更聽一頌。勞持生死法。惟向佛邊求。目",
    "X68n1319_014:0621c11": "前迷正理。撥火覓浮漚。",
    "X68n1319_014:0621c12": "投子大同禪師",
    "X68n1319_014:0621c13": "一日。趙州和尚至桐城縣。師亦出山。途中相遇。乃逆",
    "X68n1319_014:0621c14": "而問曰。莫是投子山主麼。　師曰。茶鹽錢布施我。　州先",
    "X68n1319_014:0621c15": "歸菴中坐。師後攜一瓶油歸。州曰。久嚮投子。及乎到",
    "X68n1319_014:0621c16": "來。祇見箇賣油翁。　師曰。汝祇識賣油翁。且不識投子。",
    "X68n1319_014:0621c17": "　州曰。如何是投子。　師提起油瓶曰。油。油。　茶次。師自過",
    "X68n1319_014:0621c18": "胡餅與州。州不管。師令侍者過胡餅。州禮侍者三拜。",
    "X68n1319_014:0621c19": "　州問。大死底人却活時如何。　師曰。不許夜行。投明須",
    "X68n1319_014:0621c20": "到。　州曰。我早候白。伊更候黑。",
    "X68n1319_014:0621c21": "雪峰到。師指菴前一片石謂雪峰曰。三世諸佛總在",
    "X68n1319_014:0621c22": "裏許。　峰曰。須知有不在裏許者。　師曰。不快漆桶。　師與",
    "X68n1319_014:0621c23": "雪峰遊龍眠。有兩路。峰問。那箇是龍眠路。師以杖指",
    "X68n1319_014:0621c24": "之。　峰曰。東去。西去。　師曰。不快漆桶。　問。一槌便就時如",
    "X68n1319_014:0622a01": "何。　師曰。不是性燥漢。　曰。不假一槌時如何。　師曰。不快",
    "X68n1319_014:0622a02": "漆桶。　峰問。此間還有人參也無。師將钁頭拋向峰面",
    "X68n1319_014:0622a03": "前。　峰曰。恁麼則當處掘去也。　師曰。不快漆桶。　峯辭。師",
    "X68n1319_014:0622a04": "送出門。召曰。道者。峰回首應諾。　師曰。塗中善為。",
    "X68n1319_014:0622a05": "僧問趙州。初生孩子還具六識也無。　州云。急水上打",
    "X68n1319_014:0622a06": "毬子。　後。僧問師。急水上打毬子。意旨如何。　師曰。念念",
    "X68n1319_014:0622a07": "不停留。",
    "X68n1319_014:0622a08": "師因僧問。如何是十身調御。師下禪牀立。　又問。凡聖",
    "X68n1319_014:0622a09": "相去多少。師亦下禪牀立。",
    "X68n1319_014:0622a10": "問。一等是水。為甚麼海鹹河淡。　師曰。天上星。地下木。",
    "X68n1319_014:0622a11": "師在京赴一檀越齋。檀越將一盤草來。師拳兩手安",
    "X68n1319_014:0622a12": "頭上。檀越便將齋來。後有僧問。和尚在京投齋。意旨",
    "X68n1319_014:0622a13": "如何。　師曰。觀世音菩薩。",
    "X68n1319_014:0622a14": "問。和尚自住此山。有何境界。　師曰。丫脚女子白頭絲。",
    "X68n1319_014:0622a15": "問。一念不生時如何。　師曰。堪作甚麼。僧無語。　師又曰。",
    "X68n1319_014:0622a16": "透出龍門雲雨合。山川大地入無蹤。",
    "X68n1319_014:0622a17": "清平安樂遵令禪師",
    "X68n1319_014:0622a18": "初參翠微。便問。如何是西來的的意。　翠微曰。待無人",
    "X68n1319_014:0622a19": "即向汝說。　師良久曰。無人也。請和尚說。　翠微下禪牀。",
    "X68n1319_014:0622a20": "引師入竹園。師又曰。無人也。請和尚說。　翠微指竹曰。",
    "X68n1319_014:0622a21": "這竿得恁麼長。那竿得恁麼短。師領謝。",
    "X68n1319_014:0622a22": "僧問。如何是大乘。　師曰。井索。　曰。如何是小乘。　師曰。錢",
    "X68n1319_014:0622a23": "貫。　曰。如何是有漏。　師曰。笊籬。　曰。如何是無漏。　師曰。木",
    "X68n1319_014:0622a24": "杓。",
    "X68n1319_014:0622b01": "問。如何是清平家風。　師曰。一斗麫作三箇蒸餅。"
}