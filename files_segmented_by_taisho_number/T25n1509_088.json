{
    "T25n1509_088:0675a17": "大智度論釋六喻品第七十七",
    "T25n1509_088:0675a18": "卷八十八",
    "T25n1509_088:0675a20": "聖者龍樹造",
    "T25n1509_088:0675a21": "後秦龜茲國三藏鳩摩羅什譯",
    "T25n1509_088:0675a22": "77 六喻品【經】須菩提白佛言：「世尊！云何無相、不可分",
    "T25n1509_088:0675a23": "別、自相空諸法中具足修六波羅蜜，所謂檀",
    "T25n1509_088:0675a24": "波羅蜜、尸羅波羅蜜、羼提波羅蜜、毘梨耶波",
    "T25n1509_088:0675a25": "羅蜜、禪波羅蜜、般若波羅蜜？世尊！云何無異",
    "T25n1509_088:0675a26": "法中而分別說異相？云何般若波羅蜜攝檀、",
    "T25n1509_088:0675a27": "尸、羼、精進、禪？云何行異相法，以一相道得果？」",
    "T25n1509_088:0675a28": "佛告須菩提：「菩薩摩訶薩住五陰如夢、如響、",
    "T25n1509_088:0675a29": "如影、如焰、如幻、如化，住是中行布施、持戒、修",
    "T25n1509_088:0675b01": "忍辱、勤精進、入禪定、修智慧。知是五陰實如",
    "T25n1509_088:0675b02": "夢、如響、如影、如焰、如幻、如化；五陰如夢無相，",
    "T25n1509_088:0675b03": "乃至如化無相。何以故？夢無自性，響、影、焰、幻、",
    "T25n1509_088:0675b04": "化皆無自性。若法無自性，是法無相；若法",
    "T25n1509_088:0675b05": "無相，是法一相，所謂無相。以是因緣故，須菩",
    "T25n1509_088:0675b06": "提！當知菩薩布施無相、施者無相、受者無",
    "T25n1509_088:0675b07": "相。能如是知布施，是能具足檀波羅蜜乃",
    "T25n1509_088:0675b08": "至能具足般若波羅蜜，能具足四念處乃至",
    "T25n1509_088:0675b09": "八聖道分，能具足內空乃至無法有法空，能",
    "T25n1509_088:0675b10": "具足空三昧、無相、無作三昧，能具足八背捨、",
    "T25n1509_088:0675b11": "九次第定、五神通、五百陀羅尼門，能具足佛",
    "T25n1509_088:0675b12": "十力、四無所畏、四無礙智、十八不共法。是菩",
    "T25n1509_088:0675b13": "薩住是報得無漏法中，飛到東方無量國土，",
    "T25n1509_088:0675b14": "供養諸佛衣服、飲食，乃至隨其所須而供養",
    "T25n1509_088:0675b15": "之。亦利益眾生，應以布施攝者，而布施攝之；",
    "T25n1509_088:0675b16": "應以持戒攝者，教令持戒；應以忍辱、精進、禪",
    "T25n1509_088:0675b17": "定、智慧攝者，教令忍辱、精進、禪定、智慧而攝取",
    "T25n1509_088:0675b18": "之；乃至應以種種善法攝者，以種種善法而",
    "T25n1509_088:0675b19": "攝取之。是菩薩成就是一切善法，受世間身，",
    "T25n1509_088:0675b20": "不為世間生死所污；為眾生故，於天、人中受",
    "T25n1509_088:0675b21": "尊貴富樂，以是尊貴富樂攝取眾生。是菩薩",
    "T25n1509_088:0675b22": "知一切法無相故，知須陀洹果亦不於中住，",
    "T25n1509_088:0675b23": "知斯陀含果、阿那含果、阿羅漢果亦不於中",
    "T25n1509_088:0675b24": "住，知辟支佛道亦不於中住。何以故？是菩薩",
    "T25n1509_088:0675b25": "用一切種智知一切法已，應當得一切種智，",
    "T25n1509_088:0675b26": "不與聲聞、辟支佛共。如是，須菩提！菩薩摩訶",
    "T25n1509_088:0675b27": "薩知一切法無相已，知六波羅蜜無相，乃至",
    "T25n1509_088:0675b28": "知一切佛法無相。」「復次，須菩提！菩薩摩訶薩",
    "T25n1509_088:0675b29": "住五陰如夢、如響、如影、如焰、如幻、如化，能具",
    "T25n1509_088:0675c01": "足無相尸羅波羅蜜。是戒不缺、不破、不雜、不",
    "T25n1509_088:0675c02": "著，聖人所讚無漏戒，入八聖道分；住是戒中",
    "T25n1509_088:0675c03": "持一切戒，所謂名字戒、自然戒、律儀戒、作戒、",
    "T25n1509_088:0675c04": "無作戒、威儀戒、非威儀戒。是菩薩成就諸戒，",
    "T25n1509_088:0675c05": "不作是願：『我以此戒因緣故，生剎利大姓、婆",
    "T25n1509_088:0675c06": "羅門大姓、居士大家、若小王家、若轉輪聖王家，",
    "T25n1509_088:0675c07": "若四天王天處生，若三十三天、夜摩天、兜率",
    "T25n1509_088:0675c08": "陀天、化樂天、他化自在天。』不作是願：『我持戒",
    "T25n1509_088:0675c09": "因緣故，當得須陀洹果、斯陀含果、阿那含果、",
    "T25n1509_088:0675c10": "阿羅漢果、辟支佛道。』何以故？一切法無相，所",
    "T25n1509_088:0675c11": "謂一相。無相法不能得無相法，有相法不能",
    "T25n1509_088:0675c12": "得有相法；無相法不能得有相法，有相法不",
    "T25n1509_088:0675c13": "能得無相法。如是，須菩提！菩薩摩訶薩行般",
    "T25n1509_088:0675c14": "若波羅蜜時，能具足無相尸羅波羅蜜而入",
    "T25n1509_088:0675c15": "菩薩位；入菩薩位已，得無生法忍；行道種智，",
    "T25n1509_088:0675c16": "得報得五神通；住五百陀羅尼門，得四無礙",
    "T25n1509_088:0675c17": "智。從一佛國至一佛國，供養諸佛，成就眾生、",
    "T25n1509_088:0675c18": "淨佛國土。雖入五道中，生死業報不能染污。",
    "T25n1509_088:0675c19": "須菩提！譬如化轉輪聖王，雖坐臥行住，不見",
    "T25n1509_088:0675c20": "來處，不見去處，不見住處、坐處、臥處，而能利益",
    "T25n1509_088:0675c21": "眾生，亦不得眾生；菩薩亦如是。須菩提！譬",
    "T25n1509_088:0675c22": "如須扇多佛，得阿耨多羅三藐三菩提，為三",
    "T25n1509_088:0675c23": "乘轉法輪，無有得菩薩記者；化作化佛已，捨",
    "T25n1509_088:0675c24": "身壽命，入無餘涅槃。須菩提！菩薩亦如是，行",
    "T25n1509_088:0675c25": "般若波羅蜜時，能具足尸羅波羅蜜；具足",
    "T25n1509_088:0675c26": "尸羅波羅蜜已，攝取一切善法。「復次，須菩提！",
    "T25n1509_088:0675c27": "菩薩摩訶薩行般若波羅蜜時，住五陰如夢、",
    "T25n1509_088:0675c28": "如響、如影、如焰、如幻、如化，具足無相羼提波",
    "T25n1509_088:0675c29": "羅蜜。」「世尊！云何菩薩摩訶薩具足無相羼",
    "T25n1509_088:0676a01": "提波羅蜜？」「須菩提！菩薩摩訶薩住二忍中，能",
    "T25n1509_088:0676a02": "具足羼提波羅蜜。何等二忍？生忍、法忍。從",
    "T25n1509_088:0676a03": "初發意乃至坐道場，於其中間，若一切眾生",
    "T25n1509_088:0676a04": "來罵詈麁惡語，或以瓦石、刀杖加是菩薩，是",
    "T25n1509_088:0676a05": "菩薩欲具足羼提波羅蜜故，乃至不生一念",
    "T25n1509_088:0676a06": "惡。是菩薩如是思惟：『罵我者誰？害我者誰？",
    "T25n1509_088:0676a07": "以惡言加我、以瓦石刀杖害我者誰？』何以故？",
    "T25n1509_088:0676a08": "是菩薩於一切法得無相忍故，云何作是念：",
    "T25n1509_088:0676a09": "『是人罵我、害我』？若菩薩摩訶薩如是行，能具",
    "T25n1509_088:0676a10": "足羼提波羅蜜。以是羼提波羅蜜具足故，得",
    "T25n1509_088:0676a11": "無生法忍。」須菩提白佛言：「世尊！云何為無生",
    "T25n1509_088:0676a12": "法忍？是忍何所斷？何所知？」佛告須菩提：「得",
    "T25n1509_088:0676a13": "法忍，乃至不生少許不善法，是故名無生法",
    "T25n1509_088:0676a14": "忍。一切菩薩所斷煩惱盡，是名斷；用智慧",
    "T25n1509_088:0676a15": "知一切法不生，是名知。」須菩提白佛言：「世尊！",
    "T25n1509_088:0676a16": "諸聲聞辟支佛無生法忍、菩薩無生法忍，有",
    "T25n1509_088:0676a17": "何等異？」佛告須菩提：「諸須陀洹若智、若斷，是",
    "T25n1509_088:0676a18": "名菩薩忍；斯陀含若智、若斷，是名菩薩忍；阿",
    "T25n1509_088:0676a19": "那含若智、若斷，是名菩薩忍；阿羅漢若智、若",
    "T25n1509_088:0676a20": "斷，是名菩薩忍；辟支佛若智、若斷，是名菩薩",
    "T25n1509_088:0676a21": "忍。是為異。須菩提！菩薩摩訶薩成就是忍，勝",
    "T25n1509_088:0676a22": "一切聲聞、辟支佛。住如是報得無生忍中，行",
    "T25n1509_088:0676a23": "菩薩道，能具足道種智；具足道種智故，常不",
    "T25n1509_088:0676a24": "離三十七助道法及空、無相、無作三昧，常不",
    "T25n1509_088:0676a25": "離五神通；不離五神通故，能成就眾生、淨佛",
    "T25n1509_088:0676a26": "國土；成就眾生、淨佛國土已，當得一切種智。",
    "T25n1509_088:0676a27": "如是，須菩提！菩薩摩訶薩具足無相羼提波",
    "T25n1509_088:0676a28": "羅蜜。「復次，須菩提！菩薩摩訶薩住無相五陰",
    "T25n1509_088:0676a29": "如夢、如響、如影、如焰、如幻、如化，行身精進、心",
    "T25n1509_088:0676b01": "精進。以身精進故起神通；起神通故，到十方",
    "T25n1509_088:0676b02": "國土，供養諸佛、饒益眾生；以身精進力教化",
    "T25n1509_088:0676b03": "眾生，令住三乘。如是，須菩提！菩薩摩訶薩行",
    "T25n1509_088:0676b04": "般若波羅蜜，能具足無相精進波羅蜜。是菩",
    "T25n1509_088:0676b05": "薩以心精進、聖無漏精進，入八聖道分中，能",
    "T25n1509_088:0676b06": "具足毘梨耶波羅蜜。是毘梨耶波羅蜜皆攝",
    "T25n1509_088:0676b07": "一切善法，所謂四念處、四正勤、四如意足、五",
    "T25n1509_088:0676b08": "根、五力、七覺分、八聖道分，四禪、四無量心、四無",
    "T25n1509_088:0676b09": "色定、八解脫、九次第定，佛十力、四無所畏、",
    "T25n1509_088:0676b10": "四無礙智、十八不共法。是菩薩行是法，應具",
    "T25n1509_088:0676b11": "足一切種智；具足一切種智已，斷一切煩惱",
    "T25n1509_088:0676b12": "習，具足滿三十二相，身放無等無量光明；放",
    "T25n1509_088:0676b13": "光明已，三轉十二行法輪；法輪轉故，三千大",
    "T25n1509_088:0676b14": "千世界六種震動，光明遍照三千大千世界；",
    "T25n1509_088:0676b15": "三千大千世界中眾生聞說法聲，皆以三乘",
    "T25n1509_088:0676b16": "法而得度脫。如是，須菩提！菩薩摩訶薩住精",
    "T25n1509_088:0676b17": "進波羅蜜中，能大饒益及能具足一切種智。",
    "T25n1509_088:0676b18": "「復次，須菩提！菩薩住無相五陰如夢、如響、如",
    "T25n1509_088:0676b19": "影、如焰、如幻、如化，能具足禪波羅蜜。」「世尊！",
    "T25n1509_088:0676b20": "云何菩薩住五陰如夢、如響、如影、如焰、如幻、如",
    "T25n1509_088:0676b21": "化，能具足禪波羅蜜？」「須菩提！菩薩摩訶薩入",
    "T25n1509_088:0676b22": "初禪乃至入第四禪，入慈、悲、喜、捨無量心，入",
    "T25n1509_088:0676b23": "無邊虛空處乃至入非有想非無想處，入",
    "T25n1509_088:0676b24": "空三昧、無相、無作三昧，入如電光三昧，入如",
    "T25n1509_088:0676b25": "金剛三昧，入聖正三昧；除諸佛三昧，諸餘三",
    "T25n1509_088:0676b26": "昧，若共聲聞、辟支佛三昧，皆證皆入；亦不受",
    "T25n1509_088:0676b27": "三昧味，亦不受三昧果。何以故？是菩薩知是",
    "T25n1509_088:0676b28": "三昧無相、無所有性，當云何於無相法受無",
    "T25n1509_088:0676b29": "相法味、無所有法受無所有法味？若不受味，",
    "T25n1509_088:0676c01": "則不隨禪定力生若色界、若無色界。何以故？",
    "T25n1509_088:0676c02": "是菩薩不見是二界，亦不見是禪，亦不見入",
    "T25n1509_088:0676c03": "禪者，亦不見用法入禪者。若不得是法，即",
    "T25n1509_088:0676c04": "能具足無相禪波羅蜜。菩薩用是禪波羅蜜，",
    "T25n1509_088:0676c05": "能過聲聞、辟支佛地。」須菩提白佛言：「世尊！云",
    "T25n1509_088:0676c06": "何菩薩具足無相禪波羅蜜故能過聲聞、辟",
    "T25n1509_088:0676c07": "支佛地？」佛告須菩提：「菩薩善學內空，善學",
    "T25n1509_088:0676c08": "外空，乃至善學無法有法空；於是諸空，無法",
    "T25n1509_088:0676c09": "可住處——若須陀洹果，若斯陀含果、阿那含果、",
    "T25n1509_088:0676c10": "阿羅漢果，乃至一切種智；是諸空亦空。菩",
    "T25n1509_088:0676c11": "薩摩訶薩行如是諸空，能入菩薩位中。」須菩",
    "T25n1509_088:0676c12": "提白佛言：「世尊！云何菩薩摩訶薩位？云何非",
    "T25n1509_088:0676c13": "位？」「須菩提！一切有所得是非菩薩位，一切無",
    "T25n1509_088:0676c14": "所得是菩薩位。」「世尊！何等是有所得？何等是",
    "T25n1509_088:0676c15": "無所得？」「須菩提！色是有所得，受、想、行、識是",
    "T25n1509_088:0676c16": "有所得，眼、耳、鼻、舌、身、意，乃至一切種智有所",
    "T25n1509_088:0676c17": "得，是非菩薩位。須菩提！菩薩位者，是諸法不",
    "T25n1509_088:0676c18": "可示、不可說。何等法不可示、不可說？若色乃",
    "T25n1509_088:0676c19": "至一切種智。何以故？須菩提！色性是不可示、",
    "T25n1509_088:0676c20": "不可說，乃至一切種智性是不可示、不可說。",
    "T25n1509_088:0676c21": "須菩提！如是名菩薩位。是菩薩入位中，一",
    "T25n1509_088:0676c22": "切禪定、三昧具足，尚不隨禪定、三昧力生，何",
    "T25n1509_088:0676c23": "況住婬、怒、癡，於中起罪業生！菩薩但住如幻",
    "T25n1509_088:0676c24": "法中饒益眾生，亦不得眾生及如幻法。若無",
    "T25n1509_088:0676c25": "所得，是時，能成就眾生、淨佛國土。如是，須菩",
    "T25n1509_088:0676c26": "提！是名菩薩具足無相禪波羅蜜，乃至能轉",
    "T25n1509_088:0676c27": "法輪，所謂不可得法輪。「復次，須菩提！菩薩",
    "T25n1509_088:0676c28": "摩訶薩行般若波羅蜜，知一切法如夢、如響、",
    "T25n1509_088:0676c29": "如焰、如影、如幻、如化。」須菩提白佛言：「世尊！菩",
    "T25n1509_088:0677a01": "薩摩訶薩云何知一切法如夢、如響、如影、如焰、",
    "T25n1509_088:0677a02": "如幻、如化？」「須菩提！菩薩摩訶薩行般若波羅",
    "T25n1509_088:0677a03": "蜜時，不見夢、不見見夢者，不見響、不見聞響",
    "T25n1509_088:0677a04": "者，不見影、不見見影者，不見焰、不見見焰者，",
    "T25n1509_088:0677a05": "不見幻、不見見幻者，不見化、不見見化者。何",
    "T25n1509_088:0677a06": "以故？是夢、響、影、焰、幻、化皆是凡夫愚人顛倒",
    "T25n1509_088:0677a07": "法故。阿羅漢不見夢、不見見夢者，乃至不見",
    "T25n1509_088:0677a08": "化、不見見化者；辟支佛、菩薩摩訶薩、諸佛亦",
    "T25n1509_088:0677a09": "不見夢、不見見夢者，乃至不見化、亦不見見",
    "T25n1509_088:0677a10": "化者。何以故？一切法無所有性、不生、不定。若",
    "T25n1509_088:0677a11": "法無所有性、不生、不定，菩薩摩訶薩當云何",
    "T25n1509_088:0677a12": "行般若波羅蜜，是中取生相、定相？是處不然！",
    "T25n1509_088:0677a13": "何以故？若諸法少多有性、有生、有定，不名",
    "T25n1509_088:0677a14": "修般若波羅蜜。如是，須菩提！菩薩摩訶薩",
    "T25n1509_088:0677a15": "行般若波羅蜜，不著色乃至不著識，不著",
    "T25n1509_088:0677a16": "欲、色、無色界，不著諸禪、解脫、三昧，不著四念",
    "T25n1509_088:0677a17": "處乃至八聖道分，不著空三昧、無相、無作三",
    "T25n1509_088:0677a18": "昧，不著檀波羅蜜、尸羅波羅蜜、羼提波羅蜜、",
    "T25n1509_088:0677a19": "毘梨耶波羅蜜、禪波羅蜜、般若波羅蜜。不著",
    "T25n1509_088:0677a20": "故，能具足菩薩初地，於初地中亦不生著。何",
    "T25n1509_088:0677a21": "以故？是菩薩不得是地，云何生貪著？乃至十",
    "T25n1509_088:0677a22": "地亦如是。是菩薩行般若波羅蜜，亦不得般",
    "T25n1509_088:0677a23": "若波羅蜜；若行般若波羅蜜時不得般若",
    "T25n1509_088:0677a24": "波羅蜜，是時見一切法皆入般若波羅蜜中，",
    "T25n1509_088:0677a25": "亦不得是法。何以故？是諸法與般若波羅蜜",
    "T25n1509_088:0677a26": "無二無別。何以故？諸法入如、法性、實際故無",
    "T25n1509_088:0677a27": "分別。」須菩提白佛言：「世尊！若諸法無相、無",
    "T25n1509_088:0677a28": "分別，云何說是善是不善、是有漏是無漏、是",
    "T25n1509_088:0677a29": "世間是出世間、是有為是無為？」「須菩提！於汝",
    "T25n1509_088:0677b01": "意云何？諸法實相中，有法可說是善、是不善，",
    "T25n1509_088:0677b02": "乃至是有為、是無為，是須陀洹果乃至是阿",
    "T25n1509_088:0677b03": "羅漢、是辟支佛、是菩薩、是阿耨多羅三藐三菩",
    "T25n1509_088:0677b04": "提不？」「世尊！不可說也！」「須菩提！以是因緣故，",
    "T25n1509_088:0677b05": "當知一切法無相、無分別、無生、無定、不可示。",
    "T25n1509_088:0677b06": "須菩提！我本行菩薩道時，亦無有法可得",
    "T25n1509_088:0677b07": "性，若色、若受想行識乃至若有為、若無為，須",
    "T25n1509_088:0677b08": "陀洹果乃至阿耨多羅三藐三菩提。如是，須",
    "T25n1509_088:0677b09": "菩提！菩薩摩訶薩行般若波羅蜜，從初發意",
    "T25n1509_088:0677b10": "乃至阿耨多羅三藐三菩提，應善學諸法性；",
    "T25n1509_088:0677b11": "善學諸法性故，是名阿耨多羅三藐三菩提",
    "T25n1509_088:0677b12": "道。行是道，能具足六波羅蜜，成就眾生、淨佛",
    "T25n1509_088:0677b13": "國土；住是法中得阿耨多羅三藐三菩提，以",
    "T25n1509_088:0677b14": "三乘法度脫眾生，亦不著三乘。如是，須菩提！",
    "T25n1509_088:0677b15": "菩薩摩訶薩以無相法應學般若波羅蜜。」",
    "T25n1509_088:0677b16": "【論】問曰：須菩提問佛：「若諸法無相無分別，",
    "T25n1509_088:0677b17": "云何差別說六波羅蜜？」佛還答：「菩薩住是如",
    "T25n1509_088:0677b18": "夢五眾中，能具足六波羅蜜。」須菩提以空",
    "T25n1509_088:0677b19": "問，佛還以空答，此問答云何得別異？答曰：",
    "T25n1509_088:0677b20": "須菩提問：「若諸法空，今眼見菩薩行六波",
    "T25n1509_088:0677b21": "羅蜜作佛！」佛答：凡夫遠實智慧，取相，見",
    "T25n1509_088:0677b22": "菩薩行六波羅蜜作佛，著是空法故難。菩",
    "T25n1509_088:0677b23": "薩雖住五眾，住五眾如幻、如夢空法中，亦",
    "T25n1509_088:0677b24": "以空心行布施，是故雖行諸法，具足六波",
    "T25n1509_088:0677b25": "羅蜜，不妨於空。譬如雲霧，遠視則見，近",
    "T25n1509_088:0677b26": "之則無所見。凡夫亦如是，遠實相故，見",
    "T25n1509_088:0677b27": "諸佛。菩薩近實相故，見皆空，是故不妨；不",
    "T25n1509_088:0677b28": "妨故，能於檀波羅蜜一念中具足行諸善",
    "T25n1509_088:0677b29": "法。是人常修無漏清淨波羅蜜故，轉身還",
    "T25n1509_088:0677c01": "報得無漏波羅蜜。報得名更不修行，自然而",
    "T25n1509_088:0677c02": "得；譬如報得眼根，自然能見色。得是報得",
    "T25n1509_088:0677c03": "無漏波羅蜜已，能變一身作無量阿僧祇",
    "T25n1509_088:0677c04": "身，於十方佛所具足聞諸佛甚深法，度脫",
    "T25n1509_088:0677c05": "十方眾生，漸漸淨佛世界，隨願作佛。問曰：",
    "T25n1509_088:0677c06": "若諸法空無相，云何分別？云何得知行檀波",
    "T25n1509_088:0677c07": "羅蜜等，各各具足餘波羅蜜？答曰：行者雖",
    "T25n1509_088:0677c08": "不自分別，而諸佛、菩薩說其行檀、行尸，具",
    "T25n1509_088:0677c09": "足諸行。如聲聞人入見諦，無漏、無相、無分別",
    "T25n1509_088:0677c10": "法中，餘聖人亦數其所入法：知諸法實相，",
    "T25n1509_088:0677c11": "所謂無相相，是名正見；正見得力已，名為",
    "T25n1509_088:0677c12": "正行；是時不惱眾生，不作諸惡，是名正",
    "T25n1509_088:0677c13": "語、正業、正命。是時雖無所說、亦無所造，而",
    "T25n1509_088:0677c14": "名為正語、正業。所以者何？是名深妙正語、",
    "T25n1509_088:0677c15": "正業，所謂畢竟不惱眾生故。是中發心有",
    "T25n1509_088:0677c16": "所造作，是名精進；繫念緣中，是名正念；",
    "T25n1509_088:0677c17": "攝心一處，是名正定。見身、受、心、法實相，是",
    "T25n1509_088:0677c18": "名「四念處」。乃至七覺意，亦如是。於四念處",
    "T25n1509_088:0677c19": "中，亦如八直聖道中，諸聖人為數。菩薩亦如",
    "T25n1509_088:0677c20": "是，行是無相檀波羅蜜，能具足尸波羅蜜",
    "T25n1509_088:0677c21": "等諸善法。如檀波羅蜜，尸波羅蜜等攝諸",
    "T25n1509_088:0677c22": "善法亦如是。問曰：上品中以一波羅蜜具",
    "T25n1509_088:0677c23": "諸波羅蜜，此無相攝一切法，有何差別？答",
    "T25n1509_088:0677c24": "曰：上以一念中能具諸波羅蜜，此以諸法",
    "T25n1509_088:0677c25": "雖空無相而能具諸波羅蜜為異。",
    "T25n1509_088:0677c26": "78 四攝品大智度論釋四攝品第七十八",
    "T25n1509_088:0677c27": "【經】須菩提白佛言：「世尊！若諸法如夢、如響、如",
    "T25n1509_088:0677c28": "影、如焰、如幻、如化，無有實事、無所有性、自相",
    "T25n1509_088:0677c29": "空者，云何分別是善法、是不善法，是世間法、",
    "T25n1509_088:0678a01": "是出世間法，是有漏法、是無漏法，是有為法、是",
    "T25n1509_088:0678a02": "無為法，是法能得須陀洹果，能得斯陀含果、",
    "T25n1509_088:0678a03": "阿那含果、阿羅漢果，能得辟支佛道，能得阿",
    "T25n1509_088:0678a04": "耨多羅三藐三菩提？」佛告須菩提：「凡夫愚人",
    "T25n1509_088:0678a05": "得夢、得見夢者，乃至得化、得見化者，起身口",
    "T25n1509_088:0678a06": "意善業、不善業、無記業，起福業、若起罪業、作",
    "T25n1509_088:0678a07": "不動業。是菩薩摩訶薩行般若波羅蜜，住二空",
    "T25n1509_088:0678a08": "中——畢竟空、無始空，為眾生說法，作是言：『諸眾",
    "T25n1509_088:0678a09": "生！是色空無所有，受、想、行、識空無所有；十二",
    "T25n1509_088:0678a10": "入、十八界空無所有。色是夢，受、想、行、識是夢；",
    "T25n1509_088:0678a11": "十二入、十八界是夢。色是響、是影、是焰、是幻、",
    "T25n1509_088:0678a12": "是化，受、想、行、識亦如是。十二入、十八界是夢、",
    "T25n1509_088:0678a13": "是響、是影、是焰、是幻、是化。是中無陰、入、界，無",
    "T25n1509_088:0678a14": "夢亦無見夢者，無響亦無聞響者，無影亦無",
    "T25n1509_088:0678a15": "見影者，無焰亦無見焰者，無幻亦無見幻者，",
    "T25n1509_088:0678a16": "無化亦無見化者。一切法無根本實性無所",
    "T25n1509_088:0678a17": "有，汝等於無陰中見有陰、無入見有入、無界",
    "T25n1509_088:0678a18": "見有界。是一切法皆從因緣和合生，以顛倒",
    "T25n1509_088:0678a19": "心起，屬業果報，汝等何以故於諸法空無根",
    "T25n1509_088:0678a20": "本中而取根本相？』「是時，菩薩摩訶薩行般若",
    "T25n1509_088:0678a21": "波羅蜜，以方便力故，於慳法中拔出眾生，教",
    "T25n1509_088:0678a22": "行檀波羅蜜；持是布施功德，得大福報。從大",
    "T25n1509_088:0678a23": "福報拔出，教令持戒；持戒功德，生天上尊貴",
    "T25n1509_088:0678a24": "處。復拔出，令住初禪；初禪功德生梵天處。二",
    "T25n1509_088:0678a25": "禪、三禪、四禪、無邊空處、無邊識處、無所有處、",
    "T25n1509_088:0678a26": "非有想非無想處亦如是。眾生行是布施及",
    "T25n1509_088:0678a27": "布施果報，持戒及持戒果報，禪定及禪定果",
    "T25n1509_088:0678a28": "報，種種因緣拔出，安置無餘涅槃及涅槃道",
    "T25n1509_088:0678a29": "中，所謂四念處、四正勤、四如意足、五根、五力、",
    "T25n1509_088:0678b01": "七覺分、八聖道分，空解脫門、無相、無作解脫門，",
    "T25n1509_088:0678b02": "八背捨、九次第定，佛十力、四無所畏、四無礙智、",
    "T25n1509_088:0678b03": "十八不共法，安隱眾生，令住聖無漏法——無色、",
    "T25n1509_088:0678b04": "無形、無對法中。有可得須陀洹果者，安隱教",
    "T25n1509_088:0678b05": "化，令住須陀洹果；可得斯陀含果、阿那含",
    "T25n1509_088:0678b06": "果、阿羅漢果、辟支佛道者，令住斯陀含果、",
    "T25n1509_088:0678b07": "阿那含果、阿羅漢果、辟支佛道；可得阿耨多",
    "T25n1509_088:0678b08": "羅三藐三菩提者，亦安隱教化，令住阿耨多",
    "T25n1509_088:0678b09": "羅三藐三菩提中。」須菩提白佛言：「世尊！諸",
    "T25n1509_088:0678b10": "菩薩摩訶薩甚希有難及，能行是深般若波",
    "T25n1509_088:0678b11": "羅蜜，諸法無所有性，畢竟空、無始空，而分別",
    "T25n1509_088:0678b12": "諸法是善、是不善，是有漏、是無漏，乃至是有為、",
    "T25n1509_088:0678b13": "是無為。」佛告須菩提：「如是！如是！諸菩薩摩",
    "T25n1509_088:0678b14": "訶薩甚希有難及，能行是深般若波羅蜜，諸",
    "T25n1509_088:0678b15": "法無所有性，畢竟空、無始空，而分別諸法。須",
    "T25n1509_088:0678b16": "菩提！汝等若知是菩薩摩訶薩希有難及法，",
    "T25n1509_088:0678b17": "則知一切聲聞、辟支佛不能報，何況餘人！」須",
    "T25n1509_088:0678b18": "菩提白佛言：「世尊！何等是菩薩摩訶薩希有",
    "T25n1509_088:0678b19": "難及法，諸聲聞、辟支佛所無有？」佛告須菩提：",
    "T25n1509_088:0678b20": "「一心諦聽！有菩薩摩訶薩行般若波羅蜜，住",
    "T25n1509_088:0678b21": "報得六波羅蜜中及住報得五神通、三十七",
    "T25n1509_088:0678b22": "助道法，住諸陀羅尼、諸無礙智，到十方世界，",
    "T25n1509_088:0678b23": "可以布施度者，以布施攝之；可以持戒度者，",
    "T25n1509_088:0678b24": "以持戒攝之；可以忍辱、精進、禪定、智慧度者，",
    "T25n1509_088:0678b25": "隨其所應而攝取之。可以初禪度者，以初禪",
    "T25n1509_088:0678b26": "攝取之；可以二禪、三禪、四禪、無邊空處、無",
    "T25n1509_088:0678b27": "邊識處、無所有處、非有想非無想處度者，隨",
    "T25n1509_088:0678b28": "其所應而攝取之。可以慈、悲、喜、捨心度者，以",
    "T25n1509_088:0678b29": "慈、悲、喜、捨心攝取之。可以四念處、四正勤、四",
    "T25n1509_088:0678c01": "如意足、五根、五力、七覺分、八聖道分，空三昧、無",
    "T25n1509_088:0678c02": "相、無作三昧度者，隨所攝之。」「世尊！菩薩摩",
    "T25n1509_088:0678c03": "訶薩云何以布施饒益眾生？」「須菩提！菩薩行",
    "T25n1509_088:0678c04": "般若波羅蜜時布施，隨其所須飲食、衣服、",
    "T25n1509_088:0678c05": "車馬、香華、瓔珞、種種所須，盡給與之。若供養",
    "T25n1509_088:0678c06": "佛、辟支佛、阿羅漢、阿那含、斯陀含、須陀洹等無",
    "T25n1509_088:0678c07": "有異；若施入正道中人及凡人，下至禽獸，",
    "T25n1509_088:0678c08": "皆無分別，等一布施。何以故？一切法不異、不",
    "T25n1509_088:0678c09": "分別故。是菩薩無異、無別布施已，當得無分",
    "T25n1509_088:0678c10": "別法報，所謂一切種智。須菩提！若菩薩摩",
    "T25n1509_088:0678c11": "訶薩見乞匃者，若生是心：『佛是福田，我應供",
    "T25n1509_088:0678c12": "養；禽獸非福田，不應供養。』是非菩薩法。何",
    "T25n1509_088:0678c13": "以故？菩薩摩訶薩發阿耨多羅三藐三菩提",
    "T25n1509_088:0678c14": "心，不作是念：『是眾生應以布施饒益，是不應",
    "T25n1509_088:0678c15": "布施。』是眾生布施因緣故，應生剎利大姓、",
    "T25n1509_088:0678c16": "婆羅門大姓、居士大家，乃至以是布施因緣，",
    "T25n1509_088:0678c17": "以三乘法度之，令入無餘涅槃。若眾生來從",
    "T25n1509_088:0678c18": "菩薩乞，亦不生異心分別：『應與是，不應與是。』",
    "T25n1509_088:0678c19": "何以故？是菩薩為是眾生故發阿耨多羅三",
    "T25n1509_088:0678c20": "藐三菩提心；若分別簡擇，便墮諸佛、菩薩、辟",
    "T25n1509_088:0678c21": "支佛、學無學人、一切世間天及人訶責處：『誰",
    "T25n1509_088:0678c22": "請汝救一切眾生？汝為一切眾生舍、一切眾",
    "T25n1509_088:0678c23": "生護、一切眾生依，而分別簡擇應與、不應與？』",
    "T25n1509_088:0678c24": "「復次，若菩薩摩訶薩行般若波羅蜜時，若人、",
    "T25n1509_088:0678c25": "若非人來，欲求乞菩薩身體支節，是時不應",
    "T25n1509_088:0678c26": "生二心：『若與？若不與？』何以故？是菩薩摩訶",
    "T25n1509_088:0678c27": "薩為眾生故受身，眾生來取，何可不與？『我",
    "T25n1509_088:0678c28": "以饒益眾生故受是身，眾生不乞，自應與之，",
    "T25n1509_088:0678c29": "何況乞而不與！』菩薩摩訶薩行般若波羅蜜，",
    "T25n1509_088:0679a01": "應如是學。「復次，須菩提！菩薩摩訶薩見有",
    "T25n1509_088:0679a02": "乞者，應生是念：『是中誰與、誰受？所施何物？是",
    "T25n1509_088:0679a03": "一切法自性皆不可得，以畢竟空故；空相法，",
    "T25n1509_088:0679a04": "無與、無奪。』何以故？畢竟空故，內空故，外空、",
    "T25n1509_088:0679a05": "內外空、大空、第一義空、自相空故。住是諸空",
    "T25n1509_088:0679a06": "布施，是時具足檀波羅蜜。具足檀波羅蜜故，",
    "T25n1509_088:0679a07": "若斷內外法時，作是念：『截我者誰？割我者誰？』",
    "T25n1509_088:0679a08": "「復次，須菩提！我以佛眼見東方如恒河沙等",
    "T25n1509_088:0679a09": "諸菩薩摩訶薩入大地獄，令火滅湯冷，以三",
    "T25n1509_088:0679a10": "事教化：一者、神通，二者、知他心，三者、說法。是",
    "T25n1509_088:0679a11": "菩薩以神通力，令大地獄火滅湯冷；知他心；",
    "T25n1509_088:0679a12": "以慈、悲、喜、捨，隨意說法。是眾生於菩薩生清",
    "T25n1509_088:0679a13": "淨心，從地獄得脫，漸以三乘法得盡苦際。南",
    "T25n1509_088:0679a14": "西北方、四維、上下亦如是。復次，須菩提！我以",
    "T25n1509_088:0679a15": "佛眼觀十方世界，見如恒河沙等國土中諸",
    "T25n1509_088:0679a16": "菩薩，為諸佛給使，供養諸佛，隨意愛樂恭",
    "T25n1509_088:0679a17": "敬；若諸佛所說，盡能受持，乃至阿耨多羅三",
    "T25n1509_088:0679a18": "藐三菩提，終不忘失。「復次，須菩提！我以佛眼",
    "T25n1509_088:0679a19": "觀十方如恒河沙等國土中諸菩薩摩訶薩，",
    "T25n1509_088:0679a20": "為畜生故，捨其壽命，割截身體，分散諸方。諸",
    "T25n1509_088:0679a21": "有眾生食是諸菩薩摩訶薩肉者，皆愛敬",
    "T25n1509_088:0679a22": "菩薩；以愛敬故，即得離畜生道，值遇諸佛，聞",
    "T25n1509_088:0679a23": "佛說法，如說修行，漸以三乘——聲聞、辟支佛、佛",
    "T25n1509_088:0679a24": "法於無餘涅槃而般涅槃。如是，須菩提！諸",
    "T25n1509_088:0679a25": "菩薩摩訶薩所益甚多——教化眾生令發阿耨",
    "T25n1509_088:0679a26": "多羅三藐三菩提心，如說修行，乃至於無餘",
    "T25n1509_088:0679a27": "涅槃而般涅槃。「復次，須菩提！我以佛眼見十",
    "T25n1509_088:0679a28": "方如恒河沙等國土中諸菩薩摩訶薩除諸",
    "T25n1509_088:0679a29": "餓鬼飢渴苦，是諸餓鬼皆愛敬菩薩；以愛",
    "T25n1509_088:0679b01": "敬故，得離餓鬼道，值遇諸佛，聞諸佛說法，如",
    "T25n1509_088:0679b02": "說修行，漸以三乘——聲聞、辟支佛、佛法而般涅",
    "T25n1509_088:0679b03": "槃，乃至無餘涅槃。如是，須菩提！菩薩摩訶",
    "T25n1509_088:0679b04": "薩為度眾生故，行大悲心。「復次，須菩提！我",
    "T25n1509_088:0679b05": "以佛眼見諸菩薩摩訶薩在四天王天上說",
    "T25n1509_088:0679b06": "法，在三十三天、夜摩天、兜率陀天、化樂天、他",
    "T25n1509_088:0679b07": "化自在天上說法；諸天聞菩薩說法，漸以三",
    "T25n1509_088:0679b08": "乘而得滅度。須菩提！是諸天眾中有貪著五",
    "T25n1509_088:0679b09": "欲者，是菩薩示現火起，燒其宮殿，而為說法，",
    "T25n1509_088:0679b10": "作是言：『諸天！一切有為法悉皆無常，誰得安",
    "T25n1509_088:0679b11": "者？』「復次，須菩提！我以佛眼觀十方世界，見",
    "T25n1509_088:0679b12": "如恒河沙等國土中諸梵天著於邪見，諸菩",
    "T25n1509_088:0679b13": "薩摩訶薩教令遠離邪見，作是言：『汝等云何",
    "T25n1509_088:0679b14": "於空相虛妄諸法中而生邪見？』如是，須菩提！",
    "T25n1509_088:0679b15": "菩薩摩訶薩住大慈心，為眾生說法。須菩提！",
    "T25n1509_088:0679b16": "是為諸菩薩希有難及法。「復次，須菩提！我以",
    "T25n1509_088:0679b17": "佛眼觀十方世界如恒河沙等國土中，諸菩薩",
    "T25n1509_088:0679b18": "摩訶薩以四事攝取眾生。何等為四？布施、",
    "T25n1509_088:0679b19": "愛語、利益、同事。「云何菩薩以布施攝取眾生？",
    "T25n1509_088:0679b20": "須菩提！菩薩以二種施攝取眾生：財施、法",
    "T25n1509_088:0679b21": "施。「何等財施攝取眾生？須菩提！菩薩摩訶薩",
    "T25n1509_088:0679b22": "以金、銀、琉璃、頗梨、真珠、珂貝、珊瑚等諸寶物，",
    "T25n1509_088:0679b23": "或以飲食、衣服、臥具、房舍、燈燭、華、香、瓔珞，若男、",
    "T25n1509_088:0679b24": "若女，若牛、羊、象、馬、車乘，若以己身，給施眾生；",
    "T25n1509_088:0679b25": "語眾生言：『汝等若有所須，各來取之，如取己",
    "T25n1509_088:0679b26": "物，莫得疑難！』是菩薩施已，教三歸依：歸依佛、",
    "T25n1509_088:0679b27": "歸依法、歸依僧；或教受五戒，或教一日戒；或",
    "T25n1509_088:0679b28": "教初禪乃至教非有想非無想定，或教慈、悲、",
    "T25n1509_088:0679b29": "喜、捨，或教念佛、念法、念僧、念戒、念捨、念天，或",
    "T25n1509_088:0679c01": "教不淨觀，或教安那般那觀，或相、或觸；或",
    "T25n1509_088:0679c02": "教四念處、四正勤、四如意足、五根、五力、七覺分、",
    "T25n1509_088:0679c03": "八聖道分，空三昧，無相、無作三昧，八背捨、九",
    "T25n1509_088:0679c04": "次第定，佛十力、四無所畏、四無礙智、十八不共",
    "T25n1509_088:0679c05": "法、大慈大悲、三十二相、八十隨形好；或教須",
    "T25n1509_088:0679c06": "陀洹果、斯陀含果、阿那含果、阿羅漢果，或教",
    "T25n1509_088:0679c07": "辟支佛道，或教阿耨多羅三藐三菩提。如是，",
    "T25n1509_088:0679c08": "須菩提！菩薩摩訶薩行般若波羅蜜，以方",
    "T25n1509_088:0679c09": "便力教眾生，財施已，後教令得無上安隱涅",
    "T25n1509_088:0679c10": "槃。須菩提！是名菩薩摩訶薩希有難及法。「須",
    "T25n1509_088:0679c11": "菩提！菩薩云何以法施攝取眾生？須菩提！法",
    "T25n1509_088:0679c12": "施有二種：一者、世間，二者、出世間。何等為",
    "T25n1509_088:0679c13": "世間法施？敷演、顯示世間法，所謂不淨觀、安",
    "T25n1509_088:0679c14": "那般那念、四禪、四無量心、四無色定。如是等",
    "T25n1509_088:0679c15": "世間法，及諸餘共凡夫所行法，是名世間",
    "T25n1509_088:0679c16": "法施。是菩薩如是世間法施已，以種種因",
    "T25n1509_088:0679c17": "緣教化，令遠離世間法；遠離世間法已，以方",
    "T25n1509_088:0679c18": "便力，令得聖無漏法及聖無漏法果。何等是",
    "T25n1509_088:0679c19": "聖無漏法？何等是聖無漏法果？聖無漏法者，",
    "T25n1509_088:0679c20": "三十七助道法、三解脫門。聖無漏法果者，須",
    "T25n1509_088:0679c21": "陀洹果乃至阿羅漢果，辟支佛道，阿耨多羅三",
    "T25n1509_088:0679c22": "藐三菩提。「復次，須菩提！菩薩摩訶薩聖無漏",
    "T25n1509_088:0679c23": "法：須陀洹果中智慧乃至阿羅漢果中智慧、",
    "T25n1509_088:0679c24": "辟支佛道中智慧、三十七助道法中智慧、六",
    "T25n1509_088:0679c25": "波羅蜜中智慧乃至大慈大悲中智慧——如是",
    "T25n1509_088:0679c26": "等一切法，若世間若出世間智慧、若有漏若",
    "T25n1509_088:0679c27": "無漏、若有為若無為，是法中一切種智，是名",
    "T25n1509_088:0679c28": "菩薩摩訶薩聖無漏法。何等為聖無漏法果？",
    "T25n1509_088:0679c29": "斷一切煩惱習，是名聖無漏法果。」須菩提白",
    "T25n1509_088:0680a01": "佛言：「世尊！菩薩摩訶薩得一切種智不？」佛",
    "T25n1509_088:0680a02": "言：「如是！如是！須菩提！菩薩摩訶薩得一切種",
    "T25n1509_088:0680a03": "智。」須菩提言：「菩薩與佛有何等異？」佛言：「有",
    "T25n1509_088:0680a04": "異。菩薩摩訶薩得一切種智，是名為佛。所以",
    "T25n1509_088:0680a05": "者何？菩薩心與佛心無有異。菩薩住是一切",
    "T25n1509_088:0680a06": "種智中，於一切法無不照明，是名菩薩摩訶",
    "T25n1509_088:0680a07": "薩世間法施。須菩提！菩薩摩訶薩因世間",
    "T25n1509_088:0680a08": "法施，得出世間法施。如是，須菩提！菩薩摩訶",
    "T25n1509_088:0680a09": "薩教眾生令得世間法已，以方便力教令得",
    "T25n1509_088:0680a10": "出世間法。「須菩提！何等是菩薩出世間法不",
    "T25n1509_088:0680a11": "共凡夫法同？所謂四念處、四正勤、四如意足、",
    "T25n1509_088:0680a12": "五根、五力、七覺分、八聖道分，三解脫門、八背捨、",
    "T25n1509_088:0680a13": "九次第定，佛十力、四無所畏、四無礙智、十八不",
    "T25n1509_088:0680a14": "共法、三十二相、八十隨形好，五百陀羅尼門，",
    "T25n1509_088:0680a15": "是名出世間法。「須菩提！云何為四念處？菩",
    "T25n1509_088:0680a16": "薩摩訶薩觀內身循身觀、觀外身循身觀、",
    "T25n1509_088:0680a17": "觀內外身循身觀，勤精進，以一心智慧觀",
    "T25n1509_088:0680a18": "身、觀身集因緣、觀身滅、觀身集生滅；行是道，",
    "T25n1509_088:0680a19": "無所依，於世間無所愛。受、心、法念處，亦如",
    "T25n1509_088:0680a20": "是。「須菩提！云何為四正勤？未生惡不善法，為",
    "T25n1509_088:0680a21": "不生故，勤、生欲、精進；已生惡不善法，為斷故，",
    "T25n1509_088:0680a22": "勤、生欲、精進；未生善法，為生故，勤、生欲、精進；",
    "T25n1509_088:0680a23": "已生諸善法，為增長修具足故，勤、生欲、精進；",
    "T25n1509_088:0680a24": "是名四正勤。「須菩提！云何為四如意足？欲三",
    "T25n1509_088:0680a25": "昧斷行成就初如意足，精進三昧、心三昧、思",
    "T25n1509_088:0680a26": "惟三昧斷行成就如意足。「云何為五根？信根、",
    "T25n1509_088:0680a27": "精進根、念根、定根、慧根。「云何為五力？信力、精",
    "T25n1509_088:0680a28": "進力、念力、定力、慧力。「云何為七覺分？念覺分、",
    "T25n1509_088:0680a29": "擇法覺分、精進覺分、喜覺分、除息覺分、定覺",
    "T25n1509_088:0680b01": "分、捨覺分。「云何為八聖道分？正見、正思惟、正",
    "T25n1509_088:0680b02": "語、正業、正命、正精進、正念、正定。「云何為三三",
    "T25n1509_088:0680b03": "昧？空三昧門，無相、無作三昧門。云何為空",
    "T25n1509_088:0680b04": "三昧？以空行、無我行攝心，是名空三昧。云何",
    "T25n1509_088:0680b05": "為無相三昧？以寂滅行、離行攝心，是為無相",
    "T25n1509_088:0680b06": "三昧。云何為無作三昧？無常行、苦行攝心，是",
    "T25n1509_088:0680b07": "為無作三昧。「云何為八背捨？內色相外觀色，",
    "T25n1509_088:0680b08": "是初背捨；內無色相外觀色，是二背捨；淨",
    "T25n1509_088:0680b09": "背捨，是三背捨；過一切色相，滅一切對相，",
    "T25n1509_088:0680b10": "不念一切異相故，觀無邊虛空，入無邊空處；",
    "T25n1509_088:0680b11": "乃至過一切非有想非無想處，入滅受想背",
    "T25n1509_088:0680b12": "捨。是名八背捨。「云何九次第定？行者離欲、惡",
    "T25n1509_088:0680b13": "不善法，有覺有觀，離生喜樂，入初禪；第二、",
    "T25n1509_088:0680b14": "第三、第四禪；乃至過非有想非無想處，入滅",
    "T25n1509_088:0680b15": "受想定。是名九次第定。「云何為佛十力？是",
    "T25n1509_088:0680b16": "處、不是處，如實知；知眾生過去、未來、現在諸",
    "T25n1509_088:0680b17": "業諸受法，知造業處，知因緣，知報；諸禪定、",
    "T25n1509_088:0680b18": "解脫、三昧、定垢淨分別相，如實知；知他眾生",
    "T25n1509_088:0680b19": "諸根上下相；知他眾生種種欲解；知一切世",
    "T25n1509_088:0680b20": "間種種無數性；知一切到道相；知種種宿命，",
    "T25n1509_088:0680b21": "一世乃至無量劫，如實知；天眼見眾生，乃至",
    "T25n1509_088:0680b22": "生善惡道；漏盡故，無漏心解脫，如實知。是為",
    "T25n1509_088:0680b23": "佛十力。「云何為佛四無所畏？佛作誠言：『我",
    "T25n1509_088:0680b24": "是一切正智人。』若有沙門、婆羅門，若天、若魔、",
    "T25n1509_088:0680b25": "若梵、若復餘眾如實言：『是法不知。』乃至不見",
    "T25n1509_088:0680b26": "是微畏相。『以是故，我得安隱、得無所畏，安住",
    "T25n1509_088:0680b27": "聖主處，在大眾中師子吼，能轉梵輪；諸沙門、",
    "T25n1509_088:0680b28": "婆羅門，若天、若魔、若梵、若復餘眾實不能轉。』",
    "T25n1509_088:0680b29": "一無畏也。佛作誠言：『我一切漏盡。』若有沙",
    "T25n1509_088:0680c01": "門、婆羅門，若天、若魔、若梵、若復餘眾如實言：",
    "T25n1509_088:0680c02": "『是漏不盡。』乃至不見是微畏相。『以是故，我得",
    "T25n1509_088:0680c03": "安隱、得無所畏，安住聖主處，在大眾中作師",
    "T25n1509_088:0680c04": "子吼，能轉梵輪；諸沙門、婆羅門，若天、若魔、若",
    "T25n1509_088:0680c05": "梵、若復餘眾實不能轉。』二無畏也。佛作誠言：",
    "T25n1509_088:0680c06": "『我說障法。』若有沙門、婆羅門，若天、若魔、若梵、",
    "T25n1509_088:0680c07": "若復餘眾如實言：『受是法不障道。』乃至不見",
    "T25n1509_088:0680c08": "是微畏相。『以是故，我得安隱、得無所畏，安住",
    "T25n1509_088:0680c09": "聖主處，在大眾中師子吼，能轉梵輪；諸沙門、",
    "T25n1509_088:0680c10": "婆羅門，若天、若魔、若梵、若復餘眾實不能轉。』",
    "T25n1509_088:0680c11": "三無畏也。佛作誠言：『我所說聖道，能出世間；",
    "T25n1509_088:0680c12": "隨是行，能盡苦。』若有沙門、婆羅門，若天、若魔、",
    "T25n1509_088:0680c13": "若梵、若復餘眾如實言：『行是道不能出世間、",
    "T25n1509_088:0680c14": "不能盡苦。』乃至不見是微畏相。『以是故，我得",
    "T25n1509_088:0680c15": "安隱、得無所畏，安住聖主處，在大眾中師子",
    "T25n1509_088:0680c16": "吼，能轉梵輪；諸沙門、婆羅門，若天、若魔、若梵、",
    "T25n1509_088:0680c17": "若復餘眾實不能轉。』四無畏也。「云何為四無",
    "T25n1509_088:0680c18": "礙智？一者、義無礙智，二者、法無礙智，三者、辭",
    "T25n1509_088:0680c19": "無礙智，四者、樂說無礙智。云何為義無礙",
    "T25n1509_088:0680c20": "智？緣義智慧，是為義無礙智。云何為法無",
    "T25n1509_088:0680c21": "礙智？緣法智慧，是為法無礙智。云何為辭無",
    "T25n1509_088:0680c22": "礙智？緣辭智慧，是為辭無礙智。云何為樂說",
    "T25n1509_088:0680c23": "無礙智？緣樂說智慧，是為樂說無礙智。「云",
    "T25n1509_088:0680c24": "何為十八不共法？一者、諸佛身無失，二者、口",
    "T25n1509_088:0680c25": "無失，三、念無失，四、無異想，五、無不定心，六、",
    "T25n1509_088:0680c26": "無不知已捨心，七、欲無減，八、精進無減，九、",
    "T25n1509_088:0680c27": "念無減，十、慧無減，十一、解脫無減，十二、解脫",
    "T25n1509_088:0680c28": "知見無減，十三、一切身業隨智慧行，十四、一",
    "T25n1509_088:0680c29": "切口業隨智慧行，十五、一切意業隨智慧行，",
    "T25n1509_088:0681a01": "十六、智慧知過去世無礙，十七、智慧知未來",
    "T25n1509_088:0681a02": "世無礙，十八、智慧知現在世無礙。「云何三十",
    "T25n1509_088:0681a03": "二相？一者、足下安平立平如奩底；二者、足下",
    "T25n1509_088:0681a04": "千輻輞輪，輪相具足；三者、手足指長勝於餘",
    "T25n1509_088:0681a05": "人；四者、手足柔軟勝餘身分；五者、足跟廣具",
    "T25n1509_088:0681a06": "足滿好；六者、手足指合縵網勝於餘人；七者、",
    "T25n1509_088:0681a07": "足趺高平好，與跟相稱；八者、伊泥延鹿𨄔，𨄔",
    "T25n1509_088:0681a08": "纖好，如伊泥延鹿王；九者、平住兩手摩膝；十",
    "T25n1509_088:0681a09": "者、陰藏相，如馬王、象王；十一者、身縱廣等，如尼",
    "T25n1509_088:0681a10": "俱盧樹；十二者、一一孔一毛生，色青、柔軟、右",
    "T25n1509_088:0681a11": "旋；十三者、毛上向，青色柔軟右旋；十四者、金",
    "T25n1509_088:0681a12": "色相，其色微妙勝閻浮檀金；十五者、身光面一",
    "T25n1509_088:0681a13": "丈；十六者、皮薄細滑不受塵垢，不停蚊蜹；",
    "T25n1509_088:0681a14": "十七者、七處滿：兩足下、兩手中、兩肩上、項中皆",
    "T25n1509_088:0681a15": "滿字相分明；十八者、兩腋下滿；十九者、上身",
    "T25n1509_088:0681a16": "如師子；二十者、身廣端直；二十一者、肩圓好；",
    "T25n1509_088:0681a17": "二十二者、四十齒；二十三者、齒白齊密而根",
    "T25n1509_088:0681a18": "深；二十四者、四牙最白而大；二十五者、方",
    "T25n1509_088:0681a19": "頰車如師子；二十六者、味中得上味，咽中二",
    "T25n1509_088:0681a20": "處津液流出；二十七者、舌大、軟、薄，能覆面至",
    "T25n1509_088:0681a21": "耳髮際；二十八者、梵音深遠，如迦蘭頻伽聲；",
    "T25n1509_088:0681a22": "二十九者、眼色如金精；三十者、眼睫如牛王；",
    "T25n1509_088:0681a23": "三十一者、眉間白毫相，軟白如兜羅綿；三十",
    "T25n1509_088:0681a24": "二者、頂髻肉成。是三十二相，佛身成就。「光",
    "T25n1509_088:0681a25": "明遍照三千大千世界，若欲廣照，則遍滿",
    "T25n1509_088:0681a26": "十方無量阿僧祇世界，為眾生故受丈光；若",
    "T25n1509_088:0681a27": "放無量光明，則無日月、時節、歲數。佛音聲遍",
    "T25n1509_088:0681a28": "滿三千大千世界，若欲大聲，則遍滿十方無",
    "T25n1509_088:0681a29": "量阿僧祇世界；隨眾多少，音聲遍至。」",
    "T25n1509_088:0681b01": "【論】問曰：上來已，處處說：「諸法性空，云何分",
    "T25n1509_088:0681b02": "別有善、不善？」須菩提何以從後已來，品品",
    "T25n1509_088:0681b03": "中義無異而作種種名問？答曰：是事上已",
    "T25n1509_088:0681b04": "答。復次，眾生從無始生死已來著心深難解",
    "T25n1509_088:0681b05": "故，須菩提復作是重問。復次，是般若波羅蜜",
    "T25n1509_088:0681b06": "欲說是空，義要故，數問。復次，佛在世時，眾",
    "T25n1509_088:0681b07": "生利根易悟；佛滅度五百年後，像法中眾生",
    "T25n1509_088:0681b08": "愛著佛法，墮著法中，言：「若諸法皆空、如夢、",
    "T25n1509_088:0681b09": "如幻，何以故有善、不善？」以是故，須菩提憐",
    "T25n1509_088:0681b10": "愍未來眾生鈍根不解故重問。「世尊！若諸法",
    "T25n1509_088:0681b11": "皆空，云何分別有善、不善等？」此中佛自說",
    "T25n1509_088:0681b12": "因緣：「凡夫顛倒心故，於法皆作顛倒異見，",
    "T25n1509_088:0681b13": "乃至不見一法是實。凡夫於夢中，著夢、得",
    "T25n1509_088:0681b14": "夢、見夢者，亦著夢中所見事。」是人若不信",
    "T25n1509_088:0681b15": "罪福，起三種不善業；若信罪福，起三種善",
    "T25n1509_088:0681b16": "業。善、不善、不動：善名欲界中善法，喜樂果報；",
    "T25n1509_088:0681b17": "不善名憂悲苦惱果報；不動名生色、無色",
    "T25n1509_088:0681b18": "界因緣業。菩薩知是三種業皆是虛誑不實，",
    "T25n1509_088:0681b19": "住二空中，為眾生說法——畢竟空破諸法；",
    "T25n1509_088:0681b20": "無始空破眾生相。住中道，為眾生說法，所",
    "T25n1509_088:0681b21": "謂：「五眾、十二入、十八界皆是空，如夢、如幻乃",
    "T25n1509_088:0681b22": "至如化，是法中無夢、亦無見夢者。」菩薩語",
    "T25n1509_088:0681b23": "眾生：「汝等於空法顛倒心故生諸著！」如經",
    "T25n1509_088:0681b24": "中廣說。是菩薩方便力故，於顛倒中拔出",
    "T25n1509_088:0681b25": "眾生，著破顛倒法中。譬如：慳貪是顛倒，以",
    "T25n1509_088:0681b26": "布施破慳貪法。而眾生著是布施故，為",
    "T25n1509_088:0681b27": "說布施果報無常、實空；從布施拔出眾生，",
    "T25n1509_088:0681b28": "令持戒。持戒及持戒果報中拔出眾生，語",
    "T25n1509_088:0681b29": "眾生言：「天福盡時，無常苦惱！」拔出眾生，令",
    "T25n1509_088:0681c01": "離欲、行禪定；而為說禪定及果報虛誑不",
    "T25n1509_088:0681c02": "實，能令人墮顛倒中。種種因緣，為說布施、",
    "T25n1509_088:0681c03": "持戒、禪定無常過失，令住涅槃、得涅槃方",
    "T25n1509_088:0681c04": "便，所謂四念處乃至十八不共法，令眾生住",
    "T25n1509_088:0681c05": "是法中。若布施、持戒、禪定是定實法，則不應",
    "T25n1509_088:0681c06": "令遠離。如布施、持戒等破凡夫法，此則因",
    "T25n1509_088:0681c07": "顛倒而生，雖少時益眾生，久則變異，能生",
    "T25n1509_088:0681c08": "苦惱故，亦教令捨離。菩薩方便力故，先教",
    "T25n1509_088:0681c09": "眾生捨罪，稱讚持戒、布施福德；次復為說",
    "T25n1509_088:0681c10": "持戒、布施亦未免無常苦惱，然後為說諸",
    "T25n1509_088:0681c11": "法空，但稱讚實法，所謂無餘涅槃。是時，須",
    "T25n1509_088:0681c12": "菩提歡喜：「甚希有！菩薩能如是知是諸法實",
    "T25n1509_088:0681c13": "相，所謂畢竟空，而為眾生說法，令至無餘",
    "T25n1509_088:0681c14": "涅槃。」佛言：「是一種希有。問欲更知菩薩希",
    "T25n1509_088:0681c15": "有法，一切聲聞、辟支佛不能報是菩薩，何",
    "T25n1509_088:0681c16": "況餘人！」須菩提問：「何等是更有希有法？」佛答，",
    "T25n1509_088:0681c17": "如經中說。問曰：經中教令布施、持戒、禪定，",
    "T25n1509_088:0681c18": "今復更說，有何等異？答曰：先說生身菩薩，今",
    "T25n1509_088:0681c19": "說變化身。先說一國土，今說無量世界。如是",
    "T25n1509_088:0681c20": "等差別。問曰：若菩薩知佛是福田、眾生非福",
    "T25n1509_088:0681c21": "田，是非菩薩法，菩薩以何力故能令佛與",
    "T25n1509_088:0681c22": "畜生等？答曰：菩薩以般若波羅蜜力故，一",
    "T25n1509_088:0681c23": "切法中修畢竟空心，是故於一切法無分",
    "T25n1509_088:0681c24": "別。如畜生，五眾、十二入、十八界和合生，名為",
    "T25n1509_088:0681c25": "畜生；佛亦如是，從諸善法和合，假名為佛。",
    "T25n1509_088:0681c26": "若人憐愍眾生，得無量福德；於佛著心，起",
    "T25n1509_088:0681c27": "諸惡因緣，得無量罪。是故知一切法畢竟",
    "T25n1509_088:0681c28": "空故，不輕畜生，不著心貴佛。復次，諸法實",
    "T25n1509_088:0681c29": "相，是一切法無相，是無相中不分別是佛、是",
    "T25n1509_088:0682a01": "畜生；若分別即是取相，是故等觀。復次，菩薩",
    "T25n1509_088:0682a02": "有二法門：一者、畢竟空法門，二者、分別好惡",
    "T25n1509_088:0682a03": "法門。入空法門，則得等觀；入分別法門，",
    "T25n1509_088:0682a04": "諸阿羅漢、辟支佛尚不及佛，何況畜生！為",
    "T25n1509_088:0682a05": "其輕眾生不憐愍布施故，教不分別。問曰：",
    "T25n1509_088:0682a06": "菩薩身非木石，云何眾生來割截而不生",
    "T25n1509_088:0682a07": "異心？答曰：有人言：菩薩久修羼提波羅蜜",
    "T25n1509_088:0682a08": "故，能不愁惱；如羼提仙人被截手足，血皆",
    "T25n1509_088:0682a09": "為乳。有人言：菩薩無量世來深修大慈悲",
    "T25n1509_088:0682a10": "心故，雖有割截，亦不愁憂；譬如草木無",
    "T25n1509_088:0682a11": "有瞋心。有人言：菩薩深修般若波羅蜜，轉",
    "T25n1509_088:0682a12": "身得般若波羅蜜果報空心故，了了知空，",
    "T25n1509_088:0682a13": "割截身時心亦不動；如外物不動，內亦如",
    "T25n1509_088:0682a14": "是。得般若果報故，於諸法中無所分別。",
    "T25n1509_088:0682a15": "有人言：是菩薩非生死身，是出三界法性",
    "T25n1509_088:0682a16": "生身，住無漏聖心果報中故，身如木石，而",
    "T25n1509_088:0682a17": "能慈念割截者；是菩薩能生如是心故，割",
    "T25n1509_088:0682a18": "截劫奪內外法時，其心不動。是為菩薩希",
    "T25n1509_088:0682a19": "有法。復次，希有法者，如經中說：「我以佛眼",
    "T25n1509_088:0682a20": "見十方如恒河沙等世界中菩薩，入地獄中，",
    "T25n1509_088:0682a21": "令火滅湯冷，以三事教化眾生。」如經中",
    "T25n1509_088:0682a22": "說。問曰：若爾者，不應有三惡道！答曰：三惡",
    "T25n1509_088:0682a23": "道眾生無邊無量；菩薩雖無邊無量，眾生",
    "T25n1509_088:0682a24": "倍多無量。菩薩隨眾生可度因緣，若於三",
    "T25n1509_088:0682a25": "惡道中有餘功德者，菩薩則度；重罪者則不",
    "T25n1509_088:0682a26": "見菩薩。菩薩一相見無分別心故，不一",
    "T25n1509_088:0682a27": "一求覓眾生；譬如大赦，及者得脫，不及者",
    "T25n1509_088:0682a28": "則不蒙。問曰：若眾生割截菩薩、或食其肉，",
    "T25n1509_088:0682a29": "應當有罪，云何得度？答曰：此菩薩本願：「若",
    "T25n1509_088:0682b01": "有眾生噉我肉者，當令得度。」如經中說：",
    "T25n1509_088:0682b02": "「眾生食菩薩肉者，則生慈心。」譬如有色、聲、",
    "T25n1509_088:0682b03": "香、觸，人聞見則喜，復有聞見則瞋；味亦如",
    "T25n1509_088:0682b04": "是，有瞋者、有起慈心者。如《毘摩羅鞊經》",
    "T25n1509_088:0682b05": "說：「服食香飯，七日得道者，有不得者。」非",
    "T25n1509_088:0682b06": "以噉肉故得度，以起發慈心故，得免畜",
    "T25n1509_088:0682b07": "生，生善處，值佛得度。有菩薩於無量阿僧",
    "T25n1509_088:0682b08": "祇劫深行慈心，外物給施眾生，意猶不滿，",
    "T25n1509_088:0682b09": "并自以身布施，爾乃足滿。如《法華經》中，藥",
    "T25n1509_088:0682b10": "王菩薩外物珍寶供養佛，意猶不滿；以身",
    "T25n1509_088:0682b11": "為燈供養於佛，爾乃足滿。復次，人得外",
    "T25n1509_088:0682b12": "物，雖多，不以為恩。所以者何？非所愛重",
    "T25n1509_088:0682b13": "故。得其身時，乃能驚感，是故以身布施。菩",
    "T25n1509_088:0682b14": "薩又為天上諸天說法，如經中廣說。人以",
    "T25n1509_088:0682b15": "四事攝之：布施、愛語、利益、同事。布施有二",
    "T25n1509_088:0682b16": "事，如經中廣說。問曰：何以略說餘四道，而",
    "T25n1509_088:0682b17": "廣說人道中法？答曰：三惡道中苦多故，眾生",
    "T25n1509_088:0682b18": "少疑，若見菩薩大神通希有事，則直信愛著",
    "T25n1509_088:0682b19": "得度。諸天有天眼故，自見罪福因緣；菩薩",
    "T25n1509_088:0682b20": "少現神足則解。人以肉眼不見罪福因緣",
    "T25n1509_088:0682b21": "果報，又多著外道邪師及邪見經書。諸煩惱",
    "T25n1509_088:0682b22": "有二分：一者、屬見，二者、屬愛。若但有一事，",
    "T25n1509_088:0682b23": "則不能成大罪。三毒人得邪見力，能盡作",
    "T25n1509_088:0682b24": "重惡；邪見人得貪欲、瞋恚，能大作罪事。如",
    "T25n1509_088:0682b25": "須陀洹雖有三毒，無邪見故，不作墮三",
    "T25n1509_088:0682b26": "惡道重罪。是故人中多有三毒、邪見。又眼不",
    "T25n1509_088:0682b27": "見罪福因緣故難度，難度故多說。問曰：",
    "T25n1509_088:0682b28": "若爾者，於四事中何以多說布施，餘三略",
    "T25n1509_088:0682b29": "說？答曰：布施中攝三事故，以財施、法施",
    "T25n1509_088:0682c01": "教化眾生，則無所不攝。復次，四事中初廣",
    "T25n1509_088:0682c02": "開布施，則知餘三亦如是。問曰：若爾者，何",
    "T25n1509_088:0682c03": "以略說財施而廣說法施？答曰：財施少，法",
    "T25n1509_088:0682c04": "施廣故。所以者何？財施，有量果報；法施，無量",
    "T25n1509_088:0682c05": "果報。財施，欲界繫果報；法施，亦三界繫果",
    "T25n1509_088:0682c06": "報，亦是出三界果報。財施，能與三界富樂；",
    "T25n1509_088:0682c07": "法施，能與涅槃常樂。又財施從法施生，聞",
    "T25n1509_088:0682c08": "法則能施故。復次，財施果報，但富樂，無種",
    "T25n1509_088:0682c09": "種；法施亦有富樂，亦有餘事，乃至佛道涅",
    "T25n1509_088:0682c10": "槃果報。以是等因緣故，廣說法施。二施義，",
    "T25n1509_088:0682c11": "如經中佛自廣說。問曰：經中，須菩提何以故",
    "T25n1509_088:0682c12": "言「菩薩得一切種智不」？答曰：須菩提意：若",
    "T25n1509_088:0682c13": "菩薩時得一切種智，則不名菩薩，云何未",
    "T25n1509_088:0682c14": "得佛而能得一切種智？得一切種智故名",
    "T25n1509_088:0682c15": "為佛；若先作佛，何用一切種智為？佛答：今",
    "T25n1509_088:0682c16": "得一切種智，名為菩薩；已得一切種智，名",
    "T25n1509_088:0682c17": "為佛。菩薩時具足佛因緣，生心欲得一切",
    "T25n1509_088:0682c18": "種智；得已，名為佛。真實之言：菩薩不得，佛",
    "T25n1509_088:0682c19": "亦不得。所以者何？菩薩未得；佛得已竟，更",
    "T25n1509_088:0682c20": "不復得。世俗法故，說「菩薩今得，佛得已竟」；第",
    "T25n1509_088:0682c21": "一義中，則無一切法，何況佛及菩薩！又經中",
    "T25n1509_088:0682c22": "言：「佛心不異菩薩，菩薩不異佛心。」次第相",
    "T25n1509_088:0682c23": "續不斷故，有二心如，無異、無分別故。問",
    "T25n1509_088:0682c24": "曰：九次第定、三十二相、八十隨形好，此是世",
    "T25n1509_088:0682c25": "間共有法，何以故名為「出世間不共法？」答",
    "T25n1509_088:0682c26": "曰：四禪、四無色定、滅受想，名九次第。滅受定，",
    "T25n1509_088:0682c27": "但聖人能得。四禪、四無色定——從初禪起更不",
    "T25n1509_088:0682c28": "雜餘心而入二禪；從二禪乃至滅受定，念",
    "T25n1509_088:0682c29": "念中受，不雜餘心，名為次第。凡夫是罪人",
    "T25n1509_088:0683a01": "鈍根，云何能得三十二相？如轉輪聖王、提婆",
    "T25n1509_088:0683a02": "達、難陀所得相，名字雖同，而威德、具足、淨潔、",
    "T25n1509_088:0683a03": "得處則不同於佛。如先分別轉輪聖王、佛",
    "T25n1509_088:0683a04": "相不同中說。又是相，聖無漏法果報，故自",
    "T25n1509_088:0683a05": "在隨意，無量無邊；轉輪聖王等相，是福德業",
    "T25n1509_088:0683a06": "因緣，不能自在，有量有限。復次，提婆達、難",
    "T25n1509_088:0683a07": "陀有三十相，無三十二相；轉輪聖王，雖有",
    "T25n1509_088:0683a08": "三十二相，無威德、不具足、不得處，與",
    "T25n1509_088:0683a09": "愛等煩惱俱。八十隨形好具足，唯佛菩薩",
    "T25n1509_088:0683a10": "有之；餘人正可有少許，或指纖長，或失腹，",
    "T25n1509_088:0683a11": "有如是等無威德之好，不足言。是故說言",
    "T25n1509_088:0683a12": "「出世間不共凡夫法」，無咎。",
    "T25n1509_088:0683a13": "問曰：從初來處處說諸法五眾乃至一切種",
    "T25n1509_088:0683a14": "智，不說是三十二相、八十隨形好；今經欲",
    "T25n1509_088:0683a15": "竟，何以品品中說？",
    "T25n1509_088:0683a16": "答曰：佛有二種身：法身、生身。於二身中，法",
    "T25n1509_088:0683a17": "身為大；法身大，所益多故，上來廣說。今",
    "T25n1509_088:0683a18": "經欲訖故，生身義應當說，是故今說。復次，是",
    "T25n1509_088:0683a19": "生身相好莊嚴是聖無漏法果報，今次第說；",
    "T25n1509_088:0683a20": "上雜諸波羅蜜說。四念處等諸法義，如先",
    "T25n1509_088:0683a21": "說。十力等是佛法甚深義，今當更略說。",
    "T25n1509_088:0683a22": "問曰：佛十力者，若總相說則一力，所謂一切",
    "T25n1509_088:0683a23": "種智力；若別相說則千萬億種力，隨法為",
    "T25n1509_088:0683a24": "名，今何以但說十力？",
    "T25n1509_088:0683a25": "答曰：佛實有無量智力，但以眾生不能得、",
    "T25n1509_088:0683a26": "不能行故不說。是十力，可度眾生事辦。所",
    "T25n1509_088:0683a27": "以者何？佛用是處非處力，定知一切法中",
    "T25n1509_088:0683a28": "因果，所謂行惡業，墮惡道，有是處；行惡",
    "T25n1509_088:0683a29": "業，生天上，無是處。善亦如是。不離五蓋、",
    "T25n1509_088:0683b01": "不修七覺得道者，無有是處；離五蓋、修",
    "T25n1509_088:0683b02": "七覺得道者，有是處。餘九力盡入此力",
    "T25n1509_088:0683b03": "中。佛以此力籌量十方六道中眾生可度",
    "T25n1509_088:0683b04": "者、不可度者——可度者，以種種因緣、神通變化",
    "T25n1509_088:0683b05": "而度脫之；不可度者，於此人中修捨心。譬",
    "T25n1509_088:0683b06": "如良醫，觀其病相，審定知其可活則治之，",
    "T25n1509_088:0683b07": "不可活者則捨之。度眾生方便者，所謂二",
    "T25n1509_088:0683b08": "力：業力、定力。求其業因緣、生處。人以業因",
    "T25n1509_088:0683b09": "緣故受身、縛著世間，禪定因緣故得解脫。",
    "T25n1509_088:0683b10": "行者必應求苦從何而生、由何而滅。是故",
    "T25n1509_088:0683b11": "用二力。業力有二分：一者、淨業，能斷惡業；",
    "T25n1509_088:0683b12": "二者、垢業。淨業名禪定、解脫、諸三昧；不淨業",
    "T25n1509_088:0683b13": "者，能於三界中受身。人有二種：鈍根，為受",
    "T25n1509_088:0683b14": "身故作業；利根，為滅身故作業。問曰：若爾",
    "T25n1509_088:0683b15": "者，何以不皆令作淨業？答曰：以眾生根有",
    "T25n1509_088:0683b16": "利鈍故。問曰：眾生何因緣故有利鈍？答曰：",
    "T25n1509_088:0683b17": "以有種種欲力故。惡欲眾生常入惡故鈍。",
    "T25n1509_088:0683b18": "欲名嗜好，嗜好罪事、生惡業故鈍。善欲者",
    "T25n1509_088:0683b19": "樂道、修助道法故利。問曰：眾生何以不皆",
    "T25n1509_088:0683b20": "作善欲？答曰：是故佛說世間種種性，惡性、",
    "T25n1509_088:0683b21": "善性。惡性者惡欲，惡欲故根鈍。如火熱性、水",
    "T25n1509_088:0683b22": "濕性，不應責其所以。問曰：惡欲即是惡性，",
    "T25n1509_088:0683b23": "有何差別而作二力？答曰：性先有，欲得因",
    "T25n1509_088:0683b24": "緣而生。譬如先有瘡，得觸因緣則血出。",
    "T25n1509_088:0683b25": "性在內，欲在外。性重，欲輕。性難除，欲易捨。",
    "T25n1509_088:0683b26": "性深，欲淺。用性作業必當受報，用欲作業",
    "T25n1509_088:0683b27": "不必受報。有如是等差別。復有人言：欲常",
    "T25n1509_088:0683b28": "習增長，遂成為性；性亦能生欲。是人若今世、",
    "T25n1509_088:0683b29": "若後世常習是欲，則成為性；住是性中，作",
    "T25n1509_088:0683c01": "惡、作善；若住善性則可度，若住惡性則",
    "T25n1509_088:0683c02": "不可度。佛既知眾生二種性已，知其果報",
    "T25n1509_088:0683c03": "善道、惡道種種差別。惡性者墮三惡道，善性",
    "T25n1509_088:0683c04": "者有四種道：人、天、阿修羅、涅槃道。問曰：一切",
    "T25n1509_088:0683c05": "到處道力與天眼力有何差別？答曰：天眼",
    "T25n1509_088:0683c06": "但見生死時；此中未死時知，見因知果。天",
    "T25n1509_088:0683c07": "眼，見現前罪福果報。是名一切到處道力。",
    "T25n1509_088:0683c08": "問曰：聲聞、辟支佛亦得涅槃、亦能化眾生，",
    "T25n1509_088:0683c09": "何以無是力？答曰：是故說後三力。三世中",
    "T25n1509_088:0683c10": "眾生事盡能通達遍知：以宿命力，一切眾生",
    "T25n1509_088:0683c11": "過去事本末悉知。以天眼生死智力故，一切",
    "T25n1509_088:0683c12": "眾生未來世中無量事盡能遍知。作是知已，",
    "T25n1509_088:0683c13": "知現世中眾生可度者為說漏盡法。以是",
    "T25n1509_088:0683c14": "故，但佛有此力，二乘所無。如有一人即日",
    "T25n1509_088:0683c15": "應得阿羅漢，舍利弗日中時語言：「汝無得",
    "T25n1509_088:0683c16": "道因緣。」捨而不度。晡時，佛以宿命神通見",
    "T25n1509_088:0683c17": "過去八萬劫前得道因緣，今應成就，晡時說",
    "T25n1509_088:0683c18": "法，即得阿羅漢道。復次，佛以初力知眾生",
    "T25n1509_088:0683c19": "可度、不可度相；以第二力知眾生為三障",
    "T25n1509_088:0683c20": "所覆、無覆者；以第三力知眾生禪定、解脫",
    "T25n1509_088:0683c21": "淨不淨者；以第四力知眾生根有利、有鈍，",
    "T25n1509_088:0683c22": "能通法性、不通者；以第五力知眾生利",
    "T25n1509_088:0683c23": "鈍根因緣——善、惡欲；以第六力知二欲因緣",
    "T25n1509_088:0683c24": "——種種性；以第七力知眾生利鈍根善惡果報",
    "T25n1509_088:0683c25": "處七種道；以第八力知眾生宿世善惡業障、",
    "T25n1509_088:0683c26": "不障；以第九力知眾生今世未可度、未來世",
    "T25n1509_088:0683c27": "生處可度；以第十力知是人以空解脫門",
    "T25n1509_088:0683c28": "入涅槃，無相、無作門入涅槃；知是人於見",
    "T25n1509_088:0683c29": "諦道、思惟道中念念中斷若干結使。以是十",
    "T25n1509_088:0684a01": "力籌量眾生所應度緣而為說法。是故說",
    "T25n1509_088:0684a02": "法，初無空言。問曰：佛智慧無量，身相亦應無",
    "T25n1509_088:0684a03": "量！又佛身勝諸天王，何以正與轉輪聖王",
    "T25n1509_088:0684a04": "同有三十二相？答曰：三十二相不多不少，",
    "T25n1509_088:0684a05": "義如先說。復次，有人言：佛、菩薩相不定，如",
    "T25n1509_088:0684a06": "此中說；隨眾生所好，可以引導其心者",
    "T25n1509_088:0684a07": "為現。又眾生不貴金而貴餘色——琉璃、頗梨、",
    "T25n1509_088:0684a08": "金剛等，如是世界人，佛則不現金色，觀其",
    "T25n1509_088:0684a09": "所好則為現色。又眾生不貴纖長指及網",
    "T25n1509_088:0684a10": "縵，以長指利爪為羅剎相，以網縵為水",
    "T25n1509_088:0684a11": "鳥相，造事不便，如著手衣，何用是為？如罽",
    "T25n1509_088:0684a12": "賓國彌帝󰖉力利菩薩手網縵，其父惡以為",
    "T25n1509_088:0684a13": "怪，以刀割之，言：「我子何緣如鳥？」有人不好",
    "T25n1509_088:0684a14": "肩圓大，以為似腫；有以腹不現，無腹如",
    "T25n1509_088:0684a15": "餓相；亦有人以青眼為不好，但好白黑分",
    "T25n1509_088:0684a16": "明。是故佛隨眾生所好而為現相好。如",
    "T25n1509_088:0684a17": "是等，無有常定。有人言：此三十二相實定，",
    "T25n1509_088:0684a18": "以神通力變化身，隨眾生所好而為現相。",
    "T25n1509_088:0684a19": "有人言：佛有時神通變化，有時隨世界處",
    "T25n1509_088:0684a20": "生，當生處不得言神通變化。又於三千大",
    "T25n1509_088:0684a21": "千世界中隨可度眾生處生，則為現相。如",
    "T25n1509_088:0684a22": "《密迹經》中說：「或現金色、或現銀色、或日月",
    "T25n1509_088:0684a23": "星宿色，或長、或短，隨可引導眾生則為現",
    "T25n1509_088:0684a24": "相。」隨此間閻浮提中天竺國人所好，則為",
    "T25n1509_088:0684a25": "現三十二相。天竺國人于今故治肩髆令",
    "T25n1509_088:0684a26": "厚大、頭上皆以有髻為好。如人相中說",
    "T25n1509_088:0684a27": "五處長為好。眼、鼻、舌、臂、指、髀、手足相，若輪、若",
    "T25n1509_088:0684a28": "蓮華、若貝、若日月，是故佛手足有千輻輪、纖",
    "T25n1509_088:0684a29": "長指、鼻高好、舌廣長而薄。如是等皆勝於",
    "T25n1509_088:0684b01": "先所貴者故，起恭敬心。有國土佛為現",
    "T25n1509_088:0684b02": "千萬相，或無量阿僧祇相，或五、六、三、四相。",
    "T25n1509_088:0684b03": "隨天竺所好故，現三十二相、八十種隨形",
    "T25n1509_088:0684b04": "好。",
    "T25n1509_088:0684b05": "大智度論卷第八十八"
}