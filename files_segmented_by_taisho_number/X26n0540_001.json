{
    "X26n0540_001:0816b02": " 般若波羅蜜多心經略疏序",
    "X26n0540_001:0816b05": "唐翻經沙門賢首大師　法藏　著",
    "X26n0540_001:0816b06": "夫以真源素範。沖漠隔於筌[(ㄇ@(企止))/弟]。玅覺玄猷。奧賾超於",
    "X26n0540_001:0816b07": "言象。雖真俗雙泯。二諦恒存。空有兩亡。一味常顯。良",
    "X26n0540_001:0816b08": "以真空未嘗不有。即有以辨於空。幻有未始不空。即",
    "X26n0540_001:0816b09": "空以明於有。有空有。故不有。空有空。故不空。不空之",
    "X26n0540_001:0816b10": "空。空而非斷。不有之有。有而非常。四執既亡。百非俱",
    "X26n0540_001:0816b11": "遣。般若玄旨。斯之謂歟。若歷事備陳。言過二十萬頌。",
    "X26n0540_001:0816b12": "若撮其樞要。理盡一十四行。是知詮真之教。乍廣略",
    "X26n0540_001:0816b13": "而隨緣。超言之宗。性圓通而俱顯。般若心經者。實謂",
    "X26n0540_001:0816b14": "曜昏衢之高炬。濟苦海之迅航。拯物導迷。莫斯為最。",
    "X26n0540_001:0816b15": "然則般若以神鑑為體。波羅蜜多以到彼岸為功。心",
    "X26n0540_001:0816b16": "顯要玅所歸。經乃貫穿言教。從法就喻。詮旨為目。故",
    "X26n0540_001:0816b17": "云般若波羅蜜多心經。",
    "X26n0540_001:0816b18": "此序文約義豐。辭無枝葉。玩其真空。未甞不有。即",
    "X26n0540_001:0816b19": "有以辨於空。(云云)十二轉語。撥出一個真空實相",
    "X26n0540_001:0816b20": "親切嚴密。非具雙眼者。莫能言也。愚每誦斯文。爽",
    "X26n0540_001:0816b21": "酥毛骨。得其印券者多矣。固不可掩師之善。亦不",
    "X26n0540_001:0816b22": "敢自私於心。敬錄卷端。以公天下為後來同志者",
    "X26n0540_001:0816b23": "的。觀光",
    "X26n0540_001:0816c02": " 般若波羅蜜多心經釋義序",
    "X26n0540_001:0816c05": "佛說心經。首尾五十三言。能了一十二部大藏經中",
    "X26n0540_001:0816c06": "之玅義。非他經可比。故謂之了義心經。經謂之心者。",
    "X26n0540_001:0816c07": "心所以至宰乎一身。而運用乎百骸者也。夫心之時",
    "X26n0540_001:0816c08": "義大矣哉。何後之註解者。與經文無所發明。惟唐高",
    "X26n0540_001:0816c09": "僧賢首。諱法藏者。所註心經略疏。及真覺諱文才者。",
    "X26n0540_001:0816c10": "註慧燈集。盡略疏之詳。此二家之註。不離本文。義理",
    "X26n0540_001:0816c11": "切實。但言淡意清。科條繁細。初機學者。神流氣矂。一",
    "X26n0540_001:0816c12": "時觀之。無入頭處。其次如潛溪宋先生。會賢首宗泐",
    "X26n0540_001:0816c13": "孤山古雲等諸師之解。而為解者。其義雖明。不無闕",
    "X26n0540_001:0816c14": "略。噫。甚矣此經之不可以漫然註解。而註解者之難",
    "X26n0540_001:0816c15": "也。且佛經三藏。曰經曰律曰論。凡謂之經與律者。皆",
    "X26n0540_001:0816c16": "世尊金口宣揚。一入阿難尊者之耳。始終不訛一字。",
    "X26n0540_001:0816c17": "佛至雙林。勅阿難。將四十九年所說之法。彚集成經。",
    "X26n0540_001:0816c18": "凡諸經首。必用如是我聞四字。蓋示以述而不作之",
    "X26n0540_001:0816c19": "意也。又佛住世時。在會菩薩。如文殊普賢觀音勢至",
    "X26n0540_001:0816c20": "等。為十方無量菩薩之首。俱未見其說法。縱有所說。",
    "X26n0540_001:0816c21": "非佛之言。阿難安敢收攝入藏。以水參乳乎。爰是而",
    "X26n0540_001:0816c22": "知。心經為世尊所說無疑矣。不然。何略疏謂此一十",
    "X26n0540_001:0816c23": "四行之經。其文雖簡。而義悉備。即能統攝六百卷中",
    "X26n0540_001:0816c24": "之要妙。則此即諸經之總持也。略疏又以觀自在至",
    "X26n0540_001:0817a01": "度一切苦厄。目為略標綱要分。舍利子已下。目為廣",
    "X26n0540_001:0817a02": "陳實義分。據此條目綱領而詳之。始知心經之脉絡。",
    "X26n0540_001:0817a03": "所謂開萬古之群蒙者此耳。蓋心經之旨。在於般若。",
    "X26n0540_001:0817a04": "三世諸佛依之。即得菩提。十地菩薩依之。即證涅槃。",
    "X26n0540_001:0817a05": "明般若者。四諦等法。皆不足憶也。故曰。千日學法。不",
    "X26n0540_001:0817a06": "如一日學般若。出世之流。可踰般若而慕他法乎。愚",
    "X26n0540_001:0817a07": "以淺見薄識。豈敢好異與老宿強辯。亦不敢妄為註",
    "X26n0540_001:0817a08": "解。以愚後來。惟據賢首文才二師之解而衍說之。間",
    "X26n0540_001:0817a09": "有竊附己意。補其闕略。亦乃一得之愚。庶使初機學",
    "X26n0540_001:0817a10": "者。不至如矮人觀場。未必無小補云。",
    "X26n0540_001:0817a11": "旹萬曆丁亥春福建延乎嘿壺謝觀光書于錢塘",
    "X26n0540_001:0817a12": "紫陽洞天深處",
    "X26n0540_001:0817a18": "般若波羅蜜多心經釋義",
    "X26n0540_001:0817a20": "閩劍一笠道人嘿壺謝子　觀光　釋",
    "X26n0540_001:0817a21": "武林有髮僧了幻前進士　胡孝　校",
    "X26n0540_001:0817a22": "(佛謂世間一切男女。無分貴賤。但肯一念)",
    "X26n0540_001:0817a23": "觀(心。則其人)自(性就)在。(不用擬議安排。何也。自性在窮。應物有主。則事不能擾。何安樂如之。此觀",
    "X26n0540_001:0817a24": "字法門。即萬行之樞也。清涼云。萬行束為六度。六度攝歸三學。戒定慧也。三學攝歸止觀。止觀本乎一心。止乃",
    "X26n0540_001:0817b01": "伏結之初門。觀乃斷惑之正要。苟脩止觀。萬事畢矣。人若一念不觀。則心已惑於物。心既溺物。諸惱兢臻。自在",
    "X26n0540_001:0817b02": "之樂。安可得乎。今學觀者。勿觀之目。宜觀之心。心觀其體。即得自在。忘體觀物。即生煩惱。觸目皆物。孰能不觀。",
    "X26n0540_001:0817b03": "惟觀不悖體。用即靈妙。如是觀心。立成佛道。經云。平等真法界。無行無能到。若能間觀心。能行亦能到。略疏以",
    "X26n0540_001:0817b04": "觀自在菩薩為句者。指觀心之人也。非實有一菩薩以承其名耳。儂謂觀自在一句。乃學佛之綱領也。行深般",
    "X26n0540_001:0817b05": "若者。乃脩菩薩之綱領也。今之欲脩)",
    "X26n0540_001:0817b06": "菩薩(之道者。其法頗繁。須要先)行(法空)深般若(之智慧。得)",
    "X26n0540_001:0817b07": "波羅蜜多。(到寂淨涅槃彼岸之)時。(然後始能)照見五蘊(之陰翳原無體質。依人之",
    "X26n0540_001:0817b08": "性而生。今證涅槃。則彼諸蘊。隨照)皆(歸)空(假。惟有涅槃獨露。蓋因先證涅槃。次破五蘊。然後始)",
    "X26n0540_001:0817b09": "度(脫)一切(罣礙恐怖顛倒夢想之)苦厄。(不是先度苦厄。故略疏云。證見真空。苦惱斯盡。",
    "X26n0540_001:0817b10": "始遠離分段變易二種生死。今之學者。下手即泥閉目靜坐。掃除妄想。希俟妄盡。而見真性。如是行者。大違佛",
    "X26n0540_001:0817b11": "旨。豈知妄若塵沙。以眾生知見。焉能出脫。儂謂欲除塵妄。須證涅槃。欲證涅槃。須行般若。般若不行。則涅槃不",
    "X26n0540_001:0817b12": "證。涅槃不證。則苦厄難除。所以心經。以般若為宗矣。此上二節。略疏目為略標綱要分。即學佛學菩薩之二綱",
    "X26n0540_001:0817b13": "領也。下文廣陳實義分。即其教中八條目也。心經義理。離諸禪律。純粹輕清。非上智莫能了。佛會上智。舍利子",
    "X26n0540_001:0817b14": "其人也。彼時佛將廣陳條目。特呼智慧第一之弟子)",
    "X26n0540_001:0817b15": "舍利子(曰夫。)色(蘊)不異(乎真)空。(真)空(亦)不異(乎)色(蘊。此一節。略疏",
    "X26n0540_001:0817b16": "目為空假無礙觀。佛又曰。)色(蘊)即是(真)空。(此節從假入空觀。真)空即是色(蘊。此",
    "X26n0540_001:0817b17": "節是從空入假觀。其餘四蘊。佛省文總括之曰。)受想行識(之四蘊。)亦復如是。(色蘊",
    "X26n0540_001:0817b18": "四轉語一般而轉矣。此節因上文。五蘊皆空。及觀字法門而發也。略疏曰。觀色即空。以成止行。觀空即色以成",
    "X26n0540_001:0817b19": "觀行。空色無二。即止觀俱行。方為究竟也。夫色空二字。學者自須明白。切勿隨聲附和。此色不異空之空。不是",
    "X26n0540_001:0817b20": "沒有了。乃人人身中真性實有之名也。色者。非特眼見者是。聲香觸法。皆色也。乃身外一切事物之名也。所謂",
    "X26n0540_001:0817b21": "不異。又曰即是。乃教人和光同塵。混色融空之意。切忌避喧趨寂。此是醫那除妄想。求真性者之病也。學者若",
    "X26n0540_001:0817b22": "悟般若。以般若涉事。即事亦成般若。若明事即般若。應物亦無妄矣。慧燈云。事虗而理實。以實應虗。如水奪波。",
    "X26n0540_001:0817b23": "波相自盡。解斯法者。不動步。可疾證菩提。但此心境一如之空如來藏。障重福薄者難當。佛憫我等。不悟衣中",
    "X26n0540_001:0817b24": "之珠。重呼舍利子。形容此實相如來藏。佛告)",
    "X26n0540_001:0817c01": "舍利子(曰。)是諸(五蘊之)法(塵若)空(了之時定要顯出一個空了之)",
    "X26n0540_001:0817c02": "相(狀出來。方契實際之理。不然即墮在那法空之空中去矣。此相非空非有。甚難形容。佛於下文。提出不生",
    "X26n0540_001:0817c03": "不滅等兩頭機。證出中間之奇貨。儂謂此節。乃是直指實相門。略疏就位釋不生不滅。謂在道前凡夫位。以諸",
    "X26n0540_001:0817c04": "凡夫。死此生彼。流轉長劫。是生滅位。真空離此。故云不生不滅。儂就性釋。謂諸聲聞小乘。迷時逐物妄起則為",
    "X26n0540_001:0817c05": "生。悟時離物妄息則為滅。因其未證空相。不生即滅。不滅即生。動靜只此兩頭忙。若具真空實相者。應物動時。",
    "X26n0540_001:0817c06": "見透物是有外緣虗假。不隨物往。以其有空相表之耳。雖曰念生。其實生亦)",
    "X26n0540_001:0817c07": "不生。(應了念慮靜時。似乎寂滅。彼滅中。却有實相。故滅亦)不滅。(略疏就位釋不垢不淨。謂在道",
    "X26n0540_001:0817c08": "中菩薩等位障染之垢。雖未消盡。而清淨之行已脩。名垢淨位。真空離此。故云不垢不淨。儂就性釋。以緣覺中",
    "X26n0540_001:0817c09": "乘之人。厭喧求寂。故其知見有垢有淨。惟悟空相之人。應物居塵之時。亦)",
    "X26n0540_001:0817c10": "不(見其污)垢。(應了心性恬靜之時。亦)不(見其清)淨。(略疏就位釋不增不減。謂在道後佛",
    "X26n0540_001:0817c11": "果位中。生死惑障。昔未盡而今盡。是減也。脩生萬德。昔未圓。而今圓。是增也。真空離此。故云不增不減。儂就性",
    "X26n0540_001:0817c12": "釋。謂上乘之人。悟則明生。似乎有增。迷即明失。似乎有減。若證真空實相之人。以實相非因聖有。故在聖位之",
    "X26n0540_001:0817c13": "時。)",
    "X26n0540_001:0817c14": "不(見其有所)增(長。性相本來具足。故在凡位。亦)不(見其有所)減(缺。夫證實相之相者。不淪空。不",
    "X26n0540_001:0817c15": "滯有。謂之清淨妙色身。佛謂惟此一事實。餘二即非真。孰能信悟踐此真空實相之形者。五蘊不照而自空。六",
    "X26n0540_001:0817c16": "根不滌而自淨。六塵不掃而自清。六識不轉而自智。無量法門。皆為此真空實相之相。一法之所攝也)",
    "X26n0540_001:0817c17": "是故(此真)空(實相之)中。無(諸)色(蘊之障。亦)無受想行識(之障。有此實相",
    "X26n0540_001:0817c18": "之法。即不用餘法。故曰。亦)無(滌)眼耳鼻舌身意(六根之法。亦)無(掃)色聲",
    "X26n0540_001:0817c19": "香味觸法。(六塵之法。亦)無(轉十八界中)眼界(之小法。)乃至無(轉)意",
    "X26n0540_001:0817c20": "識(等十八)界(之法。略疏目此節為法相開合門。夫空相門中。非特無此數法而已。亦)",
    "X26n0540_001:0817c21": "無(十二因緣法中)無明(之可破。何也。夫無明一悟即是真空。真空一迷。復成無明。無明既因迷而",
    "X26n0540_001:0817c22": "右。因悟而無。雖無定體。心若一迷。無明即至。固不可言其絕盡無矣。故曰)",
    "X26n0540_001:0817c23": "亦無無明盡。(夫此空相無明。原非兩物。永嘉曰。無明實性即佛性。幻化。空身即法身。此言甚",
    "X26n0540_001:0817c24": "覺有味。苦厄生於無明。故無明。乃是十二因緣之首惡。今悟空相。既已無之。則其餘黨。緣行。緣識。緣名色。緣六",
    "X26n0540_001:0818a01": "入。緣觸。緣受。緣愛。緣取。緣有。亦皆無之。非但無此止矣。)",
    "X26n0540_001:0818a02": "乃至無(諸)老死。(人既有身。必有老死。今說無之。佛就性言。以人真性。萬劫不壞。無死無生。",
    "X26n0540_001:0818a03": "故曰無老死。本性雖無老死。色身未免有老死。豈可謂其絕盡無矣。故曰)",
    "X26n0540_001:0818a04": "亦無老死盡。(此節。略疏目為緣起逆順門。非但已上諸法。不若實相省力。至於四諦之法。雖",
    "X26n0540_001:0818a05": "為大乘之法寶。真空亦能兼攝。故曰。實相門中。亦)",
    "X26n0540_001:0818a06": "無苦集滅道(四諦之法也。此節。略疏目為染淨因果門。詳解在釋疑中。下文無智亦無得一",
    "X26n0540_001:0818a07": "節。略疏目為境智能所門。外境。即所也。內智。即能也。學者由有般若內能之智。而見實相之理。因得此理。始無",
    "X26n0540_001:0818a08": "已上外境諸法之所。法所今既無之。猶存智理未去。此節甚難形容。為設一喻。實見之理喻藥方。諸法之擾喻",
    "X26n0540_001:0818a09": "疾病。般若之智喻藥石。法空何用般若。即病愈不可復藥。無病服藥。恐因藥致生他病。法今既空。般若須罄。即",
    "X26n0540_001:0818a10": "無智也。般若雖罄。實見之理猶存。如藥去而方尚在。今者若併其所得之方。亦俱無之。正如剝芭蕉。始剝到此",
    "X26n0540_001:0818a11": "無下手處。惟露出那無病無藥無方之奇貨。故曰)",
    "X26n0540_001:0818a12": "無智亦無得。(學者學到這箇無所得之田地。邃寂孤危行人絕跡。實無問津處。自要抖擻精",
    "X26n0540_001:0818a13": "神。睜眼作個主張。不然即跌落那昏懵深坑去。萬劫不得出頭來。莫恨某甲今日不說破。要迯生死苦。須由這",
    "X26n0540_001:0818a14": "條路上過。躲閃不得。下文以無所得故一節。是牒前起後之句。略疏謂以者。由也。故者。所以也。謂了生死之學",
    "X26n0540_001:0818a15": "者。由前)",
    "X26n0540_001:0818a16": "以無所得(為因)故(後所以能得涅槃菩提之果。此二果〔伏〕無所得而得也。學者若存少有得",
    "X26n0540_001:0818a17": "之心。即為其所礙。二果不可得矣。此經以無所得三個字結於法未。獨無旨乎。即瞿曇老婆心切處。圭峰云。般",
    "X26n0540_001:0818a18": "若以無所得為方便。圓覺以離相為方便者。是也。夫)",
    "X26n0540_001:0818a19": "菩提薩埵。(造無所得地。由)依。(那)般若波羅蜜多(時。)故(其)心(中。始)",
    "X26n0540_001:0818a20": "無(一切名利嗜欲喜怒愛惡之)",
    "X26n0540_001:0818a21": "罣礙。(因其)無(諸)罣礙(了。)故(纔)無有(患得患失)恐(懼)怖(畏之心矣。菩薩",
    "X26n0540_001:0818a22": "工夫到此。惑不礙心。境不礙智。外無魔怨之怖。即惡緣息也。由此始能)",
    "X26n0540_001:0818a23": "遠離(聲色)顛倒(醉)夢(之情)想。(到此地□。內無惑障之倒。即惡因盡也。這其間。始)",
    "X26n0540_001:0818a24": "究竟。(窮盡菩薩所證無死無生)涅槃(圓寂自在之斷果。夫十方)三世(一切)諸佛。(造無",
    "X26n0540_001:0818b01": "所得之地。亦由)依(那)般若波羅蜜多(了。)故(纔證)得(本來之)阿耨多",
    "X26n0540_001:0818b02": "羅三藐三菩提(無上正等正覺之智果。龍舒居士註。梵語阿。此云無也。耨多羅。上也。三。正",
    "X26n0540_001:0818b03": "也。藐。等也。菩提。覺也。詳言之曰無上正等正覺。略言之曰。覺也。以人人真性。無得而上之。故云無上。然上自十",
    "X26n0540_001:0818b04": "方諸佛。下至蠢動含靈。此性正相平等。故云正等。覺性圓明普照。無去無來。大周沙界。小入毫〔苦〕故云正覺。得",
    "X26n0540_001:0818b05": "此正覺之果者。所以為佛。即此三界。而離三界。不復輪迴矣。)。",
    "X26n0540_001:0818b06": "(已上之文。乃是有義理之顯般著。令人循文解義。依法脩持。篤信力行者。則魔網自裂。五蘊頓空。六根漸〔爭〕苦",
    "X26n0540_001:0818b07": "厄潛消。佛果必證)。",
    "X26n0540_001:0818b08": "(已下所說之呪。謂之密般若。密者。秘密也。謂不可解說。但令信心持誦。自然災業除。福慧長。有陰助行人進道",
    "X26n0540_001:0818b09": "之功。若貪嗔癡鈍。宿業染習深重未除者。不藉此神呪之力。而能得脫其韁鎻者。決無是理也。佛於下文。先讚",
    "X26n0540_001:0818b10": "密般若呪力之勝妙曰。)",
    "X26n0540_001:0818b11": "故知(此密)般若波羅蜜多。(之神呪。不比尋常之呪。乃)",
    "X26n0540_001:0818b12": "是(解宿世冤業有)大神(力之)呪。是(豁人心一切愚鈍之)大明呪。(諸經皆有神呪。更無",
    "X26n0540_001:0818b13": "一呪高妙過於此呪者。故曰)是無(更有在此)上(之)呪(也。)是無(更有與此般若呪平)",
    "X26n0540_001:0818b14": "等(一般)等(平之)呪(也。此呪)。能除(三界眾生)一切(煩惱災障)苦(厄之呪。我此讚呪勝",
    "X26n0540_001:0818b15": "妙之語。皆是)真實(之言。)不(是)虗(誑之語也。世尊贊此呪已。)故(即)說(此密)般若",
    "X26n0540_001:0818b16": "波羅蜜多(之)呪。即說(其)呪曰。揭諦揭諦。波羅揭諦波",
    "X26n0540_001:0818b17": "羅僧揭諦。菩提薩婆訶",
    "X26n0540_001:0818b18": "默老所釋心經。理直義貫。甚利初機。由茲始達本",
    "X26n0540_001:0818b19": "文二百六十字。獨闡般若。實諸佛菩薩成果之正",
    "X26n0540_001:0818b20": "因。雖辟支緣覺聲聞。尚未知有其要。凡夫闡提外",
    "X26n0540_001:0818b21": "道。豈能傾信其神。又非高遠。在人一念轉間顯密。",
    "X26n0540_001:0818b22": "果能併行不悖者。非佛口所生之子而何。了幻僧",
    "X26n0540_001:0818b23": "跋",
    "X26n0540_001:0818b24": "般若波羅蜜多心經釋義(終)"
}