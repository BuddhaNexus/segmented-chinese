{
    "T21n1340_003:0670a04": "大法炬陀羅尼經卷第三",
    "T21n1340_003:0670a06": "隋天竺三藏法師闍那崛多等譯",
    "T21n1340_003:0670a07": "菩薩行品之餘",
    "T21n1340_003:0670a08": "相好品第七",
    "T21n1340_003:0670a09": "菩薩行品之餘",
    "T21n1340_003:0670a10": "復次摩那婆。我先已說教諸菩薩方便修行",
    "T21n1340_003:0670a11": "諸波羅蜜攝眾生法。凡教授菩薩令不退轉。",
    "T21n1340_003:0670a12": "有二種波羅蜜。何等為二。所謂精進波羅蜜。",
    "T21n1340_003:0670a13": "般若波羅蜜。諸佛世尊。復為世間說餘四波",
    "T21n1340_003:0670a14": "羅蜜。更為諸餘眾生說助菩提法。方便成熟",
    "T21n1340_003:0670a15": "故。摩那婆汝等當知。彼四波羅蜜中。檀波羅",
    "T21n1340_003:0670a16": "蜜。尸波羅蜜。此二波羅蜜。與彼聲聞辟支佛",
    "T21n1340_003:0670a17": "乃至外道五通神仙共同行故。摩那婆。若羼",
    "T21n1340_003:0670a18": "提波羅蜜者。此唯阿羅漢成就捨事故。其禪",
    "T21n1340_003:0670a19": "波羅蜜者。此中總說。能生六波羅蜜故。摩那",
    "T21n1340_003:0670a20": "婆。此諸波羅蜜。如來如是差別說之。汝等當",
    "T21n1340_003:0670a21": "知。一切諸法虛空所生相同虛空。摩那婆若",
    "T21n1340_003:0670a22": "此前上二波羅蜜地。彼聲聞辟支佛二乘聖",
    "T21n1340_003:0670a23": "人尚不能成就。何況外道神仙諸餘凡夫也。",
    "T21n1340_003:0670a24": "摩那婆。若菩薩欲成就此二波羅蜜者。應當",
    "T21n1340_003:0670a25": "一心念勤精進。摩那婆。若人欲思如來譬喻",
    "T21n1340_003:0670a26": "巧說辯才。應先學觀此陀羅尼門。無畏復問。",
    "T21n1340_003:0670a27": "我等云何當能成就此陀羅尼觀耶。佛言。摩",
    "T21n1340_003:0670a28": "那婆。我今為汝更以譬喻顯示此義令易解",
    "T21n1340_003:0670a29": "知。摩那婆。譬如漁人生子。以貪利故早教其",
    "T21n1340_003:0670b01": "子水底潛行。於嬰孩時即取器水。日三沈之",
    "T21n1340_003:0670b02": "不令致困。如是漸沒從旦至暮。能訖一日在",
    "T21n1340_003:0670b03": "於水下。或經二日若三日。若十二十。若一",
    "T21n1340_003:0670b04": "月乃至一年。住於水中而能不死。然彼小兒",
    "T21n1340_003:0670b05": "漸漸長大即入大河。觀是河中所有水族眾",
    "T21n1340_003:0670b06": "生品類。了了分明。是兒後時身雄氣爽。水",
    "T21n1340_003:0670b07": "觀明利遂能入海。大海之中多諸異類。奇蟲",
    "T21n1340_003:0670b08": "怪獸巨魚妬龍。毒物雖多終莫能害。又見眾",
    "T21n1340_003:0670b09": "寶清澈分明。非餘凡人所能瞻覩。是人於是",
    "T21n1340_003:0670b10": "在大海中。具取珍寶造作眾事。凡有所欲隨",
    "T21n1340_003:0670b11": "意即成。如是摩那婆。菩薩摩訶薩。若能入是",
    "T21n1340_003:0670b12": "陀羅尼甚深法門。則能成辦一切佛法。亦復",
    "T21n1340_003:0670b13": "如是。摩那婆。言大海者即陀羅尼門。若初入",
    "T21n1340_003:0670b14": "此陀羅尼門。應當修學速令成就。如漁人子",
    "T21n1340_003:0670b15": "漸漸長大習業成就。摩那婆。若是菩薩能入",
    "T21n1340_003:0670b16": "陀羅尼佛法海中。自在成辦一切佛事。如漁",
    "T21n1340_003:0670b17": "師子處大海中建種種事。摩那婆。汝應當知",
    "T21n1340_003:0670b18": "諸佛菩提。不可以少行少緣而能成就。要須",
    "T21n1340_003:0670b19": "入此陀羅尼法門。於此陀羅尼一句義中。有",
    "T21n1340_003:0670b20": "種種音聲種種語言種種辯才種種方便。無",
    "T21n1340_003:0670b21": "方便處悉皆能知。有諸眾生心行差別。亦皆",
    "T21n1340_003:0670b22": "能知。又復眾生或現不現。或可見或不可見。",
    "T21n1340_003:0670b23": "皆從陀羅尼句方便力中。明了證知。或天龍",
    "T21n1340_003:0670b24": "夜叉乾闥婆阿修羅迦樓羅緊那羅摩睺羅伽",
    "T21n1340_003:0670b25": "人及非人。乃至禽獸四生種類。或音聲或語",
    "T21n1340_003:0670b26": "言。或心慮事。或作業事。或誓願事。或無願",
    "T21n1340_003:0670b27": "事。或多事或少事。或惡事非惡事。或怖畏事。",
    "T21n1340_003:0670b28": "或無怖畏。如是等事皆悉了知。於此作處一",
    "T21n1340_003:0670b29": "切悉知。乃至授記事。或身業或口業。或眾生",
    "T21n1340_003:0670c01": "業。或為自身或欲教他。悉皆能知。若菩薩在",
    "T21n1340_003:0670c02": "阿蘭拏學方便行。即得成就所作善根所為",
    "T21n1340_003:0670c03": "事業。乃至欲成不退轉事。亦悉能知。云何得",
    "T21n1340_003:0670c04": "辟支佛果。亦悉了知。云何得聲聞果地亦悉",
    "T21n1340_003:0670c05": "能知。或在家諸人種種事業語言。或盜他財",
    "T21n1340_003:0670c06": "惱他求財。若麁若細亦皆能知。或地獄餓鬼",
    "T21n1340_003:0670c07": "畜生。心意倒錯。行惡不信故生畜生等中。亦",
    "T21n1340_003:0670c08": "悉能知。或以業行墮餓鬼中。亦以諂曲慳貪",
    "T21n1340_003:0670c09": "嫉妬我慢貢高因緣故。生阿修羅中。或因五",
    "T21n1340_003:0670c10": "戒十善業故。得生欲界人天之中。自過生悔",
    "T21n1340_003:0670c11": "不見他過。總說如是諸方便智。他作他受自",
    "T21n1340_003:0670c12": "作自受。一切四生眾生及五道處。所有造業",
    "T21n1340_003:0670c13": "方便及業。名字業相成熟及受報處。種種心",
    "T21n1340_003:0670c14": "行。種種言說。種種忍樂。種種諸見。無善法",
    "T21n1340_003:0670c15": "處。如是等事。盡皆拔除。是故名曰陀羅尼",
    "T21n1340_003:0670c16": "門。摩那婆。若必有能如是行者。是則名為方",
    "T21n1340_003:0670c17": "便成就。摩那婆。若以自智慧力。決定成就此",
    "T21n1340_003:0670c18": "事者。當獨坐思惟遠離諸欲。摩那婆。如是法",
    "T21n1340_003:0670c19": "中。有種種音聲種種語言種種辯才種種行",
    "T21n1340_003:0670c20": "行種種生處種種作業。汝當諦聽善思念之。",
    "T21n1340_003:0670c21": "受持奉行莫令忘失。天人作事方便和合。故",
    "T21n1340_003:0670c22": "有語言。畜生眾生種種口業音聲差別。乃至",
    "T21n1340_003:0670c23": "生處名字亦殊。彼等眾生皆悉隨其形類音",
    "T21n1340_003:0670c24": "聲。而置名字以名其身如烏雀等。而彼餓鬼",
    "T21n1340_003:0670c25": "眾生之中。無有決定差別名字。何以故。彼中",
    "T21n1340_003:0670c26": "不得聞名依止故。亦如地獄中。唯言地獄眾",
    "T21n1340_003:0670c27": "生等。摩那婆。汝等勿謂天定天也。人定人也。",
    "T21n1340_003:0670c28": "餓鬼定餓鬼也。摩那婆。我已為汝總略說訖。",
    "T21n1340_003:0670c29": "今當為汝具分別說名字義處。摩那婆。如一",
    "T21n1340_003:0671a01": "事有種種名。如一人有種種名。如一天乃至",
    "T21n1340_003:0671a02": "餓鬼畜生有種種名。亦復如是。亦有多餓鬼",
    "T21n1340_003:0671a03": "全無名字。於一彈指頃轉變身體作種種形。",
    "T21n1340_003:0671a04": "摩那婆。如是眾生於一時間。現無量色身。云",
    "T21n1340_003:0671a05": "何可得呼其名也。若餓鬼等。有生處名字受",
    "T21n1340_003:0671a06": "食名字及壽命名字。若地獄眾生無有名字",
    "T21n1340_003:0671a07": "生處者。則其形亦無定。彼中惡業因緣未盡",
    "T21n1340_003:0671a08": "故。於一念中種種變身。",
    "T21n1340_003:0671a09": "爾時無畏菩薩復言。世尊。如是人中語言相",
    "T21n1340_003:0671a10": "承近習我等已知。而彼四道眾生言音名字。",
    "T21n1340_003:0671a11": "云何可識。是故我今請問世尊。唯願解說。阿",
    "T21n1340_003:0671a12": "難。彼無畏菩薩。如是問已。時放光佛告無畏",
    "T21n1340_003:0671a13": "言。此是諸佛菩薩神通智慧境界。非諸聲聞",
    "T21n1340_003:0671a14": "辟支佛及餘菩薩智慧所能分別也。摩那婆。",
    "T21n1340_003:0671a15": "若菩薩不知眾生言音。則不願生彼眾生中。",
    "T21n1340_003:0671a16": "若菩薩解知一切眾生言音及諸事業。便願",
    "T21n1340_003:0671a17": "生彼。欲覺悟彼說法教化隨宜利益故。摩那",
    "T21n1340_003:0671a18": "婆。如是菩薩。以知眾生言音心業故。於處處",
    "T21n1340_003:0671a19": "諸有受生。欲令眾生發解修行斷諸業故。摩",
    "T21n1340_003:0671a20": "那婆。於彼三道有知故可化。二道眾生中無",
    "T21n1340_003:0671a21": "知解故。當知菩薩亦不願生彼也。摩那婆。若",
    "T21n1340_003:0671a22": "菩薩摩訶薩必知地獄餓鬼眾生中有知解可",
    "T21n1340_003:0671a23": "化者。如是菩薩為一一眾生故。住大地獄中",
    "T21n1340_003:0671a24": "經恒沙等劫。要令眾生得彼法利。摩那婆。諸",
    "T21n1340_003:0671a25": "菩薩摩訶薩。成就如是大慈大悲。成就具足",
    "T21n1340_003:0671a26": "如是精進故。必定當得三十二相。摩那婆。是",
    "T21n1340_003:0671a27": "為如來略說菩薩慈悲因緣也。",
    "T21n1340_003:0671a28": "7 相好品大法炬陀羅尼經相好品第七之一",
    "T21n1340_003:0671a29": "阿難爾時無畏菩薩摩訶薩復白放光如來",
    "T21n1340_003:0671b01": "言。世尊。唯願為我具說菩薩成就諸相無有",
    "T21n1340_003:0671b02": "缺減。又復如來應供正遍覺。先為我等說波",
    "T21n1340_003:0671b03": "羅蜜方便教菩薩行。我等未解。是故更問此",
    "T21n1340_003:0671b04": "波羅蜜。世尊。波羅蜜者義何謂也。如是問已。",
    "T21n1340_003:0671b05": "彼放光佛告無畏菩薩言。摩那婆。所言波羅",
    "T21n1340_003:0671b06": "蜜者。不可度量。不可數知。無有邊際。故名波",
    "T21n1340_003:0671b07": "羅蜜。又波羅蜜者最為尊勝。一切凡夫一切",
    "T21n1340_003:0671b08": "聲聞辟支佛等。非其境界。故名波羅蜜。如汝",
    "T21n1340_003:0671b09": "所問波羅蜜句有如是義。所謂無有數量故",
    "T21n1340_003:0671b10": "言波羅蜜。無畏復言。如世尊說。無有量故名",
    "T21n1340_003:0671b11": "波羅蜜。我今現見行檀波羅蜜。但依資財及",
    "T21n1340_003:0671b12": "以己身。是既有限云何無量。",
    "T21n1340_003:0671b13": "佛告無畏菩薩言。摩那婆。於意云何。汝今知",
    "T21n1340_003:0671b14": "彼凡夫人心取著何等而行布施耶。世尊。我",
    "T21n1340_003:0671b15": "知凡夫取著於事而行布施。佛復問言。何謂",
    "T21n1340_003:0671b16": "為事。無畏言。世尊。我知現在諸陰。是名為",
    "T21n1340_003:0671b17": "事。佛言。無畏。汝謂諸陰是事耶。汝應諦思",
    "T21n1340_003:0671b18": "如來所說。然後答我。莫如世間凡夫所見。摩",
    "T21n1340_003:0671b19": "那婆。汝今若取陰為事者。於五陰中何者",
    "T21n1340_003:0671b20": "是事。為色是事耶。受是事耶。乃至想行識等",
    "T21n1340_003:0671b21": "是事耶。摩那婆。是等諸陰不名為事。何以",
    "T21n1340_003:0671b22": "故。本性空故。汝今云何取為事也。復應當知。",
    "T21n1340_003:0671b23": "如來方便總相說此五陰諸法事非事耳。摩",
    "T21n1340_003:0671b24": "那婆。諸凡夫人於五陰中取和合相故。復執",
    "T21n1340_003:0671b25": "著十二入等。凡夫如是縛著世間。所謂取著",
    "T21n1340_003:0671b26": "眼是為縛。如取著眼。如是取著耳。乃至取著",
    "T21n1340_003:0671b27": "鼻舌身意等。斯為大縛。以能分別取著諸事",
    "T21n1340_003:0671b28": "無邊。執持密緻牢固深入故。無畏復問。世尊",
    "T21n1340_003:0671b29": "所言縛者。是復云何。佛言。摩那婆。復有六縛",
    "T21n1340_003:0671c01": "處能縛眾生。故名為縛。何等為六。謂如眼色",
    "T21n1340_003:0671c02": "為縛。是諸凡夫著此處已難得解脫。諸欲因",
    "T21n1340_003:0671c03": "緣墮於惡道。生死相續。故名為縛。如是乃至",
    "T21n1340_003:0671c04": "意法為縛。以意思念故即願求稱意之所。故",
    "T21n1340_003:0671c05": "名為縛。摩那婆。如是菩薩摩訶薩等。以諸善",
    "T21n1340_003:0671c06": "根清淨故。則得成就三十二種大人之相。而",
    "T21n1340_003:0671c07": "我今者。更為汝等說清淨善根成就相法。若",
    "T21n1340_003:0671c08": "諸菩薩摩訶薩唯修一善根。便能成就一大",
    "T21n1340_003:0671c09": "人相。若更具足清淨一善根。然後成就三十",
    "T21n1340_003:0671c10": "二相。無畏復問。諸菩薩等修一善根。云何當",
    "T21n1340_003:0671c11": "能成就三十二大人相。",
    "T21n1340_003:0671c12": "時放光佛告無畏菩薩言。摩那婆。汝今不應",
    "T21n1340_003:0671c13": "取彼諸相為如來也。何以故。汝寧不聞轉輪",
    "T21n1340_003:0671c14": "聖王成就眾相乎。無畏答曰。我聞世尊。佛言。",
    "T21n1340_003:0671c15": "摩那婆。而彼輪王實具眾相。而不能證無上",
    "T21n1340_003:0671c16": "菩提。亦不名佛是故汝等莫謂眾相為如來",
    "T21n1340_003:0671c17": "也。摩那婆。若菩薩摩訶薩取彼眾相著彼眾",
    "T21n1340_003:0671c18": "相者。當知是人未離我相及眾生相也。摩那",
    "T21n1340_003:0671c19": "婆。是故菩薩不以成就諸相成就色等為不",
    "T21n1340_003:0671c20": "著也。摩那婆。夫佛菩提者。無有著處。無有想",
    "T21n1340_003:0671c21": "處。無有說處。無有合處。非如世間諸凡夫人",
    "T21n1340_003:0671c22": "於相法中歡喜執著。摩那婆。以是義故。汝當",
    "T21n1340_003:0671c23": "諦聽。吾為汝說修諸相法。摩那婆。若有成就",
    "T21n1340_003:0671c24": "一善根已更立誓願。必當具足三十二相。無",
    "T21n1340_003:0671c25": "畏復問。何謂一善根也。佛言。摩那婆。若有菩",
    "T21n1340_003:0671c26": "薩摩訶薩。捨家出家於修行處。忽見世尊舍",
    "T21n1340_003:0671c27": "利塔廟將欲破壞。即作是念。今此尊塔。我若",
    "T21n1340_003:0671c28": "不治便成毀壞。如是念已遂行乞食。既得食",
    "T21n1340_003:0671c29": "已。然後求人以己供施請令治塔。告彼人曰。",
    "T21n1340_003:0672a01": "此是如來舍利寶塔。福田尊重今誠毀壞。汝",
    "T21n1340_003:0672a02": "為丈夫氣力康健。我當與汝共營斯福。作是",
    "T21n1340_003:0672a03": "言已。隨辦所須即事治補。如是菩薩自忍飢",
    "T21n1340_003:0672a04": "餓以食惠人。尚輕己身。況重餘食。更發勝願",
    "T21n1340_003:0672a05": "口唱誓言。我今希有成就寶塔。此功深厚豈",
    "T21n1340_003:0672a06": "愛一食。以貪食故世間著我。既求遣我寧當",
    "T21n1340_003:0672a07": "念食。我今唯應如是精進。於諸飲食捨念著",
    "T21n1340_003:0672a08": "心。如是菩薩以食施故。莊嚴塔故。發誓願故。",
    "T21n1340_003:0672a09": "便得滿足三十二相。摩那婆。若諸菩薩摩訶",
    "T21n1340_003:0672a10": "薩等。以斯次第具足當得三十二種大人之",
    "T21n1340_003:0672a11": "相。如彼菩薩修治如來舍利塔故。是菩薩身。",
    "T21n1340_003:0672a12": "即得成就三十二種大人妙相。莊嚴亦爾。摩",
    "T21n1340_003:0672a13": "那婆。若菩薩摩訶薩成就心業。則能具足滿",
    "T21n1340_003:0672a14": "菩薩道。何以故。摩那婆。一切諸相皆是心業。",
    "T21n1340_003:0672a15": "如彼造業當發願者亦得如是。諸佛菩提而",
    "T21n1340_003:0672a16": "不可見。摩那婆。復有無量微妙善根可分別",
    "T21n1340_003:0672a17": "說。具足種種無量方便無量心聚。而諸善根",
    "T21n1340_003:0672a18": "應速成就。但諸如來亦為憐愍諸菩薩故。不",
    "T21n1340_003:0672a19": "具說之。所以者何。是中有諸菩薩。聞是事已",
    "T21n1340_003:0672a20": "心生恐怖。以恐怖故便有退心。以退心故。不",
    "T21n1340_003:0672a21": "能速證不退轉地。於不退轉菩薩功德不成",
    "T21n1340_003:0672a22": "就故。即便違背。是諸菩薩捨本願已隨宜願",
    "T21n1340_003:0672a23": "樂。住彼聲聞辟支佛地。如是人等漸次違背。",
    "T21n1340_003:0672a24": "以違背故。於此法門無有愛心。唯得成彼世",
    "T21n1340_003:0672a25": "間之業。而彼因復造作種種諸不善事。墮於",
    "T21n1340_003:0672a26": "地獄餓鬼畜生。輪轉往來備受生死。以是因",
    "T21n1340_003:0672a27": "緣。如來見此諸菩薩等及未來世恐怖過故。",
    "T21n1340_003:0672a28": "不具足說諸善根事。但隨順說彼所堪能應",
    "T21n1340_003:0672a29": "受行者。除彼見實及佛法中得決定者。若佛",
    "T21n1340_003:0672b01": "如來見諸菩薩於佛法中未得決定。終不為",
    "T21n1340_003:0672b02": "彼具說善根。",
    "T21n1340_003:0672b03": "復次摩那婆。汝當聽是三十二種大人相法。",
    "T21n1340_003:0672b04": "我當更說諸餘善根。爾時無畏菩薩復白佛",
    "T21n1340_003:0672b05": "言。世尊。何等名為三十二種大人相法。如是",
    "T21n1340_003:0672b06": "眾相有現不現。然此會眾有鈍根者。尚未得",
    "T21n1340_003:0672b07": "聞三十二種大人相名。何況能解。唯願如來",
    "T21n1340_003:0672b08": "憐愍眾生。具足演說三十二相。眾生聞已得",
    "T21n1340_003:0672b09": "了是義。於如來所生尊重心。因此速證大般",
    "T21n1340_003:0672b10": "涅槃。阿難。時無畏菩薩如是問已。放光如來",
    "T21n1340_003:0672b11": "應供正遍覺告無畏菩薩摩訶薩言。摩那婆。",
    "T21n1340_003:0672b12": "諸佛如來凡有三十二相。三十相現二相不",
    "T21n1340_003:0672b13": "現。摩那婆。今宜諦聽。吾當為汝辯明諸相",
    "T21n1340_003:0672b14": "現不現義。摩那婆。如來有十相。摩那婆。如",
    "T21n1340_003:0672b15": "來復有六相在手。摩那婆。復有四相在體。",
    "T21n1340_003:0672b16": "復有二輪相。復有二相在頭。摩那婆。復有",
    "T21n1340_003:0672b17": "四相遍諸身體。摩那婆。諸佛如來有如是等",
    "T21n1340_003:0672b18": "三十相現。餘有二相不顯現者。所謂馬陰藏",
    "T21n1340_003:0672b19": "及舌闊長相。",
    "T21n1340_003:0672b20": "復次摩那婆。如來今當更為汝等分別如是",
    "T21n1340_003:0672b21": "諸相功德。摩那婆。如來有七處滿相。兩手兩",
    "T21n1340_003:0672b22": "足兩髆及頸等。摩那婆。如來有網縵相在手",
    "T21n1340_003:0672b23": "足指。摩那婆。如來有白毫相在眉間。猶如月",
    "T21n1340_003:0672b24": "光。有四十齒相。寬長舌相。及住大功德相。如",
    "T21n1340_003:0672b25": "是舌根。辨諸言音具足宣說。復有目不眴",
    "T21n1340_003:0672b26": "相。摩那婆。如來頂相。一切人天乃至有頂不",
    "T21n1340_003:0672b27": "能覩見。摩那婆。如來手足二十指爪。如赤銅",
    "T21n1340_003:0672b28": "色薄如蓮花。光澤分明勝於餘色。摩那婆。如",
    "T21n1340_003:0672b29": "來𦟛足跟相赤如花葉。塵水泥垢不能沾污。",
    "T21n1340_003:0672c01": "摩那婆。如來髀腨端直牢固。猶如金剛。經",
    "T21n1340_003:0672c02": "途近遠終無疲極。摩那婆。如來身金色相。勝",
    "T21n1340_003:0672c03": "於一切無能動搖。摩那婆。諸天宮殿紫金所",
    "T21n1340_003:0672c04": "成。取是紫金如芥子許。勝諸七寶滿閻浮",
    "T21n1340_003:0672c05": "提。如是摩那婆。若以天紫金聚滿如來前。而",
    "T21n1340_003:0672c06": "佛常光。令天金色悉皆暗昧無有光澤。摩那",
    "T21n1340_003:0672c07": "婆。譬如日出諸螢火蟲光明悉滅無能見者。",
    "T21n1340_003:0672c08": "如是彼天金光非日能蔽。唯佛常光乃能蔽",
    "T21n1340_003:0672c09": "耳。如是摩那婆。汝等應知諸佛世尊。如是分",
    "T21n1340_003:0672c10": "別顯示諸相。復次摩那婆。如來今當分別諸",
    "T21n1340_003:0672c11": "相善根因緣。汝應一心正念無亂調伏諸根。攝",
    "T21n1340_003:0672c12": "耳靜住勿念他事。欲得勝智莫隨餘緣。生殷",
    "T21n1340_003:0672c13": "重心發希有意。於如是處起至誠心。應善分",
    "T21n1340_003:0672c14": "別諸相功德。當於如來應供正遍覺前。諦聽",
    "T21n1340_003:0672c15": "諦受。其兩足下千輻輪相。一一相中放千光",
    "T21n1340_003:0672c16": "明。於彼兩足所蹈之處。此光明網直至下方",
    "T21n1340_003:0672c17": "所有世界。彼中眾生見是光已。生希有心起",
    "T21n1340_003:0672c18": "尊重意。於彼如來應供正遍覺前。辯論法相",
    "T21n1340_003:0672c19": "彼佛復告無畏菩薩言。摩那婆。是為如來足",
    "T21n1340_003:0672c20": "輪相光。功能力用遠至他方。教化眾生令發",
    "T21n1340_003:0672c21": "善根。汝當諦聽。我今分別彼諸善根成就之",
    "T21n1340_003:0672c22": "事摩那婆。若諸菩薩為佛世尊。於山林中造",
    "T21n1340_003:0672c23": "經行處。除諸瓦石掃灑治飾。以柔軟草敷置",
    "T21n1340_003:0672c24": "其上。既成就已奉獻如來。如是菩薩。若見如",
    "T21n1340_003:0672c25": "來在彼經行。或見往來。或見宴息隨意威儀。",
    "T21n1340_003:0672c26": "如是菩薩。若見如來足千輪相。澈過草下分",
    "T21n1340_003:0672c27": "炳地上。妙如蓮華眾光莊嚴。如是菩薩。見此",
    "T21n1340_003:0672c28": "相已。則於己身無慳悋想。所以者何。今此如",
    "T21n1340_003:0672c29": "來有如是等圓滿相法希有之事。尚不悋惜。",
    "T21n1340_003:0673a01": "況我此身穢惡充滿𡱁尿盈溢。皮裹血塗筋",
    "T21n1340_003:0673a02": "肉骨等更相纏縛。九孔常流癕膿臭處。是不",
    "T21n1340_003:0673a03": "淨聚諸蟲所居。云何我等不速厭離。如是菩",
    "T21n1340_003:0673a04": "薩發精進心。求菩提分成就輪相。心口稱讚",
    "T21n1340_003:0673a05": "入無相法。如是菩薩。晝夜思惟便生歡喜。以",
    "T21n1340_003:0673a06": "歡喜心即念如來。或在經行。或坐或立。或入",
    "T21n1340_003:0673a07": "禪定。如是菩薩。分別此已復作是念。我今不",
    "T21n1340_003:0673a08": "應取著諸相。若有菩薩不取相者。則離我想",
    "T21n1340_003:0673a09": "及眾生想。菩薩如是思惟此已。則能具發無",
    "T21n1340_003:0673a10": "緣精進。",
    "T21n1340_003:0673a11": "復次摩那婆。菩薩摩訶薩。云何得發無緣精",
    "T21n1340_003:0673a12": "進。摩那婆。如空中風無有方所。是風不住東",
    "T21n1340_003:0673a13": "方及於餘方。如是不住即名無住。既無所住",
    "T21n1340_003:0673a14": "云何可名。無畏白言。如是世尊。實無可名。佛",
    "T21n1340_003:0673a15": "告無畏。若法無名云何可說。無畏復言。是無",
    "T21n1340_003:0673a16": "相中亦無可說。佛告無畏。若無相中無可說",
    "T21n1340_003:0673a17": "者。云何有念。若無念者。即無所有。若無所有",
    "T21n1340_003:0673a18": "云何有入。既無入處云何有陰及與諸大。若",
    "T21n1340_003:0673a19": "無陰大云何有有。若無有有云何有生。若無",
    "T21n1340_003:0673a20": "有生何有生處。若無生處云何而有名色諸",
    "T21n1340_003:0673a21": "相。摩那婆。若無諸相即是無相。無相為相者。",
    "T21n1340_003:0673a22": "是名無我。摩那婆。若人能作如是說者。當知",
    "T21n1340_003:0673a23": "即是不退菩薩。何以故。善說無相行於無相",
    "T21n1340_003:0673a24": "故。摩那婆。如來輪相成就如是次第分別諸",
    "T21n1340_003:0673a25": "善根義。復次摩那婆。於意云何。後身菩薩菩",
    "T21n1340_003:0673a26": "提樹下坐於道場獲三明時證何等法。復以",
    "T21n1340_003:0673a27": "何義名為證耶。無畏白言。世尊。彼時證者。見",
    "T21n1340_003:0673a28": "己法身故名身證。具足明力斷除無明。離無",
    "T21n1340_003:0673a29": "明故為眾生說。是諸眾生遠離大智。為彼無",
    "T21n1340_003:0673b01": "明愚暗所蔽。是故如來。以諸明慧及無畏力。",
    "T21n1340_003:0673b02": "知諸眾生為彼無明黑暗所覆。我慢貢高所",
    "T21n1340_003:0673b03": "渴。瞋恚鬪諍所燒。顛倒失心盲冥無目被他",
    "T21n1340_003:0673b04": "所使。違背正道破壞正念。或復妄行迷惑亂",
    "T21n1340_003:0673b05": "心深入邪徑。是故如來為說八道告諸眾生。",
    "T21n1340_003:0673b06": "汝等皆可乘此正路安意而行。是道無畏安",
    "T21n1340_003:0673b07": "隱快樂。能相應者攝取大利。若有眾生行此",
    "T21n1340_003:0673b08": "道者。皆與無邊大利相應。及諸菩薩法行精",
    "T21n1340_003:0673b09": "進。世尊。菩薩摩訶薩發如是心斷除疑網。",
    "T21n1340_003:0673b10": "然後乃證阿耨多羅三藐三菩提。阿難。彼放",
    "T21n1340_003:0673b11": "光如來告無畏菩薩言。善哉善哉。摩那婆。汝",
    "T21n1340_003:0673b12": "今乃能隨順如來方便說也。",
    "T21n1340_003:0673b13": "復次摩那婆。如來二手掌中有千輻輪相。寬",
    "T21n1340_003:0673b14": "大分明成就二相善根因緣。汝等諦聽。我今",
    "T21n1340_003:0673b15": "當說。摩那婆。若諸菩薩現處居家。有教誨師",
    "T21n1340_003:0673b16": "實阿羅漢。諸漏已盡所作已辦。如是羅漢真",
    "T21n1340_003:0673b17": "為法師。能如實說諸佛正法。雖常法施而不",
    "T21n1340_003:0673b18": "求報。如諸漏盡無所著故。後時彼師遇二重",
    "T21n1340_003:0673b19": "病。一者上吐。二者下痢。篤疾既久身甚羸",
    "T21n1340_003:0673b20": "弊。如是菩薩於彼師所。常生希有尊重之心。",
    "T21n1340_003:0673b21": "覩師患苦專念求治。晝夜孜孜未曾遠離。右",
    "T21n1340_003:0673b22": "手承吐左手除糞。雖多臭穢無厭惡心。菩薩",
    "T21n1340_003:0673b23": "如是愛師命故。手持眾藥內師口中。以羸瘦",
    "T21n1340_003:0673b24": "故藥不能下。菩薩親用兩手摩捫扶抱將侍。",
    "T21n1340_003:0673b25": "終日虔虔乃至除愈。菩薩以是躬自摩洗師",
    "T21n1340_003:0673b26": "長功德善根因緣故。於手掌內輪相分明。若",
    "T21n1340_003:0673b27": "諸智人。見彼菩薩供養師長。生希有心。令彼",
    "T21n1340_003:0673b28": "比丘重病得滅。或有諸人發心聽法。於聞法",
    "T21n1340_003:0673b29": "時起尊重心。如法師說隨順奉行。復令多人",
    "T21n1340_003:0673c01": "皆得聞法具足歡喜。如彼菩薩盡命報恩。一",
    "T21n1340_003:0673c02": "心求治師病除愈。以如是等善根因緣。輪相",
    "T21n1340_003:0673c03": "具足無有缺少。摩那婆。此手輪相善根因緣。",
    "T21n1340_003:0673c04": "我已說竟。復次摩那婆。如來髆有三輪滿相",
    "T21n1340_003:0673c05": "善根因緣。汝等諦聽。我今當說。摩那婆。若",
    "T21n1340_003:0673c06": "有菩薩。於如來滅後。覩佛正法垂欲滅壞。時",
    "T21n1340_003:0673c07": "此菩薩起大悲心發勇猛志。斷除世務捨家",
    "T21n1340_003:0673c08": "出家。與諸外道而作怨敵。何以故。為欲建立",
    "T21n1340_003:0673c09": "住持正法。守護正法攝受正法。欲令正法得",
    "T21n1340_003:0673c10": "久住故。正法增長故。是故菩薩獨以一身。必",
    "T21n1340_003:0673c11": "欲摧伏一切在家出家諸人及外道等故。於",
    "T21n1340_003:0673c12": "國王大臣無量眾中。種種方便稱揚讚說諸",
    "T21n1340_003:0673c13": "如來名。亦說功德勝妙之事。又說空無相願",
    "T21n1340_003:0673c14": "一切法門。復說正念諸餘善根。降伏一切諸",
    "T21n1340_003:0673c15": "外道等。如是菩薩。建立荷負諸佛正法。善根",
    "T21n1340_003:0673c16": "因緣成就具足三輪滿相。是相微妙悉能照",
    "T21n1340_003:0673c17": "曜一切世間。見者歡喜。若有眾生聞諸如來",
    "T21n1340_003:0673c18": "眾相願時。當生敬信復應慶喜。摩那婆。是為",
    "T21n1340_003:0673c19": "如來以一善根攝諸功德成三滿相。",
    "T21n1340_003:0673c20": "復次摩那婆。如來諸指網縵相者。猶如鵝王",
    "T21n1340_003:0673c21": "間無缺漏。薄如蓮華三畫分明。能令眾生見",
    "T21n1340_003:0673c22": "者歡喜。如是諸相善根因緣。我今當說。汝宜",
    "T21n1340_003:0673c23": "諦受。如我過去無量劫中修諸善根。為成就",
    "T21n1340_003:0673c24": "此一切智故。摩那婆。若有菩薩摩訶薩。處大",
    "T21n1340_003:0673c25": "王位國富民繁。凡諸庫藏莫不盈滿。事業宮",
    "T21n1340_003:0673c26": "殿盡皆充足。是菩薩王國化之內種類眾多。",
    "T21n1340_003:0673c27": "農商工估及諸仕類或境內眾。或他國來。皆",
    "T21n1340_003:0673c28": "懷瞋毒共相論說。或時忿諍各有怨心。詣菩",
    "T21n1340_003:0673c29": "薩所辯訟求勝。菩薩爾時見彼眾生瞋覺所",
    "T21n1340_003:0674a01": "惱。為救解故。以自在力而誨責曰。汝等眾生",
    "T21n1340_003:0674a02": "勿得鬪諍。夫鬪諍者豈為入法。是畜生事。而",
    "T21n1340_003:0674a03": "諸畜生癡恚亂心。故求鬪諍共相觝觸。或相",
    "T21n1340_003:0674a04": "齧蹋。更相伺便。互相殺害。即是地獄眾生惡",
    "T21n1340_003:0674a05": "法。汝諸眾生勿學地獄。勿習畜生造諸惡業。",
    "T21n1340_003:0674a06": "汝等皆應歸依如來歸依法僧。盡形不殺受",
    "T21n1340_003:0674a07": "持五戒。我攝受汝。以我攝故。令汝今身常受",
    "T21n1340_003:0674a08": "安樂。捨此身已則生天上。如是菩薩。知諸眾",
    "T21n1340_003:0674a09": "生捨諸惡事。各相慈愛無復惡心。在佛塔前。",
    "T21n1340_003:0674a10": "即便授與三歸五戒。教導皆令斷惡生善。如",
    "T21n1340_003:0674a11": "是菩薩。以能和合眾生善根業因緣故。成就",
    "T21n1340_003:0674a12": "如是網縵等相。摩那婆。是為如來手足網縵",
    "T21n1340_003:0674a13": "善根因緣。我已說竟。",
    "T21n1340_003:0674a14": "復次摩那婆。如來指爪直長纖密無有疎減。",
    "T21n1340_003:0674a15": "成就因緣我今當說。汝等一心莫念他事。摩",
    "T21n1340_003:0674a16": "那婆。若有菩薩摩訶薩所在諸方。或獨坐思",
    "T21n1340_003:0674a17": "惟。或與眾談論以無餘念心常歡喜。如是菩",
    "T21n1340_003:0674a18": "薩。凡處世間隨何等類。即能同彼而行。教化",
    "T21n1340_003:0674a19": "於彼。彼眾若復賊盜。若旃陀羅。若獵師。若屠",
    "T21n1340_003:0674a20": "膾復有造作諸不善業。菩薩悉能隨類覺知。",
    "T21n1340_003:0674a21": "以悲慜故為說法要。先教眾生。遠離種種諸",
    "T21n1340_003:0674a22": "不善事及以惡心。然後教令合十指掌口唱",
    "T21n1340_003:0674a23": "是言。我今歸命世間所有尊重福田應受供",
    "T21n1340_003:0674a24": "者。為物出現。智人所讚。所謂諸佛如來應供",
    "T21n1340_003:0674a25": "正遍覺。及有正法僧寶之處。我皆等發無量",
    "T21n1340_003:0674a26": "敬心。如是菩薩化彼無量諸惡眾生。皆令迴",
    "T21n1340_003:0674a27": "心修諸善業。以是因緣成就妙甲。猶如赤銅。",
    "T21n1340_003:0674a28": "指直纖長軟密光澤。摩那婆。是為如來指爪",
    "T21n1340_003:0674a29": "諸相功德因緣。我今說竟。摩那婆。汝於是中",
    "T21n1340_003:0674b01": "當深敬信。摩那婆。若諸菩薩。或時為彼善行",
    "T21n1340_003:0674b02": "眾生。經無量劫說法教化。或復有為不善眾",
    "T21n1340_003:0674b03": "生一時說法。乃至一彈指頃。所得功德非復",
    "T21n1340_003:0674b04": "前比。何以故。摩耶婆。如來常說。有人少時供",
    "T21n1340_003:0674b05": "養如來敬事尊重。即便為彼智者所歎。",
    "T21n1340_003:0674b06": "復次摩那婆。如來應供正遍覺。成就身紫金",
    "T21n1340_003:0674b07": "色善業因緣。汝等諦聽。我今當說。摩那婆。如",
    "T21n1340_003:0674b08": "來在世。若諸菩薩為聽法故詣如來所。諮問",
    "T21n1340_003:0674b09": "如來大乘經名菩薩行法。時佛世尊默然不",
    "T21n1340_003:0674b10": "答。起而遊行適至一所。遼廓艱嶮唯多禽",
    "T21n1340_003:0674b11": "獸。無有人民。不見城隍聚落居室。乃至無有",
    "T21n1340_003:0674b12": "樹林眾草。設欲停憩無可敷施。時此菩薩常",
    "T21n1340_003:0674b13": "隨佛後。不憚危阻共入磧中。值天布雲震雷",
    "T21n1340_003:0674b14": "大雨。時彼如來衣服盡濕。菩薩覩此增敬重",
    "T21n1340_003:0674b15": "心。遂自解衣奉覆佛上。乃至雨止取衣暴曬。",
    "T21n1340_003:0674b16": "還自服已從佛而行。世尊因此始為菩薩說",
    "T21n1340_003:0674b17": "大乘經。名曰身願時彼眾中。有諂曲菩薩及",
    "T21n1340_003:0674b18": "以初學出家沙門。或未具戒。如是人等衣鉢",
    "T21n1340_003:0674b19": "資須隨時趣足。無諸積聚清淨身心。即得正",
    "T21n1340_003:0674b20": "念喜悅充滿。菩薩爾時。得聞經已。於菩薩眾",
    "T21n1340_003:0674b21": "及比丘前。具為解釋大乘經典。教除諂曲及",
    "T21n1340_003:0674b22": "破戒心。緣此善根得是果報。獲金色身。何以",
    "T21n1340_003:0674b23": "故。以能滅除破戒諂曲垢。及不惜身解衣覆",
    "T21n1340_003:0674b24": "佛。是故後時身紫金色。映蔽世間而能久住。",
    "T21n1340_003:0674b25": "摩那婆。是為如來身真金色善根因緣。我今",
    "T21n1340_003:0674b26": "說竟。",
    "T21n1340_003:0674b27": "大法炬陀羅尼經卷第三"
}