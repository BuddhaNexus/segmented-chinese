{
    "X80n1565_011:0220c03": "五燈會元卷第十一",
    "X80n1565_011:0220c05": "臨濟宗",
    "X80n1565_011:0220c06": "南嶽下四世",
    "X80n1565_011:0220c07": "黃檗運禪師法嗣",
    "X80n1565_011:0220c08": "鎮州臨濟義玄禪師曹州南華邢氏子。幼負出塵之",
    "X80n1565_011:0220c09": "志。及落髮進具。便慕禪宗。初在黃檗會中。行業純一。",
    "X80n1565_011:0220c10": "時睦州為第一座。乃問。上座在此多少時。師曰。三年。",
    "X80n1565_011:0220c11": "州曰。曾參問否。師曰。不曾參問。不知問箇甚麼。州曰。",
    "X80n1565_011:0220c12": "何不問堂頭和尚。如何是佛法的的大意。師便去。問",
    "X80n1565_011:0220c13": "聲未絕。檗便打。師下來。州曰。問話作麼生。師曰。某甲",
    "X80n1565_011:0220c14": "問聲未絕。和尚便打。某甲不會。州曰。但更去問。師又",
    "X80n1565_011:0220c15": "問。檗又打。如是三度問。三度被打。師白州曰。早承激",
    "X80n1565_011:0220c16": "勸問法。累蒙和尚賜棒。自恨障緣。不領深旨。今且辭",
    "X80n1565_011:0220c17": "去。州曰。汝若去。須辭和尚了去。師禮拜退。州先到黃",
    "X80n1565_011:0220c18": "檗處曰。問話上座。雖是後生。却甚奇特。若來辭。方便",
    "X80n1565_011:0220c19": "接伊。已後為一株大樹。覆蔭天下人去在。師來日辭",
    "X80n1565_011:0220c20": "黃檗。檗曰。不須他去。祇往高安灘頭參大愚。必為汝",
    "X80n1565_011:0220c21": "說。師到大愚。愚曰。甚處來。師曰。黃檗來。愚曰。黃檗有",
    "X80n1565_011:0220c22": "何言句。師曰。某甲三度問佛法的的大意。三度被打。",
    "X80n1565_011:0220c23": "不知某甲有過無過。愚曰。黃檗與麼老婆心切。為汝",
    "X80n1565_011:0220c24": "得徹困。更來這裏問有過無過。師於言下大悟。乃曰。",
    "X80n1565_011:0221a01": "元來黃檗佛法無多子。愚搊住曰。這尿牀鬼子。適來",
    "X80n1565_011:0221a02": "道有過無過。如今却道黃檗佛法無多子。你見箇甚",
    "X80n1565_011:0221a03": "麼道理。速道。速道。師於大愚肋下築三拳。愚拓開曰。",
    "X80n1565_011:0221a04": "汝師黃檗。非干我事。師辭大愚。却回黃檗。檗見便問。",
    "X80n1565_011:0221a05": "這漢來來去去。有甚了期。師曰。祇為老婆心切。便人",
    "X80n1565_011:0221a06": "事了。侍立。檗問。甚處去來。師曰。昨蒙和尚慈旨。令參",
    "X80n1565_011:0221a07": "大愚去來。檗曰。大愚有何言句。師舉前話。檗曰。大愚",
    "X80n1565_011:0221a08": "老漢饒舌。待來痛與一頓。師曰。說甚待來。即今便打。",
    "X80n1565_011:0221a09": "隨後便掌。檗曰。這風顛漢來這裏捋虎鬚。師便喝。檗",
    "X80n1565_011:0221a10": "喚侍者曰。引這風顛漢參堂去(溈山舉問仰山。臨濟當時得大愚力。得黃",
    "X80n1565_011:0221a11": "檗力。仰云。非但騎虎頭。亦解把虎尾)。黃檗一日普請次。師隨後行。檗回",
    "X80n1565_011:0221a12": "頭見師空手。乃問。钁在何處。師曰。有一人將去了也。",
    "X80n1565_011:0221a13": "檗曰。近前來共汝商量箇事。師便近前。檗竪起钁曰。",
    "X80n1565_011:0221a14": "祇這箇天下人拈掇不起。師就手掣得。竪起曰。為甚",
    "X80n1565_011:0221a15": "麼却在某甲手裏。檗曰。今日自有人普請。便回寺(仰山",
    "X80n1565_011:0221a16": "侍溈山次。溈舉此話未了。仰便問。钁在黃檗手裏。為甚麼却被臨濟奪却。溈云。賊是小人。智過君子)。師",
    "X80n1565_011:0221a17": "普請鉏地次。見黃檗來。拄钁而立。檗曰。這漢困那。師",
    "X80n1565_011:0221a18": "曰。钁也未舉。困箇甚麼。檗便打。師接住棒一送送倒。",
    "X80n1565_011:0221a19": "檗呼維那。扶起我來。維那扶起曰。和尚爭容得這風",
    "X80n1565_011:0221a20": "顛漢無禮。檗纔起便打維那。師钁地曰。諸方火塟。我",
    "X80n1565_011:0221a21": "這裏活埋(溈山問仰山。黃檗打維那意作麼生。仰云。正賊走却。邏贓人喫棒)。師一日",
    "X80n1565_011:0221a22": "在僧堂裏睡。檗入堂見。以拄杖打板頭一下。師舉首",
    "X80n1565_011:0221a23": "見是檗。却又睡。檗又打板頭一下。却往上間。見首座",
    "X80n1565_011:0221a24": "坐禪。乃曰。下間後生却坐禪。汝在這裏妄想作麼。座",
    "X80n1565_011:0221b01": "曰。這老漢作甚麼。檗又打板頭一下。便出去(溈山舉問仰山。",
    "X80n1565_011:0221b02": "祇如黃檗。意作麼生。仰云。兩彩一賽)。師栽松次。檗曰。深山裏栽許多松",
    "X80n1565_011:0221b03": "作甚麼。師曰。一與山門作境致。二與後人作標牓。道",
    "X80n1565_011:0221b04": "了。將钁頭[祝/土]地三下。檗曰。雖然如是。子已喫吾三十",
    "X80n1565_011:0221b05": "棒了也。師又[祝/土]地三下。噓一噓。檗曰。吾宗到汝。大興",
    "X80n1565_011:0221b06": "於世(溈山舉問仰山。黃檗當時祇囑臨濟一人。更有人在。仰云。有。祇是年代深遠。不欲舉似和尚。溈",
    "X80n1565_011:0221b07": "云。雖然如是。吾亦要知。汝但舉看。仰云。一人指南。吳越令行。遇大風即止)。黃檗因入厨下。",
    "X80n1565_011:0221b08": "問飯頭。作甚麼。頭曰。揀眾僧飯米。檗曰。一頓喫多少。",
    "X80n1565_011:0221b09": "頭曰。三石五。檗曰。莫大多麼。頭曰。猶恐少在。檗便打。",
    "X80n1565_011:0221b10": "頭舉似師。師曰。我與汝勘這老漢。纔到侍立。檗舉前",
    "X80n1565_011:0221b11": "話。師曰。飯頭不會。請和尚代一轉語。檗曰。汝但舉。師",
    "X80n1565_011:0221b12": "曰。莫太多麼。檗曰。來日更喫一頓。師曰。說甚麼來日。",
    "X80n1565_011:0221b13": "即今便喫。隨後打一掌。檗曰。這風顛漢又來這裏捋",
    "X80n1565_011:0221b14": "虎鬚。師喝一喝。便出去(溈山舉問仰山。此二尊宿意作麼生。仰山云。和尚作麼生。",
    "X80n1565_011:0221b15": "溈山云。養子方知父慈。仰山云。不然。溈山云。子又作麼生。仰山云。大似勾賊破家)。師半夏上",
    "X80n1565_011:0221b16": "黃檗山。見檗看經。師曰。我將謂是箇人。元來是唵(或作",
    "X80n1565_011:0221b17": "揞)黑豆老和尚。住數日。乃辭。檗曰。汝破夏來。何不終",
    "X80n1565_011:0221b18": "夏去。師曰。某甲暫來禮拜和尚。檗便打趂令去。師行",
    "X80n1565_011:0221b19": "數里疑此事。却回終夏。後又辭檗。檗曰。甚處去。師曰。",
    "X80n1565_011:0221b20": "不是河南。便歸河北。檗便打。師約住與一掌。檗大笑。",
    "X80n1565_011:0221b21": "乃喚侍者。將百丈先師禪板几案來。師曰。侍者將火",
    "X80n1565_011:0221b22": "來。檗曰。不然。子但將去。已後坐斷天下人舌頭去在。",
    "X80n1565_011:0221b23": "師到達磨塔頭。塔主問。先禮佛。先禮祖。師曰。祖佛俱",
    "X80n1565_011:0221b24": "不禮。主曰。祖佛與長老有甚冤家。師拂袖便出。師為",
    "X80n1565_011:0221c01": "黃檗馳書至溈山。與仰山語次。仰曰。老兄向後北去。",
    "X80n1565_011:0221c02": "有箇住處。師曰。豈有與麼事。仰曰。但去。已後有一人",
    "X80n1565_011:0221c03": "佐輔汝。此人祇是有頭無尾。有始無終(懸記普化)。師後住",
    "X80n1565_011:0221c04": "鎮州臨濟。學侶雲集。一日。謂普化克符二上座曰。我",
    "X80n1565_011:0221c05": "欲於此建立黃檗宗旨。汝且成褫我。二人珍重下去。",
    "X80n1565_011:0221c06": "三日後。普化却上來問。和尚三日前說甚麼。師便打。",
    "X80n1565_011:0221c07": "三日後克符上來問。和尚前日打普化作甚麼。師亦",
    "X80n1565_011:0221c08": "打。至晚小參。曰。有時奪人不奪境。有時奪境不奪人。",
    "X80n1565_011:0221c09": "有時人境兩俱奪。有時人境俱不奪(問答語具克符章)。僧問。",
    "X80n1565_011:0221c10": "如何是真佛．真法．真道。乞師開示。師曰。佛者心清淨",
    "X80n1565_011:0221c11": "是。法者心光明是。道者處處無礙淨光是。三即一。皆",
    "X80n1565_011:0221c12": "是空名而無實有。如真正作道人。念念心不間斷。自",
    "X80n1565_011:0221c13": "達磨大師從西土來。祇是覓箇不受人惑底人。後遇",
    "X80n1565_011:0221c14": "二祖。一言便了。始知從前虗用工夫。山僧今日見處。",
    "X80n1565_011:0221c15": "與祖佛不別。若第一句中薦得。堪與祖佛為師。若第",
    "X80n1565_011:0221c16": "二句中薦得。堪與人天為師。若第三句中薦得。自救",
    "X80n1565_011:0221c17": "不了。僧便問。如何是第一句。師曰。三要印開朱點窄。",
    "X80n1565_011:0221c18": "未容擬議主賓分。曰。如何是第二句。師曰。妙解豈容",
    "X80n1565_011:0221c19": "無著問。漚和爭負截流機。曰。如何是第三句。師曰。但",
    "X80n1565_011:0221c20": "看棚頭弄傀儡。抽牽全藉裏頭人。乃曰。大凡演唱宗",
    "X80n1565_011:0221c21": "乘。一句中須具三玄門。一玄門須具三要。有權有實。",
    "X80n1565_011:0221c22": "有照有用。汝等諸人作麼生會。師謂僧曰。有時一喝",
    "X80n1565_011:0221c23": "如金剛王寶劒。有時一喝如踞地師子。有時一喝如",
    "X80n1565_011:0221c24": "探竿影草。有時一喝不作一喝用。汝作麼生會。僧擬",
    "X80n1565_011:0222a01": "議。師便喝。示眾。參學之人。大須子細。如賓主相見。便",
    "X80n1565_011:0222a02": "有言論往來。或應物現形。或全體作用。或把機權喜",
    "X80n1565_011:0222a03": "怒。或現半身。或乘師子。或乘象王。如有真正學人便",
    "X80n1565_011:0222a04": "喝。先拈出一箇膠盆子。善知識不辯是境。便上他境",
    "X80n1565_011:0222a05": "上作模作樣。便被學人又喝。前人不肯放下。此是膏",
    "X80n1565_011:0222a06": "盲之病。不堪醫治。喚作賓看主。或是善知識。不拈出",
    "X80n1565_011:0222a07": "物。祇隨學人問處即奪。學人被奪。抵死不肯放。此是",
    "X80n1565_011:0222a08": "主看賓。或有學人應一箇清淨境。出善知識前。知識",
    "X80n1565_011:0222a09": "辯得是境。把得拋向坑裏。學人言。大好善知識。知識",
    "X80n1565_011:0222a10": "即云。咄哉。不識好惡。學人便禮拜。此喚作主看主。或",
    "X80n1565_011:0222a11": "有學人。披枷帶鎻。出善知識前。知識更與安一重枷",
    "X80n1565_011:0222a12": "鎻。學人歡喜。彼此不辯。喚作賓看賓。大德。山僧所舉。",
    "X80n1565_011:0222a13": "皆是辯魔揀異。知其邪正。師問洛浦。從上來。一人行",
    "X80n1565_011:0222a14": "棒。一人行喝。阿那箇親。曰。總不親。師曰。親處作麼生。",
    "X80n1565_011:0222a15": "浦便喝。師乃打。上堂。有一人論劫在途中。不離家舍。",
    "X80n1565_011:0222a16": "有一人離家舍。不在途中。那箇合受人天供養。師問",
    "X80n1565_011:0222a17": "院主。甚處去來。曰。州中糶黃米來。師曰。糶得盡麼。主",
    "X80n1565_011:0222a18": "曰。糶得盡。師以拄杖畫一畫曰。還糶得這箇麼。主便",
    "X80n1565_011:0222a19": "喝。師便打。典座至。師舉前話。座曰。院主不會和尚意。",
    "X80n1565_011:0222a20": "師曰。你又作麼生。座禮拜。師亦打。上堂。一人在孤峰",
    "X80n1565_011:0222a21": "頂上。無出身路。一人在十字街頭。亦無向背。且道那",
    "X80n1565_011:0222a22": "箇在前。那箇在後。不作維摩詰。不作傅大士。珍重。有",
    "X80n1565_011:0222a23": "一老宿參。便問。禮拜即是。不禮拜即是。師便喝。宿便",
    "X80n1565_011:0222a24": "拜。師曰。好箇草賊。宿曰。賊。賊。便出去。師曰。莫道無事",
    "X80n1565_011:0222b01": "好。時首座侍立。師曰。還有過也無。座曰。有。師曰。賓家",
    "X80n1565_011:0222b02": "有過。主家有過。曰。二俱有過。師曰。過在甚麼處。座便",
    "X80n1565_011:0222b03": "出去。師曰。莫道無事好(南泉聞云。官馬相踏)。師到京行化。至一",
    "X80n1565_011:0222b04": "家門首。曰。家常添鉢。有婆曰。太無厭生。師曰。飯也未",
    "X80n1565_011:0222b05": "曾得。何言大無厭生。婆便閉却門。師陞堂。有僧出。師",
    "X80n1565_011:0222b06": "便喝。僧亦喝。便禮拜。師便打。趙州游方到院。在後架",
    "X80n1565_011:0222b07": "洗脚次。師便問。如何是祖師西來意。州曰。恰遇山僧",
    "X80n1565_011:0222b08": "洗脚。師近前作聽勢。州曰。會即便會。啗啄作什麼。師",
    "X80n1565_011:0222b09": "便歸方丈。州曰。三十年行脚。今日錯為人下註脚。問。",
    "X80n1565_011:0222b10": "僧甚處來。曰。定州來。師拈棒。僧擬議。師便打。僧不肯。",
    "X80n1565_011:0222b11": "師曰。已後遇明眼人去在。僧後參三聖。纔舉前話。三",
    "X80n1565_011:0222b12": "聖便打。僧擬議。聖又打。師應機多用喝。會下參徒亦",
    "X80n1565_011:0222b13": "學師喝。師曰。汝等總學我喝。我今問汝。有一人從東",
    "X80n1565_011:0222b14": "堂出。一人從西堂出。兩人齊喝一聲。這裏分得賓主",
    "X80n1565_011:0222b15": "麼。汝且作麼生分。若分不得。已後不得學老僧喝。示",
    "X80n1565_011:0222b16": "眾。我有時先照後用。有時先用後照。有時照用同時。",
    "X80n1565_011:0222b17": "有時照用不同時。先照後用有人在。先用後照有法",
    "X80n1565_011:0222b18": "在。照用同時。駈耕夫之牛。奪饑人之食。敲骨取髓。痛",
    "X80n1565_011:0222b19": "下針錐。照用不同時。有問有答。立賓立主。合水和泥。",
    "X80n1565_011:0222b20": "應機接物。若是過量人。向未舉已前。撩起便行。猶較",
    "X80n1565_011:0222b21": "些子。師行脚時到龍光。值上堂。師出問。不展鋒鋩。如",
    "X80n1565_011:0222b22": "何得勝。光據坐。師曰。大善知識。豈無方便。光瞪目曰。",
    "X80n1565_011:0222b23": "嗄。師以手指曰。這老漢今日敗缺也。次到三峰平和",
    "X80n1565_011:0222b24": "尚處。平問。甚處來。師曰。黃檗來。平曰。黃檗有何言句。",
    "X80n1565_011:0222c01": "師曰。金牛昨夜遭塗炭。直至如今不見蹤。平曰。金風",
    "X80n1565_011:0222c02": "吹玉管。那箇是知音。師曰。直透萬重關。不住青霄內。",
    "X80n1565_011:0222c03": "平曰。子這一問太高生。師曰。龍生金鳳子。衝破碧琉",
    "X80n1565_011:0222c04": "璃。平曰。且坐喫茶。又問。近離甚處。師曰。龍光。平曰。龍",
    "X80n1565_011:0222c05": "光近日如何。師便出去。又往鳳林。路逢一婆子。婆問。",
    "X80n1565_011:0222c06": "甚處去。師曰。鳳林去。婆曰。恰值鳳林不在。師曰。甚處",
    "X80n1565_011:0222c07": "去。婆便行。師召婆。婆回首。師便行(一作師曰。誰道不在)。到鳳林。",
    "X80n1565_011:0222c08": "林曰。有事相借問。得麼。師曰。何得剜肉作瘡。林曰。海",
    "X80n1565_011:0222c09": "月澄無影。游魚獨自迷。師曰。海月既無影。游魚何得",
    "X80n1565_011:0222c10": "迷。林曰。觀風知浪起。翫水野帆飄。師曰。孤蟾獨耀江",
    "X80n1565_011:0222c11": "山靜。長嘯一聲天地秋。林曰。任張三寸揮天地。一句",
    "X80n1565_011:0222c12": "臨機試道看。師曰。路逢劒客須呈劒。不是詩人不獻",
    "X80n1565_011:0222c13": "詩。林便休。師乃有頌曰。大道絕同。任向西東。石火莫",
    "X80n1565_011:0222c14": "及。電光罔通。(溈山問仰山。石火莫及。電光罔通。從上諸聖。以何為人。仰云。和尚意作麼生。溈",
    "X80n1565_011:0222c15": "云。但有言說。都無實義。仰云。不然。溈云。子又作麼生。仰云。官不容針。私通車馬)。麻谷問。十二",
    "X80n1565_011:0222c16": "面觀音。那箇是正面。師下禪牀擒住曰。十二面觀音。",
    "X80n1565_011:0222c17": "甚處去也。速道。速道。谷轉身擬坐。師便打。谷接住棒。",
    "X80n1565_011:0222c18": "相捉歸方丈。師問一尼。善來。惡來。尼便喝。師拈棒曰。",
    "X80n1565_011:0222c19": "更道。更道。尼又喝。師便打。師一日拈餬餅示洛浦曰。",
    "X80n1565_011:0222c20": "萬種千般。不離這箇。其理不二。浦曰。如何是不二之",
    "X80n1565_011:0222c21": "理。師再拈起餅示之。浦曰。與麼則萬種千般也。師曰。",
    "X80n1565_011:0222c22": "屙尿見解。浦曰。羅公照鏡。師見僧來。舉起拂子。僧禮",
    "X80n1565_011:0222c23": "拜。師便打。又有僧來。師亦舉拂子。僧不顧。師亦打。又",
    "X80n1565_011:0222c24": "有僧來參。師舉拂子。僧曰。謝和尚指示。師亦打(雲門代云。",
    "X80n1565_011:0223a01": "祇宜老漢。大覺云。得即得。猶未見臨濟機在)。麻谷問。大悲千手眼。那箇是",
    "X80n1565_011:0223a02": "正眼。師搊住曰。大悲千手眼。作麼生是正眼。速道。速",
    "X80n1565_011:0223a03": "道。谷拽師下禪牀。却坐。師問訊曰。不審。谷擬議。師便",
    "X80n1565_011:0223a04": "喝。拽谷下禪牀。却坐。谷便出。上堂。僧問。如何是佛法",
    "X80n1565_011:0223a05": "大意。師竪起拂子。僧便喝。師便打。又僧問。如何是佛",
    "X80n1565_011:0223a06": "法大意。師亦竪拂子。僧便喝。師亦喝。僧擬議。師便打。",
    "X80n1565_011:0223a07": "乃曰。大眾。夫為法者。不避喪身失命。我於黃檗先師",
    "X80n1565_011:0223a08": "處。三度問佛法的的大意。三度被打。如蒿枝拂相似。",
    "X80n1565_011:0223a09": "如今更思一頓。誰為下手。時有僧出曰。某甲下手。師",
    "X80n1565_011:0223a10": "度與拄杖。僧擬接。師便打。同普化赴施主齋次。師問。",
    "X80n1565_011:0223a11": "毛吞巨海。芥納須彌。為復是神通妙用。為復是法爾",
    "X80n1565_011:0223a12": "如然。化趯倒飯牀。師曰。太麤生。曰。這裏是甚麼所在。",
    "X80n1565_011:0223a13": "說麤說細。次日又同赴齋。師復問。今日供養。何似昨",
    "X80n1565_011:0223a14": "日。化又趯倒飯牀。師曰。得即得。太麤生。化喝曰。瞎漢。",
    "X80n1565_011:0223a15": "佛法說甚麼麤細。師乃吐舌。師與王常侍到僧堂。王",
    "X80n1565_011:0223a16": "問。這一堂僧還看經麼。師曰。不看經。曰。還習禪麼。師",
    "X80n1565_011:0223a17": "曰。不習禪。曰。既不看經。又不習禪。畢竟作箇甚麼。師",
    "X80n1565_011:0223a18": "曰。總教伊成佛作祖去。曰。金屑雖貴。落眼成翳。師曰。",
    "X80n1565_011:0223a19": "我將謂你是箇俗漢。師上堂次。兩堂首座相見。同時",
    "X80n1565_011:0223a20": "下喝。僧問師。還有賓主也無。師曰。賓主歷然。師召眾",
    "X80n1565_011:0223a21": "曰。要會臨濟賓主句。問取堂中二首座。師後居大名",
    "X80n1565_011:0223a22": "府興化寺東堂。咸通八年丁亥四月十日。將示滅。說",
    "X80n1565_011:0223a23": "傳法偈曰。沿流不止問如何。真照無邊說似他。離相",
    "X80n1565_011:0223a24": "離名人不稟。吹毛用了急須磨。復謂眾曰。吾滅後。不",
    "X80n1565_011:0223b01": "得滅却吾正法眼藏。三聖出曰。爭敢滅却和尚正法",
    "X80n1565_011:0223b02": "眼藏。師曰。已後有人問。你向他道甚麼。聖便喝。師曰。",
    "X80n1565_011:0223b03": "誰知吾正法眼藏。向這瞎驢邊滅却。言訖。端坐而逝。",
    "X80n1565_011:0223b04": "塔全身于府西北隅。諡慧照禪師。塔曰澄靈。",
    "X80n1565_011:0223b05": "南嶽下五世",
    "X80n1565_011:0223b06": "臨濟玄禪師法嗣",
    "X80n1565_011:0223b07": "魏府興化存獎禪師在三聖會裏為首座。常曰。我向",
    "X80n1565_011:0223b08": "南方行脚一遭。拄杖頭不曾撥著一箇會佛法底人。",
    "X80n1565_011:0223b09": "三聖聞得。問曰。你具箇甚麼眼。便恁麼道。師便喝。聖",
    "X80n1565_011:0223b10": "曰。須是你始得。後大覺聞舉。遂曰。作麼生得風吹到",
    "X80n1565_011:0223b11": "大覺門裏來。師後到大覺為院主。一日覺喚院主。我",
    "X80n1565_011:0223b12": "聞你道。向南方行脚。一遭拄杖頭。不曾撥著一箇會",
    "X80n1565_011:0223b13": "佛法底。你憑箇甚麼道理。與麼道。師便喝。覺便打。師",
    "X80n1565_011:0223b14": "又喝。覺又打。師來日從法堂過。覺召院主。我直下疑",
    "X80n1565_011:0223b15": "你昨日這兩喝。師又喝。覺又打。師再喝。覺又打。師曰。",
    "X80n1565_011:0223b16": "某甲於三聖師兄處。學得箇賓主句。總被師兄折倒",
    "X80n1565_011:0223b17": "了也。願與某甲箇安樂法門。覺曰。這瞎漢來這裏納",
    "X80n1565_011:0223b18": "敗缺。脫下衲衣。痛打一頓。師於言下薦得臨濟先師",
    "X80n1565_011:0223b19": "於黃檗處喫棒底道理。師後開堂日。拈香曰。此一炷",
    "X80n1565_011:0223b20": "香本為三聖師兄。三聖於我大孤。本為大覺師兄。大",
    "X80n1565_011:0223b21": "覺於我太賖。不如供養臨濟先師。僧問。多子塔前。共",
    "X80n1565_011:0223b22": "談何事。師曰。一人傳虗。萬人傳實。師有時喚僧。僧應",
    "X80n1565_011:0223b23": "諾。師曰。點即不到。又喚一僧。僧應諾。師曰。到即不點。",
    "X80n1565_011:0223b24": "僧問。四方八面來時如何。師曰。打中間底。僧便禮拜。",
    "X80n1565_011:0223c01": "師曰。昨日赴箇村齋。中途遇一陣卒風暴雨。却向古",
    "X80n1565_011:0223c02": "廟裏軃避得過。問僧。甚處來。曰。崔禪處來。師曰。將得",
    "X80n1565_011:0223c03": "崔禪喝來否。曰。不將得來。師曰。恁麼則不從崔禪處",
    "X80n1565_011:0223c04": "來。僧便喝。師便打。示眾。我聞前廊下也喝。後架裏也",
    "X80n1565_011:0223c05": "喝。諸子。汝莫盲喝亂喝。直饒喝得興化向虗空裏。却",
    "X80n1565_011:0223c06": "撲下來一點氣也無。待我蘇息起來。向汝道未在。何",
    "X80n1565_011:0223c07": "故。我未曾向紫羅帳裏撒真珠與汝諸人去在。胡喝",
    "X80n1565_011:0223c08": "亂喝作麼。雲居住三峰庵時。師問。權借一問。以為影",
    "X80n1565_011:0223c09": "草時如何。居無對。師云。想和尚答這話不得。不如禮",
    "X80n1565_011:0223c10": "拜了退。二十年後。居云。如今思量。當時不消道箇何",
    "X80n1565_011:0223c11": "必。後遣化主到師處。師問。和尚住三峰庵時。老僧問",
    "X80n1565_011:0223c12": "伊話。對不得。如今道得也未。主舉前話。師云。雲居二",
    "X80n1565_011:0223c13": "十年祇道得箇何必。興化即不然。爭如道箇不必。師",
    "X80n1565_011:0223c14": "謂克賓維那曰。汝不久為唱導之師。賓曰。不入這保",
    "X80n1565_011:0223c15": "社。師曰。會了不入。不會了不入。曰。總不與麼。師便打。",
    "X80n1565_011:0223c16": "曰。克賓維那法戰不勝。罰錢五貫。設饡飯一堂。次日。",
    "X80n1565_011:0223c17": "師自白椎曰。克賓維那法戰不勝。不得喫飯。即便出",
    "X80n1565_011:0223c18": "院。僧問。國師喚侍者。意作麼生。師曰。一盲引眾盲。師",
    "X80n1565_011:0223c19": "在臨濟為侍者。洛浦來參。濟問。甚處來。浦曰。鑾城來。",
    "X80n1565_011:0223c20": "濟曰。有事相借問。得麼。浦曰。新戒不會。濟曰。打破大",
    "X80n1565_011:0223c21": "唐國。覓箇不會底人也無。參堂去。師隨後。請問曰。適",
    "X80n1565_011:0223c22": "來新到。是成褫他。不成褫他。濟曰。我誰管你成褫不",
    "X80n1565_011:0223c23": "成褫。師曰。和尚祇解將死雀就地彈。不解將一轉語",
    "X80n1565_011:0223c24": "蓋覆却。濟曰。你又作麼生。師曰。請和尚作新到。濟遂",
    "X80n1565_011:0224a01": "曰。新戒不會。師曰。却是老僧罪過。濟曰。你語藏鋒。師",
    "X80n1565_011:0224a02": "擬議。濟便打。至晚濟又曰。我今日問新到。是將死雀",
    "X80n1565_011:0224a03": "就地彈。就窠子裏打。及至你出得語。又喝起了向青",
    "X80n1565_011:0224a04": "雲裏打。師曰。草賊大敗。濟便打。師見同參來。纔上法",
    "X80n1565_011:0224a05": "堂。師便喝。僧亦喝。師又喝。僧亦喝。師近前拈棒。僧又",
    "X80n1565_011:0224a06": "喝。師曰。你看這瞎漢猶作主在。僧擬議。師直打下法",
    "X80n1565_011:0224a07": "堂。侍者請問。適來那僧有甚觸忤和尚。師曰。他適來",
    "X80n1565_011:0224a08": "也有權。也有實。也有照。也有用。及乎我將手向伊面",
    "X80n1565_011:0224a09": "前橫兩橫。到這裏却去不得。似這般瞎漢。不打更待",
    "X80n1565_011:0224a10": "何時。僧禮拜。問。寶劒知師藏已久。今日當場略借看。",
    "X80n1565_011:0224a11": "師曰。不借。曰。為甚麼不借。師曰。不是張華眼。徒窺射",
    "X80n1565_011:0224a12": "斗光。曰。用者如何。師曰。橫身當宇宙。誰是出頭人。僧",
    "X80n1565_011:0224a13": "便作引頸勢。師曰。嗄。僧曰。喏。便歸眾。後唐莊宗車駕",
    "X80n1565_011:0224a14": "幸河北。回至魏府行宮。詔師問曰。朕收中原。獲得一",
    "X80n1565_011:0224a15": "寶。未曾有人酬價。師曰。請陛下寶看。帝以兩手舒幞",
    "X80n1565_011:0224a16": "頭脚。師曰。君王之寶。誰敢酬價(玄覺徵云。且道興化肯莊宗。不肯莊宗。若",
    "X80n1565_011:0224a17": "肯莊宗。興化眼在甚麼處。若不肯莊宗。過在甚麼處)。龍顏大悅。賜紫衣．師號。師",
    "X80n1565_011:0224a18": "皆不受。乃賜馬與師乘騎。馬忽驚。師墜傷足。帝復賜",
    "X80n1565_011:0224a19": "藥救療。師喚院主。與我做箇木柺子。主做了將來。師",
    "X80n1565_011:0224a20": "接得。遶院行。問僧曰。汝等還識老僧麼。曰。爭得不識",
    "X80n1565_011:0224a21": "和尚。師曰。[跳-兆+戾]脚法師。說得行不得。又至法堂。令維那",
    "X80n1565_011:0224a22": "聲鐘集眾。師曰。還識老僧麼。眾無對。師擲下柺子。端",
    "X80n1565_011:0224a23": "然而逝。諡廣濟禪師。",
    "X80n1565_011:0224a24": "鎮州寶壽沼禪師(第一世)僧問。萬境來侵時如何。師曰。",
    "X80n1565_011:0224b01": "莫管他。僧禮拜。師曰。不要動著。動著即打折汝腰。師",
    "X80n1565_011:0224b02": "在方丈坐。因僧問訊次。師曰。百千諸聖。盡不出此方",
    "X80n1565_011:0224b03": "丈內。曰。祇如古人道。大千沙界海中漚。未審此方丈",
    "X80n1565_011:0224b04": "向甚麼處著。師曰。千聖現在。曰。阿誰證明。師便擲下",
    "X80n1565_011:0224b05": "拂子。僧從西過東立。師便打。僧曰。若不久參。焉知端",
    "X80n1565_011:0224b06": "的。師曰。三十年後。此話大行。趙州來。師在禪牀背面",
    "X80n1565_011:0224b07": "而坐。州展坐具禮拜。師起入方丈。州收坐具而出。師",
    "X80n1565_011:0224b08": "問僧。甚處來。曰。西山來。師曰。見獼猴麼。曰。見。師曰。作",
    "X80n1565_011:0224b09": "甚麼伎倆。曰。見某甲一箇伎倆也作不得。師便打。胡",
    "X80n1565_011:0224b10": "釘鉸參。師問。汝莫是胡釘鉸麼。曰。不敢。師曰。還釘得",
    "X80n1565_011:0224b11": "虗空麼。曰。請和尚打破。師便打。胡曰。和尚莫錯打某",
    "X80n1565_011:0224b12": "甲。師曰。向後有多口阿師與你點破在。胡後到趙州。",
    "X80n1565_011:0224b13": "舉前話。州曰。汝因甚麼被他打。胡曰。不知過在甚麼",
    "X80n1565_011:0224b14": "處。州曰。祇這一縫尚不奈何。胡於此有省。趙州曰。且",
    "X80n1565_011:0224b15": "釘這一縫。僧問。萬里無雲時如何。師曰。青天也須喫",
    "X80n1565_011:0224b16": "棒。曰。未審青天有甚麼過。師便打。問。如何是祖師西",
    "X80n1565_011:0224b17": "來意。師曰。面黑眼睛白。西院來參。問。踏倒化城來時",
    "X80n1565_011:0224b18": "如何。師曰。不斬死漢。院曰。斬。師便打。院連道。斬。斬。師",
    "X80n1565_011:0224b19": "又隨聲打。師却回方丈曰。適來這僧。將赤肉抵他乾",
    "X80n1565_011:0224b20": "棒。有甚死急。",
    "X80n1565_011:0224b21": "鎮州三聖院慧然禪師自臨濟受訣。遍歷叢林。至仰",
    "X80n1565_011:0224b22": "山。山問。汝名甚麼。師曰。慧寂。山曰。慧寂是我名。師曰。",
    "X80n1565_011:0224b23": "我名慧然。山大笑而已。仰山因有官人相訪。山問。官",
    "X80n1565_011:0224b24": "居何位。曰。推官。山竪起拂子曰。還推得這箇麼。官人",
    "X80n1565_011:0224c01": "無對。山令眾下語。皆不契。時師不安。在涅槃堂內將",
    "X80n1565_011:0224c02": "息。山令侍者去請下語。師曰。但道和尚今日有事。山",
    "X80n1565_011:0224c03": "又令侍者問。未審有甚麼事。師曰。再犯不容。到香嚴。",
    "X80n1565_011:0224c04": "嚴問。甚處來。師曰。臨濟。嚴曰。將得臨濟喝來麼。師以",
    "X80n1565_011:0224c05": "坐具驀口打。又到德山。纔展坐具。山曰。莫展炊巾。這",
    "X80n1565_011:0224c06": "裏無殘羹餿飯。師曰。縱有也無著處。山便打。師接住",
    "X80n1565_011:0224c07": "棒。推向禪牀上。山大笑。師哭蒼天。便下參堂。堂中首",
    "X80n1565_011:0224c08": "座號踢天泰。問。行脚高士。須得本道公驗。作麼生是",
    "X80n1565_011:0224c09": "本道公驗。師曰。道甚麼。座再問。師打一坐具曰。這漆",
    "X80n1565_011:0224c10": "桶前後觸忤多少賢良。座擬人事。師便過第二座人",
    "X80n1565_011:0224c11": "事。又到道吾。吾預知。以緋抹額。持神杖於門下立。師",
    "X80n1565_011:0224c12": "曰。小心祇候。吾應喏。師參堂了。再上人事。吾具威儀。",
    "X80n1565_011:0224c13": "方丈內坐。師纔近前。吾曰。有事相借問。得麼。師曰。也",
    "X80n1565_011:0224c14": "是適來野狐精。便出去。住後。上堂。我逢人即出。出則",
    "X80n1565_011:0224c15": "不為人。便下座(興化云。我逢人則不出。出則便為人)。僧問。如何是祖師",
    "X80n1565_011:0224c16": "西來意。師曰。臭肉來蠅(興化云。破驢脊上足蒼蠅)。問。僧近離甚處。",
    "X80n1565_011:0224c17": "僧便喝。師亦喝。僧又喝。師又喝。僧曰。行棒即瞎。便喝。",
    "X80n1565_011:0224c18": "師拈棒。僧乃轉身作受棒勢。師曰。下坡不走快便難",
    "X80n1565_011:0224c19": "逢。便棒。僧曰。這賊。便出去師遂拋下棒。次有僧問。適",
    "X80n1565_011:0224c20": "來爭容得這僧。師曰。是伊見先師來。",
    "X80n1565_011:0224c21": "魏府大覺和尚參臨濟。濟纔見。竪起拂子。師展坐具。",
    "X80n1565_011:0224c22": "濟擲下拂子。師收坐具。參堂去。時僧眾曰。此僧莫是",
    "X80n1565_011:0224c23": "和尚親故。不禮拜又不喫棒。濟聞說。令侍者喚適來",
    "X80n1565_011:0224c24": "新到上來。師隨侍者到方丈。濟曰。大眾道汝來參長",
    "X80n1565_011:0225a01": "老。又不禮拜。又不喫棒。莫是長老親故。師乃珍重下",
    "X80n1565_011:0225a02": "去。師住後。僧問。如何是本來身。師曰。頭枕衡山。脚踏",
    "X80n1565_011:0225a03": "北嶽。問。如何是佛法大意。師曰。良馬不窺鞭。側耳知",
    "X80n1565_011:0225a04": "人意。問。如何是鎮國寶。師曰。穿耳賣不售。問。香草未",
    "X80n1565_011:0225a05": "生時如何。師曰。齅著腦裂。曰。生後如何。師曰。腦裂。問。",
    "X80n1565_011:0225a06": "如何是祖師西來意。師曰。十字街頭。望空啟告。問。如",
    "X80n1565_011:0225a07": "何是大覺。師曰。惡覺。曰。乖極。師便打。問。忽來忽去時",
    "X80n1565_011:0225a08": "如何。師曰。風吹柳絮毛毬走。曰。不來不去時如何。師",
    "X80n1565_011:0225a09": "曰。華嶽三峰頭指天。問。一飽忘百饑時如何。師曰。縱",
    "X80n1565_011:0225a10": "遇臨岐食。隨分納些些。臨終時謂眾曰。我有一隻箭。",
    "X80n1565_011:0225a11": "要付與人。時有一僧出。曰。請和尚箭。師曰。汝喚甚麼",
    "X80n1565_011:0225a12": "作箭。僧喝。師打數下。便歸方丈。却喚其僧入來。問曰。",
    "X80n1565_011:0225a13": "汝適來會麼。曰。不會。師又打數下。擲却拄杖。曰。已後",
    "X80n1565_011:0225a14": "遇明眼人。分明舉似。便乃告寂。",
    "X80n1565_011:0225a15": "灌谿志閑禪師魏府館陶史氏子。幼從栢巖禪師披",
    "X80n1565_011:0225a16": "剃受具。後見臨濟。濟驀胸搊住。師曰。領。領。濟拓開曰。",
    "X80n1565_011:0225a17": "且放汝一頓。師離臨濟至末山(語見末山章)。師住後。上堂",
    "X80n1565_011:0225a18": "曰。我在臨濟爺爺處得半杓。末山孃孃處得半杓。共",
    "X80n1565_011:0225a19": "成一杓。喫了。直至如今飽不飢。僧問。請師不借借。師",
    "X80n1565_011:0225a20": "曰。滿口道不得。師又曰。大庾嶺頭佛不會。黃梅路上",
    "X80n1565_011:0225a21": "沒眾生。師會下一僧。去參石霜。霜問。甚處來。曰。灌谿",
    "X80n1565_011:0225a22": "來。霜曰。我南山。不如他北山。僧無對。僧回舉似師。師",
    "X80n1565_011:0225a23": "曰。何不道灌谿修涅槃堂了也。問。久嚮灌谿。到來祇",
    "X80n1565_011:0225a24": "見漚麻池。師曰。汝祇見漚麻池。且不見灌谿。曰。如何",
    "X80n1565_011:0225b01": "是灌谿。師曰。劈箭急(後人舉似玄沙。沙云。更學三十年未會禪)。問。如何是",
    "X80n1565_011:0225b02": "古人骨。師曰。安置不得。曰。為甚麼安置不得。師曰。金",
    "X80n1565_011:0225b03": "烏那教下碧天。問。金鎻斷後如何。師曰。正是法汝處。",
    "X80n1565_011:0225b04": "問。如何是祖師西來意。師曰。鉢裏盛飯。饙裏盛羹。曰。",
    "X80n1565_011:0225b05": "學人不會。師曰。飢則食。飽則休。上堂。十方無壁落。四",
    "X80n1565_011:0225b06": "畔亦無門。露裸裸。赤灑灑。無可把。便下座。問。如何是",
    "X80n1565_011:0225b07": "一色。師曰。不隨。曰。一色後如何。師曰。有闍黎承當分",
    "X80n1565_011:0225b08": "也無。問。今日一會。祇敵何人。師曰。不為凡聖。問。一句",
    "X80n1565_011:0225b09": "如何。師曰。不落千聖機。問。如何是洞中水。師曰。不洗",
    "X80n1565_011:0225b10": "人。唐乾寧二年乙卯五月二十九日。問侍者曰。坐死",
    "X80n1565_011:0225b11": "者誰。曰。僧伽。師曰。立死者誰。曰。僧會。師乃行七步。垂",
    "X80n1565_011:0225b12": "手而逝。",
    "X80n1565_011:0225b13": "涿州紙衣和尚(即克符道者)初問臨濟。如何是奪人不奪",
    "X80n1565_011:0225b14": "境。濟曰。煦日發生鋪地錦。嬰兒垂髮白如絲。師曰。如",
    "X80n1565_011:0225b15": "何是奪境不奪人。濟曰。王令已行天下遍。將軍塞外",
    "X80n1565_011:0225b16": "絕煙塵。師曰。如何是人境俱奪。濟曰。并汾絕信。獨處",
    "X80n1565_011:0225b17": "一方。師曰。如何是人境俱不奪。濟曰。王登寶殿。野老",
    "X80n1565_011:0225b18": "謳謌。師於言下領旨。後有頌曰。奪人不奪境。緣自帶",
    "X80n1565_011:0225b19": "誵訛。擬欲求玄旨。思量反責麼。驪珠光燦爛。蟾桂影",
    "X80n1565_011:0225b20": "婆娑。覿面無差互。還應滯網羅。奪境不奪人。尋言何",
    "X80n1565_011:0225b21": "處真。問禪禪是妄。究理理非親。日照寒光澹。山搖翠",
    "X80n1565_011:0225b22": "色新。直饒玄會得。也是眼中塵。人境兩俱奪。從來正",
    "X80n1565_011:0225b23": "令行。不論佛與祖。那說聖凡情。擬犯吹毛劍。還如值",
    "X80n1565_011:0225b24": "木盲。進前求妙會。特地斬精靈。人境俱不奪。思量意",
    "X80n1565_011:0225c01": "不偏。主賓言少異。問答理俱全。踏破澄潭月。穿開碧",
    "X80n1565_011:0225c02": "落天。不能明妙用。淪溺在無緣。僧問。如何是賓中賓。",
    "X80n1565_011:0225c03": "師曰。倚門傍戶猶如醉。出言吐氣不慚惶。曰。如何是",
    "X80n1565_011:0225c04": "賓中主。師曰。口念彌陀隻拄杖。目瞽瞳人不出頭。曰。",
    "X80n1565_011:0225c05": "如何是主中賓。師曰。高提祖印當機用。利物應知語",
    "X80n1565_011:0225c06": "帶悲。曰。如何是主中主。師曰。橫按鏌鎁全正令。太平",
    "X80n1565_011:0225c07": "寰宇斬癡頑。曰。既是太平寰宇。為甚麼却斬癡頑。師",
    "X80n1565_011:0225c08": "曰。不許夜行剛把火。直須當道與人看。",
    "X80n1565_011:0225c09": "定州善崔禪師州將王令公於衙署張座。請師說法。",
    "X80n1565_011:0225c10": "師陞座。拈拄杖曰。出來也打。不出來也打。僧出曰。崔",
    "X80n1565_011:0225c11": "禪聻。師擲下拄杖曰。久立令公。伏惟珍重。僧問。如何",
    "X80n1565_011:0225c12": "是祖師西來意。師曰。定州瓷器似鍾鳴。曰。學人不會",
    "X80n1565_011:0225c13": "意旨如何。師曰。口口分明沒喎斜。",
    "X80n1565_011:0225c14": "鎮州萬壽和尚僧問。如何是迦葉上行衣。師曰。鶴飛",
    "X80n1565_011:0225c15": "千點雪。雲鎻萬重山。問。如何是丈六金身。師曰。袖頭",
    "X80n1565_011:0225c16": "打領。腋下剜襟。曰。學人不會。師曰。不會請人裁。師訪",
    "X80n1565_011:0225c17": "寶壽。壽坐不起。師展坐具。壽下禪牀。師却坐。壽驟入",
    "X80n1565_011:0225c18": "方丈。閉却門。知事見師坐不起。曰。請和尚庫下喫茶。",
    "X80n1565_011:0225c19": "師乃歸院。翌日。寶壽來復謁。師踞禪牀。壽展坐具。師",
    "X80n1565_011:0225c20": "亦下禪牀。壽却坐。師歸方丈閉却門。壽入侍者寮。取",
    "X80n1565_011:0225c21": "灰圍却方丈門。便歸去。師遂開門見曰。我不恁麼。他",
    "X80n1565_011:0225c22": "却恁麼。",
    "X80n1565_011:0225c23": "幽州譚空和尚鎮州牧有姑為尼。行脚回。欲開堂為",
    "X80n1565_011:0225c24": "人。牧令師勘過。師問曰。見說汝欲開堂為人。是否。尼",
    "X80n1565_011:0226a01": "曰。是。師曰。尼是五障之身。汝作麼生為人。尼曰。龍女",
    "X80n1565_011:0226a02": "八歲。南方無垢世界成等正覺又作麼生。師曰。龍女",
    "X80n1565_011:0226a03": "有十八變。你試一變看。尼曰。設使變得。也祇是箇野",
    "X80n1565_011:0226a04": "狐精。師便打。牧聞舉乃曰。和尚棒折那。僧問。德山棒。",
    "X80n1565_011:0226a05": "臨濟喝。未審那箇最親。師曰。已前在眾裏。老僧也曾",
    "X80n1565_011:0226a06": "商量來。僧便喝。師曰。却是汝會。僧曰。錯。師便打。上堂。",
    "X80n1565_011:0226a07": "眾集。有僧出曰。擬問不問時如何。師曰。嗄。僧便喝。師",
    "X80n1565_011:0226a08": "曰。[囗@力]。僧又喝。師拈拄杖。僧曰。瞎。師拋下拄杖。曰。今日",
    "X80n1565_011:0226a09": "失利。僧曰。草賊大敗。便歸眾。師以手向空點一點。曰。",
    "X80n1565_011:0226a10": "大眾。還有人辯得麼。若有辯得者。出來對眾道看。師",
    "X80n1565_011:0226a11": "良久。曰。頂門上眼。也鑒不破。便下座。寶壽和尚問。除",
    "X80n1565_011:0226a12": "却中上二根人來時。師兄作麼生。師曰。汝適來舉早",
    "X80n1565_011:0226a13": "錯也。壽曰。師兄也不得無過。師曰。汝却與我作師兄。",
    "X80n1565_011:0226a14": "壽側掌曰。這老賊。",
    "X80n1565_011:0226a15": "襄州歷村和尚僧問。如何是觀其音聲而得解脫。師",
    "X80n1565_011:0226a16": "將火筯敲柴曰。汝還聞麼。曰。聞。師曰。誰不解脫。師煎",
    "X80n1565_011:0226a17": "茶次。僧問。如何是祖師西來意。師舉起茶匙。僧曰。莫",
    "X80n1565_011:0226a18": "祇這便當否。師擲向火中。",
    "X80n1565_011:0226a19": "滄州米倉和尚州牧請師與寶壽入廳供養。令人傳",
    "X80n1565_011:0226a20": "語。請二長老譚論佛法。壽曰。請師兄答話。師便喝。壽",
    "X80n1565_011:0226a21": "曰。某甲話也未問。喝作麼。師曰。猶嫌少在。壽却與一",
    "X80n1565_011:0226a22": "喝。",
    "X80n1565_011:0226a23": "新羅國智異山和尚一日示眾曰。冬不寒。臘後看。便",
    "X80n1565_011:0226a24": "下座。",
    "X80n1565_011:0226b01": "常州善權山徹禪師僧問。祖意．教意。是同是別。師曰。",
    "X80n1565_011:0226b02": "冬寒夏熱。曰。此意如何。師曰。炎天宜散袒。冬後更深",
    "X80n1565_011:0226b03": "藏。",
    "X80n1565_011:0226b04": "金沙和尚僧問。如何是祖師西來意。師曰。聽。曰。恁麼",
    "X80n1565_011:0226b05": "則大眾側聆。師曰。十萬八千。",
    "X80n1565_011:0226b06": "齊聳禪師僧問。如何是佛。師曰。老僧並不知。曰。和尚",
    "X80n1565_011:0226b07": "是大善知識。為甚麼不知。師曰。老僧不曾接下機。問。",
    "X80n1565_011:0226b08": "如何是道。師曰。往來無障礙。復曰。忽遇大海。作麼生",
    "X80n1565_011:0226b09": "過。僧擬議。師便打。",
    "X80n1565_011:0226b10": "雲山和尚有僧從西京來。師問。還將得西京主人書",
    "X80n1565_011:0226b11": "來否。曰。不敢妄通消息。師曰。作家師僧。天然有在。曰。",
    "X80n1565_011:0226b12": "殘羹餿飯誰喫。師曰。獨有闍黎不甘喫。其僧乃作吐",
    "X80n1565_011:0226b13": "勢。師喚侍者曰。扶出這病僧著。僧便出去。師見僧來。",
    "X80n1565_011:0226b14": "便作起勢。僧便出去。師曰。得恁麼靈利。僧便喝曰。作",
    "X80n1565_011:0226b15": "這箇眼目。承嗣臨濟。也太屈哉。師曰。且望闍黎善傳。",
    "X80n1565_011:0226b16": "僧回首。師喝曰。作這箇眼目。錯判諸方名言。隨後便",
    "X80n1565_011:0226b17": "打。",
    "X80n1565_011:0226b18": "虎谿庵主僧問。庵主在這裏多少年也。師曰。祗見冬",
    "X80n1565_011:0226b19": "凋夏長。年代總不記得。曰。大好不記得。師曰。汝道我",
    "X80n1565_011:0226b20": "在這裏得多少年也。曰。冬凋夏長。聻。師曰。閙市裏虎。",
    "X80n1565_011:0226b21": "僧到相看。師不顧。僧曰。知道庵主有此機鋒。師鳴指",
    "X80n1565_011:0226b22": "一下。僧曰。是何宗旨。師便打。僧曰。知道今日落人便",
    "X80n1565_011:0226b23": "宜。師曰。猶要棒喫在。有僧纔入門。師便喝。僧默然。師",
    "X80n1565_011:0226b24": "便打。僧却喝。師曰。好箇草賊。有僧到。近前曰。不審庵",
    "X80n1565_011:0226c01": "主。師曰。阿誰。僧便喝。師曰。得恁麼無賓主。曰。猶要第",
    "X80n1565_011:0226c02": "二喝在。師便喝。有僧問。和尚何處人事。師曰。隴西人。",
    "X80n1565_011:0226c03": "曰。承聞隴西出鸚鵡。是否。師曰。是。曰。和尚莫不是否。",
    "X80n1565_011:0226c04": "師便作鸚鵡聲。僧曰。好箇鸚鵡。師便打。",
    "X80n1565_011:0226c05": "覆盆菴主問僧。甚處來。僧曰。覆盆山下來。師曰。還見",
    "X80n1565_011:0226c06": "菴主麼。僧便喝。師便打。僧曰。作甚麼。師住棒。僧擬議。",
    "X80n1565_011:0226c07": "師又打。一日。有僧從山下哭上。師閉却門。僧於門上",
    "X80n1565_011:0226c08": "畫一圓相。門外立地。師從菴後出。却從山下哭上。僧",
    "X80n1565_011:0226c09": "喝曰。猶作這箇去就在。師便換手搥胸曰。可惜先師",
    "X80n1565_011:0226c10": "一場埋沒。僧曰。苦。苦。師曰。菴主被謾。",
    "X80n1565_011:0226c11": "桐峯菴主僧問。和尚這裏忽遇大蟲。作麼生。師便作",
    "X80n1565_011:0226c12": "大蟲吼。僧作怖勢。師大笑。僧曰。這老賊。師曰。爭奈老",
    "X80n1565_011:0226c13": "僧何。有僧到菴前便去。師召闍黎。僧回首便喝。師良",
    "X80n1565_011:0226c14": "久。僧曰。死却這老漢。師便打。僧無語。師呵呵大笑。有",
    "X80n1565_011:0226c15": "僧入菴便把住師。師呌。殺人。殺人。僧拓開曰。呌喚作",
    "X80n1565_011:0226c16": "甚麼。師曰。誰。僧便喝。師便打。僧出外回首曰。且待。且",
    "X80n1565_011:0226c17": "待。師大笑。有老人入山參。師曰。住在甚處。老人不語。",
    "X80n1565_011:0226c18": "師曰。善能對機。老人地上拈一枝草示師。師便喝。老",
    "X80n1565_011:0226c19": "人禮拜。便歸菴。老人曰。與麼疑殺一切人在。",
    "X80n1565_011:0226c20": "杉洋菴主有僧到參。師問。阿誰。曰。杉洋菴主。師曰。是",
    "X80n1565_011:0226c21": "我。僧便喝。師作噓聲。僧曰。猶要棒喫在。師便打。僧問。",
    "X80n1565_011:0226c22": "菴主得甚麼道理。便住此山。師曰。也欲通箇來由。又",
    "X80n1565_011:0226c23": "恐遭人點檢。僧曰。又爭免得。師便喝。僧曰。恰是。師便",
    "X80n1565_011:0226c24": "打。僧大笑而出。師曰。今日大敗。",
    "X80n1565_011:0227a01": "定上座初參臨濟。問。如何是佛法大意。濟下禪牀擒",
    "X80n1565_011:0227a02": "住。師擬議。濟與一掌。師佇思。傍僧曰。定上座何不禮",
    "X80n1565_011:0227a03": "拜。師方作禮。忽然大悟。後南游。路逢巖頭．雪峰．欽山",
    "X80n1565_011:0227a04": "三人。巖頭問。上座甚處來。師曰。臨濟來。巖曰。和尚萬",
    "X80n1565_011:0227a05": "福。師曰。和尚已順世也。巖曰。某甲三人特去禮拜。薄",
    "X80n1565_011:0227a06": "福不遇。不知和尚在日有何言句。請上座舉一兩則。",
    "X80n1565_011:0227a07": "師遂舉臨濟上堂曰。赤肉團上。有一無位真人。常在",
    "X80n1565_011:0227a08": "汝等諸人面門出入。未證據者看看。時有僧問。如何",
    "X80n1565_011:0227a09": "是無位真人。濟下禪牀搊住曰。道。道。僧擬議。濟拓開",
    "X80n1565_011:0227a10": "曰。無位真人是甚麼乾屎橛。巖頭不覺吐舌。雪峯曰。",
    "X80n1565_011:0227a11": "臨濟大似白拈賊。欽山曰。何不道赤肉團上非無位",
    "X80n1565_011:0227a12": "真人。師便擒住曰。無位真人與非無位真人。相去多",
    "X80n1565_011:0227a13": "少。速道。速道。欽山被擒。直得面黃面青。語之不得。巖",
    "X80n1565_011:0227a14": "頭．雪峯曰。這新戒不識好惡。觸忤上座。且望慈悲。師",
    "X80n1565_011:0227a15": "曰。若不是這兩箇老漢。[祝/土]殺這尿牀鬼子。師在鎮府",
    "X80n1565_011:0227a16": "齋。回到橋上坐次。逢三人座主。一人問。如何是禪河",
    "X80n1565_011:0227a17": "深處。須窮到底。師擒住。擬拋向橋下。二座主近前諫",
    "X80n1565_011:0227a18": "曰。莫怪觸忤上座。且望慈悲。師曰。若不是這兩箇座",
    "X80n1565_011:0227a19": "主。直教他窮到底。",
    "X80n1565_011:0227a20": "奯上座離臨濟參德山。山纔見。下禪牀作抽坐具勢。",
    "X80n1565_011:0227a21": "師曰。這箇且置。或遇心境一如底人來。向伊道箇甚",
    "X80n1565_011:0227a22": "麼。免被諸方檢責。山曰。猶較昔日三步在。別作箇主",
    "X80n1565_011:0227a23": "人公來。師便喝。山默然。師曰。塞却這老漢咽喉也。拂",
    "X80n1565_011:0227a24": "袖便出(溈山聞舉云。奯上座雖得便宜。爭奈掩耳偷鈴)。又參百丈。茶罷。丈曰。",
    "X80n1565_011:0227b01": "有事相借問得麼。師曰。幸自非言。何須甌茶。丈曰。與",
    "X80n1565_011:0227b02": "麼則許借問。丈曰。收得安南。又憂塞北。師擘開胷曰。",
    "X80n1565_011:0227b03": "與麼不與麼。丈曰。要且難搆。要且難搆。師曰。知即得。",
    "X80n1565_011:0227b04": "知即得(仰山云。若有人知得此二人落處。不妨奇特。若辨不得。大似日中迷路)。",
    "X80n1565_011:0227b05": "南嶽下六世",
    "X80n1565_011:0227b06": "興化獎禪師法嗣",
    "X80n1565_011:0227b07": "汝州南院慧顒禪師(亦曰寶應)上堂。赤肉團上。壁立千仞。",
    "X80n1565_011:0227b08": "僧問。赤肉團上。壁立千仞。豈不是和尚道。師曰。是。僧",
    "X80n1565_011:0227b09": "便掀倒禪牀。師曰。這瞎驢亂作。僧擬議。師便打。問。僧",
    "X80n1565_011:0227b10": "近離甚處。曰。長水。師曰。東流西流。曰。總不恁麼。師曰。",
    "X80n1565_011:0227b11": "作麼生。僧珍重。師便打。僧參。師舉拂子。僧曰。今日敗",
    "X80n1565_011:0227b12": "缺。師放下拂子。僧曰。猶有這箇在。師便打。問僧。近離",
    "X80n1565_011:0227b13": "甚處。曰。襄州。師曰。來作甚麼。曰。特來禮拜和尚。師曰。",
    "X80n1565_011:0227b14": "恰遇寶應老不在。僧便喝。師曰。向汝道不在。又喝作",
    "X80n1565_011:0227b15": "甚麼。僧又喝。師便打。僧禮拜。師曰。這棒本是汝打我。",
    "X80n1565_011:0227b16": "我且打汝。要此話大行。瞎漢參堂去。思明和尚未住",
    "X80n1565_011:0227b17": "西院時。到參禮拜了。曰。無可人事。從許州來。收得江",
    "X80n1565_011:0227b18": "西剃刀一柄。獻和尚。師曰。汝從許州來。為甚却收得",
    "X80n1565_011:0227b19": "江西剃刀。明把師手掐一掐。師曰。侍者收取。明以衣",
    "X80n1565_011:0227b20": "袖拂一拂便行。師曰。阿剌剌。阿剌剌。上堂。諸方祇具",
    "X80n1565_011:0227b21": "啐啄同時眼。不具啐啄同時用。僧便問。如何是啐啄",
    "X80n1565_011:0227b22": "同時用。師曰。作家不啐啄。啐啄同時失。曰。此猶未是",
    "X80n1565_011:0227b23": "某甲問處。師曰。汝問處作麼生。僧曰。失。師便打。其僧",
    "X80n1565_011:0227b24": "不肯。後於雲門會下。聞二僧舉此話。一僧曰。當時南",
    "X80n1565_011:0227c01": "院棒折那。其僧忽契悟。遂奔回省覲。師已圓寂。乃謁",
    "X80n1565_011:0227c02": "風穴。穴一見便問。上座莫是當時問先師啐啄同時",
    "X80n1565_011:0227c03": "話底麼。僧曰。是。師曰。汝當時作麼生會。曰。某甲當時",
    "X80n1565_011:0227c04": "如在燈影裏行相似。穴曰。汝會也。問。古殿重興時如",
    "X80n1565_011:0227c05": "何。師曰。明堂瓦插簷。曰。與麼則莊嚴畢備也。師曰。斬",
    "X80n1565_011:0227c06": "草蛇頭落。問。如何是佛法大意。師曰。無量大病源。曰。",
    "X80n1565_011:0227c07": "請師醫。師曰。世醫拱手。問。匹馬單槍來時如何。師曰。",
    "X80n1565_011:0227c08": "且待我斫棒。問。如何是無相涅槃。師曰。前三點。後三",
    "X80n1565_011:0227c09": "點。曰。無相涅槃。請師證照。師曰。三點前。三點後。問。凡",
    "X80n1565_011:0227c10": "聖同居時如何。師曰。兩箇猫兒一箇獰。問。如何是無",
    "X80n1565_011:0227c11": "縫塔。師曰。八花九裂。曰。如何是塔中人。師曰。頭不梳。",
    "X80n1565_011:0227c12": "面不洗。問。如何是佛。師曰。待有即向你道。曰。與麼則",
    "X80n1565_011:0227c13": "和尚無佛也。師曰。正當好處。曰。如何是好處。師曰。今",
    "X80n1565_011:0227c14": "日是三十日。問園頭。瓠子開花也未。曰。開花已久。師",
    "X80n1565_011:0227c15": "曰。還著子也無。曰。昨日遭霜了也。師曰。大眾喫箇甚",
    "X80n1565_011:0227c16": "麼。僧擬議。師便打。問僧。名甚麼。曰。普參。師曰。忽遇屎",
    "X80n1565_011:0227c17": "橛作麼生。僧便不審。僧便打。問。人逢碧眼時如何。師",
    "X80n1565_011:0227c18": "曰。鬼爭漆桶。問。龍躍江湖時如何。師曰。瞥嗔瞥喜。曰。",
    "X80n1565_011:0227c19": "傾湫倒嶽時如何。師曰。老鵶沒嘴。問。萬里無雲時如",
    "X80n1565_011:0227c20": "何。師曰。餓虎投崖。問。二王相見時如何。師曰。十字路",
    "X80n1565_011:0227c21": "頭吹尺八。問。如何是薝蔔林。師曰。鬼厭箭。問。如何是",
    "X80n1565_011:0227c22": "金剛不壞身。師曰。老僧在汝脚底。僧便喝。師曰。未在。",
    "X80n1565_011:0227c23": "僧又喝。師便打。問。上上根器人來。師還接也無。師曰。",
    "X80n1565_011:0227c24": "接。曰。便請和尚接。師曰。且喜共你平交。問。祖意教意。",
    "X80n1565_011:0228a01": "是同是別。師曰。王尚書．李僕射。曰。意旨如何。牛頭南。",
    "X80n1565_011:0228a02": "馬頭北。問。如何是祖師西來意。師曰。五男二女。問。擬",
    "X80n1565_011:0228a03": "伸一問。師意如何。師曰。是何公案。僧曰。喏。師曰。放汝",
    "X80n1565_011:0228a04": "三十棒。問。如何是寶應主。師曰。杓大盌小。問僧。近離",
    "X80n1565_011:0228a05": "甚處。曰。龍興。曰。發足莫過葉縣也無。僧便喝。師曰。好",
    "X80n1565_011:0228a06": "好問你。又惡發作麼。曰。喚作惡發即不得。師却喝。曰。",
    "X80n1565_011:0228a07": "你既惡發。我也惡發。近前來。我也沒量罪過。你也沒",
    "X80n1565_011:0228a08": "量罪過。瞎漢參堂去。問僧。近離甚處。曰。襄州。師曰。是",
    "X80n1565_011:0228a09": "甚麼物恁麼來。曰。和尚試道看。師曰。適來禮拜底。曰。",
    "X80n1565_011:0228a10": "錯。師曰。禮拜底錯箇甚麼。曰。再犯不容。師曰。三十年",
    "X80n1565_011:0228a11": "弄馬騎。今日被驢撲。瞎漢參堂去。問。從上諸聖。向甚",
    "X80n1565_011:0228a12": "麼處去。師曰。不上天堂。則入地獄。曰。和尚又作麼生。",
    "X80n1565_011:0228a13": "師曰。還知寶應老漢落處麼。僧擬議。師打一拂。曰。你",
    "X80n1565_011:0228a14": "還知喫拂子底麼。曰。不會。師曰。正令却是你行。又打",
    "X80n1565_011:0228a15": "一拂子。",
    "X80n1565_011:0228a16": "守廓侍者問德山曰。從上諸聖。向甚麼處去。山曰。作",
    "X80n1565_011:0228a17": "麼。作麼。師曰。勑點飛龍馬。跛鼈出頭來。山便休去。來",
    "X80n1565_011:0228a18": "日浴出。師過茶與山。山於背上拊一下曰。昨日公案",
    "X80n1565_011:0228a19": "作麼生。師曰。這老漢今日方始瞥地。山又休去。師行",
    "X80n1565_011:0228a20": "脚到襄州華嚴和尚會下。一日。嚴上堂。曰。大眾。今日",
    "X80n1565_011:0228a21": "若是臨濟．德山．高亭．大愚．鳥窠．船子兒孫。不用如何",
    "X80n1565_011:0228a22": "若何。便請單刀直入。華嚴與汝證據。師出。禮拜起。便",
    "X80n1565_011:0228a23": "喝。嚴亦喝。師又喝。嚴亦喝。師禮拜起。曰。大眾。看這老",
    "X80n1565_011:0228a24": "漢一場敗缺。又喝一喝。拍手歸眾。嚴下座歸方丈。時",
    "X80n1565_011:0228b01": "風穴作維那。上去問訊。嚴曰。維那。汝來也。叵耐守廓",
    "X80n1565_011:0228b02": "適來把老僧扭揑一上。待集眾打一頓趂出。穴曰。趂",
    "X80n1565_011:0228b03": "他遲了也。自是和尚言過。他是臨濟下兒孫。本分恁",
    "X80n1565_011:0228b04": "麼。嚴方息怒。穴下來舉似師。師曰。你著甚來由勸這",
    "X80n1565_011:0228b05": "漢。我未問前。早要棒喫。得我話行。如今不打。搭却我",
    "X80n1565_011:0228b06": "這話也。穴曰。雖然如是。已遍天下也。",
    "X80n1565_011:0228b07": "寶壽沼禪師法嗣",
    "X80n1565_011:0228b08": "汝州西院思明禪師僧問。如何是伽藍。師曰。荊棘叢",
    "X80n1565_011:0228b09": "林。曰。如何是伽藍中人。師曰。貛兒貉子。問。如何是不",
    "X80n1565_011:0228b10": "變易底物。師曰。打帛石。問。如何是臨濟一喝。師曰。千",
    "X80n1565_011:0228b11": "鈞之弩。不為鼷鼠而發機。曰。和尚慈悲何在。師便打。",
    "X80n1565_011:0228b12": "從漪上座到法席。旬日。常自曰。莫道會佛法人。覓箇",
    "X80n1565_011:0228b13": "舉話底人也無。師聞而默之。漪異日上法堂次。師召",
    "X80n1565_011:0228b14": "從漪。漪舉首。師曰。錯。漪進三兩步。師又曰。錯。漪近前。",
    "X80n1565_011:0228b15": "師曰。適來兩錯。是上座錯。是思明老漢錯。曰。是從漪",
    "X80n1565_011:0228b16": "錯。師曰。錯。錯。乃曰。上座且在這裏過夏。共汝商量這",
    "X80n1565_011:0228b17": "兩錯。漪不肯。便去。後住相州天平山。每舉前話曰。我",
    "X80n1565_011:0228b18": "行脚時被惡風吹到汝州。有西院長老勘我。連下兩",
    "X80n1565_011:0228b19": "錯。更留我過夏。待共我商量。我不道恁麼時錯。我發",
    "X80n1565_011:0228b20": "足向南方去時。早知錯了也(首山念云。據天平作恁麼解會。未夢見西院在。",
    "X80n1565_011:0228b21": "何故。話在)。",
    "X80n1565_011:0228b22": "寶壽和尚(第二世)在先寶壽為供養主。壽問。父母未生",
    "X80n1565_011:0228b23": "前。還我本來面目來。師立至夜深。下語不契。翌日辭",
    "X80n1565_011:0228b24": "去。壽曰。汝何往。師曰。昨日蒙和尚設問。某甲不契。往",
    "X80n1565_011:0228c01": "南方參知識去。壽曰。南方禁夏不禁冬。我此間禁冬",
    "X80n1565_011:0228c02": "不禁夏。汝且作街坊過夏。若是佛法。闤闠之中。浩浩",
    "X80n1565_011:0228c03": "紅塵。常說正法。師不敢違。一日。街頭見兩人交爭。揮",
    "X80n1565_011:0228c04": "一拳曰。你得恁麼無面目。師當下大悟。走見寶壽。未",
    "X80n1565_011:0228c05": "及出語。壽便曰。汝會也。不用說。師便禮拜。壽臨遷化",
    "X80n1565_011:0228c06": "時。囑三聖請師開堂。師開堂日。三聖推出一僧。師便",
    "X80n1565_011:0228c07": "打。聖曰。與麼為人。非但瞎却這僧眼。瞎却鎮州一城",
    "X80n1565_011:0228c08": "人眼去在(法眼云。甚麼處是瞎却人眼處)。師擲下拄杖。便歸方丈。僧",
    "X80n1565_011:0228c09": "問。不占閫域。請師不謗。師曰。莫。問。種種莊嚴．慇懃奉",
    "X80n1565_011:0228c10": "獻時如何。師曰。莫汙我心田。師將順寂。謂門人曰。汝",
    "X80n1565_011:0228c11": "還知吾行履處否。曰。知和尚長坐不臥。師又召僧近",
    "X80n1565_011:0228c12": "前來。僧近前。師曰。去。非吾眷屬。言訖而化。",
    "X80n1565_011:0228c13": "三聖然禪師法嗣",
    "X80n1565_011:0228c14": "鎮州大悲和尚僧問。除上去下。請師別道。師曰。開口",
    "X80n1565_011:0228c15": "即錯。曰。真是學人師也。師曰。今日向弟子手裏死。問。",
    "X80n1565_011:0228c16": "如何是和尚密作用。師拈棒。僧轉身受棒。師拋下棒",
    "X80n1565_011:0228c17": "曰。不打這死漢。問。如何是諦實之言。師曰。舌拄上齶。",
    "X80n1565_011:0228c18": "曰。為甚麼如此。師便打。問。如何是大悲境。師曰。千眼",
    "X80n1565_011:0228c19": "都來一隻收。曰。如何是境中人。師曰。手忙脚亂。問。不",
    "X80n1565_011:0228c20": "著聖凡。請師答話。師曰。好。僧擬議。師便喝。",
    "X80n1565_011:0228c21": "淄州水陸和尚僧問。如何是學人用心處。師曰。用心",
    "X80n1565_011:0228c22": "即錯。曰。不起一念時如何。師曰。沒用處漢。問。此事如",
    "X80n1565_011:0228c23": "何保任。師曰。切忌。問。如何是最初一句。師便喝。僧禮",
    "X80n1565_011:0228c24": "拜。師以拂子點曰。且放。問。狹路相逢時如何。師便攔",
    "X80n1565_011:0229a01": "胸拓一拓。",
    "X80n1565_011:0229a02": "魏府大覺和尚法嗣",
    "X80n1565_011:0229a03": "廬州大覺和尚僧問。牛頭未見四祖時。為甚麼鳥獸",
    "X80n1565_011:0229a04": "銜華。師曰。有恁麼畜生無所知。曰。見後為甚麼不銜",
    "X80n1565_011:0229a05": "華。師曰。無恁麼畜生有所知。",
    "X80n1565_011:0229a06": "廬州澄心院旻德禪師在興化遇示眾曰。若是作家",
    "X80n1565_011:0229a07": "戰將。便請單刀直入。更莫如何若何。師出禮拜起便",
    "X80n1565_011:0229a08": "喝。化亦喝。師又喝。化亦喝。師禮拜歸眾。化曰。適來若",
    "X80n1565_011:0229a09": "是別人。三十棒一棒也較不得。何故。為他旻德會一",
    "X80n1565_011:0229a10": "喝不作一喝用。住後。僧問。如何是澄心。師曰。我不作",
    "X80n1565_011:0229a11": "這活計。曰。未審作麼生。師便喝。僧曰。大好不作這活",
    "X80n1565_011:0229a12": "計。師便打。問。如何是道。師曰。老僧久住澄心院。曰。如",
    "X80n1565_011:0229a13": "何是道中人。師曰。破衲長披經歲年。問。露地不通風",
    "X80n1565_011:0229a14": "時如何。師曰。漆。問。既是澄心。為甚麼出來入去。師曰。",
    "X80n1565_011:0229a15": "鼻孔上著灸。僧禮拜。師便打。",
    "X80n1565_011:0229a16": "荊南府竹園山和尚僧問。久嚮和尚會禪。是否。師曰。",
    "X80n1565_011:0229a17": "是。僧曰。蒼天。蒼天。師近前。以手掩僧口。曰。低聲。低聲。",
    "X80n1565_011:0229a18": "僧打一掌。便拓開。師曰。山僧招得。僧拂袖出去。師笑",
    "X80n1565_011:0229a19": "曰。早知如是。悔不如是。問。既是竹園。還生笋也無。師",
    "X80n1565_011:0229a20": "曰。千株萬株。曰。恁麼則學人有分也。師曰。汝作麼生。",
    "X80n1565_011:0229a21": "僧擬議。師便打。",
    "X80n1565_011:0229a22": "宋州法華院和尚僧問。如何是佛。師曰。獨坐五峰前。",
    "X80n1565_011:0229a23": "問。如何是初生月。師曰。不高不低。曰。還許學人瞻敬",
    "X80n1565_011:0229a24": "也無。師曰。三日後看。問。如何是法華家風。師曰。寒時",
    "X80n1565_011:0229b01": "寒殺。熱時熱殺。曰。如何是寒時寒殺。師曰。三三兩兩",
    "X80n1565_011:0229b02": "抱頭行。曰。如何是熱時熱殺。師曰。東西南北見者嗤。",
    "X80n1565_011:0229b03": "問。學人手持白刃。直進化門時如何。師曰。你試用看。",
    "X80n1565_011:0229b04": "僧便喝。師擒住。僧隨手打一掌。師拓開曰。老僧今日",
    "X80n1565_011:0229b05": "失利。僧作舞而出。師曰。賊首頭犯。",
    "X80n1565_011:0229b06": "灌谿閑禪師法嗣",
    "X80n1565_011:0229b07": "池州魯祖山教禪師僧問。如何是祖師西來意。師曰。",
    "X80n1565_011:0229b08": "今日不答話。曰。大好不答話。師便打。問。如何是雙林",
    "X80n1565_011:0229b09": "樹。師曰。有相身中無相身。曰。如何是有相身中無相",
    "X80n1565_011:0229b10": "身。師曰。金香爐下鐵崑崙。問。如何是孤峰獨宿底人。",
    "X80n1565_011:0229b11": "師曰。半夜日頭明。日午打三更。問。如何是格外事。師",
    "X80n1565_011:0229b12": "曰。化道緣終後。虗空更那邊。問。進向無門時如何。師",
    "X80n1565_011:0229b13": "曰。太鈍生。曰。不是鈍生。直下進向無門時如何。師曰。",
    "X80n1565_011:0229b14": "靈機未曾論邊際。執法無門在暗中。問。如何是學人",
    "X80n1565_011:0229b15": "著力處。師曰。春來草自青。月上已天明。曰。如何是不",
    "X80n1565_011:0229b16": "著力處。師曰。崩山石頭落。平川燒火行。",
    "X80n1565_011:0229b17": "紙衣和尚法嗣",
    "X80n1565_011:0229b18": "鎮州談空和尚僧問。如何是佛。師曰。麻纏紙裹。問。百",
    "X80n1565_011:0229b19": "了千當時如何。師和聲便打。問。格外之譚。請師舉唱。",
    "X80n1565_011:0229b20": "師曰。隘路不通風。曰。莫秖這便是也無。師乃噓噓。",
    "X80n1565_011:0229b21": "際上座行脚到洛京南禪。時有朱行軍設齋。入僧堂",
    "X80n1565_011:0229b22": "顧視曰。直下是。遂行香。口不住道。至師面前。師便問。",
    "X80n1565_011:0229b23": "直下是箇甚麼。行軍便喝。師曰。行軍幸是會佛法底",
    "X80n1565_011:0229b24": "人。又惡發作甚麼。行軍曰。喚作惡發即不得。師便喝。",
    "X80n1565_011:0229c01": "行軍曰。鉤在不疑之地。師又喝。行軍便休。齋退。令客",
    "X80n1565_011:0229c02": "司。請適來下喝僧來。師至。便共行軍言論。並不顧諸",
    "X80n1565_011:0229c03": "人。僧錄曰。行軍適來爭容得這僧無禮。行軍曰。若是",
    "X80n1565_011:0229c04": "你諸人喝。下官有劒。僧錄曰。某等固是不會。須是他",
    "X80n1565_011:0229c05": "暉長老始得。行軍曰。若是南禪長老。也未夢見在。僧",
    "X80n1565_011:0229c06": "問。如何是佛法的的大意。師曰。龍騰滄海。魚躍深潭。",
    "X80n1565_011:0229c07": "曰。畢竟如何。師曰。夜聞祭鬼鼓。朝聽上灘歌。問。如何",
    "X80n1565_011:0229c08": "是上座家風。師曰。三脚蝦蟇背大象。",
    "X80n1565_011:0229c09": "南嶽下七世",
    "X80n1565_011:0229c10": "南院顒禪師法嗣",
    "X80n1565_011:0229c11": "汝州風穴延沼禪師餘杭劉氏子。幼不茹葷。習儒典。",
    "X80n1565_011:0229c12": "應進士。一舉不遂。乃出家。依本州開元寺智恭披削",
    "X80n1565_011:0229c13": "受具。習天台止觀。年二十五。謁鏡清。清問。近離甚處。",
    "X80n1565_011:0229c14": "師曰。自離東來。清曰。還過小江也無。師曰。大舸獨飄",
    "X80n1565_011:0229c15": "空。小江無可濟。清曰。鏡水秦山。鳥飛不度。子莫道聽",
    "X80n1565_011:0229c16": "途言。師曰。滄溟尚怯艨[舟*侖]勢。列漢飛帆渡五湖。清竪",
    "X80n1565_011:0229c17": "拂子曰。爭奈這箇何。師曰。這箇是甚麼。清曰。果然不",
    "X80n1565_011:0229c18": "識。師曰。出沒卷舒。與師同用。清曰。杓卜聽虗聲。熟睡",
    "X80n1565_011:0229c19": "饒讇語。師曰。澤廣藏山。理能伏豹。清曰。捨罪放愆。速",
    "X80n1565_011:0229c20": "須出去。師曰。出去即失。便出。到法堂乃曰。夫行脚人。",
    "X80n1565_011:0229c21": "因緣未盡其善。不可便休去。却回曰。某甲適來。輒陳",
    "X80n1565_011:0229c22": "小騃。冒瀆尊顏。伏蒙慈悲。未賜罪責。清曰。適來言從",
    "X80n1565_011:0229c23": "東來。豈不是翠巖來。師曰。雪竇親棲寶葢東。清曰。不",
    "X80n1565_011:0229c24": "逐忘羊狂解息。却來這裏念篇章。師曰。路逢劒客須",
    "X80n1565_011:0230a01": "呈劒。不是詩人莫獻詩。清曰。詩速祕却。略借劒看。師",
    "X80n1565_011:0230a02": "曰。[旦/(巢-果)]首甑人攜劒去。清曰。不獨觸風化。亦自顯顢頇。",
    "X80n1565_011:0230a03": "師曰。若不觸風化。爭明古佛心。清曰。如何是古佛心。",
    "X80n1565_011:0230a04": "師曰。再許允容。師今何有。清曰。東來衲子。菽麥不分。",
    "X80n1565_011:0230a05": "祇聞不已而已。何得抑已而已。師曰。巨浪涌千尋。澄",
    "X80n1565_011:0230a06": "波不離水。清曰。一句截流。萬機寢削。師便禮拜。清曰。",
    "X80n1565_011:0230a07": "衲子俊哉。衲子俊哉。師到華嚴。嚴問。我有牧牛歌。輒",
    "X80n1565_011:0230a08": "請闍黎和。師曰。羯鼓掉鞭牛豹跳。遠村梅樹觜盧都。",
    "X80n1565_011:0230a09": "師參南院。入門不禮拜。院曰。入門須辯主。師曰。端的",
    "X80n1565_011:0230a10": "請師分。院於左膝拍一拍。師便喝。院於右膝拍一拍。",
    "X80n1565_011:0230a11": "師又喝。院曰。左邊一拍且置。右邊一拍作麼生。師曰。",
    "X80n1565_011:0230a12": "瞎。院便拈棒。師曰。莫盲枷瞎棒。奪打和尚。莫言不道。",
    "X80n1565_011:0230a13": "院擲下棒曰。今日被黃面浙子鈍置一場。師曰。和尚",
    "X80n1565_011:0230a14": "大似持鉢不得。詐道不飢。院曰。闍黎曾到此間麼。師",
    "X80n1565_011:0230a15": "曰。是何言歟。院曰。老僧好好相借問。師曰。也不得放",
    "X80n1565_011:0230a16": "過。便下。參眾了。却上堂頭禮謝。院曰。闍黎曾見甚麼",
    "X80n1565_011:0230a17": "人來。師曰。在襄州華嚴與廓侍者同夏。院曰。親見作",
    "X80n1565_011:0230a18": "家來。院問。南方一棒作麼商量。師曰。作奇特商量。師",
    "X80n1565_011:0230a19": "却問。和尚此間一棒作麼商量。院拈拄杖曰。棒下無",
    "X80n1565_011:0230a20": "生忍。臨機不見師。師於言下大徹玄旨。遂依止六年。",
    "X80n1565_011:0230a21": "四眾請主風穴。又八年。李史君與闔城士庶。再請開",
    "X80n1565_011:0230a22": "堂演法矣。上堂。夫參學眼目臨機。直須大用現前。勿",
    "X80n1565_011:0230a23": "自拘於小節。設使言前薦得。猶是滯殻迷封。縱然句",
    "X80n1565_011:0230a24": "下精通。未免觸途狂見。應是從前依他作解。明昧兩",
    "X80n1565_011:0230b01": "岐。與你一時掃却。直教箇箇如師子兒。吒呀地哮吼",
    "X80n1565_011:0230b02": "一聲。壁立千仞。誰敢正眼覰著。覰著即瞎却渠眼。時",
    "X80n1565_011:0230b03": "有僧問。如何是正法眼。師曰。即便[翟*支]瞎。曰。[翟*支]瞎後如",
    "X80n1565_011:0230b04": "何。師曰。撈天摸地。師後因本郡兵冦作孽。與眾避地",
    "X80n1565_011:0230b05": "于郢州。謁前請主李史君。留於衙內度夏。普設大會。",
    "X80n1565_011:0230b06": "請師上堂。纔陞座。乃曰。祖師心印。狀似鐵牛之機。去",
    "X80n1565_011:0230b07": "即印住。住即印破。祇如不去不住。印即是。不印即是。",
    "X80n1565_011:0230b08": "還有人道得麼。時有盧陂長老出。問。學人有鐵牛之",
    "X80n1565_011:0230b09": "機。請師不搭印。師曰。慣釣鯨鯢澄巨浸。却嗟蛙步[馬*展]",
    "X80n1565_011:0230b10": "泥沙。陂佇思。師喝曰。長老何不進語。陂擬議。師便打",
    "X80n1565_011:0230b11": "一拂子。曰。還記得話頭麼。試舉看。陂擬開口。師又打",
    "X80n1565_011:0230b12": "一拂子。牧主曰。信知佛法與王法一般。師曰。見甚麼",
    "X80n1565_011:0230b13": "道理。牧主曰。當斷不斷。反招其亂。師便下座。至九月。",
    "X80n1565_011:0230b14": "汝州太師宋侯捨宅為寺。復來郢州。請師歸新寺住",
    "X80n1565_011:0230b15": "持。至周廣順元年。賜額廣慧。師住二十二年。常餘百",
    "X80n1565_011:0230b16": "眾。上堂。僧問。如何是佛。師曰。如何不是佛。曰。未曉玄",
    "X80n1565_011:0230b17": "言。請師直指。師曰。家住海門洲。扶桑最先照。問。朗月",
    "X80n1565_011:0230b18": "當空時如何。師曰。不從天上輥。任向地中埋。問。古曲",
    "X80n1565_011:0230b19": "無音韻。如何和得齊。師曰。木鷄啼子夜。芻狗吠天明。",
    "X80n1565_011:0230b20": "上堂。舉寒山詩曰。梵志死去來。魂識見閻老。讀盡百",
    "X80n1565_011:0230b21": "王書。未免受捶栲。一稱南無佛。皆以成佛道。僧問。如",
    "X80n1565_011:0230b22": "何是一稱南無佛。師曰。燈連鳳翅當堂照。月映娥眉",
    "X80n1565_011:0230b23": "[郫-卑+((白-日+田)/廾)]面看。問。如何是佛。師曰。嘶風木馬緣無絆。背角泥",
    "X80n1565_011:0230b24": "牛痛下鞭。問。如何是廣慧劒。師曰。不斬死漢。問。古鏡",
    "X80n1565_011:0230c01": "未磨時如何。師曰。天魔膽裂。曰。磨後如何。師曰。軒轅",
    "X80n1565_011:0230c02": "無道。問。矛盾本成雙翳病。帝網明珠事若何。師曰。為",
    "X80n1565_011:0230c03": "山登九仞。捻土定千鈞。問。干木奉文侯。知心有幾人。",
    "X80n1565_011:0230c04": "師曰。少年曾決龍虵陣。老倒還聽稚子歌。問。如何是",
    "X80n1565_011:0230c05": "清涼山中主。師曰。一句不遑無著問。迄今猶作野盤",
    "X80n1565_011:0230c06": "僧。問。如何是和尚家風。師曰。鶴有九皋難翥翼。馬無",
    "X80n1565_011:0230c07": "千里謾追風。問。未有之言。請師試道。師曰。入市能長",
    "X80n1565_011:0230c08": "嘯。歸家著短衣。問。夏終今日。師意如何。師曰。不憐鵝",
    "X80n1565_011:0230c09": "護雪。且喜蠟人冰。問。歸鄉無路時如何。師曰。平窺紅",
    "X80n1565_011:0230c10": "爛處。暢殺子平生。問。滿目荒郊翠。瑞草却滋榮時如",
    "X80n1565_011:0230c11": "何。師曰。新出紅爐金彈子。簉破闍黎鐵面皮。問。如何",
    "X80n1565_011:0230c12": "是互換之機。師曰。和盲愂愬瞎。問。真性不隨緣。如何",
    "X80n1565_011:0230c13": "得證悟。師曰。豬肉案上滴乳香。問。如何是清淨法身。",
    "X80n1565_011:0230c14": "師曰。金沙灘頭馬郎婦。問。一色難分。請師顯示。師曰。",
    "X80n1565_011:0230c15": "滿爐添炭猶嫌冷。路上行人祇守寒。問。如何是學人",
    "X80n1565_011:0230c16": "立身處。師曰。井底泥牛吼。林間玉兔驚。問。如何是道。",
    "X80n1565_011:0230c17": "師曰。五鳳樓前。曰。如何是道中人。師曰。問取皇城使。",
    "X80n1565_011:0230c18": "問。不傷物義。請師便道。師曰。劈腹開心。猶未性燥。問。",
    "X80n1565_011:0230c19": "未定渾濁。如何得照。師曰。下坡不走。快便難逢。問。如",
    "X80n1565_011:0230c20": "何是衲僧行履處。師曰。頭上喫棒。口裏喃喃。問。靈山",
    "X80n1565_011:0230c21": "話月。曹溪指月。去此二途。請師直指。師曰。無言不當",
    "X80n1565_011:0230c22": "瘂。曰。請師定當。師曰。先度汨羅江。問。任性浮沉時如",
    "X80n1565_011:0230c23": "何。師曰。牽牛不入欄。問。凝然便會時如何。師曰。截耳",
    "X80n1565_011:0230c24": "臥街。問。狼烟永息時如何。師曰。兩脚捎空。問。祖令當",
    "X80n1565_011:0231a01": "行時如何。師曰。點。問。不施寸刃。便登九五時如何。師",
    "X80n1565_011:0231a02": "曰。鞭屍屈項。上堂。舉古云。我有一隻箭。曾經久磨煉。",
    "X80n1565_011:0231a03": "射時徧十方。落處無人見。師曰。山僧即不然。我有一",
    "X80n1565_011:0231a04": "隻箭。未甞經磨煉。射不徧十方。要且無人見。僧便問。",
    "X80n1565_011:0231a05": "如何是和尚箭。師作彎弓勢。僧禮拜。師曰。拖出這死",
    "X80n1565_011:0231a06": "漢。問。牛頭未見四祖時如何。師曰。披席把盌。曰。見後",
    "X80n1565_011:0231a07": "如何。師曰。披席把盌。問。未達其源時如何。師曰。鶴冷",
    "X80n1565_011:0231a08": "移巢易。龍寒出洞難。問。不露鋒鋩句。如何辯主賓。師",
    "X80n1565_011:0231a09": "曰。口銜羊角驃膠粘。問。將身御險時如何。師曰。布露",
    "X80n1565_011:0231a10": "長書寫罪原。問。學人解問誵訛句。請師舉起訝人機。",
    "X80n1565_011:0231a11": "師曰。心裏分明眼睛黑。問。生死到來時如何。師曰。青",
    "X80n1565_011:0231a12": "布裁衫招犬吠。曰。如何得不吠去。師曰。自宜軃避寂",
    "X80n1565_011:0231a13": "無聲。問。如何是真道人。師曰。竹竿頭上禮西方。問。魚",
    "X80n1565_011:0231a14": "隱深潭時如何。師曰。湯盪火燒。問。如何是諸佛行履",
    "X80n1565_011:0231a15": "處。師曰。青松綠竹下。問。如何是大善知識。師曰。殺人",
    "X80n1565_011:0231a16": "不眨眼。曰。既是大善知識。為甚麼殺人不眨眼。師曰。",
    "X80n1565_011:0231a17": "塵埃影裏不拂袖。畵戟門前磨寸金。問。一即六。六即",
    "X80n1565_011:0231a18": "一。一六俱亡時如何。師曰。一箭落雙鵰。曰。意旨如何。",
    "X80n1565_011:0231a19": "師曰。身亡跡謝。問。摘葉尋枝即不問。直截根源事若",
    "X80n1565_011:0231a20": "何。師曰。赴供凌晨去。開塘帶雨歸。問。問問盡是揑怪。",
    "X80n1565_011:0231a21": "請師直指根源。師曰。罕逢穿耳客。多遇刻舟人。問。正",
    "X80n1565_011:0231a22": "當恁麼時如何。師曰。盲龜值木雖優穩。枯木生華物",
    "X80n1565_011:0231a23": "外春。問。寶塔元無縫。金門即日開時如何。師曰。智積",
    "X80n1565_011:0231a24": "佐來空合掌。天王捧出不知音。曰。如何是塔中人。師",
    "X80n1565_011:0231b01": "曰。萎花風掃去。香水雨飄來。問。隨緣不變者。忽遇知",
    "X80n1565_011:0231b02": "音時如何。師曰。披莎側立千峰外。引水澆蔬五老前。",
    "X80n1565_011:0231b03": "問。刻舟求不得。常用事如何。師曰。大勳不立賞。柴扉",
    "X80n1565_011:0231b04": "草自深。問。從上古人。印印相契。如何是相契底眼。師",
    "X80n1565_011:0231b05": "曰。輕囂道者知機變。拈却招魂拭淚巾。問。九夏賞勞。",
    "X80n1565_011:0231b06": "請師言薦。師曰。出袖拂開龍洞雨。泛杯波涌鉢囊華。",
    "X80n1565_011:0231b07": "問。最初自恣。合對何人。師曰。一把香芻拈未暇。六環",
    "X80n1565_011:0231b08": "金錫響遙空。問。西祖傳來。請師端的。師曰。一犬吠虗。",
    "X80n1565_011:0231b09": "千猱啀實。問。王道與佛道。相去幾何。師曰。芻狗吠時",
    "X80n1565_011:0231b10": "天地合。木鷄啼後祖燈輝。問。祖師心印。請師拂拭。師",
    "X80n1565_011:0231b11": "曰。祖月凌空圓聖智。何山松檜不青青。上堂。若立一",
    "X80n1565_011:0231b12": "塵。家國興盛。野老顰蹙。不立一塵。家國喪亡。野老安",
    "X80n1565_011:0231b13": "怙。於此明得。闍黎無分。全是老僧。於此不明。老僧却",
    "X80n1565_011:0231b14": "是闍黎。闍黎與老僧。亦能悟却天下人。亦能瞎却天",
    "X80n1565_011:0231b15": "下人。欲識闍黎麼。右邊一拍曰。這裏是。欲識老僧麼。",
    "X80n1565_011:0231b16": "左邊一拍曰。這裏是。僧問。大眾雲集。請師說法。師曰。",
    "X80n1565_011:0231b17": "赤脚人趂兔。著靴人喫肉。問。不曾博覧空王教。略借",
    "X80n1565_011:0231b18": "玄機試道看。師曰。白玉無瑕。卞和刖足。問。如何是無",
    "X80n1565_011:0231b19": "為之句。師曰。寶燭當軒顯。紅光爍太虗。問。如何是臨",
    "X80n1565_011:0231b20": "機一句。師曰。因風吹火。用力不多。問。素面相呈時如",
    "X80n1565_011:0231b21": "何。師曰。拈却蓋面帛。問。紫菊半開秋已老。月圓當戶",
    "X80n1565_011:0231b22": "意如何。師曰。月生蓬島人皆見。昨夜遭霜子不知。問。",
    "X80n1565_011:0231b23": "如何是直截一路。師曰。直截是迃曲。問。如何是師子",
    "X80n1565_011:0231b24": "吼。師曰。阿誰要汝野干鳴。問。如何是諦實之言。師曰。",
    "X80n1565_011:0231c01": "口懸壁上。上堂。若是上上之流。各有證據。略赴箇程",
    "X80n1565_011:0231c02": "眼。中下之機。各須英俊。當處出生。隨處滅盡。如爆龜",
    "X80n1565_011:0231c03": "紋。爆即成兆。不爆成鈍。欲爆不爆。直下便揑。問。心不",
    "X80n1565_011:0231c04": "能緣。口不能言時如何。師曰。逢人但恁麼舉。問。龍透",
    "X80n1565_011:0231c05": "清潭時如何。師曰。印駿捺尾。問。任性浮沉時如何。師",
    "X80n1565_011:0231c06": "曰。牽牛不入欄。問。有無俱無去處時如何。師曰。三月",
    "X80n1565_011:0231c07": "懶遊花下路。一家愁閉雨中門。問。語默涉離微。如何",
    "X80n1565_011:0231c08": "通不犯。師曰。常憶江南三月裏。鷓鴣啼處百花香。問。",
    "X80n1565_011:0231c09": "百了千當時如何。師曰。不許夜行。投明須到。上堂。三",
    "X80n1565_011:0231c10": "千劒客。恥見莊周。赤眉橫肩。得無謬訛。他時變豹。後",
    "X80n1565_011:0231c11": "五日看。珍重。問。心印未明時如何。師曰。雖聞酉帥投",
    "X80n1565_011:0231c12": "歸欵。未見牽羊納璧來。問。如何是臨濟下事。師曰。桀",
    "X80n1565_011:0231c13": "犬吠堯。問。如何是齧鏃事。師曰。孟浪借辭論馬角。上",
    "X80n1565_011:0231c14": "堂。大眾集定。師曰。不是無言。各須英鑒。問。大眾雲集。",
    "X80n1565_011:0231c15": "師意如何。師曰。景謝祁寒。骨肉疎冷。問。不修禪定。為",
    "X80n1565_011:0231c16": "甚麼成佛無疑。師曰。金鷄專報曉。漆桶夜生光。問。一",
    "X80n1565_011:0231c17": "念萬年時如何。師曰。拂石仙衣破。問。洪鐘未擊時如",
    "X80n1565_011:0231c18": "何。師曰。充塞大千無不韻。妙含幽致豈能分。曰。擊後",
    "X80n1565_011:0231c19": "如何。師曰。石壁山河無障礙。翳消開後好咨聞。問。古",
    "X80n1565_011:0231c20": "今纔分。請師密要。師曰。截却重舌。問。如何是大人相。",
    "X80n1565_011:0231c21": "師曰。赫赤窮漢。曰。未審將何受用。師曰。擕蘿挈杖。問。",
    "X80n1565_011:0231c22": "如何是賓中主。師曰。入市雙瞳瞽。曰。如何是主中賓。",
    "X80n1565_011:0231c23": "師曰。回鑾兩曜新。曰。如何是賓中賓。師曰。攢眉坐白",
    "X80n1565_011:0231c24": "雲。曰。如何是主中主。師曰。磨礱三尺劒。待斬不平人。",
    "X80n1565_011:0232a01": "問。如何是钁頭邊意。師曰。山前一片青。問。如何是佛。",
    "X80n1565_011:0232a02": "師曰。杖林山下竹筋鞭。",
    "X80n1565_011:0232a03": "頴橋安禪師(號鐵胡)與鍾司徒向火次。鍾忽問。三界焚",
    "X80n1565_011:0232a04": "燒時如何出得。師以香匙撥開火。鍾擬議。師曰。司徒。",
    "X80n1565_011:0232a05": "司徒。鍾忽有省。",
    "X80n1565_011:0232a06": "西院明禪師法嗣",
    "X80n1565_011:0232a07": "郢州興陽歸靜禪師初參西院。便問。擬問不問時如",
    "X80n1565_011:0232a08": "何。院便打。師良久。院曰。若喚作棒。眉鬚墮落。師於言",
    "X80n1565_011:0232a09": "下大悟。住後。僧問。師唱誰家曲。宗風嗣阿誰。師曰。少",
    "X80n1565_011:0232a10": "室山前無異路。",
    "X80n1565_011:0232a11": "南嶽下八世",
    "X80n1565_011:0232a12": "風穴沼禪師法嗣",
    "X80n1565_011:0232a13": "汝州首山省念禪師萊州狄氏子。受業於本郡南禪",
    "X80n1565_011:0232a14": "寺。纔具尸羅。徧遊叢席。常密誦法華經。眾目為念法",
    "X80n1565_011:0232a15": "華也。晚於風穴會中充知客。一日侍立次。穴乃垂涕",
    "X80n1565_011:0232a16": "告之曰。不幸臨濟之道。至吾將墜於地矣。師曰。觀此",
    "X80n1565_011:0232a17": "一眾。豈無人邪。穴曰。聰明者多。見性者少。師曰。如某",
    "X80n1565_011:0232a18": "者如何。穴曰。吾雖望子之久。猶恐耽著此經。不能放",
    "X80n1565_011:0232a19": "下。師曰。此亦可事。願聞其要。穴遂上堂。舉世尊以青",
    "X80n1565_011:0232a20": "蓮目顧視大眾。乃曰。正當恁麼時。且道說箇甚麼。若",
    "X80n1565_011:0232a21": "道不說而說。又是埋沒先聖。且道說箇甚麼。師乃拂",
    "X80n1565_011:0232a22": "袖下去。穴擲下拄杖。歸方丈。侍者隨後請益。曰。念法",
    "X80n1565_011:0232a23": "華因甚不祇對和尚。穴曰。念法華會也。次日。師與真",
    "X80n1565_011:0232a24": "圓頭同上。問訊次。穴問真曰。作麼生是世尊不說說。",
    "X80n1565_011:0232b01": "真曰。鵓鳩樹頭鳴。穴曰。汝作許多癡福作麼。何不體",
    "X80n1565_011:0232b02": "究言句。又問師曰。汝作麼生。師曰。動容揚古路。不墮",
    "X80n1565_011:0232b03": "悄然機。穴謂真曰。汝何不看念法華下語。師受風穴",
    "X80n1565_011:0232b04": "印可之後。泯迹韜光。人莫知其所以。因白兆楚和尚",
    "X80n1565_011:0232b05": "至汝州宣化。風穴令師往傳語。纔相見。提起坐具。便",
    "X80n1565_011:0232b06": "問。展即是。不展即是。兆曰。自家看取。師便喝。兆曰。我",
    "X80n1565_011:0232b07": "曾親近知識來。未甞輒敢恁麼造次。師曰。草賊大敗。",
    "X80n1565_011:0232b08": "兆曰。來日若見風穴和尚。待一一舉似。師曰。一任一",
    "X80n1565_011:0232b09": "任。不得忘却。師乃先回。舉似風穴。穴曰。今日又被你",
    "X80n1565_011:0232b10": "收下一員草賊。師曰。好手不張名。兆次日纔到。相見",
    "X80n1565_011:0232b11": "便舉前話。穴曰。非但昨日。今日和贓捉敗。師於是名",
    "X80n1565_011:0232b12": "振四方。學者望風而靡。開法首山。為第一世也。入院",
    "X80n1565_011:0232b13": "上堂曰。佛法付與國王大臣。有力檀越。令其佛法不",
    "X80n1565_011:0232b14": "斷絕。燈燈相續。至于今日。大眾且道。續箇甚麼。良久",
    "X80n1565_011:0232b15": "曰。須是迦葉師兄始得。時有僧問。靈山一會。何異今",
    "X80n1565_011:0232b16": "朝。師曰。墮坑落壍。曰。為甚麼如此。師曰。瞎。問。師唱誰",
    "X80n1565_011:0232b17": "家曲。宗風嗣阿誰。師曰。少室巖前親掌示。曰。便請洪",
    "X80n1565_011:0232b18": "音和一聲。師曰。如今也要大家知。問。如何是徑截一",
    "X80n1565_011:0232b19": "路。師曰。或在山間。或在樹下。問。如何是學人親切處。",
    "X80n1565_011:0232b20": "師曰。五九盡日又逢春。曰。畢竟事如何。師曰。冬到寒",
    "X80n1565_011:0232b21": "食一百五。問。如何是和尚家風。師曰。一言截斷千江",
    "X80n1565_011:0232b22": "口。萬仞峰前始得玄。問。如何是首山境。師曰。一任眾",
    "X80n1565_011:0232b23": "人看。曰。如何是境中人。師曰。喫棒得也未。僧禮拜。師",
    "X80n1565_011:0232b24": "曰。喫棒且待別時。問。如何是祖師西來意。師曰。風吹",
    "X80n1565_011:0232c01": "日炙。問。從上諸聖。向甚麼處行履。師曰。牽犂拽杷。問。",
    "X80n1565_011:0232c02": "古人拈槌竪拂。意旨如何。師曰。孤峰無宿客。曰。未審",
    "X80n1565_011:0232c03": "意旨如何。師曰。不是守株人。問。如何是菩提路。師曰。",
    "X80n1565_011:0232c04": "此去襄縣五里。曰。向上事如何。師曰。往來不易。問。諸",
    "X80n1565_011:0232c05": "聖說不到處。請師舉唱。師曰。萬里神光都一照。誰人",
    "X80n1565_011:0232c06": "敢竝日輪齊。問。臨濟喝。德山棒。未審明甚麼邊事。師",
    "X80n1565_011:0232c07": "曰。汝試道看。僧便喝。師曰。瞎。僧又喝。師曰。這瞎漢祗",
    "X80n1565_011:0232c08": "麼亂喝作麼。僧禮拜。師便打。問。和尚是大善知識。為",
    "X80n1565_011:0232c09": "甚麼却首山。師曰。不坐孤峰頂。常伴白雲閑。問。四眾",
    "X80n1565_011:0232c10": "圍繞。師說何法。師曰。打草蛇驚。曰。未審作麼生下手。",
    "X80n1565_011:0232c11": "師曰。適來幾合喪身失命。問。二龍爭珠。誰是得者。師",
    "X80n1565_011:0232c12": "曰。得者失。曰。不得者又如何。師曰。珠在甚麼處。問。一",
    "X80n1565_011:0232c13": "切諸佛。皆從此經出。如何是此經。師曰。低聲。低聲。曰。",
    "X80n1565_011:0232c14": "如何受持。師曰。切不得污染。問。世尊滅後。法付何人。",
    "X80n1565_011:0232c15": "師曰。好箇問頭。無人答得。曰。如何是世尊不說說。師",
    "X80n1565_011:0232c16": "曰。任從滄海變。終不為君通。曰。如何是迦葉不聞聞。",
    "X80n1565_011:0232c17": "師曰。瞶人徒側耳。問。古人道。見色便見心。諸法無形。",
    "X80n1565_011:0232c18": "將何所見。師曰。一家有事百家忙。曰。學人不會。乞師",
    "X80n1565_011:0232c19": "再指。師曰。三日後看取。問。菩薩未成佛時如何。師曰。",
    "X80n1565_011:0232c20": "眾生。曰。成佛後如何。師曰。眾生。眾生。問。路逢達道人。",
    "X80n1565_011:0232c21": "不將語默對。未審將甚麼對。師曰。瞥爾三千界。曰。與",
    "X80n1565_011:0232c22": "麼則目視不勞也。師曰。天恩未遇。後悔難追。上堂。第",
    "X80n1565_011:0232c23": "一句薦得。堪與祖佛為師。第二句薦得。堪與人天為",
    "X80n1565_011:0232c24": "師。第三句薦得。自救不了。時有僧問。如何是第一句。",
    "X80n1565_011:0233a01": "師曰。大用不揚眉。棒下須見血。曰。慈悲何在。師曰。送",
    "X80n1565_011:0233a02": "出三門外。問。如何是第二句。師曰。不打恁麼驢漢。曰。",
    "X80n1565_011:0233a03": "將接何人。師曰。如斯爭奈何。問。如何是第三句。師曰。",
    "X80n1565_011:0233a04": "解問無人答。曰。即今祇對者是誰。師曰。莫使外人知。",
    "X80n1565_011:0233a05": "曰。和尚是第幾句薦得。師曰。月落三更穿市過。問。維",
    "X80n1565_011:0233a06": "摩默然。文殊贊善。未審此意如何。師曰。當時聽眾必",
    "X80n1565_011:0233a07": "不如是。曰。既不如是。維摩默然。又且如何。師曰。知恩",
    "X80n1565_011:0233a08": "者少。負恩者多。乃曰。若論此事實。不挂一箇元字脚。",
    "X80n1565_011:0233a09": "便下座。問。如何是古佛心。師曰。鎮州蘿蔔重三斤。問。",
    "X80n1565_011:0233a10": "如何是玄中的。師曰。有言須道却。曰。此意如何。師曰。",
    "X80n1565_011:0233a11": "無言鬼也瞋。問。如何是衲僧眼。師曰。此問不當。曰。當",
    "X80n1565_011:0233a12": "後如何。師曰。堪作甚麼。問。如何得離眾緣去。師曰。千",
    "X80n1565_011:0233a13": "年一遇。曰。不離時如何。師曰。立在眾人前。問。如何是",
    "X80n1565_011:0233a14": "大安樂底人。師曰。不見有一法。曰。將何為人。師曰。謝",
    "X80n1565_011:0233a15": "闍黎領話。問。如何是常在底人。師曰。亂走作麼。問。如",
    "X80n1565_011:0233a16": "何是首山。師曰。東山高。西山低。曰。如何是山中人。師",
    "X80n1565_011:0233a17": "曰。恰遇棒不在。問。如何是道。師曰。爐中有火無心撥。",
    "X80n1565_011:0233a18": "處處縱橫任意遊。曰。如何是道中人。師曰。坐看煙霞",
    "X80n1565_011:0233a19": "秀。不與白雲齊。問。一毫未發時如何。師曰。路逢穿耳",
    "X80n1565_011:0233a20": "客。曰。發後如何。師曰。不用便遲疑。問。無絃一曲。請師",
    "X80n1565_011:0233a21": "音韻。師良久。曰。還聞麼。曰。不聞。師曰。何不高聲問著。",
    "X80n1565_011:0233a22": "問。學人久處沉迷。請師一接。師曰。老僧無這閑工夫。",
    "X80n1565_011:0233a23": "曰。和尚豈無方便。師曰。要行即行。要坐即坐。問。如何",
    "X80n1565_011:0233a24": "是離凡聖底句。師曰。嵩山安和尚。曰。莫便是和尚極",
    "X80n1565_011:0233b01": "則處否。師曰。南嶽讓禪師。問。學人乍入叢林。乞師指",
    "X80n1565_011:0233b02": "示。師曰。闍黎到此多少時也。曰。已經冬夏。師曰。莫錯",
    "X80n1565_011:0233b03": "舉似人。問。有一人蕩盡來時。師還接否。師曰。蕩盡即",
    "X80n1565_011:0233b04": "置。那一人是誰。曰。風高月冷。師曰。僧堂內幾人坐臥。",
    "X80n1565_011:0233b05": "僧無對。師曰。賺殺老僧。問。如何是梵音相。師曰。驢鳴",
    "X80n1565_011:0233b06": "狗吠。乃曰。要得親切。第一莫將問來問。還會麼。問在",
    "X80n1565_011:0233b07": "答處。答在問處。汝若將問來問。老僧在汝脚底。汝若",
    "X80n1565_011:0233b08": "擬議。即沒交涉。時有僧出禮拜。師便打。僧便問。挂錫",
    "X80n1565_011:0233b09": "幽巖時如何。師曰。錯。僧曰。錯。師又打。問。如何是佛。師",
    "X80n1565_011:0233b10": "曰。新婦騎驢阿家牽。曰。未審此語甚麼句中收。師曰。",
    "X80n1565_011:0233b11": "三玄收不得。四句豈能該。曰。此意如何。師曰。天長地",
    "X80n1565_011:0233b12": "久。日月齊明。問。曹谿一句。天下人聞。未審和尚一句。",
    "X80n1565_011:0233b13": "甚麼人得聞。師曰。不出三門外。曰。為甚麼不出三門",
    "X80n1565_011:0233b14": "外。師曰。舉似天下人。問。如何是和尚不欺人底眼。師",
    "X80n1565_011:0233b15": "曰。看看冬到來。曰。究竟如何。師曰。即便春風至。問。遠",
    "X80n1565_011:0233b16": "聞和尚無絲可挂。及至到來。為甚麼有山可守。師曰。",
    "X80n1565_011:0233b17": "道甚麼。僧便喝。師亦喝。僧禮拜。師曰。放汝三十棒。次",
    "X80n1565_011:0233b18": "住廣教及寶應。三處法席。海眾常臻。淳化三年十二",
    "X80n1565_011:0233b19": "月四日午時。上堂說偈曰。今年六十七。老病隨緣且",
    "X80n1565_011:0233b20": "遣日。今年記却來年事。來年記著今朝日。至四年。月",
    "X80n1565_011:0233b21": "日無爽前記。上堂辭眾。仍說偈曰。白銀世界金色身。",
    "X80n1565_011:0233b22": "情與非情共一真。明暗盡時俱不照。日輪午後示全",
    "X80n1565_011:0233b23": "身。言訖。安坐而逝。茶毗收舍利建塔。",
    "X80n1565_011:0233b24": "汝州廣慧真禪師甞在風穴作園頭。穴問曰。會昌沙",
    "X80n1565_011:0233c01": "汰時。護法善神向甚麼處去。師曰。常在闤闠中。要且",
    "X80n1565_011:0233c02": "無人識。穴曰。汝徹也。師禮拜。出世。開堂日。僧問。如何",
    "X80n1565_011:0233c03": "是廣慧境。師曰。小寺前。資慶後。問。如何是和尚家風。",
    "X80n1565_011:0233c04": "師曰。杴爬钁子。",
    "X80n1565_011:0233c05": "鳳翔府長興院滿禪師僧問。如何是古佛道場。師曰。",
    "X80n1565_011:0233c06": "行便踏著。曰。踏著後如何。師曰。冰消瓦解。曰。為甚如",
    "X80n1565_011:0233c07": "此。師曰。城內君子。郭外小兒。問。大用現前時如何。師",
    "X80n1565_011:0233c08": "曰。閙市裏輥。",
    "X80n1565_011:0233c09": "潭州靈泉院和尚僧問。如何是和尚活計。師曰。一物",
    "X80n1565_011:0233c10": "也無。曰。未審日用何物。師便喝。僧禮拜。師便打。問。先",
    "X80n1565_011:0233c11": "師道。金沙灘上馬郎婦。意旨如何。師曰。上東門外人",
    "X80n1565_011:0233c12": "無數。曰。便恁麼會時如何。師曰。天津橋上往來多。",
    "X80n1565_011:0233c13": "南嶽下九世",
    "X80n1565_011:0233c14": "首山念禪師法嗣",
    "X80n1565_011:0233c15": "汾州太子院善昭禪師太原俞氏子。剃髮受具。杖策",
    "X80n1565_011:0233c16": "遊方。所至少留。隨機叩發。歷參知識七十一員。後到",
    "X80n1565_011:0233c17": "首山。問。百丈卷席。意旨如何。山曰。龍袖拂開全體現。",
    "X80n1565_011:0233c18": "曰。師意如何。山曰。象王行處絕狐蹤。師於言下大悟。",
    "X80n1565_011:0233c19": "拜起而曰。萬古碧潭空界月。再三撈摝始應知。有問",
    "X80n1565_011:0233c20": "者曰。見何道理。便爾自肯。師曰。正是我放身命處。後",
    "X80n1565_011:0233c21": "遊衡湘及襄沔間。每為郡守以名剎力致。前後八請。",
    "X80n1565_011:0233c22": "堅臥不答。洎首山歿。西河道俗遣僧契聰迎請住持。",
    "X80n1565_011:0233c23": "師閉關高枕。聰排闥而入。讓之曰。佛法大事。靖退小",
    "X80n1565_011:0233c24": "節。風穴懼應讖。憂宗旨墜滅。幸而有先師。先師已棄",
    "X80n1565_011:0234a01": "世。汝有力荷擔如來大法者。今何時而欲安眠哉。師",
    "X80n1565_011:0234a02": "矍起。握聰手曰。非公不聞此語。趣辦嚴。吾行矣。住後",
    "X80n1565_011:0234a03": "上堂。謂眾曰。汾陽門下有西河師子。當門踞坐。但有",
    "X80n1565_011:0234a04": "來者。即便齩殺。有何方便。入得汾陽門。見得汾陽人。",
    "X80n1565_011:0234a05": "若見汾陽人者。堪與祖佛為師。不見汾陽人。盡是立",
    "X80n1565_011:0234a06": "地死漢。如今還有人入得麼。快須入取。免得孤負平",
    "X80n1565_011:0234a07": "生。不是龍門客。切忌遭點額。那箇是龍門客。一齊點",
    "X80n1565_011:0234a08": "下。舉起拄杖曰。速退。速退。珍重。上堂。先聖云。一句語",
    "X80n1565_011:0234a09": "須具三玄門。一玄門須具三要。阿那箇是三玄三要",
    "X80n1565_011:0234a10": "底句。快會取好。各自思量。還得穩當也未。古德已前",
    "X80n1565_011:0234a11": "行脚。聞一箇因緣。未明中間。直下飲食無味。睡臥不",
    "X80n1565_011:0234a12": "安。火急決擇。莫將為小事。所以大覺老人。為一大事",
    "X80n1565_011:0234a13": "因緣出現於世。想計他從上來行脚。不為遊山翫水。",
    "X80n1565_011:0234a14": "看州府奢華。片衣口食。皆為聖心未通。所以驅馳行",
    "X80n1565_011:0234a15": "脚。決擇深奧。傳唱敷揚。博問先知。親近高德。葢為續",
    "X80n1565_011:0234a16": "佛心燈。紹隆祖代。興崇聖種。接引後機。自利利他。不",
    "X80n1565_011:0234a17": "忘先跡。如今還有商量者麼。有即出來。大家商量。僧",
    "X80n1565_011:0234a18": "問。如何是接初機底句。師曰。汝是行脚僧。曰。如何是",
    "X80n1565_011:0234a19": "辯衲僧底句。師曰。西方日出卯。曰。如何是正令行底",
    "X80n1565_011:0234a20": "句。師曰。千里持來呈舊面。曰。如何是立乾坤底句。師",
    "X80n1565_011:0234a21": "曰。北俱盧洲長粳米。食者無貪亦無瞋。乃曰。將此四",
    "X80n1565_011:0234a22": "轉語驗天下衲僧。纔見你出來。驗得了也。問。如何是",
    "X80n1565_011:0234a23": "學人著力處。師曰。嘉州打大像。曰。如何是學人轉身",
    "X80n1565_011:0234a24": "處。師曰。陝府灌鐵牛。曰。如何是學人親切處。師曰。西",
    "X80n1565_011:0234b01": "河弄師子。乃曰。若人會得此三句。已辯三玄。更有三",
    "X80n1565_011:0234b02": "要語在。切須薦取。不是等閑。與大眾頌出。三玄三要",
    "X80n1565_011:0234b03": "事難分。得意忘言道易親。一句明明該萬象。重陽九",
    "X80n1565_011:0234b04": "日菊花新。師為并汾苦寒。乃罷夜參。有異比丘振錫",
    "X80n1565_011:0234b05": "而至。謂師曰。會中有大士六人。奈何不說法。言訖而",
    "X80n1565_011:0234b06": "去。師密記以偈曰。胡僧金錫光。為法到汾陽。六人成",
    "X80n1565_011:0234b07": "大器。勸請為敷揚。上堂。凡一句語須具三玄門。每一",
    "X80n1565_011:0234b08": "玄門須具三要。有照有用。或先照後用。或先用後照。",
    "X80n1565_011:0234b09": "或照用同時。或照用不同時。先照後用。且要共你商",
    "X80n1565_011:0234b10": "量。先用後照。你也須是箇人始得。照用同時。你作麼",
    "X80n1565_011:0234b11": "生當抵。照用不同時。你又作麼生湊泊。僧問。如何是",
    "X80n1565_011:0234b12": "大道之源。師曰。掘地覓天。曰。何得如此。師曰。不識幽",
    "X80n1565_011:0234b13": "玄。問。如何是賓中賓。師曰。合掌菴前問世尊。曰。如何",
    "X80n1565_011:0234b14": "是賓中主。師曰。對面無儔侶。曰。如何是主中賓。師曰。",
    "X80n1565_011:0234b15": "陣雲橫海上。㧞劒攪龍門。曰。如何是主中主。師曰。三",
    "X80n1565_011:0234b16": "頭六臂擎天地。忿怒那吒撲帝鐘。上堂。汾陽有三訣。",
    "X80n1565_011:0234b17": "衲僧難辯別。更擬問如何。拄杖驀頭楔。時有僧問。如",
    "X80n1565_011:0234b18": "何是三訣。師便打。僧禮拜。師曰。為汝一時頌出。第一",
    "X80n1565_011:0234b19": "訣。接引無時節。巧語不能詮。雲綻青天月。第二訣。舒",
    "X80n1565_011:0234b20": "光辯賢哲。問答利生心。拔却眼中楔。第三訣。西國胡",
    "X80n1565_011:0234b21": "人說。濟水過新羅。北地用鑌鐵。復曰。還有人會麼。會",
    "X80n1565_011:0234b22": "底出來通箇消息。要知遠近。莫祇恁麼記言記語。以",
    "X80n1565_011:0234b23": "當平生。有甚麼利益。不用久立。珍重。僧問。如何是祖",
    "X80n1565_011:0234b24": "師西來意。師曰。青絹扇子足風涼。問。布鼓當軒挂。誰",
    "X80n1565_011:0234c01": "是知音者。師曰。停鉏傾麥飯。臥草不擡頭。問。如何是",
    "X80n1565_011:0234c02": "道場。師曰。下脚不得。問。如何是祖師西來意。師曰。徹",
    "X80n1565_011:0234c03": "骨徹髓。曰。此意如何。師曰。徧天徧地。問。真正修道人。",
    "X80n1565_011:0234c04": "不見世間過。未審不見箇甚麼過。師曰。雪埋夜月深",
    "X80n1565_011:0234c05": "三尺。陸地行舟萬里程。曰。和尚是何心行。師曰。却是",
    "X80n1565_011:0234c06": "你心行。問。大悲千手眼。如何是正眼。師曰。瞎。曰。恁麼",
    "X80n1565_011:0234c07": "則一條拄杖兩人舁。師曰。三家村裏唱巴歌。曰。恁麼",
    "X80n1565_011:0234c08": "則和尚同在裏頭。師曰。謝汝慇懃。問。如何是和尚家",
    "X80n1565_011:0234c09": "風。師曰。三玄開正道。一句破邪宗。曰。如何是和尚活",
    "X80n1565_011:0234c10": "計。師曰。尋常不掌握。供養五湖僧。曰。未審喫箇甚麼。",
    "X80n1565_011:0234c11": "師曰。天酥陀飯非珍饌。一味良羹飽即休。問。牛頭未",
    "X80n1565_011:0234c12": "見四祖時如何。師曰。新神更著師婆賽。曰。見後如何。",
    "X80n1565_011:0234c13": "師曰。古廟重遭措大題。上堂。謂眾曰。夫說法者。須具",
    "X80n1565_011:0234c14": "十智同真。若不具十智同真。邪正不辯。緇素不分。不",
    "X80n1565_011:0234c15": "能與人天為眼目。決斷是非。如鳥飛空而折翼。如箭",
    "X80n1565_011:0234c16": "射的而斷弦。弦斷故射的不中。翼折故空不可飛。弦",
    "X80n1565_011:0234c17": "壯翼牢。空的俱徹。作麼生是十智同真。與諸上座點",
    "X80n1565_011:0234c18": "出。一同一質。二同大事。三總同參。四同真志。五同徧",
    "X80n1565_011:0234c19": "普。六同具足。七同得失。八同生殺。九同音吼。十同得",
    "X80n1565_011:0234c20": "入。又曰。與甚麼人同得入。與阿誰同音吼。作麼生是",
    "X80n1565_011:0234c21": "同生殺。甚麼物同得失。阿那箇同具足。是甚麼同徧",
    "X80n1565_011:0234c22": "普。何人同真志。孰能總同參。那箇同大事。何物同一",
    "X80n1565_011:0234c23": "質。有點得出底麼。點得出者不悋慈悲。點不出來。未",
    "X80n1565_011:0234c24": "有參學眼在。切須辯取。要識是非。面目見在。不可久",
    "X80n1565_011:0235a01": "立。珍重。龍德府尹李侯與師有舊。虗承天寺致之。使",
    "X80n1565_011:0235a02": "三反不赴。使者受罰。復至曰。必欲得師俱往。不然有",
    "X80n1565_011:0235a03": "死而已。師笑曰。老病業已不出山。借往當先後之。何",
    "X80n1565_011:0235a04": "必俱邪。使曰。師諾。則先後唯所擇。師令饌設。且俶裝",
    "X80n1565_011:0235a05": "曰。吾先行矣。停箸而化。闍維收舍利起塔。",
    "X80n1565_011:0235a06": "汝州葉縣廣教院歸省禪師冀州賈氏子。弱冠依易",
    "X80n1565_011:0235a07": "州保壽院出家。受具後遊方。參首山。山一日舉竹篦。",
    "X80n1565_011:0235a08": "問曰。喚作竹篦即觸。不喚作竹篦即背。喚作甚麼。師",
    "X80n1565_011:0235a09": "掣得擲地上曰。是甚麼。山曰。瞎。師於言下。豁然頓悟。",
    "X80n1565_011:0235a10": "開堂。僧問。祖祖相傳傳祖印。師今得法嗣何人。師曰。",
    "X80n1565_011:0235a11": "寰中天子。塞外將軍。曰。汝海一滴蒙師指。向上宗風",
    "X80n1565_011:0235a12": "事若何。師曰。高祖殿前樊噲怒。須知萬里絕煙塵。問。",
    "X80n1565_011:0235a13": "維摩丈室不以日月為明。和尚丈室以何為明。師曰。",
    "X80n1565_011:0235a14": "眉分八字。曰。未審意旨如何。師曰。雙耳垂肩。問。如何",
    "X80n1565_011:0235a15": "是超師之作。師曰。老僧眉毛長多少。問。如何是塵中",
    "X80n1565_011:0235a16": "獨露身。師曰。塞北千人帳。江南萬斛船。曰。恁麼即非",
    "X80n1565_011:0235a17": "塵也。師曰。學語之流。一札萬行。問。如何是和尚深深",
    "X80n1565_011:0235a18": "處。師曰。猫有歃血之功。虎有起屍之德。曰。莫便是也",
    "X80n1565_011:0235a19": "無。師曰。碓擣東南。磨推西北。問。如何是金剛不壞身。",
    "X80n1565_011:0235a20": "師曰。百雜碎。曰。意旨如何。師曰。終是一堆灰。問。不落",
    "X80n1565_011:0235a21": "諸緣。請師便道。師曰。落。問。如何是清淨法身。師曰。廁",
    "X80n1565_011:0235a22": "坑頭籌子。問。如何是戒定慧。師曰。破家具。師一日陞",
    "X80n1565_011:0235a23": "座。僧問。纔上法堂來時如何。師拍禪牀一下。僧曰。未",
    "X80n1565_011:0235a24": "審此意如何。師曰。無人過價。打與三百。問。忽遇大闡",
    "X80n1565_011:0235b01": "提人來。還相為也無。師曰。法久成弊。曰。慈悲何在。師",
    "X80n1565_011:0235b02": "曰。年老成魔。上堂。宗師血脉。或凡或聖。龍樹馬鳴。天",
    "X80n1565_011:0235b03": "堂地獄。鑊湯爐炭。牛頭獄卒。森羅萬象。日月星辰。他",
    "X80n1565_011:0235b04": "方此土。有情無情。以手畫一畫云。俱入此宗。此宗門",
    "X80n1565_011:0235b05": "中。亦能殺人。亦能活人。殺人須得殺人刀。活人須得",
    "X80n1565_011:0235b06": "活人句。作麼生是殺人刀．活人句。道得底。出來對眾",
    "X80n1565_011:0235b07": "道看。若道不得。即孤負平生。珍重。問。如何是和尚四",
    "X80n1565_011:0235b08": "無量心。師曰。放火殺人。曰。慈悲何在。師曰。遇明眼人",
    "X80n1565_011:0235b09": "舉似。問。不在內。不在外。不在中間。未審在甚麼處。師",
    "X80n1565_011:0235b10": "曰。南斗六。北斗七。問。如何是毗盧師法身主。師曰。僧",
    "X80n1565_011:0235b11": "排夏臘。俗列耆年。曰。向上更有事也無。師曰。有。曰。如",
    "X80n1565_011:0235b12": "何是向上事。師曰。萬里崖州君自去。臨行惆悵怨他",
    "X80n1565_011:0235b13": "誰。上堂。良久曰。夫行脚禪流。直須著忖。參學須具參",
    "X80n1565_011:0235b14": "學眼。見地須得見地句。方有相親分。始得不被諸境",
    "X80n1565_011:0235b15": "惑。亦不落於惡道。畢竟如何委悉。有時句到意不到。",
    "X80n1565_011:0235b16": "妄緣前塵。分別影事。有時意到句不到。如盲摸象。各",
    "X80n1565_011:0235b17": "說異端。有時意句俱到。打破虗空界。光明照十方。有",
    "X80n1565_011:0235b18": "時意句俱不到。無目之人縱橫走。忽然不覺落深坑。",
    "X80n1565_011:0235b19": "問。如何是古今無異路。師曰。俗人盡褁頭。曰。意旨如",
    "X80n1565_011:0235b20": "何。師曰。闍黎無席帽。問。己事未明。以何為驗。師曰。閙",
    "X80n1565_011:0235b21": "市裏打靜槌。曰。意旨如何。師曰。日午點金燈。問。布鼓",
    "X80n1565_011:0235b22": "當軒擊。誰是知音者。師曰。眼中有澁釘。曰。未審此意",
    "X80n1565_011:0235b23": "如何。師曰。喬翁賽南神。僧請益栢樹子話。師曰。我不",
    "X80n1565_011:0235b24": "辭與汝說。還信麼。曰。和尚重言。爭敢不信。師曰。汝還",
    "X80n1565_011:0235c01": "聞簷頭水滴聲麼。其僧豁然。不覺失聲云。[口*耶]。師曰。你",
    "X80n1565_011:0235c02": "見箇甚麼道理。僧便以頌對曰。簷頭水滴。分明歷歷。",
    "X80n1565_011:0235c03": "打破乾坤。當下心息。師乃忻然。問僧。日暮投林。朝離",
    "X80n1565_011:0235c04": "何處。曰。新戒不曾學禪。師曰。生身入地獄。下去後。有",
    "X80n1565_011:0235c05": "僧舉到智門寬和尚處。門曰。何不道鎻匙在和尚手",
    "X80n1565_011:0235c06": "裏。師因去將息寮看病僧。僧乃問曰。和尚。四大本空。",
    "X80n1565_011:0235c07": "病從何來。師曰。從闍黎問處來。僧喘氣。又問曰。不問",
    "X80n1565_011:0235c08": "時如何。師曰。撒手臥長空。僧曰。[口*耶]。便脫去。",
    "X80n1565_011:0235c09": "潭州神鼎洪諲禪師襄水扈氏子。自遊方。一衲以度",
    "X80n1565_011:0235c10": "寒暑。甞與數耆宿至襄沔間。一僧舉論宗乘。頗敏捷。",
    "X80n1565_011:0235c11": "會野飯山店中。供辦而僧論說不已。師曰。三界唯心。",
    "X80n1565_011:0235c12": "萬法唯識。唯識唯心。眼聲耳色。是甚麼人語。僧曰。法",
    "X80n1565_011:0235c13": "眼語。師曰。其義如何。曰。唯心故根境不相到。唯識故",
    "X80n1565_011:0235c14": "聲色摐然。師曰。舌味是根境否。曰。是。師以筯筴菜置",
    "X80n1565_011:0235c15": "口中。含胡而語曰。何謂相入邪。坐者駭然。僧不能答。",
    "X80n1565_011:0235c16": "師曰。途路之樂。終未到家。見解入微。不名見道。參須",
    "X80n1565_011:0235c17": "實參。悟須實悟。閻羅大王。不怕多語。僧拱而退。後反",
    "X80n1565_011:0235c18": "長沙。隱于衡嶽三生藏。有湘陰豪貴。來遊福嚴。即師",
    "X80n1565_011:0235c19": "之室。見其氣貌閑靜。一鉢挂壁。餘無長物。傾愛之。遂",
    "X80n1565_011:0235c20": "拜跪。請曰。神鼎乃我家植福之地。久乏宗匠。願師俱",
    "X80n1565_011:0235c21": "往。何如。師笑而諾之。即以己馬負師至。十年始成叢",
    "X80n1565_011:0235c22": "席。一朽牀為說法座。其甘枯淡無比。又以德臘俱高。",
    "X80n1565_011:0235c23": "諸方尊之。如古趙州。僧問。諸法未聞時如何。師曰。風",
    "X80n1565_011:0235c24": "蕭蕭。雨颯颯。曰。聞後如何。師曰。領話好。問。魚鼓未鳴",
    "X80n1565_011:0236a01": "時如何。師曰。看天看地。曰。鳴後如何。師曰。捧鉢上堂。",
    "X80n1565_011:0236a02": "問。古澗寒泉時如何。師曰。不是衲僧行履處。曰。如何",
    "X80n1565_011:0236a03": "是衲僧行履處。師曰。不見有古澗寒泉。問。兩手獻尊",
    "X80n1565_011:0236a04": "堂時如何。師曰。是甚麼。問。學人到寶山。空手回時如",
    "X80n1565_011:0236a05": "何。師曰。臘月三十日。問。如何是和尚家風。師曰。飢不",
    "X80n1565_011:0236a06": "擇食。問。如何是和尚為人句。師曰。拈柴擇菜。曰。莫祇",
    "X80n1565_011:0236a07": "這便是也無。師曰。更須子細。問。撥塵見佛時如何。師",
    "X80n1565_011:0236a08": "曰。佛亦是塵。問。如何是道人活計。師曰。山僧自小不",
    "X80n1565_011:0236a09": "曾入學堂。官人指木魚問。這箇是甚麼。師曰。驚回多",
    "X80n1565_011:0236a10": "少瞌睡人。官曰。洎不到此間。師曰。無心打無心。問。如",
    "X80n1565_011:0236a11": "何是清淨法身。師曰。灰頭土面。曰。為甚麼如此。師曰。",
    "X80n1565_011:0236a12": "爭怪得山僧。曰。未審法身向上還有事也無。師曰。有。",
    "X80n1565_011:0236a13": "曰。如何是向上事。師曰。毗盧頂上金冠子。問。菩提本",
    "X80n1565_011:0236a14": "無樹。何處得子來。師曰。喚作無。得麼。問。持地菩薩修",
    "X80n1565_011:0236a15": "路等佛。和尚修橋等何人。師曰。近後。問。和尚未見先",
    "X80n1565_011:0236a16": "德時如何。師曰。東行西行。曰。見後如何。師曰。橫擔拄",
    "X80n1565_011:0236a17": "杖。上堂。舉洞山曰。貪瞋癡。太無知。賴我今朝識得伊。",
    "X80n1565_011:0236a18": "行便打。坐便槌。分付心王子細推。無量劫來不解脫。",
    "X80n1565_011:0236a19": "問汝三人知不知。師曰。古人與麼道。神鼎則不然。貪",
    "X80n1565_011:0236a20": "瞋癡。實無知。十二時中任從伊。行即往。坐即隨。分付",
    "X80n1565_011:0236a21": "心王擬何為。無量劫來元解脫。何須更問知不知。",
    "X80n1565_011:0236a22": "襄州谷隱山蘊聰慈照禪師初參百丈恒和尚。因結",
    "X80n1565_011:0236a23": "夏。百丈上堂。舉中觀論曰。正覺無名相。隨緣即道場。",
    "X80n1565_011:0236a24": "師便出問。如何是正覺無名相。丈曰。汝還見露柱麼。",
    "X80n1565_011:0236b01": "師曰。如何是隨緣即道場。丈曰。今日結夏。次參首山。",
    "X80n1565_011:0236b02": "問。學人親到寶山。空手回時如何。山曰。家家門前火",
    "X80n1565_011:0236b03": "把子。師於言下大悟。呈偈曰。我今二十七。訪道曾尋",
    "X80n1565_011:0236b04": "覓。今朝喜得逢。要且不相識。後到大陽。玄和尚問。近",
    "X80n1565_011:0236b05": "離甚處。師曰。襄州。陽曰。作麼生是不隔底句。師曰。和",
    "X80n1565_011:0236b06": "尚住持不易。陽曰。且坐喫茶。師便參眾去。侍者問。適",
    "X80n1565_011:0236b07": "來新到。祇對住持不易。和尚為甚麼教坐喫茶。陽曰。",
    "X80n1565_011:0236b08": "我獻他新羅附子。他酬我舶上茴香。你去問。他有語",
    "X80n1565_011:0236b09": "在。侍者請師喫茶。問。適來祇對和尚。道住持不易。意",
    "X80n1565_011:0236b10": "旨如何。師曰。真鍮不博金。住後。僧問。如何是佛。師曰。",
    "X80n1565_011:0236b11": "邛州多出九節杖。曰。謝師指示。師曰。且莫作答佛話",
    "X80n1565_011:0236b12": "會。却問。來時無物去時空。二路俱迷。如何得不迷去。",
    "X80n1565_011:0236b13": "師曰。秤頭半斤。秤尾八兩。問。如何是古佛心。師曰。踏",
    "X80n1565_011:0236b14": "著秤錘硬似鐵。曰。意旨如何。師曰。明日向汝道。問。青",
    "X80n1565_011:0236b15": "山淥水即不問。急切一句作麼生道。師曰。手過膝。耳",
    "X80n1565_011:0236b16": "垂肩。問。如何是道。師曰。車碾馬踏。曰。如何是道中人。",
    "X80n1565_011:0236b17": "師曰。橫眠竪坐。問。日往月來遷。不覺年衰老。還有不",
    "X80n1565_011:0236b18": "老者麼。師曰。有。曰。如何是不老者。師曰。虬龍筋力高",
    "X80n1565_011:0236b19": "聲呌。晚後精靈轉更多。問。如何是學人深深處。師曰。",
    "X80n1565_011:0236b20": "烏龜水底深藏穴。曰。未審其中事若何。師曰。路上行",
    "X80n1565_011:0236b21": "人莫與知。問。古人索火。意旨如何。師曰。任他滅。曰。滅",
    "X80n1565_011:0236b22": "後如何。師曰。初三十一。因作清涼河堰。僧問。忽遇洪",
    "X80n1565_011:0236b23": "水滔天。還堰得也無。師曰。上拄天。下拄地。曰。劫火洞",
    "X80n1565_011:0236b24": "然。又作麼生。師曰。橫出竪沒。問。深山巖崖中還有佛",
    "X80n1565_011:0236c01": "法也無。師曰。有。曰。如何是深山巖崖中佛法。師曰。奇",
    "X80n1565_011:0236c02": "怪石頭形似虎。火燒松樹勢如龍。問。古人道。見色便",
    "X80n1565_011:0236c03": "見心。露柱是色。那箇是心。師曰。晝見簸箕星。曰。意旨",
    "X80n1565_011:0236c04": "如何。師曰。柳營節級橫階上。問。如何是道。師曰。善犬",
    "X80n1565_011:0236c05": "帶牌。曰。為甚如此。師曰。令人懼見。上堂。十五日已前",
    "X80n1565_011:0236c06": "諸佛生。十五日已後諸佛滅。十五日已前諸佛生。你",
    "X80n1565_011:0236c07": "不得離我這裏。若離我這裏。我有鉤子鉤你。十五日",
    "X80n1565_011:0236c08": "已後諸佛滅。你不得住我這裏。若住我這裏。我有錐",
    "X80n1565_011:0236c09": "子錐你。且道正當十五日。用鉤即是。用錐即是。遂有",
    "X80n1565_011:0236c10": "偈曰。正當十五日。鉤錐一時息。更擬問如何。回頭日",
    "X80n1565_011:0236c11": "又出。問。如何是無縫塔。師曰。直下看。曰。如何是塔中",
    "X80n1565_011:0236c12": "人。師曰。退後。退後。問。承古有言。祇這如今誰動口。意",
    "X80n1565_011:0236c13": "旨如何。師曰。莫認驢鞍橋作阿爺下頷。張茂崇太保",
    "X80n1565_011:0236c14": "問。摩騰入漢。已涉繁詞。達磨單傳。請師直指。師曰。冬",
    "X80n1565_011:0236c15": "不寒。臘後看。問。若能轉物。即同如來。萬象是物。如何",
    "X80n1565_011:0236c16": "轉得。師曰。喫了飯。無些子意智。問。寸絲不挂。法網無",
    "X80n1565_011:0236c17": "邊。為甚麼却有迷悟。師曰。兩桶一擔。問。有情有用。無",
    "X80n1565_011:0236c18": "情無用。如何是無情應用。師曰。獨扇門子盡夜開。上",
    "X80n1565_011:0236c19": "堂。春景溫和。春雨普潤。萬物生芽。甚麼處不沾恩。且",
    "X80n1565_011:0236c20": "道承恩力一句。作麼生道。良久曰。春雨一滴滑如油。",
    "X80n1565_011:0236c21": "問。如何是學人自己法身。師曰。每日般柴不易。曰。此",
    "X80n1565_011:0236c22": "是大眾底。如何是學人底。師曰。三生六十劫。問。逐日",
    "X80n1565_011:0236c23": "開單展鉢。以何報答施主之恩。師曰。被這一問。和我",
    "X80n1565_011:0236c24": "愁殺。曰。恁麼則謝供養也。師曰。作甚麼人氣力。僧禮",
    "X80n1565_011:0237a01": "拜。師曰。明日更喫一頓。問。古人急水灘頭毛毬子。意",
    "X80n1565_011:0237a02": "旨如何。師曰。雲開月朗。問。急水灘頭連底石。意旨如",
    "X80n1565_011:0237a03": "何。師曰。屋破見青天。曰。破屋見青天。意旨如何。師曰。",
    "X80n1565_011:0237a04": "通上徹下。問。一處火發。任從你救。八方齊發時如何。",
    "X80n1565_011:0237a05": "師曰。快。曰。還求出也無。師曰。若求出。即燒殺你。僧禮",
    "X80n1565_011:0237a06": "拜。師曰。直饒你不求出。也燒殺你。示眾。第一句道得。",
    "X80n1565_011:0237a07": "石裏迸出。第二句道得。挨拶將來。第三句道得。自救",
    "X80n1565_011:0237a08": "不了。上堂。五白貓兒爪距獰。養來堂上絕蟲行。分明",
    "X80n1565_011:0237a09": "上樹安身法。切忌遺言許外生。作麼生是許外生底",
    "X80n1565_011:0237a10": "句。莫錯舉。僧入室問。正當與麼時。還有師也無。師曰。",
    "X80n1565_011:0237a11": "燈明連夜照。甚處不分明。曰。畢竟事如何。師曰。來日",
    "X80n1565_011:0237a12": "是寒食。",
    "X80n1565_011:0237a13": "汝州廣慧院元璉禪師泉州陳氏。到首山。山問。近離",
    "X80n1565_011:0237a14": "甚處。師曰。漢上。山竪起拳曰。漢上還有這箇麼。師曰。",
    "X80n1565_011:0237a15": "這箇是甚麼盌鳴聲。山曰。瞎。師曰。恰是。拍一拍便出。",
    "X80n1565_011:0237a16": "他日又問。學人親到寶山。空手回時如何。山曰。家家",
    "X80n1565_011:0237a17": "門前火把子。師當下大悟。云。某甲不疑天下老和尚",
    "X80n1565_011:0237a18": "舌頭也。山曰。汝會處作麼生。與我說來看。師曰。祇是",
    "X80n1565_011:0237a19": "地上水碙砂也。山曰。汝會也。師便禮拜。住後。僧問。如",
    "X80n1565_011:0237a20": "何是祖師西來意。師曰。竹竿頭上曜紅旗。楊億侍郎",
    "X80n1565_011:0237a21": "問。天上無彌勒。地下無彌勒。未審在甚麼處。師曰。敲",
    "X80n1565_011:0237a22": "甎打瓦。又問。風穴道。金沙灘頭馬郎婦。意旨如何。師",
    "X80n1565_011:0237a23": "曰。更道也不及。僧問。如何是無位真人。師曰。上木下",
    "X80n1565_011:0237a24": "鐵。曰。恁麼則罪歸有處也。師曰。判官擲下筆。僧禮拜。",
    "X80n1565_011:0237b01": "師曰。拖出。問。如何是佛。師曰。兩箇不是多。上堂。臨濟",
    "X80n1565_011:0237b02": "兩堂首座相見。同時下喝。諸人且道還有賓主也無。",
    "X80n1565_011:0237b03": "若道有。祇是箇瞎漢。若道無。亦是箇瞎漢。不有不無。",
    "X80n1565_011:0237b04": "萬里崖州。若向這裏道得。也好與三十棒。若道不得。",
    "X80n1565_011:0237b05": "亦與三十棒。衲僧家到這裏。作麼生出得山僧圈[袖-由+貴]",
    "X80n1565_011:0237b06": "去。良久曰。苦哉。蝦蟆蚯蚓。[跳-兆+孛]跳上三十三天。撞著須",
    "X80n1565_011:0237b07": "彌山百雜碎。拈拄杖曰。一隊無孔鐵鎚。速退。速退。",
    "X80n1565_011:0237b08": "并州承天院三交智嵩禪師參首山。問。如何是佛法",
    "X80n1565_011:0237b09": "的的大意。山曰。楚王城畔。汝水東流。師於此有省。頓",
    "X80n1565_011:0237b10": "契佛意。乃作三玄偈曰。須用直須用。心意莫定動。三",
    "X80n1565_011:0237b11": "歲師子吼。十方沒狐種。我有真如性。如同幕裏隱。打",
    "X80n1565_011:0237b12": "破六門關。顯出毗盧印。真骨金剛體可誇。六塵一拂",
    "X80n1565_011:0237b13": "永無遮。廓落世界空為體。體上無為真到家。山聞乃",
    "X80n1565_011:0237b14": "請喫茶。問。這三頌是汝作來邪。師曰。是。山曰。或有人",
    "X80n1565_011:0237b15": "教汝現三十二相時如何。師曰。某甲不是野狐精。山",
    "X80n1565_011:0237b16": "曰。惜取眉毛。師曰。和尚落了多少。山以竹篦頭上打。",
    "X80n1565_011:0237b17": "曰。這漢向後亂作去在。住後。上堂。文殊仗劒。五臺橫",
    "X80n1565_011:0237b18": "行。唐明一路。把斷妖訛。三世諸佛。未出教乘。網底游",
    "X80n1565_011:0237b19": "魚。龍門難渡。垂鉤四海。祇釣獰龍。格外玄談。為求知",
    "X80n1565_011:0237b20": "識。若也舉揚宗旨。須彌直須粉碎。若也說佛說祖。海",
    "X80n1565_011:0237b21": "水便須枯竭。寶劒揮時。毫光萬里。放汝一路。通方說",
    "X80n1565_011:0237b22": "話。把斷咽喉。諸人甚處出氣。僧問。鈍根樂小法。不自",
    "X80n1565_011:0237b23": "信作佛。作佛後如何。師曰。水裏捉麒麟。曰。與麼則便",
    "X80n1565_011:0237b24": "登高座也。師曰。騎牛上三十三天。問。古人拈推竪拂。",
    "X80n1565_011:0237c01": "意旨如何。師曰。騎驢不著靴。問。如何是奪人不奪境。",
    "X80n1565_011:0237c02": "師曰。家鄉有路無人到。曰。如何是奪境不奪人。師曰。",
    "X80n1565_011:0237c03": "暗傳天子勑。陪行一百程。曰。如何是人境兩俱奪。師",
    "X80n1565_011:0237c04": "曰。無頭蝦蟇脚指天。曰。如何是人境俱不奪。師曰。晉",
    "X80n1565_011:0237c05": "祠南畔長柳巷。問。古人東山西嶺青。意作麼生。師曰。",
    "X80n1565_011:0237c06": "波斯鼻孔大。曰。與麼則西天迦葉。東土我師。師曰。金",
    "X80n1565_011:0237c07": "剛手板濶。問。大悲千手眼。那箇是正眼。師曰。開化石",
    "X80n1565_011:0237c08": "佛拍手笑。晉祠娘子解謳歌。問。臨濟推倒黃檗。因甚",
    "X80n1565_011:0237c09": "維那喫棒。師曰。正狗不偷油。鷄銜燈盞走。問。如何是",
    "X80n1565_011:0237c10": "截人之機。師曰。要用便用。曰。請和尚用。師曰。拖出這",
    "X80n1565_011:0237c11": "死漢。鄭工部問。百尺竿頭獨打毬。萬丈懸崖絲繫腰",
    "X80n1565_011:0237c12": "時如何。師曰。幽州著脚。廣南廝撲。鄭無語。師曰。勘破",
    "X80n1565_011:0237c13": "這胡漢。鄭曰。二十年江南界裏。這回却見禪師。師曰。",
    "X80n1565_011:0237c14": "瞎老婆吹火。僧問。二邊純莫立。中道不須安。未審意",
    "X80n1565_011:0237c15": "旨如何。師曰。廣南出象牙。曰。不會。請師直指。師曰。番",
    "X80n1565_011:0237c16": "國皮毬八百價。上堂。寒溫冷暖。著衣喫飯。自不欠少。",
    "X80n1565_011:0237c17": "波波地覓箇甚麼。祇是諸人不肯承當。如今還有承",
    "X80n1565_011:0237c18": "當底麼。有則不得孤負山河大地。珍重。問。祖師西來。",
    "X80n1565_011:0237c19": "三藏東去。當明何事。師曰。佛殿部署修。僧堂老僧蓋。",
    "X80n1565_011:0237c20": "僧曰。與麼則全明今日事也。師曰。今日事作麼生。僧",
    "X80n1565_011:0237c21": "便喝。師便打。問。如何是學人用心處。師曰。光剃頭。淨",
    "X80n1565_011:0237c22": "洗鉢。曰。如何是學人行履處。師曰。僧堂前。佛殿後。上",
    "X80n1565_011:0237c23": "堂。舉法眼偈曰。見山不是山。見水何曾別。山河與大",
    "X80n1565_011:0237c24": "地。都是一輪月。大小法眼未出涅槃堂。三交即不然。",
    "X80n1565_011:0238a01": "見山河與大地。錐刀各自用。珍重。",
    "X80n1565_011:0238a02": "忻州鐵佛院智嵩禪師有同參到。師見便問。還記得",
    "X80n1565_011:0238a03": "相識麼。參頭擬議。第二僧打參頭一坐具曰。何不快",
    "X80n1565_011:0238a04": "祇對和尚。師曰。一箭兩垛。師問。僧甚處來。曰。臺山來。",
    "X80n1565_011:0238a05": "師曰。還見龍王麼。曰。和尚試道看。師曰。我若道。即瓦",
    "X80n1565_011:0238a06": "解冰消。僧擬議。師曰。不信道。問。亡僧遷化向甚麼處",
    "X80n1565_011:0238a07": "去也。師曰。下坡不走。快便難逢。",
    "X80n1565_011:0238a08": "汝州首山懷志禪師僧問。如何是祖師西來意。師曰。",
    "X80n1565_011:0238a09": "三尺杖子破瓦盆。問。如何是佛。師曰。桶底脫。問。從上",
    "X80n1565_011:0238a10": "諸聖有何言句。師曰。如是我聞。曰。不會。師曰。信受奉",
    "X80n1565_011:0238a11": "行。",
    "X80n1565_011:0238a12": "池州仁王院處評禪師問首山。如何是佛法大意。山",
    "X80n1565_011:0238a13": "便喝。師禮拜。山拈棒。師曰。老和尚沒世界那。山拋下",
    "X80n1565_011:0238a14": "拄杖曰。明眼人難謾。師曰。草賊大敗。",
    "X80n1565_011:0238a15": "隨州智門迥罕禪師為北塔僧使點茶次。師起揖曰。",
    "X80n1565_011:0238a16": "僧使近上坐。使曰。鷂子頭上。爭敢安巢。師曰。棒上不",
    "X80n1565_011:0238a17": "成龍。隨後打一坐具。使茶罷。起曰。適來却成觸忤和",
    "X80n1565_011:0238a18": "尚。師曰。江南杜禪客。覓甚麼第二盌。",
    "X80n1565_011:0238a19": "襄州鹿門慧昭山主楊億侍郎問曰。入山不畏虎。當",
    "X80n1565_011:0238a20": "路却防人時如何。僧曰。君子坦蕩蕩。僧問。如何是鹿",
    "X80n1565_011:0238a21": "門山。師曰。石頭大底大。小底小。曰。如何是山中人。師",
    "X80n1565_011:0238a22": "曰。橫眠竪臥。",
    "X80n1565_011:0238a23": "丞相王隨居士謁首山。得言外之旨。自爾履踐。深明",
    "X80n1565_011:0238a24": "大法。臨終書偈曰。畵堂燈已滅。彈指向誰說。去住本",
    "X80n1565_011:0238b01": "尋常。春風掃殘雪。",
    "X80n1565_011:0238b03": "五燈會元卷第十一"
}