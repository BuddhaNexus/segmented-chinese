{
    "T17n0838_001:0896c03": "佛說發菩提心破諸魔經卷上",
    "T17n0838_001:0896c05": "西天譯經三藏朝奉大夫",
    "T17n0838_001:0896c06": "試光祿卿傳法大師賜紫",
    "T17n0838_001:0896c07": "臣施護奉　詔譯",
    "T17n0838_001:0896c08": "如是我聞：一時佛在王舍城迦蘭陀竹林精",
    "T17n0838_001:0896c09": "舍，與大苾芻眾千二百五十人俱，并諸菩薩",
    "T17n0838_001:0896c10": "摩訶薩眾而共集會。是時王舍大城有迦葉",
    "T17n0838_001:0896c11": "氏大婆羅門住在彼城，而忽一時於夜夢中",
    "T17n0838_001:0896c12": "見此閻浮提世界有其千葉廣大蓮華，七寶",
    "T17n0838_001:0896c13": "莊嚴清淨可愛，而彼華中有大月輪，潔白圓",
    "T17n0838_001:0896c14": "滿周匝光明熾盛照耀。彼婆羅門於其夢中",
    "T17n0838_001:0896c15": "得見是相，心大歡喜適悅慶快。從夢覺已作",
    "T17n0838_001:0896c16": "是思惟：「我聞沙門瞿曇是大智者，諸有智人",
    "T17n0838_001:0896c17": "無能過上，善巧方便大慧具足，我宜往彼請",
    "T17n0838_001:0896c18": "問其相。」時婆羅門作是念已，過於夜分至明",
    "T17n0838_001:0896c19": "旦時，詣迦蘭陀竹林精舍佛世尊所，到已頭",
    "T17n0838_001:0896c20": "面禮世尊足，合掌恭敬，如夢所見具以白佛。",
    "T17n0838_001:0896c21": "爾時世尊告婆羅門言：「如汝所夢是吉祥相。",
    "T17n0838_001:0896c22": "婆羅門！汝今當知，若人夢中見四種相者，",
    "T17n0838_001:0896c23": "皆是最上吉祥勝相。何等為四？一者、白蓮華。",
    "T17n0838_001:0896c24": "二者、白傘蓋。三者、月輪。四者、佛像。若見如是",
    "T17n0838_001:0896c25": "四種相者，當知必得最上大利。」爾時世尊欲",
    "T17n0838_001:0896c26": "重宣此義，而說偈曰：",
    "T17n0838_001:0896c27": "「夢中若見蓮華相，　　及白傘蓋皆吉祥；",
    "T17n0838_001:0896c28": "　或見清淨大月輪，　　夢者當獲最上利。",
    "T17n0838_001:0896c29": "　又復若見佛形像，　　是相最上中最勝；",
    "T17n0838_001:0897a01": "　斯人一切所愛敬，　　當能成就諸功德。」",
    "T17n0838_001:0897a02": "爾時婆羅門復白佛言：「世尊！何等名為最上",
    "T17n0838_001:0897a03": "大利？佛以何緣作如是說？」",
    "T17n0838_001:0897a04": "爾時世尊即以伽陀答婆羅門曰：",
    "T17n0838_001:0897a05": "「我今為說彼大利，　　汝婆羅門當諦聽；",
    "T17n0838_001:0897a06": "　若人能發菩提心，　　成二足尊名大利。",
    "T17n0838_001:0897a07": "　轉輪聖王位尊勝，　　統四大洲而自在；",
    "T17n0838_001:0897a08": "　若有眾生樂成就，　　應當發起菩提心。",
    "T17n0838_001:0897a09": "　帝釋天主勝福報，　　三十三天中自在；",
    "T17n0838_001:0897a10": "　若有眾生樂成就，　　應當發起菩提心。",
    "T17n0838_001:0897a11": "　欲、色、無色三界中，　　彼彼福報皆增勝；",
    "T17n0838_001:0897a12": "　若有眾生樂成就，　　應當發起菩提心。",
    "T17n0838_001:0897a13": "　所有眾生界無邊，　　如其所應善化度；",
    "T17n0838_001:0897a14": "　若有廣為利樂者，　　應當發起菩提心。",
    "T17n0838_001:0897a15": "　世間所有大醫王，　　普能療治一切病；",
    "T17n0838_001:0897a16": "　若有眾生樂成就，　　應當發起菩提心。",
    "T17n0838_001:0897a17": "　作大光明現世間，　　一切暗冥皆照耀；",
    "T17n0838_001:0897a18": "　若有眾生樂成就，　　應當發起菩提心。",
    "T17n0838_001:0897a19": "　雖復生於三界中，　　斷除一切顛倒行；",
    "T17n0838_001:0897a20": "　若有眾生樂出離，　　應當發起菩提心。",
    "T17n0838_001:0897a21": "　所有煩惱等諸障，　　及餘一切不善法；",
    "T17n0838_001:0897a22": "　若有眾生樂除斷，　　應當發起菩提心。",
    "T17n0838_001:0897a23": "　所有三界諸結使，　　隨所造作為魔攝；",
    "T17n0838_001:0897a24": "　若有眾生樂除斷，　　應當發起菩提心。",
    "T17n0838_001:0897a25": "　若能調伏於無明，　　一切愛網悉能斷；",
    "T17n0838_001:0897a26": "　若有眾生樂出離，　　應當發起菩提心。",
    "T17n0838_001:0897a27": "　彼貪愛法若斷除，　　一切垢染皆清淨；",
    "T17n0838_001:0897a28": "　若有眾生樂出離，　　應當發起菩提心。",
    "T17n0838_001:0897a29": "　所生族氏及色力，　　愚人持彼生憍倨；",
    "T17n0838_001:0897b01": "　若有眾生樂除斷，　　應當發起菩提心。",
    "T17n0838_001:0897b02": "　愚執我見、壽者見，　　於自善利生憍倨；",
    "T17n0838_001:0897b03": "　若有眾生樂除斷，　　應當發起菩提心。",
    "T17n0838_001:0897b04": "　於諸色法生憍倨，　　從染愛生過失大；",
    "T17n0838_001:0897b05": "　若有眾生樂除斷，　　應當發起菩提心。",
    "T17n0838_001:0897b06": "　多聞持戒及修行，　　愚人恃以生憍倨；",
    "T17n0838_001:0897b07": "　若有眾生樂除斷，　　應當發起菩提心。",
    "T17n0838_001:0897b08": "　住阿蘭若行乞食，　　於如是事生憍倨；",
    "T17n0838_001:0897b09": "　若有眾生樂除斷，　　應當發起菩提心。",
    "T17n0838_001:0897b10": "　應供自在具神通，　　恃己尊勝生憍倨；",
    "T17n0838_001:0897b11": "　若有眾生樂除斷，　　應當發起菩提心。",
    "T17n0838_001:0897b12": "　愚癡執著我人相，　　恃彼我相生憍倨；",
    "T17n0838_001:0897b13": "　若有眾生樂除斷，　　應當發起菩提心。",
    "T17n0838_001:0897b14": "　現在未來佛世尊！　　尊重恭敬而獲福；",
    "T17n0838_001:0897b15": "　若有眾生樂斯利，　　應當發起菩提心。",
    "T17n0838_001:0897b16": "　諸佛出興於世間，　　轉大法輪普化度；",
    "T17n0838_001:0897b17": "　若有眾生樂聽受，　　應當發起菩提心。",
    "T17n0838_001:0897b18": "　一切惡法斷所斷，　　一切善法修所修；",
    "T17n0838_001:0897b19": "　若有眾生樂成就，　　應當發起菩提心。",
    "T17n0838_001:0897b20": "　諸修道者修梵行，　　由是得證無漏道；",
    "T17n0838_001:0897b21": "　若有眾生樂成就，　　應當發起菩提心。",
    "T17n0838_001:0897b22": "　我所宣說無常法，　　各各於身自觀察；",
    "T17n0838_001:0897b23": "　若有眾生樂了知，　　應當發起菩提心。",
    "T17n0838_001:0897b24": "　我說有漏行皆苦，　　智者見苦而生厭；",
    "T17n0838_001:0897b25": "　若有眾生樂出離，　　應當發起菩提心。",
    "T17n0838_001:0897b26": "　我為有情廣宣說，　　當知一切法無我；",
    "T17n0838_001:0897b27": "　若有眾生樂通達，　　應當發起菩提心。",
    "T17n0838_001:0897b28": "　宣說涅盤寂滅法，　　證悟無上大菩提；",
    "T17n0838_001:0897b29": "　若有眾生樂成就，　　應當發起菩提心。",
    "T17n0838_001:0897b30": "　我所稱讚菩提心，　　汝婆羅門恭敬聞；",
    "T17n0838_001:0897c01": "　如聞深信能發心，　　乃名修行菩提者。」",
    "T17n0838_001:0897c02": "爾時婆羅門聞佛宣說是伽陀已，即白佛言：",
    "T17n0838_001:0897c03": "「世尊！若有人發菩提心者，是人當得幾數福",
    "T17n0838_001:0897c04": "蘊？」爾時世尊復以伽陀答婆羅門曰：",
    "T17n0838_001:0897c05": "「正使一切眾生類，　　普集此佛世界中，",
    "T17n0838_001:0897c06": "　一一修持淨戒行，　　悉能安住戒學地，",
    "T17n0838_001:0897c07": "　而彼福蘊量無邊，　　於諸福中為最上，",
    "T17n0838_001:0897c08": "　若人能發菩提心，　　十六分中不及一。",
    "T17n0838_001:0897c09": "　正使一切眾生類，　　普集此佛世界中，",
    "T17n0838_001:0897c10": "　一一發生淨信心，　　悉能安住信行地，",
    "T17n0838_001:0897c11": "　而彼福蘊量無邊，　　於諸福中為最上，",
    "T17n0838_001:0897c12": "　若人能發菩提心，　　十六分中不及一。",
    "T17n0838_001:0897c13": "　正使一切眾生類，　　普集此佛世界中，",
    "T17n0838_001:0897c14": "　一一修習妙法門，　　悉能安住法行地，",
    "T17n0838_001:0897c15": "　而彼福蘊量無邊，　　於諸福中為最上，",
    "T17n0838_001:0897c16": "　若人能發菩提心，　　十六分中不及一。",
    "T17n0838_001:0897c17": "　正使一切眾生類，　　普集此佛世界中，",
    "T17n0838_001:0897c18": "　廣修須陀洹行法，　　悉住須陀洹果位，",
    "T17n0838_001:0897c19": "　而彼福蘊量無邊，　　於諸福中為最上，",
    "T17n0838_001:0897c20": "　若人能發菩提心，　　十六分中不及一。",
    "T17n0838_001:0897c21": "　正使一切眾生類，　　普集此佛世界中，",
    "T17n0838_001:0897c22": "　廣修斯陀含行法，　　悉住斯陀含果位，",
    "T17n0838_001:0897c23": "　而彼福蘊量無邊，　　於諸福中為最上，",
    "T17n0838_001:0897c24": "　若人能發菩提心，　　十六分中不及一。",
    "T17n0838_001:0897c25": "　正使一切眾生類，　　普集此佛世界中，",
    "T17n0838_001:0897c26": "　廣修阿那含行法，　　悉住阿那含果位，",
    "T17n0838_001:0897c27": "　而彼福蘊量無邊，　　於諸福中為最上，",
    "T17n0838_001:0897c28": "　若人能發菩提心，　　十六分中不及一。",
    "T17n0838_001:0897c29": "　正使一切眾生類，　　普集此佛世界中，",
    "T17n0838_001:0897c30": "　廣修阿羅漢行法，　　悉住阿羅漢果位，",
    "T17n0838_001:0898a01": "　而彼福蘊量無邊，　　於諸福中為最上，",
    "T17n0838_001:0898a02": "　若人能發菩提心，　　十六分中不及一。",
    "T17n0838_001:0898a03": "　若人於此佛世界，　　廣集上妙旃檀香，",
    "T17n0838_001:0898a04": "　造佛塔寺勝莊嚴，　　高廣等彼須彌量，",
    "T17n0838_001:0898a05": "　如是福蘊亦無邊，　　於諸福中為最上，",
    "T17n0838_001:0898a06": "　若人能發菩提心，　　十六分中不及一。",
    "T17n0838_001:0898a07": "　又若造立諸佛塔，　　如是分量所應作，",
    "T17n0838_001:0898a08": "　隨所作已廣莊嚴，　　是諸眾生勝果報，",
    "T17n0838_001:0898a09": "　而彼福利廣無邊，　　於諸福中為最上，",
    "T17n0838_001:0898a10": "　若人能發菩提心，　　十六分中不及一。",
    "T17n0838_001:0898a11": "　又若一切眾生類，　　假使住壽滿一劫，",
    "T17n0838_001:0898a12": "　以諸樂具施眾生，　　隨眾生意使圓滿，",
    "T17n0838_001:0898a13": "　如是福蘊量無邊，　　於諸福中為最上，",
    "T17n0838_001:0898a14": "　若人能發菩提心，　　十六分中不及一。",
    "T17n0838_001:0898a15": "　我所宣說如是等，　　一一皆為最上法；",
    "T17n0838_001:0898a16": "　若有眾生忻樂者，　　當求菩提寂靜果。",
    "T17n0838_001:0898a17": "　住是果者得大利，　　無比無等最尊勝；",
    "T17n0838_001:0898a18": "　是故若人聞此法，　　應當尊重正慧行。",
    "T17n0838_001:0898a19": "　廣修如是福蘊者，　　速證無上大菩提。」",
    "T17n0838_001:0898a20": "爾時婆羅門聞佛世尊如是稱讚菩提心已，",
    "T17n0838_001:0898a21": "即白佛言：「世尊！我於菩提心中無少法可轉。」",
    "T17n0838_001:0898a22": "佛告婆羅門言：「如是如是！婆羅門！若人發菩",
    "T17n0838_001:0898a23": "提心者，實無法可轉。何以故？婆羅門！當知",
    "T17n0838_001:0898a24": "菩提有其三種。何等為三？所謂：聲聞菩提、緣",
    "T17n0838_001:0898a25": "覺菩提、無上菩提。「此中何名聲聞菩提？婆羅",
    "T17n0838_001:0898a26": "門！謂若有人雖發菩提心，但樂自利不樂利",
    "T17n0838_001:0898a27": "他，於利他心不能發起、不能修持、不能趣入、",
    "T17n0838_001:0898a28": "不能安住，於此經法不樂聽受，亦復不能為",
    "T17n0838_001:0898a29": "他宣說，於後生中而不受身斷去來想，亦不",
    "T17n0838_001:0898b01": "能得平等正智，於現生中樂求解脫。婆羅門！",
    "T17n0838_001:0898b02": "以是義故名為聲聞菩提。「又復何名緣覺菩",
    "T17n0838_001:0898b03": "提？謂若有人雖發菩提心，於大乘法不樂修",
    "T17n0838_001:0898b04": "習而不記念，亦復自利趣求果證不樂利他，",
    "T17n0838_001:0898b05": "於利他心不能修持、不能趣入、不能安住，於",
    "T17n0838_001:0898b06": "此經法不樂聽受，亦不為他宣說教示，不能",
    "T17n0838_001:0898b07": "安住平等正智，但起心念觀諸緣法，隨所觀",
    "T17n0838_001:0898b08": "察而得解脫。婆羅門！以是義故名為緣覺菩",
    "T17n0838_001:0898b09": "提。「又復何名無上菩提？謂若有人，自能發生",
    "T17n0838_001:0898b10": "阿耨多羅三藐三菩提心已，復勸他人發如",
    "T17n0838_001:0898b11": "是心，於此經法自所聽受修習記念，復為他",
    "T17n0838_001:0898b12": "人廣說其義，於輪迴身不生厭倦，樂欲利樂",
    "T17n0838_001:0898b13": "一切眾生，住平等智自解脫已，欲令一切眾",
    "T17n0838_001:0898b14": "生皆得解脫，自利利他得安隱樂，以己善利",
    "T17n0838_001:0898b15": "普施一切天人大眾。婆羅門！以是義故，名為",
    "T17n0838_001:0898b16": "無上菩提；修是行者名為菩薩乘人。「婆羅門！",
    "T17n0838_001:0898b17": "汝今當知，佛語諦誠無有虛妄，如我所說阿",
    "T17n0838_001:0898b18": "耨多羅三藐三菩提心是最上義，若離此大",
    "T17n0838_001:0898b19": "菩提心而發聲聞、緣覺心者，不能利他，終不",
    "T17n0838_001:0898b20": "得至大涅盤界。何以故？而彼聲聞、緣覺自",
    "T17n0838_001:0898b21": "所利己不復生起利他勝行，以是緣故，不能",
    "T17n0838_001:0898b22": "具足諸佛法分，雖發菩提心而自謂解脫，彼",
    "T17n0838_001:0898b23": "菩提心亦不能得利他果報。婆羅門！若人能",
    "T17n0838_001:0898b24": "發阿耨多羅三藐三菩提心者，於自於他皆",
    "T17n0838_001:0898b25": "悉平等，以自所利歡喜布施，即以此心普攝",
    "T17n0838_001:0898b26": "世間一切眾生，乃為世間最上大利，亦名世",
    "T17n0838_001:0898b27": "間善調御者。如是即能住平等智，最上最勝",
    "T17n0838_001:0898b28": "不可思議。婆羅門！此即名為大菩提心，汝當",
    "T17n0838_001:0898b29": "如是如實了知」。",
    "T17n0838_001:0898c01": "爾時婆羅門白佛言：「世尊！佛說解脫，云何有",
    "T17n0838_001:0898c02": "其種種相耶？」佛言：「婆羅門！聲聞、緣覺、如來",
    "T17n0838_001:0898c03": "解脫無種種相。婆羅門！譬如有人乘三種獸",
    "T17n0838_001:0898c04": "欲詣寶所，雖所履道隨有差別，彼所向處而",
    "T17n0838_001:0898c05": "無有異。其三獸者謂：驢、馬、象。彼驢乘者力勢",
    "T17n0838_001:0898c06": "羸劣，由此因緣，是人雖至寶所，不能以其珍",
    "T17n0838_001:0898c07": "寶廣施眾生，但樂自利取證涅盤；彼馬乘者",
    "T17n0838_001:0898c08": "輕利快捷，由彼力故，是人雖至寶所，亦復不",
    "T17n0838_001:0898c09": "能以其珍寶廣施眾生，但與眾生作淨福田；",
    "T17n0838_001:0898c10": "彼象乘者行步平正勇健多力，由彼力故，是",
    "T17n0838_001:0898c11": "人得至一切寶聚廣大城中，至彼城已即作",
    "T17n0838_001:0898c12": "是念：『三乘珍寶皆於此出，我當以此無量珍",
    "T17n0838_001:0898c13": "寶，普施無邊一切眾生，廣為眾生作大利樂。』",
    "T17n0838_001:0898c14": "婆羅門！三乘行人修三乘法，亦復如是。彼驢",
    "T17n0838_001:0898c15": "乘者即聲聞乘；彼馬乘者即緣覺乘；彼象乘",
    "T17n0838_001:0898c16": "者即是大乘。汝今當知，彼三乘道雖種種相，",
    "T17n0838_001:0898c17": "所證涅盤、所得解脫，無種種相亦無差別。「婆",
    "T17n0838_001:0898c18": "羅門！又如世間有三士夫，俱欲過渡一深大",
    "T17n0838_001:0898c19": "河。彼第一人依一小葉浮水而渡；彼第二人",
    "T17n0838_001:0898c20": "而勝於前，依其板木浮水而渡；彼第三人又",
    "T17n0838_001:0898c21": "復勝前，乘以大船與多人眾，安隱而渡得至",
    "T17n0838_001:0898c22": "彼岸，此復猶如世間長子，使其父母無所防",
    "T17n0838_001:0898c23": "護，於一切處離諸憂惱。婆羅門！彼第一人依",
    "T17n0838_001:0898c24": "葉而渡者，當知即是聲聞乘人；彼第二人依",
    "T17n0838_001:0898c25": "其板木而得渡者，當知即是緣覺乘人；彼第",
    "T17n0838_001:0898c26": "三人乘船得渡者，當知即是菩薩乘人，自所",
    "T17n0838_001:0898c27": "得度復度他人。婆羅門！是故當知，彼三乘",
    "T17n0838_001:0898c28": "人所修行法雖種種相，而聲聞、緣覺及彼如",
    "T17n0838_001:0898c29": "來所證涅盤無種種相。」",
    "T17n0838_001:0899a01": "爾時世尊欲重宣此義而說偈曰：",
    "T17n0838_001:0899a02": "「三乘證涅盤，　　同一涅盤法；",
    "T17n0838_001:0899a03": "　證道雖差別，　　涅盤無二相。",
    "T17n0838_001:0899a04": "　三世一切佛，　　得最上解脫；",
    "T17n0838_001:0899a05": "　如是等法眼，　　正覺尊所說。",
    "T17n0838_001:0899a06": "　是最上法智，　　出生諸方便；",
    "T17n0838_001:0899a07": "　諸有修行者，　　應當如是學。」◎",
    "T17n0838_001:0899a08": "佛說發菩提心破諸魔經卷上"
}