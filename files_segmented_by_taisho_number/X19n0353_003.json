{
    "X19n0353_003:0945c19": "勝鬘經疏義私鈔卷之三",
    "X19n0353_003:0945c21": "【疏】從爾時世尊於勝鬘以下章中第二如來讚成",
    "X19n0353_003:0945c22": "就中亦有二第一讚成第二從是故以下結勸就",
    "X19n0353_003:0945c23": "第一讚成又開為二第一直述。",
    "X19n0353_003:0945c24": "爾時世尊於勝鬘所說攝受正法大精進力起隨喜",
    "X19n0353_003:0946a01": "心。",
    "X19n0353_003:0946a02": "【疏】攝受正法謂八地以上萬行中之一行。第二",
    "X19n0353_003:0946a03": "別述就中有三第一舉力士譬明勝人天乘。",
    "X19n0353_003:0946a04": "如是勝鬘如汝所說攝受正法大精進力如大力士",
    "X19n0353_003:0946a05": "少觸身分生大苦痛。",
    "X19n0353_003:0946a06": "【鈔】如大力士等者如無力人為大力士少觸身分",
    "X19n0353_003:0946a07": "生大苦痛無名云上來雖承旨而說若不得如來",
    "X19n0353_003:0946a08": "美述其事者則未來世眾生信敬情薄。",
    "X19n0353_003:0946a09": "如是勝鬘少攝受正法令魔苦惱我不見餘一善法",
    "X19n0353_003:0946a10": "令魔憂苦如少攝受正法。",
    "X19n0353_003:0946a11": "【疏】第二舉牛王譬明過二乘。",
    "X19n0353_003:0946a12": "又如牛王形色無比勝一切牛如是大乘少攝受正",
    "X19n0353_003:0946a13": "法勝於一切二乘善根以廣大故。",
    "X19n0353_003:0946a14": "【疏】第三舉須彌山王譬明勝七地以還大乘。",
    "X19n0353_003:0946a15": "又如須彌山王端嚴殊特勝於眾山如是大乘捨身",
    "X19n0353_003:0946a16": "命財以攝取心攝受正法勝不捨身命財初住大乘",
    "X19n0353_003:0946a17": "一切善根何況二乘以廣大故。",
    "X19n0353_003:0946a18": "【疏】三中即有開合皆可見以攝取心者謂萬行之",
    "X19n0353_003:0946a19": "心七地以還亦能捨身命但形於八地以上一念",
    "X19n0353_003:0946a20": "備修故云不捨。就第二結勸亦有四一廣勸。",
    "X19n0353_003:0946a21": "是故勝鬘當以攝受正法開示眾生教化眾生建立",
    "X19n0353_003:0946a22": "眾生。",
    "X19n0353_003:0946a23": "【疏】開示眾生謂人天乘即對上力士比教化眾生",
    "X19n0353_003:0946a24": "謂二乘即對上牛王比建立眾生謂七地以還即",
    "X19n0353_003:0946b01": "對上須彌山比此皆廣勸。",
    "X19n0353_003:0946b02": "【鈔】開示眾生謂人天乘等無名云初名開示中名",
    "X19n0353_003:0946b03": "教化後名建立也既以三譬述成其義復加三勸",
    "X19n0353_003:0946b04": "令廣其道也今疏意亦同之前舉三喻述於勝鬘",
    "X19n0353_003:0946b05": "攝受正法勝五乘人故今結勸亦對五乘人勸結",
    "X19n0353_003:0946b06": "也開示眾生對上大力士比者開對上人天乘未",
    "X19n0353_003:0946b07": "開教化對二乘自度建立對上菩薩未如八地建",
    "X19n0353_003:0946b08": "立真應是故少攝受正法已勝於五乘人必須開",
    "X19n0353_003:0946b09": "示等也。",
    "X19n0353_003:0946b10": "【疏】二廣結。",
    "X19n0353_003:0946b11": "如是勝鬘攝受正法如是大利如是大福如是大果。",
    "X19n0353_003:0946b12": "【疏】如是大利結人天乘如是大福者結二乘如是",
    "X19n0353_003:0946b13": "大果者結七地以還大乘亦對三譬為結此名廣",
    "X19n0353_003:0946b14": "結。",
    "X19n0353_003:0946b15": "【鈔】廣結中皆言結者結謂結示也人天開示即得",
    "X19n0353_003:0946b16": "大利二乘教化即得大福七地建立即得大果是",
    "X19n0353_003:0946b17": "故皆由攝受正法言廣略者廣舉五乘略言無量",
    "X19n0353_003:0946b18": "無邊等。",
    "X19n0353_003:0946b19": "【疏】三略勸。",
    "X19n0353_003:0946b20": "勝鬘我於阿僧祇阿僧祇劫說攝受正法功德義利",
    "X19n0353_003:0946b21": "不得邊際。",
    "X19n0353_003:0946b22": "【疏】四略結。",
    "X19n0353_003:0946b23": "是故勝鬘攝受正法有無量無邊功德。",
    "X19n0353_003:0946b24": "【疏】從勝鬘我於以下略勸從是故以下略結可見",
    "X19n0353_003:0946c01": "也。",
    "X19n0353_003:0946c02": "【鈔】○第五一乘章無名云此經弘旨名義奇拔皆",
    "X19n0353_003:0946c03": "顯於此章初立名超常韻則不可以言求義超眾",
    "X19n0353_003:0946c04": "倫則不可以意取必要當豁其物習之懷廢我以",
    "X19n0353_003:0946c05": "存道者然後可尋之於因緣耳今釋此章先義門",
    "X19n0353_003:0946c06": "分別次釋經文義門分九。○一明章意及略分文。",
    "X19n0353_003:0946c07": "【疏】從佛告勝鬘汝今更說以下明他分行中第二",
    "X19n0353_003:0946c08": "一乘章明總収能生攝受所生五乘皆入一乘就",
    "X19n0353_003:0946c09": "中初開為二第一正明皆入一乘第二明一體三",
    "X19n0353_003:0946c10": "寶一乘是一體三寶之因一體三寶是一乘之果",
    "X19n0353_003:0946c11": "欲以果一體為況因一故第二舉一體三寶明果",
    "X19n0353_003:0946c12": "既是一則因一明也。",
    "X19n0353_003:0946c13": "【鈔】二明對昔辨今。",
    "X19n0353_003:0946c14": "【疏】且夫昔日梯橙三寶及五乘之別同是方便之",
    "X19n0353_003:0946c15": "說非是實說今則既會五乘入於一乘同為常住",
    "X19n0353_003:0946c16": "一果之因故亦明昔日梯橙三寶非是究竟唯今",
    "X19n0353_003:0946c17": "日常住一體為歸依之極也。",
    "X19n0353_003:0946c18": "【鈔】五乘之別同是方便等者此章明八地菩薩收",
    "X19n0353_003:0946c19": "前出生五乘以歸一乘出生是施權收入是入實",
    "X19n0353_003:0946c20": "即與釋迦一化先三後一不殊故釋此章文全用",
    "X19n0353_003:0946c21": "一代化儀以釋於中即有褒貶抑揚大意不殊淨",
    "X19n0353_003:0946c22": "名大集若爾與法華何異答此今會者言當得當",
    "X19n0353_003:0946c23": "覺也華言現覺現得此經談其始終而現會也。○",
    "X19n0353_003:0946c24": "三釋名義。",
    "X19n0353_003:0947a01": "【疏】一然是無二之稱乘是運出為義釋一義義家",
    "X19n0353_003:0947a02": "種種不同一云一則本無但欲破三故故云一也",
    "X19n0353_003:0947a03": "二云一是果一義乘是因名言因中善品雖復種",
    "X19n0353_003:0947a04": "種終必歸於一果故以果義一名因謂之一也三",
    "X19n0353_003:0947a05": "云一與乘皆是因名因中善品雖復種種不同而",
    "X19n0353_003:0947a06": "其流義一故故云一第一解好則好矣但疑十方",
    "X19n0353_003:0947a07": "淨土無三乘之別亦應不說一乘之道而十方淨",
    "X19n0353_003:0947a08": "土皆說一乘若爾那得言但欲破三故一也但第",
    "X19n0353_003:0947a09": "二與第三釋皆可為用然今義家多就因一為釋。",
    "X19n0353_003:0947a10": "【鈔】三釋名義中第二師以終名始第三師一自在",
    "X19n0353_003:0947a11": "因如四瀆之水雖末至海而趣而趣流義一言萬",
    "X19n0353_003:0947a12": "善趣法之義是一也。○四辨大小。",
    "X19n0353_003:0947a13": "【疏】仍辨大小者不求自度濟物為先等流佛果稱",
    "X19n0353_003:0947a14": "為大乘化物為患但求自度臧彼無實名曰小乘。",
    "X19n0353_003:0947a15": "【鈔】與物同趣佛果故曰等流化城權設名臧彼無",
    "X19n0353_003:0947a16": "實。○五辨一大同異。",
    "X19n0353_003:0947a17": "【疏】大乘一乘大意雖復同所以少異大乘猶是三",
    "X19n0353_003:0947a18": "中之別名一乘則無三二之稱波若維摩雖名大",
    "X19n0353_003:0947a19": "教而不名一乘是其所以也為例一乘釋大亦應",
    "X19n0353_003:0947a20": "有二果義一家云大是果名為言佛果為大因一",
    "X19n0353_003:0947a21": "家云亦是因名言菩薩不求自度與物等流即運",
    "X19n0353_003:0947a22": "心廣大故云大也。",
    "X19n0353_003:0947a23": "【鈔】五辨一大同異中先立同異釋中先釋異次為",
    "X19n0353_003:0947a24": "例下釋同大乘下先釋異中波若淨名通有三乘",
    "X19n0353_003:0947b01": "得道故也大品中若得聲聞緣覺菩薩乘皆云當",
    "X19n0353_003:0947b02": "學波若波羅蜜淨名中佛以足指按地乃至一切",
    "X19n0353_003:0947b03": "大眾自見坐寶蓮華當佛現此國土嚴淨之時五",
    "X19n0353_003:0947b04": "百長者子得無生忍八萬四千人發菩提心佛攝",
    "X19n0353_003:0947b05": "神足於是世界還復如故求聲聞乘三萬二千天",
    "X19n0353_003:0947b06": "及人知有為法皆悉無常遠塵離垢得法眼淨八",
    "X19n0353_003:0947b07": "千比丘不受諸法漏盡意解如斯之例悉是兼三",
    "X19n0353_003:0947b08": "之說但大非一如法華經云十方世界中唯有一",
    "X19n0353_003:0947b09": "乘法無二亦無三唯一佛乘及此經會五乘歸一",
    "X19n0353_003:0947b10": "乘即唯一非大若例一以釋大此大是一家之大",
    "X19n0353_003:0947b11": "仍例為二釋先明果一家之大次明因一家之大",
    "X19n0353_003:0947b12": "可見。○六辨體。",
    "X19n0353_003:0947b13": "【疏】若論乘體善有二種一報善二習善報善雖有",
    "X19n0353_003:0947b14": "脫重令輕之能但匿金剛以還不致於佛果故只",
    "X19n0353_003:0947b15": "是緣由不為正體故今但以習善為體又解與善",
    "X19n0353_003:0947b16": "解是乘之本善是乘之末今就末為乘不以本為",
    "X19n0353_003:0947b17": "乘何則道有通不通若以解為乘則乘名不廣善",
    "X19n0353_003:0947b18": "即乃至一稱南無無非是善故乘名即廣所以只",
    "X19n0353_003:0947b19": "就末為乘體又凡夫向三有善亦不為乘體何即",
    "X19n0353_003:0947b20": "又乘是為出生死期作常住果。",
    "X19n0353_003:0947b21": "【鈔】辨乘體中先定體。言報習二善等者報善謂",
    "X19n0353_003:0947b22": "果報之善脫重等者脫四趣重得天人報脫六道",
    "X19n0353_003:0947b23": "重得二乘報脫二乘菩薩重乃至等覺脫下地報",
    "X19n0353_003:0947b24": "若至佛地即無出報故云三賢十聖有果報唯佛",
    "X19n0353_003:0947c01": "一人居法性土以身同遮那無變易報故所居以",
    "X19n0353_003:0947c02": "法性為土能所體一故也故云不致佛果也但是",
    "X19n0353_003:0947c03": "緣助令至後位終不為正體耳又解是乘之本等",
    "X19n0353_003:0947c04": "者習善之中有所習之善有能解知是善之心先",
    "X19n0353_003:0947c05": "有解知是善方可習善故解本而善末今取末者",
    "X19n0353_003:0947c06": "言凡是善悉可為乘之體也以體通故不取解者",
    "X19n0353_003:0947c07": "有人修善未必解知故不取也以解心不通故也",
    "X19n0353_003:0947c08": "如乃至童子戲聚沙為佛塔等未必知是善雖無",
    "X19n0353_003:0947c09": "知心其善不無皆堪為體也如此之例並可准知",
    "X19n0353_003:0947c10": "是故文中舉一稱南無即是此意。",
    "X19n0353_003:0947c11": "【疏】凡夫向三有善但期三界之內不指常住故亦",
    "X19n0353_003:0947c12": "不為乘體。",
    "X19n0353_003:0947c13": "【鈔】次凡夫向三有善下明所期善即不殊前由所",
    "X19n0353_003:0947c14": "期近故故亦不為乘體。",
    "X19n0353_003:0947c15": "【疏】若論收會會三善廢三教破三執又云善即今",
    "X19n0353_003:0947c16": "昔雖殊即是一善理無可會但教則立名義各異",
    "X19n0353_003:0947c17": "故會之入一所以文則言正法住正法滅為大乘",
    "X19n0353_003:0947c18": "故說三執如前。",
    "X19n0353_003:0947c19": "【鈔】三若論收會下會收言三善者人天為一善二",
    "X19n0353_003:0947c20": "乘為一善七地大乘為一善三教三執准此可知",
    "X19n0353_003:0947c21": "說三執如前者如前攝受章中明所蘊藏文五乘",
    "X19n0353_003:0947c22": "之人不出三執隨執授教也。○七廣分章。",
    "X19n0353_003:0947c23": "【疏】就第一正明一乘中又分為三第一從初訖出",
    "X19n0353_003:0947c24": "世間善法總會五乘第二從如世尊說六處以下",
    "X19n0353_003:0948a01": "別會二乘因第三從世尊阿羅漢辟支佛有怖畏",
    "X19n0353_003:0948a02": "以下即會二乘果。",
    "X19n0353_003:0948a03": "【鈔】七廣分章可見。○八明別會二乘意。",
    "X19n0353_003:0948a04": "【疏】前攝受正法章但取能生之心以為攝受正法",
    "X19n0353_003:0948a05": "不取所生五乘之行即取義未盡今此章盡取能",
    "X19n0353_003:0948a06": "生所生皆入一乘故先有總會也人天未有別求",
    "X19n0353_003:0948a07": "亦未定大小之名則因總會理自可足七地以還",
    "X19n0353_003:0948a08": "本來求佛自為大乘無應重會但二乘為物所信",
    "X19n0353_003:0948a09": "莫不謂有別因果所以慇懃重會也。",
    "X19n0353_003:0948a10": "【鈔】八明別會二乘中言但取能生之心等者前何",
    "X19n0353_003:0948a11": "以名為攝受正法以八地已上一念攝受一切法",
    "X19n0353_003:0948a12": "為攝受此心能生五乘之行教化眾生名為能生",
    "X19n0353_003:0948a13": "章中之意只在能生之心有出生五乘之用實未",
    "X19n0353_003:0948a14": "會五乘歸入一乘今章悉會能生心中三行并所",
    "X19n0353_003:0948a15": "生五乘入一乘故與前章異也。人天未有別求",
    "X19n0353_003:0948a16": "大乘故是故未定大小之名總會即足七地本來",
    "X19n0353_003:0948a17": "求妙覺果但行在功行滿入無功用自成佛果不",
    "X19n0353_003:0948a18": "用重會二乘是出家內眾常隨於佛人皆謂有別",
    "X19n0353_003:0948a19": "因別果異於人天及以菩薩故須重會也。○九釋",
    "X19n0353_003:0948a20": "疑顯同。",
    "X19n0353_003:0948a21": "【疏】然上攝受正法章唯明八地以上攝受之義故",
    "X19n0353_003:0948a22": "所言他分理自可證而今此章盡取能生攝受所",
    "X19n0353_003:0948a23": "生五乘皆為一乘即所言他分何以為證釋曰解",
    "X19n0353_003:0948a24": "文雖爾所名他分亦有所以何則就實為論定位",
    "X19n0353_003:0948b01": "以上已信一乘之義況乎七地然就教為談初地",
    "X19n0353_003:0948b02": "以上七地以還斷結觀境與二乘齊故於一乘義",
    "X19n0353_003:0948b03": "猶未明了若論明達唯在八地以上所以此章亦",
    "X19n0353_003:0948b04": "云明他分行也。",
    "X19n0353_003:0948b05": "【鈔】九釋疑中言而今此章盡取等者此設難也難",
    "X19n0353_003:0948b06": "云五乘之中七地已下是自分行何以俱名他分",
    "X19n0353_003:0948b07": "行耶釋曰現文雖爾當尋文內之意何者就實機",
    "X19n0353_003:0948b08": "實教而為論初住菩薩名為定位此時已信一切",
    "X19n0353_003:0948b09": "諸法皆從一乘生畢竟皆歸一乘義況乎七地而",
    "X19n0353_003:0948b10": "不信耶但如來有教道權化之說即七地次第心",
    "X19n0353_003:0948b11": "中行十波羅蜜等故於一乘猶未明了入無功用",
    "X19n0353_003:0948b12": "一心中行方為明達是故此章亦為他分行也初",
    "X19n0353_003:0948b13": "住了一乘主義具在華嚴難初發心住文云所有",
    "X19n0353_003:0948b14": "慧身不由他悟分身百分成佛道化眾生等此乃",
    "X19n0353_003:0948b15": "實教之說。言初地已上七地已還等者瓔珞上",
    "X19n0353_003:0948b16": "卷云從初地至七地伏斷三界業果盡八地已上",
    "X19n0353_003:0948b17": "有無明習存。",
    "X19n0353_003:0948b18": "【疏】就第一總會中即有二第一佛命說。",
    "X19n0353_003:0948b19": "佛告勝鬘汝今更說一切諸佛所說攝受正法。",
    "X19n0353_003:0948b20": "【疏】前攝受正法章每發言勝鬘先請求說今此章",
    "X19n0353_003:0948b21": "佛自先命者前章既是他分深行不敢自宣故命",
    "X19n0353_003:0948b22": "而說也上來其所說莫不契理無所可疑所以不",
    "X19n0353_003:0948b23": "待其請先命更說也汝今更說一切諸佛所說攝",
    "X19n0353_003:0948b24": "受正法者更應如諸佛說所生能生皆入一乘也。",
    "X19n0353_003:0948c01": "【鈔】次釋經文中言前章每發言先請求說者前願",
    "X19n0353_003:0948c02": "攝初受命之文即是求說爾時勝鬘白佛言我今",
    "X19n0353_003:0948c03": "當復承佛威神說調伏大願真言無異次如來聽",
    "X19n0353_003:0948c04": "說云佛告勝鬘恣聽汝說次行攝初云勝鬘白佛",
    "X19n0353_003:0948c05": "我當承佛神力更復演說攝受正法廣大之義次",
    "X19n0353_003:0948c06": "佛言便說次明人法相即中亦然故云每發言也。",
    "X19n0353_003:0948c07": "【疏】第二勝鬘受勑而說就第二勝鬘奉旨而說即",
    "X19n0353_003:0948c08": "有二第一先會能生第二從世尊如阿耨達池以",
    "X19n0353_003:0948c09": "下會所生就第一會能生中亦有二第一正會。",
    "X19n0353_003:0948c10": "勝鬘白佛言善哉世尊唯然受教即白佛言世尊攝",
    "X19n0353_003:0948c11": "受正法者即是摩訶衍。",
    "X19n0353_003:0948c12": "【疏】即是摩訶衍者明能生攝受之心即與大乘心",
    "X19n0353_003:0948c13": "一也。",
    "X19n0353_003:0948c14": "【鈔】先會能生中言能生攝受之心即與大乘心一",
    "X19n0353_003:0948c15": "也者前章攝受之心能生五乘今摩訶衍亦能生",
    "X19n0353_003:0948c16": "五乘二處能生義同故云一也。",
    "X19n0353_003:0948c17": "【疏】第二釋會。",
    "X19n0353_003:0948c18": "何以故摩訶衍者出生一切聲聞緣覺世間出世間",
    "X19n0353_003:0948c19": "善法。",
    "X19n0353_003:0948c20": "【疏】第二釋會明所生既一則能生安得異也此似",
    "X19n0353_003:0948c21": "會所生而舉所生以釋能生非會所生。",
    "X19n0353_003:0948c22": "【鈔】次釋會中言所生既一能生安得異者明從一",
    "X19n0353_003:0948c23": "乘所生五乘與前攝受之所生五乘不異也二處",
    "X19n0353_003:0948c24": "所生既同即顯二處能生無異。",
    "X19n0353_003:0949a01": "【疏】就第二會所生中亦有二第一舉二比正會。",
    "X19n0353_003:0949a02": "世尊如阿耨達池出八大河如是摩訶衍出生一切",
    "X19n0353_003:0949a03": "聲聞緣覺世間出世間善法。",
    "X19n0353_003:0949a04": "【疏】就第一八河比即有開合阿耨達此言無熱龍",
    "X19n0353_003:0949a05": "龍居此池故因為名池在崑崙山頂其水四面流",
    "X19n0353_003:0949a06": "出八河八河之水即是池水更非異水內合從於",
    "X19n0353_003:0949a07": "大乘所生四乘即是大乘更無異乘此比明其始",
    "X19n0353_003:0949a08": "生義第二合可見。",
    "X19n0353_003:0949a09": "【鈔】阿耨達池等者涅槃第三云一恒河二周摩羅",
    "X19n0353_003:0949a10": "三薩羅四阿利羅跋提五摩訶六辛頭七博叉八",
    "X19n0353_003:0949a11": "悉陀河從池出生八河比八地已上攝受之心初",
    "X19n0353_003:0949a12": "始出五乘因果義故云比其始生義也。",
    "X19n0353_003:0949a13": "世尊又如一切種子皆依於地而得生長如是一切",
    "X19n0353_003:0949a14": "聲聞緣覺世間出世間善法依於大乘而得增長。",
    "X19n0353_003:0949a15": "【疏】第二種子比明種子依地而生種子即是地大",
    "X19n0353_003:0949a16": "內合四乘依大乘增長故亦即是大乘又釋依地",
    "X19n0353_003:0949a17": "生種子種子不離地依大乘出五乘五乘不離大",
    "X19n0353_003:0949a18": "乘若爾但是兩物不相離那得會一釋曰後還為",
    "X19n0353_003:0949a19": "地也此譬明其終成第二合可見世間者謂人天",
    "X19n0353_003:0949a20": "出世間者謂七地以還大乘然所以只就七地以",
    "X19n0353_003:0949a21": "還為合者七地以還大乘昔日入於三中故仍為",
    "X19n0353_003:0949a22": "合也。",
    "X19n0353_003:0949a23": "【鈔】種子比中地大具四微與種子四微不異種子",
    "X19n0353_003:0949a24": "歸地比諸佛法久後要當說真實終歸一乘也四",
    "X19n0353_003:0949b01": "微者色香味觸。",
    "X19n0353_003:0949b02": "【疏】第二結即大乘。",
    "X19n0353_003:0949b03": "是故世尊住於大乘攝受大乘即是住於二乘攝受",
    "X19n0353_003:0949b04": "二乘一切世間出世間善法。",
    "X19n0353_003:0949b05": "【疏】從是故以下會所生中第二結此中大乘謂七",
    "X19n0353_003:0949b06": "地以還大乘也。",
    "X19n0353_003:0949b07": "【鈔】第二結即中云住大乘等者言所生五乘既即",
    "X19n0353_003:0949b08": "八地大乘即是住七地大乘攝受七地大乘即是",
    "X19n0353_003:0949b09": "住於二乘攝受二乘何以故所生即能生故及一",
    "X19n0353_003:0949b10": "切世間等准此可見。",
    "X19n0353_003:0949b11": "【疏】從如世尊以下第二別會二乘因又分為五第",
    "X19n0353_003:0949b12": "一舉六處總會明昔日學小有此六處故會之入",
    "X19n0353_003:0949b13": "一六處一教有興衰二戒有得離三人有始終合",
    "X19n0353_003:0949b14": "為六也第二從何以故以下別會教有興衰第三",
    "X19n0353_003:0949b15": "從波羅提木叉以下別會戒有得離第四從是出",
    "X19n0353_003:0949b16": "家以下別會人有始終第五從阿羅漢以下舉果",
    "X19n0353_003:0949b17": "況因。",
    "X19n0353_003:0949b18": "如世尊說六處。",
    "X19n0353_003:0949b19": "【疏】如世尊說六處者總唱六處此六是生盡智無",
    "X19n0353_003:0949b20": "生智之處。",
    "X19n0353_003:0949b21": "【鈔】此六是生盡智等者毗曇云盡智者謂我知苦",
    "X19n0353_003:0949b22": "乃至我修道無生智者言我知苦已不復更知乃",
    "X19n0353_003:0949b23": "至我修道已不復更修又云我漏已盡名盡智不",
    "X19n0353_003:0949b24": "復更生名無生智又云世智斷是盡智無漏智斷",
    "X19n0353_003:0949c01": "是無生智也。",
    "X19n0353_003:0949c02": "何等為六謂正法住正法滅波羅提木叉毗尼出家",
    "X19n0353_003:0949c03": "受具足。",
    "X19n0353_003:0949c04": "【疏】次列六處正法住正法滅此二明教有興衰此",
    "X19n0353_003:0949c05": "是二乘得果之緣正法住謂佛滅度後五百年中",
    "X19n0353_003:0949c06": "餘風未毀此句明興正法滅者謂五百年後像法",
    "X19n0353_003:0949c07": "中此句明衰波羅提木叉毗尼此二句明戒有得",
    "X19n0353_003:0949c08": "離此是二乘得果之因波羅提木叉此言保解脫",
    "X19n0353_003:0949c09": "此句明得善毗尼此言滅惡此句明離言戒有得",
    "X19n0353_003:0949c10": "善滅惡之用出家受具足此二句明人有始終此",
    "X19n0353_003:0949c11": "是稟教行善之人也有始終出家辭親離俗受三",
    "X19n0353_003:0949c12": "歸此明始受具足謂白四羯磨備律儀戒此明終",
    "X19n0353_003:0949c13": "此六句列六處。",
    "X19n0353_003:0949c14": "【鈔】正法興衰者無名云聲聞稟化承聖化得以自",
    "X19n0353_003:0949c15": "通更無別理以為興衰是以法之住滅唯在大乘。",
    "X19n0353_003:0949c16": "言得果之緣者經言佛種從緣起是故說一乘",
    "X19n0353_003:0949c17": "引大證小小乘亦以教法為緣木叉毗尼為果因",
    "X19n0353_003:0949c18": "者三十二相持戒為總因相相有別因故羅漢果",
    "X19n0353_003:0949c19": "戒為因也因親緣疎可見。",
    "X19n0353_003:0949c20": "為大乘故說此六處。",
    "X19n0353_003:0949c21": "【疏】為大乘故說此六處者正總會。",
    "X19n0353_003:0949c22": "【鈔】為大乘故說此六處者如斯心法是一乘出生",
    "X19n0353_003:0949c23": "故是故今還會歸一乘故云正會入也。",
    "X19n0353_003:0949c24": "【疏】從何以故以下第二別會教有興衰。",
    "X19n0353_003:0950a01": "何以故正法住者為大乘故說大乘住者即正法住",
    "X19n0353_003:0950a02": "正法滅者為大乘故說大乘滅者即正法滅。",
    "X19n0353_003:0950a03": "【疏】先會住後會滅可見此何以故通下為標。",
    "X19n0353_003:0950a04": "【鈔】經正法住者為大乘故者五乘等法通名正法",
    "X19n0353_003:0950a05": "今意且會二乘然須通釋何者正法本從一乘出",
    "X19n0353_003:0950a06": "生元為一乘施說此法若有人常說一乘正法隨",
    "X19n0353_003:0950a07": "住若無人說一乘正法隨滅以一乘為正法之根",
    "X19n0353_003:0950a08": "本故是故住滅皆由一乘正法既從一乘出生然",
    "X19n0353_003:0950a09": "則所生即是大乘也如前八河種子比說者皆須",
    "X19n0353_003:0950a10": "勝前總意未入別中銷此釋文方盡其旨已下兩",
    "X19n0353_003:0950a11": "雙准此可見。",
    "X19n0353_003:0950a12": "【疏】從波羅提木叉以下第三別會戒有得離就中",
    "X19n0353_003:0950a13": "即有四第一明波羅提木叉毗尼一體。",
    "X19n0353_003:0950a14": "波羅提木叉毗尼此二法者義一名異。",
    "X19n0353_003:0950a15": "【疏】第二正會毗尼者即大乘學此句是。",
    "X19n0353_003:0950a16": "毗尼者即大乘學。",
    "X19n0353_003:0950a17": "【疏】第三從何以故以下釋會。",
    "X19n0353_003:0950a18": "何以故以依佛出家而受具足。",
    "X19n0353_003:0950a19": "【疏】明佛既是大從佛出家受戒安得非大。第四",
    "X19n0353_003:0950a20": "結從是故以下是可見。",
    "X19n0353_003:0950a21": "是故說大乘威儀戒是毗尼。",
    "X19n0353_003:0950a22": "【疏】從是出家以下第四別會人有始終亦有三第",
    "X19n0353_003:0950a23": "一明是大。",
    "X19n0353_003:0950a24": "是出家是受具足。",
    "X19n0353_003:0950b01": "【鈔】經是出家是受具足者上文言依佛出家而受",
    "X19n0353_003:0950b02": "具足故知是大。",
    "X19n0353_003:0950b03": "【疏】第二從是故以下明非小。",
    "X19n0353_003:0950b04": "是故阿羅漢無別出家受具足。",
    "X19n0353_003:0950b05": "【鈔】言非小者謂非小乘有出家受具足故。",
    "X19n0353_003:0950b06": "【疏】第三從何以故以下釋是大非小。",
    "X19n0353_003:0950b07": "何以故阿羅漢依如來出家受具足故。",
    "X19n0353_003:0950b08": "【疏】言佛既是大依佛出家那得是小而所以唯木",
    "X19n0353_003:0950b09": "叉毗尼明相即者正法興衰前後異時出家受戒",
    "X19n0353_003:0950b10": "始終非一所以不相即木叉毗尼即同體一時故",
    "X19n0353_003:0950b11": "即也。",
    "X19n0353_003:0950b12": "【鈔】言是大非小者疏文自顯。",
    "X19n0353_003:0950b13": "【疏】從阿羅漢以下第五舉果為況就中亦有二第",
    "X19n0353_003:0950b14": "一立兩章門。",
    "X19n0353_003:0950b15": "阿羅漢歸依於佛阿羅漢有恐怖。",
    "X19n0353_003:0950b16": "【疏】阿羅漢歸依於佛者明善法未滿阿羅漢有恐",
    "X19n0353_003:0950b17": "怖者明惡未除。第二從何以故以下釋兩章門",
    "X19n0353_003:0950b18": "就第二釋中亦有二先釋惡未除章門。",
    "X19n0353_003:0950b19": "何以故阿羅漢於一切無行怖畏想住如人執劒欲",
    "X19n0353_003:0950b20": "來害己是故阿羅漢無究竟樂。",
    "X19n0353_003:0950b21": "【疏】於一切無行者謂無三界外治道之行怖畏想",
    "X19n0353_003:0950b22": "住者謂未免變易生死故怖畏想住胸次舉比為",
    "X19n0353_003:0950b23": "釋如人執劒欲來害己者言怖畏亦如是是故阿",
    "X19n0353_003:0950b24": "羅漢無究竟樂者結言變易未盡故非究竟樂。",
    "X19n0353_003:0950c01": "【鈔】無三界外治道之行者謂無無作道諦此道能",
    "X19n0353_003:0950c02": "治無作苦集故也無名云無行者何既出三界而",
    "X19n0353_003:0950c03": "未入佛境眾法之大因也。怖畏想住者無名云",
    "X19n0353_003:0950c04": "夫然阿羅漢雖盡三界之大怖而未免彼地之微",
    "X19n0353_003:0950c05": "畏傷其無上法身豈執劒之所譬。",
    "X19n0353_003:0950c06": "【疏】從何以故以下第二釋善法未滿章門。",
    "X19n0353_003:0950c07": "何以故世尊依不求依如眾生無依彼彼恐怖以恐",
    "X19n0353_003:0950c08": "怖故則求歸依如是阿羅漢有怖畏以恐怖故依於",
    "X19n0353_003:0950c09": "如來。",
    "X19n0353_003:0950c10": "【疏】依不求依者明自有依德不求依他次亦舉譬",
    "X19n0353_003:0950c11": "為釋可見從如是以下合亦可見。",
    "X19n0353_003:0950c12": "【鈔】自有依德不求依他者八地已上順法性流自",
    "X19n0353_003:0950c13": "依三德四義不假依他故下經云無作聖諦義者",
    "X19n0353_003:0950c14": "能以自力知一切苦集滅道等。言舉果為況者",
    "X19n0353_003:0950c15": "謂羅漢果法善猶未滿惡猶未除況前因法而得",
    "X19n0353_003:0950c16": "究竟是故會六處因皆入一乘也。",
    "X19n0353_003:0950c17": "【疏】從世尊阿羅漢以下正明一乘中之第三別會",
    "X19n0353_003:0950c18": "二乘果就中開為六第一從初訖去涅槃界遠奪",
    "X19n0353_003:0950c19": "其所得四智及涅槃果第二從何以故下釋與奪",
    "X19n0353_003:0950c20": "之意第三從何以故有二種死以下舉二種生死",
    "X19n0353_003:0950c21": "釋第二意第四從何以故有煩惱以下舉二種煩",
    "X19n0353_003:0950c22": "惱釋第三意第五從世尊阿羅漢辟支佛最後身",
    "X19n0353_003:0950c23": "菩薩以下歷結前四段第六從世尊彼先所得地",
    "X19n0353_003:0950c24": "以下結入一乘今第一奪四智及涅槃果。",
    "X19n0353_003:0951a01": "世尊阿羅漢辟支佛有怖畏是故阿羅漢辟支佛有",
    "X19n0353_003:0951a02": "餘生法不盡故有生有餘梵行成故不純事不究竟",
    "X19n0353_003:0951a03": "故當有所作不度彼故當有所斷以不斷故去涅槃",
    "X19n0353_003:0951a04": "界遠。",
    "X19n0353_003:0951a05": "【疏】四智者一我生已盡智二梵行已立智三所作",
    "X19n0353_003:0951a06": "已辦智四不受後有智此四智及涅槃果二乘自",
    "X19n0353_003:0951a07": "謂已得今勝鬘謂猶未滿故奪也若四智不究竟",
    "X19n0353_003:0951a08": "則是道諦不足亦是有為果不周若涅槃不究竟",
    "X19n0353_003:0951a09": "則是滅諦不滿亦是無為果未極既未滿未極便",
    "X19n0353_003:0951a10": "向趣佛道然則應奪明矣。",
    "X19n0353_003:0951a11": "【鈔】言有為無為果者即小乘有餘無餘涅槃也。",
    "X19n0353_003:0951a12": "【疏】有餘生法不盡者煩惱為受生之法故云生法",
    "X19n0353_003:0951a13": "以煩惱盡為盡智之境今煩惱猶有餘所以照盡",
    "X19n0353_003:0951a14": "之智不究竟也故有生者似奪無生智此以生不",
    "X19n0353_003:0951a15": "盡明煩惱未盡非奪無生智此句奪其盡智有餘",
    "X19n0353_003:0951a16": "梵行成故不純者明雖有三界治道而非一切治",
    "X19n0353_003:0951a17": "道滿故云不純。",
    "X19n0353_003:0951a18": "【鈔】無明煩惱是餘生法無作道諦能治界外苦集",
    "X19n0353_003:0951a19": "故云一切。",
    "X19n0353_003:0951a20": "【疏】境既未純則照境之智那得究竟此句奪其梵",
    "X19n0353_003:0951a21": "行已立智事不究竟故當有所作者辦是事之訖",
    "X19n0353_003:0951a22": "猶有三界外治道應修故云當有所作境有應修",
    "X19n0353_003:0951a23": "照境之智那得滿也此句奪所作已辦不度彼故",
    "X19n0353_003:0951a24": "當有所斷者奪其不受後有智不度彼者言未度",
    "X19n0353_003:0951b01": "變易生死當有所斷者言當有無明住地應斷既",
    "X19n0353_003:0951b02": "有生法猶應受生生既未盡照境之智那得窮也",
    "X19n0353_003:0951b03": "以不斷故去涅槃界遠者奪其涅槃果以不斷故",
    "X19n0353_003:0951b04": "者謂未斷無明住地惑既未斷猶有變易生死那",
    "X19n0353_003:0951b05": "得涅槃。從何以故以下第二釋與奪之意昔日",
    "X19n0353_003:0951b06": "如來已言究竟今日勝鬘更奪則與奪相錯理應",
    "X19n0353_003:0951b07": "須釋也標疑云。",
    "X19n0353_003:0951b08": "何以故。",
    "X19n0353_003:0951b09": "【疏】何以故如來昔日已言究竟而今勝鬘奪耶。",
    "X19n0353_003:0951b10": "釋曰昔日如來與者但是方便非是實說今日勝",
    "X19n0353_003:0951b11": "鬘奪者究竟唯在如來非在二乘故此何以故通",
    "X19n0353_003:0951b12": "下為標就中凡有五事初言一切。",
    "X19n0353_003:0951b13": "唯有如來應正等覺得般涅槃成就一切功德故阿",
    "X19n0353_003:0951b14": "羅漢辟支佛不成就一切功德言得涅槃者是佛方",
    "X19n0353_003:0951b15": "便。",
    "X19n0353_003:0951b16": "【疏】次言無量。",
    "X19n0353_003:0951b17": "唯有如來得般涅槃成就無量功德故阿羅漢辟支",
    "X19n0353_003:0951b18": "佛成就有量功德言得涅槃者是佛方便。",
    "X19n0353_003:0951b19": "【疏】次言不思議。",
    "X19n0353_003:0951b20": "唯有如來得般涅槃成就不可思議功德故阿羅漢",
    "X19n0353_003:0951b21": "辟支佛成就思議功德言得涅槃者是佛方便。",
    "X19n0353_003:0951b22": "【疏】次言清淨。",
    "X19n0353_003:0951b23": "唯有如來得般涅槃一切所應斷過皆悉斷滅成就",
    "X19n0353_003:0951b24": "第一清淨故阿羅漢辟支佛有餘過非第一清淨言",
    "X19n0353_003:0951c01": "得涅槃者是佛方便。",
    "X19n0353_003:0951c02": "唯有如來得般涅槃為一切眾生之所瞻仰出過阿",
    "X19n0353_003:0951c03": "羅漢辟支佛菩薩境界是故阿羅漢辟支佛去涅槃",
    "X19n0353_003:0951c04": "界遠言阿羅漢辟支佛觀察解脫四智究竟得蘇息",
    "X19n0353_003:0951c05": "處者亦是如來方便有餘不了義說。",
    "X19n0353_003:0951c06": "【疏】葢是逐便無別所以觀察舉智解脫舉斷四智",
    "X19n0353_003:0951c07": "釋智蘇息釋解脫無為凝然故為蘇息處也。",
    "X19n0353_003:0951c08": "【鈔】葢是逐便無別所以者去涅槃界遠故不成就",
    "X19n0353_003:0951c09": "一切功德不成就故有量有量故思議思議故非",
    "X19n0353_003:0951c10": "第一清淨是故去涅槃界遠無名云一切者盡有",
    "X19n0353_003:0951c11": "之名無量者體無之稱不思議者有無兼極之謂",
    "X19n0353_003:0951c12": "也清淨者證斷之極號故言唯有如來得般涅槃",
    "X19n0353_003:0951c13": "無名云向指歸依之義故單言聲聞今廣釋生死",
    "X19n0353_003:0951c14": "不盡是以兼說二乘。",
    "X19n0353_003:0951c15": "【疏】從何以故有二種生死以下第三舉二種生死",
    "X19n0353_003:0951c16": "以釋第二奪段二段云佛昔與者既是方便勝鬘",
    "X19n0353_003:0951c17": "今奪則究竟在佛二乘未故所以舉二種生死以",
    "X19n0353_003:0951c18": "釋與是方便奪由未極之意標疑云。",
    "X19n0353_003:0951c19": "何以故。",
    "X19n0353_003:0951c20": "【疏】何以昔與是方便究竟唯在如來非在二乘耶。",
    "X19n0353_003:0951c21": "釋曰生死有二種一分段死二變易死佛昔但",
    "X19n0353_003:0951c22": "因除分段而言究竟故云方便為與未除變易故",
    "X19n0353_003:0951c23": "究竟唯在如來非在二乘就中有四第一立二種",
    "X19n0353_003:0951c24": "死章門。",
    "X19n0353_003:0952a01": "【鈔】第三舉二死中有四段初立可見。",
    "X19n0353_003:0952a02": "有二種死何等為二謂分段死不思議變易死。",
    "X19n0353_003:0952a03": "【疏】第二從分段死者以下釋二種死章門。",
    "X19n0353_003:0952a04": "分段死者謂虗偽眾生不思議變易死者謂阿羅漢",
    "X19n0353_003:0952a05": "辟支佛大力菩薩意生身乃至究竟無上菩提。",
    "X19n0353_003:0952a06": "【鈔】第二釋中經意生身者楞伽經大慧問佛何名",
    "X19n0353_003:0952a07": "意生佛言譬如意去速疾無礙名為意生此即從",
    "X19n0353_003:0952a08": "喻故彼意生譬如意去彼經兩義而釋通名初云",
    "X19n0353_003:0952a09": "如十萬由旬外憶先所見念念相續疾至於彼次",
    "X19n0353_003:0952a10": "云如幻三昧力憶本願故生諸聖中初云憶所次",
    "X19n0353_003:0952a11": "云憶願二義並是意憶生故名為意生經既云憶",
    "X19n0353_003:0952a12": "憶即作意是故亦名作意生故名為意生次第四",
    "X19n0353_003:0952a13": "卷釋三別名初無常品云意生三種一入三昧樂",
    "X19n0353_003:0952a14": "意成身亦名正受即三四五地心寂不動故二覺",
    "X19n0353_003:0952a15": "法自性意成身即八地中並入佛剎故以法為自",
    "X19n0353_003:0952a16": "性三種類俱生無作意成身謂了佛證法成之與",
    "X19n0353_003:0952a17": "生並從果說總此楞伽只在十地用釋今文菩薩",
    "X19n0353_003:0952a18": "一人二乘未斷無明准此可解亦名三意因移謂",
    "X19n0353_003:0952a19": "因移果易故也須知今文三種與楞伽三種不同",
    "X19n0353_003:0952a20": "受變易死其義不異。",
    "X19n0353_003:0952a21": "【疏】三界中亦有聖人而今從多為明故云虗偽眾",
    "X19n0353_003:0952a22": "生七地以下未受變易但仍本受名故八地以上",
    "X19n0353_003:0952a23": "名阿羅漢辟支佛也究竟無上菩提者金剛心是",
    "X19n0353_003:0952a24": "因中最究竟若辨生死凡有四種一者以有漏業",
    "X19n0353_003:0952b01": "為因四住地煩惱為緣所感之果身色妙麤有別",
    "X19n0353_003:0952b02": "壽命長短有期名為分段生死二者以無漏業為",
    "X19n0353_003:0952b03": "因無明住地煩惱為緣所感之果身無形色命無",
    "X19n0353_003:0952b04": "期限但以明代闇念念新易者名為變易生死。",
    "X19n0353_003:0952b05": "【鈔】言三界中亦有聖人等者三果四向並未出界",
    "X19n0353_003:0952b06": "故三界果報相望為麤妙人人壽命不同長短不",
    "X19n0353_003:0952b07": "等變易果報無三界之形色但心有明晦而於彼",
    "X19n0353_003:0952b08": "土得聞一乘智慧增長以明代闇將新易故也無",
    "X19n0353_003:0952b09": "名釋此二死文云受生三界名為虗偽眾生行報",
    "X19n0353_003:0952b10": "有定期期盡則終名分段死也彼三聖者則不然",
    "X19n0353_003:0952b11": "矣滅除諸漏捨離報身藉眾妙之行以成其體體",
    "X19n0353_003:0952b12": "由行成安得無終但潛往冥來莫測其際猶心之",
    "X19n0353_003:0952b13": "代謝故名意生身也隨其脩短非不善有終故名",
    "X19n0353_003:0952b14": "變易死也死而不滅豈可思議。",
    "X19n0353_003:0952b15": "【疏】三者以有漏勝善為因三界餘習為緣所感之",
    "X19n0353_003:0952b16": "果猶有形色壽命有限似同分段念念生滅亦同",
    "X19n0353_003:0952b17": "變易名為二國中間生死四者初流來時在三界",
    "X19n0353_003:0952b18": "外無無漏業但以闇惑相傳而受生死名為初流",
    "X19n0353_003:0952b19": "來生死然即六地以還乃至三途雖有念念生滅",
    "X19n0353_003:0952b20": "之義形質有別壽命有期國家有定故皆分段生",
    "X19n0353_003:0952b21": "死八地以上雖有劫數期限但約他為明前念為",
    "X19n0353_003:0952b22": "因後念為果新新改易故皆是為變易生死菩薩",
    "X19n0353_003:0952b23": "雖有形色但非正結所感故不名分段雖復念念",
    "X19n0353_003:0952b24": "生滅猶有形色故不名變易踟蹰兩楹故名為二",
    "X19n0353_003:0952c01": "國中間生死初流來時無無漏業故不可同變易",
    "X19n0353_003:0952c02": "未入三界取相故不正分段唯以闇識相續念念",
    "X19n0353_003:0952c03": "下墜故別立為一種生死今約分段變易中間三",
    "X19n0353_003:0952c04": "種生死有十二諦約初流來唯有苦集二諦所以",
    "X19n0353_003:0952c05": "大合有十四諦或云初流來時或有值佛修道得",
    "X19n0353_003:0952c06": "佛故亦有滅道二諦所以猶有十六諦而今釋不",
    "X19n0353_003:0952c07": "然初流來時入三界方起取相乃別苦樂求修滅",
    "X19n0353_003:0952c08": "道即無滅道二諦明矣二國中間緣非正使初流",
    "X19n0353_003:0952c09": "來時未明斷結則不足以證佛究竟且若相收攝",
    "X19n0353_003:0952c10": "二國中間屬於分段初流來時屬於變易然即要",
    "X19n0353_003:0952c11": "在分段變易所以勝鬘但就分段變易為釋究竟",
    "X19n0353_003:0952c12": "不究竟之意。第三從二種死中以下正釋昔以",
    "X19n0353_003:0952c13": "方便為與之意。",
    "X19n0353_003:0952c14": "二種死中以分段死故說阿羅漢辟支佛智我生已",
    "X19n0353_003:0952c15": "盡得有餘果證故說梵行已立凡夫人天所不能辦",
    "X19n0353_003:0952c16": "七種學人先所未作虗偽煩惱斷故說所作已辦阿",
    "X19n0353_003:0952c17": "羅漢辟支佛所斷煩惱更不能受後有故說不受後",
    "X19n0353_003:0952c18": "有。",
    "X19n0353_003:0952c19": "【疏】從二種死中以下第三正釋昔與是方便之意",
    "X19n0353_003:0952c20": "釋曰昔日但因除分段而言四智究竟故。",
    "X19n0353_003:0952c21": "【鈔】從昔與是下釋第三意七種學人者謂三果四",
    "X19n0353_003:0952c22": "向虗偽煩惱謂斷四住惑故法華但離虗妄名為",
    "X19n0353_003:0952c23": "解脫其實未得一切解脫。",
    "X19n0353_003:0952c24": "【疏】第四從非盡一切以下正釋究竟非在二乘之",
    "X19n0353_003:0953a01": "意。",
    "X19n0353_003:0953a02": "非盡一切煩惱亦非盡一切受生故說不受後有。",
    "X19n0353_003:0953a03": "【疏】從非盡一切煩惱以下第四正釋究竟非在二",
    "X19n0353_003:0953a04": "乘之意釋曰非謂未盡一切煩惱是究竟故而推",
    "X19n0353_003:0953a05": "尋此中文外文只釋究竟非在二乘昔與是方便",
    "X19n0353_003:0953a06": "究竟唯在如來但以義自去本義從二種死中以",
    "X19n0353_003:0953a07": "下結第一奪先結佛昔與從非盡一切以下結今",
    "X19n0353_003:0953a08": "日勝鬘奪。",
    "X19n0353_003:0953a09": "【鈔】從究竟非在下釋第四意經意云二乘昔日但",
    "X19n0353_003:0953a10": "斷分段死故得不受後有名等非謂盡一切煩惱",
    "X19n0353_003:0953a11": "受生得不受後有也疏文反釋奪云非謂未盡一",
    "X19n0353_003:0953a12": "切煩惱是究竟故涅槃究竟者盡一切煩惱等方",
    "X19n0353_003:0953a13": "是究竟以此撿之究竟不在二乘以二乘未盡一",
    "X19n0353_003:0953a14": "切煩惱等故。",
    "X19n0353_003:0953a16": "勝鬘經疏義私鈔卷之三"
}