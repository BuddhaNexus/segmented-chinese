{
    "X70n1385_001:0297a04": "樵隱和尚語錄目錄",
    "X70n1385_001:0297a06": "卷上",
    "X70n1385_001:0297a07": "再住雪峰崇聖禪寺語錄",
    "X70n1385_001:0297a08": "卷下",
    "X70n1385_001:0297a09": "法語題跋偈頌佛事等",
    "X70n1385_001:0297a15": "樵隱和尚語錄卷上",
    "X70n1385_001:0297a17": "再住雪峰崇聖禪寺語錄",
    "X70n1385_001:0297a18": "侍者　正定　編",
    "X70n1385_001:0297a19": "師於延祐元年閏三月初一日進寺。捧",
    "X70n1385_001:0297a20": "聖旨云。鳳闕春濃。鰲山雪霽。無所希求。自天而至。流",
    "X70n1385_001:0297a21": "出胸襟蓋天地。",
    "X70n1385_001:0297a22": "江湖疏。總萬象森羅。為一舌頭。且道。是毀是譽。度疏",
    "X70n1385_001:0297a23": "(云)。總在裡許。",
    "X70n1385_001:0297a24": "指法座。盡大地撮來。為一寶花王座。盡天下人瞻仰",
    "X70n1385_001:0297b01": "有分。雪峰今日步步陞高去也。倘涉遲回。座地為汝",
    "X70n1385_001:0297b02": "攝取。",
    "X70n1385_001:0297b03": "拈祝聖聖香。此一瓣香。雪窖中埋藏不得。香透九重。",
    "X70n1385_001:0297b04": "老枯樵上。芽孽重生。芳騰上國。臣僧悟逸。今晨欽授",
    "X70n1385_001:0297b05": "聖恩。仍舊住持福州路雪峰崇聖禪寺。開堂之次。遙",
    "X70n1385_001:0297b06": "瞻金闕。上爇寶爐。端為祝延",
    "X70n1385_001:0297b07": "今上皇帝聖躬。萬歲萬歲萬萬歲。",
    "X70n1385_001:0297b08": "皇帝陛下。恭願。八千歲舂。八千歲龝。椿樹散堯天之",
    "X70n1385_001:0297b09": "影。三千年花。三千年實。蟠桃吹御苑之香。",
    "X70n1385_001:0297b10": "此香。奉為中書省宣政院諸位宰相國公。資陪祿算。",
    "X70n1385_001:0297b11": "伏願。元樞上相。正百官皇理陰陽。佛法中興。歷萬年",
    "X70n1385_001:0297b12": "永堅柱石。",
    "X70n1385_001:0297b13": "此一瓣香。奉為福建道元帥府廉訪司萬戶府總管",
    "X70n1385_001:0297b14": "府。洎令屬司官。資陪祿算。伏願。分司布職。眾賢星列。",
    "X70n1385_001:0297b15": "皆周召英材。宣化承流。八郡春融。有成康至治。",
    "X70n1385_001:0297b16": "此一瓣香。本為深藏岩竇。不競桃李繁華。豈料漏池",
    "X70n1385_001:0297b17": "天風。依舊揑香難栳。一期拈出。爇向爐中。供養。",
    "X70n1385_001:0297b18": "前住當山。後住淨慈先師佛心大和尚。用酧法乳無",
    "X70n1385_001:0297b19": "極之恩(問答不錄)",
    "X70n1385_001:0297b20": "提綱。似則不住。住則不似。空澄北漢。丹鳳翱翔。山不",
    "X70n1385_001:0297b21": "為人。出便為人。風雨南陽臥龍奮迅。賢德禈而下眾。",
    "X70n1385_001:0297b22": "喙斯喑傒。霓望而來。重淵莫蟄。(拈拄杖)看看。君主大",
    "X70n1385_001:0297b23": "寶。從天而降。雲開鰲頂月。法主大寶。遇晦斯彰。花綻",
    "X70n1385_001:0297b24": "澗泉春。廣陵散斷絃。再續浪淘沙。舊曲新飜。以此宣",
    "X70n1385_001:0297c01": "流正教。以此傳佛心宗。天開地闢。風從雲從。車書一",
    "X70n1385_001:0297c02": "而文軌同。",
    "X70n1385_001:0297c03": "舉法灯和尚云。本欲依岩傍谷。隱遁過時。柰緣清凉",
    "X70n1385_001:0297c04": "先人。有未了公案。今日出來。為伊了却。",
    "X70n1385_001:0297c05": "師拈云。法燈老人。只知有持盈守成之心。且無宏大",
    "X70n1385_001:0297c06": "箕裘之志。山僧亦欲依岩傍谷隱遁過時。只為先師",
    "X70n1385_001:0297c07": "佛心老人。昨住此山。有未了公案。今日未免出來。重",
    "X70n1385_001:0297c08": "為伊了商。見義不為。無勇也。",
    "X70n1385_001:0297c09": "謝新舊兩班。上堂。舉臨濟和尚示眾云。我欲建立黃",
    "X70n1385_001:0297c10": "檗宗旨。汝等諸人。切須成褫我。時有克符普化二僧。",
    "X70n1385_001:0297c11": "出禮拜。師便打。師云。臨濟一言之下。善其機者。纔一",
    "X70n1385_001:0297c12": "二。魯國男子。何其少哉。雪峰者裡。總東弗于逮。西瞿",
    "X70n1385_001:0297c13": "耶尼。鱗龍頭角。一時懽合。各住本位。各務本業。進退",
    "X70n1385_001:0297c14": "以禮。水乳一源。是則是。建立成褫則不無。必竟是何",
    "X70n1385_001:0297c15": "宗旨。咄。花開世界起。",
    "X70n1385_001:0297c16": "上堂。舉僧問雪峰。如何是第一句。峰良久。後。僧舉似",
    "X70n1385_001:0297c17": "長生。生云。者个是第二句。便問如何是第一句。生云。",
    "X70n1385_001:0297c18": "蒼天蒼天。師云。雪峰。高高峰頂立。長生。深深海底行。",
    "X70n1385_001:0297c19": "二大老。雖則與麼。要且未知第一句。有問山僧如何",
    "X70n1385_001:0297c20": "是第一句。天晴普請拽木。",
    "X70n1385_001:0297c21": "四月旦城歸。上堂。道非物外。意在目前。十字街頭。騎",
    "X70n1385_001:0297c22": "牛入閙市。孤峰頂上。仰面數屋椽。拊它背覔文錢。從",
    "X70n1385_001:0297c23": "教人笑掣風顛。",
    "X70n1385_001:0297c24": "四月八浴佛上堂。兜率王宮。無明窠窟。劫住劫空。頭",
    "X70n1385_001:0298a01": "出頭沒。年年此日一盆湯。至竟洗塵難洗骨。啞。佛佛。",
    "X70n1385_001:0298a02": "結夏小參。拈主丈。道在稊稗。法雖法見。融目皆真。道",
    "X70n1385_001:0298a03": "在瓦礫。脚底脚頭。放光動地。進一步。踢碎釋迦老子",
    "X70n1385_001:0298a04": "天靈蓋。退一步。踏著從上諸祖鬼眼睛。如是禁足。望",
    "X70n1385_001:0298a05": "州亭畔月。如是安居。烏石嶺頭雲。靈靈自照。光境俱",
    "X70n1385_001:0298a06": "忘。淡淡無心。卷舒無礙。便與麼去。山僧主丈子。要且",
    "X70n1385_001:0298a07": "未放過在。(卓主丈)臨濟三玄。浮山九帶",
    "X70n1385_001:0298a08": "結夏上堂。從天平來我者裡過夏。無暇為汝商量。從",
    "X70n1385_001:0298a09": "瑯琊來我者裡過夏。無暇為汝點化。合土和沙。乎真",
    "X70n1385_001:0298a10": "乎假。安排意在明窓下。",
    "X70n1385_001:0298a11": "五月旦上堂。謝施主並方來兄弟。盡大地是个解脫",
    "X70n1385_001:0298a12": "門。踵接肩摩。鐵樞無眼。盡大地皆吾檀越。雲川委□。",
    "X70n1385_001:0298a13": "側布金流。野草岩花。炎凉易換。松風澗水。聲色熾然。",
    "X70n1385_001:0298a14": "泰象亨時。五百載適逢佳會。來龍歇處。三千口舊讖",
    "X70n1385_001:0298a15": "猶新。土主松山。一新風月。難提印塔。重換烟霞。密室",
    "X70n1385_001:0298a16": "泥深。玄闕設穽。長街水滿火流空。(卓主丈)正與麼日",
    "X70n1385_001:0298a17": "時。真覺大師。從定安詳而起。與孚稜展備鵝湖鏡清",
    "X70n1385_001:0298a18": "之徒。只今向山僧主丈頭。與汝諸人。說成住壞空四",
    "X70n1385_001:0298a19": "相。(竪主丈)與麼會去。諸相非法。(橫按主丈)不與麼會",
    "X70n1385_001:0298a20": "去。諸法非相。總不與麼時如何。(卓主丈)望州亭畔重",
    "X70n1385_001:0298a21": "携手。總是開平舊會人。",
    "X70n1385_001:0298a22": "結座說偈。雪鰲倚空碧落開。中有古佛號真覺。舀來",
    "X70n1385_001:0298a23": "一杓龍象奔。輥動三毬喧海嶽。從緣非緣了無得。住",
    "X70n1385_001:0298a24": "相非相徒名貌。誓將一滴寒泉波。□洗昏衢塵劫濁。",
    "X70n1385_001:0298b01": "木人起舞木馬嘶。歲歲重來情不薄。遍參有志如善",
    "X70n1385_001:0298b02": "財。青山不患無樓閣。",
    "X70n1385_001:0298b03": "真覺大師忌日拈香。德山棒頭增減不得。岩頭句下",
    "X70n1385_001:0298b04": "斤兩不移。劫火洞然者个不壞。蓋天蓋地愈出愈奇",
    "X70n1385_001:0298b05": "香疑卵塔。瑞藹難提。蔭凉全在刺桐枝。",
    "X70n1385_001:0298b06": "臺州寶藏岩成山和尚至。上堂。(時就東禪寺印補藏",
    "X70n1385_001:0298b07": "經)畢鉢岩公案重圓。三乘絕唱。寶藏岩新功蓋代。九",
    "X70n1385_001:0298b08": "仞成山。白馬嘶寒。征途不遠。金雞聲曉。客夢驚殘。雪",
    "X70n1385_001:0298b09": "峰與麼道。意在於何。(卓主丈)盃酒陽關",
    "X70n1385_001:0298b10": "開元業鏡講主。遣僧送寺遍至。上堂。客從遠方來。遺",
    "X70n1385_001:0298b11": "我住寸璧。中有四箇字。字字無識。若也識得。許汝人。",
    "X70n1385_001:0298b12": "拽紫芝峰。與象骨峰鬪額。其或未識。(拈主丈)主丈子",
    "X70n1385_001:0298b13": "重為汝揩書一上。(卓主丈)龍眠鳳闕。虎躍天衢",
    "X70n1385_001:0298b14": "解夏小參。佛法二千年。春寒秋熱。山中九十日。夜暗",
    "X70n1385_001:0298b15": "晝明。義學玄學髣髣髴髴。等覺妙覺昭昭靈靈。木船",
    "X70n1385_001:0298b16": "浮也須彌浪湧。鐵舡浮也大地波傾。修無修而所作",
    "X70n1385_001:0298b17": "已辦。證無證而所業已成。一機不動。萬化消沈。(卓主",
    "X70n1385_001:0298b18": "丈云)誰家砧杵送秋聲",
    "X70n1385_001:0298b19": "舉巴陵和尚問僧云。遊山來。為佛法來。僧云。清平世",
    "X70n1385_001:0298b20": "界。說甚麼佛法。陵云。好个無事禪客。僧云。早是多事",
    "X70n1385_001:0298b21": "了也。陵云。上座去年曾在此過夏來。僧云。不曾。陵云。",
    "X70n1385_001:0298b22": "先來不相識。下去。拈云。巴陵乃雪峰一世孫。其對師",
    "X70n1385_001:0298b23": "論勘辨。尚有乃祖風烈。只是不合將佛法當人情。者",
    "X70n1385_001:0298b24": "僧上門戶。雖則言貌可觀。終是禮數乖謬。只如巴上",
    "X70n1385_001:0298c01": "陵和尚。末後道。先來不相識下去。意在於何。三盃延",
    "X70n1385_001:0298c02": "客酒。一曲向頭吟。",
    "X70n1385_001:0298c03": "八月旦上堂。謝徑山會提點江心知客。年提半提。點",
    "X70n1385_001:0298c04": "即不到。全賓全主。到即不點。中川夜月明。雙徑秋雲",
    "X70n1385_001:0298c05": "斂。雪峰與麼說話。還知落處麼。咄。僧堂前與汝相見。",
    "X70n1385_001:0298c06": "中秋上堂。舉南泉趙州翫月處。泉云。幾時得似者个。",
    "X70n1385_001:0298c07": "趙州拂袖便行。師頌云。兩兩宮娃醉管絃。含情多在",
    "X70n1385_001:0298c08": "九霄邊。桂香影裡輕移步。偏與嫦娥鬪少年。",
    "X70n1385_001:0298c09": "九月旦。謝新前堂首座。兼西禪藍田首座。上堂。我首",
    "X70n1385_001:0298c10": "座行脚也。重霄奮丹鳳。我首座來也。一釣連六鰲。機",
    "X70n1385_001:0298c11": "隨用顯。境逐人高。泉飜澗水夜添波。",
    "X70n1385_001:0298c12": "宣政院所委。為皷山寺入城歸。上堂。宣流善政。燕北",
    "X70n1385_001:0298c13": "閩南。石門關低含夜月。通霄路暗鎻晴嵐。行棒行喝。",
    "X70n1385_001:0298c14": "彼此何堪。雪峰嬴得放癡憨。",
    "X70n1385_001:0298c15": "冬至小參。諸佛不出世。君子道長。達磨不西來。小人",
    "X70n1385_001:0298c16": "道消。續燄聯芳。敲氷取火。單提獨唱。剪水成花。洞山",
    "X70n1385_001:0298c17": "掇退菓棹。家貧難辦素食。慈明堂前揭榜。事忙不及",
    "X70n1385_001:0298c18": "草書。雪峰者裡。埋頭土木。何曾知有許事。東廊頭李",
    "X70n1385_001:0298c19": "都科。疊枅底疊枅。疊拱底疊拱。西廊下陳愽士。做柱",
    "X70n1385_001:0298c20": "底做柱。做梁底做梁。機機頓赴。物物全彰。寒梅澗底",
    "X70n1385_001:0298c21": "自吹香。",
    "X70n1385_001:0298c22": "舉真覺和尚。每於廊下見僧。遂握一拳。示之云。森羅",
    "X70n1385_001:0298c23": "萬象。草木叢林。若男若女。若僧若俗。山河大地。都總",
    "X70n1385_001:0298c24": "在者一握內。師拈云。真覺老人。向孤峯頂上。隻手持",
    "X70n1385_001:0299a01": "竿東海。意圖盡得魚龍。殊不知。浪闊雲深。上鈎者少。",
    "X70n1385_001:0299a02": "雪峰今夜試下者一看。(以主丈垂釣勢)歷細歷細",
    "X70n1385_001:0299a03": "上堂。(敘)謝兩班。葉二暫到。(能畫龍虎)建法幢。立宗旨。",
    "X70n1385_001:0299a04": "同道相求。同心相濟。何故。畫龍看頭。畫虎看尾。",
    "X70n1385_001:0299a05": "佛成道上堂。霽雪漫山。明星燦夜。窮急討生。分疎不",
    "X70n1385_001:0299a06": "下。釋迦老子。當時倘能向修德煉行處。別道得一語。",
    "X70n1385_001:0299a07": "熒惑何止從三舍。",
    "X70n1385_001:0299a08": "上堂。雲岩在藥山二十年。單明此事。驢揀濕處溺。趙",
    "X70n1385_001:0299a09": "州除粥飯二時。不雜用心。狗舐熱油鐺。雪峰者裡。早",
    "X70n1385_001:0299a10": "眠晏起。倦座閑行。不妨日午打三更。",
    "X70n1385_001:0299a11": "上堂。因謝道場知客。雪峰一見僧。遂問云。甚處來。者",
    "X70n1385_001:0299a12": "僧云。淛中來。師云。船來陸來。僧云。二途俱不涉。師云。",
    "X70n1385_001:0299a13": "爭得到者裡。僧云。絲毫元不隔。師便棒趂出。師拈云。",
    "X70n1385_001:0299a14": "者僧。自淛中來。入門欵子。一一詣實。雪峰因甚效德",
    "X70n1385_001:0299a15": "山用事。曾為浪子偏憐客。",
    "X70n1385_001:0299a16": "除夜小參。洞山小參不點灯。暗裡抽橫骨。德山小參",
    "X70n1385_001:0299a17": "不答話。明中坐舌頭。腋下剜襟。移長就短。針頭削錢。",
    "X70n1385_001:0299a18": "較寸爭分。常住現成燈燭。山僧隨分應酧。輥雪峰毬。",
    "X70n1385_001:0299a19": "天旋地轉。打禾山皷。岳震山搖。燒榾柮火。騰今耀古。",
    "X70n1385_001:0299a20": "唱村田樂。白雪陽春。狸奴白牯笑掀眉。減却一年添",
    "X70n1385_001:0299a21": "一歲。(竪拂子)莫有不受歲底麼。(擊拂子)梅添春雪白。",
    "X70n1385_001:0299a22": "柳帶曉烟青。",
    "X70n1385_001:0299a23": "應庵和尚。舉僧問香林。如何是衲衣下事。林云。臈月",
    "X70n1385_001:0299a24": "火燒山。香林與麼道。大似老鼠入來角。有問歸宗如",
    "X70n1385_001:0299b01": "何是衲衣下事。只向它道。來年更有新條在。惱亂春",
    "X70n1385_001:0299b02": "風卒未休。師拈云。二大老與麼說話。一人道得著底",
    "X70n1385_001:0299b03": "道不著道不著底道得著。撿點將來。總欠一著。有問",
    "X70n1385_001:0299b04": "雪峰如何是衲衣下事。只向它道。今歲今宵盡。明年",
    "X70n1385_001:0299b05": "明日來。",
    "X70n1385_001:0299b06": "元旦上堂。春行上國。澤下九天。正元開泰日。喜事已",
    "X70n1385_001:0299b07": "先傳。何故。上旬壬子是豐年。(元旦壬子)",
    "X70n1385_001:0299b08": "灯夕上堂。明歷歷。黑漫漫。真灯耀世。融目光寒。莫和",
    "X70n1385_001:0299b09": "煙雨看鰲山。",
    "X70n1385_001:0299b10": "上堂。(敘謝雲門彬長老。兼潮州廣通嗣書)信亦通。書",
    "X70n1385_001:0299b11": "亦通。南海鰐魚頭帶角。南山鱉鼻口吞空。者个猶是",
    "X70n1385_001:0299b12": "啐啄同時句。只如書中間說底。是什麼事。來山見船",
    "X70n1385_001:0299b13": "子。雲門嗣雪峰。",
    "X70n1385_001:0299b14": "上堂。念念不停。新新不住。迷悟兩岐。全機頓趣。靈雲",
    "X70n1385_001:0299b15": "去後誰與論。桃花枝上飜紅雨。",
    "X70n1385_001:0299b16": "啟建上堂。龍樓雲暖。鳳闕春濃。大千一統。車書混同。",
    "X70n1385_001:0299b17": "必竟雪峰如何祝頌。(卓主丈)日出扶桑東",
    "X70n1385_001:0299b18": "佛涅槃上堂。拘尸城業窟平。熈連河愛水傾。無憂芳",
    "X70n1385_001:0299b19": "樹老。覺苑落花深。閑愁一掬冷關情。流鶯歌徹斷腸",
    "X70n1385_001:0299b20": "聲。",
    "X70n1385_001:0299b21": "佛心先師忌日拈香。一人泉淺。古澗泉深。點水無涉。",
    "X70n1385_001:0299b22": "恩深愁深。今日為甚供陳蘋藻。香爇水沈。啞。破鏡終",
    "X70n1385_001:0299b23": "懷五逆心。",
    "X70n1385_001:0299b24": "月朔架佛殿上堂。幻普光明殿於一彈指中。大功不",
    "X70n1385_001:0299c01": "宰。現丈六金身於一莖草上。法令全彰。象骨雲開。寒",
    "X70n1385_001:0299c02": "泉春漲。(卓主丈)蓋天蓋地看新樣",
    "X70n1385_001:0299c03": "浴佛上堂。水拍金盆。肌勻玉藕。淨智圓明。靈光獨耀。",
    "X70n1385_001:0299c04": "金輪浴出扶桑曉。",
    "X70n1385_001:0299c05": "上堂。敘謝首座秉拂。即此用離此用。全主全賓。有擒",
    "X70n1385_001:0299c06": "有縱。龜毛拂子千鈞重。",
    "X70n1385_001:0299c07": "白雲平麓和尚至。上堂。舉白雲志和尚見玄沙。沙問",
    "X70n1385_001:0299c08": "云。汝來作麼。志云。特來見和尚。沙云。相見後如何。志",
    "X70n1385_001:0299c09": "云。待展家風。師拈云。雲登玄沙之門。一相見頃。便白",
    "X70n1385_001:0299c10": "能大展家風。如禮陳玉樂陳鐘鼓。三代之盛書在帛",
    "X70n1385_001:0299c11": "是矣。今日雪峰與白雲和尚相見。其奈臂長袖短。雖",
    "X70n1385_001:0299c12": "欲大展家風。卒著手脚不辨。雖然。家貧願隣富。",
    "X70n1385_001:0299c13": "五月二日祖忌上堂。雪嶺初登。如酇傒入關。先収圖",
    "X70n1385_001:0299c14": "籍。龍來歇處。類孟甞門下。食客三千。輥動三毬。蠻烟",
    "X70n1385_001:0299c15": "瘴雨。杓頭提起。烏喙砒霜。發德山棒頭之用。亞夫金",
    "X70n1385_001:0299c16": "鼓。續龍潭紙灯之燄。田單火牛。法眼分宗。新羅箭過。",
    "X70n1385_001:0299c17": "雲門列派。吳越令行。印塔春融。香凝燕寢。松山瑞靄。",
    "X70n1385_001:0299c18": "華搆方新。泥牛吼月萬山寒。木馬嘶風千嶂曉。與麼",
    "X70n1385_001:0299c19": "說話。且從汝諸人句下丹青。只如祖師道。望州亭與",
    "X70n1385_001:0299c20": "汝相見了也。烏石嶺與汝相見了也。僧堂前與汝相",
    "X70n1385_001:0299c21": "見了也。必竟意在於何。(連卓主丈三下)莫恠坐來頻",
    "X70n1385_001:0299c22": "勸酒。自從別後見君稀。",
    "X70n1385_001:0299c23": "祖忌拈香。印塔春融。松山月皎。大雅岸流。蠅鳴蚓竅。",
    "X70n1385_001:0299c24": "廣陵一曲千峰曉。",
    "X70n1385_001:0300a01": "端午上堂。肘後靈方。不傳妙訣。殺人活人。有誰辨別。",
    "X70n1385_001:0300a02": "澗底菖蒲生九節。",
    "X70n1385_001:0300a03": "上堂。(拈主丈)大圭不錄。至理忘言。臨濟為甚三度問",
    "X70n1385_001:0300a04": "佛法。雪峰為甚九度上洞山。(卓主丈一下)麟遊兔徑。",
    "X70n1385_001:0300a05": "虎食鵰殘。",
    "X70n1385_001:0300a06": "中夏上堂。諸佛秘訣。列祖玄綱。聲前句後。無可商量。",
    "X70n1385_001:0300a07": "山深六月凉。",
    "X70n1385_001:0300a08": "六月望。建深苗上堂。(時大風雨)臨濟入門便喝。抱甕",
    "X70n1385_001:0300a09": "灌畦德山入門便棒。揠苗助長。山僧不墮平常。獨超",
    "X70n1385_001:0300a10": "今古一句。試為諸人舉看。秋色釀。風打雨。泉添澗霖。",
    "X70n1385_001:0300a11": "水激湍聲。",
    "X70n1385_001:0300a12": "解夏小參。去則印住。雲橫烏石。萬樹鳴秋。住則印破。",
    "X70n1385_001:0300a13": "月冷寒泉。千波分影。不去不住。癩馬守空韈。是印非",
    "X70n1385_001:0300a14": "印。獼猴佩古鏡。一夏商量。兩鑄錢九州。一夏開粥。錯",
    "X70n1385_001:0300a15": "相伴溉腸夢甑。雪峰者裡。九十日內。只如拖柴拽木。",
    "X70n1385_001:0300a16": "晏起早眠。有甚工夫論修論證。何故。眼不見為淨。",
    "X70n1385_001:0300a17": "中秋上堂。指月話月。弄巧成拙。廣寒洞無扄。憑誰賞",
    "X70n1385_001:0300a18": "清絕。換立嫦娥双鬢雪。",
    "X70n1385_001:0300a19": "九月旦上堂。祈晴。秘魔擎叉。魯祖面壁。暴風無崇朝。",
    "X70n1385_001:0300a20": "驟雨無終月。霧掃長空。秋明八極。駕海曦輪碾虗碧。",
    "X70n1385_001:0300a21": "重陽上堂。單提獨唱。撒土拋沙。黃花非般若。般若非",
    "X70n1385_001:0300a22": "黃花。多情風雨秋家。",
    "X70n1385_001:0300a23": "十月旦開爐時城歸。接香開藏經。動靜一致。賓主歷",
    "X70n1385_001:0300a24": "然。蓼岸蘆汀僧歸。夜舡月團。滿曲九柴。擁地爐烟。天",
    "X70n1385_001:0300b01": "香騰瑞。梵筴重宣。小春歲歲梅花天。",
    "X70n1385_001:0300b02": "達磨忌日拈香。流沙浪急。淹溺不得。熊耳雲深。埋沒",
    "X70n1385_001:0300b03": "不得。即假即空非聲色。風撼松濤山月白。",
    "X70n1385_001:0300b04": "歸新僧堂上堂。坐破蒲團心下事。奔馳驢馬。拈來木",
    "X70n1385_001:0300b05": "杓舀不上。千五象龍。漢官威儀。不圖復見。白我作古。",
    "X70n1385_001:0300b06": "不宰其功。高堂千古留香風。",
    "X70n1385_001:0300b07": "上堂。兼新維那。時看藏經。三乘要義。一句全該。後架",
    "X70n1385_001:0300b08": "桶篐爆綻。堂前漆桶相揩。咄。新羅人草鞋。",
    "X70n1385_001:0300b09": "上堂。為吳國公捨藏經立碑。兼鑄鐘。一模鑄就。大冶",
    "X70n1385_001:0300b10": "[跳-兆+崔]精金。三藏絕詮。古碑鑽白字。覺淨塵消。返聞絕見。",
    "X70n1385_001:0300b11": "玉音撼動金殿。",
    "X70n1385_001:0300b12": "至節小參。鷲嶺拈花。伏羲初畫。少林面壁。文王重爻。",
    "X70n1385_001:0300b13": "大塊未形。萬機潛寂。一元既剖。萬化昇沈。那更向管",
    "X70n1385_001:0300b14": "灰中。覰其消長。一線上。較其短長。殊不志。雲橫烏石。",
    "X70n1385_001:0300b15": "雪消春自到。寒泉浪涌。水暖澗融氷。境隨人勝。道逐",
    "X70n1385_001:0300b16": "時亨。梅放南枝雪放晴。",
    "X70n1385_001:0300b17": "舉僧問睦州。一言道盡時如何。州云。老僧在汝鉢囊",
    "X70n1385_001:0300b18": "裡。僧又問趙州。一言道盡時如何。裂破。師拈云。二老。",
    "X70n1385_001:0300b19": "舌頭相似。肝膽不同。要得一言道盡未在。今夜有問",
    "X70n1385_001:0300b20": "雪峰一言道盡時如何。冬至前後。砂飛石走。",
    "X70n1385_001:0300b21": "至日上堂。西來意。冬來意。枯木花從雪裡開。瑞雪先",
    "X70n1385_001:0300b22": "呈三白喜。何故。乾道變化萬物茲。",
    "X70n1385_001:0300b23": "上堂。謝平山首座秉拂。風月平分。一天霽雪。理事互",
    "X70n1385_001:0300b24": "融。如何如說。山到平中見孤絕。",
    "X70n1385_001:0300c01": "上堂。謝兩班。明鏡當臺。玄機在掌。德懋懋官。功懋懋",
    "X70n1385_001:0300c02": "賞。雪峰者裡。無重輕心。無取捨相。(以拂子作秤勢)總",
    "X70n1385_001:0300c03": "在無星秤子上。",
    "X70n1385_001:0300c04": "臘八上堂。昔年此日。雪山雪深。今年此日。雪山雪晴。",
    "X70n1385_001:0300c05": "雪山人。午夜憨眠一覺。雪山人。午夜悟明一星。道有",
    "X70n1385_001:0300c06": "所證。道無所成。留得雙眉蓋眼睛。",
    "X70n1385_001:0300c07": "除夜小參。雪店更殘。征客夢驚寒旅枕。雲床晝永。守",
    "X70n1385_001:0300c08": "孤定空費蒲團。剗削盡時。胸中有物。豁空見地。簾外",
    "X70n1385_001:0300c09": "無天。歷古窮今。難消冷恨。天荒地老。舊話誰論。說妙",
    "X70n1385_001:0300c10": "談玄。陳年曆日。分賓立主。釘過桃符。殊不知。臘月三",
    "X70n1385_001:0300c11": "十日。元是歲除夜。五更鐘動。依舊是新年。象骨一峰",
    "X70n1385_001:0300c12": "高插天。",
    "X70n1385_001:0300c13": "舉稅闍梨問曹山。清稅孤貧。乞師賑濟。曹山云。青原",
    "X70n1385_001:0300c14": "白家三錢酒。喫了猶道未沾唇。師拈云。二大老。一人",
    "X70n1385_001:0300c15": "口頭太長。一人手頭較短。若是者些殘盃餘瀝。不消",
    "X70n1385_001:0300c16": "拈出。雖消。今夜有問雪峰某甲孤貧乞師賑濟。山僧",
    "X70n1385_001:0300c17": "臂長袖短。要且不負來機。遂抖衣袖云。見者有分。",
    "X70n1385_001:0300c18": "元旦上堂。龍樓薦瑞。鳳曆須新。九州四海。咸沐堯仁。",
    "X70n1385_001:0300c19": "雪山高並南山青。",
    "X70n1385_001:0300c20": "上堂。從文殊門入者。墻壁瓦礫。為汝發機。從觀音門",
    "X70n1385_001:0300c21": "入者。蝦蟆蚯蚓。為汝發機。從普賢門入者。不動步而",
    "X70n1385_001:0300c22": "到。雪峰者裡。無許多限量。無許多分別。行也行到。說",
    "X70n1385_001:0300c23": "也說到。地靈步步雪山草。",
    "X70n1385_001:0300c24": "上堂。有世界。以音聲為佛事。有世界。以莊嚴為佛事。",
    "X70n1385_001:0301a01": "有世界。以光明為佛事。雪峰者裡。三輪俱轉。全放全",
    "X70n1385_001:0301a02": "収。盃酒誰家獨上樓。",
    "X70n1385_001:0301a03": "閏月上堂。時大赦。然燈前。然灯後。一年兩度慶元宵。",
    "X70n1385_001:0301a04": "萬解金蓮徹昏曉。彩鳳搏空。金鷄唱曉。九天一札頒",
    "X70n1385_001:0301a05": "新詔。",
    "X70n1385_001:0301a06": "涅槃上堂。金棺自舉。業風不停。化火自焚。星焰不息。",
    "X70n1385_001:0301a07": "年年此時。年年此日。何堪桃李春狼藉。",
    "X70n1385_001:0301a08": "潮陽廣法會堂長老至。上堂。春靄鰲山。潮平鰐渚。啐",
    "X70n1385_001:0301a09": "啄同時。正偏回互。烟水南來。合明何事。(卓主丈云)百",
    "X70n1385_001:0301a10": "丈再參馬祖。",
    "X70n1385_001:0301a11": "浴佛上堂。王宮有意。兜率無心。貪著世相。萬劫漂沈。",
    "X70n1385_001:0301a12": "韶陽一棒。打之不殺。九龍吐水。洗之不清。雪峰這裡。",
    "X70n1385_001:0301a13": "眼不見為淨。",
    "X70n1385_001:0301a14": "結夏小參。是鈴鳴。是心鳴。那吒擎鐵柱。是風動。是幡",
    "X70n1385_001:0301a15": "動。波斯念八還。明鏡當臺。十虗洞照。玄珠在堂。大千",
    "X70n1385_001:0301a16": "普觀。雪峰輥毬雪轟早地。雲門念七鋏鑄重關。與麼",
    "X70n1385_001:0301a17": "會去。九十日長期。晝明夜暗。二千年佛法。夏熱春寒。",
    "X70n1385_001:0301a18": "正法眼爛泥團。迦葉無端錯破顏。",
    "X70n1385_001:0301a19": "舉僧問法眼和尚云。如何是曹源一滴水。法眼云。是",
    "X70n1385_001:0301a20": "曹源一滴水。其僧惘然。時韶國師在座下。聞此忽然",
    "X70n1385_001:0301a21": "大悟。師拈云。這僧向隨波逐浪處。致者一問。可惜。法",
    "X70n1385_001:0301a22": "眼當時無截流之手。致使國師。向死水裡淹殺。今夜",
    "X70n1385_001:0301a23": "有問雪峰如何是寒泉一滴水。却向它道。是寒泉一",
    "X70n1385_001:0301a24": "滴水。眾中莫有頓悟底麼。急洗耳。",
    "X70n1385_001:0301b01": "結夏上堂。一切法不生。一切法不滅。昔日摩竭陀國。",
    "X70n1385_001:0301b02": "親行此令。一切法亦滅。一切法亦生。今日象骨峰前。親",
    "X70n1385_001:0301b03": "行此令。無敢違者。無敢犯者。何故。(卓主丈云)印印一定。",
    "X70n1385_001:0301b04": "祖忌拈香云。生緣不在刺桐城。行脚何曾見德嶠。五",
    "X70n1385_001:0301b05": "月長銜氷片寒。嶺上木人開口笑。且道。咲个什麼。(插",
    "X70n1385_001:0301b06": "香云)只為者些狼藉不少",
    "X70n1385_001:0301b07": "端午上堂。肘後方秘傳訣。不同草木瞞人。靈驗者些",
    "X70n1385_001:0301b08": "自別。(卓主丈云)澗底菖蒲生九節",
    "X70n1385_001:0301b09": "上堂。謝新首座。碧幢風冷。玉壘夜寒。論功薦賞。定謀",
    "X70n1385_001:0301b10": "以安。令肅而嚴。公弼之勇。恢宏而恕。子儀之寬。山僧",
    "X70n1385_001:0301b11": "主丈子。有一字暗號。今日明為諸人說破。(卓主丈云)關。",
    "X70n1385_001:0301b12": "七月朔旦上堂。朝碌碌。暮悠悠。常在家舍。不離途中。",
    "X70n1385_001:0301b13": "天共白雲曉。常在途中。不離家舍。水和明月流。色前",
    "X70n1385_001:0301b14": "不物。聲外何求。金井梧桐葉葉秋。",
    "X70n1385_001:0301b15": "解夏小參。一法若有。色空明暗。轇轕目前。萬法若無。",
    "X70n1385_001:0301b16": "愛水情河。沈昏識內。攢刺無路。鼠入禾倉。伎倆盡時。",
    "X70n1385_001:0301b17": "狐狸渡水。雪峰這裡。毬門洞闢。大用全彰。九十日內。",
    "X70n1385_001:0301b18": "與汝諸人。打淨潔毬子。透得過底。西天此土。透不過",
    "X70n1385_001:0301b19": "底。此土西天。東邊鐘樓。插空千尺。西邊鼓樓。拔地千",
    "X70n1385_001:0301b20": "尋。盧陵米價。不妨貴賤賣買。趙州石橋。一任度馬度",
    "X70n1385_001:0301b21": "驢。與麼說話。猶是時人公幹邊事。只如不墮有為。不",
    "X70n1385_001:0301b22": "墮無為一句。又且如何話會。梧桐葉底秋聲早。促織",
    "X70n1385_001:0301b23": "吟邊夜較長。",
    "X70n1385_001:0301b24": "舉東山示眾云。百煉黃金鑄鐵牛。十分高價與人酬。",
    "X70n1385_001:0301c01": "臺前不有花含笑。應是東山一夏休。師拈云。東山和",
    "X70n1385_001:0301c02": "尚。住山於紹興年間。其寺門累徵官賦。窘迫之際。而",
    "X70n1385_001:0301c03": "其索遼天價。誇大門戶。可謂富而無敵。山僧。今夜鬪",
    "X70n1385_001:0301c04": "貧不鬪富。未免續貂有作。自家田地自鞭牛。任性逍",
    "X70n1385_001:0301c05": "遙自唱酬。水草不關王化事。和雲和月飽還休。",
    "X70n1385_001:0301c06": "解夏上堂。盡大地撮來。如粟米粒大。百億微塵數諸",
    "X70n1385_001:0301c07": "佛。百億微塵數眾生。九十日內。向一粒米中。禁足安",
    "X70n1385_001:0301c08": "居。今則井梧露冷。玉宇雲寒。所作以辦。所業以成。各",
    "X70n1385_001:0301c09": "依舊位。各務本事。山僧。未免末後為伊摩須授記一",
    "X70n1385_001:0301c10": "上。(卓主丈云)是牛拽擺。是馬負鞍",
    "X70n1385_001:0301c11": "中秋上堂。敘謝江心首座藏主侍者。首座已行脚。老",
    "X70n1385_001:0301c12": "兔夜寒忙搗藥。侍者參得禪。三脚蝦蟆飛上天。照用",
    "X70n1385_001:0301c13": "同時。一機不露。三乘科列。一理兼收。雖然。家住東州。",
    "X70n1385_001:0301c14": "上堂。舉南岳讓和尚。一日見馬祖。坐次。乃問云。若學",
    "X70n1385_001:0301c15": "坐禪。若學坐佛。若是坐禪。禪非坐臥。若是坐佛。佛非",
    "X70n1385_001:0301c16": "定相。既非定相。不應取捨。師云。讓和尚誨馬祖。諄諄",
    "X70n1385_001:0301c17": "之言。如王良造父駕御權寄。使毋奔馳衝突之患。若",
    "X70n1385_001:0301c18": "是禪佛。果有所學。南岳七十二峰俱笑倒。",
    "X70n1385_001:0301c19": "上堂。舉達觀頴禪師示眾云。山僧平生。意好與人相",
    "X70n1385_001:0301c20": "撲。祇是無人搭對。今日。且與首座搭對。遂捲袈裟下",
    "X70n1385_001:0301c21": "座。索首座相撲。首座纔出。師云。平地上喫交。便歸方",
    "X70n1385_001:0301c22": "丈。師云。達觀和尚與麼說話。未免展干戈於談笑之",
    "X70n1385_001:0301c23": "間。雪峰者裡。終不妄自生風起草。何故。老不以筋力",
    "X70n1385_001:0301c24": "為能。",
    "X70n1385_001:0302a01": "開爐上堂。時翰林承旨程雪樓。書寺額至。兼謝幽岩",
    "X70n1385_001:0302a02": "首座。火爐頭得一句。不是韶陽一字關。亦非巴陵三",
    "X70n1385_001:0302a03": "轉語。總不與麼。合談何事。翰苑林敷薝蔔香。大雄額",
    "X70n1385_001:0302a04": "扁黃金字。",
    "X70n1385_001:0302a05": "上堂。謝右田秀峰恒叟和尚。古澗鳴泉。披峰削玉。迭",
    "X70n1385_001:0302a06": "奏篔篪。雅音正續。雖然。廣陵一曲。何似凉州一曲。",
    "X70n1385_001:0302a07": "上堂。時看藏經。舉僧問睦州和尚。如何是一代時教。",
    "X70n1385_001:0302a08": "州云。上大人丘乙己。師云。睦州和尚。平生擔板。因甚",
    "X70n1385_001:0302a09": "向這僧面前。傾腸露膽。撿點將來。未免傍觀者醜。有",
    "X70n1385_001:0302a10": "問雪峰如何是一代時教。池清明蘸月。泉眼暗通潮。",
    "X70n1385_001:0302a11": "上堂。舉僧問古德。達磨九年面壁事作麼生。師云。天",
    "X70n1385_001:0302a12": "寒無被蓋。雪峰則不然。達磨九年面壁事作麼生。在",
    "X70n1385_001:0302a13": "家必達。在邦必達。",
    "X70n1385_001:0302a14": "冬至小參。諸佛不出世。周襄無暮年。達磨既西來。秦",
    "X70n1385_001:0302a15": "末無燠歲。旁提正按。滴水氷生。續焰聯芳。灰寒木槁。",
    "X70n1385_001:0302a16": "縱使洞陰陽於黑荳未芽之先。識機變於菅灰未動",
    "X70n1385_001:0302a17": "之際。龍吟枯木。古律新飜。鸐宿松梢。驚殘曉夢。與麼",
    "X70n1385_001:0302a18": "會去。猶落盈虗消長邊事。總不與麼。如何話會。梅橫",
    "X70n1385_001:0302a19": "陰磵雪。松偃南山青　舉雲門問首座。大地山河與",
    "X70n1385_001:0302a20": "自己。是同是別。首座云。同。雲門云。一切物命。飛蛾蟻",
    "X70n1385_001:0302a21": "子與自己。是同是別。首座云。同。雲門云。好好借問。何",
    "X70n1385_001:0302a22": "得干戈相待。師云。雲門。布長戈於其前。首座。揭大戟",
    "X70n1385_001:0302a23": "於其後。殆類灞上棘門兒戲邊事。雪峰有口。終不與",
    "X70n1385_001:0302a24": "麼問。何故。袈裟同看。",
    "X70n1385_001:0302b01": "上堂。舉僧問雲峰悅和尚。佛不化本國。和尚為什麼",
    "X70n1385_001:0302b02": "歸鄉院。峰云。放過一著。師云。這僧盡力致者一問注。",
    "X70n1385_001:0302b03": "殆欲箝雲峰之口。殊不志。正座在分別之區。雪峰當",
    "X70n1385_001:0302b04": "時若見它與麼問。只向道。莫將太平曲。吹倚戍邊樓。",
    "X70n1385_001:0302b05": "祖忌拈香。此香。投子洞山。三登九到。艱難中收捨。荒",
    "X70n1385_001:0302b06": "村陋店。三更半夜。平易處剗除。火種者些。累人不少。",
    "X70n1385_001:0302b07": "蓋天蓋地。熏烈如初。慨古傷今。不即不離。涅柈後相。",
    "X70n1385_001:0302b08": "非有非無。松山烟雨開畵圖(時火後)",
    "X70n1385_001:0302b09": "上堂。舉真州定山方和尚。參廣照瑯瑘覺禪師。每看",
    "X70n1385_001:0302b10": "栢子話。凡遇入室。欲呈所見。纔擬開口。常彼喝出。一",
    "X70n1385_001:0302b11": "日忽大悟。直造方丈云。我會也。師云。汝會箇甚麼。方",
    "X70n1385_001:0302b12": "云。夜來床蓆暖。一覺到天明。師可之。師云。瑯瑘。素善",
    "X70n1385_001:0302b13": "其點病之方。爭柰不能起者僧沈昏之疾。不見道。一",
    "X70n1385_001:0302b14": "覺到天明。",
    "X70n1385_001:0302b15": "結夏小參。善財。七日尋覔無方。驟良駒於馬楸落日。",
    "X70n1385_001:0302b16": "趙州。五年分疎不下。界穴蟻於尺地寸天。路絕奔馳。",
    "X70n1385_001:0302b17": "百城烟冷。語無滲漏。一字關玄。無可商量。山中九十",
    "X70n1385_001:0302b18": "日。了無巴鼻。佛法二千年。誰修誰證。誰後誰先。月明",
    "X70n1385_001:0302b19": "夜夜浸寒泉。",
    "X70n1385_001:0302b20": "五月二日謝方來并施主。上堂。播揚大教。千尋枯木。",
    "X70n1385_001:0302b21": "風撼九天。流出胸襟。一滴寒泉。波分四海。寂寂靈源。",
    "X70n1385_001:0302b22": "苔封印塔。如如大定。瑞藹難提。住世無心。寶月晦中",
    "X70n1385_001:0302b23": "天之影。再來有讖。杉松偃拂地之枝。四百餘年。宛如",
    "X70n1385_001:0302b24": "今日。七州管內。思之以時。廊東廊西。綺羅風軟。山前",
    "X70n1385_001:0302c01": "山後。絃管晝遲。以此資明時之至治。以此槙檀信之",
    "X70n1385_001:0302c02": "福基。只如祖師道。三到道場。是吾眷屬。必竟有何所",
    "X70n1385_001:0302c03": "據。(卓主丈)象骨峰頭無字碑",
    "X70n1385_001:0302c04": "佛心和尚忌拈香。說法一十三會。道不侯時。住世八",
    "X70n1385_001:0302c05": "十六年。愚不及古。下泥犁種家丘壑。何曾諳曉農桑。",
    "X70n1385_001:0302c06": "提破沙盆振家聲。絕響雷鳴瓦釜。無羅龍打鳳之機",
    "X70n1385_001:0302c07": "籌。有積雪嚴霜之面具。是致冷落門庭。說著熱人腸",
    "X70n1385_001:0302c08": "肚。柳影湖光。消磨幾許烟梢。濕梨花雨。",
    "X70n1385_001:0302c09": "浴佛上堂。破鏡生兒離毒樹。墮地能行便能語。五天",
    "X70n1385_001:0302c10": "無光日色苦。九龍攫春吐腥霧。雪峰用處拙於古。木",
    "X70n1385_001:0302c11": "杓拈來作佛事。和泥和水輥風雨。亂紅飜波澗聲怒。",
    "X70n1385_001:0302c12": "結制小參。為食來。為法來。十方聚會。徒困風塵。起佛",
    "X70n1385_001:0302c13": "見。起法見。百億錢圍。無閑日月。金塵未透。識網縵空。",
    "X70n1385_001:0302c14": "力道無根。劣波易下。今則制嚴三月。山僧約法三章。",
    "X70n1385_001:0302c15": "眼毋妄見雲行鳥飛。耳毋妄聞山鳴谷應。口毋妄談",
    "X70n1385_001:0302c16": "呵風罵雨。全收全放。全主全賓。一理纔明。大用融徹。",
    "X70n1385_001:0302c17": "然後。居之安資深。左右逢其原。其或未忘鑒覺妄之",
    "X70n1385_001:0302c18": "起奔馳。咄。投子道底。",
    "X70n1385_001:0302c19": "舉投子和尚。一日因見榮禪客來參。師云。老僧平常。",
    "X70n1385_001:0302c20": "無一言半句。落在諸方。上座來此間作麼。僧云。若不",
    "X70n1385_001:0302c21": "禮三拜。要且不甘。師云。衲僧家得與麼沒碑記。僧便",
    "X70n1385_001:0302c22": "禮拜　師拈云。投子和尚。只有閉門作活之計。且無",
    "X70n1385_001:0302c23": "開路延賢之心。雪峰當時若見它道若不來禮三拜",
    "X70n1385_001:0302c24": "要且不甘。遂喚維那。移下掛搭。何故。老來提鞋挈履。",
    "X70n1385_001:0303a01": "也少一箇半箇不得。",
    "X70n1385_001:0303a02": "祖會上堂。三登投子。陽關三疊。閑送客愁長。九上洞",
    "X70n1385_001:0303a03": "山。九曲羊腸。難禁風雨夕。棒頭打脫。鱉鼻磨牙。句下",
    "X70n1385_001:0303a04": "承當。大虫插翼。道鳴南國。百億世界。聲撼雷霆。灯焰",
    "X70n1385_001:0303a05": "兩宗。百億乾坤。光流杲日。龜銘自著。爛金石於翠琰",
    "X70n1385_001:0303a06": "玄圭。塔戶宏開。安纍卵於大山磐石。消融不盡。氷滿",
    "X70n1385_001:0303a07": "長街。鑽仰無門。泥深密室。蓋天蓋地。不易絲毫。亘古",
    "X70n1385_001:0303a08": "亘今。絲毫不易。視昔猶今。視今猶昔。松關一徑花狼",
    "X70n1385_001:0303a09": "藉。",
    "X70n1385_001:0303a10": "祖忌拈香。德山戶限。何曾踏著。鰲山客床。何曾睡著。",
    "X70n1385_001:0303a11": "與麼見人。與麼行脚。(提起香云)只者些兒。何曾嗅著。",
    "X70n1385_001:0303a12": "且道。是甚麼。彷彿刺桐根。依稀破木杓。",
    "X70n1385_001:0303a13": "謝首座秉拂。上堂。(拈主丈)雙行敲唱。理事一如。山從",
    "X70n1385_001:0303a14": "平處除。海向滴邊拈。只如韶陽單提一字。作麼生透。",
    "X70n1385_001:0303a15": "(掉主丈)俱",
    "X70n1385_001:0303a16": "上堂。珠投濁水。濁水俱清。禪攝亂心。亂心乃定。與麼",
    "X70n1385_001:0303a17": "會去。正落今時學者之病。總不與麼時如何。罔念則",
    "X70n1385_001:0303a18": "狂。克念則聖。",
    "X70n1385_001:0303a19": "解夏小參。兼謝新舊首座藏主。離緣而照。龝澄玉宇。",
    "X70n1385_001:0303a20": "月蘸方池。融事而真。露冷銀床。泉通海眼。留香簾捲",
    "X70n1385_001:0303a21": "屋簷外。尺五無天。烏石雲橫箭鋒頭。轉身有路。天宮",
    "X70n1385_001:0303a22": "說法。未離教來。一字上碑。重添古篆。者裡見得。總塵",
    "X70n1385_001:0303a23": "毛剎海。無非圓覺伽藍。逈絕沈空之相。融十世古今。",
    "X70n1385_001:0303a24": "無非自恣時節。了無新舊之殊。一念全超。萬機寢削。",
    "X70n1385_001:0303b01": "靈虗廓徹。洞照無痕。便與麼其時如何。老鼠趂猢猻。",
    "X70n1385_001:0303b02": "舉石霜有二僧到仰山。一日。乃嘆云。此間無一人",
    "X70n1385_001:0303b03": "會禪。一日普請擔柴次。仰山故下柴云。道甚麼。二",
    "X70n1385_001:0303b04": "僧無語。仰云。又道此間無一人會禪。仰山歸。謂是",
    "X70n1385_001:0303b05": "溈山云。二僧被某甲勘。溈山云。子作麼生勘破它。",
    "X70n1385_001:0303b06": "仰山舉前話。溈山云。寂子。又被吾勘破　師拈云。",
    "X70n1385_001:0303b07": "二僧。狂言似戇。羝羊觸藩。仰山。冷地著忙。家狗護",
    "X70n1385_001:0303b08": "竇。溈山。末後與麼道。也是愛忘其醜。",
    "X70n1385_001:0303b09": "佛成道上堂。執著者星子。餓寒業莫逃。不知黃屋貴。",
    "X70n1385_001:0303b10": "偏樂雪山高。何故。色窮歸皂。",
    "X70n1385_001:0303b11": "除夜小參。真機密運。天何言而四時行。大化潛施。地",
    "X70n1385_001:0303b12": "何言而萬物生。日月星辰。無新無舊。山河大地。無變",
    "X70n1385_001:0303b13": "無更。衲僧家。被位上。蒲團頭。計較不得。挨拶不行。捱",
    "X70n1385_001:0303b14": "到臈月三十日。眼睛鼻孔。依舊只麼生。難滿是窮坑。",
    "X70n1385_001:0303b15": "上堂。謝新知客并蔣山藏主。動靜一致。賓主互融。玻",
    "X70n1385_001:0303b16": "[王*梨]盞。香飜寒澗雪。華藏海。紅颺落花風。猿驚鶴怨。月",
    "X70n1385_001:0303b17": "明山空。暮雪多是憶江東。",
    "X70n1385_001:0303b18": "端午上堂。兼謝法眷。高釘桃符。低懸艾虎。百怪千妖。",
    "X70n1385_001:0303b19": "掃蹤無路。弟兄相見不揚眉。一句渾崙洞。賓主舊話",
    "X70n1385_001:0303b20": "誰圓。善財歸去。山山寒掩黃梅雨。",
    "X70n1385_001:0303b21": "除夜小參。舊歲欲去未去。六馬難將朽索御。新歲欲",
    "X70n1385_001:0303b22": "來未來。羊頭車子和月推。挨拶不行。脚根紅線。抖擻",
    "X70n1385_001:0303b23": "不下。頭上青灰。殊不知道絕古今。雲橫烏石。法萬法",
    "X70n1385_001:0303b24": "見。水肅陰崖。衲僧家。極歲窮年。殆類彌猴捉影。拶到",
    "X70n1385_001:0303c01": "年窮歲盡。不離鼠窟生涯。(卓主丈)泠灰豆爆。大地春",
    "X70n1385_001:0303c02": "回。床頭主丈放花開。",
    "X70n1385_001:0303c03": "舉僧問白雲端和尚云。年窮歲盡是如何。答云。眉",
    "X70n1385_001:0303c04": "在眼上　師拈云。對機酬酢。如理如事則不無。白",
    "X70n1385_001:0303c05": "雲師翁。撿點將來。猶欠一著。有問雪峰年窮歲盡",
    "X70n1385_001:0303c06": "是如何。只向它道。山中無皷角。曉鐘是元正。",
    "X70n1385_001:0303c07": "臈八上堂。蘆膝黃金冷爆芽。定寒午夜燦星華。六年",
    "X70n1385_001:0303c08": "不了修行事。白日虗消一麥麻。雪峰與麼道。是讚佗。",
    "X70n1385_001:0303c09": "是毀他。咄。眼裡不著沙。",
    "X70n1385_001:0303c10": "上堂。風高塞鴈。露冷庭螿。老胡特地歷魏遊梁。秋杵",
    "X70n1385_001:0303c11": "閑添搗夜長。",
    "X70n1385_001:0303c12": "上堂。曉露明殘葉。晴雲擁翠杉。遍參人不會。秋老百",
    "X70n1385_001:0303c13": "城南。",
    "X70n1385_001:0303c14": "上堂。舉僧問古德。如何是祖師西來意。東籬黃菊。學",
    "X70n1385_001:0303c15": "人不會。九日重陽　師頌云。野店疎籬護竹烟。新蒭",
    "X70n1385_001:0303c16": "初熟菊花天。主人惜別偏留客。賤價饒沽不論錢。",
    "X70n1385_001:0303c17": "入佛五臟。黃面老子。於無量劫中。頭出頭沒。熏修無",
    "X70n1385_001:0303c18": "明業因。成就無明業果。乃至。菩薩聲聞。天人釋梵。同",
    "X70n1385_001:0303c19": "一眼見。同一耳聞。彼彼作業。彼彼相似。逗到二千年",
    "X70n1385_001:0303c20": "後。雪嶺山前。黃金殿上。心肝五臟。一一呈露。盡大地",
    "X70n1385_001:0303c21": "人。只眨得眼。山僧今日向諸人。無插手處。奮一隻臂。",
    "X70n1385_001:0303c22": "從頭為伊收捨一上。看看。(度五臟)釋迦還釋迦。文殊",
    "X70n1385_001:0303c23": "普賢還文殊普賢。迦葉阿難還迦葉阿難。釋梵天王",
    "X70n1385_001:0303c24": "還釋梵天王。非長非短。無欠無餘。亘古亘今。無異無",
    "X70n1385_001:0304a01": "別。貴使宅心以寧。安神以定。如空藏空。如鏡照鏡。與",
    "X70n1385_001:0304a02": "麼說話。為或是壯佛威光耶。振佛恩德耶。一彩兩賽。",
    "X70n1385_001:0304a03": "重建天下。雪峰坊上牌額。玄關巨闢。樹法幢於委地",
    "X70n1385_001:0304a04": "之時。祖運重興。棟大法於擎天之日。何莫由斯。道無",
    "X70n1385_001:0304a05": "今古。際其時也。覺有後先。一徑通玄。千五象龍蹴踏。",
    "X70n1385_001:0304a06": "層簷插漢。百億日月旋環。澗水松風。熾然宣說。鸞翔",
    "X70n1385_001:0304a07": "鳳舞。雪漢昭回。以此洗光佛日。以此永壯。",
    "X70n1385_001:0304a08": "皇基。以此揭衲僧正眼。以此大佛祖門庭。只今當陽",
    "X70n1385_001:0304a09": "高揭。諸人還委悉麼。天下雪峰。天下仰止。",
    "X70n1385_001:0304a10": "臘八開佛光明。雪山昔日。午夜見星。一點毛頭現。雪",
    "X70n1385_001:0304a11": "峰今日。白晝見日。雙眉眼上橫。金色光中。金毛踞地。",
    "X70n1385_001:0304a12": "銀色界內。玉象騰身。慶喜多聞。未分泥水。飲光微笑。",
    "X70n1385_001:0304a13": "突出眼睛。奇哉奇哉。大地眾生。俱有如來智慧德相。",
    "X70n1385_001:0304a14": "是誰妄想。妄自起滅。是誰執著。徒自丹青。今則曲奏",
    "X70n1385_001:0304a15": "松風。琴鳴澗水。祥雲凝曉。瑞雪舒晴。山僧試向一毫",
    "X70n1385_001:0304a16": "頭上。助發實相義去也。(呈起筆云)見麼。今佛放光明。",
    "X70n1385_001:0304a17": "重入列代祖堂立牌。(兼自預入)者裡是從上列祖安",
    "X70n1385_001:0304a18": "排已定底分杓。增一絲毫不得。妄自奔馳。減一絲毫",
    "X70n1385_001:0304a19": "不得。徒勞鑽鑿。須是有衝樓跨竈之英材。方可展托",
    "X70n1385_001:0304a20": "祖恢宗之妙略。將謂灰寒火冷。谷變陵迁。雲散水流。",
    "X70n1385_001:0304a21": "填溝塞壑。(指牌)為有者些閑名。到底終難剗削。一新",
    "X70n1385_001:0304a22": "華搆。星遶簷楹。玉立祖庭。祥開樓閣。(度牌)無板齒底",
    "X70n1385_001:0304a23": "過者邊著。(又度牌云)無鼻孔底過那邊著。不分楚越。",
    "X70n1385_001:0304a24": "玉戶無樞。把定封疆。鐵關有鑰。(又度牌云)攙先容老",
    "X70n1385_001:0304b01": "僧一脚。",
    "X70n1385_001:0304b02": "施主張深澗。入祠堂。(架祖殿并)松山閣",
    "X70n1385_001:0304b03": "離重城。香風一葉隨波輕。登雪嶠。炎雲散盡千峰曉。",
    "X70n1385_001:0304b04": "一靈真性。隱顯全諧。三際頓超。去來得妙。慨然一諾。",
    "X70n1385_001:0304b05": "揮囊金以助建興。煥爾新規。開樓閣于雲縹緲。住山",
    "X70n1385_001:0304b06": "顯刀斧之無痕。叱吒掃寒灰於劫燒。烏石嶺橫空萬",
    "X70n1385_001:0304b07": "仞。字磨崖莫既雕鑽。赤松子遠曳長裾。躐英風不離",
    "X70n1385_001:0304b08": "談笑。深澗源分古澗流。心月輝涵松月皎。銘公之施",
    "X70n1385_001:0304b09": "昭昭乎前。祠公以堂灯灯永紹。山僧與麼說話。總是",
    "X70n1385_001:0304b10": "彩繪深澗影子邊事。只如不歷化城直登寶所一句。",
    "X70n1385_001:0304b11": "是如何。虗榻迓公久矣。",
    "X70n1385_001:0304b12": "黃雲岩宣教掩土",
    "X70n1385_001:0304b13": "緣聚為生散為死。白日長繩繫不住。蓬萊水淺人世",
    "X70n1385_001:0304b14": "非。虗幻轉頭皆夢事。去家不遠奢山春。山中住城最",
    "X70n1385_001:0304b15": "住處。傳家契券明有據。青石丹書黃姓字。左為龍右",
    "X70n1385_001:0304b16": "為虎。天為門地為戶。以此澤屋廬。以此福孫子。棣萼",
    "X70n1385_001:0304b17": "芳聯枝葉昌。蘭玉森羅茁庭宇。神衛山林。永安永固。",
    "X70n1385_001:0304b18": "千古萬古一坯土。",
    "X70n1385_001:0304b19": "肅翁和尚入塔(七處住山。嗣偃溪)",
    "X70n1385_001:0304b20": "示向上機。提末後句。三山孤月烟秋光。五里烟雲迷",
    "X70n1385_001:0304b21": "古路。建善住最初法幢。居天王莊嚴住處。掃任仙丹",
    "X70n1385_001:0304b22": "竈。靈光耀玉黍之珠。登謝郎釣舟。竿影拂珊瑚之樹。",
    "X70n1385_001:0304b23": "雪峰頂上。直教澗水逆流。直指門頭。恢復普通年事。",
    "X70n1385_001:0304b24": "出遊歸隱。城市山林。生死去來。霜花曉露。翠峰壽塔",
    "X70n1385_001:0304c01": "已先開。葉落歸根無剩語。便與麼去時如何。竺國夜",
    "X70n1385_001:0304c02": "三更。閻浮日車午(卓船)。",
    "X70n1385_001:0304c04": "樵隱和尚語錄卷上"
}