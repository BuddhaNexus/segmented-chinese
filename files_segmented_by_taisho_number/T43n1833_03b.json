{
    "T43n1833_03b:0871a14": "folio_3b 成唯識論演祕卷第三末論本第三",
    "T43n1833_03b:0871a16": "疏。令相隨順等者。此隨轉門。故俱舍論第",
    "T43n1833_03b:0871a17": "十云。三和有三。一同在一世故名三和。二",
    "T43n1833_03b:0871a18": "因果相順不相違返故名三和。謂根與境",
    "T43n1833_03b:0871a19": "雖在過．未識居現在。因果義成。三互相隨",
    "T43n1833_03b:0871a20": "順同得一果。謂根．境．識雖各一世。同一觸",
    "T43n1833_03b:0871a21": "果故名和合。初之一義依五識說。後二意",
    "T43n1833_03b:0871a22": "識。",
    "T43n1833_03b:0871a23": "疏。或依增上等者。依大乘義。以第七識俱",
    "T43n1833_03b:0871a24": "時有故。",
    "T43n1833_03b:0871a25": "論。觸似彼起故名分別者。問根等有生心",
    "T43n1833_03b:0871a26": "等能。殊別於前名變異。觸既似彼有功",
    "T43n1833_03b:0871a27": "能。應同根等名變異　答根等為依無所",
    "T43n1833_03b:0871a28": "似。故據生能名變異。觸是能依似所依。但",
    "T43n1833_03b:0871a29": "名分別非變異。",
    "T43n1833_03b:0871b01": "疏。應說觸觸為緣等者。如十二支觸生於",
    "T43n1833_03b:0871b02": "受言觸緣受。既觸生觸何不說言觸緣於",
    "T43n1833_03b:0871b03": "觸。",
    "T43n1833_03b:0871b04": "疏。若自不似等者。觸言似彼。似彼生受。觸",
    "T43n1833_03b:0871b05": "稱似彼。應亦似彼而生於觸。何故言似",
    "T43n1833_03b:0871b06": "有生．不生。觸不生觸觸應非似。",
    "T43n1833_03b:0871b07": "疏。如受等法等者。受等心所全不能生餘",
    "T43n1833_03b:0871b08": "心所故不名分別。觸異受等得分別名。",
    "T43n1833_03b:0871b09": "疏。又如受領觸不領作意等者。此明心所雖",
    "T43n1833_03b:0871b10": "有功能然分限定。受但領觸可意等相。而",
    "T43n1833_03b:0871b11": "不領觸生作意等。觸但似三而不自似。又",
    "T43n1833_03b:0871b12": "受言領觸。此觸取於可意等事。而不似觸",
    "T43n1833_03b:0871b13": "而生於受及作意等。",
    "T43n1833_03b:0871b14": "疏。復言於三第六囀者。三字必錯。合為之",
    "T43n1833_03b:0871b15": "字。論中言之不云三故。",
    "T43n1833_03b:0871b16": "論。思於行蘊為主勝故者。大小聖教皆有此",
    "T43n1833_03b:0871b17": "義。故俱舍論第一云。除前及後色．受．想．識",
    "T43n1833_03b:0871b18": "餘一切行皆名行蘊。然薄伽梵於契經中。",
    "T43n1833_03b:0871b19": "說六思身名行蘊者。由最勝故。所以者",
    "T43n1833_03b:0871b20": "何。行名造作。思是業性。造作義強故名最",
    "T43n1833_03b:0871b21": "勝。是故佛說若能造作有漏有為名行取",
    "T43n1833_03b:0871b22": "蘊。",
    "T43n1833_03b:0871b23": "論。謂觸所取可意等相者。問其所取相若",
    "T43n1833_03b:0871b24": "據本質王．所皆同。若依相分瑜伽等言行",
    "T43n1833_03b:0871b25": "相相似。云何但說觸受所取相為隣近耶",
    "T43n1833_03b:0871b26": "　答疏有二釋。有義雖心．心所所緣相似。觸．",
    "T43n1833_03b:0871b27": "受所緣然極相似。詳曰。所取境中既有相似．",
    "T43n1833_03b:0871b28": "極相似別。此乃所緣便不同矣。實義言者雖",
    "T43n1833_03b:0871b29": "所緣境質同影似。然彼能緣而於境取非無",
    "T43n1833_03b:0871c01": "差別。舉所取境顯能緣也。",
    "T43n1833_03b:0871c02": "論。然觸自性是實非假者。為經部師有計",
    "T43n1833_03b:0871c03": "觸假。論為斯立自性有也。故俱舍論第十",
    "T43n1833_03b:0871c04": "敘經部義而有兩師　有說三和即名為",
    "T43n1833_03b:0871c05": "觸。如契經言如是三法聚集和合說名為",
    "T43n1833_03b:0871c06": "觸　有說別法與心相應。三和合所生說名",
    "T43n1833_03b:0871c07": "為觸。今破前師。",
    "T43n1833_03b:0871c08": "疏。今取界身足者。詳曰。通取俱舍理亦無",
    "T43n1833_03b:0871c09": "違。心所性言簡識．根．境。無不定失。",
    "T43n1833_03b:0871c10": "疏。六愛經部至不同假觸者。有義既無別體",
    "T43n1833_03b:0871c11": "從他分說如何名實。雖不同觸以多法",
    "T43n1833_03b:0871c12": "成。依實立愛名定假故。故知初因對界身",
    "T43n1833_03b:0871c13": "足亦有不定。非正因也　詳曰。假實之義",
    "T43n1833_03b:0871c14": "形待不定。如大乘種。真俗相對種非唯真",
    "T43n1833_03b:0871c15": "即名為假。有無相對。種非全無復名為實。",
    "T43n1833_03b:0871c16": "愛亦同之為喻何失。對彼所立三和假觸。",
    "T43n1833_03b:0871c17": "愛得名實。初因無過。",
    "T43n1833_03b:0871c18": "疏。量云觸別有體者。詳曰。彼既許愛依思",
    "T43n1833_03b:0871c19": "分立。豈非喻有所立不成。應如論言是實",
    "T43n1833_03b:0871c20": "非假即無其失。雖思分位然得名實。",
    "T43n1833_03b:0871c21": "論。是食攝故者。疏有兩釋。後解易知。初解",
    "T43n1833_03b:0871c22": "之中言許實故。簡於喻上所立之過。經部",
    "T43n1833_03b:0871c23": "麁色說皆假故。故第二因亦無失矣　有義",
    "T43n1833_03b:0871c24": "其第二因若總三食為同喻者。所立不成。",
    "T43n1833_03b:0871c25": "假食三塵是假有故。別以識．思二為同喻",
    "T43n1833_03b:0871c26": "因成不定。疏何故說假食實有　詳曰。因",
    "T43n1833_03b:0871c27": "明之法。宗．因．喻三若有過者容致言簡。為",
    "T43n1833_03b:0871c28": "論文略疏致許言。復云心所亦通於下。明",
    "T43n1833_03b:0871c29": "遮喻．因過乃盡矣。何事見責。",
    "T43n1833_03b:0872a01": "論。能為緣故者。有義其第三因同前初因亦",
    "T43n1833_03b:0872a02": "有不定　詳曰。愛非全假如前已釋。故無",
    "T43n1833_03b:0872a03": "不定。",
    "T43n1833_03b:0872a04": "論。非即三和者。有義前之三因皆悉成此非",
    "T43n1833_03b:0872a05": "三和宗即無其過。非即三和宗若成者。其",
    "T43n1833_03b:0872a06": "實有宗自然成故。不須重立以為宗也　詳",
    "T43n1833_03b:0872a07": "曰。縱成其觸非三和已。何理實有自然得",
    "T43n1833_03b:0872a08": "成。如彼愛等雖非三和亦非實有。共畢竟",
    "T43n1833_03b:0872a09": "無生等四相。亦非三和豈實有耶。故知不",
    "T43n1833_03b:0872a10": "可非三和成實有自立。",
    "T43n1833_03b:0872a11": "論。謂此驚覺應起心種等者。有義依疏初",
    "T43n1833_03b:0872a12": "說作意種子。警已逢緣應起心種。以警種",
    "T43n1833_03b:0872a13": "者。此唯種子義不相應今釋相應現作意",
    "T43n1833_03b:0872a14": "故。解云。由現作意行相難知故。此舉種以",
    "T43n1833_03b:0872a15": "釋體性。雖作是解其理極難。故今但依第",
    "T43n1833_03b:0872a16": "二釋也　謂現作意警覺現起相應心種。以",
    "T43n1833_03b:0872a17": "之為性現令起種名應起種。非當起種名",
    "T43n1833_03b:0872a18": "應起也　詳曰。何理得知明現作意。若言",
    "T43n1833_03b:0872a19": "本說相應法故故知現者。若爾心所與心",
    "T43n1833_03b:0872a20": "相應名為相應。應俱辨現。如何第八前亦",
    "T43n1833_03b:0872a21": "明種。又若警覺現起種者。夫言種子生果",
    "T43n1833_03b:0872a22": "為義。現果既生何意須警。若令趣境自是",
    "T43n1833_03b:0872a23": "現能。論乃合云警應起現。若言由種現方",
    "T43n1833_03b:0872a24": "得生。雖在現位但言警種。若爾前觸例亦",
    "T43n1833_03b:0872a25": "應然。前何不言和合三種。彼既不爾此云",
    "T43n1833_03b:0872a26": "何然。故疏初解理固無失。餘如燈會。",
    "T43n1833_03b:0872a27": "疏。此質不定至復應思擇者。此生等喻有隨",
    "T43n1833_03b:0872a28": "一過。大乘不許有小生故。設有生等。生",
    "T43n1833_03b:0872a29": "等復假。故無不定。",
    "T43n1833_03b:0872b01": "論。唯自性受至共餘相故者。按顯宗論第",
    "T43n1833_03b:0872b02": "二。云何此受領納隨觸。謂受是觸隣近果故。",
    "T43n1833_03b:0872b03": "此隨觸聲為顯因義。能順受故。受能領納。",
    "T43n1833_03b:0872b04": "能順觸因。是故說受領納隨觸。領納隨觸",
    "T43n1833_03b:0872b05": "名自性受。領納所緣雖亦是受。一切皆同",
    "T43n1833_03b:0872b06": "領納境故。是故唯說領納隨觸名自性受。",
    "T43n1833_03b:0872b07": "別相定故領納所緣名執取受。非此所辨。",
    "T43n1833_03b:0872b08": "相不定故。",
    "T43n1833_03b:0872b09": "論。若似觸生名領觸者。按順正理云。如父",
    "T43n1833_03b:0872b10": "生子子之媚好皆似於父。亦如果從種生",
    "T43n1833_03b:0872b11": "果似於因。受從觸生應知亦爾。",
    "T43n1833_03b:0872b12": "疏。或即因是果等者。若無之言。恐有執因",
    "T43n1833_03b:0872b13": "正即是果。夫因果者不即離故。為簡其",
    "T43n1833_03b:0872b14": "濫故論置之。",
    "T43n1833_03b:0872b15": "論。又既受因等者。不從於他但據於自可",
    "T43n1833_03b:0872b16": "名自性。今既似他何名自性。即應說名似",
    "T43n1833_03b:0872b17": "因之受。而不可言自性受也。",
    "T43n1833_03b:0872b18": "論。若謂如王食國邑者。此正理論具如疏引。",
    "T43n1833_03b:0872b19": "言食國邑舉因顯果。",
    "T43n1833_03b:0872b20": "論。施設種種名言為業者。問既施名等。何",
    "T43n1833_03b:0872b21": "非語因　答如樞要．義燈等辨　有義云。",
    "T43n1833_03b:0872b22": "因有二。一意施設。二言施設。有境像等相",
    "T43n1833_03b:0872b23": "狀不同。意解施設差別名故。尋伺推度法",
    "T43n1833_03b:0872b24": "義淺深。隨義隨機而起說故。想思惟名不",
    "T43n1833_03b:0872b25": "起說故　有云。同是起言說因。但麁細異",
    "T43n1833_03b:0872b26": "故有差別。若爾上地何無語因。想遍地故。",
    "T43n1833_03b:0872b27": "若言想細尋伺因麁。要有麁因方能發語。",
    "T43n1833_03b:0872b28": "獨想不能。若爾．想業應說發言。如何但云",
    "T43n1833_03b:0872b29": "施設為業。又想遍與尋．伺相應唯名為細",
    "T43n1833_03b:0872c01": "亦未應理。故應定說二因不同　詳曰。傍",
    "T43n1833_03b:0872c02": "觀二義義皆有餘。想不起說論云何說方",
    "T43n1833_03b:0872c03": "能隨起種種名言。方能之言何所詮屬。雖",
    "T43n1833_03b:0872c04": "分麁細不簡親疎。豈麁細因皆親起語。故",
    "T43n1833_03b:0872c05": "名不修。由此應依樞要．燈說。",
    "T43n1833_03b:0872c06": "論。思謂令心造作為性者。問性．業何別。答有",
    "T43n1833_03b:0872c07": "義令心總於善等法中而造作者此思之",
    "T43n1833_03b:0872c08": "性。於三性中改轉造作說名為業。故此業",
    "T43n1833_03b:0872c09": "用亦非遍因。疏說三遍故未盡理　詳曰。",
    "T43n1833_03b:0872c10": "夫言改轉易換異名。若也始終一類之事應",
    "T43n1833_03b:0872c11": "無思業。無改轉故。故今釋者性但令作。業",
    "T43n1833_03b:0872c12": "役令作。單．重廣．略行相有異。既云善等",
    "T43n1833_03b:0872c13": "等惡．無記。無記通於八識皆有。說思名遍",
    "T43n1833_03b:0872c14": "亦何爽理。若准瑜伽第三所說。思之行相是",
    "T43n1833_03b:0872c15": "別非遍。如疏所述彼可知也。",
    "T43n1833_03b:0872c16": "論。此觸等五至故名相應者。疏中二解。除行",
    "T43n1833_03b:0872c17": "相者順教理也。瑜伽說四。此論自云行相",
    "T43n1833_03b:0872c18": "雖異。何得取之　問夫簡法者。前義不盡",
    "T43n1833_03b:0872c19": "須後法簡前。若遮盡後法何須。如論四義",
    "T43n1833_03b:0872c20": "時．依二法遮簡已周。何繁後二。豈時．依同",
    "T43n1833_03b:0872c21": "境．事別耶　答有二釋。一云此論四義不次。",
    "T43n1833_03b:0872c22": "次應說云境．時．依事　簡意者何　答凡",
    "T43n1833_03b:0872c23": "言相應雖心．心所。非心．心所總共相應故",
    "T43n1833_03b:0872c24": "須簡也　若心．心所總名相應。所緣別者應",
    "T43n1833_03b:0872c25": "名相應。故境等簡　前後心等所緣境等應",
    "T43n1833_03b:0872c26": "名相應。故時同簡　諸識俱起應名相應。",
    "T43n1833_03b:0872c27": "故依同簡　六．八依同應名相應。故事等簡",
    "T43n1833_03b:0872c28": "　二云論說依次。雖有依同非相應故。",
    "T43n1833_03b:0872c29": "若依同故即名相應。六．八二識應名相應。",
    "T43n1833_03b:0873a01": "故所緣簡　六．八有時同緣境者應是相應。",
    "T43n1833_03b:0873a02": "故事等簡　後釋為正。",
    "T43n1833_03b:0873a03": "疏。行簡依同等者。即與緣簡別見相似。由",
    "T43n1833_03b:0873a04": "斯疏斷但四義也。故更不明。簡略起伏如",
    "T43n1833_03b:0873a05": "上已具。",
    "T43n1833_03b:0873a06": "疏。極不明了是捨受相者。問果位亦捨。豈不",
    "T43n1833_03b:0873a07": "明了　答夫言捨者中容寂靜及不明了。果",
    "T43n1833_03b:0873a08": "雖明了而是寂靜故得名捨。",
    "T43n1833_03b:0873a09": "疏。若能分別至取境定故者。問為不緣彼",
    "T43n1833_03b:0873a10": "違順之境名不分別。為緣於彼不起分",
    "T43n1833_03b:0873a11": "別名不分別　答違順有多。若怨愛等違",
    "T43n1833_03b:0873a12": "順之境此即不緣。若境損益如蘊．寒．執．",
    "T43n1833_03b:0873a13": "打柏．摩按．逼迫．適悅名違順者。雖緣於",
    "T43n1833_03b:0873a14": "彼而不分別違順之相名不分別　若爾",
    "T43n1833_03b:0873a15": "如何名取境定　答因修而緣常不分別。",
    "T43n1833_03b:0873a16": "名取境定　若爾何名取中容境　答雖",
    "T43n1833_03b:0873a17": "境違順。能緣之心一類而緣不分違順。以",
    "T43n1833_03b:0873a18": "境從心名中容境。若不爾者云何下言由",
    "T43n1833_03b:0873a19": "識執受後時身受差別而生。故知本識緣彼",
    "T43n1833_03b:0873a20": "境也　有義。疏解不緣取境定故。若說緣",
    "T43n1833_03b:0873a21": "者境便不定。此理不然　詳曰。取境定語",
    "T43n1833_03b:0873a22": "意如前釋。無不緣言。何得加之妄為彈",
    "T43n1833_03b:0873a23": "斥。",
    "T43n1833_03b:0873a24": "疏。如八證中至任運生解者。初執受證而有",
    "T43n1833_03b:0873a25": "五因。今此所言當彼五中第一因也。故對",
    "T43n1833_03b:0873a26": "法云。謂阿賴耶識先行因滅。眼等轉識現緣",
    "T43n1833_03b:0873a27": "因發。如說根．境作意力故諸轉識生。是名",
    "T43n1833_03b:0873a28": "初因。",
    "T43n1833_03b:0873a29": "論。此識任運剎那別緣者。問恒緣三境何",
    "T43n1833_03b:0873b01": "名別緣　答影像之境新新而起。前後不一",
    "T43n1833_03b:0873b02": "故緣名別。具如疏明　有義非是所緣前",
    "T43n1833_03b:0873b03": "後易脫。但非如定專注所緣。義說別言",
    "T43n1833_03b:0873b04": "　詳曰。言不同定專注所緣理即可爾。云",
    "T43n1833_03b:0873b05": "非易脫道理難詳。豈八所緣非有為攝。若",
    "T43n1833_03b:0873b06": "有為法。有為法者剎那生滅。云何不名前後",
    "T43n1833_03b:0873b07": "易脫。",
    "T43n1833_03b:0873b08": "疏。大乘亦有自性善如本釋中者。對法論中",
    "T43n1833_03b:0873b09": "無著本論．師子覺釋皆具明之。下當具引。",
    "T43n1833_03b:0873b10": "疏。三等起善等者。問准對法云隨逐善者。",
    "T43n1833_03b:0873b11": "謂即彼諸法習氣。發起善者。謂彼所起身業．",
    "T43n1833_03b:0873b12": "語業。准彼種子隨逐善收。云何即判屬等起",
    "T43n1833_03b:0873b13": "善　答論開疏合。望義不同亦無失也。",
    "T43n1833_03b:0873b14": "疏。勝義無記謂虛空非釋者。問何唯此二",
    "T43n1833_03b:0873b15": "名無記耶　答真如性淨。其擇滅等斷惑所",
    "T43n1833_03b:0873b16": "顯。以寂靜故勝義善收。虛空．非擇體非實",
    "T43n1833_03b:0873b17": "有。不同真如。復非智慧斷惑等得不同餘",
    "T43n1833_03b:0873b18": "三。由斯二義故無記攝　問亦依識變立",
    "T43n1833_03b:0873b19": "虛空等。何不隨識三性攝耶　答且依如",
    "T43n1833_03b:0873b20": "立假空等說。若依識變實通三性。",
    "T43n1833_03b:0873b21": "論。流轉還滅應不得成者。問苦．集二諦名為",
    "T43n1833_03b:0873b22": "流轉。說使常生人．天趣中未踰苦．集。流",
    "T43n1833_03b:0873b23": "轉之義何事不成　答夫云流轉包括五",
    "T43n1833_03b:0873b24": "趣。若唯人．天流轉不足故云不成。非據全",
    "T43n1833_03b:0873b25": "無名不成也。",
    "T43n1833_03b:0873b26": "疏。餘例難亦然者。略有二義。一云餘者謂受",
    "T43n1833_03b:0873b27": "等四。二云餘者謂行相餘。所不例者亦應",
    "T43n1833_03b:0873b28": "難之。難思可悉。",
    "T43n1833_03b:0873b29": "疏。亦應受等例成失等者。詳曰。今觀此質",
    "T43n1833_03b:0873c01": "與難不齊。難前意云。觸雖不與自觸相",
    "T43n1833_03b:0873c02": "應。有餘相應例相應門。行相雖復了別等",
    "T43n1833_03b:0873c03": "別。然亦各各自有行相。亦復不闕行相之",
    "T43n1833_03b:0873c04": "義。何不例王行相門耶。今者受數全不與",
    "T43n1833_03b:0873c05": "受而得相應。與行相應義寬狹別。何得以",
    "T43n1833_03b:0873c06": "此而質於彼　問此質不成彼難何遣　答",
    "T43n1833_03b:0873c07": "觸等雖復不自相應。然餘四法亦即是彼王",
    "T43n1833_03b:0873c08": "相應法。所以故得例相應門。行相與王無",
    "T43n1833_03b:0873c09": "少交涉。豈得相例。",
    "T43n1833_03b:0873c10": "疏。便有三十六種見相分種等者。見分．相分",
    "T43n1833_03b:0873c11": "各三十六。思可知也。",
    "T43n1833_03b:0873c12": "疏。頓生六果者。問六處受熏。能熏王．所皆",
    "T43n1833_03b:0873c13": "熏本識。本識合有三十六箇一時頓生。何",
    "T43n1833_03b:0873c14": "但言六　答雖六所熏皆有六種。六種同處",
    "T43n1833_03b:0873c15": "共生一果。果故但有六頓生妨。",
    "T43n1833_03b:0873c16": "疏。不可論其本質生與不生等者。不可說",
    "T43n1833_03b:0873c17": "言心王所熏而生本質。心所所熏而即不",
    "T43n1833_03b:0873c18": "生。何以所者。王．所六種皆所熏故。",
    "T43n1833_03b:0873c19": "疏。乍可論其本質影像者。能熏之識乍可",
    "T43n1833_03b:0873c20": "論。其能熏心王生於本質。能熏心所生於",
    "T43n1833_03b:0873c21": "影像。",
    "T43n1833_03b:0873c22": "疏。其所熏不然者。不得論其王．所所熏生",
    "T43n1833_03b:0873c23": "於本質．影像等異。",
    "T43n1833_03b:0873c24": "疏。若爾雜集至受一期報者。按彼論云。若",
    "T43n1833_03b:0873c25": "於一生頓受一切所得異熟無有過失。所",
    "T43n1833_03b:0873c26": "以者何。若造眾多無間業者所感身形最極",
    "T43n1833_03b:0873c27": "柔耎。所感苦具眾多猛利。由此頓受種種",
    "T43n1833_03b:0873c28": "大苦。",
    "T43n1833_03b:0873c29": "疏。成業論中自解此妨者。按彼論云。如何",
    "T43n1833_03b:0874a01": "一一心．心所法。從二種子相續而生。不",
    "T43n1833_03b:0874a02": "見芽等從種生法有如是事。可藉多緣",
    "T43n1833_03b:0874a03": "生於一果。無從二種有一果生。",
    "T43n1833_03b:0874a04": "疏。今加斷捨者。有義五數得名因果無異。如",
    "T43n1833_03b:0874a05": "何例心有捨名耶。故但如前第二師說",
    "T43n1833_03b:0874a06": "　詳曰。言斷捨者據捨縛說。雖復不執觸",
    "T43n1833_03b:0874a07": "等為我。然是煩惱所雜之法。心王捨藏心",
    "T43n1833_03b:0874a08": "所能雜亦復不有。據此例捨。故此論第八",
    "T43n1833_03b:0874a09": "云。不染污法二義說斷。一雜縛斷。謂斷緣．",
    "T43n1833_03b:0874a10": "彼．雜彼煩惱。賴耶即是斷緣彼惑。名之為",
    "T43n1833_03b:0874a11": "捨。觸等即是斷雜彼惑。名之為捨。何理不",
    "T43n1833_03b:0874a12": "順而不許之。而言捨名。賴耶名者據縛而",
    "T43n1833_03b:0874a13": "立。故但縛無即得名捨。以觸等名不依縛",
    "T43n1833_03b:0874a14": "立。縛捨名存。實無違也　又解賴耶未捨觸",
    "T43n1833_03b:0874a15": "等名為阿賴耶識相應心所。心捨執藏觸等",
    "T43n1833_03b:0874a16": "不復名阿賴耶相應心所。據斯名捨理亦應",
    "T43n1833_03b:0874a17": "通　二釋前勝。",
    "T43n1833_03b:0874a18": "疏。如暴流水至隨流不捨者。有說此中總",
    "T43n1833_03b:0874a19": "有三喻。如次況彼。謂愛非愛．受用．自性三",
    "T43n1833_03b:0874a20": "種緣起。初喻顯示由第八識五趣流轉。第",
    "T43n1833_03b:0874a21": "二顯示生眼等識受用境界。第三顯示自",
    "T43n1833_03b:0874a22": "性相續而不斷絕。",
    "T43n1833_03b:0874a23": "疏。未來果法應不待因者。問現在之果待因",
    "T43n1833_03b:0874a24": "始生。豈非喻闕所立宗耶　答雖曾待因。",
    "T43n1833_03b:0874a25": "今已生訖更不待因。言已生果意簡此",
    "T43n1833_03b:0874a26": "也。",
    "T43n1833_03b:0874a27": "疏。即應過去有半作用者。心．心所法有取果",
    "T43n1833_03b:0874a28": "用。色法不然。故名為半。若爾作用者過去",
    "T43n1833_03b:0874a29": "既有。云何得定言唯依現耶。",
    "T43n1833_03b:0874b01": "疏。彼與果用滅復滅失者。現在與果而由於",
    "T43n1833_03b:0874b02": "滅。過既與果應更須滅。若無滅者障彼果",
    "T43n1833_03b:0874b03": "生。何名與果。又復與現有相例失。若許有",
    "T43n1833_03b:0874b04": "滅。滅復滅失。故成業云應滅復滅。",
    "T43n1833_03b:0874b05": "疏。取果之用生復生過者。現取果時生相生",
    "T43n1833_03b:0874b06": "已方能取之。過既取果還須待生方能取",
    "T43n1833_03b:0874b07": "也。若許爾者生復生失。若不許者即現取果",
    "T43n1833_03b:0874b08": "應不待生。彼此異因不可得故。",
    "T43n1833_03b:0874b09": "疏。如瑜伽論至依種子立者。瑜伽．中邊如燈",
    "T43n1833_03b:0874b10": "所引對法．顯揚今略引之。按對法論師子",
    "T43n1833_03b:0874b11": "覺云。因果已受用者。謂已生故已滅故。染淨",
    "T43n1833_03b:0874b12": "功用已謝者。謂如現在貪等．信等。令心染",
    "T43n1833_03b:0874b13": "淨功能無故。攝因已壞者。置習氣已方滅",
    "T43n1833_03b:0874b14": "故。果及自相有非有者。謂今時所引習氣有",
    "T43n1833_03b:0874b15": "故。能引實事無故憶念分別相者。謂唯有彼",
    "T43n1833_03b:0874b16": "所緣境相故。一切一分是過去。餘未來現",
    "T43n1833_03b:0874b17": "在及無為。明未來云有因非已生者。為",
    "T43n1833_03b:0874b18": "簡無為。彼雖非已生。而無因故。未得自",
    "T43n1833_03b:0874b19": "相者。自體未生故。因果未受用者。謂彼種",
    "T43n1833_03b:0874b20": "子未作所作故。彼性未生故。一切一分是",
    "T43n1833_03b:0874b21": "未來。明現在之因果受用未受用者。謂因",
    "T43n1833_03b:0874b22": "已滅故。果猶有故。能顯過．未相者。謂現在",
    "T43n1833_03b:0874b23": "世是能施設去．來世相。所以者何。依止現",
    "T43n1833_03b:0874b24": "在假立去．來故。約當得位假立未來。約",
    "T43n1833_03b:0874b25": "曾得位假立過去。作用現前者。謂眼等法正",
    "T43n1833_03b:0874b26": "為識等所依等事故。一切一分是現在　又",
    "T43n1833_03b:0874b27": "顯揚論第九云。言有過去業由此業故眾",
    "T43n1833_03b:0874b28": "生受有損害受．無損害受。此亦依彼習氣",
    "T43n1833_03b:0874b29": "密意假說彼法為有。謂於諸行中曾有淨．",
    "T43n1833_03b:0874c01": "不淨業生滅。由此因緣故彼行勝異相續而",
    "T43n1833_03b:0874c02": "轉是名習氣。由此相續所攝習氣故愛．不",
    "T43n1833_03b:0874c03": "愛果生。又言三世色乃至識。此亦依三種行",
    "T43n1833_03b:0874c04": "相密意故說。謂依因相密意說有未來。依",
    "T43n1833_03b:0874c05": "彼自相密意說有現在。依彼果相密意說",
    "T43n1833_03b:0874c06": "有過去。",
    "T43n1833_03b:0874c07": "疏。六十六至皆說六通者。又瑜伽論三十七．",
    "T43n1833_03b:0874c08": "大般若經第九．薩遮尼乾子經第七．瓔珞經",
    "T43n1833_03b:0874c09": "第六．清淨毘尼方廣經．寂調音天子問經．十",
    "T43n1833_03b:0874c10": "地論第五．雜集論第十四．無性攝論第九皆",
    "T43n1833_03b:0874c11": "悉明之。具如章引。",
    "T43n1833_03b:0874c12": "疏。此中亦同勝軍論師等者。問上座．勝軍一",
    "T43n1833_03b:0874c13": "切同耶　答有同異。勝軍色．心皆有三相。",
    "T43n1833_03b:0874c14": "上座不爾。同義可悉　有義上座．勝軍有",
    "T43n1833_03b:0874c15": "差別者。其上座計心．心所法生滅二時。時",
    "T43n1833_03b:0874c16": "二體一將滅名滅。勝軍所說依瑜伽等已滅",
    "T43n1833_03b:0874c17": "名滅。若色及心皆有三相。三相雖別而體",
    "T43n1833_03b:0874c18": "同一。",
    "T43n1833_03b:0874c19": "論。謂現在至生滅二時者。問彼何意耶　答",
    "T43n1833_03b:0874c20": "由經但云是生滅法故立二時　若爾云",
    "T43n1833_03b:0874c21": "何色有三相　答色法遲鈍實有三時。經",
    "T43n1833_03b:0874c22": "依決定但云生滅。以其住相有無不定故",
    "T43n1833_03b:0874c23": "不言也。",
    "T43n1833_03b:0874c24": "疏。法生時酬因至．二法為二時者。影舉二法",
    "T43n1833_03b:0874c25": "二時因果。對顯一法二時因果。冀令明悟",
    "T43n1833_03b:0874c26": "一二差別。",
    "T43n1833_03b:0874c27": "疏。為果之時與前法俱等者。問為因果時既",
    "T43n1833_03b:0874c28": "前後並。云何名為一法辨耶　答為因果",
    "T43n1833_03b:0874c29": "時雖前後並然據自體而於現在有生滅",
    "T43n1833_03b:0875a01": "二。不望別法以分二時故名一法　問此",
    "T43n1833_03b:0875a02": "之一法為因果時為望於自。為對他耶",
    "T43n1833_03b:0875a03": "　答對他為也。由自至生他法至滅對滅名",
    "T43n1833_03b:0875a04": "果。自流至滅他法至生對生名因　若爾",
    "T43n1833_03b:0875a05": "與後二法何別　答後對自他合為生滅。",
    "T43n1833_03b:0875a06": "此唯望自分為二時。後舉自他為生滅二。",
    "T43n1833_03b:0875a07": "隱自一法二時不論。前唯舉自一法二時。",
    "T43n1833_03b:0875a08": "隱自他二生滅不說。文影略也。",
    "T43n1833_03b:0875a09": "論。生滅相違寧同現在者。問他若救云生．滅",
    "T43n1833_03b:0875a10": "非因果相違不同世。滅．生因果收相順故",
    "T43n1833_03b:0875a11": "同世　答若言生．滅而相順者。便有世間．",
    "T43n1833_03b:0875a12": "自教等違。",
    "T43n1833_03b:0875a13": "疏。除二乘金剛等者。二乘金剛亦無賴耶。時",
    "T43n1833_03b:0875a14": "分促少但云無學。問何故不云三乘金剛",
    "T43n1833_03b:0875a15": "　答大乘八地已捨賴耶。不同二運故不",
    "T43n1833_03b:0875a16": "言也。",
    "T43n1833_03b:0875a17": "疏。若說習氣四位不成者。若說習氣名為麁",
    "T43n1833_03b:0875a18": "重。二乘無學．八地菩薩悉皆有之。即不得",
    "T43n1833_03b:0875a19": "言賴耶之名四位捨也。",
    "T43n1833_03b:0875a20": "論。云何知然者。疏釋問意而有兩種。有義",
    "T43n1833_03b:0875a21": "今不依此。所以者何。此前但釋阿羅漢名。",
    "T43n1833_03b:0875a22": "既未釋捨如何先問。故此但問三乘無學通",
    "T43n1833_03b:0875a23": "名羅漢之所以也　詳曰。初云羅漢方究",
    "T43n1833_03b:0875a24": "竟捨。遠騰彼問何過而有。又若不問三乘",
    "T43n1833_03b:0875a25": "捨者。何故舉彼決釋分說三乘捨義以",
    "T43n1833_03b:0875a26": "答前徵。若云雖說捨阿賴耶名。意釋三乘",
    "T43n1833_03b:0875a27": "皆名羅漢。亦不成救。論自明言諸阿羅漢．",
    "T43n1833_03b:0875a28": "獨覺．如來。何理能證同是羅漢。又若取彼",
    "T43n1833_03b:0875a29": "瑜伽本文亦為不可。彼論但云三乘無學。",
    "T43n1833_03b:0875b01": "不言三乘同名羅漢。又彼本明斷阿賴耶",
    "T43n1833_03b:0875b02": "故。故知疏文窂籠始終深悟本旨。",
    "T43n1833_03b:0875b03": "疏。二乘不然至令通二乘者。問若如來名不",
    "T43n1833_03b:0875b04": "通二乘。何故瑜伽言如來號而是共德",
    "T43n1833_03b:0875b05": "　答通餘九號名為共德。非是一切有應義",
    "T43n1833_03b:0875b06": "者。皆名如來名為共德。",
    "T43n1833_03b:0875b07": "疏。若現行一分無故等者。此第一師而取次",
    "T43n1833_03b:0875b08": "下第二師意以興研覈。有際有徵思之可",
    "T43n1833_03b:0875b09": "悉。",
    "T43n1833_03b:0875b10": "疏已全未捨故者。第二師答。以下合有第一",
    "T43n1833_03b:0875b11": "師難。難云前七未全捨不名捨賴耶。八地",
    "T43n1833_03b:0875b12": "種未除。是以賴耶在。疏不言者以第一師",
    "T43n1833_03b:0875b13": "於意如是故略不具。",
    "T43n1833_03b:0875b14": "疏。若爾至不能捨賴耶故者。第二師難。",
    "T43n1833_03b:0875b15": "疏。若爾至未捨賴耶故者。即第一師舉例質",
    "T43n1833_03b:0875b16": "也。初地聖教名不退故。故知不退不約賴",
    "T43n1833_03b:0875b17": "耶捨．不捨說。",
    "T43n1833_03b:0875b18": "疏。瑜伽四十八初劫名波羅密多等者。撿",
    "T43n1833_03b:0875b19": "四十八無。七十八有。四七聲濫撿文誤也。",
    "T43n1833_03b:0875b20": "又解深密經第四亦同。經云云何波羅密多。",
    "T43n1833_03b:0875b21": "云何近波羅密多。云何大波羅密多。善男",
    "T43n1833_03b:0875b22": "子若諸菩薩於無量時修行施等成就善",
    "T43n1833_03b:0875b23": "法。而諸煩惱猶故現行未能制伏然為彼",
    "T43n1833_03b:0875b24": "伏。謂於解行地耎中勝解轉時是名波羅",
    "T43n1833_03b:0875b25": "密多。復於無量時修行施等漸復增上成",
    "T43n1833_03b:0875b26": "就善法。而諸煩惱猶故現行。然能制伏非彼",
    "T43n1833_03b:0875b27": "所伏。謂從初地已上名近波羅密多。復於",
    "T43n1833_03b:0875b28": "無量時修行施等轉復增上成就善法。一",
    "T43n1833_03b:0875b29": "切煩惱皆不現行。謂從八地已上。是名大",
    "T43n1833_03b:0875c01": "波羅密多　釋曰。初純有漏去無相遠。帶",
    "T43n1833_03b:0875c02": "相修習由此但名波羅密多。次通無漏",
    "T43n1833_03b:0875c03": "隣無相故而得近名。後位無相任運長時故",
    "T43n1833_03b:0875c04": "名為大　或言近者近無加行。雖有兩釋",
    "T43n1833_03b:0875c05": "後釋為勝　所以者何　答七地之中亦有",
    "T43n1833_03b:0875c06": "無相。而云何言近無相故名近耶。故後釋",
    "T43n1833_03b:0875c07": "善。",
    "T43n1833_03b:0875c08": "論。然阿羅漢至為自內我者。有義解頌捨言",
    "T43n1833_03b:0875c09": "疏說釋羅漢名此非理也　詳曰。前雖破",
    "T43n1833_03b:0875c10": "他。今更申正理亦何偏。豈但斥他不樹",
    "T43n1833_03b:0875c11": "己義。又下文中而自明捨。故今此文對破於",
    "T43n1833_03b:0875c12": "他申正義也。不爾辨捨有重言失。",
    "T43n1833_03b:0875c13": "疏。攝論云心體第三等者。按無性論第一釋",
    "T43n1833_03b:0875c14": "云。心體第三若離阿賴耶識無別可得者。",
    "T43n1833_03b:0875c15": "謂如意聲說染污意無間滅意。識聲則說六",
    "T43n1833_03b:0875c16": "種轉識。如是心聲離彼二種無體可得。",
    "T43n1833_03b:0875c17": "非無有體而有能詮。亦非異門。意．識二聲",
    "T43n1833_03b:0875c18": "所詮異故。此中體聲意取所詮。是故成就阿",
    "T43n1833_03b:0875c19": "賴耶識　等者。顯阿賴耶識是心聲所詮道",
    "T43n1833_03b:0875c20": "理決定。",
    "T43n1833_03b:0875c21": "疏。對法第二亦有心義等者。按彼論云。心",
    "T43n1833_03b:0875c22": "者謂蘊．處．界習氣所熏一切種子　詳曰。",
    "T43n1833_03b:0875c23": "觀彼論意亦以積集而明心義。舉彼三科",
    "T43n1833_03b:0875c24": "所熏習氣。顯彼能集識為心也。此論亦唯",
    "T43n1833_03b:0875c25": "以積集義而明心也。下文方以積集．集起",
    "T43n1833_03b:0875c26": "二義解心。",
    "T43n1833_03b:0875c27": "論。或名所知依等者。按攝論云。唯大乘中",
    "T43n1833_03b:0875c28": "處處見說。謂阿賴耶識說名所知依體。依他．",
    "T43n1833_03b:0875c29": "遍計．圓成實等三種自性說名所知相　無",
    "T43n1833_03b:0876a01": "性釋云。所應可知故名所知。依謂所依。此",
    "T43n1833_03b:0876a02": "所依聲簡取能依雜染清淨諸有為法。不取",
    "T43n1833_03b:0876a03": "無為。由彼無有所依義故。所依即是阿賴",
    "T43n1833_03b:0876a04": "耶識。是彼因故。能引彼故。",
    "T43n1833_03b:0876a05": "論。或亦種子識者。對法亦云。一切種子識",
    "T43n1833_03b:0876a06": "者。謂能生蘊等諸法種子所積集故。大論",
    "T43n1833_03b:0876a07": "亦同。",
    "T43n1833_03b:0876a08": "疏。始終而論等者。凡始佛終。",
    "T43n1833_03b:0876a09": "疏。此中名藏不取能藏等者。不取染法以",
    "T43n1833_03b:0876a10": "為能藏。意明不取八為所藏染法能藏。",
    "T43n1833_03b:0876a11": "唯因等者。釋所以也。此文即以執藏．能藏",
    "T43n1833_03b:0876a12": "二義釋藏。",
    "T43n1833_03b:0876a13": "疏。是無漏涅槃者。疏說如字。應云如涅",
    "T43n1833_03b:0876a14": "槃等。",
    "T43n1833_03b:0876a15": "論。如來無垢識等者。有義今頌意者證第八",
    "T43n1833_03b:0876a16": "識在如來地名無垢識　詳曰。證無垢識",
    "T43n1833_03b:0876a17": "名之所從。通疏．有義合為三釋。優劣思",
    "T43n1833_03b:0876a18": "之。",
    "T43n1833_03b:0876a19": "疏。阿賴為性者。按彼論云。如是所知依說",
    "T43n1833_03b:0876a20": "阿賴耶識為性。阿陀那識為性。心為性。阿",
    "T43n1833_03b:0876a21": "賴耶為性。根本識為性。窮生死蘊為性",
    "T43n1833_03b:0876a22": "　釋曰。彼論廣明阿賴耶識至窮生死蘊六",
    "T43n1833_03b:0876a23": "識之名為所知依體。所以一一皆言為性。",
    "T43n1833_03b:0876a24": "疏意牒彼後三之名以為問也。餘文同來。",
    "T43n1833_03b:0876a25": "以上三名前已列竟不在問限。",
    "T43n1833_03b:0876a26": "疏。一云種生現同時等者。餘染種等無間道",
    "T43n1833_03b:0876a27": "起彼已捨矣。第八種．現金剛心俱。異熟無記",
    "T43n1833_03b:0876a28": "容俱無失。",
    "T43n1833_03b:0876a29": "疏。菩提約成就等者。意遮外難。外難意云。",
    "T43n1833_03b:0876b01": "若無間道捨異熟識。此時何為不名為佛。",
    "T43n1833_03b:0876b02": "故約成就以釋彼疑。彼時初得未圓滿成",
    "T43n1833_03b:0876b03": "不名為佛。",
    "T43n1833_03b:0876b04": "疏。種生現異時同前初師者。問初師種．現而",
    "T43n1833_03b:0876b05": "得俱時。今此不爾何得同初　答取無間",
    "T43n1833_03b:0876b06": "道有異熟識少爾同也。不言種．現俱名",
    "T43n1833_03b:0876b07": "為同。若種．現俱即不得言種．現異時。",
    "T43n1833_03b:0876b08": "疏。非無色界至緣一切者。不能具緣色．心．",
    "T43n1833_03b:0876b09": "心所．及下地等。此不盡理。聖教有說無色",
    "T43n1833_03b:0876b10": "界心了一切故。故第二云不能念念遍緣",
    "T43n1833_03b:0876b11": "一切。此釋為勝。",
    "T43n1833_03b:0876b12": "疏。必不現起如三類邊所有等智者。此以有",
    "T43n1833_03b:0876b13": "宗等智為喻。三類智者。謂苦．集．滅三諦類",
    "T43n1833_03b:0876b14": "智。起此類智現觀後已而能兼修有漏知",
    "T43n1833_03b:0876b15": "苦．斷集．證滅所有俗智。即此俗智因此三",
    "T43n1833_03b:0876b16": "類智現觀後邊而修習故故名現觀。故俱舍",
    "T43n1833_03b:0876b17": "論二十六云。唯苦．集．滅三類智時能兼修未",
    "T43n1833_03b:0876b18": "來現觀邊俗智。於一一諦現觀後邊方能兼",
    "T43n1833_03b:0876b19": "修故立斯號　問道類智時何不兼修智",
    "T43n1833_03b:0876b20": "　答以世俗智無始時來數曾知苦．斷集．證",
    "T43n1833_03b:0876b21": "滅。三類亦爾。事業同故所以兼修。又苦等三",
    "T43n1833_03b:0876b22": "遍知．斷．證故得兼修。道智不爾。道理現觀",
    "T43n1833_03b:0876b23": "而唯無漏。無始未起。又未遍修。故除道智。",
    "T43n1833_03b:0876b24": "故俱舍云。曾於道無事現觀故。又必無於",
    "T43n1833_03b:0876b25": "道遍事現觀故。謂於苦．集．滅可遍知．斷．",
    "T43n1833_03b:0876b26": "證　問修道煩惱及所顯滅猶未斷．證。云何",
    "T43n1833_03b:0876b27": "得言遍知．斷．證　答當自諦下智等皆遍。",
    "T43n1833_03b:0876b28": "故俱舍云。雖集．滅邊未遍斷．證。而於當位",
    "T43n1833_03b:0876b29": "斷．證已周　問道何不爾　答以道無此遍",
    "T43n1833_03b:0876c01": "事觀故。又修不遍。如六種性入見道時。",
    "T43n1833_03b:0876c02": "修當自性不能修餘。故俱舍云。道則不",
    "T43n1833_03b:0876c03": "然。種性多故　問所修俗智後起不耶　答",
    "T43n1833_03b:0876c04": "准有宗義畢竟不起。正立見道無容而",
    "T43n1833_03b:0876c05": "起。得勝捨劣後亦不起。故俱舍云。此世俗",
    "T43n1833_03b:0876c06": "智是不生法。於一切時無容起故　問此",
    "T43n1833_03b:0876c07": "所修智已前起不。若言起者云何論云兼修",
    "T43n1833_03b:0876c08": "未來觀現俗智。若未曾起復如何云與三",
    "T43n1833_03b:0876c09": "類智知．斷．證同故兼修耶　答未曾起。據",
    "T43n1833_03b:0876c10": "彼同類已前起者名為同也　問彼曾起者",
    "T43n1833_03b:0876c11": "此時修不　答據實亦修。以非希奇故論不",
    "T43n1833_03b:0876c12": "說。如俱舍鈔廣分別之。",
    "T43n1833_03b:0876c13": "4 疏1疏第四",
    "T43n1833_03b:0876c14": "疏。此顯依初至通諸位者。此者。即此斷．常",
    "T43n1833_03b:0876c15": "位名　彼者。彼彼至轉依位及第八號。",
    "T43n1833_03b:0876c16": "疏。是離共許五取蘊外無別有體者。指彼心",
    "T43n1833_03b:0876c17": "所．色．不相應。此等即是兩家共許五蘊中",
    "T43n1833_03b:0876c18": "攝。",
    "T43n1833_03b:0876c19": "疏。此離識蘊不共許故者。此者。即此第八",
    "T43n1833_03b:0876c20": "識也。共許蘊外而別有體名之為離。非他",
    "T43n1833_03b:0876c21": "許之名不共也。",
    "T43n1833_03b:0876c22": "論。界是因義等者。有云。界有三義。一者因",
    "T43n1833_03b:0876c23": "義。二是性義。三者種也。今依因義以釋界",
    "T43n1833_03b:0876c24": "言。疏唯取種。今取現行。與所得種體不",
    "T43n1833_03b:0876c25": "異故。說現親生名之為因。現識亦名種子",
    "T43n1833_03b:0876c26": "識故。因相唯取現行識故。故下依用但說",
    "T43n1833_03b:0876c27": "現依不說種也　詳曰。界若現識即依無",
    "T43n1833_03b:0876c28": "別。論主何故別解二耶。界置親生諸法之",
    "T43n1833_03b:0876c29": "言依不云耶。夫言親者是因緣義。現八如",
    "T43n1833_03b:0877a01": "何能為因緣不能熏故。又現與種雖不名",
    "T43n1833_03b:0877a02": "異。亦不得一。一既不成。取種何失。又前",
    "T43n1833_03b:0877a03": "因相亦非唯現。又義不同。不可為證。既有",
    "T43n1833_03b:0877a04": "多違今還依疏。",
    "T43n1833_03b:0877a05": "疏。此所隨一者。若先成末那用轉識因。因",
    "T43n1833_03b:0877a06": "中便有所依．隨一二不成過　或所字錯應",
    "T43n1833_03b:0877a07": "為因字。前解為正。以末那識他不許故。故",
    "T43n1833_03b:0877a08": "有二過。",
    "T43n1833_03b:0877a09": "疏。或若不爾至有不定過等者。詳曰。此乃深",
    "T43n1833_03b:0877a10": "防迷因明者。恐見前因有識言故輒為",
    "T43n1833_03b:0877a11": "不定　又真實理八有此依因而立之。理",
    "T43n1833_03b:0877a12": "實前因無不定過。因中說云轉識攝故。",
    "T43n1833_03b:0877a13": "疏。此解與前別者。此解唯以五趣之報名",
    "T43n1833_03b:0877a14": "之為趣前後俱通惑業苦等並名為趣。",
    "T43n1833_03b:0877a15": "論。順還滅法者。問何故道諦名之為還　答",
    "T43n1833_03b:0877a16": "還者趣向。由道而趣所證涅槃故名為還",
    "T43n1833_03b:0877a17": "　或捨妄歸真是還義也。亦猶返朴還薄之",
    "T43n1833_03b:0877a18": "謂。",
    "T43n1833_03b:0877a19": "論。此中但說能證得道者。同無性論。彼第一",
    "T43n1833_03b:0877a20": "云。所知依者簡取能依雜染．清淨諸有為法。",
    "T43n1833_03b:0877a21": "不取無為。由彼無有所依義故　釋曰。有",
    "T43n1833_03b:0877a22": "為之法皆依識生故名為依。涅槃無為非識",
    "T43n1833_03b:0877a23": "生故故名無依。",
    "T43n1833_03b:0877a24": "論。或此但說所證涅槃等者。同世親攝論。",
    "T43n1833_03b:0877a25": "彼第一云。亦由此故證得涅槃　無性亦",
    "T43n1833_03b:0877a26": "云。生等雜染畢竟止息名為涅槃。若離阿賴",
    "T43n1833_03b:0877a27": "耶不應證得　釋曰。涅槃雖不依此識",
    "T43n1833_03b:0877a28": "生。然由此識持惑．道種。道生斷惑證得涅",
    "T43n1833_03b:0877a29": "槃。展轉言之亦依於識方能證得。",
    "T43n1833_03b:0877b01": "疏。或俱現行界性因義故者。重釋初句。初",
    "T43n1833_03b:0877b02": "同第二名俱現行　言界性等。釋所以",
    "T43n1833_03b:0877b03": "也。",
    "T43n1833_03b:0877b04": "疏。又大乘中有苦非集等者。此異熟法。酬因",
    "T43n1833_03b:0877b05": "是苦。非重非集。若依有宗苦．集是一物。",
    "T43n1833_03b:0877b06": "因果故說二。",
    "T43n1833_03b:0877b07": "疏。此由起彼等者。此謂遍計。彼謂諸趣。",
    "T43n1833_03b:0877b08": "從所遍計得諸趣名。",
    "T43n1833_03b:0877b09": "疏。四清淨為成實性者。如法苑決釋明。",
    "T43n1833_03b:0877b10": "疏。非唯能藏以解賴耶等者。正以執藏以",
    "T43n1833_03b:0877b11": "明賴耶。若以能藏為賴耶者。八地亦有能",
    "T43n1833_03b:0877b12": "藏之義。云何得言捨賴耶名　言捨八地",
    "T43n1833_03b:0877b13": "等等諸無礙。如來亦有能藏義故。",
    "T43n1833_03b:0877b14": "疏。或為種依至名為執取者。問與前何別",
    "T43n1833_03b:0877b15": "　答中與前同。初．後有別。思可知矣。",
    "T43n1833_03b:0877b16": "論。解深密經等者。問此經迨今總廷四譯。",
    "T43n1833_03b:0877b17": "魏所譯本名相續解脫。梁．隨二本名解節",
    "T43n1833_03b:0877b18": "經。今唐所譯名解深密。何乃不同　答此經",
    "T43n1833_03b:0877b19": "梵本名曰珊地涅暮折那。涅暮折那此翻名",
    "T43n1833_03b:0877b20": "解。珊地之聲含於三義。一諸物相續。二骨",
    "T43n1833_03b:0877b21": "節相連。三深密之義。西方土俗呼此三種",
    "T43n1833_03b:0877b22": "並名珊地。亦如薩達摩聲包於二義。仙陀",
    "T43n1833_03b:0877b23": "婆號通詮四名。前後譯人各取一義以立",
    "T43n1833_03b:0877b24": "經題。皆不相違。然據經旨解深密名理為",
    "T43n1833_03b:0877b25": "優矣。",
    "T43n1833_03b:0877b26": "論。亦能執取結生相續者。問云何執取。何時",
    "T43n1833_03b:0877b27": "結生。結生何義　答取有三義　一云取者",
    "T43n1833_03b:0877b28": "因義。即當生果五蘊之因。由今第八持當果",
    "T43n1833_03b:0877b29": "因方有結生當果相續。故說第八名為執",
    "T43n1833_03b:0877c01": "取。結生相續即取之執名為執取　二云由",
    "T43n1833_03b:0877c02": "種子故。現行第八受一期生名為執取。故",
    "T43n1833_03b:0877c03": "世親攝論第一云。由阿賴耶識中一期自體",
    "T43n1833_03b:0877c04": "熏習位故彼體起故說名彼生。受彼生故",
    "T43n1833_03b:0877c05": "名取彼生　三云取謂能取。由今現八執",
    "T43n1833_03b:0877c06": "彼當生因果等種故。故有結生當相續義。執",
    "T43n1833_03b:0877c07": "即是取名為執取。故攝論云。又於相續正結",
    "T43n1833_03b:0877c08": "生時取彼生故執受自體。是故此識名阿",
    "T43n1833_03b:0877c09": "陀那　世親所釋如第二引。經是一文義意",
    "T43n1833_03b:0877c10": "通二。第二三釋俱以為證。證意可悉　言",
    "T43n1833_03b:0877c11": "結生時而有四釋。一云結生是潤生也。若",
    "T43n1833_03b:0877c12": "生無色命終之位名為結生。若生欲．色中",
    "T43n1833_03b:0877c13": "有末心名為結生。故攝論云。依中有位起",
    "T43n1833_03b:0877c14": "染意識結生相續。又云。中有沒心名結生",
    "T43n1833_03b:0877c15": "心　二云正受生時名為結生。故瑜伽第一",
    "T43n1833_03b:0877c16": "云。於此時中說識已住結生相續即此名",
    "T43n1833_03b:0877c17": "為羯邏藍位　三云合前二義名結生也。",
    "T43n1833_03b:0877c18": "𨷂一不可　四即命終心及中有末心俱名",
    "T43n1833_03b:0877c19": "結生。皆能潤故。中有之心如攝論說。又瑜伽",
    "T43n1833_03b:0877c20": "論六十六云。若結生相續無間之心亦是異",
    "T43n1833_03b:0877c21": "熟　釋曰。結生心者即中有心。無間心者即",
    "T43n1833_03b:0877c22": "是生有。生有之心唯是異熟　命終心者。對",
    "T43n1833_03b:0877c23": "法第五。謂從欲界沒還生欲界者。即以欲",
    "T43n1833_03b:0877c24": "界自體愛相應命終心結生相續。餘界准知",
    "T43n1833_03b:0877c25": "　問准瑜伽論六十六臨命終時最後念",
    "T43n1833_03b:0877c26": "心是異熟法。云何對法云愛相應　答既言",
    "T43n1833_03b:0877c27": "最後是異熟法。不障初中而得愛俱。二論",
    "T43n1833_03b:0877c28": "意別故不相違。又起愛故而能結生。命終．",
    "T43n1833_03b:0877c29": "中有皆能起愛。故取二位亦無失矣　雖",
    "T43n1833_03b:0878a01": "有四釋初．後為勝。中二違理。染意結生。",
    "T43n1833_03b:0878a02": "正受生時羯邏藍位無染意故。瑜伽第一依",
    "T43n1833_03b:0878a03": "已結生故作是說。非正結生故無失也。即",
    "T43n1833_03b:0878a04": "瑜伽論五十九云。又將受生時於自體上",
    "T43n1833_03b:0878a05": "貪愛現行。於男．於女若愛．若恚亦在現行。",
    "T43n1833_03b:0878a06": "由此因緣當知一切煩惱皆得結生相續",
    "T43n1833_03b:0878a07": "　言將受生及起愛等。明非生有為結生",
    "T43n1833_03b:0878a08": "位　結生等義者以因取果。如花結實。故",
    "T43n1833_03b:0878a09": "名結生。故無性攝論第三云。攝受生故名",
    "T43n1833_03b:0878a10": "為結生　後報續前今生不斷。如子嗣",
    "T43n1833_03b:0878a11": "父。故名相續。即彼論云。連持生故名為相",
    "T43n1833_03b:0878a12": "續。",
    "T43n1833_03b:0878a13": "論。此等無量大乘經等者。等餘經中賴耶異",
    "T43n1833_03b:0878a14": "名。如顯揚論而引經云。云何知有此識。如",
    "T43n1833_03b:0878a15": "薄伽梵說。無明所覆愛結所繫愚夫感得有",
    "T43n1833_03b:0878a16": "識之身。此言意顯。有異熟阿賴耶識　釋",
    "T43n1833_03b:0878a17": "曰。經既說云發業．潤生二種煩惱而感得",
    "T43n1833_03b:0878a18": "識。明所感識定唯賴耶真異熟故　又云。又",
    "T43n1833_03b:0878a19": "說如五種子。此則名為有取之識。此言顯",
    "T43n1833_03b:0878a20": "有一切種子阿賴耶識　釋曰。按涅槃經",
    "T43n1833_03b:0878a21": "有五種子。一者根子。二者莖子。三者種子。",
    "T43n1833_03b:0878a22": "四者節子。五者子子。以外五法比於內種",
    "T43n1833_03b:0878a23": "故云如也。內五種者謂識．名色．六處．觸．受。",
    "T43n1833_03b:0878a24": "又五道種。此種皆依阿賴耶為取等潤能",
    "T43n1833_03b:0878a25": "有當果。所以故云有取之識。",
    "T43n1833_03b:0878a26": "疏。前四因為宗者。問順無我等既有八句而",
    "T43n1833_03b:0878a27": "為八宗。竟有何過合為四耶　答無我．我",
    "T43n1833_03b:0878a28": "等相待而立。故合為四　詳曰。理實無我．我",
    "T43n1833_03b:0878a29": "等義別。句句為宗亦應無爽。為宗既八。作",
    "T43n1833_03b:0878b01": "因亦爾。宗．因皆有二三合等。其比量數為",
    "T43n1833_03b:0878b02": "宗別總有三十六。為因別總有四十五。合",
    "T43n1833_03b:0878b03": "計總有八十一量。若約超間超一二等為",
    "T43n1833_03b:0878b04": "量乃多。義准可知。恐繁不具。",
    "T43n1833_03b:0878b05": "疏。且發智論至非如憎一等者。然非佛語而",
    "T43n1833_03b:0878b06": "有多義。一外道等教名非佛語。內教三藏並",
    "T43n1833_03b:0878b07": "名佛語。大小乘論雖非佛說。後諸聖等集",
    "T43n1833_03b:0878b08": "佛言成得名佛語。二佛親說者名為佛語。",
    "T43n1833_03b:0878b09": "大小乘論雖集佛言非佛所說。皆非佛語",
    "T43n1833_03b:0878b10": "　若准前義。佛說為宗。大小乘論皆為異品。",
    "T43n1833_03b:0878b11": "因於彼轉故成不定。若言佛語即是佛說",
    "T43n1833_03b:0878b12": "無不定者。理亦不然。非大小論皆是如來",
    "T43n1833_03b:0878b13": "在世親談親自印證。縱集如來昔日少言然",
    "T43n1833_03b:0878b14": "今懸論。非佛親談名非佛說。終成異品何",
    "T43n1833_03b:0878b15": "非不定　又縱立者許皆佛語。小乘敵者",
    "T43n1833_03b:0878b16": "如發智等一分不許。此亦於他異喻因轉",
    "T43n1833_03b:0878b17": "何無過耶。依後義因於異品一分轉也。以",
    "T43n1833_03b:0878b18": "發智論婆沙二說。一云發智而是佛語。一云",
    "T43n1833_03b:0878b19": "不是。是迦他延尼子所造。對於前師因於",
    "T43n1833_03b:0878b20": "彼轉故亦不定。疏依後義　問小乘有言",
    "T43n1833_03b:0878b21": "大乘經者懷正法者之所說故。對此即是",
    "T43n1833_03b:0878b22": "非佛語攝。因言不攝豈非隨一　答言兩",
    "T43n1833_03b:0878b23": "極成意簡隨一。敵雖說大非佛語收。立者",
    "T43n1833_03b:0878b24": "不許故不得言兩俱極成非佛語攝。敵者",
    "T43n1833_03b:0878b25": "亦許兩俱極成非佛語中不攝大乘。彼既",
    "T43n1833_03b:0878b26": "許之何成隨一可熟思之　問夫言兩俱",
    "T43n1833_03b:0878b27": "對立．敵說。外道非敵云何得言外道大乘",
    "T43n1833_03b:0878b28": "名兩俱耶　答外道等言等小乘也。雖舉",
    "T43n1833_03b:0878b29": "外道。意取所等一分小乘名兩俱也。以彼",
    "T43n1833_03b:0878c01": "外道是立論餘。乘便云矣。",
    "T43n1833_03b:0878c02": "疏。因犯兩俱不成等者。因．宗皆犯一分過",
    "T43n1833_03b:0878c03": "也。因中亦犯兩俱一分所依不成。因不遍",
    "T43n1833_03b:0878c04": "彼宗中發智。兩俱名同。故疏不開　問所依",
    "T43n1833_03b:0878c05": "不成有法必無。發智既有。何成此過　答發",
    "T43n1833_03b:0878c06": "智一分不許大乘是佛說也。何有所依。故",
    "T43n1833_03b:0878c07": "成一分所依不成。或但兩俱無所依失。理",
    "T43n1833_03b:0878c08": "如前辨。",
    "T43n1833_03b:0878c09": "疏。一一念蘊謂剎那生滅法者。問夫有為法",
    "T43n1833_03b:0878c10": "皆剎那滅。即後二蘊何須別立　答有二釋",
    "T43n1833_03b:0878c11": "　一云雖後二蘊實剎那滅。初據攢剋。後",
    "T43n1833_03b:0878c12": "依相續。約義分之故有三蘊　二云方便",
    "T43n1833_03b:0878c13": "所起善惡色心由三性間故名一念　詳曰",
    "T43n1833_03b:0878c14": "初釋為勝。豈三性間但一念耶。",
    "T43n1833_03b:0878c15": "疏。二一期生蘊等者。但據異熟一期分限相",
    "T43n1833_03b:0878c16": "續說也。或同正量長時四相。如命根等。初",
    "T43n1833_03b:0878c17": "生名生。終歿名滅。中間更無生滅相也。",
    "T43n1833_03b:0878c18": "疏。三窮生死蘊等者。至金剛定斷煩惱盡",
    "T43n1833_03b:0878c19": "生死永息名窮生死　問何故梁論云至",
    "T43n1833_03b:0878c20": "無餘名窮生死　答惑盡理證皆窮生死。",
    "T43n1833_03b:0878c21": "二論互言。故無失矣　或生死因果皆名生",
    "T43n1833_03b:0878c22": "死。金剛因窮無餘果盡。斯亦二論綺互平言",
    "T43n1833_03b:0878c23": "也。",
    "T43n1833_03b:0878c24": "論。謂阿賴耶是貪總別等者。二攝論釋具如",
    "T43n1833_03b:0878c25": "疏引。又按大般若經四十七說愛．樂等法。",
    "T43n1833_03b:0878c26": "彼經雖復不言賴耶。取彼釋其愛．樂等名。",
    "T43n1833_03b:0878c27": "而解於此愛賴耶等亦應無失。故彼經云。",
    "T43n1833_03b:0878c28": "言愛法者謂於此法起欲希求。言樂法",
    "T43n1833_03b:0878c29": "者。謂於此法稱讚功德。言欣法者。謂於",
    "T43n1833_03b:0879a01": "此法歡喜信受。言喜法者。謂於此法冀多",
    "T43n1833_03b:0879a02": "修習。又按瑜伽九十二云。於三世境生愛．",
    "T43n1833_03b:0879a03": "樂等。亦可以彼連類釋。此故彼論云。謂於",
    "T43n1833_03b:0879a04": "人天住境界愛依現在世故。住境界樂",
    "T43n1833_03b:0879a05": "依過去世故。住境界欣於現在世依過去",
    "T43n1833_03b:0879a06": "境生愛樂故。住境界喜於未來世依現",
    "T43n1833_03b:0879a07": "在境生愛樂故。若於如是三世境中住染",
    "T43n1833_03b:0879a08": "污者。當知彼為稱讚所欲有遺乏苦。依",
    "T43n1833_03b:0879a09": "彼瑜伽釋愛．樂等釋四賴耶亦有一家之",
    "T43n1833_03b:0879a10": "行相也。兼正合言總成四釋　問言賴耶",
    "T43n1833_03b:0879a11": "者執藏之義。為第七執稱為賴耶。二攝論",
    "T43n1833_03b:0879a12": "中約三世解。即唯第六。一何乖返　答有義",
    "T43n1833_03b:0879a13": "三釋　一云阿賴耶名唯依第七我愛以得。",
    "T43n1833_03b:0879a14": "彼論唯依第六釋者對他宗故　二云通",
    "T43n1833_03b:0879a15": "六．七識我愛得名。我愛執藏無簡別故。設",
    "T43n1833_03b:0879a16": "有處說但依第七。應知彼依相續顯說。第",
    "T43n1833_03b:0879a17": "四地中不捨其名。要至八地方說捨者。依",
    "T43n1833_03b:0879a18": "其究竟盡處說故。然彼二論依對他釋",
    "T43n1833_03b:0879a19": "　三云得名如前第二師說。二論之中通依六．",
    "T43n1833_03b:0879a20": "七。且無性釋愛阿賴耶不約三世。由總說",
    "T43n1833_03b:0879a21": "故即通第七。世親後釋釋其愛名亦通第",
    "T43n1833_03b:0879a22": "七。緣現藏識愛為我故。於理無違。",
    "T43n1833_03b:0879a23": "論。謂生一向若愛處等者。問若有宗云。言",
    "T43n1833_03b:0879a24": "愛著者據善趣說。而云苦受不愛著者乃",
    "T43n1833_03b:0879a25": "有相扶。答彼經中云。世間眾生愛賴耶等。",
    "T43n1833_03b:0879a26": "豈彼苦處非世間耶。既是世間。云何無有",
    "T43n1833_03b:0879a27": "所著之法。故苦之處即我賴耶為真著處。",
    "T43n1833_03b:0879a28": "疏。攝論不言除等者。以彼有宗說諸聖者皆",
    "T43n1833_03b:0879a29": "無我見不但無學。為對彼宗故不別除",
    "T43n1833_03b:0879b01": "無學人也。即無性論第三云。雖於正法",
    "T43n1833_03b:0879b02": "信解無我厭逆我見。然彼恒於阿賴耶識",
    "T43n1833_03b:0879b03": "我愛隨轉。",
    "T43n1833_03b:0879b04": "疏。識受想蘊全等者。行蘊之中不相應等非",
    "T43n1833_03b:0879b05": "心所者。非所等故故云少分。問標言轉",
    "T43n1833_03b:0879b06": "識明簡賴耶。云何得言識蘊全耶。若有賴",
    "T43n1833_03b:0879b07": "耶識蘊。云何不是著處　答舉彼極成識",
    "T43n1833_03b:0879b08": "蘊說也。",
    "T43n1833_03b:0879b09": "疏。已上總取蘊別中樂受身見三等者。總指",
    "T43n1833_03b:0879b10": "前文。對彼攝論辨多少也。總別合言有三",
    "T43n1833_03b:0879b11": "種也。即上論云。不應執餘五取蘊等名總",
    "T43n1833_03b:0879b12": "取蘊。五欲以下於總蘊中。而別離出名別",
    "T43n1833_03b:0879b13": "中也。",
    "T43n1833_03b:0879b14": "疏。下別遮五等者。明今識等所等心所與前",
    "T43n1833_03b:0879b15": "樂受及身見等有寬狹也。思之可悉。",
    "T43n1833_03b:0879b16": "疏。然於此中總敘諸部等者。具如燈辨。故",
    "T43n1833_03b:0879b17": "不重言。",
    "T43n1833_03b:0879b18": "疏。又心相續至流轉不息者。按對法論第二。",
    "T43n1833_03b:0879b19": "又心相續長時間斷經久流轉不息。是故轉",
    "T43n1833_03b:0879b20": "識能持種子不應道理。今疏中云不應經",
    "T43n1833_03b:0879b21": "文。賸不應字。文誤為文　或是疏主取彼",
    "T43n1833_03b:0879b22": "論意。加彼不應經文之言。釋彼論文云。心",
    "T43n1833_03b:0879b23": "相續是藏識。長時間斷即滅定等。經文流轉",
    "T43n1833_03b:0879b24": "不息即種子也。又按瑜伽五十一云。又彼諸",
    "T43n1833_03b:0879b25": "識長時間斷。不應相續長時流轉。",
    "T43n1833_03b:0879b26": "疏。攝論第二無性釋等者。按彼論云。又諸",
    "T43n1833_03b:0879b27": "轉識定非所熏。以彼六識無定相應。何以",
    "T43n1833_03b:0879b28": "故。以三差別互相違故。若六轉識定俱有",
    "T43n1833_03b:0879b29": "者。不應所依．所緣．作意三種各別。以各別",
    "T43n1833_03b:0879c01": "故六種轉識不定俱生。不俱生故無定相",
    "T43n1833_03b:0879c02": "應。無相應故何有所熏．能熏之義。",
    "T43n1833_03b:0879c03": "疏。此中言至互相違故者。此中論言根．境．",
    "T43n1833_03b:0879c04": "作意即是攝論以三差別互相違也。言異意",
    "T43n1833_03b:0879c05": "同。疏中多言互相熏者。熏字恐錯。合為",
    "T43n1833_03b:0879c06": "違字。",
    "T43n1833_03b:0879c07": "疏。攝論唯有此中一因者。此論因四。彼但有",
    "T43n1833_03b:0879c08": "此根．境．作意類別因也　問按彼論意。以",
    "T43n1833_03b:0879c09": "無相應而為因義。豈不相違　答無相應",
    "T43n1833_03b:0879c10": "者是彼正因。根．境等別是成因因。當此正",
    "T43n1833_03b:0879c11": "因據成因因亦無失矣。",
    "T43n1833_03b:0879c12": "疏前解至俱時受熏者。即前標云此破經部",
    "T43n1833_03b:0879c13": "設許六俱至令不得互相熏總是前解。同攝",
    "T43n1833_03b:0879c14": "論也。中間引彼攝論為證。難彼六識不互",
    "T43n1833_03b:0879c15": "相熏。",
    "T43n1833_03b:0879c16": "疏。今解但遮六識體非受熏等者。即前說云",
    "T43n1833_03b:0879c17": "或如他自身等已下是也。唯依此論不取",
    "T43n1833_03b:0879c18": "攝論。故疏結云不同無性。",
    "T43n1833_03b:0879c19": "疏。不作此解自為不定等者。問八識三別。第",
    "T43n1833_03b:0879c20": "八識體應非受熏。豈非過耶　答由有此",
    "T43n1833_03b:0879c21": "失故疏下云。又六與八非一向異。意簡前",
    "T43n1833_03b:0879c22": "失。若准此簡。亦乃遮彼互相熏量不定過",
    "T43n1833_03b:0879c23": "也。由是兩釋理皆通矣。故疏不判二解優",
    "T43n1833_03b:0879c24": "劣　問八識云何互相熏耶　答能所相藉",
    "T43n1833_03b:0879c25": "名之為互。非是遍為能熏所熏名為互",
    "T43n1833_03b:0879c26": "也。",
    "T43n1833_03b:0879c27": "論。善等類別易脫起故者。按瑜伽論五十一",
    "T43n1833_03b:0879c28": "云。若無阿賴耶識有種子性不應道理。謂",
    "T43n1833_03b:0879c29": "六識身展轉異故。所以者何。從善無間不善",
    "T43n1833_03b:0880a01": "性生。不善無間復善性生。從二無間無記性",
    "T43n1833_03b:0880a02": "生。劣界無間中界生。中界無間妙界生。如是",
    "T43n1833_03b:0880a03": "妙界無間乃至劣界生。有漏無間無漏生。無",
    "T43n1833_03b:0880a04": "漏無間有漏生。世間無間出世間生。出世無",
    "T43n1833_03b:0880a05": "間世間生。非如是相。有種子性應正道理",
    "T43n1833_03b:0880a06": "　釋曰。三性．三界一一為首對餘二．二有",
    "T43n1833_03b:0880a07": "無間義。論中宗法作不具也。思之可知",
    "T43n1833_03b:0880a08": "　問有漏．世間。無漏．出世。竟有何別分為二",
    "T43n1833_03b:0880a09": "對　答世間義寬。有漏義局。無漏後智聖教",
    "T43n1833_03b:0880a10": "亦名為世間智。無漏亦寬。出世義狹。無漏",
    "T43n1833_03b:0880a11": "通於本．後二智。出世多分但攝根本。寬狹",
    "T43n1833_03b:0880a12": "既殊故分二對。",
    "T43n1833_03b:0880a13": "論。不堅住故者。問此不堅住與前間斷易",
    "T43n1833_03b:0880a14": "𡙸等因而有何別　答不堅總望不相續",
    "T43n1833_03b:0880a15": "義。間斷易𡙸偏約五位．三性等明。由對",
    "T43n1833_03b:0880a16": "第八堅住之因故別明也。",
    "T43n1833_03b:0880a17": "論。色不相應至豈能持種者。若隨轉理許色",
    "T43n1833_03b:0880a18": "持種。若真實理建賴耶已。即唯第八能持",
    "T43n1833_03b:0880a19": "種也。故瑜伽論五十一云。云何因緣。謂諸色",
    "T43n1833_03b:0880a20": "根根依及識。此二略說能持一切諸法種子。",
    "T43n1833_03b:0880a21": "隨逐色根有諸色根種子．及餘色法種子．",
    "T43n1833_03b:0880a22": "一切心心法等種子。若隨逐識有一切識種",
    "T43n1833_03b:0880a23": "子．及餘無色法種子．諸色根種子．所餘色法",
    "T43n1833_03b:0880a24": "種子。當知所餘色法自性。唯自種子之所隨",
    "T43n1833_03b:0880a25": "逐。除大種色。由大種色二種種子所隨逐",
    "T43n1833_03b:0880a26": "故。謂大種種子．及造色種子。即此所立隨逐",
    "T43n1833_03b:0880a27": "差別種子相續。隨其所應望所說法是名",
    "T43n1833_03b:0880a28": "因緣。若諸色根及自大種非心．心法種子隨",
    "T43n1833_03b:0880a29": "者。入滅盡定。入無想定。生無想天。後時不",
    "T43n1833_03b:0880b01": "應識等更生。若諸識非色種子所隨逐者。",
    "T43n1833_03b:0880b02": "生無色界異生。從彼壽盡業盡沒已還生",
    "T43n1833_03b:0880b03": "下時。色無種子應不更生。彼心．色等然",
    "T43n1833_03b:0880b04": "必更生。是故當知心．色等種隨逐心．色。以",
    "T43n1833_03b:0880b05": "此為緣心．色更生　此所建立種子道理。",
    "T43n1833_03b:0880b06": "當知且依未建立阿賴耶識聖教而說。若",
    "T43n1833_03b:0880b07": "已建立阿賴耶識。當知略說諸法種子一切",
    "T43n1833_03b:0880b08": "皆依阿賴耶。",
    "T43n1833_03b:0880b09": "論。有說六識至而無別者。然准諸教。經部師",
    "T43n1833_03b:0880b10": "計總有四類。一本經部許內六根是所熏性。",
    "T43n1833_03b:0880b11": "如瑜伽論五十一末言。色持種隨彼言也。",
    "T43n1833_03b:0880b12": "如前引矣。又順正理第十八云。此舊隨界體",
    "T43n1833_03b:0880b13": "不可說。但可說言是業煩惱所熏六處。感",
    "T43n1833_03b:0880b14": "餘生果　釋曰。隨界即是種子異名。新舊師",
    "T43n1833_03b:0880b15": "別名舊隨界　二六識展轉而互相熏。三前",
    "T43n1833_03b:0880b16": "念熏後　四類受熏。故無性論第二云。且",
    "T43n1833_03b:0880b17": "有爾所熏習異計。或說六識展轉相熏。或",
    "T43n1833_03b:0880b18": "說前念熏於後念。或說熏識剎那種類",
    "T43n1833_03b:0880b19": "　問此論下云。又六識身若事．若類前後二念",
    "T43n1833_03b:0880b20": "腕既不俱有非互相熏。准此他許前後",
    "T43n1833_03b:0880b21": "事．類更互相熏。不爾破他有相扶失。既不",
    "T43n1833_03b:0880b22": "相扶計何非五　答有三釋。一云據此誠",
    "T43n1833_03b:0880b23": "有五類。言四不正。二云此論雙破於前第",
    "T43n1833_03b:0880b24": "三．四計。非是別計。三云設遮。非是本計",
    "T43n1833_03b:0880b25": "　詳曰。第三為勝。餘大小乘無有說故。若言",
    "T43n1833_03b:0880b26": "雙破三．四計者。如何難云非互相熏。豈三．",
    "T43n1833_03b:0880b27": "四計許互熏耶。",
    "T43n1833_03b:0880b28": "論。識轉變者。有言轉變而有三義。一自類不",
    "T43n1833_03b:0880b29": "俱前後轉變。二自他不俱前後轉變。三性．",
    "T43n1833_03b:0880c01": "界．地等前後轉變。故識體事不能持種。若",
    "T43n1833_03b:0880c02": "許持種。所依心滅。種亦隨亡。後念果起應",
    "T43n1833_03b:0880c03": "無因故。故於識上假立一類。識體雖別。",
    "T43n1833_03b:0880c04": "而識類同。貫通前後二念之中。於其二念",
    "T43n1833_03b:0880c05": "無有轉變持種受熏如上座部因果生滅。",
    "T43n1833_03b:0880c06": "如初念識在生相時其類亦示。至第二念",
    "T43n1833_03b:0880c07": "識居滅相無體非因。類在異相能生後識",
    "T43n1833_03b:0880c08": "及生相類。與此後念識體同時有其二類。",
    "T43n1833_03b:0880c09": "因在異相。果在生相。此俱時識熏生相類。",
    "T43n1833_03b:0880c10": "前類力微但持舊種不能受熏。如是此類",
    "T43n1833_03b:0880c11": "念念相續。前至異相。後至生相持種不斷。",
    "T43n1833_03b:0880c12": "若於五種無心位中。雖不生心而類不斷。",
    "T43n1833_03b:0880c13": "下文破云又無心位此類定無者。依自宗",
    "T43n1833_03b:0880c14": "破。或有心位如前相生。若無心位其類亦無。",
    "T43n1833_03b:0880c15": "假必依實無所依故　詳曰。據大小乘經",
    "T43n1833_03b:0880c16": "論等藏．及古今德所有章紀。皆不說言經",
    "T43n1833_03b:0880c17": "部現在許有二時。恐自穿鑿以意定也。准",
    "T43n1833_03b:0880c18": "彼宗計。前後二識同一識類。不言現在分",
    "T43n1833_03b:0880c19": "二時也。故無性論第二云。六種轉識或二剎",
    "T43n1833_03b:0880c20": "那同一識類。若言似彼依少分言。不說現",
    "T43n1833_03b:0880c21": "在同彼分二。若作此救理可少通。然立不",
    "T43n1833_03b:0880c22": "明故難依唯。",
    "T43n1833_03b:0880c23": "論。若是善惡應不受熏等者。問若善．惡法不",
    "T43n1833_03b:0880c24": "能受熏應不持種。如何瑜伽許三性法互",
    "T43n1833_03b:0880c25": "持種耶。故五十一云。若起善心．或染污心．",
    "T43n1833_03b:0880c26": "或無記心。此一切心皆善種子．染污種子．無",
    "T43n1833_03b:0880c27": "記種子之所隨逐。此所建立　答隨轉理",
    "T43n1833_03b:0880c28": "門。非真實義。瑜伽自會文如前引。",
    "T43n1833_03b:0880c29": "論。阿羅漢至無漏法熏等者。問准疏中判。或",
    "T43n1833_03b:0881a01": "據自身凡聖前後。或約他自凡聖相熏。有",
    "T43n1833_03b:0881a02": "何所以為斯難耶　答由本計識二念不俱",
    "T43n1833_03b:0881a03": "無相應義。初三大乘破熏習不成。故未計",
    "T43n1833_03b:0881a04": "類前後二識而類是一。類是一故前識熏類。",
    "T43n1833_03b:0881a05": "能熏所熏無不俱失。能所依別。亦得名為",
    "T43n1833_03b:0881a06": "能所熏二。文類離識而無別體。亦得名為",
    "T43n1833_03b:0881a07": "以前熏後。故無性論第二云。若言依止種",
    "T43n1833_03b:0881a08": "類句義。六種轉識或二剎那同一識類。由異",
    "T43n1833_03b:0881a09": "品故有相熏習。非一切者　釋曰。前後識",
    "T43n1833_03b:0881a10": "別能所熏異名為異品。又謂隣次前後相熏",
    "T43n1833_03b:0881a11": "不說一切。云非一切　問但識熏類何得",
    "T43n1833_03b:0881a12": "云互　答假實能所形待名互。亦如世言",
    "T43n1833_03b:0881a13": "父子相生。又類既一後識熏時亦得名為熏",
    "T43n1833_03b:0881a14": "前念也。如前熏後識義意同也　或可彼",
    "T43n1833_03b:0881a15": "許類．識相熏同此論說。不爾云何名為互",
    "T43n1833_03b:0881a16": "耶。既許前後多識雖異而類是同。故前熏後",
    "T43n1833_03b:0881a17": "前凡後聖類同識異。何不同彼前熏後耶",
    "T43n1833_03b:0881a18": "　問若爾但可難自前後。如何難令異身相",
    "T43n1833_03b:0881a19": "熏　答自識前後異類同得相熏。他身類亦",
    "T43n1833_03b:0881a20": "同。故難更熏習。故無性論云。阿羅漢心不",
    "T43n1833_03b:0881a21": "出識類。彼亦應是不善所熏。與此同也。",
    "T43n1833_03b:0881a22": "疏。以彼本計至是此本意者。此斷意云前",
    "T43n1833_03b:0881a23": "後識異而識類同識類受熏。識名根．法餘",
    "T43n1833_03b:0881a24": "之根．法同識根．法亦得名為識類同也。此",
    "T43n1833_03b:0881a25": "之類法應互相熏。同彼前後識之類也　問",
    "T43n1833_03b:0881a26": "前後俱識同類可熏。餘之根．法非識同類。",
    "T43n1833_03b:0881a27": "何得例熏　答類者相似。識有根．法。餘根．",
    "T43n1833_03b:0881a28": "法似。既似於識何非識類。識類既同。何不",
    "T43n1833_03b:0881a29": "相熏。",
    "T43n1833_03b:0881b01": "疏。或應意根成造色性等者。按彼論第二",
    "T43n1833_03b:0881b02": "云。謂眼等根清淨色性。皆根種類之所隨逐。",
    "T43n1833_03b:0881b03": "意根亦應成造色性。根義等故　問類同分",
    "T43n1833_03b:0881b04": "收即行蘊攝。何故難意令成造色　答且",
    "T43n1833_03b:0881b05": "五根類假實別論法同分攝。攝假從實色界",
    "T43n1833_03b:0881b06": "所收。識類亦爾。論據攝假隨實門明。亦無",
    "T43n1833_03b:0881b07": "有失。而難意云。兩心前後異識同類。一俱",
    "T43n1833_03b:0881b08": "識蘊。色．心二法殊根同類。一俱色蘊。若言",
    "T43n1833_03b:0881b09": "色．心別不得同造色。亦可心．色殊根類不",
    "T43n1833_03b:0881b10": "應等。廣破如餘。",
    "T43n1833_03b:0881b11": "疏。後無記可爾者。此設許也。無記中容容前",
    "T43n1833_03b:0881b12": "重後。理實不然。熏習俱時不得前後。後",
    "T43n1833_03b:0881b13": "無記者非皆第八。故知設許。",
    "T43n1833_03b:0881b14": "論。亦不應執色心展轉互為種生者。如五十",
    "T43n1833_03b:0881b15": "一廣敘彼計。具如前引。",
    "T43n1833_03b:0881b16": "論。依似比量等者。如疏．樞要．義燈具明",
    "T43n1833_03b:0881b17": "　問如佛法者對聲論師立聲無常。聲有法",
    "T43n1833_03b:0881b18": "宗不為其過。真性有為既是有法。何故疏等",
    "T43n1833_03b:0881b19": "判為過耶。以有法中不言空故　答如數",
    "T43n1833_03b:0881b20": "論師對佛法者說我是思。雖佛法中許有",
    "T43n1833_03b:0881b21": "假我。彼不分別。意談思我故所別過。此類",
    "T43n1833_03b:0881b22": "亦然。故有法失　若爾聲宗亦不分別對聲",
    "T43n1833_03b:0881b23": "常宗。應所別過　答沈爾言聲。立敵皆許。",
    "T43n1833_03b:0881b24": "真性有為道理差互。立敵乃別。故有法失。不",
    "T43n1833_03b:0881b25": "同聲宗。准掌珍論有廣紛諍。如因明鈔。",
    "T43n1833_03b:0881b26": "論。外道至成大邪見者。有義若言此破彼",
    "T43n1833_03b:0881b27": "救令同外道者。自宗依他亦非實有。二失",
    "T43n1833_03b:0881b28": "既同如何偏責。故今別解。外道毀謗但言非",
    "T43n1833_03b:0881b29": "實不為全無非大邪見。汝今說無成大邪",
    "T43n1833_03b:0881c01": "見。釋成大邪見不是破救也。",
    "T43n1833_03b:0881c02": "詳曰。實言唯屬常寂之法可如所判。若因",
    "T43n1833_03b:0881c03": "招果道理非謬名之為實。自宗依他何不",
    "T43n1833_03b:0881c04": "名實。即次下云趣生體者謂要實有。此趣",
    "T43n1833_03b:0881c05": "生體豈非依他。聖教說實處非一也。由斯",
    "T43n1833_03b:0881c06": "破救道理無違。又若無救。如何論云外道",
    "T43n1833_03b:0881c07": "毀謗亦不謂全無。亦言亦誰。故知疏解深",
    "T43n1833_03b:0881c08": "得奧旨。",
    "T43n1833_03b:0881c09": "論。若一切法至菩提資糧者。問按掌珍論",
    "T43n1833_03b:0881c10": "云。依世俗福智資糧二種不無依他亦有。",
    "T43n1833_03b:0881c11": "今難無彼豈不失宗　答為二釋。一難非",
    "T43n1833_03b:0881c12": "實不責其無。即次論云不謂全無但執",
    "T43n1833_03b:0881c13": "非實。故知彼宗世俗雖有而非實也。不爾",
    "T43n1833_03b:0881c14": "便有他隨一過。二就勝義。本被資糧極歸",
    "T43n1833_03b:0881c15": "真諦。真諦即無。資糧何用。",
    "T43n1833_03b:0881c16": "疏。及攝論第二至第三中義者。無性攝論第",
    "T43n1833_03b:0881c17": "二卷中廣明熏習。熏習之中而辨染淨由心",
    "T43n1833_03b:0881c18": "義也　又明安立第八識相略有三種。一",
    "T43n1833_03b:0881c19": "者自相。二者因相。三者果相。果相等中亦明",
    "T43n1833_03b:0881c20": "雜染清淨由心。如下抄引。故此不具。",
    "T43n1833_03b:0881c21": "論。彼命根等無此事故者。等等眼等根。眼等",
    "T43n1833_03b:0881c22": "根斷有宗正義不許更續。何以明之　答",
    "T43n1833_03b:0881c23": "按大婆沙論一百五十云。問若天眼現前時。",
    "T43n1833_03b:0881c24": "生得眼為斷不。若斷者云何不說異熟生色",
    "T43n1833_03b:0881c25": "斷已後續。若不斷者二俱見色何不錯亂。",
    "T43n1833_03b:0881c26": "答應言不斷。以異熟色斷已更不續故。有",
    "T43n1833_03b:0881c27": "說天眼起時生得眼斷。斷有二種。一暫時斷。",
    "T43n1833_03b:0881c28": "二究竟斷。暫時斷者可續。究竟斷者不續。",
    "T43n1833_03b:0881c29": "故無有過。有說生得．天眼互相續生未曾",
    "T43n1833_03b:0882a01": "空故不可謂斷。有說彼時生得眼斷亦無",
    "T43n1833_03b:0882a02": "有過。亦有異熟色斷已而續故。云何知然。",
    "T43n1833_03b:0882a03": "如契經說。一切施王自挑兩目施婆羅門。",
    "T43n1833_03b:0882a04": "由勝思願令眼平復。又如經說。惡行爾時",
    "T43n1833_03b:0882a05": "以竭地羅鉤挑善行眼。亦由勝思故還得",
    "T43n1833_03b:0882a06": "眼根。施設論說。地獄有山壓迮有情令身",
    "T43n1833_03b:0882a07": "體破壞。於後不久諸根復生。諸地獄中此類",
    "T43n1833_03b:0882a08": "非一。故知異熟色斷已更續　詳曰如是說",
    "T43n1833_03b:0882a09": "者。起天眼時生得不滅。異熟色斷亦無續",
    "T43n1833_03b:0882a10": "義。問前所引事當云何通。答實未挑眼。其",
    "T43n1833_03b:0882a11": "事云何。謂佛昔日為菩薩時。曾作國王名",
    "T43n1833_03b:0882a12": "一切施。能滿一切來求者意。天上人中此名",
    "T43n1833_03b:0882a13": "流布。時天帝釋即往驗之知其施意。便自化",
    "T43n1833_03b:0882a14": "作婆羅門身。來詣王前呪願二言。願常",
    "T43n1833_03b:0882a15": "尊勝。王言梵志來何所求。答言我正須王",
    "T43n1833_03b:0882a16": "眼。王以四實為眼施之。彼不肯受言。我",
    "T43n1833_03b:0882a17": "須王眼何用此為。王聞此已便舉兩手欲",
    "T43n1833_03b:0882a18": "自挑眼。帝釋知王施心決定便止王言。欲",
    "T43n1833_03b:0882a19": "何所求。王言唯諸如來應正等覺是我所求。",
    "T43n1833_03b:0882a20": "帝釋聞已便復本形讚歎王言。真是菩薩",
    "T43n1833_03b:0882a21": "不久定得無上菩提。作是言已忽然不現。",
    "T43n1833_03b:0882a22": "故彼爾時實未挑眼。又彼所引善惡行經。諸",
    "T43n1833_03b:0882a23": "地獄等有餘種子。不爾斷已更不生故　釋",
    "T43n1833_03b:0882a24": "云。此說種子。如第九十說。即彼云。若地獄",
    "T43n1833_03b:0882a25": "中解諸支節。乃至糜爛亦有身根。有說爾時",
    "T43n1833_03b:0882a26": "亦有眼等。異熟斷已更不續故。有說眼等斷",
    "T43n1833_03b:0882a27": "已更續。業所引故趣法爾故。身根必無斷已",
    "T43n1833_03b:0882a28": "更續。是諸色根所依止故。有餘師說諸地獄",
    "T43n1833_03b:0882a29": "中雖解支節為百千分。而諸分內皆有身",
    "T43n1833_03b:0882b01": "根諸分中間相連續故。如碎杜仲．及藕根",
    "T43n1833_03b:0882b02": "莖。亦如破瓜蔕不相離。若相離者身根亦",
    "T43n1833_03b:0882b03": "無。非一有情有二身故。而世現見諸蟲身",
    "T43n1833_03b:0882b04": "為多分已猶動行者。風力所轉。非有身根",
    "T43n1833_03b:0882b05": "　釋云。此當評家種子也。若依經部。異熟",
    "T43n1833_03b:0882b06": "色法斷已更續。今依大乘。諸異熟色雖斷",
    "T43n1833_03b:0882b07": "已續。若離諸根更不執受。亦名不續。然根",
    "T43n1833_03b:0882b08": "斷已後從種生亦名為續。施王等事理無違",
    "T43n1833_03b:0882b09": "也　然於地獄傳有二說。一云一切地獄眼",
    "T43n1833_03b:0882b10": "等諸根必無斷義。相續受苦無間斷故。二",
    "T43n1833_03b:0882b11": "云無間地獄諸根不斷。六識明利苦相續故。",
    "T43n1833_03b:0882b12": "餘地獄中亦有間斷。隨斷隨生。契經說故。有",
    "T43n1833_03b:0882b13": "義雖未見文後說應勝　詳曰。既無文判",
    "T43n1833_03b:0882b14": "前何即劣。由斯取捨當隨意樂。",
    "T43n1833_03b:0882b15": "論。又在定中等者。按瑜伽論五十一云。謂",
    "T43n1833_03b:0882b16": "如理思至定及散總有六位。具如疏引。其",
    "T43n1833_03b:0882b17": "行相者思量安立．非安立諦。正思惟者名",
    "T43n1833_03b:0882b18": "如理思。外道等類耶思度者名不如理思。諸",
    "T43n1833_03b:0882b19": "任運緣及無心位名不思惟。若簡擇心名為",
    "T43n1833_03b:0882b20": "推求。定．散二位義可知也。此論但四。廣略",
    "T43n1833_03b:0882b21": "異爾。與彼相攝思之可悟。",
    "T43n1833_03b:0882b22": "論。理有眾多身生起者。此身受者即定等中",
    "T43n1833_03b:0882b23": "是第八識所緣觸境。是後身識所取本質。如",
    "T43n1833_03b:0882b24": "疏所明。復有說云。入定等位有五識身身",
    "T43n1833_03b:0882b25": "受生起證有第八。謂以第八變本質觸。身",
    "T43n1833_03b:0882b26": "識依彼起影像觸。若無本質影像亦無。云",
    "T43n1833_03b:0882b27": "何在定將有身識。明受彼境勞適事成。",
    "T43n1833_03b:0882b28": "有義斷云。疏釋為正。令身勞損非影像故。",
    "T43n1833_03b:0882b29": "餘時亦有影像相。故於一切位應皆可說",
    "T43n1833_03b:0882c01": "　詳曰。餘釋及斷理皆有餘。豈無心後身識",
    "T43n1833_03b:0882c02": "起時無覺勞適。若爾云何唯約定中有識",
    "T43n1833_03b:0882c03": "而說。五識理得因緣變收。影像之觸云何無",
    "T43n1833_03b:0882c04": "用。若言五識是分別變。便違正理。如前具",
    "T43n1833_03b:0882c05": "辨。",
    "T43n1833_03b:0882c06": "疏。身所受故非謂受數者。勞適等觸是身所",
    "T43n1833_03b:0882c07": "受。所受名受。非能受受。",
    "T43n1833_03b:0882c08": "疏。此簡起異熟心至無同喻者。若不言餘",
    "T43n1833_03b:0882c09": "簡異熟心。而但說云非佛有情應起異熟。",
    "T43n1833_03b:0882c10": "此便相扶。他亦有起異熟心故。又由不簡",
    "T43n1833_03b:0882c11": "餘異熟心。便在宗中不可取宗而以為喻。",
    "T43n1833_03b:0882c12": "故闕喻失。",
    "T43n1833_03b:0882c13": "疏。不爾便有所立不成等。若也不致許言爾",
    "T43n1833_03b:0882c14": "者。論主喻有自所立過。以自不許六種轉",
    "T43n1833_03b:0882c15": "識真異熟故。",
    "T43n1833_03b:0882c16": "疏。彼說無故無俱不成者。彼小乘者不許第",
    "T43n1833_03b:0882c17": "八。第八既無便無喻體。由無喻依二立便",
    "T43n1833_03b:0882c18": "無。名無俱不成。",
    "T43n1833_03b:0882c19": "論。非異熟法趣生雜亂等者。簡色．心．心所。",
    "T43n1833_03b:0882c20": "具辨如燈　問招三塗業起必人中。此之業",
    "T43n1833_03b:0882c21": "惑而屬何趣。若屬於人豈可人業招三惡",
    "T43n1833_03b:0882c22": "耶。若屬三塗感三塗業分別惑發。彼無分",
    "T43n1833_03b:0882c23": "別何得屬彼　答相傳兩釋。一云既人等中",
    "T43n1833_03b:0882c24": "造惡趣業而感彼報。能招業惑故屬於人。",
    "T43n1833_03b:0882c25": "以三惡趣無分別故　二云雖於人趣起",
    "T43n1833_03b:0882c26": "彼惑業。惑業還屬所招報趣。不可異趣業",
    "T43n1833_03b:0882c27": "惑招異趣果。而言惡趣無分別惑據不現",
    "T43n1833_03b:0882c28": "說。不障成就　詳曰。二皆有理。且依後釋。",
    "T43n1833_03b:0882c29": "如於人中起上界業業屬上故。又人中業",
    "T43n1833_03b:0883a01": "為彼遠緣亦應無失。如因欲善得上定",
    "T43n1833_03b:0883a02": "故。若依前釋闕定異因。",
    "T43n1833_03b:0883a03": "疏。異熟色中有九處除聲者。以他不許聲",
    "T43n1833_03b:0883a04": "為異熟。今簡共許。所以除聲。",
    "T43n1833_03b:0883a05": "疏。然此雖復說不共因者。即恒因也。生得善",
    "T43n1833_03b:0883a06": "等無名不共。",
    "T43n1833_03b:0883a07": "疏。亦說共等者。即遍無雜。生得善等自他皆",
    "T43n1833_03b:0883a08": "有名為共也。",
    "T43n1833_03b:0883a09": "疏。有體通上亦有故者。其實有因通前所說",
    "T43n1833_03b:0883a10": "非異熟等．及異熟色五識業感。故今不舉。",
    "T43n1833_03b:0883a11": "論。亦非界攝非有漏故者。問趣生有漏以證",
    "T43n1833_03b:0883a12": "第八。界非無漏何不將明第八識有。答界",
    "T43n1833_03b:0883a13": "雖有漏。然通三性．及情．非情。故不可以",
    "T43n1833_03b:0883a14": "證於有情異熟識也。",
    "T43n1833_03b:0883a15": "疏。五根在自身者。顯自五根是自八相第八",
    "T43n1833_03b:0883a16": "執受。",
    "T43n1833_03b:0883a17": "疏。非已相分他身五根依等者。此明他身五",
    "T43n1833_03b:0883a18": "根．及依。不是自己第八相分自八不執。",
    "T43n1833_03b:0883a19": "疏。薩婆多非過未者。在過．未世不名執受",
    "T43n1833_03b:0883a20": "名非過未。不說過．未而無體故名非過．",
    "T43n1833_03b:0883a21": "未。故俱舍云。十八界中九無執受。謂七心界．",
    "T43n1833_03b:0883a22": "聲界．法界。所餘九界各通二種。謂眼等根",
    "T43n1833_03b:0883a23": "住現在世名有執受。過去．未來名無執受。",
    "T43n1833_03b:0883a24": "色．香．味．觸住現在世不離五根名有執",
    "T43n1833_03b:0883a25": "受。若住現在非不離根。過去．未來名無",
    "T43n1833_03b:0883a26": "執受。如在身內除與根合髮毛爪齒大小",
    "T43n1833_03b:0883a27": "便利洟唾血等。及在身外故地．水等中色．",
    "T43n1833_03b:0883a28": "香．味．觸。雖復現在而無執受　正理論云。",
    "T43n1833_03b:0883a29": "有餘師說不離根聲五有執受　問住無",
    "T43n1833_03b:0883b01": "心位現在五根何名執受　答執受類故亦",
    "T43n1833_03b:0883b02": "名執受　若爾過．未應名執受　此難不",
    "T43n1833_03b:0883b03": "然現在五根容有發識名有執受。過．未不",
    "T43n1833_03b:0883b04": "然　又解現根識不起時名無執受。依現",
    "T43n1833_03b:0883b05": "發識說有執受。不言現在唯執受故。如定",
    "T43n1833_03b:0883b06": "道戒能造大種。雖不離身亦是現在。而無",
    "T43n1833_03b:0883b07": "執受。五根亦爾　前師釋方。定道大種在",
    "T43n1833_03b:0883b08": "定即有。出定即無。名無執受。五根相續與",
    "T43n1833_03b:0883b09": "彼不同　疏依前義。有斷後勝　詳曰。既",
    "T43n1833_03b:0883b10": "未明文二皆有理。任意取之。",
    "T43n1833_03b:0883b11": "疏。縱第七識亦現緣起者。此釋伏難。難方。",
    "T43n1833_03b:0883b12": "若任運生即能執受第七應爾。故此文生。由",
    "T43n1833_03b:0883b13": "第七識有覆無記非先業引。故現緣生不名",
    "T43n1833_03b:0883b14": "能執。",
    "T43n1833_03b:0883b15": "論。唯異熟心至無如是義者。按瑜伽論五",
    "T43n1833_03b:0883b16": "十一中。由五因故顯能執受是阿賴耶。疏",
    "T43n1833_03b:0883b17": "雖已引然與本文多小有異。乍披難辨故",
    "T43n1833_03b:0883b18": "重引之。論云謂阿賴耶識先世所造業行",
    "T43n1833_03b:0883b19": "為因。眼等轉識於現在世眾緣為因。如說",
    "T43n1833_03b:0883b20": "根及境界作意力故諸轉識生。乃至廣說。",
    "T43n1833_03b:0883b21": "是名初因　又六識身有善．不善等性可得",
    "T43n1833_03b:0883b22": "　是第二因　又六識身無覆無記異熟所攝",
    "T43n1833_03b:0883b23": "類不可得　是第三因　又六識身各別依轉。",
    "T43n1833_03b:0883b24": "於彼彼依彼彼識轉。即彼所依應有執受餘",
    "T43n1833_03b:0883b25": "無執受不應道理。設許執受亦不應理。",
    "T43n1833_03b:0883b26": "識遠離故　是第四因　又所依止應成數",
    "T43n1833_03b:0883b27": "數執受過失。所以者何。由彼眼識於一時",
    "T43n1833_03b:0883b28": "轉一時不轉餘識亦爾　是第五因。",
    "T43n1833_03b:0883b29": "論。此言意顯至執受等者。問前正執具此簡",
    "T43n1833_03b:0883c01": "言濫何但有三　答具如疏．燈。有義簡濫",
    "T43n1833_03b:0883c02": "文中應先標難。謂外難云。若唯異熟能執受",
    "T43n1833_03b:0883c03": "者。諸佛報身應無執受。無異熟故。故答如",
    "T43n1833_03b:0883c04": "論。但三義者前顯執受有漏根故。故五義",
    "T43n1833_03b:0883c05": "簡。今顯執受無漏根身故但說三。佛淨第",
    "T43n1833_03b:0883c06": "八非業所引。是善性故無初二因。若依疏",
    "T43n1833_03b:0883c07": "說。此但應言眼等轉識無如是義。何須重",
    "T43n1833_03b:0883c08": "舉。一類等三與燈所說大意相似。然少有",
    "T43n1833_03b:0883c09": "異。思可知也。",
    "T43n1833_03b:0883c10": "論。非諸色根等者。對破二宗具如疏明。有",
    "T43n1833_03b:0883c11": "義疏說色根。正破經部本計色根亦能持種",
    "T43n1833_03b:0883c12": "及受熏故。不相應行別說命根．及眾同分。",
    "T43n1833_03b:0883c13": "正破一切有部。經部無別不相應故　今解",
    "T43n1833_03b:0883c14": "不然。經部色根雖能持種。既無所緣。理不",
    "T43n1833_03b:0883c15": "應是能執受故。一切有宗但說色根．及根",
    "T43n1833_03b:0883c16": "依處是有執受。命根．同分非能所受。亦不",
    "T43n1833_03b:0883c17": "說是能執受故。故今別說色根非執。遮破",
    "T43n1833_03b:0883c18": "經部。不相應行。遮薩婆多　又解此文通",
    "T43n1833_03b:0883c19": "遮二部。但非正破。皆無有失　詳曰。疏中",
    "T43n1833_03b:0883c20": "但云破經．有部而無正言。此乃加言妄出",
    "T43n1833_03b:0883c21": "過也。又設言正。理亦何爽。由經部師許色",
    "T43n1833_03b:0883c22": "根等持種受熏故。色根等對彼名正。不言",
    "T43n1833_03b:0883c23": "他許色根執受對之名正。有部准此。又言",
    "T43n1833_03b:0883c24": "通遮亦為不可。不相應行持種之事二部無",
    "T43n1833_03b:0883c25": "差。何假雙遮。無義而言恐繁翰墨。",
    "T43n1833_03b:0883c26": "疏。身僵仆者。僵猶作也。仆猶合也。",
    "T43n1833_03b:0883c27": "疏。此喻有失至非能持識故者。問喻何失耶",
    "T43n1833_03b:0883c28": "　答所立不成。依論量云。異熟識者是宗有",
    "T43n1833_03b:0883c29": "法。可立為持壽．煖識是法。猶如壽．煖而",
    "T43n1833_03b:0884a01": "是其喻。因法可知。壽．煖喻上無彼可持壽",
    "T43n1833_03b:0884a02": "煖識法。以彼壽．煖而體不是持壽．煖識",
    "T43n1833_03b:0884a03": "故成其過。故疏釋云以壽．煖非持壽．煖",
    "T43n1833_03b:0884a04": "識故。",
    "T43n1833_03b:0884a05": "疏。我前所言至以煖為理者。我前若言轉識",
    "T43n1833_03b:0884a06": "不遍而不能持。汝可舉煖不遍為例。但",
    "T43n1833_03b:0884a07": "說轉識間斷不持。何得以煖不遍為例。",
    "T43n1833_03b:0884a08": "疏。此亦不然至及非無漏者。外質意云。若識．",
    "T43n1833_03b:0884a09": "壽．煖俱能持故。難識同餘不通三性．及於",
    "T43n1833_03b:0884a10": "無漏。亦應壽．煖俱能持故。煖同於壽煖不",
    "T43n1833_03b:0884a11": "是煖。煖雖能持不同於壽。而得名煖。識",
    "T43n1833_03b:0884a12": "雖能持不同餘二。而通三性及於無漏。",
    "T43n1833_03b:0884a13": "疏。此意不然至例成失者。此解意云。前難意",
    "T43n1833_03b:0884a14": "者不可無漏能持有漏。餘二能持有漏之",
    "T43n1833_03b:0884a15": "法。既是有漏識應同彼。難三性意義亦同",
    "T43n1833_03b:0884a16": "前。豈可以將三性等難。乘難壽等一切",
    "T43n1833_03b:0884a17": "合同。",
    "T43n1833_03b:0884a18": "疏。若無持者即便失壞者。種若無彼現識持",
    "T43n1833_03b:0884a19": "之。即便失壞。",
    "T43n1833_03b:0884a20": "疏。心惛昧闇劣性者。有義此位無心如何闇",
    "T43n1833_03b:0884a21": "劣。解云。即於前位身心惛昧故至後念心",
    "T43n1833_03b:0884a22": "等不行。此說所因非無心位。然此立因",
    "T43n1833_03b:0884a23": "應云身心極惛昧故。不爾不定。有心睡眠",
    "T43n1833_03b:0884a24": "亦惛昧故　詳曰。非無其義。然對有心明",
    "T43n1833_03b:0884a25": "勝之位。無心名闇劣。劣謂無力不生現故。",
    "T43n1833_03b:0884a26": "如呼日沒名為闇者。復爽何理。若言後念",
    "T43n1833_03b:0884a27": "方無心者。喻闕能立。文中既云極悶絕時。",
    "T43n1833_03b:0884a28": "極言通上。文巧便也。不煩更置。",
    "T43n1833_03b:0884a29": "疏。此文可然言無餘故者。此唯識文望第一",
    "T43n1833_03b:0884b01": "釋理可然也　言無餘者釋可然理。即此",
    "T43n1833_03b:0884b02": "論云。謂生．死時顯無轉識　而有疏本云",
    "T43n1833_03b:0884b03": "宗無餘。宗字誤也。合是言字。",
    "T43n1833_03b:0884b04": "疏。即以此文證有第六者。此對法論以無記",
    "T43n1833_03b:0884b05": "心命終之文而為證也　或可。即以此所引",
    "T43n1833_03b:0884b06": "經而為證也。經云生．死必住散心。散心之",
    "T43n1833_03b:0884b07": "言而目第六。若不爾者第八元有。何勞更",
    "T43n1833_03b:0884b08": "說。前說為本。順疏文也。若別為釋後亦無",
    "T43n1833_03b:0884b09": "違。",
    "T43n1833_03b:0884b10": "疏。次難陀等至譽美方今者。此舉信彼惛昧",
    "T43n1833_03b:0884b11": "因人。對上諸賢故云次也。",
    "T43n1833_03b:0884b12": "疏。無識之以儔等者。此乃生下大乘異說信",
    "T43n1833_03b:0884b13": "彼之人　或難陀等下總明是信大乘異",
    "T43n1833_03b:0884b14": "說。前釋為正。",
    "T43n1833_03b:0884b15": "疏。無心別起至必應爾故者。親疎合說不離",
    "T43n1833_03b:0884b16": "三因。如聞教等緣於塵等。即疎依三。親可",
    "T43n1833_03b:0884b17": "知也。",
    "T43n1833_03b:0884b18": "疏。若彼伏言至無散意者。此救意云。即第八",
    "T43n1833_03b:0884b19": "識受彼生已不起散意已次第六即起定",
    "T43n1833_03b:0884b20": "心。定心既有復意得生。",
    "T43n1833_03b:0884b21": "疏。或生得善引生方起者。問此生得善豈非",
    "T43n1833_03b:0884b22": "思等。何須別說　答生得因修。思等加行。",
    "T43n1833_03b:0884b23": "何得同也。又寬狹別。生得善心通於三界。",
    "T43n1833_03b:0884b24": "思等不遍。",
    "T43n1833_03b:0884b25": "疏。即以汝因還復破汝者。彼言意識行．緣",
    "T43n1833_03b:0884b26": "難了。今者取彼難了之義。破彼所執。而非",
    "T43n1833_03b:0884b27": "意識。",
    "T43n1833_03b:0884b28": "論。應知即是此第八識等者。無著攝論三因",
    "T43n1833_03b:0884b29": "破之。此論但一故。彼論第三云。又即與彼",
    "T43n1833_03b:0884c01": "和合之識是意識性不應道理。依染污故。",
    "T43n1833_03b:0884c02": "時無斷故。意識所緣不可得故　無性釋云。",
    "T43n1833_03b:0884c03": "依染污者由立宗門。顯與彼法自相相違。",
    "T43n1833_03b:0884c04": "謂共決定故有三釋。一云依染污者而是宗",
    "T43n1833_03b:0884c05": "法。今以為因與彼小乘意識宗法。作法自",
    "T43n1833_03b:0884c06": "相相違過也。二云大乘立和合識非是意",
    "T43n1833_03b:0884c07": "為宗法門。小乘所立是意識性為法自相。依",
    "T43n1833_03b:0884c08": "染污因違彼自相。三云依染污等實是因門。",
    "T43n1833_03b:0884c09": "為宗門者。由論主立初和合識依染污示",
    "T43n1833_03b:0884c10": "彼外人。外人即許更不立因。以此所立依",
    "T43n1833_03b:0884c11": "染污宗門。與彼外人作是意識宗法自相",
    "T43n1833_03b:0884c12": "相違之過。依正道理初和合識有法宗上有",
    "T43n1833_03b:0884c13": "二種法。一依染污。二非意識。有染污處必",
    "T43n1833_03b:0884c14": "有非意宗法性隨。外人雖許初和合識恒",
    "T43n1833_03b:0884c15": "依染污。然和合識即是意識。猶如聲上有所",
    "T43n1833_03b:0884c16": "作因。無常宗隨即與聲上常宗之法自相相",
    "T43n1833_03b:0884c17": "違　問若依染污為宗中法立量云何。答",
    "T43n1833_03b:0884c18": "量云。初和合識定依染污。由能執持名色",
    "T43n1833_03b:0884c19": "等故。猶如命根。由此依彼染污之言。於",
    "T43n1833_03b:0884c20": "望論主自立即宗。若望破他即是因也",
    "T43n1833_03b:0884c21": "　問破他云何　答量云。初和合識非是意識。",
    "T43n1833_03b:0884c22": "依染污故。猶如命根　詳曰。第二理勝。以",
    "T43n1833_03b:0884c23": "本論云又即與彼和合之識是意識性不應",
    "T43n1833_03b:0884c24": "道理依染污故故知依染但名為因。是意",
    "T43n1833_03b:0884c25": "識性不應理者乃是宗法。然釋於文。語猶",
    "T43n1833_03b:0884c26": "未備。故今釋云。由前兩家立於宗法。顯知",
    "T43n1833_03b:0884c27": "染污與敵宗法自相相違。何以爾者。夫相違",
    "T43n1833_03b:0884c28": "因與宗相違法作因也。若也不見二之別",
    "T43n1833_03b:0884c29": "宗。因望於何名相違也。由此故說由立宗",
    "T43n1833_03b:0885a01": "言。又相違因立敵共許。不爾其因即隨一攝。",
    "T43n1833_03b:0885a02": "為簡隨一言共決定。故本論云。識羯邏藍",
    "T43n1833_03b:0885a03": "更相和合若即意識。此牒他宗。又云若此和",
    "T43n1833_03b:0885a04": "合識是一切種識。即是阿賴耶識。此即破他",
    "T43n1833_03b:0885a05": "自立宗也。故知無性言立宗門。不說染污",
    "T43n1833_03b:0885a06": "是宗法也。又無性云。如是結生相續時識於",
    "T43n1833_03b:0885a07": "一切處．種類．時分皆依染污。即中有攝後",
    "T43n1833_03b:0885a08": "心為依。此所依心生有為境。於一切處．種",
    "T43n1833_03b:0885a09": "類．時分是染污故。能依之識非是意識。由",
    "T43n1833_03b:0885a10": "此越於意識法故。或有說言。與四煩惱恒",
    "T43n1833_03b:0885a11": "相應心名染污依。釋曰。初受生時與羯邏",
    "T43n1833_03b:0885a12": "藍和合之識。於三界處．四生種類．三世時",
    "T43n1833_03b:0885a13": "分皆依染污。言中有等此出所依染污之",
    "T43n1833_03b:0885a14": "體　問生無色界既無中有以何為依",
    "T43n1833_03b:0885a15": "　答此中且據故色者說。若生無色以命終",
    "T43n1833_03b:0885a16": "心俱生我愛為遠所依。由此染因越彼所",
    "T43n1833_03b:0885a17": "立意識宗法。以彼意識非一切處．種類．時",
    "T43n1833_03b:0885a18": "分皆依染污。餘師之義文可知也　問二師",
    "T43n1833_03b:0885a19": "何意致此不同　答無間．俱有二依不同。各",
    "T43n1833_03b:0885a20": "隨取一　問既是異類。何名無間　答望",
    "T43n1833_03b:0885a21": "護法宗即為不可。餘師無違。如下自釋。",
    "T43n1833_03b:0885a22": "時無斷者。無性釋云。由異熟性時無間斷。",
    "T43n1833_03b:0885a23": "由此亦是遮是意識性。釋曰不但前因遮",
    "T43n1833_03b:0885a24": "其意識。此亦是遮。若是意識時有間斷。初和",
    "T43n1833_03b:0885a25": "合識即不如是。若初之識有間斷者。後時",
    "T43n1833_03b:0885a26": "若起應名更生。廣如下引　意識所緣不",
    "T43n1833_03b:0885a27": "可得知者。無性釋云。此義重增遮意識",
    "T43n1833_03b:0885a28": "因。若是意識決定可得自所緣境。謂可了知。",
    "T43n1833_03b:0885a29": "如中有位最後意識。已相續心所緣境界不",
    "T43n1833_03b:0885b01": "可了知。故非意識。釋曰。染污因初。無斷第",
    "T43n1833_03b:0885b02": "二。是第一增。故不可知是第二增故名重增。",
    "T43n1833_03b:0885b03": "初和合位若是意識。自所緣境即令了知。既",
    "T43n1833_03b:0885b04": "不可知。明知彼位識非是意。論文示法。思",
    "T43n1833_03b:0885b05": "可知也　詳曰。觀論本．釋。量無明文。所以",
    "T43n1833_03b:0885b06": "疏主斷前二因但直責也。古德以彼命根",
    "T43n1833_03b:0885b07": "為喻而立其量。量如前辨。喻既論無。不假",
    "T43n1833_03b:0885b08": "為量。又自第八亦不得成。他量破云。初生",
    "T43n1833_03b:0885b09": "時識。非是第八。依染污故。猶如命根。彼此",
    "T43n1833_03b:0885b10": "既同。何能遣過。由此故知直責為善　或",
    "T43n1833_03b:0885b11": "可。作量論示方隅。略不言喻。我宗命根不",
    "T43n1833_03b:0885b12": "定異八。汝命根喻所立不成。由斯作量理",
    "T43n1833_03b:0885b13": "亦應通。義既多途任情取捨。時無斷因亦",
    "T43n1833_03b:0885b14": "可以彼命根為喻。",
    "T43n1833_03b:0885b15": "疏。又此所依是種子識等者。無著攝論云。設",
    "T43n1833_03b:0885b16": "和合識即是意識。為此和合意識即是一切",
    "T43n1833_03b:0885b17": "種子識。為依止此識所生餘意識是一切",
    "T43n1833_03b:0885b18": "種子識。若此和合識是一切種子識。即是阿",
    "T43n1833_03b:0885b19": "賴耶識。汝以異名立為意識。",
    "T43n1833_03b:0885b20": "論。又將死時等者。按無著攝論云。又將沒",
    "T43n1833_03b:0885b21": "時造善造惡。或下或上所依漸冷。無性釋",
    "T43n1833_03b:0885b22": "云。若造善者即於其身下分漸冷。若造惡",
    "T43n1833_03b:0885b23": "者與此相違。天親釋云。以造善者必定上昇。",
    "T43n1833_03b:0885b24": "若造惡者必定下墜。釋曰。表造善．惡生上",
    "T43n1833_03b:0885b25": "下趣。所以冷觸上下有異　問瑜伽論云。識",
    "T43n1833_03b:0885b26": "初託處即名完心。即從此處最後捨命。何",
    "T43n1833_03b:0885b27": "乃不同　答有二釋。一云外相冷觸下上不",
    "T43n1833_03b:0885b28": "同。識於心處與其上下一時頓捨。二云若",
    "T43n1833_03b:0885b29": "造善者從下漸捨至完心藏後從上捨。造",
    "T43n1833_03b:0885c01": "惡翻善。由此完心實最後捨。上下據彼",
    "T43n1833_03b:0885c02": "捨命前相。理亦無違　問眾生未然。三界經",
    "T43n1833_03b:0885c03": "云。人臨終時將生地獄神識從足出。生畜",
    "T43n1833_03b:0885c04": "生者從膝出。墜餓鬼者從腹出。生人者從",
    "T43n1833_03b:0885c05": "心出。生天者從眼出。作聖人者從頂出。",
    "T43n1833_03b:0885c06": "與瑜伽等何故差異　答有說經約皮膚外",
    "T43n1833_03b:0885c07": "相。攝論就膚。瑜伽心藏最後捨故　詳曰。准",
    "T43n1833_03b:0885c08": "何得知經依外相。論觸上下外亦不無。如",
    "T43n1833_03b:0885c09": "何攝論唯就膚內。又經言心何異瑜伽所說",
    "T43n1833_03b:0885c10": "心藏斷唯皮外。故知所會難可憑准。今復",
    "T43n1833_03b:0885c11": "釋云。經約聖凡勝劣有別分云捨相。理實",
    "T43n1833_03b:0885c12": "心處最後捨也。不據皮膚內外差異。三相下",
    "T43n1833_03b:0885c13": "捨。二相從上。一正捨處。同瑜伽等上下漸",
    "T43n1833_03b:0885c14": "等。但是經論開合有別。義不違也。",
    "T43n1833_03b:0885c15": "論。遍寄身中等者。傳有兩解。一云顯第六",
    "T43n1833_03b:0885c16": "識相續遍依。非如第八恒。相續言應在初",
    "T43n1833_03b:0885c17": "說。語法故。二云此舉賴耶行相返顯第六",
    "T43n1833_03b:0885c18": "無是行相。故不可依冷觸漸起。有義遮轉",
    "T43n1833_03b:0885c19": "識中總有六因。第六因中餘德兩釋前解",
    "T43n1833_03b:0885c20": "為正。破本疏云。逢境即緣是第五因。逢依",
    "T43n1833_03b:0885c21": "即止是第四因。離四．五因如何別說　詳",
    "T43n1833_03b:0885c22": "曰。若解四．五與第六同。可如所責。釋既",
    "T43n1833_03b:0885c23": "有差。義乃不同。別說何咎。設同四．五。前別",
    "T43n1833_03b:0885c24": "後總。釋結不同。復亦何失。若准餘釋不約",
    "T43n1833_03b:0885c25": "依．境。更據何理云績遍依。若據根．境與",
    "T43n1833_03b:0885c26": "疏何殊。愛憎斯異。",
    "T43n1833_03b:0885c27": "疏。七日後身識等生者。問五七日已方名具",
    "T43n1833_03b:0885c28": "根。已前無根如何有識　答五七日去五根",
    "T43n1833_03b:0885c29": "皆具。已前未具得有身根。故七日後得有",
    "T43n1833_03b:0886a01": "身識。不言七日已後諸識悉皆具也。",
    "T43n1833_03b:0886a02": "疏。齊識退還至皆此中攝者。齊識退還具如",
    "T43n1833_03b:0886a03": "義燈。復有異同如法華攝釋　不斷壞等。",
    "T43n1833_03b:0886a04": "按無性攝論第三云。又如經說。阿難陀。或",
    "T43n1833_03b:0886a05": "男或女。識若斷壞滅者。名色得增長廣大",
    "T43n1833_03b:0886a06": "不。不也。世尊如是等此若欲離阿賴耶識。",
    "T43n1833_03b:0886a07": "理不可成。釋曰。既云識壞名色不增。明為",
    "T43n1833_03b:0886a08": "緣識必相續也。相續識者即我賴耶。此等文",
    "T43n1833_03b:0886a09": "義今第七證。義皆攝之。",
    "T43n1833_03b:0886a10": "成唯識論演祕卷第三末終"
}