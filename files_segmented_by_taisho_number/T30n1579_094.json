{
    "T30n1579_094:0834a04": "瑜伽師地論卷第九十四",
    "T30n1579_094:0834a06": "彌勒菩薩說",
    "T30n1579_094:0834a07": "三藏法師玄奘奉　詔譯",
    "T30n1579_094:0834a08": "攝事分中契經事緣起食諦界擇攝第三",
    "T30n1579_094:0834a09": "之二",
    "T30n1579_094:0834a10": "復次嗢拕南曰。",
    "T30n1579_094:0834a11": "觸緣見圓滿　　實解不愛樂",
    "T30n1579_094:0834a12": "法住智精進　　生處等為後",
    "T30n1579_094:0834a13": "於一切觸緣受有中。若諸沙門或婆羅門。",
    "T30n1579_094:0834a14": "宣說無因惡因論者。如前請問。此作此受。",
    "T30n1579_094:0834a15": "乃至廣說。安住正法大師弟子。若勝若劣。",
    "T30n1579_094:0834a16": "略有三種無倒記別。一開自宗記。二伏他",
    "T30n1579_094:0834a17": "宗記。三有執無執雜染清淨記。當知此中。",
    "T30n1579_094:0834a18": "於彼所問無差別記。謂諸苦樂皆從緣生。",
    "T30n1579_094:0834a19": "是我宗致。斯則名為開自宗記。若於彼問",
    "T30n1579_094:0834a20": "作如是記。諸計苦樂自作他作俱作俱非",
    "T30n1579_094:0834a21": "無因而生。於一切處由觸生受。何用妄計",
    "T30n1579_094:0834a22": "自他作等。若觸因受現不可得。更求餘因",
    "T30n1579_094:0834a23": "可為巧妙。然觸因受。既現可得故。求餘",
    "T30n1579_094:0834a24": "因非為巧妙。如是記者。是則名為伏他宗",
    "T30n1579_094:0834a25": "記。所以者何。由二因緣。彼為摧伏。一者除",
    "T30n1579_094:0834a26": "唯根境識合。不能顯示餘作者故。二者不",
    "T30n1579_094:0834a27": "能誹撥一切世間現量如理所得觸因緣",
    "T30n1579_094:0834a28": "故。又彼不能立自宗故。亦復不能破他",
    "T30n1579_094:0834a29": "宗故。名被摧伏。若於彼問作如是記。我",
    "T30n1579_094:0834b01": "亦唯依根境界識。假立自作他作俱作。若",
    "T30n1579_094:0834b02": "苦若樂。而於實我都無所執。汝於此中有",
    "T30n1579_094:0834b03": "邪執著故。不隨許。所以者何。若有執著即",
    "T30n1579_094:0834b04": "為雜染。若無執著即為清淨。云何名為若",
    "T30n1579_094:0834b05": "有執著。即為雜染。謂彼世間不聰慧者。若",
    "T30n1579_094:0834b06": "於前際有所執著。無明緣行。廣說如前。",
    "T30n1579_094:0834b07": "便於中際苦樂雜染。若於中際有所執著。",
    "T30n1579_094:0834b08": "彼亦如前。當於後際苦樂雜染。云何名為",
    "T30n1579_094:0834b09": "若無執著即為清淨。謂聰慧者。若於前際",
    "T30n1579_094:0834b10": "或於中際。不於諸行執我我所。彼於前",
    "T30n1579_094:0834b11": "際。諸受因滅已。般涅槃。或於後際。諸受因",
    "T30n1579_094:0834b12": "滅。當般涅槃。是名第三有執無執雜染清淨",
    "T30n1579_094:0834b13": "記。",
    "T30n1579_094:0834b14": "復次若有棄捨無因惡因。於因生法五種因",
    "T30n1579_094:0834b15": "中。獲得正見。名見圓滿。於此正法及毘奈",
    "T30n1579_094:0834b16": "耶。不可轉故。亦得名為成正直見。由於",
    "T30n1579_094:0834b17": "涅槃意樂淨故。亦名成就於佛證淨。於所",
    "T30n1579_094:0834b18": "知境。智清淨故。由此三緣。如其次第。名",
    "T30n1579_094:0834b19": "於正法趣向親近。及與正證。云何名為從",
    "T30n1579_094:0834b20": "因生法五種因耶。一惡趣因。謂諸不善及不",
    "T30n1579_094:0834b21": "善根。二善趣因。謂一切善及諸善根。三於",
    "T30n1579_094:0834b22": "識住令識住因。謂四種食。四現法後法雜",
    "T30n1579_094:0834b23": "染因。謂一切漏。五清淨因。謂諦緣起。若",
    "T30n1579_094:0834b24": "有於此諸因自性。如實了知是其自性。於",
    "T30n1579_094:0834b25": "此因緣。如實了知是其因緣。於因緣滅。",
    "T30n1579_094:0834b26": "如實了知真實是滅。於趣滅道。如實了知",
    "T30n1579_094:0834b27": "真實是道。名見圓滿。觀緣生事乃至無明",
    "T30n1579_094:0834b28": "為邊際故。過此更無緣生因。觀唯由此。",
    "T30n1579_094:0834b29": "觀自義究竟。",
    "T30n1579_094:0834c01": "復次略有三種。於現法中。真實寂滅。乃至",
    "T30n1579_094:0834c02": "壽量未永止息。恒相續轉所知境事。於彼",
    "T30n1579_094:0834c03": "有學正修行時。施設學性。於彼無學作是",
    "T30n1579_094:0834c04": "思惟。我一切盡不復當盡。盡無生智所思",
    "T30n1579_094:0834c05": "擇故。名思擇法。云何為三。一六處。二六處",
    "T30n1579_094:0834c06": "緣觸。三觸緣受。當知此中。所有多聞諸聖",
    "T30n1579_094:0834c07": "弟子。隨所領受。即於彼受如實遍知。又即",
    "T30n1579_094:0834c08": "於彼厭離。欲滅勤修正行。又能如實了知",
    "T30n1579_094:0834c09": "彼受觸所引生。觸復由彼六處引生。即於",
    "T30n1579_094:0834c10": "彼觸引因六處。厭離欲滅勤修正行。又於",
    "T30n1579_094:0834c11": "彼受觸及六處。一切實事。略攝為一。了知",
    "T30n1579_094:0834c12": "一切由無常滅名滅法。已於現法中。於此",
    "T30n1579_094:0834c13": "一切三種實事無常滅法。如前修行厭離欲",
    "T30n1579_094:0834c14": "滅。由此正行。名學常委。又由修行此正",
    "T30n1579_094:0834c15": "行故。無所造作。究竟解脫。是故說名擇法",
    "T30n1579_094:0834c16": "常委。為欲證得曾所未得。曾所未證。修",
    "T30n1579_094:0834c17": "行無間殷重方便。名學常委。為於所有現",
    "T30n1579_094:0834c18": "法樂住。無有退失。無間所作。殷重所作。",
    "T30n1579_094:0834c19": "由是說名擇法常委等。說一切事法增上",
    "T30n1579_094:0834c20": "名句文身。名為法界。諸有獲得無礙解故。",
    "T30n1579_094:0834c21": "名句文身隨欲自在。是故說名善達法界。",
    "T30n1579_094:0834c22": "由於法界善通達故。即於如是真實想義。",
    "T30n1579_094:0834c23": "更以餘名隨其所樂。差別宣說。乃至能於",
    "T30n1579_094:0834c24": "七日七夜或過彼量。辭辯無竭。復以如是",
    "T30n1579_094:0834c25": "差別種類。如實宣說。彼是有為思所造作",
    "T30n1579_094:0834c26": "動轉。羸頓如病如癰。乃至廣說。",
    "T30n1579_094:0834c27": "復次當知。具解諸阿羅漢。略有六種記別",
    "T30n1579_094:0834c28": "所解。一有異門記別。二無異門記別。三智",
    "T30n1579_094:0834c29": "記別。四斷記別。五總記別。六別記別。有異",
    "T30n1579_094:0835a01": "門記別者。謂如有一或他請問。或復自然為",
    "T30n1579_094:0835a02": "欲令他於佛聖教多起恭敬故。如是記。",
    "T30n1579_094:0835a03": "我於今者無一疑惑。無異門記別者。謂作",
    "T30n1579_094:0835a04": "是記。我生已盡。乃至廣說。智記別者。謂有問",
    "T30n1579_094:0835a05": "言。云何知故。云何見故。彼生已盡便記別",
    "T30n1579_094:0835a06": "言。生緣盡故。彼生已盡。以如是相。記別自",
    "T30n1579_094:0835a07": "己善解脫智所攝盡智。名智記別。又即於",
    "T30n1579_094:0835a08": "此別記別者。謂即記別彼因緣有。又復記",
    "T30n1579_094:0835a09": "別彼生因緣因緣諸取。又復記別此諸取相。",
    "T30n1579_094:0835a10": "如實知故。如實見故。令取無有。總記別者。",
    "T30n1579_094:0835a11": "謂即於此一切所記。了知所有諸受皆苦。",
    "T30n1579_094:0835a12": "既了知已令彼生盡。如是記者。名總記別。",
    "T30n1579_094:0835a13": "斷記別者。謂即由彼內解脫故。一切貪愛因",
    "T30n1579_094:0835a14": "緣皆盡。如是記者。名斷記別。此斷記別。即",
    "T30n1579_094:0835a15": "如前說名別記別。此總記別。當知略由三",
    "T30n1579_094:0835a16": "種行相。謂薄伽梵所說諸結。我皆無有。是",
    "T30n1579_094:0835a17": "名最初斷總記別。謂諸有結皆永斷故。又我",
    "T30n1579_094:0835a18": "安住如是正念。由我安住此正念故。一切",
    "T30n1579_094:0835a19": "貪憂惡不善法能令畢竟不漏於心。是名",
    "T30n1579_094:0835a20": "第二斷總記別。謂恒住故。又於此中自無",
    "T30n1579_094:0835a21": "憍慢。是名第三斷總記別。謂無有餘增上",
    "T30n1579_094:0835a22": "慢故。如是總說有六記別。",
    "T30n1579_094:0835a23": "復次有三種法。是諸世間所愛所樂。依內",
    "T30n1579_094:0835a24": "而說。一者勢力。二者妙色。三者壽命。復有",
    "T30n1579_094:0835a25": "違害如是三法。能引所治不可愛樂三種別",
    "T30n1579_094:0835a26": "法。一者疾病。二者衰老。三者夭沒。若於三",
    "T30n1579_094:0835a27": "學起邪行時。便不堪任超越疾病衰老夭",
    "T30n1579_094:0835a28": "沒。若於三學起正行時。即能超越如是三",
    "T30n1579_094:0835a29": "事。云何三學。一增上戒學。二增上心學。三增",
    "T30n1579_094:0835b01": "上慧學。云何名為依止所有增上戒學起",
    "T30n1579_094:0835b02": "諸邪行。謂如有一。於初學中有所毀犯。",
    "T30n1579_094:0835b03": "或觀於自或觀於他無有羞恥。既自安住",
    "T30n1579_094:0835b04": "無羞恥已。便於一切惡不善法。不自防護。",
    "T30n1579_094:0835b05": "既於彼法不自護。已於佛法僧不起恭",
    "T30n1579_094:0835b06": "敬。於諸所學教授教誡。都無敬忌。由是因",
    "T30n1579_094:0835b07": "緣。若於此事他正諫舉。便於彼言不能忍",
    "T30n1579_094:0835b08": "受。自亦於彼默不與語。於處非處能正諫",
    "T30n1579_094:0835b09": "舉補特伽羅。憎背遠避。於行邪行同己法",
    "T30n1579_094:0835b10": "者。親近交遊。好共安止。由與惡友共安止",
    "T30n1579_094:0835b11": "故。於諸賢聖尚生憎背。況當詣彼躬申敬",
    "T30n1579_094:0835b12": "覲。設復往彼為說正法。憎背聖故。而不",
    "T30n1579_094:0835b13": "欲聞。設暫屬耳心無敬順。唯懷違諍不",
    "T30n1579_094:0835b14": "為知解。而有聽聞於處非處分別正行諸",
    "T30n1579_094:0835b15": "智論中。不樂安住。彼由內懷違諍心故。雖",
    "T30n1579_094:0835b16": "有聽聞。而不信受。亦不依行。又諸賢聖",
    "T30n1579_094:0835b17": "默不與語。作是思惟。如是行者不堪與語",
    "T30n1579_094:0835b18": "教授教誡。彼既自然無法自制。又為賢聖",
    "T30n1579_094:0835b19": "之所棄捨。於其內心恒不寂靜。外身語意",
    "T30n1579_094:0835b20": "猥雜而住。勃惡貪婪強口憍傲。於如是事",
    "T30n1579_094:0835b21": "不見過罪。多所毀犯不如法悔。由數習",
    "T30n1579_094:0835b22": "故。漸次毀犯一切尸羅。當知是名依止所",
    "T30n1579_094:0835b23": "有增上戒學起諸邪行。與此相違。當知即",
    "T30n1579_094:0835b24": "是依止所有增上戒學所起正行。云何名",
    "T30n1579_094:0835b25": "為依止所有增上心學起諸邪行。謂於行",
    "T30n1579_094:0835b26": "時不如正理。執取境界諸相隨好。由是因",
    "T30n1579_094:0835b27": "緣。發起妄念。即於其中不觀過患。煩惱生",
    "T30n1579_094:0835b28": "已堅執不捨。由是因緣。不正知住。或於住",
    "T30n1579_094:0835b29": "時居遠離處無有第二。即以忘念不正",
    "T30n1579_094:0835c01": "知住為所依止。心外馳散。如是名為依止",
    "T30n1579_094:0835c02": "所有增上心學起諸邪行。與此相違。當知",
    "T30n1579_094:0835c03": "即是依止所有增上心學所起正行。云何名",
    "T30n1579_094:0835c04": "為依止所有增上慧學起諸邪行。謂如有",
    "T30n1579_094:0835c05": "一。離近賢聖。依近惡友。聞不正法。勝解",
    "T30n1579_094:0835c06": "為因。不如正理思擇諸法。於諸惡欲及諸",
    "T30n1579_094:0835c07": "惡見。憙樂受行。或於廣大所學所得微妙",
    "T30n1579_094:0835c08": "法中。而自輕蔑。如是名為依止所有增上",
    "T30n1579_094:0835c09": "慧學起諸邪行。與此相違。當知即是依止",
    "T30n1579_094:0835c10": "所有增上慧學所起正行。此中異生補特伽",
    "T30n1579_094:0835c11": "羅。依止如是三種學中所起邪行。無有",
    "T30n1579_094:0835c12": "堪能超異生地。無倒趣入正性離生。永斷",
    "T30n1579_094:0835c13": "三結。由不永斷三種結故。無有堪能依",
    "T30n1579_094:0835c14": "止修道得阿羅漢。於現法中無餘永斷",
    "T30n1579_094:0835c15": "貪瞋癡等一切煩惱。超越當來疾病衰老及",
    "T30n1579_094:0835c16": "以夭沒。與此相違。當知即是於三學中。如",
    "T30n1579_094:0835c17": "實正行一切白品。廣說乃至。超越當來疾",
    "T30n1579_094:0835c18": "病衰老及以夭沒。",
    "T30n1579_094:0835c19": "復次若有苾芻。具淨尸羅。住別解脫清淨",
    "T30n1579_094:0835c20": "律儀。增上心學增上力故。得初靜慮近分",
    "T30n1579_094:0835c21": "所攝勝三摩地。以為依止。增上慧學增上力",
    "T30n1579_094:0835c22": "故。得法住智及涅槃智。用此二智以為依",
    "T30n1579_094:0835c23": "止。先由四種圓滿。遠離受學轉時。令心解",
    "T30n1579_094:0835c24": "脫一切煩惱。得阿羅漢。成慧解脫。此中云",
    "T30n1579_094:0835c25": "何名法住智。謂如有一。聽聞隨順緣性緣",
    "T30n1579_094:0835c26": "起無倒教已。於緣生行因果分位。住異生",
    "T30n1579_094:0835c27": "地。便能如實以聞思修所成作意。如理思",
    "T30n1579_094:0835c28": "惟。能以妙慧悟入信解苦真是苦。集真",
    "T30n1579_094:0835c29": "是集。滅真是滅。道真是道。諸如是等如其",
    "T30n1579_094:0836a01": "因果安立法中所有妙智。名法住智。又復云",
    "T30n1579_094:0836a02": "何名涅槃智。謂彼法爾。若於苦集滅道。以",
    "T30n1579_094:0836a03": "其妙慧。悟入信解是真苦集滅道諦時。便",
    "T30n1579_094:0836a04": "於苦集住厭逆想。於滅涅槃起寂靜想。所",
    "T30n1579_094:0836a05": "謂究竟寂靜微妙。棄捨一切生死所依。乃至",
    "T30n1579_094:0836a06": "廣說。如是依止彼法住智。及因於苦若苦",
    "T30n1579_094:0836a07": "因緣。住厭逆想。便於涅槃能以妙慧悟入",
    "T30n1579_094:0836a08": "信解。為寂靜等。如是妙智。名涅槃智。",
    "T30n1579_094:0836a09": "復次於善說法毘奈耶中。諸聰慧者。正觀六",
    "T30n1579_094:0836a10": "種圓備。現前足能發起勤精進住。云何名",
    "T30n1579_094:0836a11": "為六種圓備。一大師圓備。二聖教圓備。三聖",
    "T30n1579_094:0836a12": "教易入圓備。四證得自義無上圓備。五一",
    "T30n1579_094:0836a13": "切如理無間宣說圓備。六有聖言將圓備。",
    "T30n1579_094:0836a14": "云何名為大師圓備。謂諸如來成就十力四",
    "T30n1579_094:0836a15": "無所畏如是等。名大師圓備。云何名為聖",
    "T30n1579_094:0836a16": "教圓備。謂自稱言。我今已處大仙尊位。能",
    "T30n1579_094:0836a17": "轉梵輪。於大眾中正師子吼。開示一切順",
    "T30n1579_094:0836a18": "逆緣起寂滅涅槃如是等。名聖教圓備。云",
    "T30n1579_094:0836a19": "何名為聖教易入圓備。謂此聖教所有文句。",
    "T30n1579_094:0836a20": "其性明顯其義甚深。由此聖教能正開發諸",
    "T30n1579_094:0836a21": "甚深義故。說文句其性明顯其義甚深。如",
    "T30n1579_094:0836a22": "是名為聖教易入圓備。云何名為證得自義",
    "T30n1579_094:0836a23": "無上圓備。謂無沙門或婆羅門。於如來所。",
    "T30n1579_094:0836a24": "能正開覺通慧為勝。是故於他證得自義",
    "T30n1579_094:0836a25": "所應得義。所應覺義。唯有如來所說法教。",
    "T30n1579_094:0836a26": "為妙為上。若過於此言辭路絕。如是名為",
    "T30n1579_094:0836a27": "證得自義無上圓備。云何名為一切如理無",
    "T30n1579_094:0836a28": "間宣說圓備。謂諸如來所說法教。普為一",
    "T30n1579_094:0836a29": "切人天開示無倒。開示於一切法。不作師",
    "T30n1579_094:0836b01": "捲。無遺開示。如是名為一切如理無間宣",
    "T30n1579_094:0836b02": "說圓備。云何名為有聖言將圓備。謂有能",
    "T30n1579_094:0836b03": "斷一切疑惑。及能生起一切善根。一切善法",
    "T30n1579_094:0836b04": "所依大信。現量可得安足之所大師現前。",
    "T30n1579_094:0836b05": "如是名為有聖言將圓備。諸聰慧者。正觀",
    "T30n1579_094:0836b06": "此六圓備。現前足能發起勤精進住。於三",
    "T30n1579_094:0836b07": "學中。依增上戒修習瑜伽。依增上心修不",
    "T30n1579_094:0836b08": "放逸。依增上慧於大師教。修瑜伽行。若有",
    "T30n1579_094:0836b09": "安住懈怠心者。當知希求二種過患。一者",
    "T30n1579_094:0836b10": "希求現法當來能生眾苦一切煩惱雜染。",
    "T30n1579_094:0836b11": "憂苦不安隱住。二者希求退失所有未證已",
    "T30n1579_094:0836b12": "證一切善法。退失能引能往善趣涅槃大",
    "T30n1579_094:0836b13": "義。與此相違。勤精進者。當知希求二種勝",
    "T30n1579_094:0836b14": "利。此精進者。於諸善法未證能證無退失",
    "T30n1579_094:0836b15": "時。能辦自義他義俱義。云何名為能辦自",
    "T30n1579_094:0836b16": "義。謂出家已。由其二相。說名有果。一者證",
    "T30n1579_094:0836b17": "得煩惱離繫究竟涅槃。謂離繫果。二者能起",
    "T30n1579_094:0836b18": "世間勝樂。謂往善趣樂異熟果。云何名為",
    "T30n1579_094:0836b19": "能辦他義。謂廣為他宣說法要。令其能往",
    "T30n1579_094:0836b20": "世間善趣。究竟涅槃。云何名為能辦俱義。",
    "T30n1579_094:0836b21": "謂自修治淨福田。性堪任受用從淨信邊",
    "T30n1579_094:0836b22": "所得如法衣服等事。由此受用攝養己身。",
    "T30n1579_094:0836b23": "令其能順一切善品。又能令他於己所作",
    "T30n1579_094:0836b24": "得大果報。謂於當來往善趣故。得大勝",
    "T30n1579_094:0836b25": "利。謂當獲得財寶僕從皆圓滿故。得大榮",
    "T30n1579_094:0836b26": "盛。謂當獲得壽命色力樂辯才等自圓滿",
    "T30n1579_094:0836b27": "故。得大修廣。謂即於上所得三處。長時隨",
    "T30n1579_094:0836b28": "逐無間斷故。由四種相。應知世尊所說聖",
    "T30n1579_094:0836b29": "教名善說法。一能趣寂靜。能令證得有餘",
    "T30n1579_094:0836c01": "依涅槃界故。二能般涅槃能令證得無餘依",
    "T30n1579_094:0836c02": "涅槃界故。三能趣菩提能令證得聲聞獨",
    "T30n1579_094:0836c03": "覺無上正等三菩提故。四善逝分別最極究",
    "T30n1579_094:0836c04": "竟現量所顯無上大師所開示故。",
    "T30n1579_094:0836c05": "復次具四圓滿能生聖處。若隨有一成此",
    "T30n1579_094:0836c06": "圓滿。於善說法毘奈耶中。正修行時。名曰",
    "T30n1579_094:0836c07": "善來善出家者。云何名為四種圓滿。一增",
    "T30n1579_094:0836c08": "上意樂圓滿。二根圓滿。三智圓滿。四即於",
    "T30n1579_094:0836c09": "聖處有佛出世得值圓滿。增上意樂圓滿",
    "T30n1579_094:0836c10": "者。謂如有一。於般涅槃。極淨修治增上意",
    "T30n1579_094:0836c11": "樂。方乃出家。非為債主及諸怖畏之所逼",
    "T30n1579_094:0836c12": "迫。乃至廣說。當知如是而出家者。名善出",
    "T30n1579_094:0836c13": "家。生於聖處。根圓滿者。謂如有一。眼耳無",
    "T30n1579_094:0836c14": "闕。非半擇迦。不缺支分。由得如是根無",
    "T30n1579_094:0836c15": "缺故。於善說法毘奈耶中。堪任出家說正",
    "T30n1579_094:0836c16": "法。時堪能聽受。智圓滿者。謂如有一。性不",
    "T30n1579_094:0836c17": "愚戇。無有下品愚癡障故。亦不瘖瘂。無",
    "T30n1579_094:0836c18": "有中品愚癡障故。非手代言。無有上品",
    "T30n1579_094:0836c19": "愚癡障故。離三種智愚癡障故。有力能解",
    "T30n1579_094:0836c20": "善說惡說所有法義。即於聖處有佛出世",
    "T30n1579_094:0836c21": "得值圓滿者。謂如今時有薄伽梵釋迦牟尼",
    "T30n1579_094:0836c22": "出現於世。是為如來應正等覺。乃至廣說。",
    "T30n1579_094:0836c23": "若廣解釋。應知如前攝異門分。宣說正法。",
    "T30n1579_094:0836c24": "趣寂靜等廣說如前。當知此中生聖處故。",
    "T30n1579_094:0836c25": "名為善來。善得出家。根無缺故。不愚戇",
    "T30n1579_094:0836c26": "故。不瘖瘂故。亦不以手代其言故。名善",
    "T30n1579_094:0836c27": "獲得具足人身。",
    "T30n1579_094:0836c28": "復次其於緣生諸行流轉修觀行者。略有",
    "T30n1579_094:0836c29": "二種作猶豫法。云何為二。一者承習說",
    "T30n1579_094:0837a01": "無因論。二者承習說惡因論。此中承習無",
    "T30n1579_094:0837a02": "因論者。觀一切種皆無所因。便生疑惑。",
    "T30n1579_094:0837a03": "云何諸法無因而轉。其有承習惡因論者。",
    "T30n1579_094:0837a04": "亦生疑惑。云何由彼不相似因不稱理因。",
    "T30n1579_094:0837a05": "有諸法轉。若有多聞諸聖弟子。遠離二種",
    "T30n1579_094:0837a06": "非真實論。正觀流轉由是因緣。得善決定。",
    "T30n1579_094:0837a07": "無有疑惑。內證真實。若於是處。說有多",
    "T30n1579_094:0837a08": "聞諸聖弟子。當知此中是諸異生。若於是",
    "T30n1579_094:0837a09": "處。唯說有其諸聖弟子。當知此中說已見",
    "T30n1579_094:0837a10": "諦。",
    "T30n1579_094:0837a11": "復次於正法中。略有三種補特伽羅。猶有",
    "T30n1579_094:0837a12": "苦惱不安隱住。云何為三。謂如有一。於",
    "T30n1579_094:0837a13": "善說法毘奈耶中。為求涅槃。趣向涅槃。棄",
    "T30n1579_094:0837a14": "捨家法。趣於非家。既出家已。唯能受持所",
    "T30n1579_094:0837a15": "有禁戒。便喜足住。不於時時轉。進修習增",
    "T30n1579_094:0837a16": "上心學增上慧學。彼捨先時居家所有受用",
    "T30n1579_094:0837a17": "境界。未能隨得無上安隱證涅槃道。處在",
    "T30n1579_094:0837a18": "中間。猶有苦惱不安隱住。是名第一補特",
    "T30n1579_094:0837a19": "伽羅。復如有一。雖不唯於所受禁戒喜足",
    "T30n1579_094:0837a20": "安住。然其未能超異生地。由未能超異",
    "T30n1579_094:0837a21": "生地故。於一切法緣藉他故。常視他面。",
    "T30n1579_094:0837a22": "常觀他口。何當如實知於所知。見於所見。",
    "T30n1579_094:0837a23": "恒於他所求聞正法教授教誡。然其自心",
    "T30n1579_094:0837a24": "有疑有惑。猶有苦惱不安隱住。是名第二",
    "T30n1579_094:0837a25": "補特伽羅。復如有一。是學見迹。放逸而住。",
    "T30n1579_094:0837a26": "於現法中不堪證得究竟涅槃。有能攝受",
    "T30n1579_094:0837a27": "第二有體生起之因。有第二住。猶有苦惱",
    "T30n1579_094:0837a28": "不安隱住。是名第三補特伽羅。如是三種",
    "T30n1579_094:0837a29": "補特伽羅。復有三異補特伽羅。有諸快樂",
    "T30n1579_094:0837b01": "善安隱住。謂阿羅漢一向樂住。",
    "T30n1579_094:0837b02": "復次嗢拕南曰。",
    "T30n1579_094:0837b03": "有滅若沙門　　婆羅門受智",
    "T30n1579_094:0837b04": "流轉與來往　　佛順逆為後",
    "T30n1579_094:0837b05": "諸學見迹。雖於有滅寂靜涅槃。不隨他。",
    "T30n1579_094:0837b06": "信內聖慧眼。自能觀見。然猶未能以身觸",
    "T30n1579_094:0837b07": "證。譬如有人熱渴所逼。馳詣深井。雖以",
    "T30n1579_094:0837b08": "肉眼現見井中離諸塵穢清冷美水。并給",
    "T30n1579_094:0837b09": "水器。而於此水身未觸證。如是有學雖聖",
    "T30n1579_094:0837b10": "慧眼現見所求後煩惱斷。最極寂靜。而於",
    "T30n1579_094:0837b11": "此斷身未觸證。",
    "T30n1579_094:0837b12": "復次有諸沙門若婆羅門。於貪瞋癡無餘",
    "T30n1579_094:0837b13": "斷滅。真沙門義婆羅門義。全未證得。而諸",
    "T30n1579_094:0837b14": "世間起沙門想婆羅門想。彼亦自稱是真沙",
    "T30n1579_094:0837b15": "門真婆羅門。世間於彼雖起是想。然彼但",
    "T30n1579_094:0837b16": "是世俗沙門。及婆羅門。非第一義。若第一義",
    "T30n1579_094:0837b17": "諸有沙門及婆羅門。皆不忍許彼為沙門",
    "T30n1579_094:0837b18": "及婆羅門。所以者何。由彼不能如實了知",
    "T30n1579_094:0837b19": "諸雜染法。雜染法因。亦不如實了知彼滅",
    "T30n1579_094:0837b20": "趣彼滅行。雜染法者。謂老死支所攝眾苦。",
    "T30n1579_094:0837b21": "及以生支。雜染法因。復有二種。一愛所作。",
    "T30n1579_094:0837b22": "二業所作。愛所作者。謂由緣起逆次道理有",
    "T30n1579_094:0837b23": "取愛支。若無明觸所生諸受。若無明觸及",
    "T30n1579_094:0837b24": "無明界所隨六處。業所作者。謂由緣起逆",
    "T30n1579_094:0837b25": "次道理名色識行。及即於彼不如實知。如",
    "T30n1579_094:0837b26": "法住智尚未能了。況當如彼諦現觀時能",
    "T30n1579_094:0837b27": "遍了知。或如修道未遍了知。如無學地未",
    "T30n1579_094:0837b28": "能超越。",
    "T30n1579_094:0837b29": "復次略由二種明觸生法。於其緣生一切行",
    "T30n1579_094:0837c01": "中。依四諦理。趣入現觀。云何為二。一由",
    "T30n1579_094:0837c02": "領納所緣為性明觸生受。二由簡擇所",
    "T30n1579_094:0837c03": "緣為性明觸生慧。當知此中於十一支",
    "T30n1579_094:0837c04": "安立四諦。依此一一支諦。建立四十四事。",
    "T30n1579_094:0837c05": "即依明觸所生諸受。宣說如是四十四種",
    "T30n1579_094:0837c06": "受事差別。即依明觸所生諸慧。宣說如是",
    "T30n1579_094:0837c07": "四十四種智事差別。此中後際所作老死。",
    "T30n1579_094:0837c08": "唯果非因。於其前際所發無明。唯因非果。",
    "T30n1579_094:0837c09": "其餘有支。亦因亦果。三時遍智有差別故。",
    "T30n1579_094:0837c10": "如前所說。決定遍智有差別故。由法住智",
    "T30n1579_094:0837c11": "所攝能取智。無常性有差別故。當知建立",
    "T30n1579_094:0837c12": "七十七種智事差別。如是顯示歷觀諸諦",
    "T30n1579_094:0837c13": "一切行相。從此無間入諦現觀。漸次修習。",
    "T30n1579_094:0837c14": "乃至獲得阿羅漢果。",
    "T30n1579_094:0837c15": "復次由三種相。於緣生行。應正了知流轉",
    "T30n1579_094:0837c16": "漸次。何等為三。一因增益故。二果生起故。",
    "T30n1579_094:0837c17": "三果增集故。如是一切略攝為一。總名諸",
    "T30n1579_094:0837c18": "法。若增。若生。若集。依因果滅。如其所應當",
    "T30n1579_094:0837c19": "知。說名若減。若滅。若沒。如是意趣差別道",
    "T30n1579_094:0837c20": "理。不違法性。復有別義。初中後際時差別",
    "T30n1579_094:0837c21": "故。欲色無色界差別故。如其次第。若增。若",
    "T30n1579_094:0837c22": "減。若生。若滅。若集。若沒。應正了知。",
    "T30n1579_094:0837c23": "復次當知略有二種雜染。一業愛雜染。二妄",
    "T30n1579_094:0837c24": "見雜染。此二雜染依於二品。一在家品。二出",
    "T30n1579_094:0837c25": "家品。應知此中業愛雜染所造作故。名思",
    "T30n1579_094:0837c26": "所作。妄見雜染邪計起故。名計所執。此中異",
    "T30n1579_094:0837c27": "生若在家品。若出家品。具二雜染。由諸",
    "T30n1579_094:0837c28": "纏故。及隨眠故。因彼所緣。於四識住。令心",
    "T30n1579_094:0837c29": "生起諸雜染已。招集後有。循環往來不得",
    "T30n1579_094:0838a01": "解脫。有學見迹妄見雜染已永斷故。唯有",
    "T30n1579_094:0838a02": "我慢依處習氣。尚有餘故。不造新業。不欣",
    "T30n1579_094:0838a03": "後有業愛雜染。無有諸纏能為雜染。唯有",
    "T30n1579_094:0838a04": "隨眠依附相續能為雜染。因彼所緣。於諸",
    "T30n1579_094:0838a05": "識住。雜染其心。招集後有。若諸無學。二種",
    "T30n1579_094:0838a06": "雜染纏。及隨眠。皆永斷故。即現法中。於諸",
    "T30n1579_094:0838a07": "識住。其心雜染。及與當來所招後有。一切",
    "T30n1579_094:0838a08": "皆無。",
    "T30n1579_094:0838a09": "復次過去諸佛為菩薩時。如理思惟緣起",
    "T30n1579_094:0838a10": "法已。證覺無上正等菩提。今薄伽梵亦於",
    "T30n1579_094:0838a11": "緣起正思惟已。證覺無上正等菩提。如過",
    "T30n1579_094:0838a12": "去佛得菩提已。即於緣起作意攀緣順逆",
    "T30n1579_094:0838a13": "道理。方便隨修。現法樂住已。住安樂。今薄",
    "T30n1579_094:0838a14": "伽梵。亦復如是。彼雖無量。如說世間七劫",
    "T30n1579_094:0838a15": "相似故。唯說七。如是無上正等菩提。尚猶",
    "T30n1579_094:0838a16": "如實知緣起故。未證能證。證已獲得現法",
    "T30n1579_094:0838a17": "樂住。況餘下劣所有菩提。又為如實等覺",
    "T30n1579_094:0838a18": "緣起攝受五支。為斷方便。如前應知。又此",
    "T30n1579_094:0838a19": "緣起總略義者。謂依轉品有因諸苦。又依",
    "T30n1579_094:0838a20": "還品有因無漏所有諸法。又有因苦因緣",
    "T30n1579_094:0838a21": "諸漏。又彼諸漏所依止性從無明觸所生諸",
    "T30n1579_094:0838a22": "受。又有因法住立因緣。則現法中煩惱斷者。",
    "T30n1579_094:0838a23": "唯有依緣。又復依於七種清淨漸次修集。",
    "T30n1579_094:0838a24": "為得無造究竟涅槃。應知宣說隨順如是",
    "T30n1579_094:0838a25": "緣性緣起甚深言教。云何名為七種清淨。一",
    "T30n1579_094:0838a26": "戒清淨。二心清淨。三見清淨。四度疑清淨。五",
    "T30n1579_094:0838a27": "道非道智見清淨。六行智見清淨。七行斷",
    "T30n1579_094:0838a28": "智見清淨。云何名為如是清淨漸次修集。謂",
    "T30n1579_094:0838a29": "有苾芻。安住具足尸羅。守護別解脫律儀。",
    "T30n1579_094:0838b01": "廣說應知。如聲聞地。彼由如是具尸羅",
    "T30n1579_094:0838b02": "故。便能無悔。廣說乃至。心得正定。漸次乃",
    "T30n1579_094:0838b03": "至具足。安住第四靜慮。彼既獲得如是定",
    "T30n1579_094:0838b04": "心。漸次乃至質直調柔安住不動。於為證",
    "T30n1579_094:0838b05": "得漏盡智通。心定趣向於四聖諦證入現",
    "T30n1579_094:0838b06": "觀。斷見所斷一切煩惱。獲得無漏有學正",
    "T30n1579_094:0838b07": "見。得正見故。能於一切苦集滅道。及佛法",
    "T30n1579_094:0838b08": "僧。永斷疑惑。由畢竟斷。超度猶豫故。名",
    "T30n1579_094:0838b09": "度疑又於正見前行之道。如實了知。是為",
    "T30n1579_094:0838b10": "正道。由此能斷見所斷後修所斷惑。又於",
    "T30n1579_094:0838b11": "邪見前行非道。如實了知。是為邪道。於道",
    "T30n1579_094:0838b12": "非道得善巧已。遠離非道遊於正道。又於",
    "T30n1579_094:0838b13": "隨道四種行迹。如實了知。何等為四。一苦",
    "T30n1579_094:0838b14": "遲通。二苦速通。三樂遲通。四樂速通。如是",
    "T30n1579_094:0838b15": "行迹。廣辯應知。如聲聞地。於此行迹。",
    "T30n1579_094:0838b16": "如實了知最初行迹一切應斷。超越義故。",
    "T30n1579_094:0838b17": "非由煩惱離繫義故。如實了知第二第三",
    "T30n1579_094:0838b18": "苦速樂遲二種行迹一分應斷。如是如實",
    "T30n1579_094:0838b19": "了知初全及二一分應當斷已依樂速通。",
    "T30n1579_094:0838b20": "正勤修集。從此無間永盡諸漏。於現法中",
    "T30n1579_094:0838b21": "獲得無造究竟涅槃。身壞已後證無餘依般",
    "T30n1579_094:0838b22": "涅槃界。如是七種清淨為依。漸次修集。",
    "T30n1579_094:0838b23": "乃至獲得諸漏永盡無造涅槃。當知此中",
    "T30n1579_094:0838b24": "由於如是七種清淨。一切具足。漸次修集。",
    "T30n1579_094:0838b25": "方乃證得無造涅槃。非隨闕一。是故應求",
    "T30n1579_094:0838b26": "如是一切。於世尊所熟修梵行。非求隨",
    "T30n1579_094:0838b27": "一。又佛世尊。由此因緣。亦具施設如是一",
    "T30n1579_094:0838b28": "切。為令證得無造涅槃。非隨捨一。又於此",
    "T30n1579_094:0838b29": "中依一一說。非唯由此。亦非離此能獲",
    "T30n1579_094:0838c01": "無造究竟涅槃。如是應知此中緣性緣起甚",
    "T30n1579_094:0838c02": "深。",
    "T30n1579_094:0838c03": "復次嗢拕南曰。",
    "T30n1579_094:0838c04": "安立與因緣　　觀察於食義",
    "T30n1579_094:0838c05": "極多諸過患　　雜染等為後",
    "T30n1579_094:0838c06": "有四種法。於現法中最能長養諸根大種。",
    "T30n1579_094:0838c07": "云何為四。一者氣力。二者喜樂。三者於可",
    "T30n1579_094:0838c08": "愛事專注希望。四者氣力。喜樂。專注。希望",
    "T30n1579_094:0838c09": "之所依止諸根大種。并壽并煖安住不壞。",
    "T30n1579_094:0838c10": "如是四法。隨其次第當知。別用四法",
    "T30n1579_094:0838c11": "為食。一者段。二者順樂受觸。三者有漏意會",
    "T30n1579_094:0838c12": "思。四者能執諸根大種識。當知此中。段與",
    "T30n1579_094:0838c13": "現法氣力為食。由氣力故。便能長養諸根",
    "T30n1579_094:0838c14": "大種。能順樂受諸有漏觸。能與喜樂為食。",
    "T30n1579_094:0838c15": "由喜樂故。便能長養諸根大種。若在意地",
    "T30n1579_094:0838c16": "能會境思。名意會思。能與一切於可愛境。",
    "T30n1579_094:0838c17": "專注希望。為食。由專注希望故。便能長養",
    "T30n1579_094:0838c18": "諸根大種。由能執受諸根大種識故。令",
    "T30n1579_094:0838c19": "彼諸根大種。并壽并煖與識不離身為因",
    "T30n1579_094:0838c20": "而住。是故說識。名彼住因。由彼住故。氣",
    "T30n1579_094:0838c21": "力。喜樂。專注。希望。依彼而轉。如是四食。能",
    "T30n1579_094:0838c22": "令已生有情安住。又由段故。而有氣力。有",
    "T30n1579_094:0838c23": "氣力故。諸根大種皆得增長。由是因緣。諸",
    "T30n1579_094:0838c24": "有顧戀身命愚夫。為此義故。有所追求。",
    "T30n1579_094:0838c25": "於追求時。造作種種新善惡業。亦令增長。",
    "T30n1579_094:0838c26": "又能增長種種煩惱。如說於段。觸意會思。",
    "T30n1579_094:0838c27": "隨其所應。當知亦爾。由此三門能集後有",
    "T30n1579_094:0838c28": "業煩惱識。此於現法由業煩惱所隨逐",
    "T30n1579_094:0838c29": "故。成其有取。便能攝受當來後有。如是四",
    "T30n1579_094:0839a01": "食令求後有愛樂後有。於其後有。未能",
    "T30n1579_094:0839a02": "斷者。能攝後有。遍攝後有。隨攝後有。又諸",
    "T30n1579_094:0839a03": "段食在欲界天。名之為細。或處中有母腹",
    "T30n1579_094:0839a04": "卵㲉。當知亦爾。欲界餘位段食。名麁。觸意",
    "T30n1579_094:0839a05": "會思。及以識食。在無色界。當知名細。餘處",
    "T30n1579_094:0839a06": "名麁。有色為依易分別故。無色為依難分",
    "T30n1579_094:0839a07": "別故。又此諸食當知。有異麁細義門。謂若",
    "T30n1579_094:0839a08": "能使已生有情得安住者。說名為麁。攝",
    "T30n1579_094:0839a09": "益求有諸有情者。當知是細。如是應知",
    "T30n1579_094:0839a10": "安立四食。",
    "T30n1579_094:0839a11": "復次如上所說諸根大種。由集諦攝。先愛",
    "T30n1579_094:0839a12": "而生。為欲令彼得增長故。追求四食。由",
    "T30n1579_094:0839a13": "此道理。已生有情雖由四食而得安住。然",
    "T30n1579_094:0839a14": "本藉愛為緣故有。又有愛故。於現法中依",
    "T30n1579_094:0839a15": "諸食身。由三種門。滋長業惑。能辦業惑常",
    "T30n1579_094:0839a16": "所隨逐有取之識。於現法中攝受後有。是",
    "T30n1579_094:0839a17": "故一切求有有情。雖由四食之所攝益。然",
    "T30n1579_094:0839a18": "復藉愛為緣故有。又即此愛於現法中。由",
    "T30n1579_094:0839a19": "無明觸所生諸受為緣故起。此無明觸所",
    "T30n1579_094:0839a20": "生諸受。由無明觸為緣故起。此無明觸由",
    "T30n1579_094:0839a21": "先串習諸無明界所隨六處為緣故起。此六",
    "T30n1579_094:0839a22": "處後更無餘因。於現法中唯此六處展轉相",
    "T30n1579_094:0839a23": "依。有色諸根依止於識。識亦依止識所執",
    "T30n1579_094:0839a24": "受有色諸根。由此因緣。六處已後更無所",
    "T30n1579_094:0839a25": "說。或復有時聽聞正法為外支力。如理作",
    "T30n1579_094:0839a26": "意。正勤修習。為內支力。由是因緣。正見",
    "T30n1579_094:0839a27": "生起。正見生故。能斷無明。能生於明。彼",
    "T30n1579_094:0839a28": "現法中。諸無明界所隨六處皆得除滅。明",
    "T30n1579_094:0839a29": "界所隨六處得生。名為轉依。彼品麁重皆",
    "T30n1579_094:0839b01": "止息故。六處既滅。漸次乃至愛亦隨滅。由",
    "T30n1579_094:0839b02": "愛滅故。諸食亦滅。能取後有。諸法滅故。",
    "T30n1579_094:0839b03": "當知後有亦復隨滅。是故應知。處於明者。",
    "T30n1579_094:0839b04": "不求後有。",
    "T30n1579_094:0839b05": "復次無有少法生已安住。亦無有我能食",
    "T30n1579_094:0839b06": "所食。由此因緣。彼何名食。然唯約與未",
    "T30n1579_094:0839b07": "生諸法作生緣理。唯法引法說為食義。但",
    "T30n1579_094:0839b08": "由法假於其識上假想施設補特伽羅。望",
    "T30n1579_094:0839b09": "此四食。說為食者。為欲隨順世間言說。約",
    "T30n1579_094:0839b10": "世俗諦說有如是補特伽羅。能食四食。非",
    "T30n1579_094:0839b11": "約勝義。所以者何。若說有識生已安住。體",
    "T30n1579_094:0839b12": "是真實補特伽羅名能食者。不應立識為",
    "T30n1579_094:0839b13": "其食性。未曾見有補特伽羅還自能食補",
    "T30n1579_094:0839b14": "特伽羅。一相續中定無二識同時安住。是故",
    "T30n1579_094:0839b15": "立識體是真實補特伽羅為能食者。不應",
    "T30n1579_094:0839b16": "道理。由有如是不應理故。若作是問。誰",
    "T30n1579_094:0839b17": "食識食。當知此問為非理問。若作是問。誰",
    "T30n1579_094:0839b18": "是能食識食因緣。當知此問為如理問。能",
    "T30n1579_094:0839b19": "令悟入緣起理故。復有二有。一者生有。",
    "T30n1579_094:0839b20": "二者業有。若為當來後有生起。今現法中。諸",
    "T30n1579_094:0839b21": "業煩惱所隨逐識為因。能引當來生有。即",
    "T30n1579_094:0839b22": "彼曾有前行業性。說名業有。於現法中有",
    "T30n1579_094:0839b23": "此有故。能令當來生有所攝後有生起。於",
    "T30n1579_094:0839b24": "命終時。前際六處纔無常滅。後際六處尋",
    "T30n1579_094:0839b25": "復續生。即此六處識於先時為能引緣。復",
    "T30n1579_094:0839b26": "於今時為結生緣。如是由識入母胎故。",
    "T30n1579_094:0839b27": "得有名色。名色為緣便有六處。由無明界",
    "T30n1579_094:0839b28": "所隨六處以為緣故。有相似觸。漸次乃至",
    "T30n1579_094:0839b29": "取為緣故。令後際業轉成其有。如是諸法",
    "T30n1579_094:0839c01": "先未曾有。一切新從別別緣起。當知此中",
    "T30n1579_094:0839c02": "都無觸者乃至有者。能有所觸。乃至有有",
    "T30n1579_094:0839c03": "唯有諸法。別名所食。別名能食。是故因果",
    "T30n1579_094:0839c04": "墮在諸行。相續流轉無有斷絕。由其先際",
    "T30n1579_094:0839c05": "業有。往趣後際生有。復由後際業有。還趣",
    "T30n1579_094:0839c06": "先際生有。如是緣起輪迴不絕。從此世間",
    "T30n1579_094:0839c07": "往彼世間。自彼世間還此世間。是故唯法",
    "T30n1579_094:0839c08": "能引法義。當知此中說為食義。",
    "T30n1579_094:0839c09": "復次三食為因能令三種內苦生起。一者界",
    "T30n1579_094:0839c10": "不平等所生病苦。二者欲希求苦。三者求不",
    "T30n1579_094:0839c11": "允苦。初苦段食為因。第二苦觸食為因。第",
    "T30n1579_094:0839c12": "三苦意會思食為因。段食因緣生內病苦。是",
    "T30n1579_094:0839c13": "故苾芻。當觀段食如子肉想。不應貪著。",
    "T30n1579_094:0839c14": "隨順樂受觸食因緣。能生於內欲希求苦。",
    "T30n1579_094:0839c15": "是故苾芻。當觀順彼六種觸處如無皮牛。",
    "T30n1579_094:0839c16": "應作是觀。若我依於六種觸處。發起種種",
    "T30n1579_094:0839c17": "欲希求貪。便為依止諸色而住。依止色故。",
    "T30n1579_094:0839c18": "令我發起種種諸惡不善尋思。如無皮牛觸",
    "T30n1579_094:0839c19": "處諸蟲之所唼食。多生眾苦不安隱住。如",
    "T30n1579_094:0839c20": "是觀已。於初觸處深見過患。無染而住。如",
    "T30n1579_094:0839c21": "依於色如是。依聲香味觸法。當知亦爾如",
    "T30n1579_094:0839c22": "於初觸處深見過患。無染而住如是。乃至",
    "T30n1579_094:0839c23": "於第六觸處。當知亦爾。有漏意會思食因緣。",
    "T30n1579_094:0839c24": "能生於內求不允苦。是故苾芻。當觀有漏",
    "T30n1579_094:0839c25": "意會思食如一分火。觀察如是所求不允",
    "T30n1579_094:0839c26": "能引身心大熱惱故。彼作如是正觀察已。",
    "T30n1579_094:0839c27": "終不希望衣食等事往詣他家。是故不為",
    "T30n1579_094:0839c28": "所求不允所生苦觸。其心坦然安樂而住。",
    "T30n1579_094:0839c29": "由是因緣。應正觀察如是三食。所謂段觸",
    "T30n1579_094:0840a01": "意會思食。即由如是三食因緣。生如所說",
    "T30n1579_094:0840a02": "依識內苦。是故苾芻。當觀識食如三百鉾",
    "T30n1579_094:0840a03": "之所鑽刺。所以者何。段食因緣能令非一",
    "T30n1579_094:0840a04": "種種眾多品類病苦依識而起。隨順樂受觸",
    "T30n1579_094:0840a05": "食因緣。能令倍增欲希求苦依識而起。有",
    "T30n1579_094:0840a06": "漏意會思食因緣。能令種種求不允苦依識",
    "T30n1579_094:0840a07": "而起。如是行者於識食中。正觀諸食以識",
    "T30n1579_094:0840a08": "為依多生過患。由是因緣。不顧身命。",
    "T30n1579_094:0840a09": "如是如理於四種食審正觀察。審觀為依",
    "T30n1579_094:0840a10": "能於現法永斷諸食。食永斷故。得至當來",
    "T30n1579_094:0840a11": "後有苦際。",
    "T30n1579_094:0840a12": "復次若不如實觀此四食。便為憙貪之所",
    "T30n1579_094:0840a13": "染污。若為是二所染污者。當知希求二種",
    "T30n1579_094:0840a14": "過患。一者當來。二者現法。於四食中。有漏",
    "T30n1579_094:0840a15": "意會思食因緣。專注希望俱行喜染名喜。隨",
    "T30n1579_094:0840a16": "順樂受觸食因緣。於能隨順喜樂諸食多",
    "T30n1579_094:0840a17": "生染著名貪。此二煩惱於現法中能染於",
    "T30n1579_094:0840a18": "識。令其安止四種識住。增長當來後有種",
    "T30n1579_094:0840a19": "子。既增長已生起後有生等眾苦。當知是",
    "T30n1579_094:0840a20": "名憙貪二種煩惱所作當來過患。彼由如是",
    "T30n1579_094:0840a21": "於四食中安住憙貪二種煩惱。便於現法",
    "T30n1579_094:0840a22": "有諸塵染。由塵染故。食若變壞。於現法中",
    "T30n1579_094:0840a23": "便生悲歎愁憂。萎頓懷慼而住。當知是名",
    "T30n1579_094:0840a24": "憙貪二種煩惱所作現法過患。",
    "T30n1579_094:0840a25": "復次諸有於此四種識中憙貪未斷。彼六",
    "T30n1579_094:0840a26": "處攝有識之身。猶如臺觀六處窓牖。能與",
    "T30n1579_094:0840a27": "緣境煩惱日光。作入依處。是光於此或住",
    "T30n1579_094:0840a28": "上地。或住下地。既得住已。如前所說。於四",
    "T30n1579_094:0840a29": "識住能染於識。生起當來後有眾苦。若有",
    "T30n1579_094:0840b01": "能斷如是憙貪二種煩惱。與彼相違緣境",
    "T30n1579_094:0840b02": "煩惱尚不得起。況依此入而當得住。又復",
    "T30n1579_094:0840b03": "若有補特伽羅憙貪未斷。便為魔羅來詣",
    "T30n1579_094:0840b04": "其所。以其種種猶如彩色可愛境界。彩",
    "T30n1579_094:0840b05": "畫如是補特伽羅。令其變生種種煩惱相",
    "T30n1579_094:0840b06": "貌顯現。當知如是補特伽羅。憙貪未斷。",
    "T30n1579_094:0840b07": "譬如其地能為種種煩惱彩畫作所依處。",
    "T30n1579_094:0840b08": "已斷憙貪補特伽羅。魔詣其所如前廣說。",
    "T30n1579_094:0840b09": "當知如是補特伽羅。憙貪已斷。猶若虛空。",
    "T30n1579_094:0840b10": "非為種種煩惱彩畫作所依處。當知是",
    "T30n1579_094:0840b11": "名於諸食中憙貪未斷。如其次第所有過",
    "T30n1579_094:0840b12": "患。當知是名於諸食中憙貪已斷。如其次",
    "T30n1579_094:0840b13": "第所有功德。",
    "T30n1579_094:0840b14": "瑜伽師地論卷第九十四"
}