{
    "T39n1786_03b:0117a02": "folio_3b 金光明經文句記卷第三下",
    "T39n1786_03b:0117a04": "宋四明沙門知禮述",
    "T39n1786_03b:0117a05": "二、「從此」下，釋文，二：初、對判分文，二：初、對判。",
    "T39n1786_03b:0117a06": "明經力用，通指三品也。「今品」下，乃以此品對",
    "T39n1786_03b:0117a07": "〈讚歎品〉論於傍正耳。二、「此品」下，分文。二、「夢者」",
    "T39n1786_03b:0117a08": "下，依文釋義，二：初、明夢中見聞，二：初、夢見金",
    "T39n1786_03b:0117a09": "鼓，三：初、正見金鼓，二：初、釋夢。疏中前釋信",
    "T39n1786_03b:0117a10": "相菩薩在其似位，或是隣極之似、或是隣",
    "T39n1786_03b:0117a11": "極之似。於此位中夢見金鼓，豈是博地昏",
    "T39n1786_03b:0117a12": "惑之夢？故以二義釋於夢字。初、謂三昧名為",
    "T39n1786_03b:0117a13": "如夢。由達性具，修德無功、因辦果事，如夢勤",
    "T39n1786_03b:0117a14": "加，是故名為如夢三昧。次、「又入」下，乃以凡人",
    "T39n1786_03b:0117a15": "有夢有覺，喻法性觀有入有出，此以說默而",
    "T39n1786_03b:0117a16": "為出入。二釋皆示夢是觀智，初釋稍親。問：",
    "T39n1786_03b:0117a17": "夢是顛倒迷真之法，觀是覺智悟理之法。經",
    "T39n1786_03b:0117a18": "文云夢，疏中那以觀智釋之？迷解天殊，如何",
    "T39n1786_03b:0117a19": "融會耶？答：佛地迷盡、凡夫未解，皆不論觀；於",
    "T39n1786_03b:0117a20": "迷能解，得言觀智。故《起信論》云「依業識故，故",
    "T39n1786_03b:0117a21": "說見佛。若離業識，則無所見。」今明似解，照法",
    "T39n1786_03b:0117a22": "性故，名為入觀。依業識故，名之為夢。智解",
    "T39n1786_03b:0117a23": "未極，安得非夢？照法性夢，豈非觀智？不得此",
    "T39n1786_03b:0117a24": "意，此文莫銷。二、「法性即」下，釋鼓，二：初、正釋，二：",
    "T39n1786_03b:0117a25": "初、直表三德。能觀之智既以夢示，夢必見相，",
    "T39n1786_03b:0117a26": "故以金鼓表於所觀，即法性也。蓋由鼓體具",
    "T39n1786_03b:0117a27": "圓、空、鳴、可表三德。其狀姝大、復彰三德無量",
    "T39n1786_03b:0117a28": "甚深。二、「姝大」下，三皆深廣。以此三德一一皆",
    "T39n1786_03b:0117a29": "是法性全體，趣舉一德皆能具二，得名三身三",
    "T39n1786_03b:0117b01": "智三脫。若不爾者，那得三種皆無量甚深耶？",
    "T39n1786_03b:0117b02": "二、「此」下，結示。即鼓之三德，對光秖是所照法",
    "T39n1786_03b:0117b03": "身，即此法身攝報攝應為上三德，故云觀一",
    "T39n1786_03b:0117b04": "而見三佛也。二、「從其」下，見鼓光。全所照理起",
    "T39n1786_03b:0117b05": "能照智，故法性德皆成智德。鼓圓空鳴，光豈",
    "T39n1786_03b:0117b06": "不爾？鼓三姝大，光亦合然。須知法性，體是本",
    "T39n1786_03b:0117b07": "覺、智是始覺，秖是一覺；由不覺故，分本始殊。",
    "T39n1786_03b:0117b08": "既成大果，已離不覺，故始冥本，稱法報合。",
    "T39n1786_03b:0117b09": "豈始覺得異於本耶？所引新本同體同意同",
    "T39n1786_03b:0117b10": "事者，既法報合，故與諸佛無二無別。「此即」",
    "T39n1786_03b:0117b11": "下，此見鼓光，正表報智。此智冥法，法具三故，",
    "T39n1786_03b:0117b12": "故報亦三。亦是此報，上能冥法、下能垂應，故",
    "T39n1786_03b:0117b13": "云具三。三、「復於」下，見光中佛，二：初、約文",
    "T39n1786_03b:0117b14": "表義。言光從等者，對上二身，此總表應，故",
    "T39n1786_03b:0117b15": "云同事。應不孤立，必具三身。「瑠璃」下，法。「佛",
    "T39n1786_03b:0117b16": "坐」下，報。「大眾」下，應。二、「此即」下，結義歸圓，二：",
    "T39n1786_03b:0117b17": "初、別結此三。以全法報為應身故，是故經",
    "T39n1786_03b:0117b18": "文具表三佛。二、「覩此」下，通結上義。言三佛",
    "T39n1786_03b:0117b19": "者，即鼓表法佛、光表報佛、明表應佛。既",
    "T39n1786_03b:0117b20": "其三佛皆具三義，乃顯法法具三，略則十",
    "T39n1786_03b:0117b21": "種三法、廣則一切皆三。此諸三法，順譬釋，則",
    "T39n1786_03b:0117b22": "世金光明所譬三法也。若就附文，當體釋，皆",
    "T39n1786_03b:0117b23": "是法金光明。以一一具三，可貴可重義、寂",
    "T39n1786_03b:0117b24": "而常照義、能多利益義故。其義既爾，是故此",
    "T39n1786_03b:0117b25": "經名「金光明」也。此所表義，乃由大師得旋總",
    "T39n1786_03b:0117b26": "持，一中解無量、無量中解一，故釋題消文圓",
    "T39n1786_03b:0117b27": "融若此。見聞之者，當去情著而思修之。二、「從",
    "T39n1786_03b:0117b28": "見有」下，夢見擊鼓，二：初、分文。二、「見有」下，釋義，",
    "T39n1786_03b:0117b29": "三：初、見擊鼓。二、出大音聲。三、「其聲」下，聲所詮",
    "T39n1786_03b:0117c01": "辨，二：初、「鼓是」下，明似智會法起用。上鼓表",
    "T39n1786_03b:0117c02": "三光三佛，三秖是一三。今對信相機智所觀，",
    "T39n1786_03b:0117c03": "合三為一，但名法身。婆羅門表真似淨行，既",
    "T39n1786_03b:0117c04": "是隣真，故經稱似。圓似能伏同體惑染，故名",
    "T39n1786_03b:0117c05": "淨智。以此淨智會本常理，乃以甘露相似",
    "T39n1786_03b:0117c06": "相應。能以妙音遍三千界、滅苦生樂，故使經",
    "T39n1786_03b:0117c07": "文復以擊鼓表似位三身。若不爾者，則信相",
    "T39n1786_03b:0117c08": "本性與佛天殊，佛之應用非信相感也。行者",
    "T39n1786_03b:0117c09": "應了釋迦、信相同興此夢，故有懺法利益眾",
    "T39n1786_03b:0117c10": "生耳。二、「鼓是」下，明枹鼓合成三身。二、「從時」下，",
    "T39n1786_03b:0117c11": "覺已說見聞，二：初、分文。二、「時信相」下，隨釋，四：",
    "T39n1786_03b:0117c12": "初、往佛所，二：初、釋夢且，二：初、約教釋。疏存",
    "T39n1786_03b:0117c13": "二釋：初、約入觀出觀，此乃就法橫釋；次約伏",
    "T39n1786_03b:0117c14": "惑斷惑，此乃就位竪釋。入觀本期登地斷惑，",
    "T39n1786_03b:0117c15": "故知二釋其意相須也。言三十心者，借別顯",
    "T39n1786_03b:0117c16": "圓也。二、觀解。言觀行位者，既對分真，即五",
    "T39n1786_03b:0117c17": "品十信俱名觀行。以未證真，似受觀名。內外",
    "T39n1786_03b:0117c18": "凡位，無明眠法全未破故，故觀三身如夢所",
    "T39n1786_03b:0117c19": "見。真位分破，於理明了，故觀三身猶如已旦。",
    "T39n1786_03b:0117c20": "出王舍等者，變易五陰因位未離，如居王舍。",
    "T39n1786_03b:0117c21": "今出此舍，表至於果。既論觀法，有入分真及",
    "T39n1786_03b:0117c22": "極果分，故預表之。二、「往耆」下，釋出往。王城靈",
    "T39n1786_03b:0117c23": "鷲雖俱是地，山為佛居，故表果地；信相在城，",
    "T39n1786_03b:0117c24": "合表因地。今以出往，表因趣果。二、「爾時」下，與",
    "T39n1786_03b:0117c25": "緣俱。三、伸敬。信首為貴者，佛法大海以信得",
    "T39n1786_03b:0117c26": "入。信是因人，以上求故，如首為貴。慈悲為賤",
    "T39n1786_03b:0117c27": "者，拔苦與樂乃果人下化，故如足為賤。以貴",
    "T39n1786_03b:0117c28": "敬賤者，以信扣慈也。經禮畢右繞，表戀慕。",
    "T39n1786_03b:0117c29": "四、「從以」下，述夢，二：初、分文。皆言行者，古以",
    "T39n1786_03b:0118a01": "散說一十七字為行。偈頌二等，四五言則四",
    "T39n1786_03b:0118a02": "句為行，七言偈則二句為行。所以古師分經，悉",
    "T39n1786_03b:0118a03": "以行數為準。邇世變亂製度、增減字數，致損",
    "T39n1786_03b:0118a04": "元規。豈但使古疏分經參差，亦令目錄紙數",
    "T39n1786_03b:0118a05": "無準。寄語有識，當依古製。二、「以其」下，釋義，二：",
    "T39n1786_03b:0118a06": "初、總明夢，二：初、明見金鼓，三：初、見鼓形狀；二、",
    "T39n1786_03b:0118a07": "「其光」下，見鼓光明；三、「又因」下，見光中佛。此三",
    "T39n1786_03b:0118a08": "共是長行所表三身之意。鼓雖具三，是所證",
    "T39n1786_03b:0118a09": "故，合為法身。光具鼓三，全理是智，故合為報",
    "T39n1786_03b:0118a10": "身。諸佛境智及以攝機，亦具三身，對上名應。",
    "T39n1786_03b:0118a11": "此合九三，乃如夢三昧所觀之境，三昧是觀。",
    "T39n1786_03b:0118a12": "二、「見婆」下，明見擊鼓。上文所表合九之三雖",
    "T39n1786_03b:0118a13": "是佛法，既與心法及眾生法無差別故，為信",
    "T39n1786_03b:0118a14": "相心性之境。今於夢中見已，似智會性法身",
    "T39n1786_03b:0118a15": "起應機用說懺悔偈，斯乃信相同於如來起",
    "T39n1786_03b:0118a16": "經力用。二、「從是」下，別明夢，二：初、分文。二、釋義，",
    "T39n1786_03b:0118a17": "二：初、明金鼓有滅惡生善之力，二：初、別分經，",
    "T39n1786_03b:0118a18": "六：初、滅世間因果苦。前二行滅果。諸有者，",
    "T39n1786_03b:0118a19": "三有也。後一行滅因。諸惱，三惑也。二、「斷眾」下，",
    "T39n1786_03b:0118a20": "生出世間因果樂。前二行出世間果。斷眾怖",
    "T39n1786_03b:0118a21": "者，離五怖，謂惡道怖、惡名怖、死怖、不活怖、大",
    "T39n1786_03b:0118a22": "眾威德怖。得無所畏者，有四：一一切智無所",
    "T39n1786_03b:0118a23": "畏、二漏盡無所畏、三說障道無所畏、四說盡",
    "T39n1786_03b:0118a24": "苦道無所畏。離二死此岸，到三智彼岸。後一",
    "T39n1786_03b:0118a25": "行出世間因。定謂楞嚴，此定具慧，即觀不思",
    "T39n1786_03b:0118a26": "議境等正道行也。助道，即事度等對治行也。",
    "T39n1786_03b:0118a27": "三、「是鼓」下，能令眾生自他俱備。前一行半自",
    "T39n1786_03b:0118a28": "行備，後二行半化他備。害煩惱是破因，除苦",
    "T39n1786_03b:0118a29": "是破果。下二句釋上。貪瞋癡釋上煩惱。等之",
    "T39n1786_03b:0118b01": "一字，等取諸苦悉令寂滅，是正釋上能害消",
    "T39n1786_03b:0118b02": "除義也。四、「若有」下，能滅報障兼得宿命。以戒",
    "T39n1786_03b:0118b03": "緩故處於地獄，以乘急故聞金鼓聲，不獨出",
    "T39n1786_03b:0118b04": "獄兼知宿命，千萬億生善知此事，故正念諸",
    "T39n1786_03b:0118b05": "佛、復聞諸佛圓妙法音。五、「是金」下，能令眾生",
    "T39n1786_03b:0118b06": "得諸法門。先少得者，且約一種遠惡修善之",
    "T39n1786_03b:0118b07": "法也。後多得者，隨思隨願皆悉令成就也。六、",
    "T39n1786_03b:0118b08": "「若有」下，能破眾生八難流轉。即經云諸難也。",
    "T39n1786_03b:0118b09": "八難者，三塗為三；人中有四：一盲聾瘖瘂、二",
    "T39n1786_03b:0118b10": "世智辯聰、三佛前佛後、四北州；天上一，謂無",
    "T39n1786_03b:0118b11": "想或長壽天。二、「釋此」下，總示義。經示六文，該",
    "T39n1786_03b:0118b12": "益雖遍，語猶總略，備解或難，是故大師令講",
    "T39n1786_03b:0118b13": "解者就此六文一一委明。從苦得樂、漏得無漏、",
    "T39n1786_03b:0118b14": "捨小入大、自權至實、從因至果，節節皆論破",
    "T39n1786_03b:0118b15": "惡生善。具辯應如二十五有，皆得果報因花。",
    "T39n1786_03b:0118b16": "小草中草上草、小樹大樹，一實事、方便實報十",
    "T39n1786_03b:0118b17": "番利益，方盡金鼓所出妙音被物之相。具如",
    "T39n1786_03b:0118b18": "《妙玄》及《請觀音疏》也。二、「從一」下，明教詔懺悔之",
    "T39n1786_03b:0118b19": "法，二：初、分文，二：初、正分經文；二、敘意生起。",
    "T39n1786_03b:0118b20": "邪倒障理者，於苦果身起八顛倒、障四德，此",
    "T39n1786_03b:0118b21": "言報障也。下二可知。「聖人」下，據上釋迦自作",
    "T39n1786_03b:0118b22": "敘云「我今當說懺悔等法」。今云聖人，即本師",
    "T39n1786_03b:0118b23": "也，令達三障即三德也。示其懺悔，總示也。",
    "T39n1786_03b:0118b24": "下三句，別示也，示道理，報障即法身也。示因",
    "T39n1786_03b:0118b25": "果，煩惱即般若。三觀為因，三智為果也。示善",
    "T39n1786_03b:0118b26": "行，結業即解脫也。須願指歸者，以願導之，令",
    "T39n1786_03b:0118b27": "至究竟也。二、「自懺」下，釋義，五：初、教自說罪過",
    "T39n1786_03b:0118b28": "懺悔，二：初、分文。二、「夫法」下，釋義，三：初、明法身",
    "T39n1786_03b:0118b29": "是依憑。對修合故，但名法身。而性常離，故具",
    "T39n1786_03b:0118c01": "三德。此三尊重，復名三寶。法名不覺，佛名為",
    "T39n1786_03b:0118c02": "覺。此寂照性本具諸法，故遍一切修德之處，",
    "T39n1786_03b:0118c03": "以此和義名之為僧。凡小雖迷，而全體即是，",
    "T39n1786_03b:0118c04": "是故圓教初中後心一切菩薩，無不以此為歸",
    "T39n1786_03b:0118c05": "為本。此本若立，則三智三行三身三脫一切道",
    "T39n1786_03b:0118c06": "法任運而生。經言「我為」等者，眾生性德全是",
    "T39n1786_03b:0118c07": "果佛真如我也。二、「內本」下，請佛覆護。經「兩足",
    "T39n1786_03b:0118c08": "之尊」者，《大經》明十號中兩釋：一、約人天善趣",
    "T39n1786_03b:0118c09": "兩足為貴，於佛天人中尊；二、約福慧俱備，名",
    "T39n1786_03b:0118c10": "為兩足。斯須，猶頃刻也。扶疏，盛也。豐欝，茂也。",
    "T39n1786_03b:0118c11": "《說文》云「扶疏，枝葉四布也。」二、正明懺悔，二：",
    "T39n1786_03b:0118c12": "初、分文。二、釋義，二：初、總明懺悔。二、「別懺」下，",
    "T39n1786_03b:0118c13": "別明懺悔，二：初、分文。二、釋義，三：初、懺煩惱障，",
    "T39n1786_03b:0118c14": "二：初、釋文，三：初、釋不識諸佛。十力者，一是",
    "T39n1786_03b:0118c15": "處非處力、二業力、三定力、四根力、五欲力、",
    "T39n1786_03b:0118c16": "六性力、七至處道力、八宿命力、九天眼力、十",
    "T39n1786_03b:0118c17": "漏盡力。此十通名力者，即諸佛所得如實智",
    "T39n1786_03b:0118c18": "用，通達一切了了分明，無能壞無能勝，故名",
    "T39n1786_03b:0118c19": "力也。大菩薩亦分得比力，但比佛小劣故，沒",
    "T39n1786_03b:0118c20": "不受名故，直名佛為十力也。此之十力，法佛",
    "T39n1786_03b:0118c21": "本具，報佛證之，應佛用之。眾生色心依正因",
    "T39n1786_03b:0118c22": "果，舉體即是三佛十力，但以迷故全智為惑，名",
    "T39n1786_03b:0118c23": "煩惱障，而獨頭無明為煩惱種，蓋由觸處不",
    "T39n1786_03b:0118c24": "了法身故，喻牛羊鳥雀之眼，不識天子及以",
    "T39n1786_03b:0118c25": "檠像。以不了故，三細六麁熾然而起。言檠",
    "T39n1786_03b:0118c26": "像者，累土木為佛像也，人知畏敬，鳥雀不然。",
    "T39n1786_03b:0118c27": "或引《周禮》正弓之檠者，非此中意。二、釋及",
    "T39n1786_03b:0118c28": "父母恩。《淨名》云「善權方便父，智度菩薩母，一",
    "T39n1786_03b:0118c29": "切諸導師，無不由之生。」以其不了獨頭、相應",
    "T39n1786_03b:0119a01": "全是二智，是故法身隱滅不生。三、釋不解善",
    "T39n1786_03b:0119a02": "法。助道眾善能辦應身，既其不解，是故不修。",
    "T39n1786_03b:0119a03": "二、「三佛」下，結示。舉不識解，顯今識解是妙懺",
    "T39n1786_03b:0119a04": "也。二、「自恃」下，懺報障，三：初、約事釋。以姓傲",
    "T39n1786_03b:0119a05": "他者，以貴傲賤也。西土剎利、婆羅門姓貴，毘",
    "T39n1786_03b:0119a06": "舍、首陀姓賤。餘二可解。此二善報，若縱恣者",
    "T39n1786_03b:0119a07": "為修道障，若不縱者堪能助道。二、今更約法",
    "T39n1786_03b:0119a08": "釋，二：初、約三學。乃以事三表於三學。由慧得",
    "T39n1786_03b:0119a09": "道故如姓貴，定能資慧故如財寶，戒能制",
    "T39n1786_03b:0119a10": "犯故如盛年。「染此」下，示為障相。《大論》云「自法",
    "T39n1786_03b:0119a11": "愛染故，毀訾他人法。雖持禁戒人，不脫地獄",
    "T39n1786_03b:0119a12": "苦。」非求法者，法過涅槃尚了如幻，豈染自法",
    "T39n1786_03b:0119a13": "以慢他人？不見己他，方名求法也。二、「法華」下，",
    "T39n1786_03b:0119a14": "約三教。三中且取盛年一種該於三教。窮子",
    "T39n1786_03b:0119a15": "除糞至知庫藏，歷漸三昧。二邊心強皆名",
    "T39n1786_03b:0119a16": "少壯，佛居道後究竟無為方名衰邁。「凡人」下，",
    "T39n1786_03b:0119a17": "欲明法壯，更舉事壯。藏教二乘、通教三乘析",
    "T39n1786_03b:0119a18": "體雖殊，皆以空強者陵有弱。別雖三觀共緣",
    "T39n1786_03b:0119a19": "無量，故恃法眼陵於慧眼。此等皆名盛年放",
    "T39n1786_03b:0119a20": "逸。種姓財寶，歷教亦然。三、「著此」下，結須懺。",
    "T39n1786_03b:0119a21": "三學三教名報障者，此心成就由宿熏感，望",
    "T39n1786_03b:0119a22": "後在因、望前為果，故得名為於報起障，障故",
    "T39n1786_03b:0119a23": "須懺。三、「從心」下，懺業障，三：初、節經示義。二、「初",
    "T39n1786_03b:0119a24": "一」下，隨文略釋。十二段如疏列。亦是教他",
    "T39n1786_03b:0119a25": "者，指口作惡業也，即自造四過，復教他人行",
    "T39n1786_03b:0119a26": "一切惡。既隨癡心，豈能反照？經「心生忿恚」",
    "T39n1786_03b:0119a27": "者，求五欲則忿他不與，有五欲則忿他見侵。",
    "T39n1786_03b:0119a28": "忿，怒也。經云「親近非聖」，謂外道也。外道",
    "T39n1786_03b:0119a29": "自以為聖，故佛弟子指為非聖。慳，悋財也。",
    "T39n1786_03b:0119b01": "疾，妬賢也。私詐曰姦，曲媚曰諂，由貧窮故而",
    "T39n1786_03b:0119b02": "行詐媚。言無佛世敬田者，以辟支佛出無佛",
    "T39n1786_03b:0119b03": "世故。菩薩歷劫形服不拘，故無佛世隨機化",
    "T39n1786_03b:0119b04": "物。恩田者，田有三種：三寶曰敬田、父母曰",
    "T39n1786_03b:0119b05": "恩田、貧窮曰悲田。通名田者，皆堪種福故。",
    "T39n1786_03b:0119b06": "經「憍慢」者，《俱舍》云「慢對他心舉，憍由染自",
    "T39n1786_03b:0119b07": "法。」三、「造業」下，示解釋法。約今稟教，且人為始。",
    "T39n1786_03b:0119b08": "若所懺多屬四趣通惑所造，名有漏業；別惑",
    "T39n1786_03b:0119b09": "所造，名無漏業。大悲不思議等種種之業，故",
    "T39n1786_03b:0119b10": "等覺來皆須懺也二、「從我」下，明供養諸佛，",
    "T39n1786_03b:0119b11": "二：初、立意分文。二、依文釋義，二：初、明財供養。",
    "T39n1786_03b:0119b12": "經「我今」等者，此乃即法以明財供。何者？以",
    "T39n1786_03b:0119b13": "一大千界中自有千百億佛，況無量無邊大",
    "T39n1786_03b:0119b14": "千諸佛，財若有限何能遍供？良由了達所奉",
    "T39n1786_03b:0119b15": "之供體是法界，出世無盡一一周遍，故一切",
    "T39n1786_03b:0119b16": "剎、一切佛前皆有六塵妙供養事，不獨廣遍",
    "T39n1786_03b:0119b17": "亦乃常存，盡未來時施作佛事。為彰次段修",
    "T39n1786_03b:0119b18": "行法門，故此別名財供養矣。須知二供其體",
    "T39n1786_03b:0119b19": "相即，為門不同故分為二。二、法供養，二：初、",
    "T39n1786_03b:0119b20": "分文立意。化他用慈，是無緣慈不離三智。自",
    "T39n1786_03b:0119b21": "行順智既是佛智，豈離三慈？為令易解，相對",
    "T39n1786_03b:0119b22": "說耳。法供養第一者，能令佛壽常住不斷、",
    "T39n1786_03b:0119b23": "妙化無窮故也。又有法則二供俱成，無法",
    "T39n1786_03b:0119b24": "則財供亦廢，是故法供得稱為最。二、依文釋",
    "T39n1786_03b:0119b25": "義，二：初、明化他法供養，二：初、化他令修行，二：",
    "T39n1786_03b:0119b26": "初、分文。二、釋義，四：初、「我當」下，明化始以大悲",
    "T39n1786_03b:0119b27": "拔苦。二、「我當安」下，勸真因十地之行。三、「已得」",
    "T39n1786_03b:0119b28": "下，勸真果菩提大覺。四、「為一」下，勸精進督使",
    "T39n1786_03b:0119b29": "成行。二、「夫眾」下，初、教義；二、觀行。一念心者，",
    "T39n1786_03b:0119c01": "趣舉一念也。以妙三觀調妄即真，名真明發。",
    "T39n1786_03b:0119c02": "或至初住、或至六根、或成五品，皆得名為成",
    "T39n1786_03b:0119c03": "真果也。故《止觀義例》道樹之喻，觀陰等境成",
    "T39n1786_03b:0119c04": "不思議，名為生芽；初品已上皆名生果。彼修",
    "T39n1786_03b:0119c05": "止觀生芽生果，與今觀心真明真果，法喻相",
    "T39n1786_03b:0119c06": "當。調一切等者，乃一心觀成，歷彼彼心無",
    "T39n1786_03b:0119c07": "不成觀。與彼《義例》淨心遍歷，任運泯合，其意",
    "T39n1786_03b:0119c08": "亦同。二、「次四」下，化他令懺悔，二：初、立意分文。",
    "T39n1786_03b:0119c09": "二、依文釋義，三：初、欲說懺。二、「千釋」下，正為說。",
    "T39n1786_03b:0119c10": "涉時既多，造罪復重。若了逆罪即金光明，",
    "T39n1786_03b:0119c11": "全所具理為能觀觀，由此顯出法性金等，名",
    "T39n1786_03b:0119c12": "拔王難。障轉成德，何罪能縛？故五無間皆解",
    "T39n1786_03b:0119c13": "脫相。此乃名為正為說懺。三、「我今」下，說懺已。",
    "T39n1786_03b:0119c14": "二、「從我」下，明自行法供養，二：初、分文立意。「前",
    "T39n1786_03b:0119c15": "自」下，問。「譬如」下，答。以譬帶法，兼而答之。金師，",
    "T39n1786_03b:0119c16": "譬金鼓釋迦化主也。初習，譬始發僧那時。皓",
    "T39n1786_03b:0119c17": "首，譬今果後示現，從始至今何嘗暫廢說行",
    "T39n1786_03b:0119c18": "說懺？互燒，譬即懺說行。互打，譬即行說懺，智",
    "T39n1786_03b:0119c19": "斷亦然。器成，譬一番之機，自因得果，故未得",
    "T39n1786_03b:0119c20": "果。須數燒打，何嫌重說？「今是」下，辨異。雖數",
    "T39n1786_03b:0119c21": "燒打，各有其門。二、「我當」下，依文釋義，二：初、自",
    "T39n1786_03b:0119c22": "修行，三：初、標章。二、「珍寶」下，修因。脚足者，疏存",
    "T39n1786_03b:0119c23": "二解：初、以十地為果脚足；二、以十度為十地",
    "T39n1786_03b:0119c24": "脚足。言十度者，六外更加方便、願、力、智也。",
    "T39n1786_03b:0119c25": "「於餘」下，釋出十度，為地足意。《華嚴．十地品》廣",
    "T39n1786_03b:0119c26": "明其相。三、「果中」下，明成果。指經初句為總，餘",
    "T39n1786_03b:0119c27": "三行三句為別。功德是福嚴，光明是智嚴。",
    "T39n1786_03b:0119c28": "不離色光而論智光，以其色心不二究竟也。",
    "T39n1786_03b:0119c29": "三行之中疏不釋者，今略列之，冀免檢尋法",
    "T39n1786_03b:0120a01": "藏。須論八萬四千皆祕密，故名為甚深功德。",
    "T39n1786_03b:0120a02": "乃是六度萬行所成就者，略言萬德，廣則無",
    "T39n1786_03b:0120a03": "量。一切種智，即中道智，中必雙照，今三圓極。",
    "T39n1786_03b:0120a04": "禪謂達禪，達根本等皆法界故。定謂楞嚴，本",
    "T39n1786_03b:0120a05": "性、健相二是大乘事理二定。於一切法皆明",
    "T39n1786_03b:0120a06": "靜故，泛舉百千。根謂五根、力謂五力，即信、",
    "T39n1786_03b:0120a07": "進、念、定、慧。此五能生一切善法，名之為根。",
    "T39n1786_03b:0120a08": "力排五障，乃以疑、怠、邪、亂、癡，遮此五故，名之",
    "T39n1786_03b:0120a09": "為力，與上五根名同用別。覺，謂七覺分，一擇",
    "T39n1786_03b:0120a10": "法覺分、二精進、三喜、四除、五捨、六定、七念，",
    "T39n1786_03b:0120a11": "此七能令定慧均平。通名覺分者，有到極果",
    "T39n1786_03b:0120a12": "覺知之分也。道，謂八正道，一正見、二正思惟、",
    "T39n1786_03b:0120a13": "三正語、四正業、五正命、六正精進、七正念、",
    "T39n1786_03b:0120a14": "八正定。八離偏邪，通至涅槃，故名正道。根等",
    "T39n1786_03b:0120a15": "道品，修雖在因，證皆果德。陀羅尼者，翻為遮",
    "T39n1786_03b:0120a16": "持，遮一切惡、持一切善。數或五百、八萬四千，",
    "T39n1786_03b:0120a17": "表破煩惱。且言其實，數一切法能遮能持。十",
    "T39n1786_03b:0120a18": "力，如向記中已列。此乃自行始終之相。二、「從",
    "T39n1786_03b:0120a19": "諸」下，自修懺，二：初、分文。二、釋義，二：初、請佛。二、",
    "T39n1786_03b:0120a20": "「後十」下，明懺，二：初、分文。二、「百劫」下，釋義，五：初、",
    "T39n1786_03b:0120a21": "懺報障，二：初、出報障相。百劫受身，身作眾惡，",
    "T39n1786_03b:0120a22": "惡為因緣，即生憂苦，能生所生皆是報障。良",
    "T39n1786_03b:0120a23": "由報得惡五陰故，故疏與經對於五陰，既知",
    "T39n1786_03b:0120a24": "皆陰非報是何？須了五陰造作眾惡，方名報",
    "T39n1786_03b:0120a25": "障；若作眾善，豈名障耶？二、「十方」下，請惡除滅。",
    "T39n1786_03b:0120a26": "願佛受懺，即是除滅。若不助正資導成懺，佛",
    "T39n1786_03b:0120a27": "雖有力，何能除障？意可見故，疏更不釋。二、懺",
    "T39n1786_03b:0120a28": "煩惱障，二：初、分文二。二、釋義，二：初、出相。經「業",
    "T39n1786_03b:0120a29": "垢」者，業名動作，煩惱心動成於垢染。亦可煩",
    "T39n1786_03b:0120b01": "惱從宿業生，故名業垢。二、「唯願」下，乞清淨。經",
    "T39n1786_03b:0120b02": "「大悲水」者，同體之悲方稱為大。此悲為水，洗",
    "T39n1786_03b:0120b03": "無不淨。悲雖同體，非緣不興。三懺為緣，不洗",
    "T39n1786_03b:0120b04": "而洗也。三、懺業障，二：初、分文。二、隨釋，三：初、竪",
    "T39n1786_03b:0120b05": "論三世造業，二：初、對報示。現前色心名正",
    "T39n1786_03b:0120b06": "受者，未成報者有繫屬能。若修善禪諸無漏",
    "T39n1786_03b:0120b07": "道，則來責報現諸業相、或密為障，不依大",
    "T39n1786_03b:0120b08": "乘三種懺法，此障不滅。二、設問釋，二：初、設未",
    "T39n1786_03b:0120b09": "有問。二、明遮起答，三：初、引經論證。數家是",
    "T39n1786_03b:0120b10": "《婆沙》，論家是《成實》。遮未來者，斷相續心。若",
    "T39n1786_03b:0120b11": "不遮斷音短，未來必起。故新經〈淨除業障品〉懺",
    "T39n1786_03b:0120b12": "罪文中，依三世菩薩皆云「已作之罪願得除",
    "T39n1786_03b:0120b13": "滅，未來之惡更不敢作」，並遮未來也。二、「今更」",
    "T39n1786_03b:0120b14": "下，引現事例。在家，例造罪時。捨家，例修懺時。",
    "T39n1786_03b:0120b15": "若不遮斷，必須更改未有之事至於正有。三、",
    "T39n1786_03b:0120b16": "「未來」下，據義結答。索然，猶解散也。二、橫。明現",
    "T39n1786_03b:0120b17": "起十惡。三、「遠離」下，求懺過去業。若十惡十",
    "T39n1786_03b:0120b18": "善，止就三塗人天解釋，豈安十住、逮十力耶？",
    "T39n1786_03b:0120b19": "得前五戒持犯之意，則今義可解，十住十",
    "T39n1786_03b:0120b20": "力、別圓二教皆可明之。持犯之意今義易明，",
    "T39n1786_03b:0120b21": "故須因位至於後果節節論於十惡十善。四、",
    "T39n1786_03b:0120b22": "明迴向。此懺愛著因果之罪。他以此國及餘",
    "T39n1786_03b:0120b23": "世界是五乘人修善法處，約處明人，故云隨",
    "T39n1786_03b:0120b24": "喜。今明我在此土他界所修之善，今悉攝取",
    "T39n1786_03b:0120b25": "迴向眾生證無上道。聲喻諸善，角喻迴向。",
    "T39n1786_03b:0120b26": "近遠可知。方便力大者，若善迴向，成大方便，",
    "T39n1786_03b:0120b27": "功等太虛。然若不了善即法界，不名迴向也。",
    "T39n1786_03b:0120b28": "五、「釋八」下，懺善惡二難，二：初、揀示分文。次一",
    "T39n1786_03b:0120b29": "行半，疏釋正取善遮道義。二、「初四」下，釋。二、隨",
    "T39n1786_03b:0120c01": "文釋義，二：初、指惡為難，六：初、釋諸有險難。",
    "T39n1786_03b:0120c02": "二十五有者，四趣并四洲，六欲、大梵天，四禪",
    "T39n1786_03b:0120c03": "無想報，那含四空處，未絕漏業，故同名有。釋",
    "T39n1786_03b:0120c04": "報障義，具於前疏。二、釋生死險難。業為險",
    "T39n1786_03b:0120c05": "難，至非非想定。報為險難，至有頂天，欝頭藍",
    "T39n1786_03b:0120c06": "弗是其例也。下之業報險難可知。三、釋婬欲",
    "T39n1786_03b:0120c07": "難。四、釋輕躁難，二：初、正示輕躁相。謂初心在",
    "T39n1786_03b:0120c08": "緣名覺、細心分別名觀，亦尋伺心也。此之",
    "T39n1786_03b:0120c09": "陰心，故屬報法。二、「如羅」下，引聖凡例，二：初、聖。",
    "T39n1786_03b:0120c10": "出觀者，出定也。就無學釋，無惑業故，驗是報",
    "T39n1786_03b:0120c11": "法也。二、「更舉」下，凡。迴轉易轍者，如學經未成",
    "T39n1786_03b:0120c12": "復欲學律，學律未成復欲學論。此輕躁人，終",
    "T39n1786_03b:0120c13": "不成功業也。不成業障者，「障」應作「者」，字之誤",
    "T39n1786_03b:0120c14": "也。五、釋近惡友難。如移厩者，厩音救，馬舍",
    "T39n1786_03b:0120c15": "也，馬之所聚也。《付法藏傳》云「親近賢善，聽聞",
    "T39n1786_03b:0120c16": "正法。如昔華氏國有一白象，氣力勇健。若有",
    "T39n1786_03b:0120c17": "罪人，令象蹋殺。後時象厩為火所燒，移近精",
    "T39n1786_03b:0120c18": "舍。有一比丘誦《法句》，偈曰『為善生天，為惡入",
    "T39n1786_03b:0120c19": "淵。』白象聞之心便柔和。後付罪人，不害，嗅舐",
    "T39n1786_03b:0120c20": "而已。王召智臣共謀此事。一臣白王：『此象繫",
    "T39n1786_03b:0120c21": "近精舍，必聞妙法，是故爾耳。今可繫近屠坊，",
    "T39n1786_03b:0120c22": "彼覩殺害，惡心當盛。』王令繫象屠所，象見殺",
    "T39n1786_03b:0120c23": "戮，惡心猛盛，殘害彌甚。」隣於哭貨者，謂墓",
    "T39n1786_03b:0120c24": "學哭、隣市學貨。葵氏《貨清經》曰「貨，化也。」變",
    "T39n1786_03b:0120c25": "化易之也，故字有化。又財也。《史記》曰「孟軻",
    "T39n1786_03b:0120c26": "考母偏孤居近墓，軻乃常戲於墓。母曰：『此非",
    "T39n1786_03b:0120c27": "所居。』去居市傍，軻復戲為商賈。母又曰：『不",
    "T39n1786_03b:0120c28": "可居。』又居學館之傍，乃為揖讓，進退有禮。",
    "T39n1786_03b:0120c29": "母曰：『此真可以居。』軻後遂為大儒，著書七",
    "T39n1786_03b:0121a01": "篇。」六、釋三毒難。疏分科云「善惡八難」。善論四",
    "T39n1786_03b:0121a02": "難，經疏可了。今之惡難，經似列七，約何云四？",
    "T39n1786_03b:0121a03": "蓋就三障義有兼獨，一兼三獨乃成四難。何",
    "T39n1786_03b:0121a04": "者？六趣險難、三有險難及輕躁難，此雖三",
    "T39n1786_03b:0121a05": "難，獨在報障。婬欲、愚癡及三毒難，獨屬煩惱。",
    "T39n1786_03b:0121a06": "近惡友難，獨屬業障。若生死險難，疏有兩解，",
    "T39n1786_03b:0121a07": "體兼業報。故三障惡，義當四難。然須了知惡",
    "T39n1786_03b:0121a08": "是性惡，是故此惡即無生觀，如此懺之頓消",
    "T39n1786_03b:0121a09": "諸難。二、「遇無」下，指善為難，二：初、明善惡俱",
    "T39n1786_03b:0121a10": "能為難，二：初、雙明二義。二、「遇無」下，依善釋文，",
    "T39n1786_03b:0121a11": "四：初、釋遇無難難。二乘出宅到無畏處，無難",
    "T39n1786_03b:0121a12": "相顯，故舉為例。暫樂人天，自謂無難，皆當此",
    "T39n1786_03b:0121a13": "難。二、釋修功德難。如一等者，《大論》第八云「迦",
    "T39n1786_03b:0121a14": "葉佛時有兄弟二人出家求道，一人持戒誦",
    "T39n1786_03b:0121a15": "經坐禪、一人廣求檀越修諸福業。至釋迦佛",
    "T39n1786_03b:0121a16": "出世，一人生長者家；一人作大白象，力能破",
    "T39n1786_03b:0121a17": "賊。長者子出家學道，得六通羅漢，而以薄福",
    "T39n1786_03b:0121a18": "乞食難得。他日持鉢入城乞食，遍不能得。",
    "T39n1786_03b:0121a19": "到白象厩，見王供養象種種豐足，語此象言：",
    "T39n1786_03b:0121a20": "『我之與汝，俱有罪過。』象即感結，三日不食。守",
    "T39n1786_03b:0121a21": "象人怖，求覓道人，見而問曰：『汝作何術，令王",
    "T39n1786_03b:0121a22": "白象病而不食？』答：『此象是我先身時弟，共於",
    "T39n1786_03b:0121a23": "迦葉佛時出家學道，我但持戒誦經坐禪，不",
    "T39n1786_03b:0121a24": "行布施；弟但廣求檀越作諸布施，故飲食備",
    "T39n1786_03b:0121a25": "具種種豐足。我但行道不修布施，故今雖得",
    "T39n1786_03b:0121a26": "道，乞食不得。』」妙莊嚴王者，《法華疏》云「昔佛末",
    "T39n1786_03b:0121a27": "法有四比丘，於《法華經》極生殷重，如甘露未",
    "T39n1786_03b:0121a28": "霑，於是結契入山修道。居山日久，衣糧殫罄。",
    "T39n1786_03b:0121a29": "一人云：『君三人但以命奉道，莫慮朝中。我捨",
    "T39n1786_03b:0121b01": "身力，誓給所須。』三人功圓事辦。一人數涉人",
    "T39n1786_03b:0121b02": "間，偶逢王出，愛彼光榮。功德熏修，報生人天",
    "T39n1786_03b:0121b03": "常得為王。三人議云：『我免籠樊，功由於王。王",
    "T39n1786_03b:0121b04": "耽果報，增長有為，方沈火坑，宜早開化。』一人",
    "T39n1786_03b:0121b05": "云：『此王著欲而復邪見，若非愛鉤，無由可拔。",
    "T39n1786_03b:0121b06": "一人為端正婦、二作聰明兒，兒婦之言必當",
    "T39n1786_03b:0121b07": "從順。』如宜設化，果獲改邪。婦即妙音菩薩也，",
    "T39n1786_03b:0121b08": "二子即藥王藥上也，王即花德也。」三、釋值好",
    "T39n1786_03b:0121b09": "時難。如劫初閻浮，人壽八萬歲。北洲，壽定一",
    "T39n1786_03b:0121b10": "千歲。俱以壽長受樂，不樂修道。欝單越，此云",
    "T39n1786_03b:0121b11": "殊勝，勝餘三洲故。四、釋值佛亦難。《興起行經》",
    "T39n1786_03b:0121b12": "云「多舌童女舞杅起腹至我前曰：『沙門！何",
    "T39n1786_03b:0121b13": "不自說家事，乃說他事。汝今自樂，不知我苦",
    "T39n1786_03b:0121b14": "耶？汝先共我通，使我有娠。今當臨月，事須酥",
    "T39n1786_03b:0121b15": "油養於小兒。盡常給我。』天帝化作一鼠，入",
    "T39n1786_03b:0121b16": "其衣裏嚙，杅忽然落地。是時地裂，旃遮現身",
    "T39n1786_03b:0121b17": "墮阿鼻獄。」《涅槃．迦葉品》善星是佛菩薩時子，",
    "T39n1786_03b:0121b18": "出家之後受持解說十二部經，壞欲界結獲",
    "T39n1786_03b:0121b19": "得四禪。而親近惡友，退失四禪，生惡邪見，",
    "T39n1786_03b:0121b20": "言無佛、無法、無有涅槃。遙見佛來，生惡邪心，",
    "T39n1786_03b:0121b21": "入阿鼻獄。調達是佛堂弟，而自造三逆，謂出",
    "T39n1786_03b:0121b22": "佛身血、破轉法輪僧、殺阿羅漢。教阿闍世殺",
    "T39n1786_03b:0121b23": "父成就、害母加行。復以惡心，十爪甲下藏於",
    "T39n1786_03b:0121b24": "毒藥，欲嗚佛足刺足害佛。將往耆山，出城地",
    "T39n1786_03b:0121b25": "裂，生入泥犁。此等值佛而成大難。然上三句，",
    "T39n1786_03b:0121b26": "體是漏善，障修無漏，故名為難。此句造逆，似",
    "T39n1786_03b:0121b27": "不類上。以值三寶最名為善，逆故成難。亦可",
    "T39n1786_03b:0121b28": "例上，於善障道。二、「若讀」下，明平去二聲讀文，",
    "T39n1786_03b:0121b29": "二：初、明讀字通平；二、「又依」下，據經屬去。三、「從",
    "T39n1786_03b:0121c01": "諸」下，明稱歎，二：初、立意分文。二種供養可對",
    "T39n1786_03b:0121c02": "身意，既不興言是故未洩，三業不足是故未",
    "T39n1786_03b:0121c03": "備，今加口業顯而復具，故成次第。前雖自他",
    "T39n1786_03b:0121c04": "修行修懺，而能資益佛之壽命，名供養門。",
    "T39n1786_03b:0121c05": "今雖稱歎佛之三身，而能成就行人觀法，名",
    "T39n1786_03b:0121c06": "念佛門。法雖互具，從增勝故，立二法門。二、「標",
    "T39n1786_03b:0121c07": "諸」下，隨文釋義，三：初、標歎。報應二修，全理之",
    "T39n1786_03b:0121c08": "事也；法身一性，全事之理也。十方三世，佛佛",
    "T39n1786_03b:0121c09": "三身，如此標章，何所不攝？我依止者，既云法",
    "T39n1786_03b:0121c10": "性一體三佛，驗知他佛為心性佛。此依本覺",
    "T39n1786_03b:0121c11": "起於始覺，亦是三諦發於三智。非此依止，不",
    "T39n1786_03b:0121c12": "成妙懺，故圓初心，名修佛行。四眼入佛眼等，",
    "T39n1786_03b:0121c13": "《大論》文也。十智與如實智，總十一智。十智與",
    "T39n1786_03b:0121c14": "二乘共，如實獨在佛。十智者，一法智、二比",
    "T39n1786_03b:0121c15": "智、三他智、四世智、五苦智、六集智、七滅智、",
    "T39n1786_03b:0121c16": "八道智、九盡智、十無生智。如物投等者，石蜜",
    "T39n1786_03b:0121c17": "至甘、海水至鹹，物投水會，皆失本味。體法即",
    "T39n1786_03b:0121c18": "性，無不妙也。此之佛海，寧不歸敬？二、「就正」下，",
    "T39n1786_03b:0121c19": "正歎，二：初、分文。二、「略歎」下，隨釋，二：初、寄言歡，",
    "T39n1786_03b:0121c20": "二：初：略歎略況，二：初、釋略歎，二：初、金色相",
    "T39n1786_03b:0121c21": "貌，二：初、以他金比色。閻浮金者，此是西域",
    "T39n1786_03b:0121c22": "河名，近閻浮樹，其金出彼河中。此河因樹立",
    "T39n1786_03b:0121c23": "稱，金由河得名。二、「又佛」下，以照物顯光。二、",
    "T39n1786_03b:0121c24": "「然金」下，讚金色所以，二：初、明是眾相所依；二、",
    "T39n1786_03b:0121c25": "「金有」下，明為四德之譬。二、「猶如」下，釋略況。二、",
    "T39n1786_03b:0121c26": "廣歎廣況，二：初、廣歎，二：初、分文；二、「從其」下，隨",
    "T39n1786_03b:0121c27": "釋。言讚應色，意彰法報。色相是表，智證是裏，",
    "T39n1786_03b:0121c28": "雖分表裏，豈是異體？故新本中所明四德別",
    "T39n1786_03b:0121c29": "屬三身，謂法具常我、應身具淨、化身具樂。",
    "T39n1786_03b:0122a01": "分圓為別、融別為圓，故圓三身，身身四德。其",
    "T39n1786_03b:0122a02": "得意者，了今應四即法報四，當以此意尋乎",
    "T39n1786_03b:0122a03": "經疏。文四：初、歎我德。二、「從善」下，歎淨德。三、「從",
    "T39n1786_03b:0122a04": "功」下，歎常德。經「巍巍」者，高大貌也。玻𭹳，此",
    "T39n1786_03b:0122a05": "云水王也。四、「從三」下，歎樂德。潦，音老，行水也。",
    "T39n1786_03b:0122a06": "稽首者，《說文》云「下首也。首，頭也。」孔安國云：「稽",
    "T39n1786_03b:0122a07": "首，謂首至地。」二、「從如」下，廣況，二：初分丈。二、",
    "T39n1786_03b:0122a08": "「佛功」下，隨釋，二：初、廣況。此之四句，喻前四佛",
    "T39n1786_03b:0122a09": "舉，大師釋之，或喻應身有量無量、或喻法",
    "T39n1786_03b:0122a10": "報四諦四德。玄文序中顯金光明佛不能喻，",
    "T39n1786_03b:0122a11": "良以三身三一自在，是故四喻或別在一、",
    "T39n1786_03b:0122a12": "或總顯三。此文正同前對四德，海無增減故",
    "T39n1786_03b:0122a13": "常、地體是淨、山形高出如我、虛空無礙故",
    "T39n1786_03b:0122a14": "樂。二、合喻。二、「從一」下，絕言歎，二：初、分文。二、「一",
    "T39n1786_03b:0122a15": "切」下，隨釋，二：初、正絕言；二、「更牒」下，牒喻帖",
    "T39n1786_03b:0122a16": "合。問：疏釋寄言及以絕言，皆離思說。同耶？異",
    "T39n1786_03b:0122a17": "耶？答：四德祕密，本離心緣。今之稱歎，為令眾",
    "T39n1786_03b:0122a18": "生入祕藏故，故寄言絕言皆彰離念，寄言用",
    "T39n1786_03b:0122a19": "四喻於四德，喻既莫數，顯德忘緣。絕言中四",
    "T39n1786_03b:0122a20": "不可為喻，亦顯四德忘於緣慮。大師深達經",
    "T39n1786_03b:0122a21": "文妙旨，故解二文皆絕思說也。三、「從相」下，總",
    "T39n1786_03b:0122a22": "結。四、「從我」下，明發願，二：初、立意分文。如牛無",
    "T39n1786_03b:0122a23": "御者，謂牧豎也。夫立願者，若多若少，皆須不",
    "T39n1786_03b:0122a24": "失四弘之意。而此四弘須依四諦，願不依諦",
    "T39n1786_03b:0122a25": "名為狂願。今就圓論，依無作諦，雖世出世二",
    "T39n1786_03b:0122a26": "種因果，皆了即性，無苦可度、無集可斷、無道",
    "T39n1786_03b:0122a27": "可修、無滅可證，如是則能遍度盡斷圓修妙",
    "T39n1786_03b:0122a28": "證。比前三教願未免狂、銷今諸願。若失此",
    "T39n1786_03b:0122a29": "意，非圓行人。二、隨文釋義，二：初、正明發願，",
    "T39n1786_03b:0122b01": "二：初自發願，二：初願果滿，四：初、「我以」下，願意",
    "T39n1786_03b:0122b02": "輪滿。大覺圓明，故屬意業。二、「講宣」下，願口輪",
    "T39n1786_03b:0122b03": "滿。三、「摧伏」下，願身輪滿。陰死天子多約於身，",
    "T39n1786_03b:0122b04": "煩惱屬意，今從多分。四、「住壽」下，願慈悲滿。",
    "T39n1786_03b:0122b05": "非無緣慈，住壽不爾。二、願因圓，二：初、分文。二、",
    "T39n1786_03b:0122b06": "釋義，四：初、「我當」下，願有為功德滿，六度成就。",
    "T39n1786_03b:0122b07": "此約真因破於六蔽。從斷正論，是智德故，故",
    "T39n1786_03b:0122b08": "名有為。二、「斷諸」下，願無為功德滿。此約真位，",
    "T39n1786_03b:0122b09": "垂形九道調伏眾生，任運不與惑苦相應。是",
    "T39n1786_03b:0122b10": "斷德故，故名無為。故海東法師云：「始覺斷障，",
    "T39n1786_03b:0122b11": "是實斷斷。本覺斷障，是不斷斷。」正與今家智",
    "T39n1786_03b:0122b12": "覺二德其義齊也。三、「我」下，願宿命念佛滿。憶",
    "T39n1786_03b:0122b13": "宿命教、見過去佛，亦憶諸佛所說正法。四、「我",
    "T39n1786_03b:0122b14": "因」下，願值佛滿。因過去善見未來佛，遠惡修",
    "T39n1786_03b:0122b15": "善成智斷因。二、為他發願，二：初、分文。二、「一切」",
    "T39n1786_03b:0122b16": "下，釋義，二：初、願作藥王拔苦；二、願作珠王與",
    "T39n1786_03b:0122b17": "樂。此能拔能與是無緣慈悲，所拔所與須論",
    "T39n1786_03b:0122b18": "十番，所謂果報修因、聲聞支佛、四教菩薩、方",
    "T39n1786_03b:0122b19": "便實報。今藥樹王拔此十種行人之苦，珠",
    "T39n1786_03b:0122b20": "王合與十種人樂，當以此意銷與拔文。初自",
    "T39n1786_03b:0122b21": "分四：初、總拔眾苦。二、「若有」下，拔根缺苦。三、",
    "T39n1786_03b:0122b22": "「十方」下，拔病苦。四、「若犯」下，拔王難苦。次、與",
    "T39n1786_03b:0122b23": "樂，二：初、分文。二、「上文」下，隨釋，三：初、與世間樂",
    "T39n1786_03b:0122b24": "果。經「鼓吹」，《古今注》云「短簫也」。經「優鉢羅」，此云",
    "T39n1786_03b:0122b25": "黛色，即青蓮華也。常於三時者，晝三時也。二、",
    "T39n1786_03b:0122b26": "「從願」下，與出世樂因，二：初、分文。二、「人緣」下，隨",
    "T39n1786_03b:0122b27": "釋，二：初、令修行外緣具，二：初、值三寶；二、離八",
    "T39n1786_03b:0122b28": "難。二、令修行內因具，二，初、分文。二、「人因」下，",
    "T39n1786_03b:0122b29": "隨釋，二：初、生尊貴；二、饒財寶。五礙者，一不作",
    "T39n1786_03b:0122c01": "梵王、二不作帝釋、三不作輪王、四不作魔王、",
    "T39n1786_03b:0122c02": "五不得作佛。三、「從若」下，結成，二：初、分文。二、",
    "T39n1786_03b:0122c03": "釋經，二，初、結自；二、結他。二、「從若此」下，約願隨",
    "T39n1786_03b:0122c04": "喜，二：初、分文。二、釋經，二：初、隨喜他；二、隨喜",
    "T39n1786_03b:0122c05": "自。五、「從若有」下，結成，二：初、分文。二、釋經，三：初、",
    "T39n1786_03b:0122c06": "結成斷惡。二、「諸善」下，結成生善。三、「非於」下，結",
    "T39n1786_03b:0122c07": "值佛多。三、釋〈讚歎品〉，二：初、釋題，二：初、約",
    "T39n1786_03b:0122c08": "義通釋，二：初、示四悉意，二：初、列。二、釋，四：初、世",
    "T39n1786_03b:0122c09": "界。思疑佛壽者，即前經云「作是思惟心生疑",
    "T39n1786_03b:0122c10": "惑」也。一心信解者，開悟也，即經云「信相聞",
    "T39n1786_03b:0122c11": "是四佛宣說壽命，深心信解」也。斯人者，相",
    "T39n1786_03b:0122c12": "信也。本事者，今之所為皆由昔願，令眾歡喜，",
    "T39n1786_03b:0122c13": "故屬世界。二、「從」下，為人。三、「從滅」下，對治。罪之",
    "T39n1786_03b:0122c14": "尤者，尤，甚也。以德勝恩重，毀之罪甚。口毀曰",
    "T39n1786_03b:0122c15": "呰，亦訶也。四、「從所」下，第一義。言諸佛極",
    "T39n1786_03b:0122c16": "尊甚深無量者，圓初住去，分以法性為身體",
    "T39n1786_03b:0122c17": "相。妙覺，盡以深廣法性為身體相。故《起信論》",
    "T39n1786_03b:0122c18": "云「諸佛如來皆是法身智相之身，第一義諦",
    "T39n1786_03b:0122c19": "離於施作。」今稱讚此，令人入理。二、「若欲」下，釋",
    "T39n1786_03b:0122c20": "讚歎名，二：初、分字釋義。亦更互分別者，以",
    "T39n1786_03b:0122c21": "述德為讚、褒喻為歎。但使敘述褓稱義成，",
    "T39n1786_03b:0122c22": "對字無在。二、引論證成。彼之稱揚，可證褒喻",
    "T39n1786_03b:0122c23": "也。二、「此品」下，結示別顯，二：初、約三業別顯。",
    "T39n1786_03b:0122c24": "雖具三業，口業為正，故是別顯。二、「結此」下，約",
    "T39n1786_03b:0122c25": "四悉別顯。四義指向能讚人等也。「此品」下，別",
    "T39n1786_03b:0122c26": "顯也。於四悉中正在生善，對前〈懺品〉正滅惡",
    "T39n1786_03b:0122c27": "故。二、釋文，二：初、分文。二、隨釋，二：初、長行，",
    "T39n1786_03b:0122c28": "二：初、釋對告人、二：初、約對治釋。《瑞應》云",
    "T39n1786_03b:0122c29": "「佛告魔王：『我積功累德，今得作佛。』魔云：『積",
    "T39n1786_03b:0123a01": "功累德，誰為證？』佛時以手指地云：『是知我。』」是",
    "T39n1786_03b:0123a02": "者，謂指地神。干時地神涌現為證。二、「又對」",
    "T39n1786_03b:0123a03": "下，約為人釋。半空已上皆是男天，半空已下",
    "T39n1786_03b:0123a04": "皆是女天。是鬼神報稱為天者，有天然力用，",
    "T39n1786_03b:0123a05": "故褒之以天。召諸鬼神皆以天名，不唯此也。",
    "T39n1786_03b:0123a06": "實智乃是善法之本，今讚覺者生人實智，宜",
    "T39n1786_03b:0123a07": "告善女。又別名堅牢，宜證往事稱理，不懷",
    "T39n1786_03b:0123a08": "云云之意也。二、釋金龍尊。金光明法門，所依",
    "T39n1786_03b:0123a09": "法也。金龍尊，能契行也，若法若行皆性一修",
    "T39n1786_03b:0123a10": "二。故金為理、能讚為龍、能益故尊。斯以證",
    "T39n1786_03b:0123a11": "理起用，二修對於一性，當體名為金龍尊也。",
    "T39n1786_03b:0123a12": "二、偈頌二。初、分文。二、隨釋，三：初、讚三世佛，五：",
    "T39n1786_03b:0123a13": "初、總讚，三：初、約事理明總三世。十方心意",
    "T39n1786_03b:0123a14": "識境，名之為事，何有一事不從理現？經云「寂",
    "T39n1786_03b:0123a15": "滅是涅槃義」。既稱微妙是大滅度，則彰三德",
    "T39n1786_03b:0123a16": "非縱非橫，名祕密藏。密藏圓遍無別世方，世",
    "T39n1786_03b:0123a17": "方宛然無非三德，不以二相見諸佛土，斯之",
    "T39n1786_03b:0123a18": "謂歟！以此總讚，為妙何極。二、「總理」下，約三法",
    "T39n1786_03b:0123a19": "明總。法身者，明性一也。報應者，明修二也。",
    "T39n1786_03b:0123a20": "全修在性，合三為法，名總法身。全性成修，合",
    "T39n1786_03b:0123a21": "三為報、合三為應，是故名為總報應也。一切",
    "T39n1786_03b:0123a22": "三法莫不然耳。又法身總三土，以實報等皆",
    "T39n1786_03b:0123a23": "寂光故。報身總二土，方便、同居覩尊特故。應",
    "T39n1786_03b:0123a24": "身總同居淨穢兩處，凡夫二乘見生身故。分",
    "T39n1786_03b:0123a25": "別則三身三土勝劣不濫，融即則三身三土",
    "T39n1786_03b:0123a26": "局偏相收。以此讚佛，佛德無遺矣。三、「如是」下，",
    "T39n1786_03b:0123a27": "約四德明總。經云「諸佛清淨」，剋果明德也。",
    "T39n1786_03b:0123a28": "果中眾德更無不會，舉一淨德必常樂我，四",
    "T39n1786_03b:0123a29": "德圓妙舉一全牧，是故此四乃是三身之德；",
    "T39n1786_03b:0123b01": "三身融故四德遍嚴，是故三身無非四德。總",
    "T39n1786_03b:0123b02": "此為讚，極佛體用也。今此點示，故注云云。二、",
    "T39n1786_03b:0123b03": "「從色」下，別讚，二：初、分文立義，二：初、分文。大相",
    "T39n1786_03b:0123b04": "謂三十二相，小相謂八十種好。皆稱海者，若",
    "T39n1786_03b:0123b05": "大若小悉無有邊故，皆是法界全體顯現，故",
    "T39n1786_03b:0123b06": "一一相無非法海。據其總讚，諸佛清淨微妙",
    "T39n1786_03b:0123b07": "寂滅；以總顯別，一一相好皆祕密藏。大師見",
    "T39n1786_03b:0123b08": "彼得意處故，故釋相好皆立海名。二、「所以」下，",
    "T39n1786_03b:0123b09": "立義，二：初、明能讚智巧。二、「夫」下，明所讚德深，",
    "T39n1786_03b:0123b10": "二：初、歷教分別；二、據圓融即。此之二意，學者",
    "T39n1786_03b:0123b11": "應知，括經論之幽文、立教觀之深趣、彰化迹",
    "T39n1786_03b:0123b12": "之不濫、顯圓機之頓照。何者？以分別故從勝",
    "T39n1786_03b:0123b13": "別示，以融即故觸境遍收。得後後者必得前",
    "T39n1786_03b:0123b14": "前，得前前者不得後後。不知後故當分義成，",
    "T39n1786_03b:0123b15": "能知前故跨節義顯。若能了知真中感應二",
    "T39n1786_03b:0123b16": "識見佛，則今二意收揀無遺矣。二識者，《起信",
    "T39n1786_03b:0123b17": "論》云「佛用有二種：一依分別事識。凡夫二乘",
    "T39n1786_03b:0123b18": "心所見者，說名應身。以不知轉識現故，見從",
    "T39n1786_03b:0123b19": "外來，取色分齊，不能盡知故。二者依於業識。",
    "T39n1786_03b:0123b20": "謂諸菩薩，從初發意乃至菩薩究竟地，心所見",
    "T39n1786_03b:0123b21": "者名為報身，身有無量色、色有無量相、相有",
    "T39n1786_03b:0123b22": "無量好，所住依果亦復無量，種種莊嚴隨所",
    "T39n1786_03b:0123b23": "示現，即無有邊、不可窮盡、離分齊相，隨其所",
    "T39n1786_03b:0123b24": "應，常能住持不毀不失，皆因諸波羅蜜無漏",
    "T39n1786_03b:0123b25": "行熏及不思議熏之所成就。是受樂相，說名",
    "T39n1786_03b:0123b26": "報身文畢。」斯乃如來以法界用，隨順眾生事業",
    "T39n1786_03b:0123b27": "二識，現報應身，應身是今生身、報身是今尊",
    "T39n1786_03b:0123b28": "特及法性身。依事識者，但見應身，不能覩報，",
    "T39n1786_03b:0123b29": "以其麁淺不窮深故。依業識者，既覩報身亦",
    "T39n1786_03b:0123c01": "能見應，以知真如起二用故。行者應知，真如",
    "T39n1786_03b:0123c02": "之用現佛身相，大有三品：一如《華嚴》談相好",
    "T39n1786_03b:0123c03": "數，有十蓮華藏世界微塵。二如《觀無量壽佛",
    "T39n1786_03b:0123c04": "經》，明八萬四千相好光明。三如此經及《法華》、",
    "T39n1786_03b:0123c05": "《般舟》等，說三十二相八十種好。此三品相既",
    "T39n1786_03b:0123c06": "是真如全體之用，若多若少皆無邊際，故悉",
    "T39n1786_03b:0123c07": "稱海、無非尊特。然有通局，以藏塵八萬局業",
    "T39n1786_03b:0123c08": "識見，其三十二通事識見，名生名應。若業識",
    "T39n1786_03b:0123c09": "見，即無有邊、不可窮盡、離分齊相，名為尊特，",
    "T39n1786_03b:0123c10": "屬於報身。此如今經別所歎相在三十二，以",
    "T39n1786_03b:0123c11": "金龍尊就佛四德微妙寂滅而為總讚，以總",
    "T39n1786_03b:0123c12": "顯別，故三十二無非祕藏。故一一相離於分",
    "T39n1786_03b:0123c13": "齊，如空無邊、常住不毀。疏據此釋三身融即，",
    "T39n1786_03b:0123c14": "正讚尊特。若其不知龍尊總讚是依業識見",
    "T39n1786_03b:0123c15": "應即報，豈三十二圓光一尋名尊特耶？言真",
    "T39n1786_03b:0123c16": "中感應者，良以如來現應化身，示住徧真，",
    "T39n1786_03b:0123c17": "說於生滅及無生法，被藏通機。現尊特身，住",
    "T39n1786_03b:0123c18": "於中道，宣說無量及無作法，被別圓機。故《文",
    "T39n1786_03b:0123c19": "句》云「丈六身佛住真諦」。丈六尊特合身佛雙",
    "T39n1786_03b:0123c20": "住真中，尊特身佛雙住俗中，法身佛住中道。",
    "T39n1786_03b:0123c21": "疏有六處明應化尊特，皆約真中感應而辨。",
    "T39n1786_03b:0123c22": "如《法華》歎佛，經文顯云「三十二相八十種好」，",
    "T39n1786_03b:0123c23": "法身具故、嚴法身故，是尊特相。是故荊谿類",
    "T39n1786_03b:0123c24": "同《華嚴》，一一相好與虛空等。又云「一一相皆",
    "T39n1786_03b:0123c25": "法界海，一一好無非名海。」疏釋今文，大相小",
    "T39n1786_03b:0123c26": "相皆稱為海，此大小相全異《華嚴》九十七名，",
    "T39n1786_03b:0123c27": "一一皆與《法界次第》三十二相八十種好名",
    "T39n1786_03b:0123c28": "目無差。又〈懺悔品〉讚佛三十二相八十種好，",
    "T39n1786_03b:0123c29": "豈龍尊昔讚與今金鼓所讚優劣？故知秖就",
    "T39n1786_03b:0124a01": "中道感應稱為尊特，非是加添相好之數方",
    "T39n1786_03b:0124a02": "名尊特。故《華嚴》中，業報眾生等十種之身皆",
    "T39n1786_03b:0124a03": "盧舍那，舍那非報、報非尊特耶？失此意者，勿",
    "T39n1786_03b:0124a04": "議今宗也。父母生身，丈六身也。三藏及通鈍",
    "T39n1786_03b:0124a05": "根所感尊特，即是他受用報。通教利根及別",
    "T39n1786_03b:0124a06": "所感法性，是法身。圓人所感，此乃如來法界",
    "T39n1786_03b:0124a07": "大用。對三類機現三種身，故能嚴相亦分三",
    "T39n1786_03b:0124a08": "種。三身力用優劣有殊，不唯示果身相不同，",
    "T39n1786_03b:0124a09": "亦示行因三種差別。以今見佛，皆是曩世結",
    "T39n1786_03b:0124a10": "緣機也。如示迹因，論四修相、行六度等。或示",
    "T39n1786_03b:0124a11": "事修，或即空修、或次第修、或圓頓修。示修不",
    "T39n1786_03b:0124a12": "等，致令眾機結緣有異，今日感見三身不同。",
    "T39n1786_03b:0124a13": "二、「三身」下，別釋，二：初、釋三身相，三：初、釋生身",
    "T39n1786_03b:0124a14": "相。林微尼，此云解脫處。舉手攀樹者，即摩耶",
    "T39n1786_03b:0124a15": "夫人攀無憂樹，而太子自右脇而生也。阿",
    "T39n1786_03b:0124a16": "夷，亦阿私陀，此云無比，仙人名也。披，開也。太",
    "T39n1786_03b:0124a17": "子既生三日，遂裹以白㲲，王召仙人相之，",
    "T39n1786_03b:0124a18": "於是開㲲相其形也。相相炳明者，謂三十二",
    "T39n1786_03b:0124a19": "相皆明顯也。決定成佛者，即仙人奏王之語。",
    "T39n1786_03b:0124a20": "謂輪王雖有三十二相，相不明了；今觀太子",
    "T39n1786_03b:0124a21": "相相炳明，決定作佛，不為輪王也。悲不能聲",
    "T39n1786_03b:0124a22": "者，即仙人自嗟年老，不見太子成佛，故泣也。",
    "T39n1786_03b:0124a23": "無聲自出淚曰泣，今云悲不能聲是泣也。此",
    "T39n1786_03b:0124a24": "是生身也者，疏雖標云父母生身，須解其意，",
    "T39n1786_03b:0124a25": "豈後二身全無父母？今特云者，彰藏通佛住",
    "T39n1786_03b:0124a26": "偏真也。以偏真理不具五陰，故使佛身從正",
    "T39n1786_03b:0124a27": "習造，機緣若盡，灰滅淪空永無示現。故以父",
    "T39n1786_03b:0124a28": "母顯其有生，機盡歸空顯其有滅。通雖幻有，",
    "T39n1786_03b:0124a29": "亦須永無。依教分別，相狀如是。二、「如釋」下，釋",
    "T39n1786_03b:0124b01": "尊特相。巍巍，高也。堂堂，明也。言尊崇奇特",
    "T39n1786_03b:0124b02": "者，此別圓機所見身也。常身常光者，即凡夫",
    "T39n1786_03b:0124b03": "二乘所見身也。然高明身相，應知兩意：有須",
    "T39n1786_03b:0124b04": "現起、有不須現，皆是如來鑑機進不中道之",
    "T39n1786_03b:0124b05": "力。於須現者即為現之，如《梵網經》云「方坐",
    "T39n1786_03b:0124b06": "蓮華臺」，《華嚴》藏塵相，《維摩》所說身如須彌映",
    "T39n1786_03b:0124b07": "于大海，《觀無量壽》相好八萬、身量無邊。此等",
    "T39n1786_03b:0124b08": "皆是現起尊特相也。有不須現者，但以力加，",
    "T39n1786_03b:0124b09": "令於劣身見無分齊，作巍巍堂堂而解、以不",
    "T39n1786_03b:0124b10": "可思議而觀，此如今經讚三十二為尊特法",
    "T39n1786_03b:0124b11": "性之身，《法華》以三十二相莊嚴法身，相相皆",
    "T39n1786_03b:0124b12": "與虛空等量。此等機緣，悉以業識而見。以中",
    "T39n1786_03b:0124b13": "智而觀，劣即無邊、色即智性，故不須現起而",
    "T39n1786_03b:0124b14": "稱尊特。若不爾者，龍尊所讚三十二相，疏云",
    "T39n1786_03b:0124b15": "「融三正讚尊特」，如何和會？學人於此當善了",
    "T39n1786_03b:0124b16": "之。三、釋法性相。此乃諸佛第一義諦智相之",
    "T39n1786_03b:0124b17": "身，凡夫二乘尚不知名，豈能覩見？若論極證，",
    "T39n1786_03b:0124b18": "等覺罔窮。又復初地不知二地，是故樹神哀",
    "T39n1786_03b:0124b19": "泣雨淚請佛現身，即此身也，皆得名為非下",
    "T39n1786_03b:0124b20": "地見。唯應度等者，斯是大乘第一義悉檀。",
    "T39n1786_03b:0124b21": "機扣佛者，乃以此身應之令見。即前疏解一",
    "T39n1786_03b:0124b22": "時之義，一切種智與中諦一時也。無身等者，",
    "T39n1786_03b:0124b23": "非質礙身，是微妙身；非差別相，是智淨相。一",
    "T39n1786_03b:0124b24": "切智是萬行首，故以為頭。第一義諦諸法中",
    "T39n1786_03b:0124b25": "最，故以為髻。八萬塵勞轉為法門，多數名髮。",
    "T39n1786_03b:0124b26": "大悲為眼，見苦即拔。中道白毫，不偏無染。",
    "T39n1786_03b:0124b27": "無漏為鼻，嗅功德者。十八味舌，遍甞理空。",
    "T39n1786_03b:0124b28": "不共為齒，四十數齊。《大論》以十八不共法、十",
    "T39n1786_03b:0124b29": "力、四無畏、大慈大悲、三念處等為四十，皆不",
    "T39n1786_03b:0124c01": "與下地共故。四弘為肩，荷負不息。三三昧止",
    "T39n1786_03b:0124c02": "散，如腰束衣。圓三三昧秪是三觀，空即空觀；",
    "T39n1786_03b:0124c03": "無相即假觀，不得空相故；無願即中觀，於",
    "T39n1786_03b:0124c04": "二邊不作願求故。如來藏腹，舍三千故。權",
    "T39n1786_03b:0124c05": "實智手，遍拔眾生。定慧等足，究踐理地。今",
    "T39n1786_03b:0124c06": "第三身，與餘處列不無少異，如《觀無量壽佛",
    "T39n1786_03b:0124c07": "經疏》云「色相身，義當生身及他受用，同為應",
    "T39n1786_03b:0124c08": "身。次法門身，即今所列種種法門，義當報",
    "T39n1786_03b:0124c09": "身，乃自受用也。三實相身，即以法門所嚴",
    "T39n1786_03b:0124c10": "之理為第三身。」今則合彼理智二身為法性",
    "T39n1786_03b:0124c11": "身，開彼應身為生身、尊特，互有開合，三身不",
    "T39n1786_03b:0124c12": "虧。又復應知，今法性身頭等法門，即是龍尊",
    "T39n1786_03b:0124c13": "所讚之相，心即色故，名前二身；色即心故，名",
    "T39n1786_03b:0124c14": "為法門。但今歷教，就分別門隨機所見，前不",
    "T39n1786_03b:0124c15": "見後，是故後後從勝立名，故使三身有優劣",
    "T39n1786_03b:0124c16": "相。又復尊特及法性身皆業識見，以尊特相",
    "T39n1786_03b:0124c17": "兼於別修，故就身相高廣而示。今法性佛即",
    "T39n1786_03b:0124c18": "修明性，故隱色相從法門說。講者學者宜",
    "T39n1786_03b:0124c19": "在精詳。二、「種相」下，釋三相業。此從如來淨",
    "T39n1786_03b:0124c20": "佛土時，隨彼機緣示修不等，故分三種。初、",
    "T39n1786_03b:0124c21": "釋生身業。雖通通教，今且在藏，以其通教",
    "T39n1786_03b:0124c22": "是大乘門，利人能見後二佛故。今就三藏修",
    "T39n1786_03b:0124c23": "行事度，為相好因。言修百福成一相者，論存",
    "T39n1786_03b:0124c24": "多解，今明一種。大千眾生遇緣當死，一一救",
    "T39n1786_03b:0124c25": "之皆得壽命，是為一福。此福至百方成一相，",
    "T39n1786_03b:0124c26": "此指伏惑事度所成，令彼眾生効此修之，今",
    "T39n1786_03b:0124c27": "見生身。二、「若以空」下，釋尊特業。言空慧者，",
    "T39n1786_03b:0124c28": "良以體法即空之慧三教共修，鈍根之者但",
    "T39n1786_03b:0124c29": "能空有，利人知空非但空有亦能空空。今",
    "T39n1786_03b:0125a01": "分別門論尊特業，雖能雙空，且在別教但中",
    "T39n1786_03b:0125a02": "之慧導諸相業。諸業不出前之六度，以知中",
    "T39n1786_03b:0125a03": "故，非莊嚴莊嚴乃能莊嚴第一義體。令彼眾",
    "T39n1786_03b:0125a04": "生効此修種，今見尊特無分齊身。三、「若以實」",
    "T39n1786_03b:0125a05": "下，釋法性業。實相者，中道理也。全中實理為",
    "T39n1786_03b:0125a06": "能觀慧，名實相慧。實相即慧也，非別有慧。從",
    "T39n1786_03b:0125a07": "其所照，得實相名。導成諸業者，諸業豈離前",
    "T39n1786_03b:0125a08": "之六度？以圓修故、一一即性故，無非實相。一",
    "T39n1786_03b:0125a09": "攝一切故，無非法界。故〈散脂〉云「安住一切法",
    "T39n1786_03b:0125a10": "如性，於一切法含受一切法。」如是修之，絕三",
    "T39n1786_03b:0125a11": "教之情，名不思議業。令彼眾生効此修之，今",
    "T39n1786_03b:0125a12": "見法佛同虛空相。二、「三身」下，據圓融即，三：初、",
    "T39n1786_03b:0125a13": "正融即。圓佛頓證三身三相，亦能頓示三種",
    "T39n1786_03b:0125a14": "修相。若其圓機能於一念修三相業，能於一",
    "T39n1786_03b:0125a15": "身見三身三相。以了三身是祕藏故，生身必",
    "T39n1786_03b:0125a16": "具尊特、法性，尊特必具法性、生身，法性必具",
    "T39n1786_03b:0125a17": "生身、尊特。見身既爾，修業亦然，如是方祛縱",
    "T39n1786_03b:0125a18": "橫一異之情想也，常樂我淨微妙寂滅此義",
    "T39n1786_03b:0125a19": "方成。金龍尊王，昔是圓人頓修頓見，故於一",
    "T39n1786_03b:0125a20": "身讚三身相，欲彰三相是祕藏故，寄言讚後、",
    "T39n1786_03b:0125a21": "絕言讚之，欲令眾生圓見圓修故也。二、「今經」",
    "T39n1786_03b:0125a22": "下，明巧讚。經之讚辭就三十二，即示絕言，乃",
    "T39n1786_03b:0125a23": "顯能嚴即非莊嚴嚴第一體。尊特身相豈不",
    "T39n1786_03b:0125a24": "然乎？亦可得云非生非法而生而法，上兼法",
    "T39n1786_03b:0125a25": "性、下攝生身，其意在此，斯乃龍尊巧讚之意",
    "T39n1786_03b:0125a26": "也。三、「一一」下，明妙用。三相三業，據圓雖即，",
    "T39n1786_03b:0125a27": "被物成差；歷教分之，即融而別。初安平相，生",
    "T39n1786_03b:0125a28": "身則表魔邪不動。魔謂愛惑、邪是見惑，既",
    "T39n1786_03b:0125a29": "往偏真，此二莫動。若尊特佛雙住俗中，即無",
    "T39n1786_03b:0125b01": "量四諦，故凡夫有、二乘無，此二莫動。若法性",
    "T39n1786_03b:0125b02": "佛唯住中道，邪外三教一切二邊當處皆中，",
    "T39n1786_03b:0125b03": "何邊能動？最後肉髻兼無見頂，故以不禮而",
    "T39n1786_03b:0125b04": "為所表。言法不禮者，謂法爾也。生身出離，愛",
    "T39n1786_03b:0125b05": "見一故，法爾不禮凡夫之人。尊特出離界內",
    "T39n1786_03b:0125b06": "界外二種塵沙，法爾不禮藏通之聖。法性身",
    "T39n1786_03b:0125b07": "佛究竟圓中，法爾不禮分證中道。初後既爾，",
    "T39n1786_03b:0125b08": "中三十相論用可知。然不禮凡聖，兼因而說，",
    "T39n1786_03b:0125b09": "非專果也。別有所出及注云云者，指諸廣文，",
    "T39n1786_03b:0125b10": "解相好處也。",
    "T39n1786_03b:0125b11": "金光明經文句記卷第三下"
}