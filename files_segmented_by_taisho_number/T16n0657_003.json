{
    "T16n0657_003:0140a25": "佛說華手經卷第三",
    "T16n0657_003:0140a27": "後秦龜茲國三藏鳩摩羅什奉　詔譯",
    "T16n0657_003:0140a28": "12 無憂品(三)無憂品第十二",
    "T16n0657_003:0140a29": "爾時，佛告彌勒菩薩言：「阿逸多！何等名為真",
    "T16n0657_003:0140b01": "菩薩心？菩薩心者，不可思量、不可宣示，我今",
    "T16n0657_003:0140b02": "欲說譬喻證明此心。「阿逸多！乃往過去無量",
    "T16n0657_003:0140b03": "無邊阿僧祇劫，爾時有佛，號曰安王如來、應",
    "T16n0657_003:0140b04": "供、正遍知、明行足、善逝、世間解、無上士、調御丈",
    "T16n0657_003:0140b05": "夫、天人師、佛、世尊，是安王佛壽八萬四千歲，",
    "T16n0657_003:0140b06": "有三大會：初會說法七十億人得阿羅漢；第",
    "T16n0657_003:0140b07": "二大會九十億人得阿羅漢；第三大會滿百",
    "T16n0657_003:0140b08": "億人得阿羅漢，諸漏已盡所作已辦，棄捨重",
    "T16n0657_003:0140b09": "擔逮得己利，盡諸有結正智解脫。「時有灌頂",
    "T16n0657_003:0140b10": "大王名師子德王，大夫人有二太子：一名無",
    "T16n0657_003:0140b11": "憂、二名離憂，一時俱生。是二王子共戲殿",
    "T16n0657_003:0140b12": "上，見安王佛大眾圍遶入憙見城。即時無憂",
    "T16n0657_003:0140b13": "謂離憂曰：『見安王佛從彼來耶？』離憂言：『見。』時",
    "T16n0657_003:0140b14": "無憂言：『我等可作，如安王佛。』即為離憂而說",
    "T16n0657_003:0140b15": "偈言：",
    "T16n0657_003:0140b16": "「『離憂！汝且觀，　　是安王世尊，",
    "T16n0657_003:0140b17": "大眾所敬遶，　　安祥從彼來。",
    "T16n0657_003:0140b18": "我生如是心，　　欲求無上道，",
    "T16n0657_003:0140b19": "度生老病死，　　一切苦眾生。",
    "T16n0657_003:0140b20": "貪嫉恚慢故，　　而作眾罪業，",
    "T16n0657_003:0140b21": "作眾罪業已，　　輪轉諸惡趣，",
    "T16n0657_003:0140b22": "我當求佛道，　　度此等眾生。",
    "T16n0657_003:0140b23": "離憂汝亦當，　　發此無上心，",
    "T16n0657_003:0140b24": "諸佛甚難值，　　如憂曇鉢華。』",
    "T16n0657_003:0140b25": "「爾時，離憂以偈答言：",
    "T16n0657_003:0140b26": "「『言說無所成，　　世多說不行，",
    "T16n0657_003:0140b27": "我不以言說，　　但心行菩提。",
    "T16n0657_003:0140b28": "世多言作佛，　　不能如說行，",
    "T16n0657_003:0140b29": "是人皆虛言，　　終無實果報。",
    "T16n0657_003:0140c01": "若但以言說，　　而能得佛道，",
    "T16n0657_003:0140c02": "一切言說者，　　皆應得作佛。』",
    "T16n0657_003:0140c03": "「爾時，無憂重說偈言：",
    "T16n0657_003:0140c04": "「『若如汝發心，　　是則為慳貪，",
    "T16n0657_003:0140c05": "畏諸乞求故，　　發心而無言。",
    "T16n0657_003:0140c06": "大人請眾生，　　等施財法分，",
    "T16n0657_003:0140c07": "一切無所悋，　　但欲成菩提。",
    "T16n0657_003:0140c08": "若如是發心，　　名為懈怠者，",
    "T16n0657_003:0140c09": "恐不如說行，　　是則為可恥。",
    "T16n0657_003:0140c10": "汝疑無上道，　　無量難獨成，",
    "T16n0657_003:0140c11": "豫生如是心，　　故不敢發言。』",
    "T16n0657_003:0140c12": "「時離憂言：『當共往問安王如來，我等發心誰",
    "T16n0657_003:0140c13": "為是真？若從佛聞，自當知之。』作是語已，即時",
    "T16n0657_003:0140c14": "離憂從梯而下，為供養故，持真珠屐及上寶",
    "T16n0657_003:0140c15": "衣，價直一億，往詣佛所。於時無憂即從殿上",
    "T16n0657_003:0140c16": "自投而下，身無所損，安隱而立，往詣佛所，脫",
    "T16n0657_003:0140c17": "身寶衣，解髻明珠，奉安王佛。佛愍受之。「離憂",
    "T16n0657_003:0140c18": "從後來到佛所，時見無憂在佛邊立，即問之",
    "T16n0657_003:0140c19": "曰：『從何道來？』無憂答言：『我於殿上自投而下，",
    "T16n0657_003:0140c20": "身無傷損，安立佛所。』「離憂即以無價寶衣及",
    "T16n0657_003:0140c21": "摩尼屐，奉安王佛，而說偈言：",
    "T16n0657_003:0140c22": "「『我得見世尊，　　而從非道行，",
    "T16n0657_003:0140c23": "今當修正道，　　諸佛之所讚。』",
    "T16n0657_003:0140c24": "「爾時，無憂又說偈言：",
    "T16n0657_003:0140c25": "「『若人惜身命，　　猶汝來求道，",
    "T16n0657_003:0140c26": "是人為自利，　　不能益眾生。",
    "T16n0657_003:0140c27": "我不惜身命，　　願受諸勤苦，",
    "T16n0657_003:0140c28": "為利益眾生，　　度眾苦惱者。",
    "T16n0657_003:0140c29": "見佛即是道，　　不應更餘求，",
    "T16n0657_003:0141a01": "凡夫行正道，　　實墮邪徑中。",
    "T16n0657_003:0141a02": "眾生在邪道，　　見是正是邪，",
    "T16n0657_003:0141a03": "貪著即魔縛，　　則遠離正道。",
    "T16n0657_003:0141a04": "我願常值佛，　　常願得出家，",
    "T16n0657_003:0141a05": "常淨修梵行，　　世世度眾生，",
    "T16n0657_003:0141a06": "常安住善法，　　常持佛法藏，",
    "T16n0657_003:0141a07": "以是所持法，　　大利益眾生，",
    "T16n0657_003:0141a08": "常發行精進，　　聞法即解義，",
    "T16n0657_003:0141a09": "常住於禪定，　　功德故高尊。』",
    "T16n0657_003:0141a10": "「阿逸多！是二王子說此偈已，於安王佛所出",
    "T16n0657_003:0141a11": "家修道。各相謂言：『我先作佛！』「時無憂比丘",
    "T16n0657_003:0141a12": "謂離憂曰：『汝以何行欲先作佛？』離憂答言：『我",
    "T16n0657_003:0141a13": "發心為一一眾生，於萬億劫受地獄苦而心",
    "T16n0657_003:0141a14": "無悔，至得阿耨多羅三藐三菩提。我以如是",
    "T16n0657_003:0141a15": "堅固莊嚴，又以堪忍柔和之心。假使有人從",
    "T16n0657_003:0141a16": "東方來，持諸糞火、屎尿毒瓶，繫我頭上，我",
    "T16n0657_003:0141a17": "於爾時，不生瞋恨，不惡眼視亦不呵罵，但作",
    "T16n0657_003:0141a18": "是念：「我今行忍，為求佛法，生佛智慧，欲令此",
    "T16n0657_003:0141a19": "人得滅度故。若我瞋恨與彼何異？我是行人",
    "T16n0657_003:0141a20": "彼非行者，我不應起非行者業。行者之業我",
    "T16n0657_003:0141a21": "所應起，所謂自斷瞋恨，亦斷無量眾生瞋恨",
    "T16n0657_003:0141a22": "而為說法。」我為阿耨多羅三藐三菩提故，如",
    "T16n0657_003:0141a23": "是莊嚴。』「爾時，無憂問離憂曰：『汝見是心，以知",
    "T16n0657_003:0141a24": "是心發莊嚴耶？』離憂答言：『若無是心，則無莊",
    "T16n0657_003:0141a25": "嚴。若無莊嚴，云何當有菩薩修道？是故當知，",
    "T16n0657_003:0141a26": "有是心故，菩薩修道出於世間。』「無憂比丘語",
    "T16n0657_003:0141a27": "離憂言：『莫作此說，有是心故，故有莊嚴。所以",
    "T16n0657_003:0141a28": "者何？心空如幻，念念生滅。若空如幻念念生",
    "T16n0657_003:0141a29": "滅，是法無相亦無無相。離憂！若有、若無皆名",
    "T16n0657_003:0141b01": "為見，若有是見皆是邪見，若是邪見即是邪",
    "T16n0657_003:0141b02": "道，不名菩提，是人遠離菩提之道，無所悕",
    "T16n0657_003:0141b03": "望。是故當知，有、無等法皆是戲論。戲論法者，",
    "T16n0657_003:0141b04": "菩薩不應親近修習。何法菩薩所應習近？無",
    "T16n0657_003:0141b05": "法菩薩所應習近。所以者何？若法可習，是則",
    "T16n0657_003:0141b06": "非法，是故菩薩於一切法不應樂著。所以者",
    "T16n0657_003:0141b07": "何？是阿耨多羅三藐三菩提，非著法故。若菩",
    "T16n0657_003:0141b08": "薩如是得解，亦是非法。所以者何？非得解相",
    "T16n0657_003:0141b09": "是名菩提。又菩薩如是知、如是觀者，亦墮",
    "T16n0657_003:0141b10": "非法。所以者何？無解脫相是名菩提。若菩薩",
    "T16n0657_003:0141b11": "如是修習，我於是法當如是證，即墮非法。所",
    "T16n0657_003:0141b12": "以者何？無性、無說是名菩提。』「爾時，離憂謂無",
    "T16n0657_003:0141b13": "憂言：『若菩提有，汝當言有；無，應言無。汝以",
    "T16n0657_003:0141b14": "何故，於阿耨多羅三藐三菩提中都無所說？』",
    "T16n0657_003:0141b15": "「無憂答言：『汝善知識！菩提名為非戲論法，汝",
    "T16n0657_003:0141b16": "莫戲論若有、若無。所以者何？諸有戲論皆非",
    "T16n0657_003:0141b17": "菩提，若無戲論即是菩提。』「時，離憂言：『善知識！",
    "T16n0657_003:0141b18": "我於汝說不解義趣，謂諸戲論皆非菩提，無",
    "T16n0657_003:0141b19": "戲論法是即菩提。』「無憂答言：『汝善知識！可",
    "T16n0657_003:0141b20": "共詣佛，請決所疑。』「時二比丘俱詣佛所，頂禮",
    "T16n0657_003:0141b21": "佛足，於一面坐。離憂比丘以先所論，具向佛",
    "T16n0657_003:0141b22": "說。時，安王佛可無憂言：『善哉，善哉！』既印可",
    "T16n0657_003:0141b23": "已，告離憂曰：『如無憂言：謂有戲論皆非菩提，",
    "T16n0657_003:0141b24": "無戲論法是則菩提。所以者何？離諸戲論是",
    "T16n0657_003:0141b25": "名菩提。云何為離？一切戲論皆悉寂滅。何名",
    "T16n0657_003:0141b26": "戲論？色陰戲論，受、想、行、識陰戲論；戒品、定",
    "T16n0657_003:0141b27": "品、慧品戲論；少欲知足、苦行頭陀、易滿易養、",
    "T16n0657_003:0141b28": "空閑靜處，皆是戲論。是諸戲論從何處起？皆",
    "T16n0657_003:0141b29": "從憶想分別故起。何謂分別？謂分別色、受、想、",
    "T16n0657_003:0141c01": "行、識，分別戒品、定品、慧品、少欲知足諸功德",
    "T16n0657_003:0141c02": "等。若分別色即是非色，是分別中則無戒品、",
    "T16n0657_003:0141c03": "定品、慧品、少欲知足、行頭陀等，是分別中亦",
    "T16n0657_003:0141c04": "無色空；又若分別受、想、行識即是非識，是分",
    "T16n0657_003:0141c05": "別中則無戒品、定品、慧品、少欲知足、行頭陀",
    "T16n0657_003:0141c06": "等，是分別中亦無識空。能如此知，是慧亦空。",
    "T16n0657_003:0141c07": "如是空中，無有諸相若一、若異，是名菩提。』「爾",
    "T16n0657_003:0141c08": "時，離憂聞說是法，逮無生忍，又亦得知是菩",
    "T16n0657_003:0141c09": "提心，以是心故名為菩薩。時二菩薩觀如",
    "T16n0657_003:0141c10": "是法，信解隨順，八萬歲中常勤精進，經行不",
    "T16n0657_003:0141c11": "息未曾睡臥，八萬歲中不生貪欲、恚、癡之心。",
    "T16n0657_003:0141c12": "是二菩薩於此命終，即生下方第千世界妙",
    "T16n0657_003:0141c13": "肩佛所，俱共出家，自識宿命，精進如前。如是",
    "T16n0657_003:0141c14": "展轉從一佛所至一佛所，得值六百八千萬",
    "T16n0657_003:0141c15": "億諸佛世尊，於諸佛法常得出家，精進如前。",
    "T16n0657_003:0141c16": "然後無憂先得作佛，號上眾嚴；離憂菩薩於",
    "T16n0657_003:0141c17": "餘佛國，後得作佛，號日上眾。」佛告彌勒：「是",
    "T16n0657_003:0141c18": "二佛法廣宣流布，壽命無量阿僧祇劫。阿逸",
    "T16n0657_003:0141c19": "多！是名菩薩摩訶薩心，無來無去無所貪著，",
    "T16n0657_003:0141c20": "無生無滅，無住無動。若有眾生起是心者，則",
    "T16n0657_003:0141c21": "為希有。」爾時，世尊欲明此義而說偈言：",
    "T16n0657_003:0141c22": "「佛燈出於世，　　萬億劫難值，",
    "T16n0657_003:0141c23": "如優曇鉢華，　　時時乃一現。",
    "T16n0657_003:0141c24": "深發菩提心，　　正行佛道者，",
    "T16n0657_003:0141c25": "如是大菩薩，　　世間亦難遇。",
    "T16n0657_003:0141c26": "是故若有人，　　能發此大心，",
    "T16n0657_003:0141c27": "斯人當作佛，　　處眾師子吼。",
    "T16n0657_003:0141c28": "自在師子吼，　　能轉淨法輪，",
    "T16n0657_003:0141c29": "佛神通無礙，　　皆在初心中。",
    "T16n0657_003:0142a01": "佛相三十二，　　十八不共法，",
    "T16n0657_003:0142a02": "是法及諸相，　　皆在初心中。",
    "T16n0657_003:0142a03": "諸佛不虛行，　　象王迴觀法，",
    "T16n0657_003:0142a04": "及無見頂相，　　皆在初心中。",
    "T16n0657_003:0142a05": "布施持戒忍，　　精進禪智慧，",
    "T16n0657_003:0142a06": "此諸波羅蜜，　　皆在初心中。",
    "T16n0657_003:0142a07": "如是諸功德，　　及諸餘佛法，",
    "T16n0657_003:0142a08": "當知是一切，　　皆在初心中。",
    "T16n0657_003:0142a09": "聲聞戒定慧，　　及眾神通力，",
    "T16n0657_003:0142a10": "如是等諸法，　　亦在初心中。",
    "T16n0657_003:0142a11": "若我本不發，　　無上菩提心，",
    "T16n0657_003:0142a12": "今則不能得，　　一切佛智慧。",
    "T16n0657_003:0142a13": "尚不能自得，　　況令眾生聞？",
    "T16n0657_003:0142a14": "聲聞弟子眾，　　亦不出世間。",
    "T16n0657_003:0142a15": "若深行因緣，　　證辟支佛道，",
    "T16n0657_003:0142a16": "為世作福田，　　入無餘泥洹。",
    "T16n0657_003:0142a17": "是等諸功德，　　亦在初心中。",
    "T16n0657_003:0142a18": "世間出世間，　　一切諸樂具，",
    "T16n0657_003:0142a19": "當知此等事，　　皆因菩提心。",
    "T16n0657_003:0142a20": "汝等觀是心，　　所得之果報，",
    "T16n0657_003:0142a21": "無量無數劫，　　不能盡其邊。",
    "T16n0657_003:0142a22": "汝等觀是心，　　念念常生滅，",
    "T16n0657_003:0142a23": "如幻無所有，　　而得大果報。",
    "T16n0657_003:0142a24": "是心屬諸緣，　　無一決定相，",
    "T16n0657_003:0142a25": "如是不定心，　　能得大果報。",
    "T16n0657_003:0142a26": "是心不在緣，　　亦不離眾緣，",
    "T16n0657_003:0142a27": "非有亦非無，　　而能起大果。",
    "T16n0657_003:0142a28": "智者知是心，　　能生佛智慧，",
    "T16n0657_003:0142a29": "誰當不貴重？　　唯除貪著者。",
    "T16n0657_003:0142b01": "若人依止色，　　依受想行識，",
    "T16n0657_003:0142b02": "於法作二相，　　以虛誑自縛。",
    "T16n0657_003:0142b03": "如人在虛空，　　自謂我有縛，",
    "T16n0657_003:0142b04": "是人自繫故，　　常縛果報中。",
    "T16n0657_003:0142b05": "是故知心性，　　虛誑無所有，",
    "T16n0657_003:0142b06": "不應生疑見，　　是心非定相。",
    "T16n0657_003:0142b07": "是心及眾緣，　　皆空無自性，",
    "T16n0657_003:0142b08": "若人如是知，　　終不退菩提。",
    "T16n0657_003:0142b09": "若法性自空，　　是法即無生，",
    "T16n0657_003:0142b10": "一切無生法，　　是名真智種。",
    "T16n0657_003:0142b11": "若人如是知，　　我授菩提記，",
    "T16n0657_003:0142b12": "不以陰離陰，　　而可得受記。",
    "T16n0657_003:0142b13": "若知法無相，　　亦不取此慧，",
    "T16n0657_003:0142b14": "如是正智者，　　是名真發心。",
    "T16n0657_003:0142b15": "得是堅固心，　　斯人則能忍，",
    "T16n0657_003:0142b16": "惡口諸毀辱，　　刀杖等眾苦。",
    "T16n0657_003:0142b17": "若人得是忍，　　則無貪恚心，",
    "T16n0657_003:0142b18": "自得利不高，　　亦不嫉他人。",
    "T16n0657_003:0142b19": "能建於是忍，　　滅有無二邊，",
    "T16n0657_003:0142b20": "斯人於世間，　　能行不壞智。",
    "T16n0657_003:0142b21": "是故當修此，　　空無性法忍，",
    "T16n0657_003:0142b22": "我本亦修集，　　故得成菩提。」",
    "T16n0657_003:0142b23": "13 中說品(三)中說品第十三",
    "T16n0657_003:0142b24": "爾時，東方過六萬八千阿僧祇界，有世界名",
    "T16n0657_003:0142b25": "上意，是中有佛，號曰空性，今現在。是空性佛",
    "T16n0657_003:0142b26": "與月菩薩摩訶薩授阿耨多羅三藐三菩提",
    "T16n0657_003:0142b27": "記。時月菩薩見大光明、聞大音聲，問空性",
    "T16n0657_003:0142b28": "佛言：「是為何佛光明、音聲？」彼佛答言：「西方去",
    "T16n0657_003:0142b29": "此，過六萬八千阿僧祇界，有世界名娑婆，佛",
    "T16n0657_003:0142c01": "號釋迦文，今現在，說菩薩藏經。是為彼佛光",
    "T16n0657_003:0142c02": "明、音聲。」時，月菩薩白空性佛言：「世尊！我欲詣",
    "T16n0657_003:0142c03": "彼娑婆世界，見釋迦文佛禮事、供養，及見彼",
    "T16n0657_003:0142c04": "土具足莊嚴大菩薩眾。」彼佛答言：「欲往隨意。」",
    "T16n0657_003:0142c05": "時月菩薩即從坐起，頂禮佛足，遶已欲去。時，",
    "T16n0657_003:0142c06": "空性佛持白蓮華與月菩薩，作如是言：「汝持",
    "T16n0657_003:0142c07": "此華與釋迦文，并稱我言，問訊彼佛：少惱、少",
    "T16n0657_003:0142c08": "病，起居輕利，氣力強耶？」時月菩薩如大力士",
    "T16n0657_003:0142c09": "屈伸臂頃，於彼佛土忽然不現，到此世界。至",
    "T16n0657_003:0142c10": "王舍城，行詣竹園，頂禮佛足，於一面立，而",
    "T16n0657_003:0142c11": "白佛言：「空性如來問訊世尊：少病、少惱，起居",
    "T16n0657_003:0142c12": "輕利，遊步安耶？以此蓮華持與世尊。」時佛受",
    "T16n0657_003:0142c13": "華問月菩薩言：「善男子！彼空性佛少病、少惱，",
    "T16n0657_003:0142c14": "氣力安不？」時月菩薩白世尊曰：「空性如來於",
    "T16n0657_003:0142c15": "彼世界安隱、無恙。」東方去此過于四萬阿僧",
    "T16n0657_003:0142c16": "祇界，有世界名妙陀羅尼，是中有佛，號名聞",
    "T16n0657_003:0142c17": "力王，今現在，為智流布菩薩摩訶薩授阿耨",
    "T16n0657_003:0142c18": "多羅三藐三菩提記。時此菩薩見大光明、聞",
    "T16n0657_003:0142c19": "大音聲，問名聞力王佛言：「世尊！今此光明及",
    "T16n0657_003:0142c20": "大音聲，是誰所為？」彼佛答言：「西方去此，過于",
    "T16n0657_003:0142c21": "四萬阿僧祇界，有世界名娑婆，佛號釋迦文，",
    "T16n0657_003:0142c22": "今現在，為諸菩薩說斷眾生疑令眾歡喜菩薩",
    "T16n0657_003:0142c23": "藏經。是為彼佛光明、音聲。」時，智流布菩薩白",
    "T16n0657_003:0142c24": "彼佛言：「世尊！我欲往詣娑婆世界見釋迦",
    "T16n0657_003:0142c25": "文佛禮事、供養，及見彼土具足莊嚴大菩薩",
    "T16n0657_003:0142c26": "眾。」彼佛答言：「欲往隨意。」時智流布既蒙聽許，",
    "T16n0657_003:0142c27": "頂禮佛足，遶已欲去。時，名聞力王佛即以一",
    "T16n0657_003:0142c28": "裹赤末栴檀香，而與之曰：「汝持此香與釋迦",
    "T16n0657_003:0142c29": "文，并以我言，問訊彼佛：少惱、少病，起居輕利，",
    "T16n0657_003:0143a01": "氣力安耶？」時彼菩薩如大力士屈伸臂頃，於",
    "T16n0657_003:0143a02": "彼佛土忽然不現，到此世界。至王舍城，行詣",
    "T16n0657_003:0143a03": "竹園，頂禮佛足，於一面立，而白佛言：「名聞力",
    "T16n0657_003:0143a04": "王佛問訊世尊：少病、少惱，起居輕利，遊步安",
    "T16n0657_003:0143a05": "耶？以此末香持與世尊。」佛受香已，而問之曰：",
    "T16n0657_003:0143a06": "「名聞力王佛少惱、少病，氣力安不？」彼菩薩言：",
    "T16n0657_003:0143a07": "「名聞世尊於彼世界安隱、無恙。」東方去此過",
    "T16n0657_003:0143a08": "三萬九千阿僧祇界，有世界名月出光，是中",
    "T16n0657_003:0143a09": "有佛，號曰放光，今現在，為明輪菩薩摩訶薩",
    "T16n0657_003:0143a10": "授阿耨多羅三藐三菩提記。時，明輪菩薩見",
    "T16n0657_003:0143a11": "大光明、聞謦欬聲，問放光佛言：「世尊！是為",
    "T16n0657_003:0143a12": "何佛光明、音聲？」彼佛答言：「西方去此，度三",
    "T16n0657_003:0143a13": "萬九千阿僧祇界，有世界名娑婆，是中有佛，",
    "T16n0657_003:0143a14": "號釋迦文，今現在，為諸菩薩說斷眾生疑令",
    "T16n0657_003:0143a15": "眾歡喜菩薩藏經。是為彼佛光明、音聲。」時明",
    "T16n0657_003:0143a16": "輪菩薩白放光佛言：「世尊！我欲詣彼娑婆世",
    "T16n0657_003:0143a17": "界，見釋迦文佛禮事、供養，及見彼土具足莊",
    "T16n0657_003:0143a18": "嚴大菩薩眾。」彼佛答言：「欲往隨意。」時明輪",
    "T16n0657_003:0143a19": "菩薩既蒙聽許，頂禮佛足，遶已欲去。彼佛即",
    "T16n0657_003:0143a20": "以一大蓮華與明輪曰：「汝持此華與釋迦文，",
    "T16n0657_003:0143a21": "并稱我言，問訊彼佛：少病、少惱，起居輕利，遊",
    "T16n0657_003:0143a22": "步強耶？」時彼菩薩如大力士屈伸臂頃，於彼",
    "T16n0657_003:0143a23": "佛土忽然不現，到此世界。至王舍城，行詣竹",
    "T16n0657_003:0143a24": "園，頂禮佛足，於一面立，而白佛言：「放光如來",
    "T16n0657_003:0143a25": "問訊世尊：少病、少惱，氣力安不？以此蓮華持",
    "T16n0657_003:0143a26": "與世尊。」佛受華已，而問之曰：「放光如來遊步",
    "T16n0657_003:0143a27": "康耶？」明輪答言：「放光世尊於彼世界安隱、無",
    "T16n0657_003:0143a28": "恙。」東方去此度三萬八千阿僧祇界，有世",
    "T16n0657_003:0143a29": "界名袈裟相，是中有佛，號曰離垢，今現在，",
    "T16n0657_003:0143b01": "為無邊寶嚴菩薩摩訶薩授阿耨多羅三藐",
    "T16n0657_003:0143b02": "三菩提記。時，無邊寶嚴菩薩見大光明、聞謦",
    "T16n0657_003:0143b03": "欬聲，問離垢佛言：「是為何佛光明、音聲？」彼佛",
    "T16n0657_003:0143b04": "答言：「西方去此，過三萬八千阿僧祇界，有世",
    "T16n0657_003:0143b05": "界名娑婆，是中有佛，號釋迦文，今現在，為諸",
    "T16n0657_003:0143b06": "菩薩說斷眾生疑令眾歡喜菩薩藏經。是為",
    "T16n0657_003:0143b07": "彼佛光明、音聲。」時，無邊寶嚴菩薩白離垢佛",
    "T16n0657_003:0143b08": "言：「世尊！我欲往詣娑婆世界，見釋迦文佛禮",
    "T16n0657_003:0143b09": "事、供養，及欲見彼具足莊嚴大菩薩眾。」離垢",
    "T16n0657_003:0143b10": "佛言：「欲往隨意。」即時，彼佛以一袈裟而與之",
    "T16n0657_003:0143b11": "言：「汝持此衣與釋迦文，并稱我言，問訊彼佛：",
    "T16n0657_003:0143b12": "少病、少惱，起居輕利、遊步安耶？」時彼菩薩如",
    "T16n0657_003:0143b13": "大力士屈伸臂頃，於彼佛土忽然不現，到此",
    "T16n0657_003:0143b14": "世界。至王舍城，行詣竹園，頂禮佛足，於一面",
    "T16n0657_003:0143b15": "立，而白佛言：「離垢如來問訊世尊：少病、少惱，",
    "T16n0657_003:0143b16": "氣力安不？持此袈裟以與世尊。」佛受衣已，而",
    "T16n0657_003:0143b17": "問之曰：「離垢如來於彼世界遊步安耶？」彼菩",
    "T16n0657_003:0143b18": "薩言：「離垢世尊於彼世界安隱、無恙。」東方去",
    "T16n0657_003:0143b19": "此過三萬七千阿僧祇界，有世界名蓮華，是",
    "T16n0657_003:0143b20": "中有佛，號雜華生德，今現在，為無量精進菩",
    "T16n0657_003:0143b21": "薩摩訶薩授阿耨多羅三藐三菩提記。時無",
    "T16n0657_003:0143b22": "量精進菩薩見大光明、聞謦欬聲，問雜華生",
    "T16n0657_003:0143b23": "德佛言：「是為何佛光明、音聲？」彼佛答言：「西方",
    "T16n0657_003:0143b24": "去此過三萬七千阿僧祇界，有世界名娑婆，",
    "T16n0657_003:0143b25": "是中有佛，號釋迦文；今現在，為諸菩薩說斷",
    "T16n0657_003:0143b26": "眾生疑令眾歡喜菩薩藏經。是為彼佛光明",
    "T16n0657_003:0143b27": "音聲。」時，無量精進菩薩白雜華生德佛言：「我",
    "T16n0657_003:0143b28": "欲往詣娑婆世界，見釋迦文佛禮事、供養，及",
    "T16n0657_003:0143b29": "見彼土具足莊嚴大菩薩眾。」彼佛答言：「欲往",
    "T16n0657_003:0143c01": "隨意。」彼佛即以一大蓮華而與之曰：「汝持此",
    "T16n0657_003:0143c02": "華與釋迦文，并稱我言，問訊彼佛：少病、少惱，",
    "T16n0657_003:0143c03": "起居輕利、遊步強耶？」時彼菩薩如大力士屈",
    "T16n0657_003:0143c04": "伸臂頃，於彼佛土忽然不現，到此世界。至王",
    "T16n0657_003:0143c05": "舍城，詣竹園中，頂禮佛足，於一面立，而白佛",
    "T16n0657_003:0143c06": "言：「雜華生德佛問訊世尊：少病、少惱，氣力安",
    "T16n0657_003:0143c07": "不？以此蓮華持與世尊。」佛受華已，而問之曰：",
    "T16n0657_003:0143c08": "「雜華生德如來在彼世界遊步康耶？」彼菩薩",
    "T16n0657_003:0143c09": "言：「雜華世尊於彼世界安隱、無恙。」東方去此",
    "T16n0657_003:0143c10": "過三萬七千阿僧祇界，有世界名一蓋，是中有",
    "T16n0657_003:0143c11": "佛，號離怖畏，今現在，為網明菩薩摩訶薩授",
    "T16n0657_003:0143c12": "阿耨多羅三藐三菩提記。時，網明菩薩見大",
    "T16n0657_003:0143c13": "光明、聞謦欬聲，問離怖畏佛言：「世尊！是",
    "T16n0657_003:0143c14": "為何佛光明、音聲？」彼佛答言：「西方去此，過三",
    "T16n0657_003:0143c15": "萬七千阿僧祇界，有世界名娑婆，是中有佛，",
    "T16n0657_003:0143c16": "號釋迦文，今現在，為諸菩薩說斷眾生疑令",
    "T16n0657_003:0143c17": "眾歡喜菩薩藏經。是為彼佛光明、音聲。」時網",
    "T16n0657_003:0143c18": "明菩薩白離怖畏佛言：「我欲往詣娑婆世界，",
    "T16n0657_003:0143c19": "見釋迦文佛禮事、供養，及見彼土具足莊嚴",
    "T16n0657_003:0143c20": "大菩薩眾。」彼佛答言：「欲往隨意。」時彼如來",
    "T16n0657_003:0143c21": "即以百莖五色眾華與網明曰：「汝持此華與",
    "T16n0657_003:0143c22": "釋迦文，并稱我言，問訊彼佛：少病、少惱，起居",
    "T16n0657_003:0143c23": "輕利、遊步安耶？」時彼菩薩如大力士屈伸臂",
    "T16n0657_003:0143c24": "頃，於彼佛土忽然不現，到此世界。至王舍",
    "T16n0657_003:0143c25": "城，行詣竹園，頂禮佛足，却住一面，而白佛言：",
    "T16n0657_003:0143c26": "「離怖畏佛問訊世尊：少病、少惱，氣力安不？以",
    "T16n0657_003:0143c27": "此眾華持與世尊。」佛受華已，問網明言：「離怖",
    "T16n0657_003:0143c28": "畏如來在彼世界遊步康耶？」網明答言：「離怖",
    "T16n0657_003:0143c29": "畏世尊於彼世界安隱、無恙。」東方去此過三",
    "T16n0657_003:0144a01": "萬六千阿僧祇界，有世界名上清淨，是中有",
    "T16n0657_003:0144a02": "佛，號曰智聚，今現在，為智力菩薩摩訶薩授",
    "T16n0657_003:0144a03": "阿耨多羅三藐三菩提記。時智力菩薩見大",
    "T16n0657_003:0144a04": "光明、聞大音聲，問智聚佛言：「世尊！是為何佛",
    "T16n0657_003:0144a05": "光明、音聲？」彼佛答言：「西方去此度三萬六千",
    "T16n0657_003:0144a06": "阿僧祇界，有世界名娑婆，是中有佛，號釋迦",
    "T16n0657_003:0144a07": "文，今現在，為諸菩薩說斷眾生疑令眾歡喜",
    "T16n0657_003:0144a08": "菩薩藏經。是為彼佛光明、音聲。」時智力菩薩",
    "T16n0657_003:0144a09": "白智聚佛言：「我欲往詣娑婆世界，見釋迦文",
    "T16n0657_003:0144a10": "佛禮事、供養，及見彼土具足莊嚴大菩薩眾。」",
    "T16n0657_003:0144a11": "智聚佛言：「欲往隨意。」時智聚佛持眾蓮華，",
    "T16n0657_003:0144a12": "而與之曰：「汝以此華與釋迦文，并稱我言，問",
    "T16n0657_003:0144a13": "訊彼佛：少惱，少病，氣力輕強耶？」時智力菩",
    "T16n0657_003:0144a14": "薩頂禮佛足遶已而去。餘如上說。",
    "T16n0657_003:0144a15": "東方去此過三萬五千阿僧祇界，彼有世界",
    "T16n0657_003:0144a16": "名曰香聚，是中有佛，號栴檀香，今現在，為離",
    "T16n0657_003:0144a17": "垢菩薩摩訶薩授阿耨多羅三藐三菩提記。",
    "T16n0657_003:0144a18": "時離垢菩薩見大光明、聞謦欬聲，問栴檀香",
    "T16n0657_003:0144a19": "佛言：「世尊！是為何佛光明、音聲？」彼佛答言：",
    "T16n0657_003:0144a20": "「西方去此過三萬五千阿僧祇界，彼有世界",
    "T16n0657_003:0144a21": "名曰娑婆，是中有佛，號釋迦文，今現在，說菩",
    "T16n0657_003:0144a22": "薩藏經。」時離垢菩薩白栴檀香佛言：「世尊！我",
    "T16n0657_003:0144a23": "欲往詣娑婆世界，見釋迦文佛禮事、供養，及",
    "T16n0657_003:0144a24": "見彼土具足莊嚴大菩薩眾。」彼佛答言：「欲往",
    "T16n0657_003:0144a25": "隨意。」彼佛即以末栴檀裹而與之曰：「汝持此",
    "T16n0657_003:0144a26": "香與釋迦文。」時彼菩薩頂禮佛足遶已而去。",
    "T16n0657_003:0144a27": "餘如上說。",
    "T16n0657_003:0144a28": "東方去此過三萬五千阿僧祇界，有世界名",
    "T16n0657_003:0144a29": "阿竭流香，是中有佛，號大聲眼，今現在，為利",
    "T16n0657_003:0144b01": "世菩薩摩訶薩授阿耨多羅三藐三菩提記。",
    "T16n0657_003:0144b02": "時利世菩薩見大光明、聞大音聲，問大聲眼佛",
    "T16n0657_003:0144b03": "言：「世尊！是為何佛光明、音聲？」彼佛答言：「西方",
    "T16n0657_003:0144b04": "過此三萬五千阿僧祇界，彼有世界名曰娑",
    "T16n0657_003:0144b05": "婆，是中有佛名釋迦文，今現在，為菩薩說斷",
    "T16n0657_003:0144b06": "眾生疑令眾歡喜菩薩藏經。是為彼佛光",
    "T16n0657_003:0144b07": "明、音聲。」時，利世菩薩白大聲眼佛言：「世尊！我",
    "T16n0657_003:0144b08": "欲往詣娑婆世界，見釋迦文佛禮事、供養，及",
    "T16n0657_003:0144b09": "見彼土具足莊嚴大菩薩眾。」彼佛答言：「欲往",
    "T16n0657_003:0144b10": "隨意。」彼佛以一高大蓮華而與之曰：「汝持此",
    "T16n0657_003:0144b11": "華與釋迦文，并稱我言，問訊彼佛：少病、少惱，",
    "T16n0657_003:0144b12": "氣力強耶？」時利世菩薩頂禮佛足遶已而去。",
    "T16n0657_003:0144b13": "餘如上說。",
    "T16n0657_003:0144b14": "東方去此度三萬四千阿僧祇界，彼有世界",
    "T16n0657_003:0144b15": "名無邊聚，是中有佛，號曰寶積，今現在，為重",
    "T16n0657_003:0144b16": "智菩薩摩訶薩授阿耨多羅三藐三菩提記。",
    "T16n0657_003:0144b17": "時重智菩薩見大光明、聞大音聲，問寶積佛",
    "T16n0657_003:0144b18": "言：「世尊！是為何佛光明、音聲？」彼佛答言：「西",
    "T16n0657_003:0144b19": "方去此，過三萬四千阿僧祇界，彼有世界",
    "T16n0657_003:0144b20": "名曰娑婆，是中有佛，號釋迦文，今現在，為菩",
    "T16n0657_003:0144b21": "薩說斷眾生疑令眾歡喜菩薩藏經。是為彼",
    "T16n0657_003:0144b22": "佛光明、音聲。」時重智菩薩白寶積佛言：「世",
    "T16n0657_003:0144b23": "尊！我欲往詣娑婆世界，見釋迦文佛禮事、供",
    "T16n0657_003:0144b24": "養，及欲見彼大菩薩眾。」彼佛答言：「欲往隨",
    "T16n0657_003:0144b25": "意。」時寶積佛即以一莖五色蓮華，而與之",
    "T16n0657_003:0144b26": "曰：「汝持此華與釋迦文，并稱我言，問訊彼佛：",
    "T16n0657_003:0144b27": "少病、少惱，起居輕利、遊步強耶？」時彼菩薩頂",
    "T16n0657_003:0144b28": "禮佛足遶已而去。餘如上說。",
    "T16n0657_003:0144b29": "東方去此過于三萬阿僧祇界，彼有世界名",
    "T16n0657_003:0144c01": "曰眾香，是中有佛，號曰香象，今現在，為寶象",
    "T16n0657_003:0144c02": "菩薩摩訶薩授阿耨多羅三藐三菩提記。時",
    "T16n0657_003:0144c03": "寶象菩薩見大光明、聞大音聲，問香象佛言：",
    "T16n0657_003:0144c04": "「此為何佛光明、音聲？」彼佛答言：「西方去此，過",
    "T16n0657_003:0144c05": "于三萬阿僧祇界，有世界名娑婆，佛號釋迦",
    "T16n0657_003:0144c06": "文，今現在。是為彼佛光明、音聲。」餘如上說。",
    "T16n0657_003:0144c07": "14 總相品(三)總相品第十四",
    "T16n0657_003:0144c08": "東方去此過于二丹作三萬阿僧祇界，彼有",
    "T16n0657_003:0144c09": "世界名曰廣妙，是中有佛，號曰上眾，今現在，",
    "T16n0657_003:0144c10": "為智眾菩薩摩訶薩授無上道記。餘如上",
    "T16n0657_003:0144c11": "說。",
    "T16n0657_003:0144c12": "東方去此過三萬二千阿僧祇界，有世界名",
    "T16n0657_003:0144c13": "雜相，是中有佛，號彌樓肩，今現在，為自在力",
    "T16n0657_003:0144c14": "菩薩摩訶薩授無上道記。餘如上說。",
    "T16n0657_003:0144c15": "東方去此過三萬二千阿僧祇界，有世界名",
    "T16n0657_003:0144c16": "華蓋，是中有佛，號曰一蓋，今現在，為一寶藏",
    "T16n0657_003:0144c17": "菩薩摩訶薩授無上道記。餘如上說。",
    "T16n0657_003:0144c18": "東方去此度三萬二千阿僧祇界，有世界名",
    "T16n0657_003:0144c19": "普明，是中有佛，號無閡眼，今現在，為智自",
    "T16n0657_003:0144c20": "在菩薩摩訶薩授無上道記。餘如上說。",
    "T16n0657_003:0144c21": "東方去此過三萬一千阿僧祇界，有世界名",
    "T16n0657_003:0144c22": "善，是中有佛，號栴檀窟，今現在，為重智菩薩",
    "T16n0657_003:0144c23": "摩訶薩授無上道記。餘如上說。",
    "T16n0657_003:0144c24": "東方去此過三萬一千阿僧祇界，有世界名",
    "T16n0657_003:0144c25": "善意，是中有佛，號曰妙肩，今現在，為益意菩",
    "T16n0657_003:0144c26": "薩摩訶薩授無上道記。餘如上說。",
    "T16n0657_003:0144c27": "東方去此度三萬一千阿僧祇界，有世界名",
    "T16n0657_003:0144c28": "寶德，是中有佛，號曰網明，今現在，為智德菩",
    "T16n0657_003:0144c29": "薩摩訶薩授無上道記。餘如上說。",
    "T16n0657_003:0145a01": "東方去此過三萬一千阿僧祇界，有世界名",
    "T16n0657_003:0145a02": "德樂，是中有佛，號寶華德，今現在，為高華德",
    "T16n0657_003:0145a03": "菩薩摩訶薩授無上道記。餘如上說。",
    "T16n0657_003:0145a04": "東方去此過三萬一千阿僧祇界，有世界名",
    "T16n0657_003:0145a05": "讚歎，是中有佛，號智華寶明德，今現在，為上",
    "T16n0657_003:0145a06": "嚴菩薩摩訶薩授無上道記。餘如上說。",
    "T16n0657_003:0145a07": "東方去此過三萬一千阿僧祇界，有世界名",
    "T16n0657_003:0145a08": "眾善，是中有佛，號善出光，今現在，為寶光菩",
    "T16n0657_003:0145a09": "薩摩訶薩授無上道記。餘如上說。",
    "T16n0657_003:0145a10": "東方去此過于三萬阿僧祇界，有世界名安",
    "T16n0657_003:0145a11": "隱，是中有佛，號滅諸怖畏，今現在，為無怖畏",
    "T16n0657_003:0145a12": "菩薩摩訶薩授無上道記。餘如上說。",
    "T16n0657_003:0145a13": "東方去此過于三萬阿僧祇界，有世界名彌",
    "T16n0657_003:0145a14": "樓相，是中有佛，號彌樓肩，今現在，為妙肩菩",
    "T16n0657_003:0145a15": "薩摩訶薩授無上道記。餘如上說。",
    "T16n0657_003:0145a16": "東方去此度二萬九千阿僧祇界，有世界名",
    "T16n0657_003:0145a17": "度一切憂惱，是中有佛，號曰安王，今現在，為",
    "T16n0657_003:0145a18": "梵音聲菩薩摩訶薩授無上道記。餘如上",
    "T16n0657_003:0145a19": "說。",
    "T16n0657_003:0145a20": "東方去此過二萬九千阿僧祇界，有世界名",
    "T16n0657_003:0145a21": "法，是中有佛，號曰法積，今現在，為智積菩薩",
    "T16n0657_003:0145a22": "摩訶薩授無上道記。餘如上說。",
    "T16n0657_003:0145a23": "東方去此度二萬八千阿僧祇界，有世界名",
    "T16n0657_003:0145a24": "安立，是中有佛，號增十光，今現在，為增百光",
    "T16n0657_003:0145a25": "菩薩摩訶薩授無上道記。餘如上說。",
    "T16n0657_003:0145a26": "東方去此過二萬八千阿僧祇界，有世界名",
    "T16n0657_003:0145a27": "千明，是中有佛，號增千光，今現在，為普明菩",
    "T16n0657_003:0145a28": "薩摩訶薩授無上道記。餘如上說。",
    "T16n0657_003:0145a29": "東方去此度二萬八千阿僧祇界，有世界名",
    "T16n0657_003:0145b01": "多伽樓香，是中有佛，號曰智光，今現在，為妙",
    "T16n0657_003:0145b02": "眼菩薩摩訶薩授無上道記。餘如上說。",
    "T16n0657_003:0145b03": "東方去此過二萬七千阿僧祇界，有世界名",
    "T16n0657_003:0145b04": "妙香，是中有佛，號寶出光，今現在，為無邊明",
    "T16n0657_003:0145b05": "菩薩摩訶薩授無上道記。餘如上說。",
    "T16n0657_003:0145b06": "東方去此過二萬七千阿僧祇界，有世界名",
    "T16n0657_003:0145b07": "明嚴德，是中有佛，號無邊光，今現在，為藥王",
    "T16n0657_003:0145b08": "菩薩摩訶薩授無上道記。餘如上說。",
    "T16n0657_003:0145b09": "東方去此過二萬六千阿僧祇界，有世界名",
    "T16n0657_003:0145b10": "上善德，是中有佛，號無礙音，今現在，為梵音",
    "T16n0657_003:0145b11": "聲菩薩摩訶薩授無上道記。餘如上說。",
    "T16n0657_003:0145b12": "東方去此過二萬五千阿僧祇界，有世界名",
    "T16n0657_003:0145b13": "法，是中有佛，號曰網光，今現在，為自在菩薩",
    "T16n0657_003:0145b14": "摩訶薩授無上道記。餘如上說。",
    "T16n0657_003:0145b15": "東方去此過二萬五千阿僧祇界，有世界名",
    "T16n0657_003:0145b16": "眾華，是中有佛，號曰寶意，今現在，為智香菩",
    "T16n0657_003:0145b17": "薩摩訶薩授無上道記。餘如上說。",
    "T16n0657_003:0145b18": "東方去此過二萬四千阿僧祇界，有世界名",
    "T16n0657_003:0145b19": "上清淨，是中有佛，號無邊陳丹作際，今現在，為",
    "T16n0657_003:0145b20": "寶陳菩薩摩訶薩授無上道記。餘如上說。",
    "T16n0657_003:0145b21": "東方去此過二萬四千阿僧祇界，有世界名",
    "T16n0657_003:0145b22": "優鉢羅，是中有佛，號無邊自在，今現在，為曇",
    "T16n0657_003:0145b23": "無竭菩薩摩訶薩授無上道記。餘如上說。",
    "T16n0657_003:0145b24": "東方去此過二萬三千阿僧祇界，有世界名",
    "T16n0657_003:0145b25": "覺意處，是中有佛，號優鉢羅德，今現在，為華",
    "T16n0657_003:0145b26": "德菩薩摩訶薩授無上道記。餘如上說。",
    "T16n0657_003:0145b27": "東方去此過二萬三千阿僧祇界，有世界名",
    "T16n0657_003:0145b28": "蓮華處，是中有佛，號曰智住，今現在，為寶滿",
    "T16n0657_003:0145b29": "菩薩摩訶薩授無上道記。餘如上說。",
    "T16n0657_003:0145c01": "東方去此過二萬二千阿僧祇界，有世界名",
    "T16n0657_003:0145c02": "智力，是中有佛，號釋迦文，今現在，為寶牟尼",
    "T16n0657_003:0145c03": "菩薩摩訶薩授無上道記。餘如上說。",
    "T16n0657_003:0145c04": "東方去此過二萬二千阿僧祇界，有世界名",
    "T16n0657_003:0145c05": "方流布，是中有佛，號智流布，今現在，為無邊",
    "T16n0657_003:0145c06": "精進菩薩摩訶薩授無上道記。餘如上說。",
    "T16n0657_003:0145c07": "東方去此過二萬一千阿僧祇界，有世界名",
    "T16n0657_003:0145c08": "無邊，是中有佛，號娑丹作婆羅王，今現在，為",
    "T16n0657_003:0145c09": "寶娑丹作婆羅菩薩摩訶薩授無上道記。餘",
    "T16n0657_003:0145c10": "如上說。",
    "T16n0657_003:0145c11": "東方去此過二萬阿僧祇界，有世界名月，是",
    "T16n0657_003:0145c12": "中有佛，號寶娑羅，今現在，為普守菩薩摩訶",
    "T16n0657_003:0145c13": "薩授無上道記。餘如上說。",
    "T16n0657_003:0145c14": "東方去此過二萬阿僧祇界，有世界名娑呵，",
    "T16n0657_003:0145c15": "是中有佛，號曰調御，今現在，為調御菩薩摩",
    "T16n0657_003:0145c16": "訶薩授無上道記。餘如上說。",
    "T16n0657_003:0145c17": "東方去此過于二萬阿僧祇界，有世界名一",
    "T16n0657_003:0145c18": "蓋，是中有佛，號寶行列，今現在為列宿菩薩",
    "T16n0657_003:0145c19": "摩訶薩授無上道記。餘如上說。",
    "T16n0657_003:0145c20": "東方去此過于二萬阿僧祇界，有世界名離",
    "T16n0657_003:0145c21": "一切憂惱，是中有佛，號不虛稱，今現在，為不",
    "T16n0657_003:0145c22": "虛名菩薩摩訶薩授無上道記。餘如上說。",
    "T16n0657_003:0145c23": "東方去此過萬九千阿僧祇界，有世界名離",
    "T16n0657_003:0145c24": "憂，是中有佛，號曰德生，今現在，為無邊威德",
    "T16n0657_003:0145c25": "菩薩摩訶薩授無上道記。餘如上說。",
    "T16n0657_003:0145c26": "東方去此過萬八千阿僧祇界，有世界名寂",
    "T16n0657_003:0145c27": "滅，是中有佛，號流布王，今現在，為勇德菩薩",
    "T16n0657_003:0145c28": "摩訶薩授無上道記。餘如上說。",
    "T16n0657_003:0145c29": "東方去此過萬七千阿僧祇界，有世界名不",
    "T16n0657_003:0146a01": "虛見，是中有佛，號不虛力，今現在，為不虛嚴",
    "T16n0657_003:0146a02": "菩薩摩訶薩授無上道記。餘如上說。",
    "T16n0657_003:0146a03": "東方去此過萬六千阿僧祇界，有世界名妙",
    "T16n0657_003:0146a04": "香，是中有佛，號曰香明，今現在，為寶明菩薩",
    "T16n0657_003:0146a05": "摩訶薩授無上道記。餘如上說。",
    "T16n0657_003:0146a06": "東方去此過萬五千阿僧祇界，有世界名梵",
    "T16n0657_003:0146a07": "音聲，是中有佛，號無闇丹作礙音聲，今現在，",
    "T16n0657_003:0146a08": "為無差別嚴菩薩摩訶薩授無上道記。餘如",
    "T16n0657_003:0146a09": "上說。",
    "T16n0657_003:0146a10": "東方去此過萬五千阿僧祇界，有世界名月",
    "T16n0657_003:0146a11": "光，是中有佛，號名聞力，今現在，為大智菩薩",
    "T16n0657_003:0146a12": "摩訶薩授無上道記。餘如上說。",
    "T16n0657_003:0146a13": "東方去此過萬五千阿僧祇界，有世界名普",
    "T16n0657_003:0146a14": "明，是中有佛，號須彌頂高王，今現在，為智力",
    "T16n0657_003:0146a15": "菩薩摩訶薩授無上道記。餘如上說。",
    "T16n0657_003:0146a16": "東方去此過萬五千阿僧祇界，有世界名寶",
    "T16n0657_003:0146a17": "嚴，是中有佛，號寶生德，今現在，為大導師菩",
    "T16n0657_003:0146a18": "薩摩訶薩授無上道記。餘如上說。",
    "T16n0657_003:0146a19": "東方去此過萬四千阿僧祇界，有世界名法，",
    "T16n0657_003:0146a20": "是中有佛，號曰華上，今現在，為得力菩薩摩",
    "T16n0657_003:0146a21": "訶薩授無上道記。餘如上說。",
    "T16n0657_003:0146a22": "東方去此過萬四千阿僧祇界，有世界名華",
    "T16n0657_003:0146a23": "住，是中有佛，號曰寶高，今現在，為名德菩薩",
    "T16n0657_003:0146a24": "摩訶薩授無上道記。餘如上說。",
    "T16n0657_003:0146a25": "東方去此過萬四千阿僧祇界，有世界名妙",
    "T16n0657_003:0146a26": "陀羅尼王，是中有佛，號曰香明，今現在，為陀",
    "T16n0657_003:0146a27": "羅尼自在王菩薩摩訶薩授無上道記。餘如",
    "T16n0657_003:0146a28": "上說。",
    "T16n0657_003:0146a29": "東方去此過萬三千阿僧祇界，有世界名金",
    "T16n0657_003:0146b01": "明，是中有佛，號方流布嚴，今現在，為智流布",
    "T16n0657_003:0146b02": "嚴菩薩摩訶薩授無上道記。餘如上說。",
    "T16n0657_003:0146b03": "東方去此過萬三千阿僧祇界，有世界名高",
    "T16n0657_003:0146b04": "智，是中有佛，號普守增上雲音王，今現在，為",
    "T16n0657_003:0146b05": "宿王菩薩摩訶薩授無上道記。餘如上說。",
    "T16n0657_003:0146b06": "東方去此過萬二千阿僧祇界，有世界名常",
    "T16n0657_003:0146b07": "明，是中有佛，號無邊明，今現在，為大明菩薩",
    "T16n0657_003:0146b08": "摩訶薩授無上道記。餘如上說。",
    "T16n0657_003:0146b09": "東方去此過萬二千阿僧祇界，有世界名𤊟",
    "T16n0657_003:0146b10": "丹作定光，是中有佛，號無邊慧成，今現在，為德",
    "T16n0657_003:0146b11": "王明菩薩摩訶薩授無上道記。餘如上說。",
    "T16n0657_003:0146b12": "東方去此過萬一千阿僧祇界，有世界名然",
    "T16n0657_003:0146b13": "燈，是中有佛，號無邊功德智明，今現在，為功",
    "T16n0657_003:0146b14": "德王明菩薩摩訶薩授無上道記。彼世界",
    "T16n0657_003:0146b15": "有無量寶池，池中皆有青、黃、赤、白、種種雜色",
    "T16n0657_003:0146b16": "千葉蓮華，皆悉廣大，從水而出，上高八萬四",
    "T16n0657_003:0146b17": "千由旬，一一華葉出千光明遍照十方。諸巷",
    "T16n0657_003:0146b18": "陌中皆悉平正，寶繩連綿以界道側。此諸巷",
    "T16n0657_003:0146b19": "中皆有寶樹，其樹皆高七千由旬，枝葉廣大",
    "T16n0657_003:0146b20": "能覆八萬四千由旬。一一樹上皆有八十億",
    "T16n0657_003:0146b21": "摩尼珠，以為果實。如是諸樹無量無數。蓮",
    "T16n0657_003:0146b22": "華光明常照世界，釋迦文佛淨光所蔽，悉不",
    "T16n0657_003:0146b23": "復現。時，功德王明菩薩見此大光，問無邊功",
    "T16n0657_003:0146b24": "德智明佛言：「世尊！是何光明映照此界？」彼",
    "T16n0657_003:0146b25": "佛答言：「西方去此，過萬一千阿僧祇界，有一",
    "T16n0657_003:0146b26": "世界名曰娑婆，是中有佛，號釋迦文，今現在，",
    "T16n0657_003:0146b27": "為諸菩薩說斷眾生疑令眾歡喜菩薩藏經，",
    "T16n0657_003:0146b28": "是其光明。」時，功德王明菩薩白無邊功德智",
    "T16n0657_003:0146b29": "明佛言：「我欲往詣娑婆世界，見釋迦文佛禮",
    "T16n0657_003:0146c01": "事、供養。」彼佛報言：「欲往隨意。」是時，即以一大",
    "T16n0657_003:0146c02": "蓮華而與之曰：「汝持此華與釋迦文，并稱我",
    "T16n0657_003:0146c03": "言，問訊彼佛：少病、少惱，起居輕利、遊步康耶？」",
    "T16n0657_003:0146c04": "時彼菩薩如大力士屈伸臂頃，於彼佛土忽",
    "T16n0657_003:0146c05": "然不現，到此世界至王舍城，行詣竹園，頂禮",
    "T16n0657_003:0146c06": "佛足，却住一面；白佛言：「世尊！無邊功德智明",
    "T16n0657_003:0146c07": "如來，問訊世尊：少病、少惱，氣力安不？持此蓮",
    "T16n0657_003:0146c08": "華以與世尊。」佛受華已，而問之曰：「無邊功德",
    "T16n0657_003:0146c09": "智明如來於彼世界少病、少惱，遊步康耶？」彼",
    "T16n0657_003:0146c10": "菩薩言：「無邊功德智明世尊，在彼世界安隱、",
    "T16n0657_003:0146c11": "無恙。」從然燈剎至此中間，有世界名雜相，",
    "T16n0657_003:0146c12": "是中有佛，號曰上眾，今現在，為那羅延菩薩",
    "T16n0657_003:0146c13": "摩訶薩授無上道記。餘如上說。",
    "T16n0657_003:0146c14": "從雜相剎至此中間，有世界名方流布，是中",
    "T16n0657_003:0146c15": "有佛，號佛華生德，今現在，為不虛力菩薩摩",
    "T16n0657_003:0146c16": "訶薩授無上道記。餘如上說。",
    "T16n0657_003:0146c17": "從方流布剎至此中間，有世界名金剛住，是",
    "T16n0657_003:0146c18": "中有佛，號佛華出王，今現在，為寶火菩薩摩",
    "T16n0657_003:0146c19": "訶薩授無上道記。餘如上說。",
    "T16n0657_003:0146c20": "從金剛住剎至此中間，有世界名栴檀窟，是",
    "T16n0657_003:0146c21": "中有佛，號曰寶像，今現在，為觀世音菩薩摩",
    "T16n0657_003:0146c22": "訶薩授無上道記。餘如上說。",
    "T16n0657_003:0146c23": "從栴檀窟剎至此中間，有世界名藥，是中有",
    "T16n0657_003:0146c24": "佛，號不虛稱，今現在，為不虛嚴菩薩摩訶薩",
    "T16n0657_003:0146c25": "授無上道記。餘如上說。",
    "T16n0657_003:0146c26": "從藥剎至此中間，有世界名藥生，是中有佛，",
    "T16n0657_003:0146c27": "號無邊功德精進嚴，今現在，為持戒菩薩摩",
    "T16n0657_003:0146c28": "訶薩授無上道記。餘如上說。",
    "T16n0657_003:0146c29": "從藥生剎至此中間，有世界名普莊嚴，是中",
    "T16n0657_003:0147a01": "有佛，號發意即嚴一切眾生心，今現在，為佛",
    "T16n0657_003:0147a02": "華手菩薩摩訶薩授無上道記。餘如上說。",
    "T16n0657_003:0147a03": "從普莊嚴剎至此中間，有世界名一蓋，是中",
    "T16n0657_003:0147a04": "有佛，號蓋行列，今現在，為寶行列菩薩摩訶",
    "T16n0657_003:0147a05": "薩授無上道記。餘如上說。",
    "T16n0657_003:0147a06": "從一蓋剎至此中間，有世界名上華光，是中",
    "T16n0657_003:0147a07": "有佛，號明德王，今現在，為安立菩薩摩訶薩",
    "T16n0657_003:0147a08": "授無上道記。餘如上說。",
    "T16n0657_003:0147a09": "從上華光剎至此中間，有世界名妙莊嚴，是",
    "T16n0657_003:0147a10": "中有佛，號德王明，今現在，為住諸功德菩薩",
    "T16n0657_003:0147a11": "摩訶薩授無上道記。餘如上說。",
    "T16n0657_003:0147a12": "從妙莊嚴剎至此中間，有世界名無邊德莊",
    "T16n0657_003:0147a13": "嚴，是中有佛，號度功德邊，今現在，為無邊功",
    "T16n0657_003:0147a14": "德稱菩薩摩訶薩授無上道記。餘如上說。",
    "T16n0657_003:0147a15": "從無邊德莊嚴剎至此中間，有世界名十方",
    "T16n0657_003:0147a16": "流布，是中有佛，號曰然燈，今現在，為轉諸行",
    "T16n0657_003:0147a17": "嚴菩薩摩訶薩授無上道記。餘如上說。",
    "T16n0657_003:0147a18": "從十方流布剎至此中間，有世界名燈行列，",
    "T16n0657_003:0147a19": "是中有佛，號曰然燈，今現在，為寶積菩薩摩",
    "T16n0657_003:0147a20": "訶薩授無上道記。餘如上說。",
    "T16n0657_003:0147a21": "從燈行列剎至此中間，有世界名珊瑚牙，是",
    "T16n0657_003:0147a22": "中有佛，號曰作明，今現在，為德積菩薩摩訶",
    "T16n0657_003:0147a23": "薩授無上道記。餘如上說。",
    "T16n0657_003:0147a24": "從珊瑚牙剎至此中間，有世界名眾善，是中",
    "T16n0657_003:0147a25": "有佛，號曰無畏，今現在，為寶樂菩薩摩訶薩",
    "T16n0657_003:0147a26": "授無上道記。餘如上說。",
    "T16n0657_003:0147a27": "從眾善剎至此中間，有世界名眾善，是中有",
    "T16n0657_003:0147a28": "佛，號曰德味，今現在，為得無畏菩薩摩訶薩",
    "T16n0657_003:0147a29": "授無上道記。餘如上說。",
    "T16n0657_003:0147b01": "從眾善剎至此中間，有世界名曰上善，是中",
    "T16n0657_003:0147b02": "有佛，號曰無畏，今現在，為離怖畏菩薩摩訶",
    "T16n0657_003:0147b03": "薩授無上道記。餘如上說。",
    "T16n0657_003:0147b04": "從上善剎至此中間，有世界名蓮華，是中有",
    "T16n0657_003:0147b05": "佛，號曰華德，今現在，為智手菩薩摩訶薩授",
    "T16n0657_003:0147b06": "無上道記。餘如上說。",
    "T16n0657_003:0147b07": "從蓮華剎至此中間，有世界名優鉢羅，是中",
    "T16n0657_003:0147b08": "有佛，號智華德，今現在，為無行行菩薩摩訶",
    "T16n0657_003:0147b09": "薩授無上道記。餘如上說。",
    "T16n0657_003:0147b10": "從優鉢羅剎至此中間，有世界名寶生，是中",
    "T16n0657_003:0147b11": "有佛，號曰寶積，今現在，為法積菩薩摩訶薩",
    "T16n0657_003:0147b12": "授無上道記。餘如上說。",
    "T16n0657_003:0147b13": "從寶生剎至此中間，有世界名妙月，是中有",
    "T16n0657_003:0147b14": "佛，號無邊願，今現在，為演華菩薩摩訶薩授",
    "T16n0657_003:0147b15": "無上道記。餘如上說。",
    "T16n0657_003:0147b16": "從妙月剎至此中間，有世界名安住，是中有",
    "T16n0657_003:0147b17": "佛，號無邊功德王安立，今現在，為曇無竭菩",
    "T16n0657_003:0147b18": "薩摩訶薩授無上道記。餘如上說。",
    "T16n0657_003:0147b19": "從安住剎至此中間，有世界名住林，是中有",
    "T16n0657_003:0147b20": "佛，號曰寶肩丹作首，今現在，為藥王菩薩摩訶",
    "T16n0657_003:0147b21": "薩授無上道記。餘如上說。",
    "T16n0657_003:0147b22": "從住林剎至此中間，有世界名眾香，是中有",
    "T16n0657_003:0147b23": "佛，號娑羅王，今現在，為益意菩薩摩訶薩授",
    "T16n0657_003:0147b24": "無上道記。餘如上說。",
    "T16n0657_003:0147b25": "從眾香剎至此中間，有世界名華德，是中有",
    "T16n0657_003:0147b26": "佛，號曰寶明，今現在，為曰得菩薩摩訶薩",
    "T16n0657_003:0147b27": "授無上道記。餘如上說。",
    "T16n0657_003:0147b28": "從華德剎至此中間，有世界名一聚，是中有",
    "T16n0657_003:0147b29": "佛，號曰寶聚，今現在，為火得菩薩摩訶薩",
    "T16n0657_003:0147c01": "授無上道記。餘如上說。",
    "T16n0657_003:0147c02": "從一聚剎至此中間，有世界名過諸憂惱，是",
    "T16n0657_003:0147c03": "中有佛，號曰上眾，今現在，為上嚴菩薩摩訶",
    "T16n0657_003:0147c04": "薩授無上道記。餘如上說。",
    "T16n0657_003:0147c05": "從過諸憂惱剎至此中間，有世界名離憂，是",
    "T16n0657_003:0147c06": "中有佛，號無邊德嚴，今現在，為善思嚴菩薩",
    "T16n0657_003:0147c07": "摩訶薩授無上道記。餘如上說。",
    "T16n0657_003:0147c08": "從離憂剎至此中間，有世界名諸功德處，是",
    "T16n0657_003:0147c09": "中有佛，號觀世音，今現在，為普守菩薩摩訶",
    "T16n0657_003:0147c10": "薩授無上道記。餘如上說。",
    "T16n0657_003:0147c11": "從諸功德處剎至此中間，有世界名寶明，是",
    "T16n0657_003:0147c12": "中有佛，號須彌明，今現在，為安住菩薩摩訶",
    "T16n0657_003:0147c13": "薩授無上道記。餘如上說。",
    "T16n0657_003:0147c14": "從寶明剎至此中間，有世界名一切功德莊",
    "T16n0657_003:0147c15": "嚴，是中有佛，號無邊自在力，今現在，為藥善",
    "T16n0657_003:0147c16": "菩薩摩訶薩授無上道記。餘如上說。",
    "T16n0657_003:0147c17": "從一切功德莊嚴剎至此中間，有世界名覺",
    "T16n0657_003:0147c18": "意莊嚴，是中有佛，號極高行，今現在，為善思",
    "T16n0657_003:0147c19": "益意菩薩摩訶薩授無上道記。餘如上說。",
    "T16n0657_003:0147c20": "從覺意莊嚴剎至此中間，有世界名無塵垢，",
    "T16n0657_003:0147c21": "是中有佛，號寶華德，今現在，為益意德菩",
    "T16n0657_003:0147c22": "薩摩訶薩授無上道記。餘如上說。",
    "T16n0657_003:0147c23": "從無塵垢剎至此中間，有世界名雲陰，是中",
    "T16n0657_003:0147c24": "有佛，號無量神通自在，今現在，為得念菩薩",
    "T16n0657_003:0147c25": "摩訶薩授無上道記。餘如上說。",
    "T16n0657_003:0147c26": "從雲陰剎至此中間，有世界名華網覆，是中",
    "T16n0657_003:0147c27": "有佛，號隨眾願嚴，今現在，為益意菩薩摩訶",
    "T16n0657_003:0147c28": "薩授無上道記。餘如上說。",
    "T16n0657_003:0147c29": "從華網覆剎至此中間，有世界名列宿，是中",
    "T16n0657_003:0148a01": "有佛，號高寶蓋，今現在，為無憂菩薩摩訶薩",
    "T16n0657_003:0148a02": "授無上道記。餘如上說。",
    "T16n0657_003:0148a03": "從列宿剎至此中間，有世界名寶華，是中有",
    "T16n0657_003:0148a04": "佛，號曰上眾，今現在，為自在菩薩摩訶薩授",
    "T16n0657_003:0148a05": "無上道記。餘如上說。",
    "T16n0657_003:0148a06": "從寶華剎至此中間，有世界名普香，是中有",
    "T16n0657_003:0148a07": "佛，號無量華，今現在，為香象菩薩摩訶薩授",
    "T16n0657_003:0148a08": "無上道記。餘如上說。",
    "T16n0657_003:0148a09": "從普香剎至此中間，有世界名華，是中有佛，",
    "T16n0657_003:0148a10": "號寶自在，今現在，為離憂菩薩摩訶薩授",
    "T16n0657_003:0148a11": "無上道記。餘如上說。",
    "T16n0657_003:0148a12": "從華剎至此中間，有世界名雜寶相，是中有",
    "T16n0657_003:0148a13": "佛，號月出德，今現在，為轉諸難菩薩摩訶薩",
    "T16n0657_003:0148a14": "授無上道記。餘如上說。",
    "T16n0657_003:0148a15": "從雜寶相剎至此中間，有世界名眾歸，是中",
    "T16n0657_003:0148a16": "有佛，號發心即轉法輪，今現在，為轉不退法",
    "T16n0657_003:0148a17": "輪菩薩摩訶薩授無上道記。餘如上說。",
    "T16n0657_003:0148a18": "從眾歸剎至此中間，有世界名多安，是中有",
    "T16n0657_003:0148a19": "佛，號十方流布，今現在，與智流布菩薩摩訶",
    "T16n0657_003:0148a20": "薩授無上道記。餘如上說。",
    "T16n0657_003:0148a21": "從多安剎至此中間，有世界名金剛，是中有",
    "T16n0657_003:0148a22": "佛，號拘陵王，今現在，為利益行菩薩摩訶薩",
    "T16n0657_003:0148a23": "授無上道記。餘如上說。",
    "T16n0657_003:0148a24": "從金剛剎至此中間，有世界名藥丹作樂，是中",
    "T16n0657_003:0148a25": "有佛，號曰日燈，今現在，為月丹作日菩薩摩訶",
    "T16n0657_003:0148a26": "薩授無上道記。餘如上說。",
    "T16n0657_003:0148a27": "從樂剎至此中間，有世界名安隱，是中有佛，",
    "T16n0657_003:0148a28": "號曰上寶，今現在，為火得菩薩摩訶薩授",
    "T16n0657_003:0148a29": "無上道記。餘如上說。",
    "T16n0657_003:0148b01": "從安隱剎至此中間，有世界名娑婆，是中有",
    "T16n0657_003:0148b02": "佛，號智生德，今現在，為智德菩薩摩訶薩授",
    "T16n0657_003:0148b03": "無上道記。餘如上說。",
    "T16n0657_003:0148b04": "從娑婆剎至此中間，有世界名純樂，是中有",
    "T16n0657_003:0148b05": "佛，號安立功德王，今現在為離怖菩薩摩訶",
    "T16n0657_003:0148b06": "薩授無上道記。餘如上說。",
    "T16n0657_003:0148b07": "從純樂剎至此中間，有世界名列宿開，是中",
    "T16n0657_003:0148b08": "有佛，號無礙眼，今現在，為妙眼菩薩摩訶薩",
    "T16n0657_003:0148b09": "授無上道記。餘如上說。",
    "T16n0657_003:0148b10": "從列宿開剎至此中間，有世界名妙金剛，是",
    "T16n0657_003:0148b11": "中有佛，號曰無畏，今現在，為臣丹作巨山菩薩",
    "T16n0657_003:0148b12": "摩訶薩授無上道記。餘如上說。",
    "T16n0657_003:0148b13": "從妙金剛剎至此中間，有世界名月出，是中",
    "T16n0657_003:0148b14": "有佛，號曰智聚，今現在，為堅力菩薩摩訶薩",
    "T16n0657_003:0148b15": "授無上道記。餘如上說。",
    "T16n0657_003:0148b16": "佛說華手經卷第三"
}