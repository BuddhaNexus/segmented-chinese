{
    "X86n1605_003:0520a03": "繼燈錄卷第三",
    "X86n1605_003:0520a05": "鼓山嗣祖沙門　元賢　輯",
    "X86n1605_003:0520a06": "　　臨濟宗",
    "X86n1605_003:0520a07": "南嶽下二十世",
    "X86n1605_003:0520a08": "徑山端禪師法嗣",
    "X86n1605_003:0520a09": "杭州靈隱性原慧明禪師台州黃巖夏氏子。既長不",
    "X86n1605_003:0520a10": "甘處俗。往依樂清寶冠寺出家。後謁元叟。叟曰東嶺",
    "X86n1605_003:0520a11": "來西嶺來。師指草鞋曰此是三文錢買的。叟曰未在",
    "X86n1605_003:0520a12": "更道。師曰某甲只恁麼。和尚作麼生。叟曰念汝新到",
    "X86n1605_003:0520a13": "放汝三十棒。師乃悟旨。久之究盡底蘊。乃曰。纔涉思",
    "X86n1605_003:0520a14": "惟皆為剩法。初住鄞之五峰。洪武五年　詔建佛會",
    "X86n1605_003:0520a15": "於鍾山。召高行沙門。師與季潭泐公與焉。後住靈隱。",
    "X86n1605_003:0520a16": "上堂。舉香嚴和尚曰。去年貧未是貧。今年貧始是貧。",
    "X86n1605_003:0520a17": "去年貧猶有卓錐之地。今年貧錐也無。眾中忽有個",
    "X86n1605_003:0520a18": "漢出來問。長老錯了也。今朝四月八是佛生日。如何",
    "X86n1605_003:0520a19": "舉此公案。山僧只對他道。住持事繁。師室中垂語曰。",
    "X86n1605_003:0520a20": "蓮華峰被蜉蝣食却半邊。因什麼不知。又曰冷泉亭",
    "X86n1605_003:0520a21": "吞却壑雷亭即不問。南高峰與北高峰鬬額是第幾",
    "X86n1605_003:0520a22": "機。十九年遭無妄之災逮捕。或勸師早自為計。師不",
    "X86n1605_003:0520a23": "顧。怡然詣所司。未鞫即廡下說偈端坐而化。",
    "X86n1605_003:0520a24": "海鹽州天寧楚石梵琦禪師寧波象山朱氏子。生在",
    "X86n1605_003:0520b01": "襁褓。有僧見而謂其父曰。此佛日也。必當大振佛法。",
    "X86n1605_003:0520b02": "照耀濁世。九歲授經。十六為僧。二十因閱楞嚴至緣",
    "X86n1605_003:0520b03": "見因明暗成無見不明自發則諸暗相永不能昏。於",
    "X86n1605_003:0520b04": "此有省。參元叟於徑山。問如何是言發非聲色前不",
    "X86n1605_003:0520b05": "物。叟遽曰。言發非聲色前不物。速道速道。師擬進語。",
    "X86n1605_003:0520b06": "叟振威一喝。師乃錯愕而退。已而應書大藏之選至",
    "X86n1605_003:0520b07": "京師。一夕聞城樓上鼓聲豁然大悟。述偈曰。崇天門",
    "X86n1605_003:0520b08": "外鼓騰騰。驀劄虗空就地崩。拾得紅爐一片雪。却是",
    "X86n1605_003:0520b09": "黃河六月冰。冬歸再參叟。叟迎笑曰且喜大事了畢。",
    "X86n1605_003:0520b10": "命分座。未幾出世海鹽之福臻。升主永祚。次報國。再",
    "X86n1605_003:0520b11": "遷本覺。帝師錫號佛日普照慧辯禪師。移光孝。再住",
    "X86n1605_003:0520b12": "永祚。開堂日。僧問。我本無心有所希求。今此法王大",
    "X86n1605_003:0520b13": "寶自然而至。如何是法王大寶。師曰有眼者見有耳",
    "X86n1605_003:0520b14": "者聞。曰莫只者便是麼。師曰擊碎髑髏拽脫鼻孔。曰",
    "X86n1605_003:0520b15": "如何受用。師曰直待雨淋頭。上堂。舉僧問乾峰十方",
    "X86n1605_003:0520b16": "薄伽梵一路涅槃門。未審路頭在什麼處。峰以拄杖",
    "X86n1605_003:0520b17": "畫一畫曰在者裏。師曰。白雲萬里。僧舉前話問雲門。",
    "X86n1605_003:0520b18": "門曰扇子[跳兆+孛]跳上三十三天築著帝釋鼻孔。東海鯉",
    "X86n1605_003:0520b19": "魚打一棒雨似盆傾。師曰。白雲萬里。忽有人出來問",
    "X86n1605_003:0520b20": "天寧。與麼批判還愜得二大老意麼。向他道白雲萬",
    "X86n1605_003:0520b21": "里。呵呵呵。囉囉哩。囉囉哩。剎剎塵塵知幾幾。十字街",
    "X86n1605_003:0520b22": "頭石敢當。忽然吸竭滄溟水。你輩茄子瓠子那裏知",
    "X86n1605_003:0520b23": "得。拍禪牀便起。上堂。汝等諸人見我開口便作說法",
    "X86n1605_003:0520b24": "會。見我無言便作默然會。總向兩頭覓我。爭知不在",
    "X86n1605_003:0520c01": "兩頭。你道尋常在什麼處。莫是高高峰頂立。不露頂",
    "X86n1605_003:0520c02": "麼。深深海底行。不濕脚麼。若恁麼早被伊尋著也。還",
    "X86n1605_003:0520c03": "知山僧有隱身訣麼。終朝不見長相見。盡日相逢却",
    "X86n1605_003:0520c04": "不逢。有念盡為煩惱鎻。無心端是水晶宮。喝一喝。上",
    "X86n1605_003:0520c05": "堂。聞茶板喫茶去。聞浴板洗浴去。聞壽山道你諸人",
    "X86n1605_003:0520c06": "休去歇去。為什麼不肯與麼去。忽有人出來道和尚",
    "X86n1605_003:0520c07": "恠某甲不得。向他道未到壽山與汝三十棒了也。上",
    "X86n1605_003:0520c08": "堂。一向面壁道絕人荒。一向貪程眼瞤耳熱。未有長",
    "X86n1605_003:0520c09": "行而不住。未有長住而不行。或時十字街頭拈起拄",
    "X86n1605_003:0520c10": "杖。和其光同其塵。灼然一切處光明燦爛去。或時孤",
    "X86n1605_003:0520c11": "峰頂上放下鉢囊。杜其谿塞其穴。灼然一切處放教",
    "X86n1605_003:0520c12": "枯淡去。即心即佛也不得。非心非佛也不得。不是心",
    "X86n1605_003:0520c13": "不是佛不是物也不得。我見兩個泥牛鬬入海。直至",
    "X86n1605_003:0520c14": "如今無消息。喝一喝。一日因施主送楊梅。僧就盒拈",
    "X86n1605_003:0520c15": "起問曰一般楊梅為什麼有赤有白。師以盒子合却",
    "X86n1605_003:0520c16": "曰見個什麼。僧無語。師又開盒曰聻。僧又無語。師曰",
    "X86n1605_003:0520c17": "你只是個無開合漢。問大悲菩薩用許多手眼作麼。",
    "X86n1605_003:0520c18": "師曰春風不褁頭。一夕望月次。僧指月問師曰。一半",
    "X86n1605_003:0520c19": "得恁麼明。者一半得恁麼暗。師曰。明者從他明。暗者",
    "X86n1605_003:0520c20": "從他暗。曰十五夜圓時暗向什麼處去。師曰也與三",
    "X86n1605_003:0520c21": "十不較多。曰恁麼則全無明暗也。師曰還見真月麼。",
    "X86n1605_003:0520c22": "曰如何是真月。師曰不照燭。曰照燭時如何。師曰多",
    "X86n1605_003:0520c23": "少人撈天摹地。曰莫只者便是麼。師曰猶是影在。僧",
    "X86n1605_003:0520c24": "擬進言。師便喝。一僧送拄杖。師曰從什麼處得來。僧",
    "X86n1605_003:0521a01": "度拄杖。師竪起曰是體是用。曰。拈也從體起用。放也",
    "X86n1605_003:0521a02": "攝用歸體。師曰你與麼來只得其體不得其用。曰和",
    "X86n1605_003:0521a03": "尚與麼舉只得其用不得其體。師卓一下靠拄杖曰",
    "X86n1605_003:0521a04": "體用一齊收。洪武元年九月十一日徵師說法於蔣",
    "X86n1605_003:0521a05": "山。廷臣奏其說。　上大悅。二年三月復用元年故事",
    "X86n1605_003:0521a06": "召師說法如初。錫宴文樓下。親承　顧問。暨還出內",
    "X86n1605_003:0521a07": "府白銀以賜。三年之秋　上以鬼神之理甚幽。意遺",
    "X86n1605_003:0521a08": "經必有明文。命揀僧中通三藏之說者集焉。師與夢",
    "X86n1605_003:0521a09": "堂行中等十六人應　召而至。館於大天界寺。　上",
    "X86n1605_003:0521a10": "命儀曹勞之。既而援據經論成書。將入朝敷奏。忽示",
    "X86n1605_003:0521a11": "微疾。跏趺書偈曰。真性圓明本無生滅。木馬夜鳴西",
    "X86n1605_003:0521a12": "方日出。書畢謂夢堂曰。師兄我將去矣。堂曰何處去。",
    "X86n1605_003:0521a13": "師曰西方去。堂曰西力有佛東方無佛耶。師振威一",
    "X86n1605_003:0521a14": "喝而逝。時七月二十六日也。弟子奉遺骸及諸不壞",
    "X86n1605_003:0521a15": "者歸海鹽。塔於西齋。壽七十五臘六十二。",
    "X86n1605_003:0521a16": "杭州徑山愚菴智及禪師蘇之吳縣顧氏子。生而靈",
    "X86n1605_003:0521a17": "異。發祥及入海雲院為童子。釋書儒典竝進。其師嘉",
    "X86n1605_003:0521a18": "之使其祝髮受具。聞賢首家講法界觀往聽之。未及",
    "X86n1605_003:0521a19": "終章莞爾而笑曰。一真法界圓同太虗。但涉言辭即",
    "X86n1605_003:0521a20": "成賸法。縱獲天雨寶花於我奚益哉。遂往建業參笑",
    "X86n1605_003:0521a21": "隱於龍翔。隱以文章道德傾動一世。師微露文采交",
    "X86n1605_003:0521a22": "相延譽。同袍嶼上座呵曰。子才俊爽若此。不思荷負",
    "X86n1605_003:0521a23": "大法。甘作詩騷奴僕乎。無盡燈偈所謂黃葉飄飄者",
    "X86n1605_003:0521a24": "不知作何見解。師舌噤不能加答。即歸海雲。目不交",
    "X86n1605_003:0521b01": "睫者踰月。忽見秋葉墮於庭。豁然有省。謁元叟於徑",
    "X86n1605_003:0521b02": "山。遂得法焉。至正壬午宣政院舉師出世昌國之隆",
    "X86n1605_003:0521b03": "教。轉普慈。未幾升淨慈。復升徑山。上堂。師召大眾。眾",
    "X86n1605_003:0521b04": "皆仰視。師曰鷂子過新羅。便下座。上堂。僧問釋迦已",
    "X86n1605_003:0521b05": "滅彌勒未生。正當今日佛法委付何人。師曰老僧打",
    "X86n1605_003:0521b06": "退鼓。曰前無釋迦後無彌勒還有參學分也無。師曰",
    "X86n1605_003:0521b07": "風不來樹不動。乃曰。目前無法。心外無機。皇風蕩蕩。",
    "X86n1605_003:0521b08": "民物熈熈。花霏霏。日遲遲。高下林巒。錦繡圍却。恠當",
    "X86n1605_003:0521b09": "時杜鵑子。春山無限好。猶道不如歸。上堂。時維三月",
    "X86n1605_003:0521b10": "節屆清明。不寒不熱半陰半晴。落花啼鳥一聲聲。驀",
    "X86n1605_003:0521b11": "拈拄杖曰。穿却解空鼻孔。[翟*支]瞎達磨眼睛。踏破草鞋",
    "X86n1605_003:0521b12": "赤脚走。好山猶在最高層。上堂。四大本空佛依何住。",
    "X86n1605_003:0521b13": "青青翠竹盡是法身。若悟無依佛亦無得。鬱鬱黃花",
    "X86n1605_003:0521b14": "無非般若。諸人信也好不信也好。三千里外遇著本",
    "X86n1605_003:0521b15": "色道流。輙不得道徑山從來柳下惠。善權通長老嗣",
    "X86n1605_003:0521b16": "書到上堂。自從胡亂後三十年不少鹽醬。雪後始知",
    "X86n1605_003:0521b17": "松栢操。任你非心非佛我只管即心即佛。事難方見",
    "X86n1605_003:0521b18": "丈夫心。有底便道江西信息通也。大梅梅子熟也。善",
    "X86n1605_003:0521b19": "權方便固當如是。只如石頭道書亦不達信亦不通。",
    "X86n1605_003:0521b20": "諸人如何話會。直下道得。鈯斧子未到你在。師一日",
    "X86n1605_003:0521b21": "入園見典座割瓜。師問割得幾個祖師頭。座曰三十",
    "X86n1605_003:0521b22": "個。師曰那個皮下有血。座曰和尚何是重重相戲。師",
    "X86n1605_003:0521b23": "曰好心不得好報。僧問如何是清淨法身。師曰。月色",
    "X86n1605_003:0521b24": "和雲白。松聲帶露寒。問藥山示眾曰。我有一句子。待",
    "X86n1605_003:0521c01": "特牛生兒即向汝道。未審是那一句。師曰千手大悲",
    "X86n1605_003:0521c02": "提不起。曰時有僧出云特牛生兒也。祇是和尚不道。",
    "X86n1605_003:0521c03": "山喚侍者將燈來。僧便抽身歸眾。意旨如何。師曰一",
    "X86n1605_003:0521c04": "對鴛鴦畵不成。問。竺土大仙心東西密相付。如何是",
    "X86n1605_003:0521c05": "密付底心。師曰九秋黃葉亂飄金。曰和尚莫將境示",
    "X86n1605_003:0521c06": "人。師曰老僧罪過。問。天上無彌勒地下無彌勒。未審",
    "X86n1605_003:0521c07": "誰與安名。師曰。我行荒草裏。汝又入深村。問。淨法界",
    "X86n1605_003:0521c08": "身本無出沒。因甚釋迦老子今日降生。師曰知而故",
    "X86n1605_003:0521c09": "犯。曰遵布衲浴佛次。藥山問你只浴得者個還浴得",
    "X86n1605_003:0521c10": "那個麼。遵曰把那個來。如何是那個。師曰擔枷過狀。",
    "X86n1605_003:0521c11": "問如何是本身盧舍那。師曰不離闍黎所問。曰如何",
    "X86n1605_003:0521c12": "保任。師曰彼自無瘡勿傷之也。問如何是一句具三",
    "X86n1605_003:0521c13": "玄。師曰萬仞峰頭駕鐵船。曰如何是一玄中具三要。",
    "X86n1605_003:0521c14": "師曰眼裏瞳人吹木呌。曰如何是和尚家風。師曰吹",
    "X86n1605_003:0521c15": "折門前一株松。曰學人不問者個風。師曰汝問什麼",
    "X86n1605_003:0521c16": "風。曰家風。師曰我者裏大功不竪賞。問既是一真法",
    "X86n1605_003:0521c17": "界為什麼却有萬別千差。師曰。甜瓜徹蒂甜。苦瓠連",
    "X86n1605_003:0521c18": "根苦。問。道遠乎哉觸事而真。喚什麼作真。師曰千年",
    "X86n1605_003:0521c19": "無影樹。曰。聖遠乎哉體之即神。喚什麼作神。師曰今",
    "X86n1605_003:0521c20": "時沒底靴。曰。羣陰欲去未去之際。一陽欲生未生之",
    "X86n1605_003:0521c21": "時。還有佛法也無。師曰鐘作鏡鳴鼓作鼓響。曰。今古",
    "X86n1605_003:0521c22": "應無墜。分明在目前。師曰莫眼花。洪武癸丑　詔有",
    "X86n1605_003:0521c23": "道之僧十人集京師天界寺。而師實居其首。以病不",
    "X86n1605_003:0521c24": "及　召對。乙卯　賜還海雲。戊午八月忽示微疾。至",
    "X86n1605_003:0522a01": "九月四日索筆書偈而逝。壽六十八﨟五十一。塔遺",
    "X86n1605_003:0522a02": "骸於海雲。以爪髮塔徑山。",
    "X86n1605_003:0522a03": "蘇州府萬壽寺行中至仁禪師饒之番易吳氏子。自",
    "X86n1605_003:0522a04": "幼識見頴卓。出家後遍參諸老。及參元叟。叟曰仁書",
    "X86n1605_003:0522a05": "記虎而翼者也。出世德章。遷崇報萬壽等剎。辭萬壽",
    "X86n1605_003:0522a06": "歸松林。示眾。幻軀將逼從心年。松下經行石上眠。珍",
    "X86n1605_003:0522a07": "重北山龍象眾。普通年話幾時圓。洪武初　詔入京",
    "X86n1605_003:0522a08": "問以鬼神之事。師以佛旨為書進。　上大悅。臨終書",
    "X86n1605_003:0522a09": "偈而逝。",
    "X86n1605_003:0522a10": "靈隱樸隱元瀞禪師會稽人。姓倪。初以童子從弘教",
    "X86n1605_003:0522a11": "大師立公祝髮受具。後遍游講席。尋棄去。參玉几石",
    "X86n1605_003:0522a12": "室瑛。瑛奇之。指參元叟。入門叟厲聲一喝。師頓脫黏",
    "X86n1605_003:0522a13": "縛。遽稽首作禮。叟曰汝果何所見耶。問答四三轉皆",
    "X86n1605_003:0522a14": "愜叟意。叟曰是般若中人也。命歸侍司。尋掌記。久之",
    "X86n1605_003:0522a15": "遍參諸老宿。咸推譽之。至正十六年出世會稽長慶。",
    "X86n1605_003:0522a16": "升天衣。上堂。即心即佛。嘉州牛喫禾。非心非佛。益州",
    "X86n1605_003:0522a17": "馬腹脹。不是心不是佛。天下覓醫人炙猪左膊上。良",
    "X86n1605_003:0522a18": "久曰。啼得血流無用處。不如緘口過殘春。上堂。聲不",
    "X86n1605_003:0522a19": "是聲。觀音三昧。色不是色。文殊法門。聲色無碍。普賢",
    "X86n1605_003:0522a20": "境界。拈拄杖畫一畫曰。大鵬展翅葢十洲。籬邊之物",
    "X86n1605_003:0522a21": "空啾啾。明興。　詔天下有道沙門建會於鍾山。師被",
    "X86n1605_003:0522a22": "召入內庭。從容問道。　賜食而退。已而辭歸和塔處。",
    "X86n1605_003:0522a23": "洪武九年起住靈隱。未幾以無妄之災被謫陝西為",
    "X86n1605_003:0522a24": "民。行至寶應夜宿寧國寺。端坐而化。有三會語．樸園",
    "X86n1605_003:0522b01": "集行於世。",
    "X86n1605_003:0522b02": "台州國清夢堂曇噩禪師慈谿王氏子也。家本宦族。",
    "X86n1605_003:0522b03": "洎長窮覧儒籍徹其義髓。嘗嘆曰。攻書修辭此世間",
    "X86n1605_003:0522b04": "相耳。曷若求出世間法乎。乃往依長蘆雪庭傳公為",
    "X86n1605_003:0522b05": "僧。後參元叟。叟風規嚴峻。非宿學之士莫敢闞其門。",
    "X86n1605_003:0522b06": "師直前咨叩。機鋒交觸情想路絕。叟頷之。至元五年",
    "X86n1605_003:0522b07": "出世保聖。再遷開壽。三轉國清。帝師錫佛真文懿之",
    "X86n1605_003:0522b08": "號。洪武二年　詔徵有道僧。而師與焉。既奏對。　上",
    "X86n1605_003:0522b09": "憫其年耄。放令還山。一旦無疾謂弟子曰。三界空花",
    "X86n1605_003:0522b10": "如風捲煙。六塵幻影如湯澆雪。亘古亘今惟一性獨",
    "X86n1605_003:0522b11": "存。吾將入滅。聽吾偈曰。吾有一物無頭無尾。要得分",
    "X86n1605_003:0522b12": "明涅槃後看。言訖危坐而逝。世壽八十有九。師律身",
    "X86n1605_003:0522b13": "嚴謹體道勤渠。日惟一食。夜則坐以達旦。嘗誡諸徒",
    "X86n1605_003:0522b14": "曰。吾與爾等研究空宗。當外形骸忘寢食。以消累劫",
    "X86n1605_003:0522b15": "宿習。然後心地光明耳。翰林學士承旨張公翥曰。噩",
    "X86n1605_003:0522b16": "師儀觀偉而重。戒行嚴而潔。文章簡而古。禪海尊宿",
    "X86n1605_003:0522b17": "今一人耳。師平生製作甚富。多為縉紳所推重。但悉",
    "X86n1605_003:0522b18": "不存稿。晚年重修歷代高僧傳鍥梓行世。筆力遒勁。",
    "X86n1605_003:0522b19": "識者謂有得於太史遷云。",
    "X86n1605_003:0522b20": "杭州府徑山古鼎祖銘禪師四明奉化應氏子。依金",
    "X86n1605_003:0522b21": "峨錫公得度。竺西坦公辟為內書記。後遍參諸老宿。",
    "X86n1605_003:0522b22": "屬元叟在靈隱。師往從之。扣以黃龍見慈明機緣。叟",
    "X86n1605_003:0522b23": "詰之曰只如趙州云臺山婆子被我勘破與。慈明笑",
    "X86n1605_003:0522b24": "曰是罵耶。你且道二老漢為復肝膽相似為復鼻孔",
    "X86n1605_003:0522c01": "不同。師曰一對無孔鐵鎚。曰黃龍當下悟去又且如",
    "X86n1605_003:0522c02": "何。師曰病眼見空花。叟曰不是不是。師擬進語。叟便",
    "X86n1605_003:0522c03": "喝。自是廓然無碍。命居記室。晨夕警發。益臻閫奧。元",
    "X86n1605_003:0522c04": "絃元年出住昌國之隆教。遷補陀中天竺。尋主徑山。",
    "X86n1605_003:0522c05": "錫號慧性宏覺普濟禪師。僧問如何是佛。師曰秤錘",
    "X86n1605_003:0522c06": "蘸醋。曰如何是佛向上事。師曰仰面不見天。曰。記得",
    "X86n1605_003:0522c07": "僧問雲門如何是佛。門曰乾屎橛。又作麼生。師曰雲",
    "X86n1605_003:0522c08": "門不是好心。曰乾屎橛與秤錘蘸醋相去多少。師曰",
    "X86n1605_003:0522c09": "鑊湯無冷處。僧擬進言。師便喝。僧問祖意教意是同",
    "X86n1605_003:0522c10": "是別。師曰破糞箕生苕帚。僧禮謝。師曰。昨夜三更失",
    "X86n1605_003:0522c11": "却牛。天明起來失却火。後因徑山寇亂。中天竺用貞",
    "X86n1605_003:0522c12": "良公請歸了幻菴。尋示疾書偈曰。生死純真。太虗純",
    "X86n1605_003:0522c13": "滿。七十九年。搖籃繩斷。擲筆而化。",
    "X86n1605_003:0522c14": "杭州靈隱竹泉法林禪師台州寧海黃氏子。參元叟",
    "X86n1605_003:0522c15": "於中天竺。叟問何處來。師曰天台。叟曰曾見寒山拾",
    "X86n1605_003:0522c16": "得麼。師叉手向前曰今日親見和尚。叟曰脫空謾語",
    "X86n1605_003:0522c17": "漢參堂去。看經次。叟曰看經那。師曰是。叟曰將甚麼",
    "X86n1605_003:0522c18": "看。師曰將眼看。叟竪起拳曰何不道將者個看。師曰",
    "X86n1605_003:0522c19": "放下拳頭將甚麼看。叟微笑。至元四年主靈隱。上堂。",
    "X86n1605_003:0522c20": "法是常法。道是常道。拶破面門。點即不到。雪峰一千",
    "X86n1605_003:0522c21": "七百人善知識。朝夕只輥三個木毬。趙州七百甲子",
    "X86n1605_003:0522c22": "老禪和。見人只道喫茶去。中峰居常見兄弟相訪。只",
    "X86n1605_003:0522c23": "是敘通寒溫燒香叉手。若是金毛師子子。三千里外",
    "X86n1605_003:0522c24": "定誵訛。上堂。舉趙州布衫話。師曰。趙州雖則善用太",
    "X86n1605_003:0523a01": "阿截斷者僧舌頭。未免自揚家醜。靈隱則不然。忽有",
    "X86n1605_003:0523a02": "僧問萬法歸一一歸何處。只向他道今日熱如昨日。",
    "X86n1605_003:0523a03": "至正十五年二月二日示寂。書偈曰。七十二年虗空",
    "X86n1605_003:0523a04": "釘橛。末後一句不說不說。遂奄然而化。",
    "X86n1605_003:0523a05": "杭州徑山復原福報禪師台之寧海方氏子。往投石",
    "X86n1605_003:0523a06": "湖美公薙髮。參元叟。叟問近離甚處。師曰淨慈。叟曰",
    "X86n1605_003:0523a07": "來作什麼。師曰久慕和尚道風特來禮拜。叟曰趙州",
    "X86n1605_003:0523a08": "見南泉作麼生。師曰頭頂天脚踏地。叟曰見後如何。",
    "X86n1605_003:0523a09": "師曰饑來喫飯困來眠。叟曰何處學得者虗頭來。師",
    "X86n1605_003:0523a10": "曰今日親見和尚。叟頷之。次日命入侍司。明年升掌",
    "X86n1605_003:0523a11": "藏。久之出世蘆山。遷東山智門。上堂。舉一不得舉二。",
    "X86n1605_003:0523a12": "放過一著落在第二。古人恁麼說話。正是抱贓呌屈。",
    "X86n1605_003:0523a13": "東山即不然。舉二不得舉一。放過一著落在第七。到",
    "X86n1605_003:0523a14": "者裏須知有向上一路始得。如何是向上一路。良久",
    "X86n1605_003:0523a15": "曰。莫守寒巖異草青。坐却白雲宗不妙。上堂。一葉落",
    "X86n1605_003:0523a16": "天下秋。一塵起大地收。誰謂北鬱單越不是南贍部",
    "X86n1605_003:0523a17": "洲。剛自騎牛更覓牛。上堂。語是謗。默是誑。還有二俱",
    "X86n1605_003:0523a18": "不涉者麼。拍禪牀曰。洎合停囚長智。洪武初。驛召有",
    "X86n1605_003:0523a19": "道沙門師赴京。屢入內庭。應對稱　旨。留三年　賜",
    "X86n1605_003:0523a20": "還。兩住徑山。一日得疾甚。革侍者請偈。師叱曰。吾世",
    "X86n1605_003:0523a21": "壽尚有三年。已而果然。及化之日忽拍手曰。呵呵呵。",
    "X86n1605_003:0523a22": "大眾。是什麼。看取。竟寂。",
    "X86n1605_003:0523a23": "仰山熙禪師法嗣",
    "X86n1605_003:0523a24": "金陵龍翔笑隱大訢禪師南昌陳氏子。參晦機。機問",
    "X86n1605_003:0523b01": "曰。黃龍向泐潭得旨領徒遊方。及見慈明氣索汗下。",
    "X86n1605_003:0523b02": "過在什麼處。師曰千年桃核裏覓甚舊時仁。又一日",
    "X86n1605_003:0523b03": "以百丈野狐話詰之。且道不落因果便墮野狐身。不",
    "X86n1605_003:0523b04": "昧因果便脫野狐身。利害在什麼處。師擬答。機喝一",
    "X86n1605_003:0523b05": "喝。師始豁然。出世吳興烏回。遷鳳山天竺。天曆己巳",
    "X86n1605_003:0523b06": "文宗以金陵潛宮為龍翔集慶寺。詔師開山。上堂。釋",
    "X86n1605_003:0523b07": "迦世尊捨金輪而登佛位。今上皇帝從佛位而御金",
    "X86n1605_003:0523b08": "輪。收攝三千剎海於一印中。具足八萬法門於一毫",
    "X86n1605_003:0523b09": "上。如華嚴會上菩薩。得無盡福德藏解脫門。於一器",
    "X86n1605_003:0523b10": "中出生種種美味飲食。又於眾會仰觀空中而雨種",
    "X86n1605_003:0523b11": "種珍寶。隨眾生心悉令滿足。然後得其寶者盡證法",
    "X86n1605_003:0523b12": "門。食其味者咸成妙道。無一塵而不具足佛事。無一",
    "X86n1605_003:0523b13": "法而不圓滿正宗。即今崇建寶坊闡揚法施。諸天音",
    "X86n1605_003:0523b14": "樂不鼓自鳴。梵唄詠歌自然敷奏。十方菩薩咸集道",
    "X86n1605_003:0523b15": "場。八部天龍同伸慶讚。還有不歷化城徑登寶所者",
    "X86n1605_003:0523b16": "麼。擊拂子曰。四海已歸皇化裏。時清休唱太平歌。文",
    "X86n1605_003:0523b17": "宗皇帝聖忌滿散藏經上堂。尊而無上。高超象帝之",
    "X86n1605_003:0523b18": "先。貴不可名。坐斷毗盧之頂。其頂之大則容攝十虗。",
    "X86n1605_003:0523b19": "其用之廣則包括萬類。如月涵眾水無分淨穢之殊。",
    "X86n1605_003:0523b20": "春在百花不見正偏之相。妙有不有。真空不空。所以",
    "X86n1605_003:0523b21": "道無邊剎海自他不隔於毫端。十世古今始終不離",
    "X86n1605_003:0523b22": "於當念。擲大千於方外。納須彌於芥中。於斯見得。便",
    "X86n1605_003:0523b23": "見文宗皇帝昔從佛地示現王宮。撫治邦家乂安宗",
    "X86n1605_003:0523b24": "社。化道已周復歸佛位。寂然不動智。普應於十方。廓",
    "X86n1605_003:0523c01": "爾無私化。已周於沙界。龍翔與麼贊揚。且道還契聖",
    "X86n1605_003:0523c02": "意也無。良久曰。優鉢天花吹不斷。又從兜率下閻浮。",
    "X86n1605_003:0523c03": "上堂。言發非聲。色前不物。著甚來由。聲色裏睡眠。聲",
    "X86n1605_003:0523c04": "色裏坐臥。却較些子。所以道即此見聞非見聞。無餘",
    "X86n1605_003:0523c05": "聲色可呈君。個中若了全無事。體用何妨分不分。驀",
    "X86n1605_003:0523c06": "拈拄杖曰。水流黃葉來何處。牛帶寒鴉過遠村。卓拄",
    "X86n1605_003:0523c07": "杖下座。至正甲申五月示寂。",
    "X86n1605_003:0523c08": "金陵保寧仲方天倫禪師明之象山張氏子。參晦機。",
    "X86n1605_003:0523c09": "機問曰。湖山藹藹。湖水洋洋。浸爛你鼻孔。塞破你眼",
    "X86n1605_003:0523c10": "睛。因甚不知。師曰。通身無影象。步步絕行踪。機曰未",
    "X86n1605_003:0523c11": "在更道。師拂袖便出。遂依座下。屢以此事叩問。機終",
    "X86n1605_003:0523c12": "不肯。乃往吳興桃花塢結茅。一日聞雷有省。徹見晦",
    "X86n1605_003:0523c13": "機用處。出世東泉佛巖保寧。臘八上堂。昨夜見明星",
    "X86n1605_003:0523c14": "悟道。後園風打籬笆倒。曉來無跡可追尋。雪山依舊",
    "X86n1605_003:0523c15": "生青草。上堂。初三十一。中九下七。七九六十三。九九",
    "X86n1605_003:0523c16": "八十一。朝往西天暮歸唐土。一馬生三寅。石牛攔古",
    "X86n1605_003:0523c17": "路。參。上堂。修多羅教如標月指。昨日有人從西州來",
    "X86n1605_003:0523c18": "接得東州信。報道大食國裏人在眼睫上賣香藥。喝",
    "X86n1605_003:0523c19": "一喝。",
    "X86n1605_003:0523c20": "杭州中天竺一關正逵禪師饒之鄱陽方氏子。參晦",
    "X86n1605_003:0523c21": "機。機問甚處人。師曰鄱陽人。機曰鄱陽湖水深多少。",
    "X86n1605_003:0523c22": "師曰瞪目不見底。機曰恁麼則浸爛衲僧鼻孔也。師",
    "X86n1605_003:0523c23": "曰終不借和尚鼻孔出氣。機曰畢竟借誰鼻孔出氣。",
    "X86n1605_003:0523c24": "師曰恭惟和尚萬福。機肯之。命充侍司。尋往參元叟。",
    "X86n1605_003:0524a01": "叟命掌記。後出世金陵崇因。示眾。心不是佛。智不是",
    "X86n1605_003:0524a02": "道。一念涉思惟。全身入荒草。所以道目前無法。意在",
    "X86n1605_003:0524a03": "目前。不是目前法。非耳目之所到。古今天地。古今日",
    "X86n1605_003:0524a04": "月。古今山河。古今人倫。頭頭顯露。物物全彰。不從千",
    "X86n1605_003:0524a05": "聖借。不向萬機求。內外絕承當。古今無處所。恁麼解",
    "X86n1605_003:0524a06": "會猶是錯認驢鞍橋作阿爺下頷。雖然。既是泗洲大",
    "X86n1605_003:0524a07": "聖。因甚在楊州出現。良久曰參。",
    "X86n1605_003:0524a08": "明州育王石室祖瑛禪師蘇之吳江陳氏子。齠年出",
    "X86n1605_003:0524a09": "家即策杖遊方。初參虗谷陵。聞晦機道化亟往投之。",
    "X86n1605_003:0524a10": "一見契合。遂留掌記。出住隆教。移萬壽。遷雪竇育王。",
    "X86n1605_003:0524a11": "師有謝平石砥禪師問疾偈曰。是身無我病根深。慙",
    "X86n1605_003:0524a12": "愧文殊遠訪臨。自有巖花談不二。青燈相對笑吟吟。",
    "X86n1605_003:0524a13": "後造一木龕日坐其中。不涉世事。臨終示眾曰。五十",
    "X86n1605_003:0524a14": "三年弄巧成拙。踏破虗空赤脚行。萬象森羅笑不徹。",
    "X86n1605_003:0524a15": "遂趺坐而化。",
    "X86n1605_003:0524a16": "嘉興府祥符寺梅屋念常禪師世居華亭。黃姓。年十",
    "X86n1605_003:0524a17": "二依平江圓明院薙髮。至大戊申晦機自百丈遷淨",
    "X86n1605_003:0524a18": "慈。師往參。值機上堂舉太原孚上座聞角聲因緣。頌",
    "X86n1605_003:0524a19": "曰。琴生入滄海。太史遊名山。從此楊州城外路。令嚴",
    "X86n1605_003:0524a20": "不許早開關。有省。投丈室呈所解。機頷之。俾掌記室。",
    "X86n1605_003:0524a21": "服勤七年。延祐丙辰主祥符。著佛祖通載二十二卷。",
    "X86n1605_003:0524a22": "行於叢林。",
    "X86n1605_003:0524a23": "靈隱誾禪師法嗣",
    "X86n1605_003:0524a24": "江州東林無外宗廓禪師南昌魏氏子。初參悅堂。堂",
    "X86n1605_003:0524b01": "問溪聲盡是廣長舌因緣。機語相契。遂承印記。初住",
    "X86n1605_003:0524b02": "雲居。晚遷東林。臨終偈曰。吾年七十一。世緣今已畢。",
    "X86n1605_003:0524b03": "挨倒五須彌。夜半日頭出。倏然而逝。",
    "X86n1605_003:0524b04": "徑山範禪師法嗣",
    "X86n1605_003:0524b05": "袁州仰山雪巖祖欽禪師初在鐵橛遠會下。便看狗",
    "X86n1605_003:0524b06": "子無佛性話。止坐在澄澄死水中。次過淨慈參天目",
    "X86n1605_003:0524b07": "禮。堂中勇猛提撕。忽有所得。但見地不脫。礙正知見。",
    "X86n1605_003:0524b08": "後在徑山無準會下多年而此病不除。一日在天目",
    "X86n1605_003:0524b09": "佛殿上行。擡頭見一株古栢。礙膺之物撲然而散。始",
    "X86n1605_003:0524b10": "見徑山老人立地處。初住潭州龍興。晚主仰山。凡經",
    "X86n1605_003:0524b11": "六剎。上堂。露地白牛黑黑。是處尋他不得。山青水綠",
    "X86n1605_003:0524b12": "似有而無。眼見耳聞依俙彷彿。全不顧時蹄角却在。",
    "X86n1605_003:0524b13": "纔動著時踪由已沒。月下閒將短笛吹。風前休把長",
    "X86n1605_003:0524b14": "繩勒。呵呵呵。也奇特。如今趂亦不去。自在東西南北。",
    "X86n1605_003:0524b15": "小參。濟北之道出乎平常。語默動靜脫體全彰。三玄",
    "X86n1605_003:0524b16": "三要松直棘曲。四賓四主鳧短鶴長。所以圓悟於諸",
    "X86n1605_003:0524b17": "佛出身處道熏風自南來殿閣生微凉。帶累妙喜打",
    "X86n1605_003:0524b18": "失鼻孔徧界難藏。山蒼蒼。水茫茫。無朕跡。絕承當。竹",
    "X86n1605_003:0524b19": "籬茅舍江村外。遠浦歸帆挂夕陽。上堂。豆好合醬。鹽",
    "X86n1605_003:0524b20": "好煑羹。飯能療饑。茶能止渴。從上以來的的相承。逗",
    "X86n1605_003:0524b21": "到理極情忘處。無越乎此。因甚楊岐老古錐却道弄",
    "X86n1605_003:0524b22": "蹄驢子三隻脚。開眼也著。合眼也著。上堂。聲色已盡。",
    "X86n1605_003:0524b23": "有未盡者存焉。見聞已脫。有未脫者在焉。直得如木",
    "X86n1605_003:0524b24": "頭照鏡。頑石聽鐘。猶有木頭頑石在。是汝諸人曾到",
    "X86n1605_003:0524c01": "者田地無。曾有者時節無。若是今日參禪明朝辦道。",
    "X86n1605_003:0524c02": "善財手裏一莖草。",
    "X86n1605_003:0524c03": "杭州淨慈斷橋妙倫禪師台州黃巖徐氏子。十八落",
    "X86n1605_003:0524c04": "髮於永嘉廣慈院。見谷源於瑞巖。聞麻三斤話疑之。",
    "X86n1605_003:0524c05": "忽閱楞伽至蚊蟲螻蟻無有言說而能辦事。頓然有",
    "X86n1605_003:0524c06": "省。謁無準於雪竇。準以狗子因何有業識令師下語。",
    "X86n1605_003:0524c07": "凡三十轉不契。師曰可無方便乎。準以真淨所頌答",
    "X86n1605_003:0524c08": "之。即竦然良久。忽聞板聲通身汗下。於是始脫然矣。",
    "X86n1605_003:0524c09": "出世祇園。遷瑞巖國清。至淨慈。上堂。荊山有玉。獲得",
    "X86n1605_003:0524c10": "者不在荊山。赤水有珠。拾得者不在赤水。衲僧有無",
    "X86n1605_003:0524c11": "位真人。證得者出入不在面門。驀拈拄杖橫按曰。會",
    "X86n1605_003:0524c12": "麼。幽州江口石人蹲。上堂。德山低頭。夾山點頭。俱胝",
    "X86n1605_003:0524c13": "竪起手指頭。玄沙築破脚指頭。拈拄杖曰。都來不出",
    "X86n1605_003:0524c14": "山僧拄杖頭。何以見得。卓拄杖曰。一葉落天下秋。上",
    "X86n1605_003:0524c15": "堂。舉達觀頴禪師示眾曰。七佛是性隷。萬法是心奴。",
    "X86n1605_003:0524c16": "且道主人翁在甚麼處。自喝曰。七佛以下出頭。又自",
    "X86n1605_003:0524c17": "諾曰。各自祇候。師曰。喚七佛為性隷。指萬法是心奴。",
    "X86n1605_003:0524c18": "達觀自謂有出身路。及乎自喝自諾。又是奴隷邊事。",
    "X86n1605_003:0524c19": "主人翁何曾夢見在。大眾要見麼。以拂一拂曰。曉來",
    "X86n1605_003:0524c20": "一陣春風動。開遍園林百樣花。臨終集眾入室。作書",
    "X86n1605_003:0524c21": "辭諸山及魏國公。公使人問曰。師生天台。因什死在",
    "X86n1605_003:0524c22": "淨慈。師曰。日出東方夜落西。書偈而化。",
    "X86n1605_003:0524c23": "明州天童西巖惠禪師嘗頌六祖傳衣話曰。不作樵",
    "X86n1605_003:0524c24": "夫作碓夫。只將脚力驗精粗。知他踏著踏不著。和米",
    "X86n1605_003:0525a01": "和糠到鉢盂。又頌泐潭常興見南泉來便面壁話曰。",
    "X86n1605_003:0525a02": "面壁堆危引客過。問誰那更問如何。道尋常已成多",
    "X86n1605_003:0525a03": "事。檢點儂家事更多。",
    "X86n1605_003:0525a04": "明州天童別山祖智禪師蜀之順慶楊氏子。十四得",
    "X86n1605_003:0525a05": "度。聞僧誦六巖語悅之。時巖住蘇之穹窿。亟往從焉。",
    "X86n1605_003:0525a06": "因閱華嚴經彌勒樓閣入已還閉之語。恍如夢覺。遂",
    "X86n1605_003:0525a07": "頌靈雲見桃花曰。萬綠叢中紅一點。幾人歡喜幾人",
    "X86n1605_003:0525a08": "嗔。巖頷之。越二年遍叩諸尊宿。最後見無準於雪竇。",
    "X86n1605_003:0525a09": "準知是法器待之彌峻。時或棒喝交下。一語不少貸。",
    "X86n1605_003:0525a10": "師擬對輙噤不能發。由是知解都喪。久之作而言曰。",
    "X86n1605_003:0525a11": "吾平生伎倆皆死法。今見此翁始行活路。既而準移",
    "X86n1605_003:0525a12": "徑山。命師分座。出世洞庭天王。寶祐丙辰天童燬。朝",
    "X86n1605_003:0525a13": "旨以師補之。師至。一囊一鉢縛茅以居。凡三年。克復",
    "X86n1605_003:0525a14": "舊觀。庚辰九月旦示眾曰。雲淡月華新。木落山骨露。",
    "X86n1605_003:0525a15": "有天有地來。幾個眼睛活。有省問者。師曰。不及相見",
    "X86n1605_003:0525a16": "各自努力。越十日夜分。呼侍者囑後事。珍重大眾。叉",
    "X86n1605_003:0525a17": "手而寂。",
    "X86n1605_003:0525a18": "月坡明禪師嘗頌僧問子湖自古上贒還達真理曰。",
    "X86n1605_003:0525a19": "手裏絲綸卷復舒。扁舟撩撥洞庭湖。忽然惡浪翻空",
    "X86n1605_003:0525a20": "立。收拾歸來一伎無。",
    "X86n1605_003:0525a21": "環溪一禪師嘗頌即心即佛話曰。即心即佛。砒霜狼",
    "X86n1605_003:0525a22": "毒。起死回生。不消一服。",
    "X86n1605_003:0525a23": "希叟曇禪師舉僧問南泉。師歸丈室將何指南。泉曰",
    "X86n1605_003:0525a24": "昨夜三更失却牛。天明起來失却火。頌曰。奴顏婢膝",
    "X86n1605_003:0525b01": "走人間。羞見羊裘七里灘。文叔雖為天子貴。子陵元",
    "X86n1605_003:0525b02": "作故人看。",
    "X86n1605_003:0525b03": "杭州靈隱退耕寧禪師上堂。目前雨餘山色翠。座間",
    "X86n1605_003:0525b04": "風暖鳥聲喧。拍禪牀一下曰。堪笑老胡無轉智。少室",
    "X86n1605_003:0525b05": "峰前坐九年。上堂。極目千峰。鎻翠滿空。柳絮飛綿。可",
    "X86n1605_003:0525b06": "憐無位真人。一向草宿露眠。啞。今春看又過。何日是",
    "X86n1605_003:0525b07": "歸年。",
    "X86n1605_003:0525b08": "福州雪峰絕岸可湘禪師台州寧海葛氏子。參無準",
    "X86n1605_003:0525b09": "範得旨。咸淳八年主雪峰。凡十年。謝院事。退居杭州",
    "X86n1605_003:0525b10": "寶壽寺。甞頌僧問歸宗如何是玄旨曰。三聲鼎葢普",
    "X86n1605_003:0525b11": "門開。苦海勞生喚不回。九十春光今又半。空飛花片",
    "X86n1605_003:0525b12": "點莓苔。又頌楞嚴八還辯見曰。還還還後更無還。一",
    "X86n1605_003:0525b13": "個閒人天地間。昨夜大蟲遭虎咬。皮毛落盡體元斑。",
    "X86n1605_003:0525b14": "至正二十七年示寂。壽八十五。歸骨雪峰。建塔於西",
    "X86n1605_003:0525b15": "菴。",
    "X86n1605_003:0525b16": "靈隱薰禪師法嗣",
    "X86n1605_003:0525b17": "杭州淨慈愚極慧禪師參石田。田舉雲門念七話。無",
    "X86n1605_003:0525b18": "人下語。忽有僧纔跨門。田曰雪峰輥毬。師在傍驀然",
    "X86n1605_003:0525b19": "領旨。衝口說偈曰。雲門念七。雪峰輥毬。白蘋紅蓼。明",
    "X86n1605_003:0525b20": "月孤舟。田頷之。",
    "X86n1605_003:0525b21": "杭州中天竺雪屋珂禪師上堂。枯桑知天風。海水知",
    "X86n1605_003:0525b22": "天寒。且道衲僧知個甚麼。知道飯是米做。直饒恁麼。",
    "X86n1605_003:0525b23": "閻羅老子索飯錢有日在。師以宋鼎既遷即謝寺事。",
    "X86n1605_003:0525b24": "金山默菴覺禪師雅知師。且尊其道行。時元兵下江",
    "X86n1605_003:0525c01": "南。菴被總兵伯顏脇而置之幕中從至武林。默菴言",
    "X86n1605_003:0525c02": "於伯顏請師升住靈隱。親持請疏叩師門。師抽關露",
    "X86n1605_003:0525c03": "半面問曰汝為誰。默菴曰和尚故人某甲也。師落關",
    "X86n1605_003:0525c04": "曰我不識你。葢師雖處世外而以忠節自持。故不屑",
    "X86n1605_003:0525c05": "靈隱之命。後斷江恩禪師贊曰。雪屋今亡四十年。高",
    "X86n1605_003:0525c06": "風凜凜尚依然。伯顏丞相拜牀下。不肯為渠來冷泉。",
    "X86n1605_003:0525c07": "天童禮禪師法嗣",
    "X86n1605_003:0525c08": "明州育王橫川如珙禪師夜參。少室無門戶。如何便",
    "X86n1605_003:0525c09": "得通。夜深寧耐立。聽我話西東。甞頌躭源問國師百",
    "X86n1605_003:0525c10": "年後有人問極則事作麼生曰。正直道流行脚去。護",
    "X86n1605_003:0525c11": "身符子不須擔。國師實為躭源切。不是臨岐作對談。",
    "X86n1605_003:0525c12": "杭州淨慈石林行鞏禪師上堂。舉僧問古德曰如何",
    "X86n1605_003:0525c13": "是看經眼。古德竪起拳頭。師曰喚作看經眼又是拳",
    "X86n1605_003:0525c14": "頭。喚作拳頭又是看經眼。到者裏作麼生緇素。召大",
    "X86n1605_003:0525c15": "眾曰。背觸難分處。機先失照時。虗空也穿透。何止爛",
    "X86n1605_003:0525c16": "牛皮。上堂。山靜課花蜂股重。林空含籜笋肌明。倚欄",
    "X86n1605_003:0525c17": "不覺成痴兀。又得黃鸝喚一聲。思溪恁麼道。好喫拄",
    "X86n1605_003:0525c18": "杖三十。何故。為他不合隨聲逐色。",
    "X86n1605_003:0525c19": "華藏通禪師法嗣",
    "X86n1605_003:0525c20": "杭州徑山虗舟普度禪師維揚江都人。史姓。出家徧",
    "X86n1605_003:0525c21": "參謁無得。得問不與萬法為侶者是甚麼人。師曰金",
    "X86n1605_003:0525c22": "香爐下鐵崑崙。得曰。將謂者矮子有長處。見解只如",
    "X86n1605_003:0525c23": "此。師曲躬作禮曰謝和尚證明。出世金陵半山。後歷",
    "X86n1605_003:0525c24": "遷諸剎而至徑山。上堂。邪人說正法正法悉皆邪。正",
    "X86n1605_003:0526a01": "人說邪法邪法悉皆正。卓拄杖一下曰。邪耶正耶。又",
    "X86n1605_003:0526a02": "卓一下曰。說耶不說耶。向者裏揀辯得出。黃金為屋",
    "X86n1605_003:0526a03": "未為貴。玉食錦衣何足榮。上堂。萬法是心光。諸緣惟",
    "X86n1605_003:0526a04": "性曉。本無迷悟人。只貴今日了。既無迷悟人。了個什",
    "X86n1605_003:0526a05": "麼。卓拄杖一下曰。千言萬語無人會。又逐流鶯過短",
    "X86n1605_003:0526a06": "墻。上堂。舉臨濟和尚道。有一人論劫在途中不離家",
    "X86n1605_003:0526a07": "舍。有一人離家舍不在途中。那個合受人天供養。師",
    "X86n1605_003:0526a08": "曰。兔馬有角牛羊無角。寸毫尺釐天地寥廓。潘閬倒",
    "X86n1605_003:0526a09": "騎驢。攧殺黃番綽。俄示微恙。索筆大書曰。八十二年",
    "X86n1605_003:0526a10": "駕無底船。踏翻歸去。明月一天。擲筆而逝。",
    "X86n1605_003:0526a11": "雪竇謙禪師法嗣",
    "X86n1605_003:0526a12": "平安府承天覺菴真禪師有華嚴講主挾上命將易",
    "X86n1605_003:0526a13": "為講肆。師曰汝能說禪吾從汝易。吾不能說教汝易",
    "X86n1605_003:0526a14": "吾從。於是撾鼓陞堂。以一喝入五教。顯示吾宗。千聖",
    "X86n1605_003:0526a15": "頂[寧*頁]上一著子。講主泣下。再拜。乞懺悔而退。",
    "X86n1605_003:0526a16": "道場巖禪師法嗣",
    "X86n1605_003:0526a17": "臨安府徑山虗堂智愚禪師四明人。出世嘉禾之興",
    "X86n1605_003:0526a18": "聖。後歷主十剎。咸淳十年奉詔住徑山。上堂。言而足。",
    "X86n1605_003:0526a19": "終日言而盡道。言而不足。終日言而盡物。且道道與",
    "X86n1605_003:0526a20": "物是一是二。若道是一。為什麼客山高主山低。若道",
    "X86n1605_003:0526a21": "是二。為什麼天地一指萬物一馬。個裏緇素得出。還",
    "X86n1605_003:0526a22": "你草鞋錢。不然但願來年蠶麥熟。羅睺羅兒與一文。",
    "X86n1605_003:0526a23": "師初住淨慈。天使傳旨問趙州八十行脚虗堂因甚",
    "X86n1605_003:0526a24": "八十住山。師舉趙州行脚到臨濟話。頌曰。趙州八十",
    "X86n1605_003:0526b01": "方行脚。虗堂八十再住山。別有一機恢佛祖。九重城",
    "X86n1605_003:0526b02": "裏動龍顏。使以頌回奏。上大悅。特賜米五百石絹一",
    "X86n1605_003:0526b03": "百縑。其住育王徑山。亦賜賚優渥。師室中垂語曰。己",
    "X86n1605_003:0526b04": "眼未明底。因甚將虗空作布袴著。畵地為牢底。因什",
    "X86n1605_003:0526b05": "透者個不過。入海算沙底。因甚向針鋒頭上翹足。後",
    "X86n1605_003:0526b06": "示寂。塔於徑山直嶺下。",
    "X86n1605_003:0526b07": "杭州淨慈石帆衍禪師舉大顛擯首座因緣。頌曰。一",
    "X86n1605_003:0526b08": "串摩尼覿面當機。賺殺首座疑殺昌黎。弄盡許多窮",
    "X86n1605_003:0526b09": "伎倆。春秋元自不曾知。",
    "X86n1605_003:0526b10": "金山開禪師法嗣",
    "X86n1605_003:0526b11": "臨安府徑山石溪心月禪師眉州人。僧問如何是佛。",
    "X86n1605_003:0526b12": "師曰矮子看戲。嘗頌黃山谷在黃龍聞桂香悟道曰。",
    "X86n1605_003:0526b13": "渠儂家住白雲鄉。南北東西路渺茫。幾度欲歸歸未",
    "X86n1605_003:0526b14": "得。忽聞叢桂送幽香。又頌唐文宗嗜蛤蜊因緣曰。一",
    "X86n1605_003:0526b15": "點悲心擘不開。鑊湯滾處笑盈顋。希奇之事朕難信。",
    "X86n1605_003:0526b16": "見與君王說法來。",
    "X86n1605_003:0526b17": "徑山冲禪師法嗣",
    "X86n1605_003:0526b18": "杭州淨慈簡翁敬禪師舉溈山問仰山曰。終日與子",
    "X86n1605_003:0526b19": "商量成得個什麼邊事。仰空中畫一畫。溈曰若不是",
    "X86n1605_003:0526b20": "吾終被子惑。師頌曰。父子雖親共較量。胸中爭信有",
    "X86n1605_003:0526b21": "刀鎗。當時一畫畫得斷。遍界葛藤無復生。又頌文殊",
    "X86n1605_003:0526b22": "問菴提遮女生以何為義及死以何為義曰。問處分",
    "X86n1605_003:0526b23": "明答處端。當機覿面不相謾。死生生死元無際。月上",
    "X86n1605_003:0526b24": "青山玉一團。",
    "X86n1605_003:0526c01": "北山隆禪師頌鳥窠吹布毛曰。八十翁翁要力行。布",
    "X86n1605_003:0526c02": "毛吹起禍重生。殺人流血三千里。枯樹枝頭一老僧。",
    "X86n1605_003:0526c03": "鼓山凝禪師法嗣",
    "X86n1605_003:0526c04": "蒙山異禪師參皖山於鼓山。教看個無字未有省入。",
    "X86n1605_003:0526c05": "遂往承天謁孤蟾瑩禪師。一日坐次。首座入堂燒香。",
    "X86n1605_003:0526c06": "打香盒作聲。有省。頌曰。沒興路頭窮。踏翻波是水。超",
    "X86n1605_003:0526c07": "群老趙州。面目只如此。次依虗堂。堂指瓶梅曰做得",
    "X86n1605_003:0526c08": "頌者歸堂。師曰。戰退羣陰得意回。百花頭上作春魁。",
    "X86n1605_003:0526c09": "看他方便為人處。放出春風和氣來。堂曰歸堂去。復",
    "X86n1605_003:0526c10": "參皖山。山問。光明寂照遍河沙。豈不是張拙秀才語。",
    "X86n1605_003:0526c11": "師欲開口。山便打喝出。次年一日上石梯子。廓然大",
    "X86n1605_003:0526c12": "悟。復上方丈。山又問。光明寂照遍河沙。豈不是張拙",
    "X86n1605_003:0526c13": "秀才語。師便掀倒禪床。山乃擒住曰那裏是話墮處。",
    "X86n1605_003:0526c14": "師以手掩山口。山曰誵訛在什麼處。師曰再犯不容。",
    "X86n1605_003:0526c15": "山曰更頌來。師即頌曰。雲門捏怪。不堪自敗。獅子齩",
    "X86n1605_003:0526c16": "人。韓獹逐塊。山曰。拄杖不在。別日與汝一頓。師曰和",
    "X86n1605_003:0526c17": "尚要用借你。山拈起竹篦打三下。師便禮三拜退。住",
    "X86n1605_003:0526c18": "後示眾。蘇州有。常州有。八角磨盤空裏走。日面佛。月",
    "X86n1605_003:0526c19": "面佛。覿面和盤都托出。便與麼掀倒禪牀拂袖散去。",
    "X86n1605_003:0526c20": "法門幸甚。或有猶豫之者。只得把手牽汝歸家。聞聲",
    "X86n1605_003:0526c21": "悟道。見色明心。竪拂子曰。見麼。見底是色。那個是心。",
    "X86n1605_003:0526c22": "喝一喝曰。聞麼。聞底是聲。那個是道。直下正眼豁開",
    "X86n1605_003:0526c23": "方得入門。猶是脫白沙彌。要與衲僧齊驅並駕。更進",
    "X86n1605_003:0526c24": "竿頭一步。師垂三關語以驗學者曰。蟭螟蟲吸乾滄",
    "X86n1605_003:0527a01": "海。魚龍蝦蠏向何處安身立命。又曰。水母飛上色究",
    "X86n1605_003:0527a02": "竟天入摩醯眼裏作舞。因甚不見。又曰。蓮湖橋為一",
    "X86n1605_003:0527a03": "切人直指。明眼人因什落井。",
    "X86n1605_003:0527a04": "慶壽璋禪師法嗣",
    "X86n1605_003:0527a05": "燕京慶壽寺海雲印簡禪師山西寧遠宋氏子。生而",
    "X86n1605_003:0527a06": "神悟。七歲父授以孝經開宗明義章。師曰開者何宗",
    "X86n1605_003:0527a07": "明者何義。父驚異。於是禮中觀沼為師。一日扶觀行。",
    "X86n1605_003:0527a08": "觀曰。法燈禪師道。看他家事忙。且道承誰力。汝作麼",
    "X86n1605_003:0527a09": "生會。師將觀手一掣。觀曰者野狐精。師曰喏喏。觀曰",
    "X86n1605_003:0527a10": "更須別參。後策杖之燕。過松舖。值雨宿於巖下。因擊",
    "X86n1605_003:0527a11": "火大悟。自捫面曰。今日始信眉橫鼻直。信道天下老",
    "X86n1605_003:0527a12": "和尚不寐語。謁中和璋禪師。遂承記莂(語見中和章)。辛卯",
    "X86n1605_003:0527a13": "師主慶壽。一日於廊下逢數僧。師問第一僧曰那裏",
    "X86n1605_003:0527a14": "去。曰賞花去。師便打。問第二僧那裏去。曰禮佛去。師",
    "X86n1605_003:0527a15": "亦打。問第三僧那裏去。曰那裏去。師亦打。問第四僧",
    "X86n1605_003:0527a16": "那裏去。僧無語。師亦打。問第五僧那裏去。曰覓和尚",
    "X86n1605_003:0527a17": "去。師曰覓他作麼。曰待打與一頓。師曰將甚麼來打。",
    "X86n1605_003:0527a18": "曰不將棒來打。師連打四下曰。者掠虗漢。眾皆走。師",
    "X86n1605_003:0527a19": "召曰諸上座。眾回首。師曰是什麼。後歷承寵命。大弘",
    "X86n1605_003:0527a20": "濟北之道。示寂諡佛日圓明大師。",
    "X86n1605_003:0527a22": "繼燈錄卷第三"
}