{
    "T49n2035_021:0241a09": "佛祖統紀卷第二十一",
    "T49n2035_021:0241a11": "宋景定四明東湖沙門志磐撰",
    "T49n2035_021:0241a12": "諸師雜傳第七",
    "T49n2035_021:0241a13": "淨覺仁岳法師(二世)吳興子昉法師",
    "T49n2035_021:0241a14": "錢唐可久法師錢唐惠勤法師",
    "T49n2035_021:0241a15": "霅川慈梵法師霅川瑩珂法師",
    "T49n2035_021:0241a16": "永嘉乃仁法師超果靈照法師",
    "T49n2035_021:0241a17": "樞密使胡宿",
    "T49n2035_021:0241a18": "神智從義法師(二世)慧月了睿法師",
    "T49n2035_021:0241a19": "草菴道因法師(二世)梓菴有倫法師",
    "T49n2035_021:0241a20": "廣壽法因法師四明道時法師",
    "T49n2035_021:0241a21": "儒士述菴薛澄",
    "T49n2035_021:0241a22": "雜傳之作。將以錄諸師之未醇正者。故淨",
    "T49n2035_021:0241a23": "覺以背宗錄。神智以破祖錄。草菴以失緒",
    "T49n2035_021:0241a24": "錄。或曰。法智之世。先後為異說者有之矣。",
    "T49n2035_021:0241a25": "豈當盡以雜傳處之乎。然昭圓之於四明。",
    "T49n2035_021:0241a26": "無師資世系之相攝。後人概以山外指之。",
    "T49n2035_021:0241a27": "亦足懲之矣。至若法智子孫時為逆路之",
    "T49n2035_021:0241a28": "說者。未若淨覺神智之為甚也。彼祝之而",
    "T49n2035_021:0241a29": "不類。我且指二人為首云(祝職救反事見楊子)。",
    "T49n2035_021:0241b01": "法師仁岳。霅川姜氏。自號潛夫。聞法智南湖",
    "T49n2035_021:0241b02": "之化。往依為學。至水月橋。擲笠水中曰。吾",
    "T49n2035_021:0241b03": "所學不成。不復過此橋。法智器之。居以東",
    "T49n2035_021:0241b04": "廈白晝焚膏專事紬繹。鄉書至。悉投帳閣",
    "T49n2035_021:0241b05": "未嘗啟視。因出境分衛乘舟水行。偃臥舒",
    "T49n2035_021:0241b06": "足豁然自得。若拓虛空。檣為之折。每請益",
    "T49n2035_021:0241b07": "函文。擷大屧關大鑰。眾望風畏之。時昭師",
    "T49n2035_021:0241b08": "略光明玄。不用觀心。師輔四明撰問疑書",
    "T49n2035_021:0241b09": "以徵之。四明製妙宗并消伏三用潤師作",
    "T49n2035_021:0241b10": "指瑕以為難。師述止疑抉膜以正之。四明",
    "T49n2035_021:0241b11": "談別理隨緣。齊師作指濫以為非。師作十",
    "T49n2035_021:0241b12": "難以扶之。所以贊四明為有力。後復與",
    "T49n2035_021:0241b13": "十同志修請觀音三昧。因疾有閒。宴坐靜",
    "T49n2035_021:0241b14": "室恍如夢覺。自謂向之所學皆非。乃述三",
    "T49n2035_021:0241b15": "身壽量解以難妙宗。道既不合。遂還浙陽",
    "T49n2035_021:0241b16": "靈山。蒙慈雲攝以法裔。四明乃加十三料",
    "T49n2035_021:0241b17": "簡以斥之。師復上十諫雪謗。往復不已(詳見四明",
    "T49n2035_021:0241b18": "本紀)會昭慶有請慈雲。為詩以送之。學徒從",
    "T49n2035_021:0241b19": "往者半。雲弗之止。既遷石壁。復徙靈芝。時",
    "T49n2035_021:0241b20": "法智已歸寂。師臨眾自詫曰。只因難殺四",
    "T49n2035_021:0241b21": "明師。誰向靈芝敢開口。有仁行人。自永",
    "T49n2035_021:0241b22": "嘉請居淨社。一住十年。大弘法化。以年老",
    "T49n2035_021:0241b23": "還鄉。霅守請主祥符。觀察使劉從廣為奏。",
    "T49n2035_021:0241b24": "命服樞密使胡宿。為請淨覺之號。晚年專",
    "T49n2035_021:0241b25": "修淨業然三指以供佛。持律至嚴不以事",
    "T49n2035_021:0241b26": "易節。創隱淪堂休室以為燕居。治平元年",
    "T49n2035_021:0241b27": "春。謂門人曰。我翌日午刻當行。果留偈",
    "T49n2035_021:0241b28": "安坐而亡。時三月二十五日也。塔全身於何",
    "T49n2035_021:0241b29": "山之西隅。嗣法者梵慈乃仁輩。皆能表表模",
    "T49n2035_021:0241c01": "範一世。師於楞嚴用意尤至。會諸說為會",
    "T49n2035_021:0241c02": "解十卷。熏聞記五卷(釋自造會解)。楞嚴文句三卷。",
    "T49n2035_021:0241c03": "張五重玄義。則有楞嚴說題。明修證深旨。",
    "T49n2035_021:0241c04": "則有楞嚴懺儀。復於呪章調節聲曲以為",
    "T49n2035_021:0241c05": "諷演之法。所著金剛般若疏二卷。發軫鈔五",
    "T49n2035_021:0241c06": "卷(釋自造金剛疏)彌陀經疏二卷。指歸記二卷(釋自造彌陀經疏)",
    "T49n2035_021:0241c07": "文心解二卷(釋不二門)雜錄名義十二卷。義學雜",
    "T49n2035_021:0241c08": "編六卷。如意輪課法。涅槃禮讚文。羅漢禮讚",
    "T49n2035_021:0241c09": "文。南山禮讚文。施食須知。毘曇七賢七聖圖。",
    "T49n2035_021:0241c10": "起信梨邪生法圖。各一卷。禪門樞要。淨名精",
    "T49n2035_021:0241c11": "英。大論樞節大論文。苕溪講外集。窓案記。諸",
    "T49n2035_021:0241c12": "子雜言史髓。",
    "T49n2035_021:0241c13": "記曰。何山更為禪居。而塔地轉為菜圃。",
    "T49n2035_021:0241c14": "厥後寺眾有夢。師謂塔處灌溉非便。求遷",
    "T49n2035_021:0241c15": "之。及開龕。色身不壞舍利盈滿。遂具禮",
    "T49n2035_021:0241c16": "易葬焉。此與東山神照遷塔事極相類。皆",
    "T49n2035_021:0241c17": "於當時藏全身。而特示靈瑞於二百年",
    "T49n2035_021:0241c18": "之後也。異哉。",
    "T49n2035_021:0241c19": "論曰。天台家。謂學華嚴唯識者為他宗。",
    "T49n2035_021:0241c20": "蓋指其不受時教規矩之說耳。淨覺初",
    "T49n2035_021:0241c21": "為山家之學甚厲。為止疑抉膜十門折難。",
    "T49n2035_021:0241c22": "以排四師甚力。一日師資小不合。而遽",
    "T49n2035_021:0241c23": "為壽量之異說。甚至於十諫雪謗。抗辦不",
    "T49n2035_021:0241c24": "已。前輔之而後畔之。其為過也。與學",
    "T49n2035_021:0241c25": "他宗者何異焉。父作之。子述之。既曰背",
    "T49n2035_021:0241c26": "宗。何必嗣法。置之雜傳亦足為懲。然此",
    "T49n2035_021:0241c27": "亦是護宗綱辨法裔為之說耳。若鑒之",
    "T49n2035_021:0241c28": "以佛眼。則聖賢弘道。互有抑揚。豈當定",
    "T49n2035_021:0241c29": "其優劣。如調達波旬皆以大權示現邪",
    "T49n2035_021:0242a01": "見。詎可以俗情裁量之邪。是知議淨",
    "T49n2035_021:0242a02": "覺者。當以此意亮之。",
    "T49n2035_021:0242a03": "法師子眆。吳興人。賜號普照。早依淨覺。嵩",
    "T49n2035_021:0242a04": "明教據禪經作定祖圖。以付法藏斥為可",
    "T49n2035_021:0242a05": "焚。師作祖說以救之。又三年。嵩知禪經",
    "T49n2035_021:0242a06": "有不通。輒云傳寫有誤。師復作止訛以折",
    "T49n2035_021:0242a07": "之。其略有曰。契嵩。立二十八祖。妄據禪經。",
    "T49n2035_021:0242a08": "熒惑天下。斥付法藏為謬書。此由唐智炬",
    "T49n2035_021:0242a09": "作寶林傳。因禪經有九人。其第八名達摩",
    "T49n2035_021:0242a10": "多羅。第九名般若密多羅。故智炬見達摩兩",
    "T49n2035_021:0242a11": "字語音相近。遂改為達磨。而增菩提二字",
    "T49n2035_021:0242a12": "移居於般若多羅之後。又取他處二名婆舍",
    "T49n2035_021:0242a13": "斯多不如密多以繼二十四人。總之為二十",
    "T49n2035_021:0242a14": "八。炬妄陳於前。嵩繆附於後。瀆亂正教瑕",
    "T49n2035_021:0242a15": "玷禪宗。余嘗面折之。而嵩莫知媿。又據僧",
    "T49n2035_021:0242a16": "祐三藏記傳律祖承五十三人。最後名達摩",
    "T49n2035_021:0242a17": "多羅。而智炬取為梁朝達磨。殊不知僧祐",
    "T49n2035_021:0242a18": "所記。乃載小乘弘律之人。炬嵩既尊禪為",
    "T49n2035_021:0242a19": "大乘。何得反用小乘律人為之祖耶。況禪",
    "T49n2035_021:0242a20": "經且無二十八祖之名。與三藏記並明聲聞",
    "T49n2035_021:0242a21": "小乘禪耳。炬嵩既無教眼。纔見禪字認為",
    "T49n2035_021:0242a22": "己宗。是則反販梁朝達磨。但傳小乘禪法",
    "T49n2035_021:0242a23": "厚誣先聖其過非小。",
    "T49n2035_021:0242a24": "法師可久。錢唐錢氏。天聖初。覃恩得度學",
    "T49n2035_021:0242a25": "教觀於淨覺。無出世志。喜為古律詩。蘇軾",
    "T49n2035_021:0242a26": "監郡日。嘗與師及惠勤清順為詩友。所居",
    "T49n2035_021:0242a27": "西湖祥符。蕭然一室。清介守貧。未嘗有憂",
    "T49n2035_021:0242a28": "色。軾來守錢唐。當元夕九曲觀燈。去從",
    "T49n2035_021:0242a29": "者獨行入師室。了無燈火。但聞瞻訇餘",
    "T49n2035_021:0242b01": "香。歎仰留詩。有不把流離閑照佛世知",
    "T49n2035_021:0242b02": "無盡本非燈之句。蒲宗孟集錢唐古今詩。",
    "T49n2035_021:0242b03": "求[葶-丁+呆]於師。師曰。隨得隨去。未始留也。聞者",
    "T49n2035_021:0242b04": "高之。晚年杜門。送客不逾閾。辟穀安坐",
    "T49n2035_021:0242b05": "觀練熏修。如此十餘年。窓外唯紅蕉數本。",
    "T49n2035_021:0242b06": "翠竹百箇。淡如也。一日謂人曰。吾死蕉竹亦",
    "T49n2035_021:0242b07": "死。擇瑛公亦死未幾皆驗。人嗟異之。",
    "T49n2035_021:0242b08": "法師靈照。蘭溪盧氏。幼失怙恃。白兄求出",
    "T49n2035_021:0242b09": "家。兄取三藤示之曰。使此藤繫汝俱碎。",
    "T49n2035_021:0242b10": "可從汝意。師欣然入林。取藤成束置前",
    "T49n2035_021:0242b11": "曰。果容入道用此繫我。俱碎無恨。兄不",
    "T49n2035_021:0242b12": "能奪。遂入寶慧寺。誓去枕席香燈禮誦。",
    "T49n2035_021:0242b13": "未朞月誦通法華光明。弱冠投試有司嘉",
    "T49n2035_021:0242b14": "之。獎以別榜。既具戒即往錢唐。依香嚴湛",
    "T49n2035_021:0242b15": "師學教觀。數歲復往吳興。依淨覺。一家戶",
    "T49n2035_021:0242b16": "牖無不通達。初主吳山解空。繼遷景德。熙",
    "T49n2035_021:0242b17": "寧中徙雲間超果。自元豐以來於每歲春",
    "T49n2035_021:0242b18": "首結淨業社七日期時。預者二萬人。念佛",
    "T49n2035_021:0242b19": "獲驗不可紀錄。嘗夢三聖儀相。前跪作禮",
    "T49n2035_021:0242b20": "曰。靈照一生誦大乘經。期生安養為果願",
    "T49n2035_021:0242b21": "否。觀音指曰。淨土不遠有願即生。又誦經。",
    "T49n2035_021:0242b22": "深夜忽夢普賢示身。遂發心造其像。誦經",
    "T49n2035_021:0242b23": "萬部以嚴淨報。元豐五年冬臥疾。謂侍者",
    "T49n2035_021:0242b24": "曰。吾安養之期已至。遂北首面西累足而化。",
    "T49n2035_021:0242b25": "闍維異香襲人。舍利流迸。結塔院東南",
    "T49n2035_021:0242b26": "隅。",
    "T49n2035_021:0242b27": "胡宿字武平。常州晉陵人。學問文章。當世推",
    "T49n2035_021:0242b28": "重。治平三年。由樞密副使出鎮杭州。每來",
    "T49n2035_021:0242b29": "謁岳師。[言*恣]詢妙道。躬執弟子禮。師安坐",
    "T49n2035_021:0242c01": "不少遜。",
    "T49n2035_021:0242c02": "法師從義。溫之平陽人。姓葉氏。十七通誦法",
    "T49n2035_021:0242c03": "華得度學扶宗。主大雲五峯寶積。嘗患他",
    "T49n2035_021:0242c04": "宗但任胸臆。於所著補注集解處處辨明。",
    "T49n2035_021:0242c05": "如論賢首妄判華嚴。議慈恩專用唯識。辨",
    "T49n2035_021:0242c06": "祖承無二十八祖。判道家當攝入儒宗。辭",
    "T49n2035_021:0242c07": "理切直為世所信(並詳見諸宗立教志)晚居秀之壽聖大",
    "T49n2035_021:0242c08": "振宗教。元祐六年春。示疾就榻。吉祥右脇",
    "T49n2035_021:0242c09": "而逝。瘞舍利於錢唐寶藏。諡曰神智。憲使",
    "T49n2035_021:0242c10": "劉燾記行業云。端介清白。不妄遊從。寤寐",
    "T49n2035_021:0242c11": "三觀。耽味著述。過午不食。非法不言。非右",
    "T49n2035_021:0242c12": "脇不臥。非濾水不飲。行步有常。坐立如",
    "T49n2035_021:0242c13": "植。未嘗求公卿之知。可謂賢也已矣。所著",
    "T49n2035_021:0242c14": "大部補注十四卷。順正記三卷(釋光明玄)新記七卷",
    "T49n2035_021:0242c15": "(釋光明文句)往生記四卷(釋觀經疏)圓通記三卷(釋不二門)纂要",
    "T49n2035_021:0242c16": "六卷(釋義例)集解三卷(釋四教儀)寓言四卷(釋金錍)淨名",
    "T49n2035_021:0242c17": "略記十卷。搜玄三卷(雜出教儀)。",
    "T49n2035_021:0242c18": "論曰神智之從扶宗。視四明為曾祖。而",
    "T49n2035_021:0242c19": "於有所立義極力詆排之。去乃翁已五",
    "T49n2035_021:0242c20": "十年。其說已定。而特為之異破壞祖業",
    "T49n2035_021:0242c21": "不肖為甚。非同當時孤山淨覺一抑一揚",
    "T49n2035_021:0242c22": "之比也。舊系扶宗。今故黜之。置之雜傳。",
    "T49n2035_021:0242c23": "以示家法之在。",
    "T49n2035_021:0242c24": "法師了睿。嘉興人。號慧月。學教有聲。久依",
    "T49n2035_021:0242c25": "神智於壽聖。秀有士族請神智禱疾。師與",
    "T49n2035_021:0242c26": "俱往。及歸神智責之曰。汝為純厚。吾故携",
    "T49n2035_021:0242c27": "汝往。何為俗舍左顧右盻。師深謝過而已。智",
    "T49n2035_021:0242c28": "曰。汝豈有所見耶。師密白曰。有一女崇。在",
    "T49n2035_021:0243a01": "病床上。見師入即下走。人既擁門。乃從壁",
    "T49n2035_021:0243a02": "隙而出。不覺顧視如此。智曰。吾亦見之。已",
    "T49n2035_021:0243a03": "而病者愈。智既沒。師乃繼其席。思溪王氏有",
    "T49n2035_021:0243a04": "女卒。請施食河氷船不可渡。乃遣人報。令",
    "T49n2035_021:0243a05": "設座於斛前。即船上遙為呪願。中夜一女",
    "T49n2035_021:0243a06": "至船上曰。謝師戒法已得超度。留鞋一雙",
    "T49n2035_021:0243a07": "忽不見。次日王君至船。驚曰。此亡女入斂",
    "T49n2035_021:0243a08": "時鞋也。",
    "T49n2035_021:0243a09": "法師道因。自號草菴。四明薛氏。視法智座",
    "T49n2035_021:0243a10": "下。粲法師為叔祖。其孕也。母夢粲披幃而",
    "T49n2035_021:0243a11": "入寤而生。明發而赴至。咸知其為後身",
    "T49n2035_021:0243a12": "云。掌有圓相掬之如環。足下奇文雙魚宛",
    "T49n2035_021:0243a13": "示。十七具戒。坐夏南湖。有問以教義者。徐",
    "T49n2035_021:0243a14": "為釋之。正與文合。識者知其宿習。明智居",
    "T49n2035_021:0243a15": "寶雲。往學焉。已而遍歷教庠屢參禪室。因",
    "T49n2035_021:0243a16": "讀指要鈔深有悟入。初主禪悅。直嗣四明",
    "T49n2035_021:0243a17": "(草菴錄嗣法文云。三入禪室五登講堂。始終親近八善知識。皆光明碩大。有德有言。緣不在彼。如水投石。此一辦",
    "T49n2035_021:0243a18": "香。奉為延　第一代法智尊者。用酬法恩。然存則人。亡則書。旁不肯者。無吝擊節)次遷永明",
    "T49n2035_021:0243a19": "寶雲廣壽治平。晚主延慶。學徒滿堂。乾道三",
    "T49n2035_021:0243a20": "年四月十七日。別徒眾曰。華嚴世界洞徹湛",
    "T49n2035_021:0243a21": "明。甚適我懷今將行矣。乃令舉所述彌陀",
    "T49n2035_021:0243a22": "讚曰。無邊剎海海涵空。海空全是蓮華宮。",
    "T49n2035_021:0243a23": "蓮宮周遍遍空海。空海獨露彌陀容。阿彌",
    "T49n2035_021:0243a24": "陀佛不生滅。難覓難拈水中月。絕非離句",
    "T49n2035_021:0243a25": "如是身。如是感通如是說。我與彌陀本不",
    "T49n2035_021:0243a26": "二。妄覺潛生忽成異。從今掃盡空有塵。父",
    "T49n2035_021:0243a27": "子天然兩相值。誓修三福勤六念。身口意",
    "T49n2035_021:0243a28": "業無瑕玷。我今以此念彌陀。不見彌陀終",
    "T49n2035_021:0243a29": "不厭。讚畢。隨眾唱佛數百。諷觀經至上",
    "T49n2035_021:0243b01": "品上生。即斂念坐亡。越三日頂足皆煖。葬",
    "T49n2035_021:0243b02": "全身於祖塔。師道貌嚴毅。辭辯如瀉。有嬰",
    "T49n2035_021:0243b03": "其鋒者。謂登龍門。嘗著關政論。以正禪人",
    "T49n2035_021:0243b04": "之弊。詣行在投宰相秦檜。三上書。俱不報。",
    "T49n2035_021:0243b05": "遂渡江而歸。後秦相閱其書大驚。將見之。",
    "T49n2035_021:0243b06": "而師已行。居南湖日。述輔正解以斥律人",
    "T49n2035_021:0243b07": "妄解觀經之失。其強志為法若此。嘗居城",
    "T49n2035_021:0243b08": "南草菴。因以自號。",
    "T49n2035_021:0243b09": "論曰。草菴初學於明智。一旦讀指要有",
    "T49n2035_021:0243b10": "省發。而又自謂文粲後身。故以瓣香奉",
    "T49n2035_021:0243b11": "四明。然四明者羅睺羅也。未聞稟佛為",
    "T49n2035_021:0243b12": "嗣。若草菴之所承。則將兄廣智而孫明",
    "T49n2035_021:0243b13": "智矣。豈北面師事之。而反孫之可乎。西",
    "T49n2035_021:0243b14": "土二十四祖。金口所宣悉有先後。若謂",
    "T49n2035_021:0243b15": "北齊遠稟龍樹。此則立觀之始。非草菴所",
    "T49n2035_021:0243b16": "當上效故鏡菴論之曰。一家教觀必資",
    "T49n2035_021:0243b17": "傳授。豈可紊亂使失其緒。況當時已有",
    "T49n2035_021:0243b18": "高攀九祖遠嗣四明之誚。舊圖系於明",
    "T49n2035_021:0243b19": "智。終非草菴之本心。新圖系之四明。未",
    "T49n2035_021:0243b20": "免有違於公論。今故置之雜傳。亦足以",
    "T49n2035_021:0243b21": "為失緒者之戒云。",
    "T49n2035_021:0243b22": "法師有倫。四明王氏。受業於小溪壽聖。自",
    "T49n2035_021:0243b23": "號梓菴。久依草菴學。分座南湖講道有",
    "T49n2035_021:0243b24": "旨。晚主月波。學徒說服。柏庭輩行皆北面",
    "T49n2035_021:0243b25": "受業。所居一室。未嘗見其便溺。人皆異之。",
    "T49n2035_021:0243b26": "或問其故。拒而不答。",
    "T49n2035_021:0243b27": "法師法因。自號刳心。四明慈溪顧氏。學草",
    "T49n2035_021:0243b28": "菴盡其旨。以與師同名。時稱為小因。主",
    "T49n2035_021:0243b29": "廣壽三十年。晝夜講演。未甞一日走檀門。",
    "T49n2035_021:0243c01": "每施者至。輒竦媿自歎曰。比丘之法丐食活",
    "T49n2035_021:0243c02": "命。我何人哉。坐奪勤苦之利却而還之。不",
    "T49n2035_021:0243c03": "得已受其少分。所居弊陋將新之。曰此軀",
    "T49n2035_021:0243c04": "尚無常。何事外物為一日集講。侍者報。眾",
    "T49n2035_021:0243c05": "赴檀門未回。師曰。虛空諸天正欲聞法。何",
    "T49n2035_021:0243c06": "必眾集。即擊鼓升座。紹熙四年八月示疾。",
    "T49n2035_021:0243c07": "於定中見淨土二菩薩。謂左右曰。吾覩法",
    "T49n2035_021:0243c08": "華道場。與平時所見異甚。吾將行矣。即集",
    "T49n2035_021:0243c09": "眾諷觀經。稱佛號。留偈端坐結印而化。",
    "T49n2035_021:0243c10": "瘞全身於寺東。",
    "T49n2035_021:0243c11": "薛澄。字清卿。自號述菴。視草菴為叔。嘗從",
    "T49n2035_021:0243c12": "其學大明境智之道。草菴沒為文祭之。其",
    "T49n2035_021:0243c13": "略云。嗚呼吾佛明心。禪必用教。教必用禪。",
    "T49n2035_021:0243c14": "如江如湖。流雖不同所鍾一源。如日如",
    "T49n2035_021:0243c15": "月。時或云殊。所麗一天。譬以二藥治眾人",
    "T49n2035_021:0243c16": "病。所期者痊。奈何末途兩宗被魔。學者泥",
    "T49n2035_021:0243c17": "偏私立位號互為矛盾。其門必專教而視",
    "T49n2035_021:0243c18": "禪了不相安如針著氈。禪而視教欲割不",
    "T49n2035_021:0243c19": "能如癭附咽。不求其端。教曰。我是孰明",
    "T49n2035_021:0243c20": "漸圓。惟怪欲聞。禪曰。我是但稱別傳。兩宗",
    "T49n2035_021:0243c21": "既孤。又於其宗派別星懸。或本四明。或夸",
    "T49n2035_021:0243c22": "霅川。或出白蓮。天台徽旨浮談浪語如漂流",
    "T49n2035_021:0243c23": "船。或參溈仰。或歸雲門。或嗣曹洞。如來心",
    "T49n2035_021:0243c24": "印上推下墮如顛倒猿。持此勝心敵彼勝",
    "T49n2035_021:0243c25": "心。以燕伐燕堂堂我翁。能於兩宗洞達妙",
    "T49n2035_021:0243c26": "玄(云云)。又作草菴忌疏云。諸法本空即空成",
    "T49n2035_021:0243c27": "實。至人不死雖死如生。安住尊者(師自號安住子)間",
    "T49n2035_021:0243c28": "氣所鍾前因不昧。探戒珠於驪頷。飛慧劍",
    "T49n2035_021:0243c29": "於龍門。早遊刃於儒林。無書不讀。晚乘桴",
    "T49n2035_021:0244a01": "於教海。有感皆通(云云)。於道最高。裂衣冠",
    "T49n2035_021:0244a02": "而罔恤。有疑不決。械囹圉以須爭(云云)。見",
    "T49n2035_021:0244a03": "八知識。無半語之相。投將一瓣香。為四明",
    "T49n2035_021:0244a04": "而拈出(此卷十六人本紀遺失五人止錄十一人)。",
    "T49n2035_021:0244a05": "佛祖統紀卷第二十一(終)"
}