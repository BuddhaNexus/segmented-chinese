{
    "T26n1520_001:0010c03": "妙法蓮華經論優波提舍",
    "T26n1520_001:0010c05": "婆藪般豆菩薩造",
    "T26n1520_001:0010c06": "元魏中天竺三藏勒那摩提",
    "T26n1520_001:0010c07": "共僧朗等譯",
    "T26n1520_001:0010c08": "如是我聞：一時佛住王舍城耆闍崛山中，",
    "T26n1520_001:0010c09": "與大比丘眾萬二千人俱，皆是阿羅漢，諸漏",
    "T26n1520_001:0010c10": "已盡無復煩惱，心得自在，善得心解脫、善得",
    "T26n1520_001:0010c11": "慧解脫，心善調伏，人中大龍，應作者作，所作",
    "T26n1520_001:0010c12": "已辦，離諸重擔，逮得己利，盡諸有結，善得",
    "T26n1520_001:0010c13": "正智心解脫一切，心得自在，到第一彼岸。菩",
    "T26n1520_001:0010c14": "薩摩訶薩八萬人，皆於阿耨多羅三藐三菩",
    "T26n1520_001:0010c15": "提不退轉，皆得陀羅尼、大辯才樂說，轉不退",
    "T26n1520_001:0010c16": "法輪，供養無量百千諸佛，於諸佛所種諸善",
    "T26n1520_001:0010c17": "根，常為諸佛之所稱歎，以大慈悲而修身心，",
    "T26n1520_001:0010c18": "善入佛慧通達大智到於彼岸，名稱普聞無",
    "T26n1520_001:0010c19": "量世界，能度無數百千眾生。此法門中初第",
    "T26n1520_001:0010c20": "一品明七種功德成就。何等為七？一者序分",
    "T26n1520_001:0010c21": "成就；二者眾成就；三者如來欲說法時至成",
    "T26n1520_001:0010c22": "就；四者所依說法隨順威儀住成就；五者依",
    "T26n1520_001:0010c23": "止說因成就；六者大眾現前欲聞法成就；七",
    "T26n1520_001:0010c24": "者文殊師利答成就。又序分成就者，此法門",
    "T26n1520_001:0010c25": "示現二種義成就。何等為二？一者示現一",
    "T26n1520_001:0010c26": "切諸法門中最勝成就故；二者示現自在",
    "T26n1520_001:0011a01": "功德成就故。如王舍城勝餘一切城舍故，",
    "T26n1520_001:0011a02": "耆闍崛山勝餘諸山故。如經「如是我聞：一時",
    "T26n1520_001:0011a03": "佛住王舍城耆闍崛山中」故。眾成就者，有四",
    "T26n1520_001:0011a04": "種義成就。何等為四？一者數成就；二者行成",
    "T26n1520_001:0011a05": "就；三者攝功德成就；四者威儀如法住成就。",
    "T26n1520_001:0011a06": "數成就者，謂大眾無數故。行成就者有四種：",
    "T26n1520_001:0011a07": "一者諸聲聞修小乘行；二者諸菩薩修大乘",
    "T26n1520_001:0011a08": "行；三者諸菩薩隨時示現能行大乘，如颰",
    "T26n1520_001:0011a09": "陀婆羅等十六人，具足菩薩不可思議事，",
    "T26n1520_001:0011a10": "而能示現種種形相，優婆塞、優婆夷、比丘、",
    "T26n1520_001:0011a11": "比丘尼等故；四者出家人威儀一定，不同菩",
    "T26n1520_001:0011a12": "薩故。「皆是阿羅漢」等者十六句，示現聲聞功",
    "T26n1520_001:0011a13": "德成就故。「皆不退轉阿耨多羅三藐三菩提」",
    "T26n1520_001:0011a14": "等者十三句，示現菩薩功德成就故。阿羅",
    "T26n1520_001:0011a15": "漢功德成就者，彼十六句示現三種門攝義",
    "T26n1520_001:0011a16": "應知。何等三門？一者上上起門；二者總別",
    "T26n1520_001:0011a17": "相門；三者攝取事門。上上起門者，謂諸漏已",
    "T26n1520_001:0011a18": "盡故名為羅漢，以心得自在故名諸漏已",
    "T26n1520_001:0011a19": "盡，諸漏已盡故名為阿羅漢。以心無煩惱",
    "T26n1520_001:0011a20": "故名心得自在，以善得心解脫、善得慧解脫",
    "T26n1520_001:0011a21": "故名心得自在。以遠離能見所見故名無",
    "T26n1520_001:0011a22": "復煩惱。已善得心解脫、慧解脫故名心善",
    "T26n1520_001:0011a23": "調伏。人中大龍者，行諸惡道如平坦路無所",
    "T26n1520_001:0011a24": "拘礙。應行者已行，應到處已到故。應作者已",
    "T26n1520_001:0011a25": "作，人中大龍已盡對治，降伏煩惱怨敵故。",
    "T26n1520_001:0011a26": "所作已辦者，更不後生，如相應事已成故。",
    "T26n1520_001:0011a27": "離諸重擔者，已應作者作、所作已辦，後生重",
    "T26n1520_001:0011a28": "擔已捨故。逮得己利者，已捨重擔證涅槃",
    "T26n1520_001:0011a29": "故。盡諸有結者，已逮得己利，斷諸煩惱因故。",
    "T26n1520_001:0011b01": "善得正智心解脫者，諸漏已盡故。一切心得",
    "T26n1520_001:0011b02": "自在者，善知見道修道智故。到第一彼岸者，",
    "T26n1520_001:0011b03": "善得正智心得解脫、善得神通無諍三昧等諸",
    "T26n1520_001:0011b04": "功德故。大羅漢等者，心得自在，到彼岸故。",
    "T26n1520_001:0011b05": "眾所知識者，諸王、王子、大臣、帝釋、梵天王",
    "T26n1520_001:0011b06": "等皆識知故。復聲聞、菩薩、佛等是勝智，彼",
    "T26n1520_001:0011b07": "勝智者皆善知故，名眾所知識。總別門者，",
    "T26n1520_001:0011b08": "皆是羅漢等十六句，初句總，餘句別故。皆",
    "T26n1520_001:0011b09": "是羅漢者，彼羅漢名有十五種義應知：",
    "T26n1520_001:0011b10": "一者應受飲食臥具供養恭敬等故；二者應",
    "T26n1520_001:0011b11": "將大眾教化一切故；三者應入聚落城邑等",
    "T26n1520_001:0011b12": "故；四者應降伏諸外道等故；五者應以智慧",
    "T26n1520_001:0011b13": "速觀察法故；六者應不疾不遲說法，如法相",
    "T26n1520_001:0011b14": "應不疲惓故；七者應靜坐空閑處，飲食衣服",
    "T26n1520_001:0011b15": "一切資生不積不聚，少欲知足故；八者應一",
    "T26n1520_001:0011b16": "向行善行不著諸禪故；九者應行空聖行故；",
    "T26n1520_001:0011b17": "十者應行無相聖行故；十一者應行無願聖",
    "T26n1520_001:0011b18": "行故；十二者應降伏世間禪淨心故；十三者",
    "T26n1520_001:0011b19": "應起諸通勝功德故；十四者應證第一義功",
    "T26n1520_001:0011b20": "德故；十五者應如實知同生眾得諸功德，為",
    "T26n1520_001:0011b21": "利益一切眾生故。攝取事門者，此十五句",
    "T26n1520_001:0011b22": "攝取十種功德，示現可說果不可說果故。",
    "T26n1520_001:0011b23": "一者攝取得功德二句示現，如經「諸漏已盡",
    "T26n1520_001:0011b24": "無復煩惱」故。二者三句攝取諸功德，一句降",
    "T26n1520_001:0011b25": "伏世間功德，如經「心得自在」故；二句降伏出",
    "T26n1520_001:0011b26": "世間學人功德，如經「善得心解脫、善得慧解",
    "T26n1520_001:0011b27": "脫」故。三者攝取不違功德，隨順如來教行故，",
    "T26n1520_001:0011b28": "如經「心善調伏」故。四者攝取勝功德，如經「人",
    "T26n1520_001:0011b29": "中大龍」故。五者攝取所應作勝功德。所應作",
    "T26n1520_001:0011c01": "者，依法供養恭敬尊重如來故，如經「應作者",
    "T26n1520_001:0011c02": "作」故。六者攝取滿足功德，滿足學地故，如經",
    "T26n1520_001:0011c03": "「所作已辦」故。七者三句攝取過功德：一者過",
    "T26n1520_001:0011c04": "受故；二者過求命供養恭敬故；三者過上下",
    "T26n1520_001:0011c05": "界已過學地故。如經「離諸重擔，逮得己利，",
    "T26n1520_001:0011c06": "盡諸有結」故。八者攝取上上功德，如經「善得",
    "T26n1520_001:0011c07": "正智心解脫」故。九者攝取應作利益眾生功",
    "T26n1520_001:0011c08": "德，如經「一切心得自在」故。十者攝取上首功",
    "T26n1520_001:0011c09": "德，如經「到第一彼岸」故。彼諸菩薩十三句",
    "T26n1520_001:0011c10": "功德二門攝應知：一者上支下支門；二者",
    "T26n1520_001:0011c11": "攝取事門。上支下支門者，所謂總相、別相",
    "T26n1520_001:0011c12": "應知。「皆於阿耨多羅三藐三菩提不退轉」者，",
    "T26n1520_001:0011c13": "是總相，餘者是別相。彼不退轉有十種示",
    "T26n1520_001:0011c14": "現：一者住聞法不退轉，如經「皆得陀羅尼",
    "T26n1520_001:0011c15": "故」。二者樂說不退轉，如經「大辯才樂說」故。三",
    "T26n1520_001:0011c16": "者說不退轉，如經「轉不退法輪」故。四者依止",
    "T26n1520_001:0011c17": "善知識不退轉，以身心業依色身攝取故，如",
    "T26n1520_001:0011c18": "經「供養無量百千諸佛」故，「於諸佛所種諸善",
    "T26n1520_001:0011c19": "根」故。五者斷一切疑不退轉，如經「常為諸佛",
    "T26n1520_001:0011c20": "之所稱歎」故。六者為何等何等事說法，入彼",
    "T26n1520_001:0012a01": "彼法不退轉，如經「以大慈悲而修身心」故。七",
    "T26n1520_001:0012a02": "者入一切智如實境界不退轉，如經「善入佛",
    "T26n1520_001:0012a03": "慧」故。八者依我空法空不退轉，如經「通達大",
    "T26n1520_001:0012a04": "智」故。九者入如實境界不退轉，如經「到於彼",
    "T26n1520_001:0012a05": "岸」故。十者應作所作住持不退轉，如經「能度",
    "T26n1520_001:0012a06": "無量百千眾生」故。",
    "T26n1520_001:0012a07": "攝取事門者，示現諸菩薩住何等清淨地中，",
    "T26n1520_001:0012a08": "因何等方便、何等境界中應作所作故。地清",
    "T26n1520_001:0012a09": "淨者，八地已上三地無相行寂靜清淨故。方",
    "T26n1520_001:0012a10": "便者有四種：一者攝取妙法方便住持妙法，以",
    "T26n1520_001:0012a11": "樂說力為人說故；二者攝取善知識方便，以",
    "T26n1520_001:0012a12": "依善知識所作應作故；三者攝取眾生方便，",
    "T26n1520_001:0012a13": "以不捨眾生故；四者攝取智方便，以教化眾",
    "T26n1520_001:0012a14": "生令入彼智故。境界者易解。復有攝取事",
    "T26n1520_001:0012a15": "門，示現諸地攝取勝功德，不同二乘功德故。",
    "T26n1520_001:0012a16": "八地者，無功用智不同下上故。不同下",
    "T26n1520_001:0012a17": "者，下功用行不能動故；不同上者，上無相行",
    "T26n1520_001:0012a18": "不能動自然而行故。於九地中，得勝進陀羅",
    "T26n1520_001:0012a19": "尼門，具足四無礙自在故。於第十地中不退",
    "T26n1520_001:0012a20": "轉法輪得佛受位，如轉輪王子故，以得同攝",
    "T26n1520_001:0012a21": "功德故。攝功德成就者，示現依何處、依何",
    "T26n1520_001:0012a22": "心、依何智、依何境界行、依何等能辦故。依",
    "T26n1520_001:0012a23": "何處者，依善知識故。依何心者，我依眾生心",
    "T26n1520_001:0012a24": "教化，畢竟利益一切眾生故。依何智者，依",
    "T26n1520_001:0012a25": "三種智：一者授記密智；二者諸通智；三者真",
    "T26n1520_001:0012a26": "實智。依何等境界行、依何等能辦者，即三",
    "T26n1520_001:0012a27": "種智攝應知。威儀如法住成就者，有四種示",
    "T26n1520_001:0012a28": "現。何等為四？一者四眾圍繞；二者前後；三",
    "T26n1520_001:0012a29": "者供養恭敬；四者尊重讚歎。如經「爾時世尊",
    "T26n1520_001:0012b01": "四眾圍繞，供養恭敬尊重讚歎」故。如來欲說",
    "T26n1520_001:0012b02": "法時至成就者，為諸菩薩說大乘經故。此大",
    "T26n1520_001:0012b03": "乘修多羅有十七種名，顯示甚深功德應知。",
    "T26n1520_001:0012b04": "一名無量義經者，成就字義故，以此法門說",
    "T26n1520_001:0012b05": "彼甚深妙境界法故。甚深妙境界者，諸佛",
    "T26n1520_001:0012b06": "如來最勝境界故。二名最勝修多羅者，三藏",
    "T26n1520_001:0012b07": "中最妙勝藏成就故。三名大方廣者，無量大",
    "T26n1520_001:0012b08": "乘門隨眾生根住持成就故。四名教菩薩法",
    "T26n1520_001:0012b09": "者，為教化根熟菩薩，隨器法成就故。五",
    "T26n1520_001:0012b10": "名佛所護念者，依佛如來有此法故。六名一",
    "T26n1520_001:0012b11": "切諸佛祕密法者，此法甚深如來知故。七名",
    "T26n1520_001:0012b12": "一切佛藏者，如來功德三昧之藏在此經故。",
    "T26n1520_001:0012b13": "八名一切諸佛密處者，根未熟眾生非法",
    "T26n1520_001:0012b14": "器不與故。九名能生一切諸佛者，聞此法",
    "T26n1520_001:0012b15": "門能成佛菩提故。十名一切諸佛道場者，",
    "T26n1520_001:0012b16": "聞此法門能成阿耨多羅三藐三菩提，非餘",
    "T26n1520_001:0012b17": "修多羅故。十一名一切諸佛所轉法輪者，此",
    "T26n1520_001:0012b18": "法門能破一切諸障故。十二名一切諸佛",
    "T26n1520_001:0012b19": "堅固舍利者，謂如來真如法身於此修多羅",
    "T26n1520_001:0012b20": "不壞故。十三名一切諸佛大巧方便經者，依",
    "T26n1520_001:0012b21": "此法門成大菩提，已為眾生說天人聲聞辟",
    "T26n1520_001:0012b22": "支佛等法故。十四名說一乘經者，此法門",
    "T26n1520_001:0012b23": "顯示如來阿耨多羅三藐三菩提究竟之體，",
    "T26n1520_001:0012b24": "二乘非究竟故。十五名第一義住者，此法",
    "T26n1520_001:0012b25": "門即是如來法身究竟住處故。十六名妙法",
    "T26n1520_001:0012b26": "蓮華者，有二種義。何等二種？一者出水義，",
    "T26n1520_001:0012b27": "不可盡出離小乘泥濁水故。復有義，蓮",
    "T26n1520_001:0012b28": "華出泥水，喻諸聲聞入如來大眾中坐，如",
    "T26n1520_001:0012b29": "諸菩薩坐蓮華上，聞說無上智慧清淨境界，",
    "T26n1520_001:0012c01": "證如來密藏故。二華開者，眾於大乘中",
    "T26n1520_001:0012c02": "心怯弱不能生信故，開示如來淨妙法身",
    "T26n1520_001:0012c03": "令生信心故。十七名法門者，攝成就故。攝",
    "T26n1520_001:0012c04": "成就者，攝取無量名句字身、頻婆羅阿閦婆",
    "T26n1520_001:0012c05": "等偈故。此十七句法門者是總，餘句是別",
    "T26n1520_001:0012c06": "故。如經「為諸菩薩說大乘經名無量義」如是",
    "T26n1520_001:0012c07": "等。所依說法隨順威儀住成就者，示現依何",
    "T26n1520_001:0012c08": "等法說法。依三種法故：一、依三昧成就故，",
    "T26n1520_001:0012c09": "以三昧成就二種示現。何等為二？一者成就",
    "T26n1520_001:0012c10": "自在力，身心不動故；二者離一切諸障，隨自",
    "T26n1520_001:0012c11": "在力故。此自在力有二種：一者為隨順眾",
    "T26n1520_001:0012c12": "生，示現對治攝取覺菩提分法故；二者為對",
    "T26n1520_001:0012c13": "治無量世來堅執煩惱故，如經「說此經已，",
    "T26n1520_001:0012c14": "結跏趺坐，入於無量義處三昧」等。二、依器",
    "T26n1520_001:0012c15": "世間，三、依眾生世間，震動世界及知過去無",
    "T26n1520_001:0012c16": "量劫事等故。如經「是時天雨曼陀羅華，乃至",
    "T26n1520_001:0012c17": "歡喜合掌一心觀佛」故。",
    "T26n1520_001:0012c18": "依止說因成就者，彼諸大眾現見異相不可",
    "T26n1520_001:0013a01": "思議事，如來應為我說，渴仰欲聞生希有",
    "T26n1520_001:0013a02": "心，名依止說因成就。是故放大光明，示",
    "T26n1520_001:0013a03": "現諸世界中種種事故。先示現外事六種",
    "T26n1520_001:0013a04": "震動等，次示現此法門內證深密法故。又",
    "T26n1520_001:0013a05": "依器世間、眾生世間，數種種、量種種，具足煩",
    "T26n1520_001:0013a06": "惱差別、具足清淨差別，佛法、弟子差別，示現",
    "T26n1520_001:0013a07": "三寶故。復乘差別，有世界有佛、有世界無佛，",
    "T26n1520_001:0013a08": "令眾生見修行者未得果、得道者已得果。如",
    "T26n1520_001:0013a09": "經諸「修行得道者」故。數種種者，示現種種觀",
    "T26n1520_001:0013a10": "故。略說四種觀：一者食；二者聞法；三者明",
    "T26n1520_001:0013a11": "修行；四者樂。如經「爾時佛放眉間白毫相光，",
    "T26n1520_001:0013a12": "乃至以佛舍利起七寶塔」故。行菩薩道者，教",
    "T26n1520_001:0013a13": "化眾生依四攝法方便攝取應知，如經中說，",
    "T26n1520_001:0013a14": "當推取。",
    "T26n1520_001:0013a15": "自此以下，示現大眾現前欲聞法成就，問一",
    "T26n1520_001:0013a16": "人，多人欲聞生希有心，是故唯問文殊師利，",
    "T26n1520_001:0013a17": "如是示現世尊弟子隨順法不相違故。今佛",
    "T26n1520_001:0013a18": "世尊現神變相者，為何等義？為現大相因",
    "T26n1520_001:0013a19": "故。為大相者，為說《妙法蓮華經》故現大瑞",
    "T26n1520_001:0013a20": "相，為說所得妙法不可思議等文句故。有",
    "T26n1520_001:0013a21": "二種法故推文殊師利：一者現見諸法；",
    "T26n1520_001:0013a22": "二者離諸因緣，自心成就彼法故。示現種",
    "T26n1520_001:0013a23": "種瑞相者，示現彼彼事如彼事現沒住",
    "T26n1520_001:0013a24": "滅應知，以文殊師利能記彼事故，以文殊師",
    "T26n1520_001:0013a25": "利所作成就因果成就現見彼法故。所作成",
    "T26n1520_001:0013a26": "就者有二種：一者功德成就；二者智慧成",
    "T26n1520_001:0013a27": "就。因成就者，一切智成就。因緣者，相也。果",
    "T26n1520_001:0013a28": "者，說大法。種種佛國土者，示現彼國土中",
    "T26n1520_001:0013a29": "種種差別應知。淨妙國土者，無煩惱眾生住",
    "T26n1520_001:0013b01": "處故。如經「照於東方萬八千世界，乃至悉見",
    "T26n1520_001:0013b02": "彼佛國界莊嚴」故。如來為上首者，諸菩薩等",
    "T26n1520_001:0013b03": "依如來住故，以如來於彼國土一切大眾中",
    "T26n1520_001:0013b04": "得自在故。如經「又見彼土現在諸佛」如是等",
    "T26n1520_001:0013b05": "故。",
    "T26n1520_001:0013b06": "自此以下明聖者文殊師利菩薩以宿命智",
    "T26n1520_001:0013b07": "現見過去因果相，成就十種事如現在前，是",
    "T26n1520_001:0013b08": "故能答彌勒。現見過去因相者，自見己身",
    "T26n1520_001:0013b09": "於彼諸佛國土中修種種行事故。現見",
    "T26n1520_001:0013b10": "過去果相者，文殊師利自見己身是過去妙",
    "T26n1520_001:0013b11": "光菩薩，於彼佛所聞此法門為眾生說故。成",
    "T26n1520_001:0013b12": "就十種事者，何等為十？一者現見大義因成",
    "T26n1520_001:0013b13": "就；二者現見世間文字章句甚深意因成就；",
    "T26n1520_001:0013b14": "三者現見希有因成就；四者現見勝妙因成",
    "T26n1520_001:0013b15": "就；五者現見受用大因成就；六者現見攝取",
    "T26n1520_001:0013b16": "一切諸佛法輪因成就；七者現見善堅實如",
    "T26n1520_001:0013b17": "來法輪因成就；八者現見能進入因成就；九",
    "T26n1520_001:0013b18": "者現見憶念因成就；十者現見自身所經事因",
    "T26n1520_001:0013b19": "成就。大義因成就者，八句示現應知：一者欲",
    "T26n1520_001:0013b20": "轉大法輪；二者欲雨大法雨；三者欲擊大",
    "T26n1520_001:0013b21": "法鼓；四者欲建大法幢；五者欲然大法燈；",
    "T26n1520_001:0013b22": "六者欲吹大法蠡；七者欲不斷大法鼓；八者",
    "T26n1520_001:0013b23": "欲說大法。此八句示現如來欲說大法等",
    "T26n1520_001:0013b24": "故。何等為八種大義？謂疑者斷疑故，已",
    "T26n1520_001:0013b25": "斷疑者增長淳熟智身故。根熟者為說二種",
    "T26n1520_001:0013b26": "密境界，謂聲聞密境界、菩薩密境界。大",
    "T26n1520_001:0013b27": "法鼓二句，示現以遠聞故。入密境界者，令進",
    "T26n1520_001:0013b28": "取上上清淨義故。取上上清淨義者，進取",
    "T26n1520_001:0013b29": "一切智現見故。取一切智現見者，為一切",
    "T26n1520_001:0013c01": "法建立名字章句義故。建立名字章句義者，",
    "T26n1520_001:0013c02": "令入不可說證智轉法輪故，現見世間名字",
    "T26n1520_001:0013c03": "章句意甚深因成就故。如經「我於過去諸佛",
    "T26n1520_001:0013c04": "曾見此瑞，乃至故現斯瑞」故。現見希有因成",
    "T26n1520_001:0013c05": "就者，無量時不可得故。不可思議不可稱不",
    "T26n1520_001:0013c06": "可量者，示現過彼阿僧祇劫不可得故。復示",
    "T26n1520_001:0013c07": "現五種劫：一者夜；二者晝；三者月；四者時；",
    "T26n1520_001:0013c08": "五者年，示現彼無量無邊劫故。如經「如過",
    "T26n1520_001:0013c09": "去無量無邊不可思議阿僧祇劫，爾時有佛",
    "T26n1520_001:0013c10": "號日月燈明，乃至得阿耨多羅三藐三菩",
    "T26n1520_001:0013c11": "提，成一切種智」故。現見勝妙因成就者，以",
    "T26n1520_001:0013c12": "諸佛菩薩自受用示現故。如經「次復有佛",
    "T26n1520_001:0013c13": "亦名日月燈明，乃至所可說法初中後善」故。",
    "T26n1520_001:0013c14": "現見受用大因成就者，是時王子受勝妙樂",
    "T26n1520_001:0013c15": "各捨出家，復彼大眾於爾許時不生疲惓心",
    "T26n1520_001:0013c16": "故。如經「其最後佛未出家時，乃至佛授記已",
    "T26n1520_001:0013c17": "便於中夜入無餘涅槃」故。現見攝取一切諸",
    "T26n1520_001:0013c18": "佛轉法輪因成就者，法輪不斷故。如經「佛滅",
    "T26n1520_001:0014a01": "度後妙光菩薩持妙法蓮華經，滿八十小劫",
    "T26n1520_001:0014a02": "為人演說」故。現見堅實如來法輪因成就者，",
    "T26n1520_001:0014a03": "佛滅度後無量時說法故。如經「日月燈明佛",
    "T26n1520_001:0014a04": "八子皆師妙光，乃至皆令其堅固阿耨多羅三",
    "T26n1520_001:0014a05": "藐三菩提」故。現見進入因成就者，彼諸王子",
    "T26n1520_001:0014a06": "得大菩提故。如經「是諸王子乃至皆成佛道」",
    "T26n1520_001:0014a07": "故。現見憶念因成就者，為他說法利益他故。",
    "T26n1520_001:0014a08": "如經「其最後成佛者名曰然燈，乃至尊重讚",
    "T26n1520_001:0014a09": "歎」故。現見自身所經事因成就者，以自身受",
    "T26n1520_001:0014a10": "勝妙樂故。如經「彌勒當知，乃至佛所護念」故。",
    "T26n1520_001:0014a11": "汝號求名者，示現知過去事故，復示現得彼",
    "T26n1520_001:0014a12": "法具足故。",
    "T26n1520_001:0014a13": "方便品第二",
    "T26n1520_001:0014a14": "爾時世尊入甚深三昧正念不動，以如實智",
    "T26n1520_001:0014a15": "觀從三昧安詳而起。起已告舍利弗：諸佛智",
    "T26n1520_001:0014a16": "慧甚深無量，其智慧門難見難覺難知難解",
    "T26n1520_001:0014a17": "難入，如來所證一切聲聞辟支佛所不能知。",
    "T26n1520_001:0014a18": "何以故？舍利弗！如來、應、正遍知已曾親近供",
    "T26n1520_001:0014a19": "養無量百千萬億那由他佛，於諸佛所盡行",
    "T26n1520_001:0014a20": "諸佛所修阿耨多羅三藐三菩提法。舍利弗！",
    "T26n1520_001:0014a21": "如來已於無量百千億那由他劫，勇猛精進",
    "T26n1520_001:0014a22": "所作成就名稱普聞。舍利弗！如來畢竟成就",
    "T26n1520_001:0014a23": "希有之法。舍利弗！難解之法如來能知。舍利",
    "T26n1520_001:0014a24": "弗！難解法者，諸佛如來隨宜所說意趣難解，",
    "T26n1520_001:0014a25": "一切聲聞辟支佛所不能知。何以故？舍利弗！",
    "T26n1520_001:0014a26": "諸佛如來自在說因成就故。舍利弗！如來成",
    "T26n1520_001:0014a27": "就種種方便、種種知見、種種念觀、種種言辭。",
    "T26n1520_001:0014a28": "舍利弗！吾從成佛已來，於彼彼處廣演言教，",
    "T26n1520_001:0014a29": "無數方便引導眾生於諸著處令得解脫。舍",
    "T26n1520_001:0014b01": "利弗！如來知見方便到於彼岸。舍利弗！如來",
    "T26n1520_001:0014b02": "知見廣大深遠，無障無礙，力、無畏、不共法、根、",
    "T26n1520_001:0014b03": "力、菩提分、禪定、解脫三昧三摩跋提皆已具",
    "T26n1520_001:0014b04": "足。舍利弗！諸佛如來深入無際，成就一切未",
    "T26n1520_001:0014b05": "曾有法。舍利弗！如來能種種分別巧說諸法，",
    "T26n1520_001:0014b06": "言辭柔軟悅可眾心。止舍利弗！不須復說。",
    "T26n1520_001:0014b07": "舍利弗！佛所成就第一希有難解之法。舍利",
    "T26n1520_001:0014b08": "弗！唯佛與佛說法，諸佛如來能知彼法究竟",
    "T26n1520_001:0014b09": "實相。舍利弗！唯佛如來知一切法。舍利弗！唯",
    "T26n1520_001:0014b10": "佛如來能說一切法，何等法、云何法、何似法、",
    "T26n1520_001:0014b11": "何相法、何體法。何等、云何、何似、何相、何體，如",
    "T26n1520_001:0014b12": "是等一切法，如來現見非不現見。",
    "T26n1520_001:0014b13": "論曰：自此已下，示現所說法因果相應知。",
    "T26n1520_001:0014b14": "如經「爾時世尊入甚深三昧正念不動，以如",
    "T26n1520_001:0014b15": "實智觀從三昧安詳而起，起已告舍利弗」者，",
    "T26n1520_001:0014b16": "示現如來得自在力故，如來入定無能驚寤",
    "T26n1520_001:0014b17": "故。何故告舍利弗、不告餘聲聞等？隨深智",
    "T26n1520_001:0014b18": "慧與如來相應故。何故不告諸菩薩？有五",
    "T26n1520_001:0014b19": "種義：一者為諸聲聞所作事故；二者為令",
    "T26n1520_001:0014b20": "聲聞迴趣大菩提故；三者護諸聲聞恐怯弱",
    "T26n1520_001:0014b21": "故；四者為令餘人善思念故；五者為諸聲聞",
    "T26n1520_001:0014b22": "不起所作已辦心故。諸佛智慧甚深無量者，",
    "T26n1520_001:0014b23": "為諸大眾生尊重心，畢竟欲聞如來說故。甚",
    "T26n1520_001:0014b24": "深者，顯示二種甚深義應知。何等為二？一",
    "T26n1520_001:0014b25": "者證甚深，謂諸佛智慧甚深無量故；二者阿",
    "T26n1520_001:0014b26": "含甚深，謂智慧門故。甚深者是總，餘者",
    "T26n1520_001:0014b27": "是別。證甚深者有五種：一者義甚深，依何",
    "T26n1520_001:0014b28": "等義甚深故；二者實體甚深；三者內證甚深；",
    "T26n1520_001:0014b29": "四者依止甚深；五者無上甚深。甚深者，謂",
    "T26n1520_001:0014c01": "大菩提故。大菩提者，如來所證阿耨多羅三",
    "T26n1520_001:0014c02": "藐三菩提故。又甚深者，一切聲聞辟支佛",
    "T26n1520_001:0014c03": "所不能知故。智慧者，謂一切種一切智智",
    "T26n1520_001:0014c04": "義故。如經「諸佛智慧甚深無量，其智慧門難",
    "T26n1520_001:0014c05": "見難覺難知難解難入，一切聲聞辟支佛所",
    "T26n1520_001:0014c06": "不能知」故。智慧門者，謂說",
    "T26n1520_001:0014c07": "阿含。義甚深者，示現有八種：一者受持讀",
    "T26n1520_001:0014c08": "誦甚深，如經「舍利弗！如來、應、正遍知已曾親",
    "T26n1520_001:0014c09": "近供養無量百千萬億那由他佛」故。二者修",
    "T26n1520_001:0014c10": "行甚深，如經「於諸佛所盡行諸佛所修阿",
    "T26n1520_001:0014c11": "耨多羅三藐三菩提法」故。三者果行甚深，如",
    "T26n1520_001:0014c12": "經「舍利弗！如來已於無量百千億劫勇猛精",
    "T26n1520_001:0014c13": "進所作成就」故。四者增長功德心甚深，如經",
    "T26n1520_001:0014c14": "「名稱普聞」故。五者快妙事甚深，如經「成就",
    "T26n1520_001:0014c15": "希有法」故。六者無上甚深，如經「舍利弗！難解",
    "T26n1520_001:0014c16": "之法如來能知」故。七者入甚深，入甚深者名",
    "T26n1520_001:0014c17": "字章句意難得，自在住持不同外道，說因",
    "T26n1520_001:0014c18": "緣法名為甚深。如經「舍利弗！難解法者，諸佛",
    "T26n1520_001:0014c19": "如來隨宜所說，意趣難解」故。八者不共聲聞",
    "T26n1520_001:0014c20": "辟支佛所作，住持甚深，如經「一切聲聞辟支",
    "T26n1520_001:0014c21": "佛所不能知」故。◎",
    "T26n1520_001:0014c22": "◎如是說妙法功德已，次說如來法師",
    "T26n1520_001:0015a01": "功德成就應知。如經「何以故？諸佛如來自在",
    "T26n1520_001:0015a02": "說因成就」故。如來成就四種功德故，能度眾",
    "T26n1520_001:0015a03": "生。何等為四？一者住成就，如經「如來成就",
    "T26n1520_001:0015a04": "種種方便」故。種種方便者，從兜率天退，乃",
    "T26n1520_001:0015a05": "至示現入涅槃故。二者教化成就，如經「種種",
    "T26n1520_001:0015a06": "知見」故。種種知見者，示現染淨諸因故。三者",
    "T26n1520_001:0015a07": "功德畢竟成就，如經「種種念觀」故。種種念觀",
    "T26n1520_001:0015a08": "者，以說彼法成就因緣如法相應故。四者說",
    "T26n1520_001:0015a09": "成就，如經「種種言辭」故。種種言辭者，以四無",
    "T26n1520_001:0015a10": "礙，依何等何等名字章句，隨何等何等眾",
    "T26n1520_001:0015a11": "生能受為說故。復有義：種種方便者，示現",
    "T26n1520_001:0015a12": "外道邪法如是如是種種過失故；示現諸",
    "T26n1520_001:0015a13": "佛正法，如是如是種種功德故。如經「吾從",
    "T26n1520_001:0015a14": "成佛已來，廣演言教，無數方便引導眾生於諸",
    "T26n1520_001:0015a15": "著處令得解脫」故。復無數方便者，方便令入",
    "T26n1520_001:0015a16": "諸善法故。復方便者，斷諸疑故。復方便者，",
    "T26n1520_001:0015a17": "令入增上勝智故。復方便者，依四攝法攝",
    "T26n1520_001:0015a18": "取眾生令得解脫故。諸著者，彼處處著，或",
    "T26n1520_001:0015a19": "著界、或著諸地、或著分、或著乘故。著界者，",
    "T26n1520_001:0015a20": "著欲、色、無色界故。著地者，著戒取三昧初",
    "T26n1520_001:0015a21": "禪定地，乃至非非想及滅盡定地故。著",
    "T26n1520_001:0015a22": "分者，著在家、出家分故。著在家分者，著",
    "T26n1520_001:0015a23": "已同類作種種業邪見等故。著出家分者，著",
    "T26n1520_001:0015a24": "名聞利養種種諸覺煩惱等故。著乘者，著",
    "T26n1520_001:0015a25": "聲聞乘、菩薩乘故。著聲聞乘者，樂持小乘戒，",
    "T26n1520_001:0015a26": "求須陀洹、斯陀含、阿那含、阿羅漢等故。著大",
    "T26n1520_001:0015a27": "乘者，著利養供養恭敬等，著分別觀種種",
    "T26n1520_001:0015a28": "法相乃至佛地故。復種種知見者，自身成就",
    "T26n1520_001:0015a29": "不可思議境界，與聲聞菩薩故。如經「舍利",
    "T26n1520_001:0015b01": "弗！如來知見方便到於彼岸」故。到彼岸者，勝",
    "T26n1520_001:0015b02": "餘一切諸菩薩故。復種種念觀者，如經「舍利",
    "T26n1520_001:0015b03": "弗！如來知見廣大深遠無障無礙，力、無畏、不",
    "T26n1520_001:0015b04": "共法、根、力、菩提分、禪定、解脫三昧三摩跋提皆",
    "T26n1520_001:0015b05": "已具足」故。又第一成就可化眾生，依止善知",
    "T26n1520_001:0015b06": "識成就故。第二成就根熟眾生，令得解脫",
    "T26n1520_001:0015b07": "故。第三成就力家，得自在淨降伏故。第四",
    "T26n1520_001:0015b08": "說成就者有七種：一者種種成就，如經「舍",
    "T26n1520_001:0015b09": "利弗！諸佛如來深入無際，成就一切未曾有法」",
    "T26n1520_001:0015b10": "故。二者言成就，得五種美妙音聲說法，",
    "T26n1520_001:0015b11": "如經「如來能種種分別巧說諸法，言辭柔軟悅",
    "T26n1520_001:0015b12": "可眾心」故。三者相成就，如經「止舍利弗！不須",
    "T26n1520_001:0015b13": "復說」故，有法器眾生心已滿足故。四者堪成",
    "T26n1520_001:0015b14": "就，一切可化眾生知如來成就第一希有",
    "T26n1520_001:0015b15": "功德能說法故，如經「舍利弗！佛所成就第",
    "T26n1520_001:0015b16": "一希有難解之法」故。五者無量種成就，說不",
    "T26n1520_001:0015b17": "可盡，如經「舍利弗！唯佛與佛說法，諸佛如來",
    "T26n1520_001:0015b18": "能知彼法究竟實相」故。實相者，謂如來藏法",
    "T26n1520_001:0015b19": "身之體不變故。六者覺體成就，如來所說一",
    "T26n1520_001:0015b20": "切諸法，如來自證得故，如經「舍利弗！唯佛如",
    "T26n1520_001:0015b21": "來知一切法」故。七者隨順眾生意為說修行",
    "T26n1520_001:0015b22": "法成就，彼法何等如是等，如經「舍利弗！唯佛",
    "T26n1520_001:0015b23": "如來能說一切法」故。第一種種法門攝取眾",
    "T26n1520_001:0015b24": "生故，第二令不散亂住故，第三令取故，第四",
    "T26n1520_001:0015b25": "令得解脫故，第五令彼修行成就得對治法",
    "T26n1520_001:0015b26": "故，第六能令修行進趣成就故，第七令得",
    "T26n1520_001:0015b27": "修行不失故。此七種法為諸眾生、自身所作",
    "T26n1520_001:0015b28": "成就故。又與教化成就者，依證法故。又",
    "T26n1520_001:0015b29": "說成就者，依說法故。此二種法，如向前說。",
    "T26n1520_001:0015c01": "依此二種法，有何次第而得修行？即彼前文",
    "T26n1520_001:0015c02": "句再說應知。",
    "T26n1520_001:0015c03": "又依證法有五種：一者何等法；二者云何",
    "T26n1520_001:0015c04": "法；三者何似法；四者何相法；五者何體法故。",
    "T26n1520_001:0015c05": "何等法者，聲聞法、辟支佛法、佛法故。云何",
    "T26n1520_001:0015c06": "法者，起種種事說故。何似法者，依三種門",
    "T26n1520_001:0015c07": "得清淨故。何相法者，三種義一相法故。何",
    "T26n1520_001:0015c08": "體法者，無二體故。無二體者，無量乘唯一",
    "T26n1520_001:0015c09": "佛乘，無二乘故。復有義：何等法者，謂有為",
    "T26n1520_001:0015c10": "法、無為法。云何法者，謂因緣法、非因緣法",
    "T26n1520_001:0015c11": "等。何似法者，謂常法、無常法如是等。何相",
    "T26n1520_001:0015c12": "法者，生等三相法、不生等三相法。何體法",
    "T26n1520_001:0015c13": "者，謂五陰體、非五陰體。又何似法者，謂無",
    "T26n1520_001:0015c14": "常法、有為法、因緣法。又何相法者，謂可見相",
    "T26n1520_001:0015c15": "等法。又何體法者，謂五陰能取可取，五陰",
    "T26n1520_001:0015c16": "是苦集體故，五陰者是道諦體。復有依說",
    "T26n1520_001:0015c17": "法：何等法者，謂名句字身故。云何法者，",
    "T26n1520_001:0015c18": "依如來所說法故。何似法者，能教化可化眾",
    "T26n1520_001:0016a01": "生故。何相法者，依音聲取故，以依音聲取",
    "T26n1520_001:0016a02": "彼法故。何體法者，假名體法相故。",
    "T26n1520_001:0016a03": "自此以下，依三種義示現：一者決定義；二者",
    "T26n1520_001:0016a04": "疑義；三者依何事疑義。決定義者，有聲聞方",
    "T26n1520_001:0016a05": "便證得深法作決定心，於聲聞道中得方便",
    "T26n1520_001:0016a06": "涅槃證故。如是三種證法，示現有為、無為法",
    "T26n1520_001:0016a07": "故。如經「爾時大眾中有諸聲聞漏盡阿羅漢，",
    "T26n1520_001:0016a08": "乃至亦得此法到於涅槃」故。疑義者，謂聲",
    "T26n1520_001:0016a09": "聞、辟支佛不能知故，是故生疑。如經「而今不",
    "T26n1520_001:0016a10": "知是義所趣」故。依何事疑者，如來說聲聞解",
    "T26n1520_001:0016a11": "脫與我解脫不異，是故生疑。生疑者，生因中",
    "T26n1520_001:0016a12": "疑：此云何？云何如來數數說甚深境界，前",
    "T26n1520_001:0016a13": "說甚深、後說甚深，不同聲聞。如是等，是故生",
    "T26n1520_001:0016a14": "疑。如經「爾時舍利弗知四眾心疑，乃至而說偈",
    "T26n1520_001:0016a15": "言」故。自此已下，依四種事說：一者決定心；二",
    "T26n1520_001:0016a16": "者因受記；三者取受記；四者與授記應知。",
    "T26n1520_001:0016a17": "云何決定心？已生驚怖者令斷驚怖，為利益",
    "T26n1520_001:0016a18": "二種人故，如來有決定心。此驚怖有五種應",
    "T26n1520_001:0016a19": "知：一者損驚怖，如所聞聲取以為實，謗無",
    "T26n1520_001:0016a20": "大乘而作是言：如來說言阿羅漢究竟涅槃，",
    "T26n1520_001:0016a21": "我畢竟取如是涅槃，是故羅漢不入涅槃故。",
    "T26n1520_001:0016a22": "二者多事驚怖，以大乘眾生生如是心：我",
    "T26n1520_001:0016a23": "無量無邊劫行菩薩行，生驚怖心起取異",
    "T26n1520_001:0016a24": "乘心故。三者顛倒驚怖，分別我我所身見",
    "T26n1520_001:0016a25": "不善法故。四者悔驚怖，悔驚怖者謂大德",
    "T26n1520_001:0016a26": "舍利弗等：我不應證如是小乘法自止，即",
    "T26n1520_001:0016a27": "此悔心名為驚怖應知。五者誑驚怖，謂增上",
    "T26n1520_001:0016a28": "慢聲聞作如是心：云何如來誑於我等故。因",
    "T26n1520_001:0016a29": "授記者，如經「止止舍利弗！不須復說。若說是",
    "T26n1520_001:0016b01": "事，一切世間諸天人等皆生驚怖」故。因授記",
    "T26n1520_001:0016b02": "生驚怖者，有三種義：一者欲令彼大眾推",
    "T26n1520_001:0016b03": "覓甚深境界故；二者欲令大眾生尊重心畢",
    "T26n1520_001:0016b04": "竟欲聞故；三者為令增上慢聲聞離法座",
    "T26n1520_001:0016b05": "而去故。第二請示現過去無量佛教化眾",
    "T26n1520_001:0016b06": "生，如經「是會無數，乃至聞佛所說則能敬信」",
    "T26n1520_001:0016b07": "故。第三請示現現在佛教化眾生，如經「今此",
    "T26n1520_001:0016b08": "會中如我等比，乃至長夜安隱多所饒益」故。",
    "T26n1520_001:0016b09": "取授記者，以舍利弗等欲得授記，如經「告舍",
    "T26n1520_001:0016b10": "利弗：汝以三請，豈得不說？汝今諦聽」如是等",
    "T26n1520_001:0016b11": "故。與授記者，有六種應知：一者未聞令聞；二",
    "T26n1520_001:0016b12": "者說；三者依何等義；四者令住；五者依法；六",
    "T26n1520_001:0016b13": "者遮。未聞令聞者，如經「舍利弗！如是妙法，諸",
    "T26n1520_001:0016b14": "佛如來時乃說之，如優曇華」如是等。說者，如",
    "T26n1520_001:0016b15": "經「舍利弗！我以無數方便，種種因緣譬喻言",
    "T26n1520_001:0016b16": "辭演說諸法」如是等。種種因緣者，謂三",
    "T26n1520_001:0016b17": "乘。彼三乘者，唯名字章句說，非有實義故，",
    "T26n1520_001:0016b18": "以彼實義不可說故。",
    "T26n1520_001:0016b19": "依何等義者，如經「舍利弗！諸佛世尊唯以一",
    "T26n1520_001:0016b20": "大事因緣故出現於世」如是等故。彼一大事",
    "T26n1520_001:0016b21": "者，依四種義應知。何者為四？一者無上義，",
    "T26n1520_001:0016b22": "除一切智智更無餘事，如經「欲開佛知見，令",
    "T26n1520_001:0016b23": "眾生知得清淨故出現於世」。佛知見者，如來",
    "T26n1520_001:0016b24": "能證，如實知彼義故。二者同義，以聲聞、辟",
    "T26n1520_001:0016b25": "支佛、佛法身平等故，如經「欲示眾生佛知見",
    "T26n1520_001:0016b26": "故出現於世」故。法身平等者，佛性法身更無",
    "T26n1520_001:0016b27": "差別故。三者不知義，以一切聲聞、辟支佛不",
    "T26n1520_001:0016b28": "知彼真實處故。不知真實處者，不知究竟唯",
    "T26n1520_001:0016b29": "一佛乘故。如經「欲令眾生悟佛知見故，出現",
    "T26n1520_001:0016c01": "於世」。四者為令證不退轉地，示現與無量智",
    "T26n1520_001:0016c02": "業故，如經「欲令眾生入佛知見道故，出現於",
    "T26n1520_001:0016c03": "世」。又示者，為諸菩薩有疑者令知如實修",
    "T26n1520_001:0016c04": "行故。又悟入者，未發菩提心者令發心故，",
    "T26n1520_001:0016c05": "已發心者令入法故。復悟者，令外道眾生生",
    "T26n1520_001:0016c06": "覺悟故。復入者，令得聲聞果者入大菩提",
    "T26n1520_001:0016c07": "故。令住者，如經「舍利弗！如來但以一佛乘故，",
    "T26n1520_001:0016c08": "為眾生說法」。依法者，如經「舍利弗！過去諸",
    "T26n1520_001:0016c09": "佛以無量無數方便，種種譬喻因緣念觀方便",
    "T26n1520_001:0016c10": "說法，是法皆為一佛乘」故。如是等譬喻者，如",
    "T26n1520_001:0016c11": "依牛有乳、酪、生酥、熟酥、醍醐，醍醐為第",
    "T26n1520_001:0016c12": "一。小乘如乳，大乘如醍醐故。此譬唯明",
    "T26n1520_001:0016c13": "大乘無上，諸聲聞等亦同大乘無上故。聲聞",
    "T26n1520_001:0016c14": "同者，示諸佛如來法身之性同，諸凡夫、聲聞、",
    "T26n1520_001:0016c15": "辟支佛等，法身平等無差別故。此譬喻示現",
    "T26n1520_001:0016c16": "因緣如向說。念觀者，於小乘諦中人無我",
    "T26n1520_001:0016c17": "等；於大乘諦中真如、法界、實際、人無我、法無",
    "T26n1520_001:0016c18": "我等觀故。方便者，小乘中觀陰界入，厭苦",
    "T26n1520_001:0017a01": "離苦得解脫故；於大乘中修諸波羅蜜、四攝",
    "T26n1520_001:0017a02": "法，攝取自身他身利益對治法故。遮者，如經",
    "T26n1520_001:0017a03": "「舍利弗！十方世界中尚無二乘，何況有三」如是",
    "T26n1520_001:0017a04": "等故。無二乘者，無二乘涅槃，唯佛如來證大",
    "T26n1520_001:0017a05": "菩提，究竟滿足一切智慧名大涅槃，非諸聲",
    "T26n1520_001:0017a06": "聞辟支佛等有涅槃法，唯一佛乘故。一佛乘",
    "T26n1520_001:0017a07": "者，依四種義說應知。如來依此六種授記，是",
    "T26n1520_001:0017a08": "故前說何等法、云何法、何似法、何相法、何體法。",
    "T26n1520_001:0017a09": "如是示現何等法者，謂未曾聞故。云何法者，",
    "T26n1520_001:0017a10": "謂種種言語譬喻說故。何似法者，唯為一大",
    "T26n1520_001:0017a11": "事故。何相法者，為隨眾生器說佛法故。何",
    "T26n1520_001:0017a12": "體法者，唯一乘體故。一乘體者，謂諸佛如",
    "T26n1520_001:0017a13": "來平等法身，聲聞、辟支佛乘非彼平等法身",
    "T26n1520_001:0017a14": "之體，以因果行觀不同故。",
    "T26n1520_001:0017a15": "自此已下，說法為斷四種疑應知。何等四",
    "T26n1520_001:0017a16": "種？一者何時說？二者云何知增上慢？",
    "T26n1520_001:0017a17": "三者云何堪說？四者云何不成妄語。何時",
    "T26n1520_001:0017a18": "說者，諸佛如來於何等時起種種方便說法，",
    "T26n1520_001:0017a19": "為斷彼疑。如經「佛告舍利弗：諸佛出於五濁",
    "T26n1520_001:0017a20": "惡世，所謂劫濁」等故。云何知增上慢者，如",
    "T26n1520_001:0017a21": "來不為增上慢人說法，云何知彼是增上慢？",
    "T26n1520_001:0017a22": "為斷彼疑，如經「若有比丘實得阿羅漢者，若",
    "T26n1520_001:0017a23": "不信是法無有是處」等故。云何堪說者，從佛",
    "T26n1520_001:0017a24": "聞法而起謗心。云何如來不成不堪說法人？",
    "T26n1520_001:0017a25": "為斷此疑，如經「除佛滅度後現前無佛」如是",
    "T26n1520_001:0017a26": "等故。云何不成妄語者，如來先說法異今",
    "T26n1520_001:0017a27": "說法異，云何如來不成妄語？為斷此疑故，如",
    "T26n1520_001:0017a28": "經「舍利弗！汝等當一心信解受持佛語，諸佛如",
    "T26n1520_001:0017a29": "來言無虛妄，無有餘乘唯一佛乘」故。乃至童子",
    "T26n1520_001:0017b01": "戲聚沙為佛塔，如是諸人等皆已成佛道者，",
    "T26n1520_001:0017b02": "謂發菩提心行菩薩行者，所作善根能證菩",
    "T26n1520_001:0017b03": "提，非諸凡夫及決定聲聞未發菩提心者之",
    "T26n1520_001:0017b04": "所能得故，如是乃至小低頭等亦如是。",
    "T26n1520_001:0017b05": "譬喻品第三",
    "T26n1520_001:0017b06": "舍利弗說偈：",
    "T26n1520_001:0017b07": "「金色三十二，　　十力諸解脫，",
    "T26n1520_001:0017b08": "　同共一法中，　　而不得此事。",
    "T26n1520_001:0017b09": "　八十種妙好，　　十八不共法，",
    "T26n1520_001:0017b10": "　如是等功德，　　而我皆已失。」",
    "T26n1520_001:0017b11": "此偈示現何義？舍利弗自呵責身：我不見",
    "T26n1520_001:0017b12": "諸佛、不往佛所聞法、不供養恭敬諸佛、無",
    "T26n1520_001:0017b13": "利益眾生事、未得法退，是故舍利弗呵責",
    "T26n1520_001:0017b14": "自身。不見者，不見諸佛如來大人相生恭",
    "T26n1520_001:0017b15": "敬供養心故。往者，示現教化眾生力故。放",
    "T26n1520_001:0017b16": "金色光明者，見佛自身異身得無量功德故。",
    "T26n1520_001:0017b17": "聞者，能作利益一切眾生故。力者，眾生有",
    "T26n1520_001:0017b18": "疑，依十力斷疑故。供養者，示現教化眾生",
    "T26n1520_001:0017b19": "力故。十八不共法者，遠離諸障礙故。恭敬者，",
    "T26n1520_001:0017b20": "生無量福德，依如來教得解脫故。人無我",
    "T26n1520_001:0017b21": "法無我，一切法平等故。是故舍利弗自呵責",
    "T26n1520_001:0017b22": "身：我未得如是法，於未得中退故。自此已",
    "T26n1520_001:0017b23": "下，為七種具足煩惱性眾生說七譬喻，",
    "T26n1520_001:0017b24": "對治七種增上慢應知。又三種染無煩惱",
    "T26n1520_001:0017b25": "人三昧解脫見等染慢，對治此故說三平等",
    "T26n1520_001:0017b26": "應知。何者七種具足煩惱性人？一者求勢",
    "T26n1520_001:0017b27": "力人；二者求聲聞解脫人；三者求大乘人；四",
    "T26n1520_001:0017b28": "者有定人；五者無定人；六者集功德人；七者",
    "T26n1520_001:0017b29": "不集功德人。七種增上慢者，顛倒求功德增",
    "T26n1520_001:0017c01": "上慢，以世間諸煩惱熾然而求天人妙境",
    "T26n1520_001:0017c02": "果報；對治此故，說火宅譬喻應知。聲聞人",
    "T26n1520_001:0017c03": "一向增上慢，我乘與如來乘無差別，如是",
    "T26n1520_001:0017c04": "顛倒取；對治此故，說窮子譬喻應知。大乘",
    "T26n1520_001:0017c05": "人一向增上慢，無別聲聞、辟支佛乘，顛倒",
    "T26n1520_001:0017c06": "取；對治此故，說雨譬喻應知。實無而有",
    "T26n1520_001:0017c07": "增上慢人，以有世間三昧三摩跋提，實無涅",
    "T26n1520_001:0017c08": "槃而生涅槃想；對治此故，說化城譬喻應",
    "T26n1520_001:0017c09": "知。散亂心實無有定，過去有大乘善根而",
    "T26n1520_001:0017c10": "不覺知，彼不求大乘，於狹劣心中生虛妄",
    "T26n1520_001:0017c11": "解以為第一乘；對治此故，說繫寶珠譬喻",
    "T26n1520_001:0017c12": "應知。有功德人說大乘法，而取非大乘；對",
    "T26n1520_001:0017c13": "治此故，說王解髻中明珠與之譬喻應知。",
    "T26n1520_001:0017c14": "無功德人於第一乘不集諸善根，說第一",
    "T26n1520_001:0017c15": "乘不取為第一；對治此故，說醫師譬喻應",
    "T26n1520_001:0017c16": "知。第一人者，以世間種種善根三昧功德方",
    "T26n1520_001:0018a01": "便令戲，後令入涅槃故。第二人者，以三為",
    "T26n1520_001:0018a02": "一，令入大乘故。第三人者，令知種種乘諸佛",
    "T26n1520_001:0018a03": "如來平等說法，隨眾生善根種子生芽故。",
    "T26n1520_001:0018a04": "第四人者，方便令入涅槃城故。涅槃城者，",
    "T26n1520_001:0018a05": "諸禪三昧城，過彼城已令入大涅槃城故。",
    "T26n1520_001:0018a06": "第五人者，示過去善根令憶念，教入三昧",
    "T26n1520_001:0018a07": "故。第六人者，說大乘法，以此法門同十地行",
    "T26n1520_001:0018a08": "滿，諸佛如來密與授記故。第七人者，根未",
    "T26n1520_001:0018a09": "熟為令熟故，示現涅槃量。為是義故，如來",
    "T26n1520_001:0018a10": "說此七種譬喻。何者三種無煩惱人？染慢顛",
    "T26n1520_001:0018a11": "倒信故。一者信種種乘異；二者信世間涅槃",
    "T26n1520_001:0018a12": "異；三者信彼此身異。為對治此三種染，說",
    "T26n1520_001:0018a13": "三種平等應知。一者乘平等，與聲聞授記，",
    "T26n1520_001:0018a14": "唯有大乘無二乘故；二者世間涅槃平等，以",
    "T26n1520_001:0018a15": "多寶如來入涅槃，世間、涅槃平等故；三者",
    "T26n1520_001:0018a16": "身平等，多寶如來已入涅槃，復示現身，自身、",
    "T26n1520_001:0018a17": "他身法身平等無差別故。是無煩惱人，染慢",
    "T26n1520_001:0018a18": "見彼此身所作差別，以不知彼此佛性法身",
    "T26n1520_001:0018a19": "平等故，即彼人我證此法、彼人不得。對治",
    "T26n1520_001:0018a20": "此故，與諸聲聞授記應知。彼聲聞等為實成",
    "T26n1520_001:0018a21": "佛故與授記、為不成佛與授記也？若實成佛",
    "T26n1520_001:0018a22": "者，菩薩何故於無量劫修集無量功德？若",
    "T26n1520_001:0018a23": "不成佛者，云何虛妄授記？彼聲聞授記者，",
    "T26n1520_001:0018a24": "得決定心，非成就法性故。如來依三平等說",
    "T26n1520_001:0018a25": "一乘法故，以如來法身與彼聲聞法身無異",
    "T26n1520_001:0018a26": "故與授記，非即具足修行功德故。是故菩薩",
    "T26n1520_001:0018a27": "功德具足，諸聲聞人功未具足。言授記者，",
    "T26n1520_001:0018a28": "有六處示現，五者如來記、一者菩薩記。如來",
    "T26n1520_001:0018a29": "記者，舍利弗、摩訶迦葉等眾所知識故，名號",
    "T26n1520_001:0018b01": "不同，故與別記。富樓那等五百人、千二百人",
    "T26n1520_001:0018b02": "等，同一名故，俱時與記。學無學等俱同一號，",
    "T26n1520_001:0018b03": "非眾所知識故，一時與記。與提婆達多記",
    "T26n1520_001:0018b04": "者，示現如來無怨故。與比丘尼及諸天女",
    "T26n1520_001:0018b05": "記者，示現女人在家、出家修菩薩行者皆證",
    "T26n1520_001:0018b06": "佛果故。菩薩授記者，如〈不輕菩薩品〉示",
    "T26n1520_001:0018b07": "現禮拜讚歎言：我不輕汝，汝等皆當作",
    "T26n1520_001:0018b08": "佛者，示諸眾生皆有佛性故。言聲聞授記",
    "T26n1520_001:0018b09": "者，聲聞有四種：一者決定聲聞；二者增上慢",
    "T26n1520_001:0018b10": "聲聞；三者退菩提心聲聞；四者應化聲聞。二",
    "T26n1520_001:0018b11": "種聲聞，如來與授記，謂應化聲聞、退已還發",
    "T26n1520_001:0018b12": "菩提心者。決定、增上慢二種聲聞，根未熟",
    "T26n1520_001:0018b13": "故，如來不與授記。菩薩與授記，菩薩授記",
    "T26n1520_001:0018b14": "者，方便令發心故。",
    "T26n1520_001:0018b15": "又依何義故，如來說三乘名為一乘？依同義",
    "T26n1520_001:0018b16": "故，與諸聲聞授記。同義者，以如來法身、聲聞",
    "T26n1520_001:0018b17": "法身平等無差別故。以聲聞、辟支佛異乘",
    "T26n1520_001:0018b18": "故有差別，以彼非大乘故。如來說言不離我",
    "T26n1520_001:0018b19": "身是無上義，一切聲聞、辟支佛法中不說此",
    "T26n1520_001:0018b20": "義，以不能解故，是故諸菩薩行菩薩行非",
    "T26n1520_001:0018b21": "為虛妄。無上義者，餘殘修多羅明無上義，無",
    "T26n1520_001:0018b22": "上義有十種應知。一者示現種子無上故",
    "T26n1520_001:0018b23": "說雨譬喻。「汝等所行是菩薩道」者，謂發菩提",
    "T26n1520_001:0018b24": "心退已還發者，前所修行善根不滅，同後得",
    "T26n1520_001:0018b25": "果故。二者示現行無上故，說大通智勝如來",
    "T26n1520_001:0018b26": "本事等故。三者示現增長力無上故，說商主",
    "T26n1520_001:0018b27": "譬喻。四者示現令解無上故，說繫寶珠譬喻。",
    "T26n1520_001:0018b28": "五者示現清淨國土無上故，示現多寶如來",
    "T26n1520_001:0018b29": "塔。六者示現說無上故，說髻中明珠譬喻。七",
    "T26n1520_001:0018c01": "者示現教化眾生無上故，地中踊出無量菩",
    "T26n1520_001:0018c02": "薩摩訶薩等故。八者示現成大菩提無上者，",
    "T26n1520_001:0018c03": "示現三種佛菩提：一者應化佛菩提，隨所應",
    "T26n1520_001:0018c04": "見而為示現故，如經「皆謂如來出釋氏宮，去",
    "T26n1520_001:0018c05": "伽耶城不遠，坐於道場得阿耨多羅三藐三菩",
    "T26n1520_001:0018c06": "提」故。二者報佛菩提，十地行滿足得常涅槃",
    "T26n1520_001:0018c07": "證故，如經「善男子！我實成佛已來無量無邊",
    "T26n1520_001:0018c08": "百千萬億那由他劫」故。三者法佛菩提，謂如",
    "T26n1520_001:0018c09": "來藏性淨涅槃常恒清涼不變故，如經「如來",
    "T26n1520_001:0018c10": "如實知見三界之相，乃至不如三界見於三界」",
    "T26n1520_001:0018c11": "故。三界相者，謂眾生界即涅槃界，不離眾生",
    "T26n1520_001:0018c12": "界有如來藏故。「無有生死若退若出」者，謂常",
    "T26n1520_001:0018c13": "恒清涼不變故。「亦無在世及滅度」者，謂如",
    "T26n1520_001:0018c14": "來藏真如之體，不即眾生界、不離眾生界故。",
    "T26n1520_001:0018c15": "「非實非虛非如非異」者，謂離四種相故，有四",
    "T26n1520_001:0018c16": "種相者是無常故。「不如三界見三界」者，如來",
    "T26n1520_001:0019a01": "能見能證真如法身，凡夫不見故。是故經言",
    "T26n1520_001:0019a02": "「如來明見無有錯謬」故。「我本行菩薩道今猶",
    "T26n1520_001:0019a03": "未滿」者，以本願故，眾生界未盡，願非究竟故。",
    "T26n1520_001:0019a04": "言未滿者，非謂菩提不滿足故。「所成壽命復",
    "T26n1520_001:0019a05": "倍上數」者，示現如來常命方便，顯多數過",
    "T26n1520_001:0019a06": "上數量不可數知故。「我淨土不毀而眾見燒",
    "T26n1520_001:0019a07": "盡」者，報佛如來真實淨土，第一義諦攝故。九",
    "T26n1520_001:0019a08": "者示現涅槃無上故，說醫師譬喻。十者示現",
    "T26n1520_001:0019a09": "勝妙力無上故，說餘殘修多羅應知。多寶",
    "T26n1520_001:0019a10": "如來塔顯示一切佛土清淨者，示現諸佛實",
    "T26n1520_001:0019a11": "相境界中種種間錯莊嚴故。塔者，示現如",
    "T26n1520_001:0019a12": "來舍利住持故。量者，方便示現一切佛國土",
    "T26n1520_001:0019a13": "清淨，出世間無漏善根所生，非是世間有",
    "T26n1520_001:0019a14": "漏善所生故。略者，多寶如來身一體，示",
    "T26n1520_001:0019a15": "現攝取一切佛法身故。住持者，示現諸佛如",
    "T26n1520_001:0019a16": "來法身自在身力故。示現無量佛者，示現彼",
    "T26n1520_001:0019a17": "此所作業無差別故。遠離穢不淨者，示現一",
    "T26n1520_001:0019a18": "切佛國土平等清淨故。言多寶者，示現一切",
    "T26n1520_001:0019a19": "佛土同寶性故。同一塔坐者，示現化佛非化",
    "T26n1520_001:0019a20": "佛，法佛報佛等皆為成大事故。自此已下，示",
    "T26n1520_001:0019a21": "現法力、持力、修行力應知。法力者，五種門示",
    "T26n1520_001:0019a22": "現：一者證；二者信；三者供養；四者聞法；",
    "T26n1520_001:0019a23": "五者讀誦持說。四種門〈彌勒品〉中示現，一法",
    "T26n1520_001:0019a24": "門〈常精進菩薩品〉示現。〈彌勒品〉中四種門者，",
    "T26n1520_001:0019a25": "一者證，如經「我說是如來壽命長遠，時六百",
    "T26n1520_001:0019a26": "八十萬億那由他恒河沙眾生得無生法忍」",
    "T26n1520_001:0019a27": "故。此言無生法忍者，謂初地證智應知。八生",
    "T26n1520_001:0019a28": "乃至一生得阿耨多羅三藐三菩提者，謂證",
    "T26n1520_001:0019a29": "初地菩提故。八生乃至一生者，謂諸凡夫決",
    "T26n1520_001:0019b01": "定能證初地，隨力隨分八生乃至一生證",
    "T26n1520_001:0019b02": "初地故。言阿耨多羅三藐三菩提者，以離三",
    "T26n1520_001:0019b03": "界中分段生死，隨分能見真如佛性名得菩",
    "T26n1520_001:0019b04": "提，非謂究竟滿足，如來方便涅槃故。信者，",
    "T26n1520_001:0019b05": "如經「復有八世界微塵眾生，皆發阿耨多羅",
    "T26n1520_001:0019b06": "三藐三菩提心」故。供養者，如經「是諸菩薩摩",
    "T26n1520_001:0019b07": "訶薩得大法利，時於虛空中雨曼陀羅華」如是",
    "T26n1520_001:0019b08": "等故。聞法者，如〈隨喜品〉說應知。一法門，〈常",
    "T26n1520_001:0019b09": "精進菩薩品〉示現者謂讀誦解說書寫等，得",
    "T26n1520_001:0019b10": "六根清淨故。如經「若善男子善女人受持法",
    "T26n1520_001:0019b11": "華經，若讀若誦若解說若書寫，是人當得八百",
    "T26n1520_001:0019b12": "眼功德，乃至千二百意功德」故。此得六根清",
    "T26n1520_001:0019b13": "淨者，謂凡夫人以經力故得勝根用，未入",
    "T26n1520_001:0019b14": "初地菩薩位應知。如經「以父母所生清淨肉",
    "T26n1520_001:0019b15": "眼，見於三千大千世界」如是等。又六根清淨",
    "T26n1520_001:0019b16": "者，於一一根中悉能具足見色、聞聲、知香味",
    "T26n1520_001:0019b17": "觸法等用應知。眼見者，聞香能知，如經「釋",
    "T26n1520_001:0019b18": "提桓因在勝殿上五欲娛樂，乃至說法聞香知」",
    "T26n1520_001:0019b19": "者，此是智境鼻根知故。持力者，有三種法",
    "T26n1520_001:0019b20": "門示現，如〈法師品〉、〈安樂行品〉、〈勸持品〉等廣說",
    "T26n1520_001:0019b21": "法力應知。「其心決定知水必近」者，受持此經",
    "T26n1520_001:0019b22": "得佛性水，成阿耨多羅三藐三菩提故。修行",
    "T26n1520_001:0019b23": "力者五門示現：一者說力；二者行苦行力；三",
    "T26n1520_001:0019b24": "者護眾生諸難力；四者功德勝力；五者護法",
    "T26n1520_001:0019b25": "力。說力者有三種法門，〈神力品〉中示現：一",
    "T26n1520_001:0019b26": "出廣長舌者，憶念故；二[口*磬]咳聲者，說偈令",
    "T26n1520_001:0019b27": "聞故，聞聲已如實修行不放逸故；三彈指",
    "T26n1520_001:0019b28": "令覺悟者，令修行者覺悟故。行苦行力者，",
    "T26n1520_001:0019b29": "〈藥王菩薩品〉示現教化眾生。行苦行者，〈妙",
    "T26n1520_001:0019c01": "音菩薩品〉示現教化眾生。護眾生難，〈觀世",
    "T26n1520_001:0019c02": "音品〉、〈陀羅尼品〉示現。功德勝力者，〈妙莊嚴王",
    "T26n1520_001:0019c03": "品〉示現，依過去功德，彼童子有如是力故。",
    "T26n1520_001:0019c04": "護法力者，〈普賢品〉及後品中示現。又說言受",
    "T26n1520_001:0019c05": "持觀世音菩薩名及受持六十二恒河沙諸",
    "T26n1520_001:0019c06": "佛名彼福德平等者，有二種義：一者信力",
    "T26n1520_001:0019c07": "故；二者畢竟知故。信力者有二種：一者求我",
    "T26n1520_001:0019c08": "身如觀世音，畢竟信故；二者生恭敬心，如",
    "T26n1520_001:0019c09": "彼功德我亦畢竟得故。畢竟知者，決定知",
    "T26n1520_001:0019c10": "法界故。法界者名法性。彼法性，入初地菩",
    "T26n1520_001:0019c11": "薩能證入一切諸佛菩薩平等身故。平等身",
    "T26n1520_001:0019c12": "者，謂真如法身。是故受持六十二恒河沙",
    "T26n1520_001:0019c13": "佛名、受持觀世音菩薩名，功德無差別。",
    "T26n1520_001:0019c14": "第一序品示現七種功德成就。",
    "T26n1520_001:0019c15": "第二方便品有五分，示現破二明一。餘品如",
    "T26n1520_001:0019c16": "向處分易解。",
    "T26n1520_001:0020a01": "妙法蓮華經論優婆提舍"
}