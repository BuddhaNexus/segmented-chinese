{
    "X68n1315_042:0272b18": "古尊宿語錄卷之四十二",
    "X68n1315_042:0272b20": "寶峰雲庵真淨禪師住筠州聖壽語錄一",
    "X68n1315_042:0272b21": "嗣法門人　法深　錄",
    "X68n1315_042:0272b22": "開堂日。宣疏罷。師乃云。大通智勝佛。十劫坐道場。佛",
    "X68n1315_042:0272b23": "法不現前。不得成佛道。今日四眾圍繞。佛法現前。還",
    "X68n1315_042:0272b24": "得不得。良久。云。欲行千里。一步為初。便登座。拈香祝",
    "X68n1315_042:0272c01": "聖罷。又拈香云。大眾。此一瓣香。還知落處麼。更不覆",
    "X68n1315_042:0272c02": "藏。直為先黃龍南禪師爇向爐中去也。於是趺坐。　白",
    "X68n1315_042:0272c03": "槌竟。師召大眾云。當須自觀。若此觀者。名為正觀。若",
    "X68n1315_042:0272c04": "他觀者。名為邪觀。邪正未分。有疑請問。　僧問。列祖陞",
    "X68n1315_042:0272c05": "堂。賢侯堅請。向上宗乘。請師舉唱。　師云。六六三十六。",
    "X68n1315_042:0272c06": "　進云。常憶江南三月裏。鷓鴣啼處百花香。　師云。好箇",
    "X68n1315_042:0272c07": "消息。　進云。今日郎中承此善。退身三拜謝師恩。　師云。",
    "X68n1315_042:0272c08": "深。僧禮拜。　問。語默二途皆易辨。師今得法嗣何人。　師",
    "X68n1315_042:0272c09": "云。早來向你道了也。　進云。恁麼別黃龍的子。臨濟親",
    "X68n1315_042:0272c10": "孫去也。　師云。猶自卜度在。　進云。而今四海清如鏡。行",
    "X68n1315_042:0272c11": "人莫與路為讎。　師云。速禮三拜。　問。世尊出世。梵釋相",
    "X68n1315_042:0272c12": "隨。郎中請師。將何報答。　師云。一雨普及。萬物咸滋。　進",
    "X68n1315_042:0272c13": "云。一言生筆下。萬古落人間。　師云。人間事又作麼生。",
    "X68n1315_042:0272c14": "　進云。浪盡還歸水。月落不離天。　師云。閑言語。　行者問。",
    "X68n1315_042:0272c15": "天地以萬物為芻狗。聖人以百姓為芻狗。未審和尚",
    "X68n1315_042:0272c16": "以何為芻狗。　師云。點。　進云。禍入僧門。　師云。交。行者擬",
    "X68n1315_042:0272c17": "議。師便喝。行者禮拜。　師云。得與麼有前無後。　問。此日",
    "X68n1315_042:0272c18": "人天普集。太守臨筵。祖意西來。乞師端的。　師云。的。　進",
    "X68n1315_042:0272c19": "云。一句已蒙師指示。向上宗乘事若何。　師云。向下底。",
    "X68n1315_042:0272c20": "　進云。若不登樓望。焉知滄海深。　師云。過。　進云。四眾沾",
    "X68n1315_042:0272c21": "恩。學人禮謝。　師云。猶欠一著在。　進云。傍觀者醜。　師云。",
    "X68n1315_042:0272c22": "放。　有僧出云。這裏是什麼所在。　師云。好好問著。且莫",
    "X68n1315_042:0272c23": "虗頭。　問。如何是虗頭一句。　師云。這虗頭漢。　僧無語。師",
    "X68n1315_042:0272c24": "便喝。僧擬進語。師云。鈍置殺人。　進云。真善知識。　師云。",
    "X68n1315_042:0273a01": "你是不得已也。　復云。問話且止。祇知問佛問法。殊不",
    "X68n1315_042:0273a02": "知佛法來處。且道從什麼處來。乃垂下一足云。昔日",
    "X68n1315_042:0273a03": "黃龍親行此令。十方諸佛無敢違者。諸代祖師．一切",
    "X68n1315_042:0273a04": "聖賢無敢越者。無量法門。一切妙義。天下老和尚舌",
    "X68n1315_042:0273a05": "頭始終一印。無敢異者。無異即且止。印在什麼處。還",
    "X68n1315_042:0273a06": "見麼。若見。非僧非俗。無偏無黨。一一分付。若不見。而",
    "X68n1315_042:0273a07": "我自收。遂收足。乃喝云。兵隨印轉。將逐符行。佛手．驢",
    "X68n1315_042:0273a08": "脚．生緣。老好痛與三十棒。而今會中莫有不甘者麼。",
    "X68n1315_042:0273a09": "若有。不妨奇特。若無。新長老謾你諸人去也。故我大",
    "X68n1315_042:0273a10": "覺世尊。昔日於摩竭陀國十二月八日明星現時。豁",
    "X68n1315_042:0273a11": "然悟道。大地有情。一時成佛。今有釋子沙門克文。於",
    "X68n1315_042:0273a12": "東震旦國大宋筠陽城中六月十三日赫日現時。又",
    "X68n1315_042:0273a13": "悟箇什麼。以拂子畫一畫。云。我不敢輕於汝等。汝等",
    "X68n1315_042:0273a14": "皆當作佛。下座。",
    "X68n1315_042:0273a15": "師於熈寧八年在洞山受請。於法座前拈帖示眾云。",
    "X68n1315_042:0273a16": "最初一句子。便要眾人知。還會麼。良久。云。符到奉行。",
    "X68n1315_042:0273a17": "　維那宣帖罷。師乃云。大眾。諸佛出興於世。總祇赴箇",
    "X68n1315_042:0273a18": "時節。且道貧道今日赴箇什麼時節。遂指法座。召大",
    "X68n1315_042:0273a19": "眾云。今古應無墜。分明在目前。便陞座。乃云。還有問",
    "X68n1315_042:0273a20": "話者麼。　時有僧問。承古有言。不見一法即如來。方得",
    "X68n1315_042:0273a21": "名為觀自在。如何是自在底事。　師云。透七透八。　進云。",
    "X68n1315_042:0273a22": "龍得水時添意氣。虎逢山色長威獰。　師云。暗。　進云。前",
    "X68n1315_042:0273a23": "村深雪裏。昨夜一枝開。　師云。閑言語。　問。施主慇懃伸",
    "X68n1315_042:0273a24": "三請。今日當筵事若何。　師云。新豐洞裏水潺潺。　進云。",
    "X68n1315_042:0273b01": "若然者。得聞於未聞去也。　師云。且道聞底事作麼生。",
    "X68n1315_042:0273b02": "僧提起坐具。　師云。杜撰禪和。　進云。大眾證明。學人禮",
    "X68n1315_042:0273b03": "謝。　師乃噓噓。復云。更有問話者麼。良久。乃喝云。昔日",
    "X68n1315_042:0273b04": "大覺世尊。起道樹。詣鹿苑。為五比丘轉四諦法輪。唯",
    "X68n1315_042:0273b05": "憍陳如最初悟道。貧道今日向新豐洞裏。只轉箇拄",
    "X68n1315_042:0273b06": "杖子。遂拈拄杖向禪牀左畔。云。還有最初悟道底麼。",
    "X68n1315_042:0273b07": "良久。云。可謂丈夫自有衝天志。不向如來行處行。喝",
    "X68n1315_042:0273b08": "一喝。下座。",
    "X68n1315_042:0273b09": "初入院陞座。僧問。天地亢陽。願垂一雨。　師云。自有清",
    "X68n1315_042:0273b10": "涼者。　進云。與麼則羣生有賴也。　師云。知恩者少。　進云。",
    "X68n1315_042:0273b11": "雲散家家月。春來處處花。　師云。不易念得來。　問。如何",
    "X68n1315_042:0273b12": "是聖壽境。　師云。參差舊屋宇。到者始應知。　進云。如何",
    "X68n1315_042:0273b13": "是境中人。　師云。一似不相識。　進云。人境已蒙師指示。",
    "X68n1315_042:0273b14": "向上宗乘事若何。師便喝。僧禮拜。　師云。不消一喝。　問。",
    "X68n1315_042:0273b15": "昔日世尊出世。坐斷乾坤。今朝和尚出世。意旨如何。",
    "X68n1315_042:0273b16": "　師云。四眾圍繞。　進云。大眾證明。學人禮拜。　師云。何不",
    "X68n1315_042:0273b17": "更問。復云。青山淥水不能住。白日紅塵却自歸。而今",
    "X68n1315_042:0273b18": "避不得也。且混俗和光。灰頭土面。笑他林下人也要",
    "X68n1315_042:0273b19": "笑。若解笑。甚奇妙。十字街頭拈得箇被布衲襖。抖擻",
    "X68n1315_042:0273b20": "塵埃示眾人。好不好。曉不曉。從他肉案頭歌呌。喝一",
    "X68n1315_042:0273b21": "喝。云。回頭轉腦。",
    "X68n1315_042:0273b22": "晚參上堂。僧問。不離當處常湛然。覔即知君不可見。",
    "X68n1315_042:0273b23": "見即不問。如何是不離底事。　師云。傾心吐膽。　進云。若",
    "X68n1315_042:0273b24": "不登樓望。安知滄海深。　師云。祇如湛然底事又作麼",
    "X68n1315_042:0273c01": "生。　進云。三門佛殿長相對。翠竹松風滿院寒。　師云。多",
    "X68n1315_042:0273c02": "虗不如少實。　進云。也須檢點過。　師便喝。復云。彌勒真",
    "X68n1315_042:0273c03": "彌勒。分身百千億。時時示時人。時人皆不識。拈拄杖",
    "X68n1315_042:0273c04": "云。還識麼。千箇萬箇。但識取這箇。擲下拄杖。下座。",
    "X68n1315_042:0273c05": "因請首座．維那．典座上堂。問。流水下山非有意。片雲",
    "X68n1315_042:0273c06": "歸洞本無心。如何是無心一句。　師云。你是有心耶。無",
    "X68n1315_042:0273c07": "心耶。　進云。疊石峰高嶮。白雲出故關。　師云。莫道無心",
    "X68n1315_042:0273c08": "好。僧禮拜。　師云。三十年後醒去在。復云。三德六味。施",
    "X68n1315_042:0273c09": "佛及僧。香積廚中。善調在手。三世諸佛向砧槌上聲",
    "X68n1315_042:0273c10": "聲相應。且道相應箇什麼。良久。云。問取堂中第一座。",
    "X68n1315_042:0273c11": "上堂。僧問。曉色未分人盡望。及乎天曉意如何。　師云。",
    "X68n1315_042:0273c12": "你見麼。　進云。城隍雖淡薄。林下道相親。　師云。這裏是",
    "X68n1315_042:0273c13": "什麼處所。復云。有進有退。有急有緩。道在變通。事乃",
    "X68n1315_042:0273c14": "成就。監院荷檐竭力。街坊善巧化人。知客臨時接引。",
    "X68n1315_042:0273c15": "長老據欵結案。還有不涉斯美者麼。良久。云。明年更",
    "X68n1315_042:0273c16": "有新條在。惱亂春風卒未休。",
    "X68n1315_042:0273c17": "上堂。僧問。真則是幻。幻則是真。真幻既除。道歸何處。",
    "X68n1315_042:0273c18": "　師云。若有處所。堪作什麼。　進云。千江有水千江月。萬",
    "X68n1315_042:0273c19": "里孤舟萬里身。　師云。却不如是。　進云。江上漁人空點",
    "X68n1315_042:0273c20": "頭。　師云。適來向你道什麼。僧便喝。　師云。好一喝。僧又",
    "X68n1315_042:0273c21": "喝。　師云。兩喝後又作麼生。　僧禮拜云。猶嫌少在。　師乃",
    "X68n1315_042:0273c22": "噓噓。復云。大眾。宿來萬福。數日人事相煩。更不一一",
    "X68n1315_042:0273c23": "陳謝。禮繁則亂。知是般事便休。且道是什麼事。驀拈",
    "X68n1315_042:0273c24": "拄杖云。風不鳴條。雨不破塊。堯風蕩蕩。行人讓路。萬",
    "X68n1315_042:0274a01": "姓歌歡。筠陽城中。誰家竈窟裏無煙。張公吃酒李公",
    "X68n1315_042:0274a02": "醉。卓拄杖云。寒山．拾得。",
    "X68n1315_042:0274a03": "上堂。昨日有僧從泐潭來。却往仰山去。驀拈拄杖云。",
    "X68n1315_042:0274a04": "筠陽城中。聖壽院裏。打鼓普請喫茶。",
    "X68n1315_042:0274a05": "上堂。有化主問。承古有言。天得一以清。地得一以寧。",
    "X68n1315_042:0274a06": "君王得一以治天下。未審衲僧得一時如何。　師云。善",
    "X68n1315_042:0274a07": "為化導。　進云。恁麼則紅塵路上無閑客也。　師云。家家",
    "X68n1315_042:0274a08": "觀世音。僧禮拜。　師云。更須著力。復云。我觀法王法。法",
    "X68n1315_042:0274a09": "王法如是。驀拈拄杖云。穿却你諸人鼻孔。換却你諸",
    "X68n1315_042:0274a10": "人眼睛。還我法王法來。乃喝云。差之毫釐。失之千里。",
    "X68n1315_042:0274a11": "擲下拄杖。下座。",
    "X68n1315_042:0274a12": "上堂。僧問。十方佛土中。唯有一乘法。如何是一乘法。",
    "X68n1315_042:0274a13": "　師云。百尺幡竿尾指天。　進云。學人退身三步去也。　師",
    "X68n1315_042:0274a14": "云。脚跟下七縱八橫。　進云。月色和雲白。松聲帶露寒。",
    "X68n1315_042:0274a15": "師便喝。僧亦喝。　師云。這野狐精。復云。宿來大眾萬福。",
    "X68n1315_042:0274a16": "方期首夏。已是初秋。今朝改旦七月一日。嗟乎。流光",
    "X68n1315_042:0274a17": "電速。四序推移。是事不常。人亦漸老。還有不涉老少",
    "X68n1315_042:0274a18": "者麼。良久。云。八十翁翁著繡靴。",
    "X68n1315_042:0274a19": "因逍遙長老來。上堂。僧問。一句了然超百億。一句即",
    "X68n1315_042:0274a20": "不問。如何是百億。　師云。道士繫腰帶。　進云。一堂風冷",
    "X68n1315_042:0274a21": "淡。千古意分明。　師云。番人頭戴冠。　進云。大眾證明。且",
    "X68n1315_042:0274a22": "禮三拜。　師喝云。瞎漢。復云。青山深處人。來我紅塵裏。",
    "X68n1315_042:0274a23": "紅塵偶不見。白雲與流水。耳目何所分。浮名與浮利。",
    "X68n1315_042:0274a24": "為是紅塵非。為復青山是。是非兩途間。幾多殊未已。",
    "X68n1315_042:0274b01": "幸遇逍遙人。可述逍遙理。下座。",
    "X68n1315_042:0274b02": "上堂。天地與我同根。萬物與我一體。脚頭脚尾。橫三",
    "X68n1315_042:0274b03": "豎四。北俱盧洲火發。燒著帝釋眉毛。東海龍王忍痛",
    "X68n1315_042:0274b04": "不禁。轟一箇霹靂。直得傾湫倒岳。雲黯長空。十字街",
    "X68n1315_042:0274b05": "頭廖胡子醉中驚覺起來。撫掌呵呵大笑云。筠陽城",
    "X68n1315_042:0274b06": "中。近來少賊。乃拈拄杖云。賊。賊。下座。",
    "X68n1315_042:0274b07": "上堂。開雲門門。七通八達。却須知有關棙子去著。若",
    "X68n1315_042:0274b08": "也不知。雖活如死。現黃龍龍。千變萬化。更須到伊窟",
    "X68n1315_042:0274b09": "宅潛處。若不到。有眼如盲。諸德。我觀法王法。法王法",
    "X68n1315_042:0274b10": "如是。有眼者辨取。",
    "X68n1315_042:0274b11": "因清涼長老到。上堂。熱惱既盡。清凉現前。分別不生。",
    "X68n1315_042:0274b12": "虗明自照。然後我當按指。海印發光。汝暫舉心。塵勞",
    "X68n1315_042:0274b13": "先起。乃喝云。三世諸佛一棒打殺。填溝塞壑。拋東擲",
    "X68n1315_042:0274b14": "西。一任諸人看。驀拈拄杖云。過去諸佛亦如是。現在",
    "X68n1315_042:0274b15": "諸佛亦如是。未來諸佛亦如是。遂擲下云。看。",
    "X68n1315_042:0274b16": "上堂。僧問。如何是珠。　師云。炟赫光明在目前。　進云。滿",
    "X68n1315_042:0274b17": "城盡是知音者。吟出新詩與眾看。　師云。誰是知音者。",
    "X68n1315_042:0274b18": "　僧云。大眾證明。學人禮拜。　師云。虗頭漢。復云。一葉落。",
    "X68n1315_042:0274b19": "天下秋。老僧慵剃雪霜頭。風浩浩。水潺潺。忙者自忙",
    "X68n1315_042:0274b20": "閑者閑。終南山色翠相倚。湘岸橘朵紅鈎攀。諸禪德。",
    "X68n1315_042:0274b21": "會即途中受用。不會且世諦流傳。拈拄杖云。不是途",
    "X68n1315_042:0274b22": "中受用。又作麼生傳。良久。乃喝云。夜靜水寒魚不食。",
    "X68n1315_042:0274b23": "滿船空載月明歸。",
    "X68n1315_042:0274b24": "謝月化主上堂。靈山話月。曹溪指月。聖壽今朝謝月。",
    "X68n1315_042:0274c01": "且道與古人誰親誰踈。莫有人辨得麼。若也辨得。將",
    "X68n1315_042:0274c02": "此身心奉塵剎。是則名為報佛恩。若辨不得。無角鐵",
    "X68n1315_042:0274c03": "牛眠少室。生兒石女老黃梅。笑殺栽松道者。參。",
    "X68n1315_042:0274c04": "上堂。方經七月十五。已是八月中秋。徒知暑往寒來。",
    "X68n1315_042:0274c05": "人老區區未休。休。休。看看便是結交頭。大眾。丹霞老",
    "X68n1315_042:0274c06": "道底。百骸俱潰散。一物鎮長靈。乃喝云。無端騎聖僧。",
    "X68n1315_042:0274c07": "上堂。東西南北。四維上下。觀機設教。應病與藥。驀拈",
    "X68n1315_042:0274c08": "拄杖云。馬大師來也。看看。日面佛．月面佛。一一為君",
    "X68n1315_042:0274c09": "重拈出。若善服者。病瘥藥除。舉足下足。無非道場。不",
    "X68n1315_042:0274c10": "善服者。藥病相治。盡大地是藥。觸途成滯。遂擲下云。",
    "X68n1315_042:0274c11": "祇在諸人面前。便下座。",
    "X68n1315_042:0274c12": "上堂。有時灰頭土面。橫身荒草。眾生處處著。引之令",
    "X68n1315_042:0274c13": "得出。其柰飢逢王饍不能飡。又爭怪得老僧。",
    "X68n1315_042:0274c14": "上堂。德山呵佛罵祖。承其言者多。見德山者少。黃龍",
    "X68n1315_042:0274c15": "佛手驢脚。見黃龍者眾。善其機者稀。驀拈拄杖云。欲",
    "X68n1315_042:0274c16": "得見德山麼。遂左邊卓云。看。要知佛手驢脚麼。復右",
    "X68n1315_042:0274c17": "邊卓云。看。乃橫云。佛手驢脚。我宗恢廓。德山披毛。黃",
    "X68n1315_042:0274c18": "龍戴角。萬化目前。磊磊落落。乃喝云。眼孔定動。總是",
    "X68n1315_042:0274c19": "著縛。下座。",
    "X68n1315_042:0274c20": "上堂。道泰不傳天子令。行人盡唱太平歌。五九四十",
    "X68n1315_042:0274c21": "五。莫有人從懷州來麼。若有。不得忘却臨江軍豆鼓。",
    "X68n1315_042:0274c22": "因等慈長老到。上堂。以平等慈。度一切生。洒一法雨。",
    "X68n1315_042:0274c23": "潤一切物。良由根機不等。所受不同。互有得失。又爭",
    "X68n1315_042:0274c24": "怪老僧。下座。",
    "X68n1315_042:0275a01": "上堂。因城中失火。僧問。養兵千日。用在一朝。正當立",
    "X68n1315_042:0275a02": "國安邦。為什麼各生退志。　師云。千兵易得。一將難求。",
    "X68n1315_042:0275a03": "　進云。忽遇軍旗急速又作麼生。　師云。自有安邦者。　進",
    "X68n1315_042:0275a04": "云。與麼則汗馬不施。功勞不著也。　師云。你是什麼人。",
    "X68n1315_042:0275a05": "僧便喝。　師云。敗將不斬。復云。欻然火起。焚燒舍宅。及",
    "X68n1315_042:0275a06": "至煙消火滅。萬事成空。冷地裏一場懡[怡台+羅]。遂喝云。轉",
    "X68n1315_042:0275a07": "凡成聖又是什麼人。",
    "X68n1315_042:0275a08": "永固長老至。上堂。幽固深遠。無人能到。到則山青水",
    "X68n1315_042:0275a09": "淥。別是人間。好諸禪德。江月照。松風吹。永夜清宵何",
    "X68n1315_042:0275a10": "所為。却怪長時杜鵑子。春山無限好。猶道不如歸。",
    "X68n1315_042:0275a11": "上堂。十月十五。迎寒送暑。唯有這箇。不來不去。該天",
    "X68n1315_042:0275a12": "括地。亘今亘古。雖則全彰。要且不露。喝一喝。下座。",
    "X68n1315_042:0275a13": "晚參上堂。十七十八。早是漏泄。若也不會。守繫驢橛。",
    "X68n1315_042:0275a14": "　上堂。聖壽有時壁立千仞。欲發人人之大機。我與麼",
    "X68n1315_042:0275a15": "來。你擬心早是蹉過了也。何故。此事非汝思心注意",
    "X68n1315_042:0275a16": "常情之所能。諸禪德。盡情說了也。合作麼生。",
    "X68n1315_042:0275a17": "上堂。十月二十五。臨濟太莽鹵。開却雲門門。德山罵",
    "X68n1315_042:0275a18": "佛祖。下座。",
    "X68n1315_042:0275a19": "上堂。以字不成。八字不是。有利無利。不離行市。驀拈",
    "X68n1315_042:0275a20": "拄杖云。寰中天子。塞外將軍。擊禪床。下座。",
    "X68n1315_042:0275a21": "晚參上堂。十月二十三。天寒下暖簾。黃昏一覺睡。南",
    "X68n1315_042:0275a22": "海出榆甘。",
    "X68n1315_042:0275a23": "上堂。聖壽長老不會禪。不會道。祇會解粘去縛。應病",
    "X68n1315_042:0275a24": "與藥。諸佛子。無禪可參。無法可學。棄本逐末。區區客",
    "X68n1315_042:0275b01": "作。不如歸去來。識取自家城郭。城中自有法王尊。一",
    "X68n1315_042:0275b02": "呼百諾。髻晃明月珠。手振黃金鐸。還要一切羣生自",
    "X68n1315_042:0275b03": "家省覺。來。來。應是從前佛法知見一時放却。乃得自",
    "X68n1315_042:0275b04": "己毗盧心印明廓。乃喝云。大丈夫兒。莫錯。莫錯。",
    "X68n1315_042:0275b05": "上堂。真不掩偽。曲不藏直。雪後始知松栢操。夜深方",
    "X68n1315_042:0275b06": "見把針人。參。",
    "X68n1315_042:0275b07": "檀越散藏經請上堂。奉佛至孝四郎及孝眷等。為先",
    "X68n1315_042:0275b08": "考二郎終七追薦。乃請真如．聖壽二禪眾開轉大藏",
    "X68n1315_042:0275b09": "經一遍。供僧一千員。斯晨闔郭齋。以用表懺。上件龍",
    "X68n1315_042:0275b10": "藏琅函。靈文聖教。經律論三藏五乘十二分。諸佛之",
    "X68n1315_042:0275b11": "祕詮。頓也漸也。半也滿也。中也邊也。權也實也。種種",
    "X68n1315_042:0275b12": "法門智慧海。種種因果德相海。種種進修行願海。種",
    "X68n1315_042:0275b13": "種教導方便海。種種依正究竟海。種種互融攝入海。",
    "X68n1315_042:0275b14": "不可說不可說法門功德光明海。薦嚴先考二郎超",
    "X68n1315_042:0275b15": "生淨界。然冀四郎及孝眷等。生生世世獲大善慶。居",
    "X68n1315_042:0275b16": "諸佛法會中。共證菩提。　乃召大眾。今日與諸人在什",
    "X68n1315_042:0275b17": "麼會中。驀拈拄杖敲香卓云。大眾還聞麼。佛以一音",
    "X68n1315_042:0275b18": "演說法。眾生隨類各得解。諸佛於此得之。成一切種",
    "X68n1315_042:0275b19": "智。具正遍知。菩薩於此得之。獲無生忍。法眼清淨。獨",
    "X68n1315_042:0275b20": "覺於此得之。現神通光明。出無佛世。聲聞於此得之。",
    "X68n1315_042:0275b21": "證寂滅樂。永斷後有。天人於此得之。增長十善。世人",
    "X68n1315_042:0275b22": "於此得之。永盡三業。地獄於此得之。頓超十地。阿脩",
    "X68n1315_042:0275b23": "羅．餓鬼．畜生於此得之。永除癡業。四生六類一切有",
    "X68n1315_042:0275b24": "情於此得之。各隨根性。一一解脫。且道長老於此得",
    "X68n1315_042:0275c01": "之又作麼生。良久。喝一喝。下座。",
    "X68n1315_042:0275c02": "上堂。聖壽有時戴寶冠。挂纓珞出來。十人有九人一",
    "X68n1315_042:0275c03": "時驚怖。毀謗罵詈。避走遠去。見伊不識。遂更著垢弊",
    "X68n1315_042:0275c04": "衣與伊相見。百人千人一時讚歎歡喜。信知我所得",
    "X68n1315_042:0275c05": "智慧微妙最第一。眾生之根鈍。著樂癡所盲。如斯之",
    "X68n1315_042:0275c06": "等類。云何而可度。以拄杖擊香卓。下座。",
    "X68n1315_042:0275c07": "因快山長老至。上堂。快然大道。祇在目前。縱橫十字。",
    "X68n1315_042:0275c08": "擬即留連。乃顧大眾。良久。喝一喝。下座。",
    "X68n1315_042:0275c09": "上堂。舉。僧問古德云。深山裏還有佛法也無。德云。有。",
    "X68n1315_042:0275c10": "進云。如何是深山裏佛法。德云。石頭大底大。小底小。",
    "X68n1315_042:0275c11": "忽有人問聖壽云。十字街頭還有佛法也無。但向伊",
    "X68n1315_042:0275c12": "道。無。為什麼無。貪名逐利。大眾。聖壽道無。古人道有。",
    "X68n1315_042:0275c13": "是同是別。試斷看。斷得出。也大奇。",
    "X68n1315_042:0275c14": "在洞山受請。眾請小參。師云。新豐古洞。萬疊爭攢。悟",
    "X68n1315_042:0275c15": "本真宗。千林競簇。古今勝地。佛事常興。所以昔日悟",
    "X68n1315_042:0275c16": "本大師有時提唱。唯有佛菩提是真歸仗處。復喝一",
    "X68n1315_042:0275c17": "喝。云。猶有者箇去就在。諸德。祇如大師道。猶作者箇",
    "X68n1315_042:0275c18": "去就在。且道意作麼生。還知落處麼。叢林中多有商",
    "X68n1315_042:0275c19": "量者。有底道。聞佛聞法。似生冤家。況更有歸仗處。故",
    "X68n1315_042:0275c20": "遭悟本大師檢點。有底道。悟本祇要人休歇去。有底",
    "X68n1315_042:0275c21": "道。悟本祇見錐頭利。不見鑿頭方。似與麼匹配。又何",
    "X68n1315_042:0275c22": "曾夢見他古人。既不如是。又且如何。　諸德。此箇事大",
    "X68n1315_042:0275c23": "須子細。不可麤心。一等參禪。窮教到底。宗門中千差",
    "X68n1315_042:0275c24": "萬別。隱顯殊途。唯大智方明。降茲已往。莫測涯際。而",
    "X68n1315_042:0276a01": "今多是抱不哭孩兒。打淨潔毬子。把纜放船。抱橋柱",
    "X68n1315_042:0276a02": "澡洗。彼此丈夫。阿誰無分。若便明去。驅耕夫之牛。奪",
    "X68n1315_042:0276a03": "飢人之食。入火不燒。入水不溺。於一切處不留。一切",
    "X68n1315_042:0276a04": "處成就。靈光獨耀。烜赫殊分。可謂蕩蕩乎。落落乎。張",
    "X68n1315_042:0276a05": "起濟岸帆。撥動渡人舟。於生死海內。白浪堆中。出沒",
    "X68n1315_042:0276a06": "去來。逍遙自在。乃喝云。從他謗。任他非。雨中兼箬笠",
    "X68n1315_042:0276a07": "蓑衣。而今暫別海門月。攜魚且向市廛歸。下座。",
    "X68n1315_042:0276a08": "住洞山語錄",
    "X68n1315_042:0276a09": "在聖壽開堂。眾官燒香。宣疏至。白槌竟。師良久。乃云。",
    "X68n1315_042:0276a10": "會麼。少室峰前曾示此。高安灘上復誰傳。會中若有",
    "X68n1315_042:0276a11": "僊陀客。莫學神光廢九年。遂喝云。有疑請問。　僧問。有",
    "X68n1315_042:0276a12": "一人欲出長安。有一人欲入長安。未審那箇在先。　師",
    "X68n1315_042:0276a13": "云。多少人疑著。　進云。不許夜行。　師云。蚊子錐鐵牛。　進",
    "X68n1315_042:0276a14": "云。山頂老猿啼古木。渡頭新鴈下平沙。　師云。長安人",
    "X68n1315_042:0276a15": "已入。你合作麼生。　進云。春日華山青。　師云。者僧雖然",
    "X68n1315_042:0276a16": "後生。却可與商量。　問。新豐勝剎。古佛道場。侯伯請師。",
    "X68n1315_042:0276a17": "願垂方便。　師云。耀古騰今。　進云。此莫是和尚為人處",
    "X68n1315_042:0276a18": "也無。　師云。將謂是古佛道中人。　進云。洞山境色重添",
    "X68n1315_042:0276a19": "翠。悟本玄風復振清。　師云。有甚了期。復云。問話且止。",
    "X68n1315_042:0276a20": "言多道遠。然則通人分上。無可不可。問答縱橫。何是",
    "X68n1315_042:0276a21": "何非。不二門開。一道清淨。所以古人云。道無不在。觸",
    "X68n1315_042:0276a22": "事而真。心若不邪。所為自正。正覺之道。得在乎心。不",
    "X68n1315_042:0276a23": "在乎言。言語道斷。心行處滅。非去來今。今日一會。法",
    "X68n1315_042:0276a24": "法本然。心心本佛。官也私也。僧也俗也。智也愚也。凡",
    "X68n1315_042:0276b01": "也聖也。天也地也。悟則事同一家。迷乃萬別千差。差",
    "X68n1315_042:0276b02": "之毫釐。失之千里。遂拈拂子召大眾云。一花開五葉。",
    "X68n1315_042:0276b03": "結果自然成。",
    "X68n1315_042:0276b04": "施主捨法衣上堂。僧問。久晴無雨時如何。　師云。點。　進",
    "X68n1315_042:0276b05": "云。學人有賴也。　師云。赫日爍破闍黎面門。　僧回首。召",
    "X68n1315_042:0276b06": "云。大眾高著眼。　師云。三十年後有人笑你。復云。諸佛",
    "X68n1315_042:0276b07": "出世。咸披此衣說法度人。洞山今日亦披此衣說法",
    "X68n1315_042:0276b08": "度人。遂拈起衣角召大眾云。還有不受惡水潑者麼。",
    "X68n1315_042:0276b09": "良久。云。月到天心白。波歸海上清。",
    "X68n1315_042:0276b10": "上堂。久晴忽雨。久雨又晴。天機莫測。吾道可明。乃喝",
    "X68n1315_042:0276b11": "云。具頂門眼者看。",
    "X68n1315_042:0276b12": "因請知事上堂。至道無難。唯嫌揀擇。豈可以親踈好",
    "X68n1315_042:0276b13": "醜擇而然後用之。要用便用。入到手中。土作黃金。拋",
    "X68n1315_042:0276b14": "來擲去。滿目光輝。也要眾人見。諸德。又作麼生不揀",
    "X68n1315_042:0276b15": "擇好醜而用之。喝一喝。下座。",
    "X68n1315_042:0276b16": "上堂。佛法不順人情。諸方長老大開口。盡道我會禪",
    "X68n1315_042:0276b17": "會道。且道伊會也未。無端向屎坑裏坐。瞞神謼鬼。似",
    "X68n1315_042:0276b18": "者般的。打殺千萬箇與狗子喫。有什麼過。又有一般",
    "X68n1315_042:0276b19": "禪和子。大開著眼。被伊狐魅。殊不自知。驀頭著屎澆",
    "X68n1315_042:0276b20": "亦不厭惡。召云。大眾。彼此丈夫。爭受與麼。自己合作",
    "X68n1315_042:0276b21": "麼生。下座。",
    "X68n1315_042:0276b22": "上堂。欲雨不雨。使我伸舉。半陰半晴。要汝惺惺。果惺",
    "X68n1315_042:0276b23": "惺也。與天地合其德。日月齊其明。乃喝云。切忌拖泥",
    "X68n1315_042:0276b24": "帶水。下座。",
    "X68n1315_042:0276c01": "上堂。智不到處。切忌道著。道著則頭角生。諸禪德。古",
    "X68n1315_042:0276c02": "人一期唱道。則無可不可。若是洞山即不然。智不到",
    "X68n1315_042:0276c03": "處正好道。道不著時無所生。無生大道閙縱橫。縱橫",
    "X68n1315_042:0276c04": "任運人難測。新羅日午打三更。參。",
    "X68n1315_042:0276c05": "上堂。今朝八月一。漸熱既消。漸涼復至。調爕人間。育",
    "X68n1315_042:0276c06": "養萬類。成就四時。無思焉。無為焉。寂然不動。感而遂",
    "X68n1315_042:0276c07": "通。祖師門下豈孤然哉。是以真機無定。祖道難思。有",
    "X68n1315_042:0276c08": "時熱。有時涼。生也殺也。撈籠萬有。提拔四生。破妄想",
    "X68n1315_042:0276c09": "塵。出大經卷。而無心焉。而無為焉。緣感乃應。豈預搔",
    "X68n1315_042:0276c10": "而待癢乎。諸禪德。且作麼生是各各當人一卷大經。",
    "X68n1315_042:0276c11": "會麼。垢盡則明現也。三千大千世界。遐邇祇在於毫",
    "X68n1315_042:0276c12": "端。十世古今。始終不離於當念。乃喝云。不信自殊勝。",
    "X68n1315_042:0276c13": "甘為下劣人。",
    "X68n1315_042:0276c14": "上堂。摩尼珠。人不識。如來藏裏親收得。既收得。不護",
    "X68n1315_042:0276c15": "惜。也要眾人見。驀拈拄杖擲下云。還識麼。若識。燒沉",
    "X68n1315_042:0276c16": "水香供養諸禪德。明月照見夜行人。良由不是他家",
    "X68n1315_042:0276c17": "事。參。",
    "X68n1315_042:0276c18": "上堂。佛法現前。僧俗儼然。八月初五。冷落秋天。",
    "X68n1315_042:0276c19": "晚參上堂。有相身中無相身。無明路上無生路。志公",
    "X68n1315_042:0276c20": "和尚欺我等愚迷。壓良為賤。然則敢問諸人。而今四",
    "X68n1315_042:0276c21": "大五蘊是有相之身。那箇是當人無相之體。良久。噓。",
    "X68n1315_042:0276c22": "欲報先聖護念恩。粉骨碎身又安得。",
    "X68n1315_042:0276c23": "上堂。舉。雪峰云。南山有條鼈鼻蛇。汝等諸人出入好",
    "X68n1315_042:0276c24": "看。玄沙云。用南山作麼。　師云。奇哉。善知出處。非父不",
    "X68n1315_042:0277a01": "生其子。驀拈拄杖召大眾云。南山鼈鼻蛇却在者裏。",
    "X68n1315_042:0277a02": "便擲下云。擬即喪身失命。",
    "X68n1315_042:0277a03": "上堂。昔有五百羅漢。以六神通降一毒龍。了不能得。",
    "X68n1315_042:0277a04": "忽異方有一尊者至。眾謂曰。我等盡其神力。降不可",
    "X68n1315_042:0277a05": "得。尊者可能降之。尊者乃彈指一下。其龍便伏。諸禪",
    "X68n1315_042:0277a06": "德。據此還有優劣也無。若言無。五百眾盡其神力。皆",
    "X68n1315_042:0277a07": "曰不能。此尊者一彈指。而毒龍便伏。既有優劣。如何",
    "X68n1315_042:0277a08": "可明。於此明得。作箇出格道人。動靜去來。五眼不能",
    "X68n1315_042:0277a09": "覩。十力不能知。堪受人天供養。日消萬兩黃金。於此",
    "X68n1315_042:0277a10": "未明。山門今日作齋供養羅漢。且隨隊長連床上開",
    "X68n1315_042:0277a11": "單展鉢。下座。",
    "X68n1315_042:0277a12": "上堂。祇知今日明日。不覺前秋後秋。諸禪德。休得也",
    "X68n1315_042:0277a13": "未便好休。而今更有什麼事。見麼。四大海水灌入你",
    "X68n1315_042:0277a14": "諸人鼻孔裏。須彌山突出額角邊。三十年後不得辜",
    "X68n1315_042:0277a15": "負洞山長老。",
    "X68n1315_042:0277a16": "上堂。師子吼。無畏說。百獸聞之皆腦裂。遂拍禪床左",
    "X68n1315_042:0277a17": "邊云。不是師子吼。又拍禪床右邊云。不是無畏說。你",
    "X68n1315_042:0277a18": "擬心早是腦裂也。更擬如何若何。一隊野狐精。喝一",
    "X68n1315_042:0277a19": "喝。下座。",
    "X68n1315_042:0277a20": "上堂。平旦寅。狂機中有道人身。乃喝云。不是狂機。又",
    "X68n1315_042:0277a21": "唾云。不是狂機。若作狂機會。又爭得。行住坐臥。山河",
    "X68n1315_042:0277a22": "大地不是狂機。且道作麼生是道人身。良久。云。各自",
    "X68n1315_042:0277a23": "歸堂喫茶。",
    "X68n1315_042:0277a24": "晚參上堂。此箇事。學不得。教不得。傳不得。須是當人",
    "X68n1315_042:0277b01": "悟始得。悟得也。可可地。閑閑地。了了明明地。歷歷落",
    "X68n1315_042:0277b02": "落地。一切神通變化。悉自具足。不用外求。乃拈拄杖",
    "X68n1315_042:0277b03": "橫按云。橫按鏌鎁全正令。太平寰宇斬癡頑。遂擲下。",
    "X68n1315_042:0277b04": "良久。喝一喝。下座。",
    "X68n1315_042:0277b05": "上堂。師子不食鵰殘。快鷹那打臥兔。放出臨濟大龍。",
    "X68n1315_042:0277b06": "抽却雲門一顧。遂拈拄杖云。雲行雨至。三草二木。",
    "X68n1315_042:0277b07": "上堂。撫掌。左右顧大眾云。歸堂喫茶去。",
    "X68n1315_042:0277b08": "因發化主上堂。出家沙門。當清淨自活。以乞食為正",
    "X68n1315_042:0277b09": "命。食不過分。離憍慢故。以乞法為正念。增長智慧。不",
    "X68n1315_042:0277b10": "滯寂故。驀拈拄杖云。你有拄杖子。與你拄杖子。你無",
    "X68n1315_042:0277b11": "拄杖子。奪却你拄杖子。於此薦得。增汝智慧。破汝憍",
    "X68n1315_042:0277b12": "慢。火焰裏藏身。淤泥中出現。千手千眼大悲菩薩一",
    "X68n1315_042:0277b13": "任神通變化。於此不薦。有清泉兮恣汝飲。有碧巖兮",
    "X68n1315_042:0277b14": "從汝栖。切忌寒猿深夜啼。",
    "X68n1315_042:0277b15": "謝主首上堂。實際理地。不受一塵。佛事門中。不捨一",
    "X68n1315_042:0277b16": "法。乃拈拄杖云。不是一法。又捨箇什麼佛事也。三德",
    "X68n1315_042:0277b17": "六味。施佛及僧。法界人天。普同供養。受供養則不無。",
    "X68n1315_042:0277b18": "還知滋味也無。若不知。分付與首座。復敲香臺云。五",
    "X68n1315_042:0277b19": "千餘軸言言異。一一龍宮海藏來。遂擲下云。實際理",
    "X68n1315_042:0277b20": "地。不用安排。分付與藏主。",
    "X68n1315_042:0277b21": "上堂。九日無白醪。飽餐黃栗餻。十日有黃菊。催人打",
    "X68n1315_042:0277b22": "禾穀。五更鐘未鳴。隣雞已數聲。相逢不下馬。各自奔",
    "X68n1315_042:0277b23": "前程。參。",
    "X68n1315_042:0277b24": "上堂。昨日風氣暖。今朝天色寒。乾坤共著力。衲子眼",
    "X68n1315_042:0277c01": "皮寬。下座。",
    "X68n1315_042:0277c02": "上堂。古德道。從門入者。不是家珍。又作麼生是家珍。",
    "X68n1315_042:0277c03": "驀拈拄杖召大眾云。還見麼。遂敲香臺。復乃噓噓。釋",
    "X68n1315_042:0277c04": "迦老子棒打不殺。文殊．普賢喚不回頭。休。休。虗費力。",
    "X68n1315_042:0277c05": "且隨流。待伊時節至。一葉落。天下秋。",
    "X68n1315_042:0277c06": "上堂。洞山門下。要行便行。要坐便坐。鉢盂裏屙屎。淨",
    "X68n1315_042:0277c07": "瓶中吐唾。執法修行。如牛拽磨。參。",
    "X68n1315_042:0277c08": "上堂。謝黃檗先馳云。分枝列派。共闡宗猷。祖令全提。",
    "X68n1315_042:0277c09": "各隨機變。洒黃龍之一雨。枯木重榮。繼斷際之遺蹤。",
    "X68n1315_042:0277c10": "真燈再焰。光我先覺。以進後昆。不任歡慶。某無似之",
    "X68n1315_042:0277c11": "者。何承先馳。上人遠離鷲嶺。深入洞山。得得馳書。敘",
    "X68n1315_042:0277c12": "其法乳。過沐周勤。仰荷弗已。復拈拄杖召大眾云。實",
    "X68n1315_042:0277c13": "謂雖與我同條生。不與我同條死。阿喇喇。也大奇。筭",
    "X68n1315_042:0277c14": "來彼此丈夫兒。睡則同床各自夢。古今此理少人知。",
    "X68n1315_042:0277c15": "少人知。付先馳。傳歸鷲嶺。分明舉向師。",
    "X68n1315_042:0277c16": "上堂。洞山門下。要道便道。要用便用。救得眉毛。失却",
    "X68n1315_042:0277c17": "鼻孔。乃喝云。久雨不晴。參。",
    "X68n1315_042:0277c18": "出縣回上堂云。三日不相見。不得故眼相看。是何言",
    "X68n1315_042:0277c19": "歟。洞山數日不相見。相見祇是舊時人。乃合掌云。不",
    "X68n1315_042:0277c20": "審過去諸佛．現在諸佛．未來諸佛。參退喫茶。",
    "X68n1315_042:0277c21": "上堂。洞山門下。有時和泥合水。有時壁立千仞。你諸",
    "X68n1315_042:0277c22": "人擬向和泥合水處見洞山。洞山且不在和泥合水",
    "X68n1315_042:0277c23": "處。擬向壁立千仞處見洞山。洞山且不在壁立千仞",
    "X68n1315_042:0277c24": "處。擬向一切處見洞山。洞山且不在一切處。你不要",
    "X68n1315_042:0278a01": "見洞山。鼻祇在洞山手裏。擬瞌睡。也把鼻索一掣。祇",
    "X68n1315_042:0278a02": "見眼孔定動。又不相識。也不要你識洞山。且識得自",
    "X68n1315_042:0278a03": "己也得。下座。",
    "X68n1315_042:0278a04": "謝監院上堂。僧問。用之則行。捨之則藏時如何。　師云。",
    "X68n1315_042:0278a05": "斬新日月。特地乾坤。　進云。龍得水時添意氣。虎逢山",
    "X68n1315_042:0278a06": "色長威獰。　師云。且得天下太平。　進云。與麼則道泰不",
    "X68n1315_042:0278a07": "傳天子令。　師云。老僧被你鈍置一場。復云。身是光明",
    "X68n1315_042:0278a08": "幢。心是神通藏。大眾各自照顧。抖擻精神。而今現定。",
    "X68n1315_042:0278a09": "僧也如是。俗也如是。釋迦也如是。彌勒也如是。還有",
    "X68n1315_042:0278a10": "人信得及麼。若信得及。不為分外。若信不及。亦不虧",
    "X68n1315_042:0278a11": "欠。信與不信。光明幢。神通藏。各自參堂去。下座。",
    "X68n1315_042:0278a12": "上堂。舉。僧問雲門。如何是和尚家風。門云。有讀書人",
    "X68n1315_042:0278a13": "來報。諸德。千聞不如一見。又作麼生見。良久。云。祇為",
    "X68n1315_042:0278a14": "分明極。翻令所得遲。",
    "X68n1315_042:0278a15": "上堂。洞山門下。八凹九凸。交交加加。屈屈曲曲。崎崎",
    "X68n1315_042:0278a16": "嶇嶇。嵲嵲屼屼。水雲掩映。煙嵐重疊。一道直截。觀者",
    "X68n1315_042:0278a17": "遊者。十人九人。舉步早是迷却路頭也。其中莫有不",
    "X68n1315_042:0278a18": "迷者麼。乃喝云。且道洞山路頭在什麼處。",
    "X68n1315_042:0278a19": "上堂。舉。昔日天台國清寺因炙茄次。有拾得以竹丳",
    "X68n1315_042:0278a20": "向維那背上打一下。維那叫直歲。你看這風顛漢。拾",
    "X68n1315_042:0278a21": "得云。蒼天。蒼天。寒山問。你打伊作什麼。拾得云。費却",
    "X68n1315_042:0278a22": "多少鹽醬。諸禪德。拾得打維那。實謂費鹽醬多也。唯",
    "X68n1315_042:0278a23": "當別有道理。明眼衲僧試出來斷看。一為眾決疑。已",
    "X68n1315_042:0278a24": "曉未悟。二表自己參學。辨其是非。冷地裏說葛藤。貶",
    "X68n1315_042:0278b01": "剝古今。不為好手。有麼。若無。老僧為你決疑去也。直",
    "X68n1315_042:0278b02": "歲苦苦。告退再三留得寒山．拾得。總分付却。掃地底",
    "X68n1315_042:0278b03": "教掃地。燒火底教燒火。諸寮兒子莫令空過。饒舌豐",
    "X68n1315_042:0278b04": "干到來。老僧為伊勘過。監院．維那．典座．直歲。更須要",
    "X68n1315_042:0278b05": "知寒山．拾得姓箇什麼。若也不知。異日他時總遭伊",
    "X68n1315_042:0278b06": "把鼻孔領過。喝一喝。下座。",
    "X68n1315_042:0278b07": "上堂。光剃頭。淨洗鉢。好便住。惡便脫。好諸禪德。莫將",
    "X68n1315_042:0278b08": "世俗見。埋沒道人心。",
    "X68n1315_042:0278b09": "上堂。洞山深。幽且固。千年林木生煙霧。林間多少葛",
    "X68n1315_042:0278b10": "藤枝。左攀右惹難回互。回而更相涉。不爾依位住。呵",
    "X68n1315_042:0278b11": "呵呵。將謂洞山多葛藤。元來却是參同契。乃喝云。明",
    "X68n1315_042:0278b12": "眼衲僧莫容易。",
    "X68n1315_042:0278b13": "上堂。但知隨例飡[飢几+追]子。也得三文買草鞋。祇如新婦",
    "X68n1315_042:0278b14": "騎驢阿家牽又作麼生。直饒道得。更問祖師鼻孔長",
    "X68n1315_042:0278b15": "多少在。下座。",
    "X68n1315_042:0278b16": "上堂。裩無襠。袴無口。頭上青灰三五斗。趙州老漢少",
    "X68n1315_042:0278b17": "賣弄。然則國清才子貴。家富小兒嬌。其柰禾黍不陽",
    "X68n1315_042:0278b18": "燄。競栽桃李春。翻令力耕者。半作賣花人。",
    "X68n1315_042:0278b19": "上堂。但離虗妄。名為解脫。其實未得一切解脫。作麼",
    "X68n1315_042:0278b20": "生是一切解脫。驀拈拄杖云。關。又云。雲門大師在拄",
    "X68n1315_042:0278b21": "杖頭上[跳兆+孛]跳。還見翠巖眉毛麼。若也不見。洞山為你",
    "X68n1315_042:0278b22": "注破。長慶來也。遂擲下云。吹笛打鼓普請看。",
    "X68n1315_042:0278b23": "上堂。謝莊主監收云。參玄上士．味道高人。於動靜日",
    "X68n1315_042:0278b24": "用間。百事成現。受用具足。一一要知來處。所以古人",
    "X68n1315_042:0278c01": "云。譬如大地。何物不從地之所生。諸佛唯指一心。何",
    "X68n1315_042:0278c02": "法不從心之所立。洞山分野。地之所生。或麥或麻。或",
    "X68n1315_042:0278c03": "豆或稻。然非其人。則不能成辦安立。既有安立。得不",
    "X68n1315_042:0278c04": "勞乎神用。然神用雖勞。粒粒不落別處。且道落在什",
    "X68n1315_042:0278c05": "麼處。遂拈拄杖擲下。召大眾云。見麼。阿誰無分。知來",
    "X68n1315_042:0278c06": "處麼。若知。可謂不風流處也風流。",
    "X68n1315_042:0278c07": "上堂。久參先德不在斯限。後進初機不用妄想。更依",
    "X68n1315_042:0278c08": "倚箇什麼。何不撥開自己心地靈源。放出神通光明。",
    "X68n1315_042:0278c09": "滔滔流注成辦佛事。豈不快哉。驀拈拄杖云。不是神",
    "X68n1315_042:0278c10": "通光明。又擊香卓云。不是佛事。遂擲下。良久。喝一喝。",
    "X68n1315_042:0278c11": "云。夜半烏鷄誰捉去。天明帶雪遭指註。",
    "X68n1315_042:0278c12": "上堂。識情安排。工夫。造作一向攀緣。己事荒却。不信",
    "X68n1315_042:0278c13": "吾家正徧知。論劫莫能成正覺。喝一喝。下座。",
    "X68n1315_042:0278c14": "上堂。舉。三聖云。我逢人即出。出即不為人。興化云。我",
    "X68n1315_042:0278c15": "逢人即不出。出即便為人。　師云。看者兩箇老古錐。竊",
    "X68n1315_042:0278c16": "得臨濟些子活計。各自分疆列界。氣衝宇宙。使明眼",
    "X68n1315_042:0278c17": "衲僧只得好笑。諸禪德。且道笑作什麼。還知落處麼。",
    "X68n1315_042:0278c18": "若知。一任七顛八倒。若不知。且向三聖．興化葛藤裏",
    "X68n1315_042:0278c19": "咬嚼。下座。",
    "X68n1315_042:0278c20": "除夜小參云。一年將盡夜。萬里未歸人。今夜一眾盡",
    "X68n1315_042:0278c21": "是他鄉之子。因何不歸。阿呵呵。直饒便歸得。歸得亦",
    "X68n1315_042:0278c22": "無家。正是諸人歸處。歸得麼。君不聞龐居士云。十方",
    "X68n1315_042:0278c23": "同聚會。箇箇學無為。此是選佛場。心空及第歸。以拂",
    "X68n1315_042:0278c24": "子敲禪床便起。",
    "X68n1315_042:0279a01": "歲旦上堂。不見一法即如來。方得名為觀自在。諸禪",
    "X68n1315_042:0279a02": "德。今日人人添一歲。還見麼。若不見。又道人人添一",
    "X68n1315_042:0279a03": "歲。若見。在什麼處安著。既見著處。便見出處。出處既",
    "X68n1315_042:0279a04": "明。方能世出世間。於法自在。觀自在菩薩將錢買餬",
    "X68n1315_042:0279a05": "餅。放下却是饅頭。好諸禪德。一年添一歲。一歲一如",
    "X68n1315_042:0279a06": "來。拈拄杖云。拄杖子亦成佛也。看。",
    "X68n1315_042:0279a07": "上堂。佛法二字。不用道著。道著則頭角生。古人祇解",
    "X68n1315_042:0279a08": "殺人。不解活人。何不道佛法二字一一現成。諸禪德。",
    "X68n1315_042:0279a09": "欲知佛麼。祇諸人是。欲知法麼。祇諸人日用者是。是",
    "X68n1315_042:0279a10": "不是。是即也大奇。不是也大奇。殺也活也。一處不通。",
    "X68n1315_042:0279a11": "兩處失功。兩處不通。觸途成滯。",
    "X68n1315_042:0279a12": "出州回上堂。山中城裏。事不相知。有一句子。未敢泄",
    "X68n1315_042:0279a13": "機。候遍到寮中。一一當面分付。直是臨時。各自著精",
    "X68n1315_042:0279a14": "彩。莫教蹉過。",
    "X68n1315_042:0279a15": "上堂。汾州莫忘想。俱胝豎指頭。古今佛法事。到此一",
    "X68n1315_042:0279a16": "時休。休。休。却憶趙州勘婆子。不風流處也風流。拈拄",
    "X68n1315_042:0279a17": "杖云。為眾竭力。",
    "X68n1315_042:0279a18": "發化主後上堂。丐者月餘朝束裝。有煩知事．首座．大",
    "X68n1315_042:0279a19": "眾。一動一靜。寧不有勞。然則勞動。若是道人分上。無",
    "X68n1315_042:0279a20": "非佛事。所謂往復無際。動靜一源。苟契神於動靜。則",
    "X68n1315_042:0279a21": "無滯於往還。心迹不生。順逆何咎。此則於心無心。於",
    "X68n1315_042:0279a22": "事無事。又何妨於動靜往還之勤。其或得之者正乎",
    "X68n1315_042:0279a23": "心。失之者亂乎性。蓋得失之自殊。非動靜之有異。乃",
    "X68n1315_042:0279a24": "拈拄杖擲下。喝一喝。下座。",
    "X68n1315_042:0279b01": "上堂。放過一著。落在第二。仲春漸暄。景色明媚。一眾",
    "X68n1315_042:0279b02": "高人起居輕利。莫有不涉春緣底麼。良久。云。遠道擎",
    "X68n1315_042:0279b03": "空鉢。深山踏落花。",
    "X68n1315_042:0279b04": "上堂。相拋又十日。歸來山水中。眼開如夢覺。是事半",
    "X68n1315_042:0279b05": "成空。喝一喝。下座。",
    "X68n1315_042:0279b06": "上堂。欲識佛性義。當觀時節因緣。古人無端向虗空",
    "X68n1315_042:0279b07": "裏釘橛。誑惑後人。今日四月一。初夏時節。久雨不晴。",
    "X68n1315_042:0279b08": "伏惟知事．首座．大眾道體萬福。更討什麼佛性義。你",
    "X68n1315_042:0279b09": "諸人各自有眼．有鼻．有口．有耳。何不散去。莫妨我東",
    "X68n1315_042:0279b10": "行西行。下座。",
    "X68n1315_042:0279b11": "上堂。舉。雲門云。劄。久雨不晴。　師云。雲門雖善臨時變",
    "X68n1315_042:0279b12": "豹。東劄西劄。未免和泥合水。和泥合水即且止。祇如",
    "X68n1315_042:0279b13": "雲門云。劄。是那箇劄字。莫有明眼衲僧識麼。若識。雲",
    "X68n1315_042:0279b14": "門有甚氣息。若不識。衲僧有甚氣息。祇者氣息。有鼻",
    "X68n1315_042:0279b15": "孔者辨。下座。",
    "X68n1315_042:0279b16": "上堂。世尊拈花。迦葉微笑。乃拈起拄杖云。洞山拈起",
    "X68n1315_042:0279b17": "拄杖子。你諸人合作麼生。遂擊香卓。下座。",
    "X68n1315_042:0279b18": "上堂。此事如明珠在盤。不撥自轉。有底撥不轉。按不",
    "X68n1315_042:0279b19": "活。又爭怪得老僧。要識明珠麼。各自歸堂喫茶。",
    "X68n1315_042:0279b20": "上堂。聖僧每日入骨入髓。為諸人說。適來擊鼓。重為",
    "X68n1315_042:0279b21": "宣揚。更待長老開口動舌。又堪作什麼。老僧恁麼道。",
    "X68n1315_042:0279b22": "也是為蛇畵足。",
    "X68n1315_042:0279b23": "結夏日上堂。十方聚會。三月一結。息狂妄心。除苦惱",
    "X68n1315_042:0279b24": "熱。獲勝清涼。證大寂滅。到波羅岸。出生死轍。以此聖",
    "X68n1315_042:0279c01": "制。故不虗設。聲聞．緣覺不見不聞。三世諸佛祇可自",
    "X68n1315_042:0279c02": "知。衲僧跳不出。打在綣繢裏。動即開眼尿床。夢中說",
    "X68n1315_042:0279c03": "夢。且向洞山門下九十日討箇活路。",
    "X68n1315_042:0279c04": "上堂。舉。昔日鹽官常教僧看見性法門。聞大溈亦爾。",
    "X68n1315_042:0279c05": "密遣二僧往探之。既至座下。凡百提唱俱不識。乃生",
    "X68n1315_042:0279c06": "慢意。一日。會小釋迦曰。你莫麤心。小釋迦遂作一圓",
    "X68n1315_042:0279c07": "相。以手捧向前。二僧又不識。小釋迦云。你莫麤心。便",
    "X68n1315_042:0279c08": "起去。　師云。小釋迦三昧。二僧不知。洞山門下莫有知",
    "X68n1315_042:0279c09": "者麼。是什麼三昧。良久。云。打麵還他州土麥。唱歌須",
    "X68n1315_042:0279c10": "是帝鄉人。",
    "X68n1315_042:0279c11": "上堂。槌鐘復擊鼓。日輪正當午。拾得語寒山。畵龍却",
    "X68n1315_042:0279c12": "得虎。下座。",
    "X68n1315_042:0279c13": "上堂。佛法兩字。直是難得。人有底不信自己佛事。唯",
    "X68n1315_042:0279c14": "憑少許古人影響。相似般若所知境界定相法門。動",
    "X68n1315_042:0279c15": "即背覺合塵。黏將去。脫不得。或學者來。如印印泥。第",
    "X68n1315_042:0279c16": "相印授。不唯自誤。亦乃誤他。洞山門下無佛法與人。",
    "X68n1315_042:0279c17": "祇有一口劒。凡是來者。一一斬斷。使伊性命不存。見",
    "X68n1315_042:0279c18": "聞俱泯。却向父母未生前與伊相見。見伊纔向前。便",
    "X68n1315_042:0279c19": "為斬斷。然則剛刀雖利。不斬無罪之人。莫有無罪底",
    "X68n1315_042:0279c20": "麼。也好與三十拄杖。",
    "X68n1315_042:0279c21": "上堂。臘月二十。新豐一眾。衲僧巴鼻。滴水滴凍。",
    "X68n1315_042:0279c22": "上堂。人貧智短。馬瘦毛長。趙州云。我青州做一領布",
    "X68n1315_042:0279c23": "衫重七斤。　師云。有年無德。洞山見兔放鷹。知生不知",
    "X68n1315_042:0279c24": "其死。大眾。欲出生死。不涉有無。大用現前。勿隨言語。",
    "X68n1315_042:0280a01": "請首座．典座及逍遙和尚來。上堂。不動真際。為諸法",
    "X68n1315_042:0280a02": "立處。昨日監院名。今朝首座號。緣應百千般。立處頭",
    "X68n1315_042:0280a03": "頭妙。典座把杓柄。一一臨時料。眾口若能調。逍遙同",
    "X68n1315_042:0280a04": "一道。諸法立處今已彰。作麼生說箇不動真際底道",
    "X68n1315_042:0280a05": "理。喝一喝。下座。",
    "X68n1315_042:0280a06": "上堂。佛法門中有縱有奪。縱也。四五百條花柳巷。二",
    "X68n1315_042:0280a07": "三千所管絃樓。奪也。天上天下。唯我獨尊。不縱不奪",
    "X68n1315_042:0280a08": "又作麼生。良久。云。長把一聲歸去笛。夜深吹過汨羅",
    "X68n1315_042:0280a09": "灣。下座。",
    "X68n1315_042:0280a10": "因華嚴座主到。上堂。法界者。一切眾生身心之本體",
    "X68n1315_042:0280a11": "也。乃拈拄杖云。不是法界。是諸人無始已來靈明廓",
    "X68n1315_042:0280a12": "徹。廣大虗寂之妙體。故此土他界。天堂地獄。六凡四",
    "X68n1315_042:0280a13": "聖。情與無情。同一無異。無壞無雜。猶帝網之明珠。互",
    "X68n1315_042:0280a14": "相融通。更相涉入。可謂無邊剎境。自他不隔於毫端。",
    "X68n1315_042:0280a15": "十世古今。始終不離於拄杖頭上。若爾。則何啻擲大",
    "X68n1315_042:0280a16": "千於方外。納須彌於芥中。而今百億日月．百億須彌．",
    "X68n1315_042:0280a17": "百億世界。都在拄杖子裏許。乃擲下云。擲在諸人面",
    "X68n1315_042:0280a18": "前。還見麼。信得及麼。不思議解脫力。神通游戲。妙用",
    "X68n1315_042:0280a19": "現前。非假於他術。皆吾心之常分耳。喝一喝。下座。",
    "X68n1315_042:0280a20": "出州回上堂。古人道。去去實不去。途中好善為。來來",
    "X68n1315_042:0280a21": "實不來。路上莫虧危。古人見不透脫。強生節目。惑於",
    "X68n1315_042:0280a22": "後人。洞山即不然。來但言來。去但言去。有什麼過。老",
    "X68n1315_042:0280a23": "僧入州途中。晚便住。曉便行。又善為箇什麼。歸來路",
    "X68n1315_042:0280a24": "上。困便歇。飢便飯。又有什麼虧危。今復林下與諸道",
    "X68n1315_042:0280b01": "人相見。又有什麼事。參退喫茶。",
    "X68n1315_042:0280b02": "上堂。季冬極寒。伏惟知事．首座．大眾尊體萬福。仲冬",
    "X68n1315_042:0280b03": "已過。孟春未來。季冬現前。過去已過去。未來實未來。",
    "X68n1315_042:0280b04": "現在當無住。三世既不留。四時何處去。若爾。則衲僧",
    "X68n1315_042:0280b05": "門下是是非非。長長短短。有什麼過。喝一喝。下座。",
    "X68n1315_042:0280b06": "上堂。入州僅十日。出縣又兩朝。此心苟無為。動靜皆",
    "X68n1315_042:0280b07": "逍遙。拈拄杖云。拄杖子不可不逍遙。良久。云。莫動著。",
    "X68n1315_042:0280b08": "動著則打折你驢腰。",
    "X68n1315_042:0280b09": "晚參上堂。舉。僧問古德。覿面來時如何。答云。分付與",
    "X68n1315_042:0280b10": "典座。又云。如何是有漏。答云。笊籬。如何是無漏。答云。",
    "X68n1315_042:0280b11": "木杓。　師云。笊籬．木杓一時分付與典座。更莫外求。一",
    "X68n1315_042:0280b12": "一現成。物雖常式。妙在乎人。有底祇在面前。拽不來。",
    "X68n1315_042:0280b13": "推不去。縱拽得來。又千疑萬慮不敢用。有底信手拽",
    "X68n1315_042:0280b14": "來。超今越古。所以僧問雲門。如何是超佛越祖之談。",
    "X68n1315_042:0280b15": "門云。餬餅。諸禪德。好省力。是即是。還有超佛越祖底",
    "X68n1315_042:0280b16": "道理也無。試斷看。斷得出。僧堂裏一任橫咬竪咬。若",
    "X68n1315_042:0280b17": "斷不出。有煩新舊二典座。",
    "X68n1315_042:0280b18": "上堂。舉。古有僧半夜大叫云。我悟也。傍僧把住云。你",
    "X68n1315_042:0280b19": "悟箇什麼。其僧云。師姑元是女人做。　師云。善即甚善。",
    "X68n1315_042:0280b20": "賺殺多少人。却須知有賺人處。洞山也有箇悟處。且",
    "X68n1315_042:0280b21": "道悟箇什麼。化主元是徒弟做。美即甚美。笑殺多少",
    "X68n1315_042:0280b22": "人。却須知有笑人處。賺人．笑人兩語雙陳。飽參衲子",
    "X68n1315_042:0280b23": "試辨親疎。",
    "X68n1315_042:0280b24": "上堂。僧問。新豐吟。雲門曲。舉世知音能和續。大眾臨",
    "X68n1315_042:0280c01": "筵。願清耳目。師以右手拍禪床一下。　進云。木人撫掌。",
    "X68n1315_042:0280c02": "石女揚眉。師以左手拍禪床一下。　進云。猶是學人疑",
    "X68n1315_042:0280c03": "處。　師云。何不脚跟下薦取。僧以坐具拂一拂。　師云。爭",
    "X68n1315_042:0280c04": "柰脚跟下何。　進云。却是和尚見處。　師云。爾見處又作",
    "X68n1315_042:0280c05": "麼生。　僧云。三十年後自有人舉著。　師云。蒼天。蒼天。復",
    "X68n1315_042:0280c06": "云。僧問雲門。如何是雲門一曲。門云。臘月二十五。　師",
    "X68n1315_042:0280c07": "云。今日是臘月二十五。若作雲門曲。又是臘月二十",
    "X68n1315_042:0280c08": "五。若作臘月二十五。又是雲門曲。　又云。唱者如何。門",
    "X68n1315_042:0280c09": "云。且緩緩。　師云。雲門云。且緩緩。為不肯這僧。也別有",
    "X68n1315_042:0280c10": "道理。良久。云。一般佛法從人妙。兩處誵訛試斷看。",
    "X68n1315_042:0280c11": "歲旦上堂。去年貧。未是貧。今年貧。始是貧。去年貧。猶",
    "X68n1315_042:0280c12": "有卓錐之地。今年貧。錐也無。　師云。香嚴與麼道。奇特",
    "X68n1315_042:0280c13": "甚奇特。要且只知其貧。不知其富。洞山即不然。去年",
    "X68n1315_042:0280c14": "富。未是富。今年富。始是富。去年富。唯有一領墨黲布",
    "X68n1315_042:0280c15": "褊衫。今年富。添得一條百衲山水袈裟。歲朝抖擻呈",
    "X68n1315_042:0280c16": "禪眾。實謂風流出當家。諸禪德。洞山與麼。為復是不",
    "X68n1315_042:0280c17": "肯古人耶。為復扶古人耶。試辨看。",
    "X68n1315_042:0280c18": "立春日因雪上堂。大地雪漫漫。春來依舊寒。說禪說",
    "X68n1315_042:0280c19": "道易。成佛作祖難。洞山則不然。而今坐立一一。成佛",
    "X68n1315_042:0280c20": "作祖何更有難有易。遂拈拄杖云。不可不成佛。所以",
    "X68n1315_042:0280c21": "假言三十二。八十也空聲。拄杖子喚作成佛。不是空",
    "X68n1315_042:0280c22": "聲。釋迦．彌勒．文殊．普賢不是空聲。而今觸目遇緣。萬",
    "X68n1315_042:0280c23": "別千差。不是空聲。都無實事。佛法到者裏也要人。有",
    "X68n1315_042:0280c24": "麼。有麼。乃擊香臺。下座。",
    "X68n1315_042:0281a01": "上堂。發化主。舉。王大王向雪峰會裏請晏監院住鼓",
    "X68n1315_042:0281a02": "山。雪峰謂眾曰。有一隻聖箭子入九重城裏建立佛",
    "X68n1315_042:0281a03": "事去也。有孚上座去中路截住。問云。承聞聖箭子入",
    "X68n1315_042:0281a04": "九重城裏去。是否。晏云。是。孚云。忽遇三軍圍繞時如",
    "X68n1315_042:0281a05": "何。晏云。他家自有通霄路。孚云。與麼則離宮失殿去",
    "X68n1315_042:0281a06": "也。晏云。何處不稱尊。孚遂回。謂雪峰云。聖箭子途中",
    "X68n1315_042:0281a07": "折了也。峰云。他道什麼。孚舉前話。峰云。奴。奴。他語也",
    "X68n1315_042:0281a08": "得。孚云。和尚肐膊終不向外曲。　師云。雪峰雖為一千",
    "X68n1315_042:0281a09": "五百人善知識。受侯王供養。福報因緣即不無。若是",
    "X68n1315_042:0281a10": "佛法未在。洞山則不然。云。和尚。聖箭子途中折了也。",
    "X68n1315_042:0281a11": "云。他道什麼。　師云。待伊舉了。拽拄杖打將出去。一使",
    "X68n1315_042:0281a12": "孚上座於後作箇本色衲僧。二與聖箭子出其鋒鋩。",
    "X68n1315_042:0281a13": "三與禪門作箇真正宗匠。為後人眼目。諸禪德。是也",
    "X68n1315_042:0281a14": "不是。有眼者辨取。良久。云。洞山也有三隻聖箭子。各",
    "X68n1315_042:0281a15": "往一方作大佛事。莫有作家戰將。向途中截住。將聖",
    "X68n1315_042:0281a16": "箭子總與摺折。却來洞山手裏請棒喫。有麼。有麼。若",
    "X68n1315_042:0281a17": "無。明日普請。向新豐亭上。隨例喫茶相送。",
    "X68n1315_042:0281a18": "上堂。舉。悟本大師云。古路坦然誰措足。無人解唱還",
    "X68n1315_042:0281a19": "鄉曲。清風月下守株人。涼兔漸遙春草綠。乃拈拄杖",
    "X68n1315_042:0281a20": "云。不是古路。豈不坦然。我措足也。海印發光。只是少",
    "X68n1315_042:0281a21": "人信。復擊香卓云。不是還鄉曲。且作麼生唱。若唱得。",
    "X68n1315_042:0281a22": "五音六律應難比。步步逍遙達本鄉。唱未得也。守株",
    "X68n1315_042:0281a23": "月下渾閒事。却恐蹉跎過一生。喝一喝。下座。",
    "X68n1315_042:0281a24": "施主捨大藏經函上堂。僧問。施主入山崇勝事。琅函",
    "X68n1315_042:0281b01": "星布意如何。　師云。天無私蓋。地無私載。　進云。恁麼則",
    "X68n1315_042:0281b02": "佛法得人。永鎮龍宮。　師云。日月昭彰。　進云。一人有慶。",
    "X68n1315_042:0281b03": "兆民賴之。　師云。者僧却善知時節。　進云。施主霑恩。學",
    "X68n1315_042:0281b04": "人禮拜。　復云。世出世間法。立處皆相參。舉天便有地。",
    "X68n1315_042:0281b05": "舉北便知南。舉僧便見俗。舉聖便明凡。以新當見舊。",
    "X68n1315_042:0281b06": "以經方顯函。宜哉一一法。所立皆雙兼。雙兼不涉二。",
    "X68n1315_042:0281b07": "所立無不堪。此大解脫門。智者乃深諳。故石頭禪師",
    "X68n1315_042:0281b08": "云。當明中有暗。勿以暗相覩。當暗中有明。勿以明相",
    "X68n1315_042:0281b09": "遇。明暗各相對。比如前後步。乃拈拄杖云。且道是明",
    "X68n1315_042:0281b10": "是暗。跳得出。也大奇。跳不出。且在明暗裏。只這明暗",
    "X68n1315_042:0281b11": "也大難明。遂擊香卓。下座。",
    "X68n1315_042:0281b12": "上堂。丹霞燒木佛。院主眉鬚落。又教中云。未見自作",
    "X68n1315_042:0281b13": "他受。他作自受。若爾。則禪門與教乘敵體相違。故丹",
    "X68n1315_042:0281b14": "霞自燒木佛。傍僧受殃。未審此理如何。莫有人明得",
    "X68n1315_042:0281b15": "麼。良久。云。若無人。唯澄公首座深明此理。希諸高德",
    "X68n1315_042:0281b16": "旦暮親而扣之。就而明之。下座。",
    "X68n1315_042:0281b17": "上堂。丹霞燒木佛。院主眉鬚墮落。驀拈拄杖云。不是",
    "X68n1315_042:0281b18": "木佛。便擲下云。誰敢燒你。擬即眉鬚墮落。不擬又且",
    "X68n1315_042:0281b19": "如何。遂高聲叫行者拈起拄杖。下座。",
    "X68n1315_042:0281b20": "上堂。僧問。江西佛手驢脚接人。未審聖壽如何接人。",
    "X68n1315_042:0281b21": "　師云。鮎魚上竹竿。　進云。全因今日去也。　師云。烏龜入",
    "X68n1315_042:0281b22": "水。　僧云。大眾證明。學人禮謝。　師云。你作麼生會。僧便",
    "X68n1315_042:0281b23": "喝。　師云。掠虗漢。僧又喝。　師云。一任[跳兆+孛]跳。　僧云。也不得",
    "X68n1315_042:0281b24": "放過。　師却喝。復云。五月六月。飛霜散雪。水中火中。藕",
    "X68n1315_042:0281c01": "白蓮紅。參。",
    "X68n1315_042:0281c02": "解夏日小參。師云。有問話者麼。乃以拂子擊禪床云。",
    "X68n1315_042:0281c03": "天地造化。有陰有陽。有生有殺。日月照臨。有明有暗。",
    "X68n1315_042:0281c04": "有隱有顯。江河流注。有高有下。有壅有決。明王治化。",
    "X68n1315_042:0281c05": "有君有臣。有禮有樂。有賞有罰。佛法住世。有頓有漸。",
    "X68n1315_042:0281c06": "有權有實。有結有解。結也。四月十五。十方法界是聖",
    "X68n1315_042:0281c07": "是凡。若草若木。以拂子左邊敲云。從者裏一時結。舉",
    "X68n1315_042:0281c08": "拂子云。總在拂子頭上。還見麼。乃喝云。解也。七月十",
    "X68n1315_042:0281c09": "五日。十方法界若草若木。乃聖乃凡。以拂子右邊敲",
    "X68n1315_042:0281c10": "云。從者裏一時解。舉拂子云。總在拂子頭上。還見麼。",
    "X68n1315_042:0281c11": "乃喝云。祇如四月十五日已前。七月十五日已後。且",
    "X68n1315_042:0281c12": "道是解是結。舉拂子云。總在拂子頭上。還見麼。　乃喝",
    "X68n1315_042:0281c13": "云。諸高德。此三喝中。有一喝是金剛王寶劒。有一喝",
    "X68n1315_042:0281c14": "是踞地師子。有一喝是探竿影草。若人一一辨得。始",
    "X68n1315_042:0281c15": "見臨濟大師道出常情。黃檗被掌。大愚遭築。雖相去",
    "X68n1315_042:0281c16": "三二百年。許你親為的子。然後大開不二妙門。權諸",
    "X68n1315_042:0281c17": "祖道。摧邪顯正。扶宗立教。整頓頹綱。縱大知見。耀大",
    "X68n1315_042:0281c18": "法眼。不動本際。決勝魔軍。乃喝云。更須知有一喝不",
    "X68n1315_042:0281c19": "作一喝用。到者裏。須是具爍迦羅眼。向未屙已前驀",
    "X68n1315_042:0281c20": "提得去。諸德。且道提得箇什麼。良久。喝一喝。下座。",
    "X68n1315_042:0281c21": "因檀越入山小參。師云。眾中還有具頂門上眼底衲",
    "X68n1315_042:0281c22": "子。出來照天照地看。　問。鋪蓆既開當路畔。行人爭忍",
    "X68n1315_042:0281c23": "不相過。　師云。我者裏釣鼇魚。跛鼈出來作什麼。　進云。",
    "X68n1315_042:0281c24": "未審招賢事如何。　師云。你不是賢者。　進云。欲觀深閤",
    "X68n1315_042:0282a01": "內。更打一重關。　師云。笑殺傍觀。　問。一棒一喝。未當宗",
    "X68n1315_042:0282a02": "乘。說妙談玄。全乖道體。去此二途。請師端的。　師云。葛",
    "X68n1315_042:0282a03": "藤杜家。別置一問來。　進云。若然者。猶未是衲僧分上",
    "X68n1315_042:0282a04": "事。　師云。是。　進云。相識滿天下。知心能幾人。　師云。杜撰",
    "X68n1315_042:0282a05": "禪和。　進云。三十年後有人舉此話去在。師呵呵大笑。",
    "X68n1315_042:0282a06": "　問。昔日龍女獻珠。得成佛道。未審施主設齋。還成佛",
    "X68n1315_042:0282a07": "也無。　師云。善惡若無報。乾坤必有私。　進云。施主知心。",
    "X68n1315_042:0282a08": "如何領會。　師云。知心底事作麼生。　進云。有水皆含月。",
    "X68n1315_042:0282a09": "無山不帶雲。　師云。却是闍黎會得好。　復云。還更有問",
    "X68n1315_042:0282a10": "話底麼。良久。云。三十年弄馬騎。却被驢撲。遂撫膝云。",
    "X68n1315_042:0282a11": "直得須彌岌嶪。海水騰波。三十三天一時退位。十八",
    "X68n1315_042:0282a12": "大地獄盡乃停酸。見麼。若者裏見得。釋迦拱手。彌勒",
    "X68n1315_042:0282a13": "攢眉。文殊．普賢與伊作侍者。若也不見。看我七縱八",
    "X68n1315_042:0282a14": "橫。且向葛藤裏薦取。阿呵呵。諸高德。且道我笑箇什",
    "X68n1315_042:0282a15": "麼。噫。我笑昔日雲門．臨濟．德山．巖頭。螢火之光。蚊蚋",
    "X68n1315_042:0282a16": "之解。一人道我呵佛罵祖。一人道我得末後句。一人",
    "X68n1315_042:0282a17": "道黃檗佛法無多子。一人道大覺世尊初生下時。一",
    "X68n1315_042:0282a18": "手指天。一手指地。天上天下。唯我獨尊。我當時若見。",
    "X68n1315_042:0282a19": "一棒打殺與狗子喫。似者一隊掠虗漢。總直一期無",
    "X68n1315_042:0282a20": "佛處稱尊。若是如今。喚來一時與伊生按過。自餘之",
    "X68n1315_042:0282a21": "輩。放過即不可。豈不聞僧問乾峰云。十方薄伽梵。一",
    "X68n1315_042:0282a22": "路涅槃門。未審路頭在什麼處。乾峰拈拄杖云。在者",
    "X68n1315_042:0282a23": "裏。祇如乾峰恁麼。曾夢見也未。若是老僧即不然。十",
    "X68n1315_042:0282a24": "方薄伽梵。一路涅槃門。未審路頭在什麼處。擗脊便",
    "X68n1315_042:0282b01": "棒。却問伊。路頭在什麼處。待伊擬開口。熱喝出去。更",
    "X68n1315_042:0282b02": "有箇雲門折脚老比丘。不分緇素。不辨正邪。拈扇子",
    "X68n1315_042:0282b03": "云。[跳兆+孛]跳上三十三天。築著帝釋鼻孔。東海鯉魚打一",
    "X68n1315_042:0282b04": "棒。雨似盆傾。似者般和泥合水漢。糞掃堆裏埋却十",
    "X68n1315_042:0282b05": "箇五箇。又有甚過。阿呵呵。樂不樂。足不足。而今幸對",
    "X68n1315_042:0282b06": "山青水淥。年來是事一時休。信任身心嬾狗束。大眾",
    "X68n1315_042:0282b07": "休瞌睡好。下座。",
    "X68n1315_042:0282b09": "古尊宿語錄卷之四十二"
}