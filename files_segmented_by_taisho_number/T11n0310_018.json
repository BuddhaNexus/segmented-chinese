{
    "T11n0310_018:0096c12": "大寶積經卷第十八",
    "T11n0310_018:0096c14": "大唐三藏菩提流志奉　詔譯",
    "T11n0310_018:0096c15": "無量壽會第五之二",
    "T11n0310_018:0096c16": "地平無山第十七「復次阿難！彼極樂界，無諸黑山、鐵圍山、大鐵",
    "T11n0310_018:0096c17": "圍山、妙高山等。」阿難白佛言：「世尊！其四天王",
    "T11n0310_018:0096c18": "天、三十三天，既無諸山，依何而住？」佛告阿難：",
    "T11n0310_018:0096c19": "「於汝意云何？妙高已上有夜摩天乃至他化",
    "T11n0310_018:0096c20": "自在天，及色界諸天等，依何而住？」阿難白佛",
    "T11n0310_018:0096c21": "言：「世尊！不可思議業力所致。」佛語阿難：「不思",
    "T11n0310_018:0096c22": "議業汝可知耶？」答言：「不也。」佛告阿難：「諸佛及",
    "T11n0310_018:0096c23": "眾生善根業力，汝可知耶？」答言：「不也。世尊！我",
    "T11n0310_018:0096c24": "今於此法中實無所惑，為破未來疑網故發",
    "T11n0310_018:0096c25": "斯問。」河流妙聲第十八佛告阿難：「彼極樂界，其地無海而有諸",
    "T11n0310_018:0096c26": "河，河之狹者滿十由旬，水之淺者十二由旬，",
    "T11n0310_018:0096c27": "如是諸河深廣之量或二十、三十乃至百數，",
    "T11n0310_018:0096c28": "或有極深廣者至千由旬。其水清冷具八功",
    "T11n0310_018:0096c29": "德，濬流恒激出微妙音，譬若諸天百千伎樂，",
    "T11n0310_018:0097a01": "安樂世界其聲普聞。有諸名花沿流而下，和",
    "T11n0310_018:0097a02": "風微動出種種香。居兩岸邊多栴檀樹，修條",
    "T11n0310_018:0097a03": "密葉交覆於河，結實開花芳輝可玩。群生遊",
    "T11n0310_018:0097a04": "樂隨意往來，或有涉河濯流嬉戲，感諸天水",
    "T11n0310_018:0097a05": "善順物宜，深淺寒溫曲從人好。阿難！大河之",
    "T11n0310_018:0097a06": "下地布金砂，有諸天香世無能喻，隨風散馥，",
    "T11n0310_018:0097a07": "雜水流馚。天曼陀羅花、優鉢羅花、波頭摩",
    "T11n0310_018:0097a08": "花、拘物頭華、芬陀利花彌覆其上。「復次阿",
    "T11n0310_018:0097a09": "難！彼國人眾或時遊覽同萃河濱，有不願聞",
    "T11n0310_018:0097a10": "激流之響，雖獲天耳終竟不聞。或有願聞，即",
    "T11n0310_018:0097a11": "時領悟百千萬種喜愛之聲，所謂佛法僧聲、",
    "T11n0310_018:0097a12": "止息之聲、無性聲、波羅蜜聲、十力四無所畏",
    "T11n0310_018:0097a13": "聲、神通聲、無作聲、無生無滅聲、寂靜聲、邊",
    "T11n0310_018:0097a14": "寂靜聲、極寂靜聲、大慈大悲聲、無生法忍聲、",
    "T11n0310_018:0097a15": "灌頂受位聲。得聞如是種種聲已，獲得廣大",
    "T11n0310_018:0097a16": "愛樂歡悅，而與觀察相應、厭離相應、滅壞相",
    "T11n0310_018:0097a17": "應、寂靜相應、邊寂靜相應、極寂靜相應、義味",
    "T11n0310_018:0097a18": "相應、佛法僧相應、力無畏相應、神通相應、止",
    "T11n0310_018:0097a19": "息相應、菩提相應、聲聞相應、涅槃相應。",
    "T11n0310_018:0097a20": "不聞惡名第十九「復次阿難！彼極樂世界，不聞諸惡趣名、邊無",
    "T11n0310_018:0097a21": "障礙煩惱覆蔽名、無有地獄琰摩畜生名、邊",
    "T11n0310_018:0097a22": "無八難名，亦無苦受不苦不樂受名，尚無假",
    "T11n0310_018:0097a23": "設何況實苦，是故彼國名為極樂。阿難！我今",
    "T11n0310_018:0097a24": "略說極樂因緣，若廣說者窮劫不盡。受用自然第二十「復次阿",
    "T11n0310_018:0097a25": "難！彼極樂世界所有眾生，或已生、或現生、或",
    "T11n0310_018:0097a26": "當生，皆得如是諸妙色身，形貌端正神通自",
    "T11n0310_018:0097a27": "在，福力具足，受用種種宮殿園林、衣服飲食、",
    "T11n0310_018:0097a28": "香華瓔珞，隨意所須悉皆如念，譬如他化自",
    "T11n0310_018:0097a29": "在諸天。",
    "T11n0310_018:0097b01": "「復次阿難！彼佛國中有微細食，諸有情類嘗",
    "T11n0310_018:0097b02": "無噉者，如第六天隨所思念如是飲食即同",
    "T11n0310_018:0097b03": "食已，色力增長而無便穢。復有無量如意妙",
    "T11n0310_018:0097b04": "香、塗香、末香，其香普熏彼佛國界。及散花幢",
    "T11n0310_018:0097b05": "幡亦皆遍滿。其有欲聞香者隨願即聞，或不",
    "T11n0310_018:0097b06": "樂者終無所受。復有無量上妙衣服寶冠、環",
    "T11n0310_018:0097b07": "釧耳璫、瓔珞花鬘帶鎖，諸寶莊嚴，無量光明",
    "T11n0310_018:0097b08": "百千妙色悉皆具足，自然在身。復有金銀真",
    "T11n0310_018:0097b09": "珠妙寶之網，懸諸寶鈴周遍嚴飾。若諸有情",
    "T11n0310_018:0097b10": "所須宮殿樓閣等，隨所樂欲高下長短廣狹",
    "T11n0310_018:0097b11": "方圓，及諸床座妙衣敷上，以種種寶而嚴飾",
    "T11n0310_018:0097b12": "之，於眾生前自然出現，人皆自謂各處其宮。",
    "T11n0310_018:0097b13": "人如六天第二十一「復次阿難！極樂國土所有眾生無差別相，順",
    "T11n0310_018:0097b14": "餘方俗有天人名。阿難！譬如下賤半挓迦人，",
    "T11n0310_018:0097b15": "對於輪王則無可諭，威光德望悉皆無有。又",
    "T11n0310_018:0097b16": "如帝釋方第六天，威光等類皆所不及，園苑",
    "T11n0310_018:0097b17": "宮殿、衣服雜飾、尊貴自在、階位神通及以變",
    "T11n0310_018:0097b18": "化不可為比，唯受法樂則無差別。阿難應知，",
    "T11n0310_018:0097b19": "彼國有情猶如他化自在天王。雨華布地第二十二「阿難！彼極樂",
    "T11n0310_018:0097b20": "界於晨朝時，周遍四方和風微動不逆不亂，",
    "T11n0310_018:0097b21": "吹諸雜花種種香氣，其香普熏周遍國界。一",
    "T11n0310_018:0097b22": "切有情為風觸身，安和調適猶如比丘得滅",
    "T11n0310_018:0097b23": "盡定。其風吹動七寶樹林，華飄成聚高七人",
    "T11n0310_018:0097b24": "量，種種色光照曜佛土。譬如有人以花布地",
    "T11n0310_018:0097b25": "手按令平，隨雜色花間錯分布。彼諸花聚亦",
    "T11n0310_018:0097b26": "復如是，其花微妙廣大柔軟如兜羅綿，若諸",
    "T11n0310_018:0097b27": "有情足蹈彼花沒深四指，隨其舉足還復如",
    "T11n0310_018:0097b28": "初。過晨朝已其花自然沒入於地，舊花既沒",
    "T11n0310_018:0097b29": "大地清淨，更雨新花還復周遍。如是中時、晡",
    "T11n0310_018:0097c01": "時、初中後夜，飄花成聚亦復如是。阿難！一切",
    "T11n0310_018:0097c02": "廣大珍奇之寶，無有不生極樂界者。華光出佛第二十三「阿難！彼",
    "T11n0310_018:0097c03": "佛國中有七寶蓮花，一一蓮花有無量百千億",
    "T11n0310_018:0097c04": "葉，其葉有無量百千珍奇異色，以百千摩尼",
    "T11n0310_018:0097c05": "妙寶莊嚴，覆以寶網轉相映飾。阿難！彼蓮花",
    "T11n0310_018:0097c06": "量或半由旬，或一二三四乃至百千由旬者。",
    "T11n0310_018:0097c07": "是一一花出三十六億那由他百千光明，一",
    "T11n0310_018:0097c08": "一光中出三十六億那由他百千諸佛，身如",
    "T11n0310_018:0097c09": "金色，具三十二大丈夫相、八十隨好，殊勝莊",
    "T11n0310_018:0097c10": "嚴，放百千光普照世界。是諸佛等，現往東方",
    "T11n0310_018:0097c11": "為眾說法，皆為安立無量有情於佛法中；南",
    "T11n0310_018:0097c12": "西北方四維上下亦復如是。離分別相第二十四「復次阿難！極樂",
    "T11n0310_018:0097c13": "世界無有昏闇亦無火光，涌泉陂湖彼皆非",
    "T11n0310_018:0097c14": "有，亦無住著家室林苑之名，及表示之像幼",
    "T11n0310_018:0097c15": "童色類，亦無日月晝夜之像。於一切處標式",
    "T11n0310_018:0097c16": "既無亦無名號，唯除如來所加威者。究竟極果第二十五「阿難！彼",
    "T11n0310_018:0097c17": "國眾生若當生者，皆悉究竟無上菩提到涅",
    "T11n0310_018:0097c18": "槃處。何以故？若邪定聚及不定聚，不能了知",
    "T11n0310_018:0097c19": "建立彼因故。十方佛讚第二十六「阿難！東方如恒沙界，一一界中",
    "T11n0310_018:0097c20": "如恒沙佛，彼諸佛等各各稱歎阿彌陀佛無",
    "T11n0310_018:0097c21": "量功德；南西北方四維上下諸佛稱讚亦復",
    "T11n0310_018:0097c22": "如是。何以故？他方佛國所有眾生聞無量壽",
    "T11n0310_018:0097c23": "如來名號，乃至能發一念淨信歡喜愛樂，所",
    "T11n0310_018:0097c24": "有善根迴向願生無量壽國者，隨願皆生，得",
    "T11n0310_018:0097c25": "不退轉乃至無上正等菩提，除五無間、誹毀",
    "T11n0310_018:0097c26": "正法及謗聖者。三輩往生第二十七「阿難！若有眾生於他佛剎發",
    "T11n0310_018:0097c27": "菩提心，專念無量壽佛，及恒種殖眾多善",
    "T11n0310_018:0097c28": "根，發心迴向願生彼國。是人臨命終時，無量",
    "T11n0310_018:0097c29": "壽佛與比丘眾前後圍繞現其人前，即隨如",
    "T11n0310_018:0098a01": "來往生彼國得不退轉，當證無上正等菩提。",
    "T11n0310_018:0098a02": "是故阿難！若有善男子、善女人，願生極樂世",
    "T11n0310_018:0098a03": "界、欲見無量壽佛者，應發無上菩提心，復當",
    "T11n0310_018:0098a04": "專念極樂國土，積集善根應持迴向，由此見",
    "T11n0310_018:0098a05": "佛生彼國中，得不退轉乃至無上菩提。阿難！",
    "T11n0310_018:0098a06": "若他國眾生發菩提心，雖不專念無量壽佛，",
    "T11n0310_018:0098a07": "亦非恒種眾多善根，隨己修行諸善功德，迴",
    "T11n0310_018:0098a08": "向彼佛願欲往生。此人臨命終時，無量壽佛",
    "T11n0310_018:0098a09": "即遣化身，與比丘眾前後圍繞，其所化佛光",
    "T11n0310_018:0098a10": "明相好與真無異，現其人前攝受導引。即隨",
    "T11n0310_018:0098a11": "化佛往生其國，得不退轉無上菩提。阿難！若",
    "T11n0310_018:0098a12": "有眾生住大乘者，以清淨心向無量壽如來，",
    "T11n0310_018:0098a13": "乃至十念念無量壽佛願生其國，聞甚深法",
    "T11n0310_018:0098a14": "即生信解，心無疑惑。乃至獲得一念淨心，發",
    "T11n0310_018:0098a15": "一念心念無量壽佛，此人臨命終時，如在夢",
    "T11n0310_018:0098a16": "中見無量壽佛，定生彼國得不退轉無上菩",
    "T11n0310_018:0098a17": "提。阿難！以此義利故，無量無數不可思議無",
    "T11n0310_018:0098a18": "有等等無邊世界諸佛如來，皆共稱讚無量",
    "T11n0310_018:0098a19": "壽佛所有功德。」",
    "T11n0310_018:0098a20": "十方禮覲第二十八佛告阿難：「東方如恒河沙界，一一界中有如",
    "T11n0310_018:0098a21": "恒沙菩薩，為欲瞻禮供養無量壽佛及諸聖",
    "T11n0310_018:0098a22": "眾來詣佛所；南西北方四維上下亦復如是。」",
    "T11n0310_018:0098a23": "爾時世尊而說頌曰：",
    "T11n0310_018:0098a24": "「東方諸佛剎，　　數如恒河沙，",
    "T11n0310_018:0098a25": "如是佛土中，　　恒沙菩薩眾，",
    "T11n0310_018:0098a26": "皆現神通來，　　禮無量壽佛；",
    "T11n0310_018:0098a27": "三方諸聖眾，　　禮覲亦同歸。",
    "T11n0310_018:0098a28": "彼於沙界中，　　道光諸辯論，",
    "T11n0310_018:0098a29": "住深禪定樂，　　四無所畏心。",
    "T11n0310_018:0098b01": "各齎眾妙花，　　名香皆可悅，",
    "T11n0310_018:0098b02": "并奏諸天樂，　　百千和雅音，",
    "T11n0310_018:0098b03": "以獻天人師，　　名聞十方者。",
    "T11n0310_018:0098b04": "究竟威神力，　　善學諸法門，",
    "T11n0310_018:0098b05": "種種供養中，　　勤修無懈倦，",
    "T11n0310_018:0098b06": "功德智慧景，　　能破諸幽冥，",
    "T11n0310_018:0098b07": "咸以尊重心，　　奉諸珍妙供。",
    "T11n0310_018:0098b08": "彼觀殊勝剎，　　菩薩眾無邊，",
    "T11n0310_018:0098b09": "願速成菩提，　　淨界如安樂。",
    "T11n0310_018:0098b10": "世尊知欲樂，　　廣大不思議，",
    "T11n0310_018:0098b11": "微笑現金容，　　告成如所願。",
    "T11n0310_018:0098b12": "了諸法如幻，　　佛國猶夢響，",
    "T11n0310_018:0098b13": "恒發誓莊嚴，　　當成微妙土。",
    "T11n0310_018:0098b14": "菩薩以願力，　　修勝菩提行，",
    "T11n0310_018:0098b15": "知土如影像，　　發諸弘誓心。",
    "T11n0310_018:0098b16": "若求遍清淨，　　殊勝無邊剎，",
    "T11n0310_018:0098b17": "聞佛聖德名，　　願生安樂國。",
    "T11n0310_018:0098b18": "若有諸菩薩，　　志求清淨土，",
    "T11n0310_018:0098b19": "了知法無我，　　願生安樂國。",
    "T11n0310_018:0098b20": "一生補處第二十九「復次阿難！極樂世界所有菩薩，於無上菩提",
    "T11n0310_018:0098b21": "皆悉安住一生補處，唯除大願能師子吼擐",
    "T11n0310_018:0098b22": "大甲冑摩訶薩眾為度群生修大涅槃者。聖眾身光第三十「復",
    "T11n0310_018:0098b23": "次阿難！彼佛剎中諸聲聞眾，皆有身光能照",
    "T11n0310_018:0098b24": "一尋。菩薩光照極百千尋，除二菩薩光明常",
    "T11n0310_018:0098b25": "照三千大千世界。」阿難白佛言：「世尊！彼二菩",
    "T11n0310_018:0098b26": "薩名為何等？」佛告阿難：「汝今諦聽。彼二菩薩，",
    "T11n0310_018:0098b27": "一名觀自在，二名大勢至。阿難！此二菩薩從",
    "T11n0310_018:0098b28": "娑婆世界捨壽量已往生彼國。妙相勝德第三十一「阿難！彼極樂",
    "T11n0310_018:0098b29": "界所生菩薩皆具三十二相，膚體柔軟、諸根",
    "T11n0310_018:0098c01": "聰利、智慧善巧，於差別法無不了知，禪定神",
    "T11n0310_018:0098c02": "通善能遊戲，皆非薄德鈍根之流。彼菩薩中",
    "T11n0310_018:0098c03": "有得初忍或第二忍者無量無邊，或有證得",
    "T11n0310_018:0098c04": "無生法忍。常了宿命第三十二「阿難！彼國菩薩，乃至菩提不墮惡",
    "T11n0310_018:0098c05": "趣，生生之處能了宿命，唯除五濁剎中出現",
    "T11n0310_018:0098c06": "於世。供他方佛第三十三「阿難！彼國菩薩皆於晨朝供養他方無",
    "T11n0310_018:0098c07": "量百千諸佛，隨所希求種種花鬘、塗香、末香、",
    "T11n0310_018:0098c08": "幢幡、繒蓋及諸音樂，以佛神力皆現手中供",
    "T11n0310_018:0098c09": "養諸佛。如是供具廣大甚多，無數無邊不可",
    "T11n0310_018:0098c10": "思議。若復樂求種種名花，花有無量百千光",
    "T11n0310_018:0098c11": "色，皆現手中奉散諸佛。阿難！其所散花，即於",
    "T11n0310_018:0098c12": "空中變成花蓋，蓋之小者滿十由旬，若不更",
    "T11n0310_018:0098c13": "以新花重散，前所散花終不墮落。阿難！或有",
    "T11n0310_018:0098c14": "花蓋滿二十由旬，如是三十四十乃至千由",
    "T11n0310_018:0098c15": "旬，或等四洲或遍小千中千，乃至三千大千",
    "T11n0310_018:0098c16": "世界。此諸菩薩生希有心得大喜愛，於晨朝",
    "T11n0310_018:0098c17": "時奉事供養尊重讚歎無量百千億那由他",
    "T11n0310_018:0098c18": "佛，及種諸善根已，即於晨朝還到本國。此皆",
    "T11n0310_018:0098c19": "由無量壽佛本願加威，及曾供如來善根相",
    "T11n0310_018:0098c20": "續無缺減故、善修習故、善攝取故、善成就",
    "T11n0310_018:0098c21": "故。",
    "T11n0310_018:0098c22": "菩薩功德第三十四「復次阿難！彼極樂界諸菩薩眾，所說語言與",
    "T11n0310_018:0098c23": "一切智相應，於所受用皆無攝取，遍遊佛剎",
    "T11n0310_018:0098c24": "無愛無厭亦無希求。不希求想，無自想、無煩",
    "T11n0310_018:0098c25": "惱想、無我想、無鬪諍相違怨瞋之想。何以故？",
    "T11n0310_018:0098c26": "彼諸菩薩於一切眾生有大慈悲利益心故，",
    "T11n0310_018:0098c27": "有柔軟無障礙心、不濁心、無忿恨心，有平等",
    "T11n0310_018:0098c28": "調伏寂靜之心、忍心、忍調伏心，有等引澄淨",
    "T11n0310_018:0098c29": "無散亂心、無覆蔽心、淨心、極淨心、照曜心、",
    "T11n0310_018:0099a01": "無塵心、大威德心、善心、廣大心、無比心、甚",
    "T11n0310_018:0099a02": "深心、愛法心、喜法心、善意心、捨離一切執",
    "T11n0310_018:0099a03": "著心、斷一切眾生煩惱心、閉一切惡趣心故，",
    "T11n0310_018:0099a04": "行智慧行已成就無量功德，於禪定覺分善",
    "T11n0310_018:0099a05": "能演說，而常遊戲無上菩提勤修敷演。肉眼",
    "T11n0310_018:0099a06": "發生能有簡擇，天眼出現鑒諸佛土，法眼清",
    "T11n0310_018:0099a07": "淨能離諸著，慧眼通達到於彼岸，佛眼成就",
    "T11n0310_018:0099a08": "覺悟開示，生無礙慧為他廣說。於三界中平",
    "T11n0310_018:0099a09": "等勤修，既自調伏亦能調伏一切有情，能令",
    "T11n0310_018:0099a10": "獲得勝奢摩他。於一切法證無所得，善能說",
    "T11n0310_018:0099a11": "法言辭巧妙，勤修供養一切諸佛，摧伏有情",
    "T11n0310_018:0099a12": "一切煩惱，為諸如來之所悅可，而能如是如",
    "T11n0310_018:0099a13": "是思惟。作是思惟時，能集能見一切諸法皆",
    "T11n0310_018:0099a14": "無所得，以方便智修行滅法，善知取捨理非",
    "T11n0310_018:0099a15": "理趣，於理趣非理趣中皆得善巧。於世語言",
    "T11n0310_018:0099a16": "心不愛樂，出世經典誠信勤修，善巧尋求一",
    "T11n0310_018:0099a17": "切諸法，求一切法增長了知。知法本無實不",
    "T11n0310_018:0099a18": "可得，於所行處亦無取捨，解脫老病住諸功",
    "T11n0310_018:0099a19": "德，從本已來安住神通勤修深法，於甚深法",
    "T11n0310_018:0099a20": "而無退轉，於難解法悉能通達，得一乘道無",
    "T11n0310_018:0099a21": "有疑惑。於佛教法不由他悟，其智宏深譬之",
    "T11n0310_018:0099a22": "巨海，菩提高廣喻若須彌，自身威光超於日",
    "T11n0310_018:0099a23": "月。凡所思擇與慧相應，猶如雪山其心潔白。",
    "T11n0310_018:0099a24": "光明普照無邊功德，燒煩惱薪方之於火。不",
    "T11n0310_018:0099a25": "為善惡之所動搖，心靜常安猶如大地。洗滌",
    "T11n0310_018:0099a26": "煩惑如清淨水，心無所主猶如火，不著世間",
    "T11n0310_018:0099a27": "猶如風，養諸有情猶如地，觀諸世界如虛空。",
    "T11n0310_018:0099a28": "荷載眾生猶如良乘，不染世法譬之蓮花，遠",
    "T11n0310_018:0099a29": "暢法音猶如雷震，雨一切法方之大雨，光蔽",
    "T11n0310_018:0099b01": "賢聖猶彼大仙，善能調伏如大龍象，勇猛無",
    "T11n0310_018:0099b02": "畏如師子王，覆護眾生如尼拘陀樹，他論不",
    "T11n0310_018:0099b03": "動如鐵圍山，修慈無量如彼恒河。諸善法王",
    "T11n0310_018:0099b04": "能為前導如大梵天，無所聚積猶如飛鳥，摧",
    "T11n0310_018:0099b05": "伏他論如金翅王，難遇希有如優曇花。最勝",
    "T11n0310_018:0099b06": "丈夫其心正直，無有懈怠能善修行，於諸見",
    "T11n0310_018:0099b07": "中善巧決定，柔和忍辱無嫉妬心。論法無厭",
    "T11n0310_018:0099b08": "求法不倦，常勤演說利益眾生。戒若琉璃內",
    "T11n0310_018:0099b09": "外明潔，善聞諸法而為勝寶，其所說言令眾",
    "T11n0310_018:0099b10": "悅伏。以智慧力建大法幢、吹大法螺、擊大",
    "T11n0310_018:0099b11": "法鼓，常樂勤修建諸法表。由智慧光心無迷",
    "T11n0310_018:0099b12": "惑，遠眾過失亦無損害。以淳淨心離諸穢染，",
    "T11n0310_018:0099b13": "常行惠施永捨慳貪，稟性溫和常懷慚恥。其",
    "T11n0310_018:0099b14": "心寂定智慧明察，作世間燈破眾生闇，堪受",
    "T11n0310_018:0099b15": "利養殊勝福田，為大導師周濟群物。遠離憎",
    "T11n0310_018:0099b16": "愛心淨無憂，勇進無怖為大法將，了知地獄",
    "T11n0310_018:0099b17": "調伏自他，利益有情拔諸毒箭，為世間解、為",
    "T11n0310_018:0099b18": "世間師，引導群生捨諸愛著。永離三垢遊戲",
    "T11n0310_018:0099b19": "神通，因力、緣力、願力、發起力、世俗力、出生",
    "T11n0310_018:0099b20": "力、善根力、三摩地力、聞力、捨力、戒力、忍力、",
    "T11n0310_018:0099b21": "精進力、定力、慧力、奢摩他力、毘鉢舍那力、",
    "T11n0310_018:0099b22": "神通力、念力、覺力、摧伏一切大魔軍力，并他",
    "T11n0310_018:0099b23": "論法力、能破一切煩惱怨力及殊勝大力，威",
    "T11n0310_018:0099b24": "福具足相好端嚴，智慧辯才善根圓滿。目淨",
    "T11n0310_018:0099b25": "脩廣人所愛樂，其身清潔遠離貢高。以尊重",
    "T11n0310_018:0099b26": "心奉事諸佛，於諸佛所植眾善本，拔除憍慢",
    "T11n0310_018:0099b27": "離貪瞋癡，殊勝吉祥應供中最。住勝智境赫",
    "T11n0310_018:0099b28": "奕慧光，心生歡喜雄猛無畏，福智具足無有",
    "T11n0310_018:0099b29": "滯限，但說所聞開示群物，隨所聞法皆能解",
    "T11n0310_018:0099c01": "了。於菩提分法勇猛勤修，空無相願而常安",
    "T11n0310_018:0099c02": "住，及不生不滅諸三摩地，行遍道場遠二乘",
    "T11n0310_018:0099c03": "境。阿難！我今略說彼極樂界所生菩薩摩訶",
    "T11n0310_018:0099c04": "薩眾真實功德悉皆如是。阿難！假令我身住",
    "T11n0310_018:0099c05": "壽百千億那由他劫，以無礙辯欲具稱揚彼",
    "T11n0310_018:0099c06": "諸菩薩摩訶薩等真實功德不可窮盡。阿難！",
    "T11n0310_018:0099c07": "彼諸菩薩摩訶薩等，盡其壽量亦不能知。」",
    "T11n0310_018:0099c08": "極樂現前第三十五爾時世尊告阿難言：「此是無量壽佛極樂世",
    "T11n0310_018:0099c09": "界。汝應從坐而起，合掌恭敬五體投地為佛",
    "T11n0310_018:0099c10": "作禮。彼佛名稱遍滿十方，彼一一方恒沙諸",
    "T11n0310_018:0099c11": "佛皆共稱讚無礙無斷。」是時阿難即從坐起，",
    "T11n0310_018:0099c12": "偏袒右肩，西面合掌五體投地，白佛言：「世尊！",
    "T11n0310_018:0099c13": "我今欲見極樂世界無量壽如來，并供養奉",
    "T11n0310_018:0099c14": "事無量百千億那由他佛及菩薩眾，種諸善",
    "T11n0310_018:0099c15": "根。」時無量壽佛即於掌中放大光明，遍照百",
    "T11n0310_018:0099c16": "千俱胝那由他剎。彼諸佛剎所有大小諸山，",
    "T11n0310_018:0099c17": "黑山、寶山、須彌盧山、迷盧山、大迷盧山、目",
    "T11n0310_018:0099c18": "真隣陀山、摩訶目真隣陀山、鐵圍山、大鐵圍",
    "T11n0310_018:0099c19": "山，叢薄園林及諸宮殿天人等物，以佛光明",
    "T11n0310_018:0099c20": "皆悉照見。譬如有人以淨天眼觀一尋地見",
    "T11n0310_018:0099c21": "諸所有，又如日光出現萬物斯覩。彼諸國中",
    "T11n0310_018:0099c22": "比丘、比丘尼、優婆塞、優婆夷，悉見無量壽如",
    "T11n0310_018:0099c23": "來如須彌山王照諸佛剎，時諸佛國皆悉明",
    "T11n0310_018:0099c24": "現如處一尋。以無量壽如來殊勝光明極清",
    "T11n0310_018:0099c25": "淨故，見彼高座及諸聲聞、菩薩等眾。譬如大",
    "T11n0310_018:0099c26": "地洪水盈滿，樹林山河皆沒不現，唯有大水。",
    "T11n0310_018:0099c27": "「如是阿難！彼佛剎中無有他論及異形類，唯",
    "T11n0310_018:0099c28": "除一切大聲聞眾一尋光明，及彼菩薩摩訶",
    "T11n0310_018:0099c29": "薩踰繕那等百千尋光。」彼無量壽如來、應、正",
    "T11n0310_018:0100a01": "等覺光明，映蔽一切聲聞及諸菩薩，令諸有",
    "T11n0310_018:0100a02": "情悉皆得見。彼極樂界菩薩、聲聞、人天眾等，",
    "T11n0310_018:0100a03": "一切皆覩娑婆世界釋迦如來，及比丘眾圍",
    "T11n0310_018:0100a04": "繞說法。",
    "T11n0310_018:0100a05": "彌勒述見第三十六爾時佛告彌勒菩薩言：「汝頗見具足清淨威",
    "T11n0310_018:0100a06": "德莊嚴佛剎，及見空中樹林園苑涌泉池沼",
    "T11n0310_018:0100a07": "不耶？汝見大地乃至色究竟天，於虛空中散",
    "T11n0310_018:0100a08": "花樹林以為莊嚴。復有眾鳥住虛空界出種",
    "T11n0310_018:0100a09": "種音，猶如佛聲普聞世界。是諸眾鳥皆是化",
    "T11n0310_018:0100a10": "作，非實畜生。汝見是耶？」彌勒白佛言：「唯然已",
    "T11n0310_018:0100a11": "見。」佛復告彌勒菩薩言：「汝見此諸眾生入踰",
    "T11n0310_018:0100a12": "繕那百千宮殿已，遊行虛空無著無礙，遍諸",
    "T11n0310_018:0100a13": "剎土供養諸佛，及見彼有情於晝夜分念佛",
    "T11n0310_018:0100a14": "相續不耶？」彌勒白言：「唯然盡見。」佛復告言：「汝",
    "T11n0310_018:0100a15": "見他化自在天與極樂諸人受用資具有差別",
    "T11n0310_018:0100a16": "不？」彌勒白言：「我不見彼有少差別。」佛告彌勒：",
    "T11n0310_018:0100a17": "「汝見極樂世界人住胎不？」彌勒白言：「世尊！譬",
    "T11n0310_018:0100a18": "如三十三天夜摩天等，入百由旬若五百由",
    "T11n0310_018:0100a19": "旬宮殿之內遊戲歡樂。我見極樂世界人住",
    "T11n0310_018:0100a20": "胎者如夜摩天處於宮殿，又見眾生於蓮華",
    "T11n0310_018:0100a21": "內結加趺坐自然化生。」疑悔處胎第三十七時彌勒菩薩復白佛",
    "T11n0310_018:0100a22": "言：「世尊！何因緣故，彼國眾生有胎生者、化生",
    "T11n0310_018:0100a23": "者？」佛告彌勒：「若有眾生墮於疑悔積集善根，",
    "T11n0310_018:0100a24": "希求佛智、普遍智、不思議智、無等智、威德",
    "T11n0310_018:0100a25": "智、廣大智。於自善根不能生信，以此因緣，於",
    "T11n0310_018:0100a26": "五百歲住宮殿中，不見佛、不聞法、不見菩薩",
    "T11n0310_018:0100a27": "及聲聞眾。若有眾生斷除疑悔積集善根，希",
    "T11n0310_018:0100a28": "求佛智乃至廣大智，信已善根。此人於蓮華",
    "T11n0310_018:0100a29": "內結加趺坐忽然化生，瞬息而出。譬如他國",
    "T11n0310_018:0100b01": "有人來至，而此菩薩亦復如是。餘國發心來",
    "T11n0310_018:0100b02": "生極樂，見無量壽佛奉事供養，及諸菩薩聲",
    "T11n0310_018:0100b03": "聞之眾。阿逸多！汝觀殊勝智者，彼因廣慧力",
    "T11n0310_018:0100b04": "故受彼化生，於蓮花中結加趺坐。汝觀下劣",
    "T11n0310_018:0100b05": "之輩，於五百歲中不見佛、不聞法、不見菩薩",
    "T11n0310_018:0100b06": "及聲聞眾，不知菩薩威儀法則，不能修習諸",
    "T11n0310_018:0100b07": "功德故，無因奉事無量壽佛。是諸人等皆為",
    "T11n0310_018:0100b08": "昔緣疑悔所致。譬如剎帝利王其子犯法，幽",
    "T11n0310_018:0100b09": "之內宮、處以花觀，層樓綺殿妙飾奇珍，寶帳",
    "T11n0310_018:0100b10": "金床重敷茵褥，名花布地燒大寶香，服御所",
    "T11n0310_018:0100b11": "資悉皆豐備，而以閻浮金鎖繫其兩足。」佛告",
    "T11n0310_018:0100b12": "彌勒：「於意云何？彼王子心寧樂此不？」答言：「不",
    "T11n0310_018:0100b13": "也。世尊！彼幽縶時常思解脫，求諸親識居士",
    "T11n0310_018:0100b14": "宰官長者近臣。王之太子雖希出離終不從",
    "T11n0310_018:0100b15": "心，乃至剎帝利王心生歡喜方得解脫。」佛告",
    "T11n0310_018:0100b16": "彌勒：「如是如是。若有墮於疑悔，種諸善根希",
    "T11n0310_018:0100b17": "求佛智乃至廣大智，於自善根不能生信。由",
    "T11n0310_018:0100b18": "聞佛名起信心故，雖生彼國，於蓮花中不得",
    "T11n0310_018:0100b19": "出現。彼等眾生處花胎中，猶如園苑宮殿之",
    "T11n0310_018:0100b20": "想。何以故？彼中清淨無諸穢惡，一切無有不",
    "T11n0310_018:0100b21": "可樂者。然彼眾生於五百歲，不見佛、不聞法、",
    "T11n0310_018:0100b22": "不見菩薩及聲聞眾，不得供養奉事諸佛，不",
    "T11n0310_018:0100b23": "得問於菩薩法藏。遠離一切殊勝善根，彼等",
    "T11n0310_018:0100b24": "於中不生欣樂，不能出現修習善法；往昔世",
    "T11n0310_018:0100b25": "中過失盡已然後乃出，彼於出時，心迷上下",
    "T11n0310_018:0100b26": "四方之所。若五百歲無疑惑者，即當供養無",
    "T11n0310_018:0100b27": "量百千俱胝那由他佛，并種無量無邊善根。",
    "T11n0310_018:0100b28": "汝阿逸多！當知疑惑與諸菩薩為大損害。」",
    "T11n0310_018:0100b29": "菩薩當生第三十八爾時彌勒菩薩白佛言：「世尊！於此國界不退",
    "T11n0310_018:0100c01": "菩薩，當生極樂國者，其數幾何？」佛告彌勒：「此",
    "T11n0310_018:0100c02": "佛土中有七十二億菩薩，彼於無量億那由",
    "T11n0310_018:0100c03": "他百千佛所種諸善根成不退轉，當生彼國。",
    "T11n0310_018:0100c04": "況餘菩薩由少善根生彼國者，不可稱計。阿",
    "T11n0310_018:0100c05": "逸多！從難忍如來佛國，有十八億不退菩薩",
    "T11n0310_018:0100c06": "當生極樂世界。東北方寶藏佛國中，有九十",
    "T11n0310_018:0100c07": "億不退菩薩當生彼土。從無量聲如來國中，",
    "T11n0310_018:0100c08": "有二十二億不退菩薩當生彼土。從光明如",
    "T11n0310_018:0100c09": "來國中，有三十二億不退菩薩當生彼土。從",
    "T11n0310_018:0100c10": "龍天如來國中，有十四億不退菩薩當生彼",
    "T11n0310_018:0100c11": "土。從勝天力如來國中，有十二千不退菩薩",
    "T11n0310_018:0100c12": "當生彼土。從師子如來國中，有五百不退菩",
    "T11n0310_018:0100c13": "薩當生彼土。從離塵如來國中，有八十一億",
    "T11n0310_018:0100c14": "不退菩薩當生彼土。從世天如來國中，有六",
    "T11n0310_018:0100c15": "十億不退菩薩當生彼土。從勝積如來國中，",
    "T11n0310_018:0100c16": "有六十億不退菩薩當生彼土。從人王如來",
    "T11n0310_018:0100c17": "國中，有十俱胝不退菩薩當生彼土。從勝花",
    "T11n0310_018:0100c18": "如來國中，有五百菩薩具大精進發趣一乘，",
    "T11n0310_018:0100c19": "於七日中能令眾生離百千億那由他劫生死",
    "T11n0310_018:0100c20": "流轉，彼等亦當生極樂界。從發起精進如來",
    "T11n0310_018:0100c21": "國中，有六十九億不退菩薩當生彼土，到彼",
    "T11n0310_018:0100c22": "國已，供養禮拜無量壽如來及菩薩眾。阿逸",
    "T11n0310_018:0100c23": "多！我若具說諸方菩薩生極樂界，若已到、今",
    "T11n0310_018:0100c24": "到、當到，為供養禮拜瞻仰無量壽佛等者，但",
    "T11n0310_018:0100c25": "說其名窮劫不盡。付囑彌勒第三十九「阿逸多！汝觀彼諸菩薩摩",
    "T11n0310_018:0100c26": "訶薩善獲利益，若有聞彼佛名能生一念喜",
    "T11n0310_018:0100c27": "愛之心，當獲如上所說功德，心無下劣亦不",
    "T11n0310_018:0100c28": "貢高，成就善根悉皆增上。阿逸多！是故告汝",
    "T11n0310_018:0100c29": "及天人、世間、阿修羅等，今此法門付囑於汝。",
    "T11n0310_018:0101a01": "應當愛樂修習，乃至經一晝夜受持讀誦生",
    "T11n0310_018:0101a02": "希望心，於大眾中為他開示，當令書寫執持",
    "T11n0310_018:0101a03": "經卷，於此經中生導師想。「阿逸多！是故菩薩",
    "T11n0310_018:0101a04": "摩訶薩，欲令無量諸眾生等速疾安住不退",
    "T11n0310_018:0101a05": "轉於阿耨多羅三藐三菩提，及欲見彼廣大",
    "T11n0310_018:0101a06": "莊嚴攝受殊勝佛剎圓滿功德者，應當起精",
    "T11n0310_018:0101a07": "進力聽此法門。假使經過大千世界滿中猛",
    "T11n0310_018:0101a08": "火，為求法故不生退屈諂偽之心，讀誦受持",
    "T11n0310_018:0101a09": "書寫經卷，乃至於須臾頃為他開示，勸令聽",
    "T11n0310_018:0101a10": "聞不生憂惱，設入大火不應疑悔。何以故？彼",
    "T11n0310_018:0101a11": "無量億諸菩薩等皆悉求此微妙法門，尊重",
    "T11n0310_018:0101a12": "聽聞不生違背。是故汝等應求此法。阿逸多！",
    "T11n0310_018:0101a13": "彼諸眾生獲大善利，若於來世乃至正法滅",
    "T11n0310_018:0101a14": "時，當有眾生殖諸善本，已曾供養無量諸",
    "T11n0310_018:0101a15": "佛，由彼如來加威力故，能得如是廣大法門，",
    "T11n0310_018:0101a16": "一切如來稱讚悅可。若於彼法攝取受持，當",
    "T11n0310_018:0101a17": "獲廣大一切智智，隨意所樂種諸善根。若善",
    "T11n0310_018:0101a18": "男子善女人等，於彼法中廣大勝解之者，當",
    "T11n0310_018:0101a19": "能聽聞獲大歡喜，受持讀誦廣為他說常樂",
    "T11n0310_018:0101a20": "修行。阿逸多！無量億數諸菩薩等求請此法",
    "T11n0310_018:0101a21": "不曾厭背，是故汝等諸善男子及善女人，於",
    "T11n0310_018:0101a22": "今來世能於是法，若已求、現求、當求者，皆獲",
    "T11n0310_018:0101a23": "善利。「阿逸多！如來所應作者皆已作之。汝等",
    "T11n0310_018:0101a24": "應當安住無疑種諸善本，應常修學使無疑",
    "T11n0310_018:0101a25": "滯，不入一切種類珍寶成就牢獄。阿逸多！如",
    "T11n0310_018:0101a26": "是等類大威德者，能生廣大佛法異門，由於",
    "T11n0310_018:0101a27": "此法不聽聞故，有一億菩薩退轉阿耨多羅",
    "T11n0310_018:0101a28": "三藐三菩提。阿逸多！佛出世難，離八難身亦",
    "T11n0310_018:0101a29": "為難得。諸佛如來無上之法，十力無畏無礙",
    "T11n0310_018:0101b01": "無著甚深之法，及波羅蜜等菩薩之法，能說",
    "T11n0310_018:0101b02": "法人亦難開示。阿逸多！善說法人非易可遇，",
    "T11n0310_018:0101b03": "堅固深信時亦難遭。是故我今如理宣說，汝",
    "T11n0310_018:0101b04": "等修習應如教住。「汝阿逸多！我以此法門及",
    "T11n0310_018:0101b05": "諸佛法囑累於汝，汝當修行無令滅沒。如是",
    "T11n0310_018:0101b06": "廣大微妙法門，一切諸佛之所稱讚。勿違佛",
    "T11n0310_018:0101b07": "教而棄捨之，當令汝等獲不善利，淪沒長夜",
    "T11n0310_018:0101b08": "備眾危苦。是故我今為大囑累，當令是法久",
    "T11n0310_018:0101b09": "住不滅，應勤修行隨順我教。」說頌諄囑第四十爾時世尊而說",
    "T11n0310_018:0101b10": "頌曰：",
    "T11n0310_018:0101b11": "「若於福德初未修，　　終不聞斯微妙法；",
    "T11n0310_018:0101b12": "勇猛能成諸善利，　　當聞如是甚深經。",
    "T11n0310_018:0101b13": "彼人曾見諸世尊，　　能作大光拯濁世，",
    "T11n0310_018:0101b14": "多聞總持如巨海，　　彼獲聖賢喜愛心。",
    "T11n0310_018:0101b15": "懈怠邪見下劣人，　　不信如來斯正法；",
    "T11n0310_018:0101b16": "若曾於佛殖眾善，　　救世之行彼能修。",
    "T11n0310_018:0101b17": "譬如盲人恒處闇，　　不能開導於他路；",
    "T11n0310_018:0101b18": "聲聞於佛智亦然，　　況餘有情而悟解。",
    "T11n0310_018:0101b19": "如來功德佛自知，　　唯有世尊能開示，",
    "T11n0310_018:0101b20": "天龍夜叉所不及，　　二乘自絕於名言。",
    "T11n0310_018:0101b21": "若諸有情當作佛，　　行超普賢登彼岸，",
    "T11n0310_018:0101b22": "敷演一佛之功德，　　時逾多劫不思議，",
    "T11n0310_018:0101b23": "於是中間身滅度，　　佛之勝慧莫能量。",
    "T11n0310_018:0101b24": "是故具足於信聞，　　及諸善友之攝受，",
    "T11n0310_018:0101b25": "得聞如是深妙法，　　當獲愛重諸聖尊。",
    "T11n0310_018:0101b26": "如來勝智遍虛空，　　所說義言唯佛悟，",
    "T11n0310_018:0101b27": "是故博聞諸智士，　　應信我教如實言。",
    "T11n0310_018:0101b28": "人趣之身得甚難，　　如來出世遇亦難，",
    "T11n0310_018:0101b29": "信慧多時方乃獲，　　是故修者應精進。",
    "T11n0310_018:0101c01": "如是妙法已聽聞，　　常念諸佛而生喜，",
    "T11n0310_018:0101c02": "彼人往昔真吾友，　　善能樂欲佛菩提。」",
    "T11n0310_018:0101c03": "聞經獲益第四十一爾時世尊說是經已，天人世間有萬二千那",
    "T11n0310_018:0101c04": "由他億眾生遠塵離垢得法眼淨；二十億眾",
    "T11n0310_018:0101c05": "生得阿那含果；六千八百比丘諸漏已盡心",
    "T11n0310_018:0101c06": "得解脫；四十億菩薩於無上菩提住不退轉，",
    "T11n0310_018:0101c07": "被大甲冑當成正覺；有二十五億眾生得不",
    "T11n0310_018:0101c08": "退忍；有四萬億那由他百千眾生於無上菩",
    "T11n0310_018:0101c09": "提未曾發意，今始初發種諸善根，願生極樂",
    "T11n0310_018:0101c10": "世界見阿彌陀佛，皆當往生彼如來土，各於",
    "T11n0310_018:0101c11": "異方次第成佛同名妙音。有八萬億那由他",
    "T11n0310_018:0101c12": "眾生，得授記法忍成無上菩提。彼無量壽佛",
    "T11n0310_018:0101c13": "昔行菩薩道時成熟有情，悉皆當生極樂世",
    "T11n0310_018:0101c14": "界，憶念儔昔所發思願皆得成滿。",
    "T11n0310_018:0101c15": "地動現瑞第四十二爾時三千大千世界六種震動，并現種種希",
    "T11n0310_018:0101c16": "有神變，放大光明普照世界。無量億那由他",
    "T11n0310_018:0101c17": "百千天人，同時音樂不鼓自鳴，雨天曼陀羅",
    "T11n0310_018:0101c18": "花沒至于膝；乃至阿迦膩吒天，皆作種種殊",
    "T11n0310_018:0101c19": "妙供養。佛說經已，彌勒菩薩等及尊者阿難，",
    "T11n0310_018:0101c20": "一切大眾，聞佛所說，皆大歡喜。",
    "T11n0310_018:0101c21": "大寶積經卷第十八"
}