{
    "X40n0717_001:0192b03": "敘四分戒本如釋語",
    "X40n0717_001:0192b05": "夫戒本者何。乃比丘之規矱。涅槃之津要。規矱失則",
    "X40n0717_001:0192b06": "心慮無整。津要迷則彼岸難到。故如來首自鹿苑。終",
    "X40n0717_001:0192b07": "乎鶴樹。諄諄誨囑。俾依木叉為師。視同如佛。今人背",
    "X40n0717_001:0192b08": "遺囑。詆毗尼。何異逆子而抗慈父。善星而侮聖言。",
    "X40n0717_001:0192b09": "背遺囑是非佛也。詆毗尼是非法也。見持戒者。而嘲",
    "X40n0717_001:0192b10": "[口*楚]是非僧也。三寶既非而且毀。奚名釋子。葢戒法乃",
    "X40n0717_001:0192b11": "對治無明業種之醍醐。修證五分法身之玅術。業種",
    "X40n0717_001:0192b12": "不斷。因流瀰漫。法身不圓。解脫無日。違此而修。縱得",
    "X40n0717_001:0192b13": "玅悟禪定現前。終是魔業。經有明言。非人臆語。今時",
    "X40n0717_001:0192b14": "妄修謬證。置木叉于言外。取己見為自規尺。自不能",
    "X40n0717_001:0192b15": "持。欲他而同己僻。毀法滅律。無堪視之。予因覩此。每",
    "X40n0717_001:0192b16": "勸初學。著目毗尼。使定慧有址。正法而得久住。第律",
    "X40n0717_001:0192b17": "文旨奧。止持作犯名種性相。閱者無不茫然。乃忞自",
    "X40n0717_001:0192b18": "庸。力取戒本如律釋之。故曰如釋。釋而未盡。附餘部",
    "X40n0717_001:0192b19": "以悉之。遹為律之首鑰。以學者而跽通蹊徑。文蹄雖",
    "X40n0717_001:0192b20": "約。而義階實周。其有欲登舍那殿閣者。可向此跨上",
    "X40n0717_001:0192b21": "一足。旹",
    "X40n0717_001:0192b22": "崇禎癸未冬西來山菩提心比丘弘贊序于象王閣",
    "X40n0717_001:0192b23": "中",
    "X40n0717_001:0192c04": "凡例十三節",
    "X40n0717_001:0192c05": "此戒本。藏本有二。一是後秦佛陀耶舍尊者所譯。",
    "X40n0717_001:0192c06": "二乃唐懷素律師依四分藏中集出。而四分律藏",
    "X40n0717_001:0192c07": "一部。卷有六十。亦耶舍尊者所翻。此方上德悉共",
    "X40n0717_001:0192c08": "尊行。自秦至唐。多人疏業。恨不一存。稽宋代來。尠",
    "X40n0717_001:0192c09": "有作者。今時初學習律。每以事相為艱。多釋卷高",
    "X40n0717_001:0192c10": "閣。故律學漸廢。持犯無不昧然。釋子要法。而成故",
    "X40n0717_001:0192c11": "典矣。余因觀此。懼正法滅無多日。乃舉四分藏中",
    "X40n0717_001:0192c12": "華梵文句奧者。標而釋之。號曰四分律名義標釋。",
    "X40n0717_001:0192c13": "卷成二十有八。僅為律之通徑。亦以便後疏義。不",
    "X40n0717_001:0192c14": "滯於文。然疏工頗宏。非日能就。欲使初學急知持",
    "X40n0717_001:0192c15": "犯。爰取戒本如律釋之。而律文繁廣。不能一一仍",
    "X40n0717_001:0192c16": "其藏本。乃刪繁揭要。而義實全。至於開遮持犯。毫",
    "X40n0717_001:0192c17": "釐不敢增略。如來法王。知諸眾生業性所宜與戒。",
    "X40n0717_001:0192c18": "尚非菩薩羅漢所堪。況容凡愚有所添損。理本如",
    "X40n0717_001:0192c19": "如。故云如釋。而所釋本。仍依律藏及素師所集。中",
    "X40n0717_001:0192c20": "有文句簡質。恐初學難順。乃取翻譯本一二字以",
    "X40n0717_001:0192c21": "易明之。然於每戒下附餘部律文并諸論傳。意欲",
    "X40n0717_001:0192c22": "互相發明旨趣。及補所未備。全非取輕替重。以開",
    "X40n0717_001:0192c23": "易遮。律各有旨。無容凑泊。偷心不絕。何名信戒。行",
    "X40n0717_001:0192c24": "者。但於自部中持。無勞自生穿鑿。其中事理通途",
    "X40n0717_001:0193a01": "文義委悉者。用之非過。若欲廣明。須閱全藏始得。",
    "X40n0717_001:0193a02": "倘為師範。必要廣學精研。樂簡厭繁。律教乃有大訶。",
    "X40n0717_001:0193a03": "佛制比丘。滿足十夏。學通三藏。行解相應。方許為",
    "X40n0717_001:0193a04": "師授人大戒。并畜沙彌。如或不能三藏俱通。律典",
    "X40n0717_001:0193a05": "必須明了。若夫持犯不知。猶如白羊。欲急為人師",
    "X40n0717_001:0193a06": "者。將何攝授。既自違佛明制。而欲使他遵承者。豈",
    "X40n0717_001:0193a07": "可得乎。自損損他。成何師法。",
    "X40n0717_001:0193a08": "比丘違犯七聚。除初篇不可悔治。餘篇即須對他",
    "X40n0717_001:0193a09": "發露除滅。或眾中懺。或對首悔。戒體還復圓淨。今",
    "X40n0717_001:0193a10": "時不分皂白。輕重罔知。重即令其持呪若干。輕乃",
    "X40n0717_001:0193a11": "多皆忽略。大違佛制。全乖律旨。",
    "X40n0717_001:0193a12": "佛制過中不食。大益身心。自他兼濟。故尊者迦葉",
    "X40n0717_001:0193a13": "首傳心印。奉頭陀自至終身。日中惟是一食。更無",
    "X40n0717_001:0193a14": "餘噉。比丘中前得食。中後復開飲漿。亦已足矣。既",
    "X40n0717_001:0193a15": "是正信捨家出家。家業身心盡棄。如捐糞穢。何乃",
    "X40n0717_001:0193a16": "為斯少許飲食。違自本信。毀佛之明制。或云我無",
    "X40n0717_001:0193a17": "執著。噫。偏違律教。寧不大執乎。",
    "X40n0717_001:0193a18": "律以解脫為宗。不耽世味。教捨五欲。如棄洟唾。今",
    "X40n0717_001:0193a19": "人畜積箱囊。甚於犛牛愛尾。非但乖乎律旨。實乃",
    "X40n0717_001:0193a20": "重結生死之累。深溺愛河。自沒癡津難救。或曰。為",
    "X40n0717_001:0193a21": "他故畜。自無貪著。既爾。胡不現將供養三寶。以濟",
    "X40n0717_001:0193a22": "羣生。若云為他故積。私用即犯盜愆。",
    "X40n0717_001:0193a23": "佛制比丘三衣。不得離宿乃至一夜。離即失衣獲",
    "X40n0717_001:0193a24": "罪。今人既不遵法。輙便故離。有受無持。何免現前",
    "X40n0717_001:0193b01": "袈裟離體。當來鐵鍱纏身者乎。三衣之外。所有盈",
    "X40n0717_001:0193b02": "長之物。佛令說淨。作委寄他心。而得持畜。表其離",
    "X40n0717_001:0193b03": "著無屬己之累。茲時此法盡失。比丘悉皆茫然。大",
    "X40n0717_001:0193b04": "乘雖許菩薩為眾生故得畜。要須說淨。若不依教。",
    "X40n0717_001:0193b05": "是名為犯。",
    "X40n0717_001:0193b06": "律制出家五眾。並著袈裟。袈裟者。壞色衣也。以三",
    "X40n0717_001:0193b07": "如法色。壞其五大色。近世以應赴五彩之服。目為",
    "X40n0717_001:0193b08": "袈裟者。是為大錯。佛昔預記。末法袈裟變為五彩。",
    "X40n0717_001:0193b09": "今時披著。誠為末法衰相。釋子宜知。",
    "X40n0717_001:0193b10": "今時沙彌披著比丘三衣。五部律文悉未見有。百",
    "X40n0717_001:0193b11": "一羯磨。深誡不許。惟令披著縵衣。並無條隔等相。",
    "X40n0717_001:0193b12": "近代為師不諳律典。妄授人戒。相踵訛風。以為正",
    "X40n0717_001:0193b13": "軌。致令在家男女。披服比丘五條袈裟。迷惑至此。",
    "X40n0717_001:0193b14": "一何可笑。訛習既久。非夕能復。但我紹隆之士。當",
    "X40n0717_001:0193b15": "共扶揚正軌。勿令披著為幸。",
    "X40n0717_001:0193b16": "比丘之戒極尊。能為人天而作良祐福田。豈但自",
    "X40n0717_001:0193b17": "出生死而已。今時亦既受得。將為人間應赴故事。",
    "X40n0717_001:0193b18": "可惜之甚。我佛如來。歷劫捐捨頭目髓腦。而得此",
    "X40n0717_001:0193b19": "法。今將貨易世間少許穢利。寧不痛心。況應赴一",
    "X40n0717_001:0193b20": "法。出自此土。西國全無。深非僧法。佛無斯教。出世",
    "X40n0717_001:0193b21": "之賓。宜速知改。",
    "X40n0717_001:0193b22": "戒是定之體。慧乃定之用。苟體不立。用無從施。是",
    "X40n0717_001:0193b23": "故一切聖賢咸從戒成。七眾法子悉由戒立。故南",
    "X40n0717_001:0193b24": "宗得法之後。猶須登壇稟受。清涼國師。乃華嚴菩",
    "X40n0717_001:0193c01": "薩。自以十律嚴身。歷代祖師。何有白衣度人。三世",
    "X40n0717_001:0193c02": "如來。皆以戒為首約。故我釋尊初坐菩提樹下。即",
    "X40n0717_001:0193c03": "與諸菩薩結波羅提木叉。尋檢大小兩乘經律。無",
    "X40n0717_001:0193c04": "不讚歎持戒之人。未見一佛稱譽破禁之者。智士",
    "X40n0717_001:0193c05": "詳觀。萬無自錯。",
    "X40n0717_001:0193c06": "如來臨將涅槃。囑令依波羅提木叉為師。今人捨",
    "X40n0717_001:0193c07": "毗尼不學。豈但背佛遺誨。然已棄其師矣。見人持",
    "X40n0717_001:0193c08": "戒。即[口*豈]笑誹呰。苟非智過如來。即是與佛共諍。余",
    "X40n0717_001:0193c09": "謂其非[口*豈]呰人也。是誹讟佛也。請自揣看。可不懼",
    "X40n0717_001:0193c10": "歟。",
    "X40n0717_001:0193c11": "西方學法。始習小乘。次閱大教。大旨既通。法法無",
    "X40n0717_001:0193c12": "非中觀。故知大小由心。法無廣劣。詎可於中而生",
    "X40n0717_001:0193c13": "取捨毀譽者耶。若不始從小學。先習大典。必坐妄",
    "X40n0717_001:0193c14": "誇般若。撥無因果者多矣。",
    "X40n0717_001:0193c15": "三世諸佛。俱說經律論三藏聖教。經論二藏。咸通",
    "X40n0717_001:0193c16": "在家出家。惟律一藏。比丘獨持。如王秘藏。非外官",
    "X40n0717_001:0193c17": "所司。故白衣。沙彌。若先覽者。後永不得受大戒。罪",
    "X40n0717_001:0193c18": "與五逆同例。凡為師者。最宜謹慎。",
    "X40n0717_001:0194a01": "具足戒相威儀細行總圖",
    "X40n0717_001:0194b01": "二百五十具足戒法。以行住坐",
    "X40n0717_001:0194b02": "臥四威儀。各有二百五十。合為",
    "X40n0717_001:0194b03": "一千。循過去未來現在三世。為",
    "X40n0717_001:0194b04": "三千威儀。以此三千。配身口七",
    "X40n0717_001:0194b05": "支。成二萬一千。以此二萬一千。",
    "X40n0717_001:0194b06": "復對治貪瞋癡及等分四種煩",
    "X40n0717_001:0194b07": "惱。為八萬四千細行。此即八萬",
    "X40n0717_001:0194b08": "四千律儀也。言八萬細行者。舉",
    "X40n0717_001:0194b09": "其略也。若論生起者。則棄為根。",
    "X40n0717_001:0194b10": "殘為株。捨墮為枝。逸提為莖。眾",
    "X40n0717_001:0194b11": "學為葉。悔過為花。滅諍為果。不",
    "X40n0717_001:0194b12": "定為皮膚筋節。持之則七覺為",
    "X40n0717_001:0194b13": "花。四聖為果。毀之即身口七支",
    "X40n0717_001:0194b14": "為花。四惡趣為果。",
    "X40n0717_001:0195a02": " 四分戒本如釋科",
    "X40n0717_001:0195a04": "釋此戒本大科分二",
    "X40n0717_001:0195a05": "初釋題目",
    "X40n0717_001:0195a06": "次釋本文(分三)",
    "X40n0717_001:0195a07": "初序前方便(分四)",
    "X40n0717_001:0195a08": "初述讚頌",
    "X40n0717_001:0195a09": "二作前方便",
    "X40n0717_001:0195a10": "三秉白羯磨",
    "X40n0717_001:0195a11": "三秉白羯磨",
    "X40n0717_001:0195a12": "四說戒序(二)",
    "X40n0717_001:0195a13": "初正說",
    "X40n0717_001:0195a14": "次結問",
    "X40n0717_001:0195a15": "中總列戒相(分八)",
    "X40n0717_001:0195a16": "初捐棄法(開三)",
    "X40n0717_001:0195a17": "初總標",
    "X40n0717_001:0195a18": "中別列　四事",
    "X40n0717_001:0195a19": "後結問",
    "X40n0717_001:0195a20": "二僧殘法(開三)",
    "X40n0717_001:0195a21": "初總標",
    "X40n0717_001:0195a22": "中別列　十三事",
    "X40n0717_001:0195a23": "後結問",
    "X40n0717_001:0195a24": "三不定法(開三)",
    "X40n0717_001:0195a25": "初總標",
    "X40n0717_001:0195a26": "中別列　二事",
    "X40n0717_001:0195a27": "後結問",
    "X40n0717_001:0195a28": "四捨墮法(開三)",
    "X40n0717_001:0195a29": "初總標",
    "X40n0717_001:0195a30": "中別列　三十事",
    "X40n0717_001:0195a31": "後結問",
    "X40n0717_001:0195a32": "五墮法(開三)",
    "X40n0717_001:0195a33": "初總標",
    "X40n0717_001:0195a34": "中別列　九十事",
    "X40n0717_001:0195a35": "後結問",
    "X40n0717_001:0195a36": "六悔過法(開三)",
    "X40n0717_001:0195a37": "初總標",
    "X40n0717_001:0195a38": "中別列　四事",
    "X40n0717_001:0195a39": "後結問",
    "X40n0717_001:0195a40": "七眾學法(開三)",
    "X40n0717_001:0195a41": "初總標",
    "X40n0717_001:0195a42": "中別列　一百事",
    "X40n0717_001:0195a43": "後結問",
    "X40n0717_001:0195a44": "八滅諍法(開三)",
    "X40n0717_001:0195a45": "初總標",
    "X40n0717_001:0195a46": "中別列　七事",
    "X40n0717_001:0195a47": "後結問",
    "X40n0717_001:0195a48": "後結勸回向(分四)",
    "X40n0717_001:0195a49": "初總結前相",
    "X40n0717_001:0195a50": "二勤學餘法",
    "X40n0717_001:0195a51": "三七佛戒經",
    "X40n0717_001:0195a52": "四結頌回向",
    "X40n0717_001:0195a54": "四分戒本如釋科(終)",
    "X40n0717_001:0196a01": "四分戒本如釋目錄",
    "X40n0717_001:0196a03": "卷一",
    "X40n0717_001:0196a04": "敘語凡例",
    "X40n0717_001:0196a05": "具戒總圖分科圖",
    "X40n0717_001:0196a06": "釋本題目釋初讚頌",
    "X40n0717_001:0196a07": "釋前方便釋白羯磨",
    "X40n0717_001:0196a08": "釋戒經序",
    "X40n0717_001:0196a09": "卷二",
    "X40n0717_001:0196a10": "釋波羅夷法釋僧殘法(一事至五事)",
    "X40n0717_001:0196a11": "卷三",
    "X40n0717_001:0196a12": "釋僧殘法(六事至十三事)釋不定法",
    "X40n0717_001:0196a13": "卷四",
    "X40n0717_001:0196a14": "釋捨墮法(一事至十一事)",
    "X40n0717_001:0196a15": "卷五",
    "X40n0717_001:0196a16": "釋捨墮法(十二事至二十七事)",
    "X40n0717_001:0196a17": "卷六",
    "X40n0717_001:0196a18": "釋捨墮法(二十八事至三十事)",
    "X40n0717_001:0196a19": "卷七",
    "X40n0717_001:0196a20": "釋波逸提法(一事至二十五事)",
    "X40n0717_001:0196a21": "卷八",
    "X40n0717_001:0196a22": "釋波逸提法(二十六事至五十事)",
    "X40n0717_001:0196a23": "卷九",
    "X40n0717_001:0196a24": "釋波逸提法(五十一事至六十七事)",
    "X40n0717_001:0196b01": "卷十",
    "X40n0717_001:0196b02": "釋波逸提法(六十八事至九十事)釋悔過法",
    "X40n0717_001:0196b03": "卷十一",
    "X40n0717_001:0196b04": "釋眾學法",
    "X40n0717_001:0196b05": "卷十二",
    "X40n0717_001:0196b06": "釋滅諍法釋總結前相",
    "X40n0717_001:0196b07": "釋學餘法釋七佛戒經",
    "X40n0717_001:0196b08": "釋後結頌",
    "X40n0717_001:0196b09": "附二百五十戒攝頌戒相篇聚圖",
    "X40n0717_001:0196b15": "四分戒本如釋卷第一",
    "X40n0717_001:0196b17": "明　廣州沙門釋　弘贊在犙　繹",
    "X40n0717_001:0196b18": "釋此戒本。大科分二。初釋題目。次釋本文。",
    "X40n0717_001:0196b19": "○初釋題目",
    "X40n0717_001:0196b20": "四分戒本",
    "X40n0717_001:0196b21": "釋曰。四分戒本者。從出處以立名也。本出曇無德",
    "X40n0717_001:0196b22": "律。律分四分。初分明比丘法。二分明比丘尼法。及",
    "X40n0717_001:0196b23": "受戒。說戒法。三分明安居自恣等法。四分明房舍",
    "X40n0717_001:0196b24": "等法。今此戒本。即彼初分。乃比丘二百五十戒經",
    "X40n0717_001:0196c01": "也。爰夫律制。始自鹿園。終乎鶴樹。金言寂唱。波離",
    "X40n0717_001:0196c02": "續宣。誦如來言。詞滿八十。號為八十誦律。初則迦",
    "X40n0717_001:0196c03": "葉頂受。次乃阿難荷持。第三末田地。第四舍那波",
    "X40n0717_001:0196c04": "提。第五優波崛多。如是五師。遞相傳持。百一十餘",
    "X40n0717_001:0196c05": "載。授受不異。後有育王御世。崇敬三尊。廣會僧眾。",
    "X40n0717_001:0196c06": "重集三藏。時諸比丘。互執見聞。抄治經律。各引師",
    "X40n0717_001:0196c07": "說。以為章軸。引執不同。遂成二部。相言是非。求王",
    "X40n0717_001:0196c08": "判決。行白黑籌。表其新舊。時取舊者多。以多為名。",
    "X40n0717_001:0196c09": "號曰摩訶僧祇。取新者少。而是上座從上座為目。",
    "X40n0717_001:0196c10": "名曰上座部。由斯二部。於二百年間。復出十八部。",
    "X40n0717_001:0196c11": "十八部中。有五部為其綱領。一曰曇無德(此云法密。人名",
    "X40n0717_001:0196c12": "也。律名四分)。二曰薩婆多(此云說一切有。根本。十誦。是也)。三曰迦葉遺",
    "X40n0717_001:0196c13": "(此云重空觀。律名解脫。止有戒本一卷到此方)。四曰彌沙塞(此云不著有無觀。律名五",
    "X40n0717_001:0196c14": "分)。五曰婆蹉富羅(此云犢子。律本未到)。如此五部所制。文有",
    "X40n0717_001:0196c15": "廣狹。事有詳略。至於輕重開遮。雖無大殊。不無小",
    "X40n0717_001:0196c16": "異。然皆一佛所宣。但為聞聽不廣。傳誦有缺。各據",
    "X40n0717_001:0196c17": "一邊。致成多別。如來在昔。預為記曰。我滅度後。經",
    "X40n0717_001:0196c18": "律當分五部。致于十八。雖名別異。而皆不妨諸佛",
    "X40n0717_001:0196c19": "法界。及大涅槃。依之修行。皆得解脫。佛告文殊。未",
    "X40n0717_001:0196c20": "來我諸弟子。有二十部。能令諸法住。二十部者。並",
    "X40n0717_001:0196c21": "得四果。三藏平等。無下中上。譬如海水。味無有異。",
    "X40n0717_001:0196c22": "如人有二十子。真實如來所說。根本二部。從大乘",
    "X40n0717_001:0196c23": "出。從般若波羅蜜出。聲聞。緣覺。諸佛。悉從般若波",
    "X40n0717_001:0196c24": "羅蜜出。復說偈曰。十八及二本。悉從大乘出。無是",
    "X40n0717_001:0197a01": "亦無非。我說未來起。言根本二部者。即是僧祇上",
    "X40n0717_001:0197a02": "座二部。其僧祇部。分出七部。上座部。分出十一部。",
    "X40n0717_001:0197a03": "并二根本。共為二十部。今此震旦所傳。唯存四部。",
    "X40n0717_001:0197a04": "謂僧祇。法密。薩婆多。彌沙塞。其戒因緣。優波離問",
    "X40n0717_001:0197a05": "經。乃律之支屬。自餘善見。毗尼母。摩得勒伽。薩婆",
    "X40n0717_001:0197a06": "多毗尼毗婆沙。明了論等。並是略釋律之名義。如",
    "X40n0717_001:0197a07": "斯部類。既佛親為印記。則無勞致疑。已知無是無",
    "X40n0717_001:0197a08": "非。又何煩再議。譬如船舫[簿尃+卑]筏浮囊。名雖不同。至",
    "X40n0717_001:0197a09": "岸無異。是以五天諸國。隨秉一法。皆獲道果。震旦",
    "X40n0717_001:0197a10": "比來。四部悉行。咸登聖證。若非如來善應群機。曷",
    "X40n0717_001:0197a11": "緣獲斯勝益。故當謹護浮囊。無不濟其彼岸者也。",
    "X40n0717_001:0197a12": "○次釋本文(分三)　初序前方便　中總列戒相",
    "X40n0717_001:0197a13": "　後結勸回向。",
    "X40n0717_001:0197a14": "●初序前方便(分四)　初述讚頌　二作前方便",
    "X40n0717_001:0197a15": "　三秉白羯磨　四說戒經序。",
    "X40n0717_001:0197a16": "○初述讚頌(共十二頌分為九釋)",
    "X40n0717_001:0197a17": "　稽首禮諸佛　　及法比丘僧　　今演毗尼法",
    "X40n0717_001:0197a18": "　令正法久住",
    "X40n0717_001:0197a19": "釋曰。上半頌。是歸敬三寶。下半頌。顯當說戒。法得",
    "X40n0717_001:0197a20": "久住也。凡作法事。必須先敬三寶。以求加被。使內",
    "X40n0717_001:0197a21": "障潛消。外魔無嬈。法事而得成辦也。稽首者。出周",
    "X40n0717_001:0197a22": "禮九拜之初。謂下首至地。稽留停頭。少久乃起也。",
    "X40n0717_001:0197a23": "禮者。履也。謂進退有度。尊卑有分之義。然而方俗",
    "X40n0717_001:0197a24": "不同。禮無一定。西國以五體投地。為之致敬。此方",
    "X40n0717_001:0197b01": "則稽首。為之盡恭。今取隨國行之。以為虔敬之儀",
    "X40n0717_001:0197b02": "也。諸者。總舉十方三世也。佛者。具云佛陀。乃窮理",
    "X40n0717_001:0197b03": "盡性。大覺之稱也。覺具三義。一者自覺。悟性真常。",
    "X40n0717_001:0197b04": "了惑虗妄。二者覺他。運無緣慈。度有情界。三者覺",
    "X40n0717_001:0197b05": "行圓滿。窮源極底。行滿果圓也。法者。謂如來隨機",
    "X40n0717_001:0197b06": "演說清淨法要。決定能令有情得無熱惱。而趣涅",
    "X40n0717_001:0197b07": "槃。內證三明。智慧圓滿。之聖教也。若以義釋。法是",
    "X40n0717_001:0197b08": "軌持之義。軌生物解。任持自性也。持是法體。軌是",
    "X40n0717_001:0197b09": "法用。任持不捨。各守自性。如水就下。火揚於上。性",
    "X40n0717_001:0197b10": "各決定。此是法體。軌謂軌範。可生物解。如火熟食。",
    "X40n0717_001:0197b11": "用水浮舟。各取其則。是為法用也。比丘僧者。比丘。",
    "X40n0717_001:0197b12": "此云乞士。乞是乞求之名。士是清雅之稱。謂內修",
    "X40n0717_001:0197b13": "清雅之德。外離四邪。福利眾生。告求資身。以成清",
    "X40n0717_001:0197b14": "雅之德。亦云除饉。謂眾生無法自資。多所饉乏。出",
    "X40n0717_001:0197b15": "家戒行。是良福田。能生物善。是故世人歸信。供養",
    "X40n0717_001:0197b16": "種福。如沃壤之田。能生嘉苗。而除彼之饉乏也。新",
    "X40n0717_001:0197b17": "云苾芻。別有五義。如常可知。僧。具云僧伽。此言眾。",
    "X40n0717_001:0197b18": "乃四比丘已上之稱。即清淨持戒。及學無學眾之",
    "X40n0717_001:0197b19": "總稱也。今演者。正當宣說戒時也。毗尼。此云滅。謂",
    "X40n0717_001:0197b20": "滅貪瞋癡也。亦云折伏。謂調伏諸煩惱也。又云律。",
    "X40n0717_001:0197b21": "謂佛所說法律。處斷輕重。開遮持犯。令止諸惡。而",
    "X40n0717_001:0197b22": "生眾善也。令正法久住者。正法。謂出世無漏聖道",
    "X40n0717_001:0197b23": "也。由秉羯磨說戒。正法未滅世間。故云毗尼藏者。",
    "X40n0717_001:0197b24": "是佛法壽。毗尼藏住。佛法亦住。以諸善法。妙定勝",
    "X40n0717_001:0197c01": "慧。皆藉戒而生也。",
    "X40n0717_001:0197c02": "　戒如海無涯　　如寶求無厭　　欲護聖法財",
    "X40n0717_001:0197c03": "　眾集聽我說",
    "X40n0717_001:0197c04": "釋曰。上半頌。明戒勝德。下半頌。勸聽獲益。戒如海",
    "X40n0717_001:0197c05": "無涯者。戒謂二百五十波羅提木叉。并諸威儀。於",
    "X40n0717_001:0197c06": "一一戒中。各生攝取於僧十種功德。一一功德中。",
    "X40n0717_001:0197c07": "生十種正法。謂信等五根。無貪瞋癡三善根。及身",
    "X40n0717_001:0197c08": "口二護。由此成諸福海。無有邊際。故云無涯。如寶",
    "X40n0717_001:0197c09": "求無厭者。寶謂海中清淨如意珠王。隨眾生所欲。",
    "X40n0717_001:0197c10": "能與種種樂具。故世求之無厭。佛法海中。尸羅皎",
    "X40n0717_001:0197c11": "潔。出生根力覺道諸勝善品。應念而得。如彼珠王。",
    "X40n0717_001:0197c12": "求者無厭。聖法財者。即上根等諸勝善品。及信戒",
    "X40n0717_001:0197c13": "聞捨慧慚愧。此諸法財。非戒無能守護。故戒有防",
    "X40n0717_001:0197c14": "非止惡之功能。如勇兵猛將。能伏怨敵。不令侵凌。",
    "X40n0717_001:0197c15": "欲護此財。當和合共集一處聽說。如說而行也。眾。",
    "X40n0717_001:0197c16": "謂如法得圓滿戒者。集。是身根和集一處。聽屬耳",
    "X40n0717_001:0197c17": "識。於彼所說文義。以耳識領受。決心了知也。我說",
    "X40n0717_001:0197c18": "者。謂詞義無違。如律而說也。",
    "X40n0717_001:0197c19": "　欲除四棄法　　及滅僧殘法　　障三十捨墮",
    "X40n0717_001:0197c20": "　眾集聽我說",
    "X40n0717_001:0197c21": "釋曰。此頌明聽戒離過。四棄。是婬盜殺妄四波羅",
    "X40n0717_001:0197c22": "夷。隨犯其一。即一切功德道果。悉皆捐棄。又永棄",
    "X40n0717_001:0197c23": "清眾。不得與諸比丘共住。如大海不受死屍。漂棄",
    "X40n0717_001:0197c24": "岸上。戒法海中。不納破戒。故永棄清淨眾之外。不",
    "X40n0717_001:0198a01": "問不治也。僧殘者。總有十三事。謂犯此事。尚有少",
    "X40n0717_001:0198a02": "許餘殘可治之理。於二十僧中。如法懺悔。可得除",
    "X40n0717_001:0198a03": "滅。不同前四。無有餘殘可治也。捨墮者。共有三十",
    "X40n0717_001:0198a04": "事。由恣畜財物生過。犯此過者。須向眾中。先捨其",
    "X40n0717_001:0198a05": "物。次懺墮罪。而罪稱墮者。謂此罪若不懺除。即墮",
    "X40n0717_001:0198a06": "在三途。受燒煑苦。欲得除滅四棄。僧殘。遮障捨墮。",
    "X40n0717_001:0198a07": "當共集。一心而聽也。",
    "X40n0717_001:0198a08": "　毗婆尸式棄　　毗舍拘留孫　　拘那含牟尼",
    "X40n0717_001:0198a09": "　迦葉釋迦文　　諸世尊大德　　為我說是事",
    "X40n0717_001:0198a10": "　我今欲善說　　諸賢咸共聽",
    "X40n0717_001:0198a11": "釋曰。前一頌。總舉七佛。後一頌。述說囑聽。毗婆尸。",
    "X40n0717_001:0198a12": "亦名維衛。此云勝觀。式棄。亦名尸棄。此云火。毗舍。",
    "X40n0717_001:0198a13": "具云毗舍浮。此云徧一切自在(此三如來。在過去莊嚴劫末出世)。",
    "X40n0717_001:0198a14": "拘留孫。此云所應斷。又云作用莊嚴(在此賢劫第九小劫中。減",
    "X40n0717_001:0198a15": "至人壽六萬歲時出世。為千佛之首)。拘那含牟尼。此云金寂。亦云金",
    "X40n0717_001:0198a16": "仙(人壽四萬歲時。出現於世)。迦葉。具云迦攝波。此云飲光(人壽二萬",
    "X40n0717_001:0198a17": "歲時出世)。釋迦文。此云能儒。亦云釋迦牟尼。此云能仁",
    "X40n0717_001:0198a18": "寂默(人壽百歲時出世。此四如來。在此賢劫初。次第出現世間)。世尊者。謂十號",
    "X40n0717_001:0198a19": "具足。天人凡聖。世出世間。咸尊重故。大德者。謂福",
    "X40n0717_001:0198a20": "慧兩足。十號德具。世無與等。此二通稱上之七佛",
    "X40n0717_001:0198a21": "也。為我說是事者。此明師資授受。顯非應說也。我。",
    "X40n0717_001:0198a22": "指現前能說戒人。是事。謂從戒序。乃至七佛經偈。",
    "X40n0717_001:0198a23": "我今欲善說者。善說。謂如法而說。詞無差謬也。諸",
    "X40n0717_001:0198a24": "賢咸共聽者。諸賢。謂從初得戒無臘。乃至百臘者。",
    "X40n0717_001:0198b01": "咸共聽。謂皆和合集在一處。至心諦聽也。",
    "X40n0717_001:0198b02": "　譬如人毀足　　不堪有所涉　　毀戒亦如是",
    "X40n0717_001:0198b03": "　不得生天人　　欲得生天上　　若生人間者",
    "X40n0717_001:0198b04": "　常當護戒足　　勿令有毀損",
    "X40n0717_001:0198b05": "釋曰。前一頌。上半。設喻。下半。明障生善道。後一頌。",
    "X40n0717_001:0198b06": "上半。示生善趣。下半。誡護善因。譬如者。假設之詞。",
    "X40n0717_001:0198b07": "毀者。壞也。涉者。躡躐也。毀戒。由破戒也。天。謂欲界。",
    "X40n0717_001:0198b08": "色界。無色界。之二十八天也。人。謂四大洲。及八中",
    "X40n0717_001:0198b09": "洲。諸小洲人也。常當護戒足者。謂戒不可暫時有",
    "X40n0717_001:0198b10": "所毀犯也。損者。傷也。不但誡勿大毀。而小亦不可",
    "X40n0717_001:0198b11": "傷也。言生天人者。此乃隨機順世權說。以西域之",
    "X40n0717_001:0198b12": "人。多樂生天。佛初出世。隨彼所樂。而為說法。然非",
    "X40n0717_001:0198b13": "聖意。亦非律之本旨。律以解脫為宗。豈示人天漏",
    "X40n0717_001:0198b14": "果。又復天道原是險途。所謂險途有二。一是生天。",
    "X40n0717_001:0198b15": "二是惡道。生天雖受勝樂。福盡還墮惡趣。以此證",
    "X40n0717_001:0198b16": "之。故非律旨。設若毀戒。則險途尚不能登。況復涅",
    "X40n0717_001:0198b17": "槃之樂道。此不言涅槃者。略也。如大律云。求天若",
    "X40n0717_001:0198b18": "涅槃。方便守護戒。如是無毀壞。必能度險道。又云",
    "X40n0717_001:0198b19": "如是念修戒。能避諸惡行。除諸結使患。安隱入涅",
    "X40n0717_001:0198b20": "槃。原聲聞厭患三界苦果。斷集修道證滅。寧復更",
    "X40n0717_001:0198b21": "期人天果報。菩薩不貪世樂。畏厭生死煩惱。深樂",
    "X40n0717_001:0198b22": "涅槃。聲聞畏厭煩惱。深樂涅槃。百千萬倍。不及菩",
    "X40n0717_001:0198b23": "薩一分。豈希人天之欲樂哉。",
    "X40n0717_001:0198b24": "　如御入險道　　失轄折軸憂　　毀戒亦如是",
    "X40n0717_001:0198c01": "　死時懷恐懼",
    "X40n0717_001:0198c02": "釋曰。上下頌設喻。下半頌示知過患。軸。謂車輪中",
    "X40n0717_001:0198c03": "之轉軸。轄。是軸頭之鐵。猶御車過險難之路。中途",
    "X40n0717_001:0198c04": "失轄斷軸。心懷憂惱。生大惶怖也。毀戒如彼失轄",
    "X40n0717_001:0198c05": "折軸。死時如在險道中途。既自知戒毀。必墮惡道。",
    "X40n0717_001:0198c06": "便懷恐怖惶懼。如入險路中。失轄折軸之憂怖也。",
    "X40n0717_001:0198c07": "　如人自照鏡　　好醜生欣慼　　說戒亦如是",
    "X40n0717_001:0198c08": "　全毀生憂喜",
    "X40n0717_001:0198c09": "釋曰。上半頌設喻。下半頌顯戒完缺。如人以鏡自",
    "X40n0717_001:0198c10": "照其面。容端則生欣喜。貌陋便懷憂慼。今當說戒",
    "X40n0717_001:0198c11": "之時。以戒而自觀察。全則內懷欣喜。外不愧人。毀",
    "X40n0717_001:0198c12": "便內生憂慼。外恥於他也。",
    "X40n0717_001:0198c13": "　如兩陣共戰　　勇怯有進退　　說戒亦如是",
    "X40n0717_001:0198c14": "　淨穢生安畏",
    "X40n0717_001:0198c15": "釋曰。上半頌設喻。下半頌明戒得失。如兩軍陣。共",
    "X40n0717_001:0198c16": "相交戰。勇者安而前進。怯者畏而退縮。今眾集說",
    "X40n0717_001:0198c17": "戒。正與煩惱魔軍共戰。戒淨如勇。則身心俱安。戒",
    "X40n0717_001:0198c18": "穢如怯。則情色自畏。遂沒煩惱陣中。被魔所伏也。",
    "X40n0717_001:0198c19": "　世間王為最　　眾流海為最　　眾星月為最",
    "X40n0717_001:0198c20": "　眾聖佛為最　　一切眾律中　　戒經為上最",
    "X40n0717_001:0198c21": "　如來立禁戒　　半月半月說",
    "X40n0717_001:0198c22": "釋曰。前頌。初句。以尊貴為勝。次句以深廣為勝。第",
    "X40n0717_001:0198c23": "三句以明淨為勝。第四句以果德為勝。謂聲聞。緣",
    "X40n0717_001:0198c24": "覺。菩薩。行果未圓。如來行滿果圓。於諸聖中獨為",
    "X40n0717_001:0199a01": "最勝。此亦喻比丘。是金輪王子。法王貴裔。德慧深",
    "X40n0717_001:0199a02": "廣。戒體圓明。天上人間。無能及者。是為諸眾中尊",
    "X40n0717_001:0199a03": "也。後一頌。初二句。正顯戒經是為最勝。戒經。謂比",
    "X40n0717_001:0199a04": "丘比丘尼律儀。之別解脫經也。別解脫者。謂依此",
    "X40n0717_001:0199a05": "經修行。即於下下等九品諸惑。漸次斷除。於諸煩",
    "X40n0717_001:0199a06": "惱。而得解脫。又見修煩惱。其數各多。於別別品。而",
    "X40n0717_001:0199a07": "能捨離。故名別解脫也。由煩惱惑。結縛有情。沉沒",
    "X40n0717_001:0199a08": "三界。此經能使解脫。而趣涅槃。是故此經恃為上",
    "X40n0717_001:0199a09": "最。眾律。謂五戒。八戒。十戒。乃至輪王十善。世間法",
    "X40n0717_001:0199a10": "律。及諸外道邪禁也。大律云。眾經億百千。戒為第",
    "X40n0717_001:0199a11": "一最。是則不但餘教不如。即三藏十二部中。亦以",
    "X40n0717_001:0199a12": "戒為最。故根本律云。佛說三藏教。毗奈耶為首。佛",
    "X40n0717_001:0199a13": "遊於世間。隨處說經法。律教不如是。故知難值遇。",
    "X40n0717_001:0199a14": "諸佛證菩提。獨覺身心靜。及以阿羅漢。咸由律行",
    "X40n0717_001:0199a15": "成。三世諸賢聖。遠離有為縛。皆以律為本。能至安",
    "X40n0717_001:0199a16": "隱處。如地載群生。能長諸草木。律教亦如是。能生",
    "X40n0717_001:0199a17": "諸福智。律是法中王。諸佛之導首。苾芻喻商旅。此",
    "X40n0717_001:0199a18": "為無價珍。準如律說。若不依斯修行。終無所成。設",
    "X40n0717_001:0199a19": "有所得。皆是魔業。故經云。縱有多智禪定現前。如",
    "X40n0717_001:0199a20": "不持戒。必落魔道。如來立禁戒者。此顯如來親制。",
    "X40n0717_001:0199a21": "非餘聖僭為。不同經論。或容他說。呈佛印可。斯由",
    "X40n0717_001:0199a22": "如來智周法界。窮盡物性。知諸眾生根業差別所",
    "X40n0717_001:0199a23": "宜與戒。非聲聞菩薩所可堪能。如世禮樂。非天子",
    "X40n0717_001:0199a24": "不制。出世洪規。非佛莫立也。半月半月說者。謂黑",
    "X40n0717_001:0199b01": "白二月。以表黑白二業。欲黑盡。而白圓。故半月半",
    "X40n0717_001:0199b02": "月說戒。使諸比丘自憶所犯。如法懺除。令惡盡而",
    "X40n0717_001:0199b03": "善圓也。",
    "X40n0717_001:0199b04": "已上十二頌。是諸阿羅漢結集時安置。按大律本。",
    "X40n0717_001:0199b05": "共有四十六頌。",
    "X40n0717_001:0199b06": "○二作前方便(分七釋)。",
    "X40n0717_001:0199b07": "僧集不。",
    "X40n0717_001:0199b08": "釋曰。凡作羯磨布薩。同一界內比丘。並令共集。會",
    "X40n0717_001:0199b09": "在一處。以防別眾破僧方便。故須先問。僧有四種。",
    "X40n0717_001:0199b10": "謂四人。五人。十人。二十人。四人僧者。除受具戒。自",
    "X40n0717_001:0199b11": "恣。出僧殘罪。餘一切羯磨應作。五人僧者。除中國",
    "X40n0717_001:0199b12": "受具。出罪。餘一切羯磨應作。二十人僧者。一切羯",
    "X40n0717_001:0199b13": "磨應作。此四位僧中。隨少一人。作法不成。過則如",
    "X40n0717_001:0199b14": "法。減則非法非律得罪。除布薩。餘有要事羯磨。眾",
    "X40n0717_001:0199b15": "多造次難集。或防障難。聽在戒場上作法。不集無咎。",
    "X40n0717_001:0199b16": "和合不。",
    "X40n0717_001:0199b17": "釋曰。同一羯磨和集一處。必須心口無諍。不來者",
    "X40n0717_001:0199b18": "與欲。在現前應訶者。不訶。謂防鬬諍因緣。有妨法",
    "X40n0717_001:0199b19": "事。故須次問也。",
    "X40n0717_001:0199b20": "未受大戒者。出。",
    "X40n0717_001:0199b21": "釋曰。未受大戒者。謂未經白四羯磨。如法得具足",
    "X40n0717_001:0199b22": "戒也。出謂遣出眾外。離見聞處。佛言。不應在未受",
    "X40n0717_001:0199b23": "大戒人前作羯磨說戒。",
    "X40n0717_001:0199b24": "不來諸比丘。說欲。及清淨。",
    "X40n0717_001:0199c01": "釋曰。不來者。謂不來赴集也。凡作一切羯磨法事。",
    "X40n0717_001:0199c02": "必須身心俱集。方成和合。設有佛法僧事。若病事。",
    "X40n0717_001:0199c03": "若瞻病等緣。乃開心集。故聽傳心口。應僧前事。方",
    "X40n0717_001:0199c04": "得彼此俱辦。不妨法事。無別眾過也。說欲者。謂說",
    "X40n0717_001:0199c05": "意樂。彼所作如法僧事。自心樂欲隨喜共同也。清",
    "X40n0717_001:0199c06": "淨者。謂自無罪。此是布薩時與清淨也。復以布薩",
    "X40n0717_001:0199c07": "時。僧作種種羯磨。故須欲及清淨俱與。不得單與",
    "X40n0717_001:0199c08": "清淨。致妨僧事。亦不得稱與某事欲。應言。如法僧",
    "X40n0717_001:0199c09": "事與欲清淨。乃無稽留。廢僧羯磨之患也。有五種",
    "X40n0717_001:0199c10": "與欲。若言與汝欲。若言我說欲。若言為我說欲。若",
    "X40n0717_001:0199c11": "病不能語。應現身相。若廣與欲。俱成與欲。若不如",
    "X40n0717_001:0199c12": "是。不成與欲。應更與餘者欲。此中與欲。必是身現",
    "X40n0717_001:0199c13": "在界內。亦不得今日與明日欲。若病比丘與欲已。",
    "X40n0717_001:0199c14": "聞僧中說法毗尼。自力就聽。坐久疲苦。即以先所",
    "X40n0717_001:0199c15": "與欲。默離座去。不名與欲。已破前欲故。應更與欲。",
    "X40n0717_001:0199c16": "餘緣準此應知。若病比丘。不能如上身口與欲。應",
    "X40n0717_001:0199c17": "扶舁至僧中。若慮扶舁病增。一切僧應往病者所",
    "X40n0717_001:0199c18": "圍繞與作羯磨。若病者多。能集一處者善。若不能。",
    "X40n0717_001:0199c19": "僧應出界外作羯磨說戒。更無方便得別眾羯磨",
    "X40n0717_001:0199c20": "說戒。若欲廣與欲者。應至一可傳欲人所。整威儀。",
    "X40n0717_001:0199c21": "作如是言。",
    "X40n0717_001:0199c22": "大德一心念。我某甲比丘。如法僧事。與欲清淨(一說)。",
    "X40n0717_001:0199c23": "若自恣時。應言與欲自恣。餘一切羯磨。但言與欲。",
    "X40n0717_001:0199c24": "彼受欲比丘。持欲至僧中。其羯磨人。如上問已。即",
    "X40n0717_001:0200a01": "應具威儀。答言。",
    "X40n0717_001:0200a02": "大德僧聽。某甲比丘。我受彼欲清淨。彼如法僧事",
    "X40n0717_001:0200a03": "與欲清淨(一說)。別部。聽持欲者。對比座說。不告大眾。",
    "X40n0717_001:0200a04": "為遮延時。僧生疲勞等諸過失故。其持欲人。受欲",
    "X40n0717_001:0200a05": "已。若命過。若餘處行。若罷道。若入外道中。若入別",
    "X40n0717_001:0200a06": "部眾。若至戒場上。若明相出。若自言犯邊罪等十",
    "X40n0717_001:0200a07": "三難人。若被舉。若滅擯。若應滅擯。若神足在空。若",
    "X40n0717_001:0200a08": "離見聞處。並不成與欲清淨。應更與餘者欲。如是",
    "X40n0717_001:0200a09": "若在路中。若至眾中。亦如是。受欲人。若眠。若入定。",
    "X40n0717_001:0200a10": "若忘。若不故作。如是成與欲。若故不說者。得惡作",
    "X40n0717_001:0200a11": "罪。若遇道路隔塞。有賊。有惡獸。河水漲。一切命難。",
    "X40n0717_001:0200a12": "梵行難。不得至。從界外來至僧中。如是不失與欲。",
    "X40n0717_001:0200a13": "復聽一人。受二三四人。乃至眾多人欲。若能盡記",
    "X40n0717_001:0200a14": "識字者。隨憶多少受欲。若不能憶字。當稱姓。不能",
    "X40n0717_001:0200a15": "記識姓。當稱相貌。若不能記相貌。但言眾多比丘。",
    "X40n0717_001:0200a16": "如法僧事與欲清淨。若受欲人。自有緣事起。不及",
    "X40n0717_001:0200a17": "詣僧中。聽轉授欲與餘比丘。當如是言。大德一心",
    "X40n0717_001:0200a18": "念。我某甲比丘。與(某甲眾多)比丘受欲清淨。彼及我身。",
    "X40n0717_001:0200a19": "如法僧事。與欲清淨。若比丘為緣事故。與欲已。事",
    "X40n0717_001:0200a20": "休。便應往就說戒處。若一住處滿四比丘。應共集",
    "X40n0717_001:0200a21": "說戒。不合說欲。",
    "X40n0717_001:0200a22": "誰遣比丘尼來請教誡。",
    "X40n0717_001:0200a23": "釋曰。尼稟漏質。形累多拘。故闕遊方問道之資。晨",
    "X40n0717_001:0200a24": "昏訓導之益。如來愍此。制令半月半月。詣僧求請",
    "X40n0717_001:0200b01": "教授。僧方差具德者。誨以微言。勉以至道。但去聖",
    "X40n0717_001:0200b02": "時遙。僧尼慢教。既不遵承。斯法漸失。聞者尚少。行",
    "X40n0717_001:0200b03": "者全稀。擬復斯規。故為詳註。其比丘尼僧眾。於說",
    "X40n0717_001:0200b04": "戒日集僧。白二羯磨。差一比丘尼。往僧寺中求請",
    "X40n0717_001:0200b05": "教授。若獨行無護。更差二三人為伴。既至寺中。詣",
    "X40n0717_001:0200b06": "一舊住比丘所(準義。僧應差人。承受彼尼囑授)。禮敬已。曲身低頭",
    "X40n0717_001:0200b07": "合掌白言。",
    "X40n0717_001:0200b08": "大德一心念。比丘尼僧和合。禮比丘僧足。求請教",
    "X40n0717_001:0200b09": "授(三說)。僧說戒時。誦戒者問言。誰遣比丘尼來請教",
    "X40n0717_001:0200b10": "誡(佛言。於僧說戒時。上座問言。比丘尼眾。遣何人來耶。今但取當時說戒者。問之)。先受尼",
    "X40n0717_001:0200b11": "囑授者。即應起。具修威儀。白言。",
    "X40n0717_001:0200b12": "大德僧聽。某處比丘尼僧和合。差比丘尼某甲。禮",
    "X40n0717_001:0200b13": "比丘僧足。求請教誡尼人。如是三說已。準義應至",
    "X40n0717_001:0200b14": "上座所言。大德慈濟。能教誡比丘尼不。若答言。不",
    "X40n0717_001:0200b15": "堪者。乃至二十夏已來。一一具問。彼說戒者。應更",
    "X40n0717_001:0200b16": "問云。誰為教誡比丘尼。若有者。應差。其教誡人。要",
    "X40n0717_001:0200b17": "具十法。一戒律具足。二多聞。三誦二部戒利。四決",
    "X40n0717_001:0200b18": "斷無疑。五善能說法。六族姓出家。七顏貌端正。尼",
    "X40n0717_001:0200b19": "眾見便歡喜。八堪任與尼眾說法。勸令歡喜。九不",
    "X40n0717_001:0200b20": "為佛出家。而披法服犯重法。十若滿二十夏。若過",
    "X40n0717_001:0200b21": "二十夏者。應如是差。",
    "X40n0717_001:0200b22": "大德僧聽。若僧時到。僧忍聽。僧差某甲比丘。教誡",
    "X40n0717_001:0200b23": "比丘尼。白如是。大德僧聽。僧差某甲比丘。教誡",
    "X40n0717_001:0200b24": "比丘尼。誰諸長老。忍僧差某甲比丘。教誡比丘尼",
    "X40n0717_001:0200c01": "者默然。誰不忍者說。僧已忍差某甲比丘教誡比",
    "X40n0717_001:0200c02": "丘尼竟。僧忍默然故。是事如是持(若教誡者多。應問尼請誰。隨言",
    "X40n0717_001:0200c03": "便差。若言隨僧處分。即應隨常教授者。次第差往)。彼比丘尼。十六日更往",
    "X40n0717_001:0200c04": "寺中問可不。彼被差比丘。將一比丘為伴。尅期而",
    "X40n0717_001:0200c05": "往。尼亦尅時而迎。其教誡師。觀尼眾集已。為說八",
    "X40n0717_001:0200c06": "敬法。然後量機說法開導。若無教誡尼人。遍請不",
    "X40n0717_001:0200c07": "得。彼受囑授比丘。還至上座所。白言。遍問眾僧。無",
    "X40n0717_001:0200c08": "有堪者。時上座即應略為教授法。告受囑人云。此",
    "X40n0717_001:0200c09": "眾無堪教誡師。明日尼來請可不時。應報言。昨為",
    "X40n0717_001:0200c10": "尼眾遍請。無有教授比丘尼人。然上座有敕。敕諸",
    "X40n0717_001:0200c11": "尼眾。精勤行道。謹慎莫放逸(十六日尼至。如敕告知。尼還住處集眾。具",
    "X40n0717_001:0200c12": "宣僧敕。諸尼合掌頂受)。",
    "X40n0717_001:0200c13": "僧今和合。何所作為。",
    "X40n0717_001:0200c14": "釋曰。謂僧既已和集。所為何等法事。然所為事。不",
    "X40n0717_001:0200c15": "出三種。一為情事。如受懺悔等。二為非情事。如結",
    "X40n0717_001:0200c16": "諸界等。三情非情事。如處分。離衣等。此所為事。委",
    "X40n0717_001:0200c17": "僧量宜。故須對眾問其所作。一人隨事答之。",
    "X40n0717_001:0200c18": "說戒羯磨(若非說戒時。據事稱之。答云某羯磨)。",
    "X40n0717_001:0200c19": "釋曰。梵語羯磨。此云事。亦云辦事。謂諸法事。由茲",
    "X40n0717_001:0200c20": "成辦也。然羯磨約體唯三。謂單白。白二。白四。隨事",
    "X40n0717_001:0200c21": "量作。若輕事。應作單白。中事白二。重事白四。此三",
    "X40n0717_001:0200c22": "種羯磨。能攝一切羯磨。而諸羯磨。略有一百二十",
    "X40n0717_001:0200c23": "一法。單白有二十七。白二有五十七。白四有三十",
    "X40n0717_001:0200c24": "八。其餘諸部。或增或減。根本部中。共有百一事。",
    "X40n0717_001:0201a01": "凡為諸羯磨法事。必須作前方便。惟在說戒時。乃",
    "X40n0717_001:0201a02": "加問尼來請教誡。其餘六法。遍諸羯磨。唯除結界。",
    "X40n0717_001:0201a03": "闕者不成。謂應共了知界相故。不許說欲。事須盡",
    "X40n0717_001:0201a04": "集也。",
    "X40n0717_001:0201a05": "○三秉白羯磨(單白)。",
    "X40n0717_001:0201a06": "大德僧聽。今白月十五日。眾僧說戒。若僧時到。僧忍",
    "X40n0717_001:0201a07": "聽。和合說戒。白如是。",
    "X40n0717_001:0201a08": "釋曰。大德僧聽者。謂令諸比丘耳識。勿緣異境。專",
    "X40n0717_001:0201a09": "心一境。於所聞事。當正憶持也。白月十五日者。此",
    "X40n0717_001:0201a10": "取上半月言之。若下半月。即是黑月。月有大小。或",
    "X40n0717_001:0201a11": "十四日。或十五日。當依時稱之。眾僧說戒者。顯非",
    "X40n0717_001:0201a12": "餘事也。按耶舍所譯戒本。則云布薩說戒。今不言",
    "X40n0717_001:0201a13": "者。是略也。何以故。說戒是直陳其事。未彰其義。布",
    "X40n0717_001:0201a14": "薩者。是長養淨除義。謂由眾集說戒。能長養功德。",
    "X40n0717_001:0201a15": "淨除煩惱諸不善法故。若僧時到者。時。謂說戒之",
    "X40n0717_001:0201a16": "時。到。謂僧如時而至也。僧忍聽者。謂現前大眾。當",
    "X40n0717_001:0201a17": "共忍可聽許和合說波羅提木叉戒也。白如是者。",
    "X40n0717_001:0201a18": "謂以此事而告知也。凡布薩日至。其年少比丘。應",
    "X40n0717_001:0201a19": "先往說戒堂。掃灑敷座。備水。燃燈。具籌。若不知者。",
    "X40n0717_001:0201a20": "上座當教。不教突吉羅。若不隨教。亦突吉羅。說戒",
    "X40n0717_001:0201a21": "竟。應收復本處。不爾者。如上得罪。言具籌者。謂令",
    "X40n0717_001:0201a22": "知人數故。其籌應用銅鐵竹木作。以函筒盛之。比",
    "X40n0717_001:0201a23": "座者。共相檢校。知有來者。不來者。應先白已。然後",
    "X40n0717_001:0201a24": "說戒。若眾集大。說戒時。不悉聞。聽敷高座。極令高",
    "X40n0717_001:0201b01": "好。在上說戒。誦時若忘。若誤。次座比丘當授語。若",
    "X40n0717_001:0201b02": "故忘者。次第二比丘。當代說。即以次說。不得重說。",
    "X40n0717_001:0201b03": "然說戒比丘。先當闇誦使利。莫致眾中說時錯謬。",
    "X40n0717_001:0201b04": "若說戒時。有八難事起。及有餘緣。聽略說戒。八難",
    "X40n0717_001:0201b05": "者。王賊水火病惡蟲人非人。餘緣者。若大眾集。牀",
    "X40n0717_001:0201b06": "座少。若眾多病。若座上覆葢不周。值天雨。或鬬諍",
    "X40n0717_001:0201b07": "事。或說法夜已久。聽齊明相未出。應作羯磨說戒。",
    "X40n0717_001:0201b08": "更無方便可得宿受欲清淨。羯磨說戒。略前方便。",
    "X40n0717_001:0201b09": "一如廣法。量難遠近。以為廣略。若無難緣。不得略",
    "X40n0717_001:0201b10": "說。若說戒序。問清淨已。難至。應告言。諸大德。是四",
    "X40n0717_001:0201b11": "波羅夷法僧常聞。如是十三僧殘。乃至眾學法。若",
    "X40n0717_001:0201b12": "難卒至。應隨到處言。已說至某處。餘者僧常聞。若",
    "X40n0717_001:0201b13": "難緣逼近。不及說序者。如僧祇律告云。諸大德。今",
    "X40n0717_001:0201b14": "十五日布薩時。各正身口意。莫放逸。便各各隨意",
    "X40n0717_001:0201b15": "去。若一比丘獨住者。至布薩日。應詣說戒堂掃灑。",
    "X40n0717_001:0201b16": "如前安置。若有客比丘來。若四。若過四。應先白已。",
    "X40n0717_001:0201b17": "然後說戒。若但有三人。若二人。應各各相向說。作",
    "X40n0717_001:0201b18": "是言。二長老憶念。今僧十五日說戒。我某甲比丘",
    "X40n0717_001:0201b19": "淨淨(三說)。若獨一人。應心念口言。今僧十五日說戒。",
    "X40n0717_001:0201b20": "我某甲比丘清淨(三說)。若有犯者。不得說戒。不得聞",
    "X40n0717_001:0201b21": "戒。不得向犯者懺悔。犯者不得受他懺悔。當詣清",
    "X40n0717_001:0201b22": "淨比丘所。偏露右臂。脫屣。右膝著地合掌。若是上",
    "X40n0717_001:0201b23": "座。應禮足。自稱所犯名字。如法懺悔。若於犯中生",
    "X40n0717_001:0201b24": "疑。亦如上詣淨比丘所。稱所犯名字。作是言。我某",
    "X40n0717_001:0201c01": "甲於所犯罪生疑。今向大德自說。須後無疑時。當",
    "X40n0717_001:0201c02": "如法懺悔。如是作已。得聽說戒。若比丘正說戒時。",
    "X40n0717_001:0201c03": "或憶知有罪。或心疑。若向眾說。恐致閙亂。當語比",
    "X40n0717_001:0201c04": "座。或應心念。須座罷已。當如法懺悔。如是者得聞",
    "X40n0717_001:0201c05": "戒。若一切僧盡有犯。或生疑。當向清淨客比丘懺",
    "X40n0717_001:0201c06": "悔決疑。然後說戒。若無客來。當差二三人。詣比近",
    "X40n0717_001:0201c07": "清淨僧中。決疑懺悔已。還所住處。諸比丘當向此",
    "X40n0717_001:0201c08": "比丘懺悔。然後說戒。若比近無淨僧。應作白已當",
    "X40n0717_001:0201c09": "懺悔。作如是白。大德僧聽。此一切眾僧犯罪。若僧",
    "X40n0717_001:0201c10": "時到。僧忍聽。此一切眾僧懺悔。白如是。作是白已。",
    "X40n0717_001:0201c11": "然後說戒(然此一途懺悔。謂各各識知所犯罪名種相。而無一淨比丘向之懺悔。故聽作",
    "X40n0717_001:0201c12": "斯白懺。非是於罪不識。儱侗而為。作斯羯磨而得罪除滅也)。若一切僧於罪有",
    "X40n0717_001:0201c13": "疑者。當作白已。應說其罪。當作如是白。大德僧聽。",
    "X40n0717_001:0201c14": "此一切僧於罪有疑。若僧時到。僧忍聽。此眾僧自",
    "X40n0717_001:0201c15": "說罪。白如是。作是白已。然後說戒(此但露罪。得聞說戒。本罪俟無",
    "X40n0717_001:0201c16": "疑時。仍須向他說已懺悔。五分律。聽向有罪比丘悔過。但不得向同犯者悔過。若病比丘。聽向同犯共悔過)。",
    "X40n0717_001:0201c17": "若不識罪名罪相。待有客比丘持律者來。應請問",
    "X40n0717_001:0201c18": "之。如法懺悔。若說戒日。舊比丘集。已說戒序竟。有",
    "X40n0717_001:0201c19": "客比丘來少。客當告清淨。作如是言。大德僧聽。我",
    "X40n0717_001:0201c20": "某甲清淨。作是告已。餘者當次第聽。若說戒竟。舉",
    "X40n0717_001:0201c21": "眾未起。若多未起。若都已起。亦應告清淨。若說戒",
    "X40n0717_001:0201c22": "序竟。若說戒竟。客比丘來。或等。或多。應更為重說",
    "X40n0717_001:0201c23": "戒。若客比丘先說戒。舊比丘來。亦如上說。若比丘",
    "X40n0717_001:0201c24": "心亂狂癡。應與作狂癡羯磨。此有三種狂癡。一說",
    "X40n0717_001:0202a01": "戒時。或憶。或不憶。或來。或不來。二或憶而來。三或",
    "X40n0717_001:0202a02": "不憶不來。是中後二種。不應與作。初一種應作白",
    "X40n0717_001:0202a03": "二羯磨。若狂病止。應白二羯磨解。五夏比丘。當誦",
    "X40n0717_001:0202a04": "戒羯磨使通利。不應眾多癡比丘。集在一處。既不",
    "X40n0717_001:0202a05": "知戒。復不知說戒。不知布薩。不知布薩羯磨。應依",
    "X40n0717_001:0202a06": "能誦戒比丘夏安居。若安居中。所依人命終。或遠",
    "X40n0717_001:0202a07": "行。或休道。乃至十三難等。若後安居日未至。當詣",
    "X40n0717_001:0202a08": "比近處結後安居。或當請彼能誦戒者來過安居。",
    "X40n0717_001:0202a09": "若已過後安居。諸比丘應向比近處有學誦序者。",
    "X40n0717_001:0202a10": "若誦四事者。若十三事。乃至九十事者。若誦餘殘",
    "X40n0717_001:0202a11": "法者。彼各各誦已。還至本住處。教一人使誦。若一",
    "X40n0717_001:0202a12": "人不能盡誦者。隨先所誦得。各次第誦。不得重誦。",
    "X40n0717_001:0202a13": "若爾者善。不者。但說法誦經已。從座起而去(謂布薩日",
    "X40n0717_001:0202a14": "至。不得不說戒。既皆無能誦者。方許說法誦經。非為長途軌則。僧祇律云。若舉眾不利者。應遣上座出界",
    "X40n0717_001:0202a15": "外。心念口言作布薩。餘三人界內。作三語布薩。即是罰上座。不應早作布薩。若一比丘住者。應待客來共",
    "X40n0717_001:0202a16": "作布薩。若無客來。有罪者。應作是念。若得清淨比丘。此事當如法除。作是念已。應心念口言三說布薩。若",
    "X40n0717_001:0202a17": "布薩竟。有客來者。客應隨喜言。長老已作布薩。我某甲隨喜。若不隨喜。應世界外作布薩。一住處。不得再",
    "X40n0717_001:0202a18": "作布薩。若比丘遠行。布薩日至比丘住處。作布薩已。不應默去。應囑沙彌。若守圍民。若放牧者。有比丘來",
    "X40n0717_001:0202a19": "語令知。此中已作布薩。若無人者。應書柱戶扇。或散準作相。彼後來者。應問。應求相。不得輙作布薩。若共",
    "X40n0717_001:0202a20": "商客行。至布薩日。有恐怖難。商行不待。得行作布薩。先應籌量。齊幾許得誦戒竟。若山若石作標幟。伸手",
    "X40n0717_001:0202a21": "相及。羯磨結作布薩界已。然後作布薩。若據本部。布薩日於無村曠野中行。結小界。說戒。並無外標相。即",
    "X40n0717_001:0202a22": "身所坐處。以為界體。故羯磨文中云。今有爾許比丘集結小界。是知無有多相。在如是處行。僧應和合集",
    "X40n0717_001:0202a23": "一處共說戒。若僧不得和合。隨同師善友。於下道集一處。白二羯磨結小界說戒。此為難緣方許。無緣不",
    "X40n0717_001:0202a24": "聽。說戒竟。應白二羯磨解界而去。毗尼母經云。不應用歌音誦戒。當以高聲了了誦戒。歌音有五事失。一",
    "X40n0717_001:0202b01": "心染著此音。二為世人所嫌。三與世人無異。四妨廢行道。五妨入定。本律不聽歌音說法。不禁誦戒。疑是",
    "X40n0717_001:0202b02": "遺誤。按說法儀中。初聽。後以過差。即不聽。有五種過失。大同母經說)。",
    "X40n0717_001:0202b03": "○四說戒經序(開二)　初正說序　次結問。",
    "X40n0717_001:0202b04": "△初正說序",
    "X40n0717_001:0202b05": "諸大德。我今欲說波羅提木叉戒。汝等諦聽。善思念",
    "X40n0717_001:0202b06": "之。若自知有犯者。即應自懺悔。無犯者默然。默然故。",
    "X40n0717_001:0202b07": "知諸大德清淨。若有他問者。亦如是答。如是比丘在",
    "X40n0717_001:0202b08": "眾中。乃至三問。憶念有罪不懺悔者。得故妄語罪。故",
    "X40n0717_001:0202b09": "妄語者。佛說障道法。若比丘憶念有罪。欲求清淨者。",
    "X40n0717_001:0202b10": "應懺悔。懺悔得安樂。",
    "X40n0717_001:0202b11": "釋曰。諸大德我今欲說波羅提木叉戒者。此是告",
    "X40n0717_001:0202b12": "眾令知今說戒時將至。各當攝持威儀。整肅三業。",
    "X40n0717_001:0202b13": "勿為散亂也。波羅提木叉。此翻別解脫。義如前釋。",
    "X40n0717_001:0202b14": "又翻保解脫。謂能保任行人出生死海故。汝等諦",
    "X40n0717_001:0202b15": "聽者。是誡令端意審實詳聽。人於語義。以成聞慧",
    "X40n0717_001:0202b16": "也。善思念之者。謂當如聞思義。憶念勿忘。以成思",
    "X40n0717_001:0202b17": "慧也。若自知有犯等者。既聞思擇義。美惡自現於",
    "X40n0717_001:0202b18": "心中。當去其不善。擇其善者而修之。以成修慧。修",
    "X40n0717_001:0202b19": "慧若成。則法流常注於心矣。有犯。謂所作犯事。未",
    "X40n0717_001:0202b20": "向他發露說悔。今當自說露其罪。乃堪聞戒。勿俟",
    "X40n0717_001:0202b21": "他首。更犯罪也。無犯。謂不犯。或犯已說悔。默然。謂",
    "X40n0717_001:0202b22": "既無所犯。當一心寂默而聽戒也。默然故等者。由",
    "X40n0717_001:0202b23": "其默然故。故知清淨無罪也。若有他問亦如是答",
    "X40n0717_001:0202b24": "者。如餘時中。他舉問實答。此亦應如實答。如是比",
    "X40n0717_001:0202c01": "丘在眾中乃至三問者。比丘。指犯罪人。眾中。謂現",
    "X40n0717_001:0202c02": "前聽戒僧眾。三問。是令語詞圓滿。無廣略過故。略",
    "X40n0717_001:0202c03": "則闇鈍者卒難知覺。無慚者未發愧悔。廣則聽者",
    "X40n0717_001:0202c04": "生煩。心起疲倦也。憶念等者。謂由他三問。憶知所",
    "X40n0717_001:0202c05": "犯。而不發露。故得妄語罪。雖默不說。由現身相。表",
    "X40n0717_001:0202c06": "成語業故。縱曾有犯。今不憶知。無妄語罪。一一問。",
    "X40n0717_001:0202c07": "隨憶得罪。三問。三憶。得三罪。障道法者。謂佛說故",
    "X40n0717_001:0202c08": "妄語。是障道之法。障何等道。謂障諸禪。三昧。四果。",
    "X40n0717_001:0202c09": "涅槃之道。欲求清淨者。謂欲求清淨無罪。而自懺",
    "X40n0717_001:0202c10": "悔。非為畏他詰問責罰。而為懺悔。清淨有二。一是",
    "X40n0717_001:0202c11": "淨因。二是淨果。因謂淨戒。果謂涅槃。欲得涅槃。當",
    "X40n0717_001:0202c12": "持淨戒。纔有毫芒瑕疵。萌於心胸。即應發露其根。",
    "X40n0717_001:0202c13": "無令覆陰條幹日茂。致成穢蕚而失淨果也。懺悔",
    "X40n0717_001:0202c14": "得安樂者。由發露說悔。身心寂定。即得諸禪三昧。",
    "X40n0717_001:0202c15": "至獲涅槃樂果。",
    "X40n0717_001:0202c16": "△次結問",
    "X40n0717_001:0202c17": "諸大德。我已說戒經序。今問諸大德。是中清淨不(三說)。",
    "X40n0717_001:0202c18": "諸大德。是中清淨。默然故。是事如是持。",
    "X40n0717_001:0202c19": "釋曰。戒經序者。謂此為二百五十別解脫經之由",
    "X40n0717_001:0202c20": "緒也。是事如是持者。持是了知義。已三詰問。眾皆",
    "X40n0717_001:0202c21": "清淨。由清淨故默然。由其默然故。此事我今如是",
    "X40n0717_001:0202c22": "了知。堪為說戒經也。",
    "X40n0717_001:0202c24": "四分戒本如釋卷第一"
}