{
    "T47n1997_001:0713b23": "圓悟佛果禪師語錄序",
    "T47n1997_001:0713b25": "龍圖閣直學士左朝奉大夫知處州",
    "T47n1997_001:0713b26": "軍州事兼管內勸農使耿延禧撰",
    "T47n1997_001:0713b27": "佛以一音。而演說法。故一切法。同此一音。三",
    "T47n1997_001:0713b28": "世諸佛此一音。六代祖師此一音。天下老和",
    "T47n1997_001:0713b29": "尚此一音。吾有正法眼藏。分付摩訶迦葉。乃",
    "T47n1997_001:0713c01": "此一音。正法眼藏向這瞎驢邊滅却。亦此一",
    "T47n1997_001:0713c02": "音。以至風動林響泉鳴谷應亦此音。雷霆霹",
    "T47n1997_001:0713c03": "靂雨雹交橫。亦此音。人語市聲鵓鳩蛇蟇倉",
    "T47n1997_001:0713c04": "庚寒蟬亦此音。麻三斤。庭前柏樹子。得髓得",
    "T47n1997_001:0713c05": "皮。老兄未徹。拄杖子[跳-兆+孛]跳。上三十三天。觀音",
    "T47n1997_001:0713c06": "胡餅。却是饅頭。無非此音。以至一切語言。銅",
    "T47n1997_001:0713c07": "鑼盛油。銀椀盛雪。鷓鴣啼華。珊瑚撑月。不落",
    "T47n1997_001:0713c08": "不昧。通身遍身。將心與汝安。吸盡西江水。亦",
    "T47n1997_001:0713c09": "無非此音。不作此音會。而作語言謷訛。妄生",
    "T47n1997_001:0713c10": "分別。無有是處。昔楊岐以此音。簧鼓天下。至",
    "T47n1997_001:0713c11": "圓悟大禪師。此音益震。師因頻呼小玉之音",
    "T47n1997_001:0713c12": "與檀郎認得之音。然後大唱此音。不數德山",
    "T47n1997_001:0713c13": "歌。壓倒雲門曲。凡樓子我若無心之音。及盤",
    "T47n1997_001:0713c14": "山紅輪西去之音。皆當立下風。盡是老凍膿。",
    "T47n1997_001:0713c15": "所以於建炎中興天子前。奏此一音。四海寂",
    "T47n1997_001:0713c16": "默。而無敢鳴。雲居安樂堂上。擅此一音。眾人",
    "T47n1997_001:0713c17": "憎嫉。而無敢和。且道。此老子乘誰恩力。得",
    "T47n1997_001:0713c18": "恁麼奇特。昔孔子窮於陳蔡之間。左據槁木。",
    "T47n1997_001:0713c19": "右擊槁枝而歌。焱氏之風。有其具而無其數。",
    "T47n1997_001:0713c20": "有其聲而無宮角。木聲與人聲。犁然有當於",
    "T47n1997_001:0713c21": "人之心。乃曰。今之歌者其誰乎。是亦此音。而",
    "T47n1997_001:0713c22": "世未之知也。圓悟老師其知之矣。予蚤事佛",
    "T47n1997_001:0713c23": "鑑。晚見老師。叩此一音。更無別調。學徒若平",
    "T47n1997_001:0713c24": "亦唱師家曲者。集師語要將以刊行。求為序",
    "T47n1997_001:0713c25": "篇。以冠卷首。若知此音。則圓悟老師功不浪",
    "T47n1997_001:0713c26": "施。若不知．此音。而以語言文字求會解者。是",
    "T47n1997_001:0713c27": "人行邪道。不能見老師云。紹興三年十二月",
    "T47n1997_001:0713c28": "二十日序。",
    "T47n1997_001:0713c29": "圓悟禪師克勤。甞被遇今上皇帝。對揚正法",
    "T47n1997_001:0714a01": "眼藏。其道盛行。僧若平。鳩工聚材欲以師法",
    "T47n1997_001:0714a02": "語。傳諸天下。以待後學。託嚴州天寧老元弼。",
    "T47n1997_001:0714a03": "丐予為敘。吁此果師之本旨哉。予聞師常偃",
    "T47n1997_001:0714a04": "處一室。坐斷語言。轉無上法輪。不容擬議。揚",
    "T47n1997_001:0714a05": "眉開口。立便喪身。纔涉廉纖。老拳隨起。每舉",
    "T47n1997_001:0714a06": "到不與萬法為侶公案。已是拕泥帶水。落第",
    "T47n1997_001:0714a07": "二義。今乃欲褒集其平昔咳唾之音。鋪陳",
    "T47n1997_001:0714a08": "而揄揚之。師其聞而有不釋然者乎。雖然師",
    "T47n1997_001:0714a09": "之不得已而有言。我知之矣。譬彼時雨。隨物",
    "T47n1997_001:0714a10": "濟潤。遐陬僻處。枯根蠧芽。若大若小。各各霑",
    "T47n1997_001:0714a11": "足。而太虛空本自無相。亦無有作。觀覽于斯",
    "T47n1997_001:0714a12": "者。宜得之言意之表。此集之行。在在處處。當",
    "T47n1997_001:0714a13": "有神物護持云。紹興四年二月日。檢校少保",
    "T47n1997_001:0714a14": "定國軍節度使知樞密院事南陽郡開國侯",
    "T47n1997_001:0714a15": "張浚序。",
    "T47n1997_001:0714a18": "圓悟佛果禪師語錄目錄",
    "T47n1997_001:0714a20": "卷第一　　　上堂一",
    "T47n1997_001:0714a21": "卷第二　　　上堂二",
    "T47n1997_001:0714a22": "卷第三　　　上堂三",
    "T47n1997_001:0714a23": "卷第四　　　上堂四",
    "T47n1997_001:0714a24": "卷第五　　　上堂五",
    "T47n1997_001:0714a25": "卷第六　　　上堂六",
    "T47n1997_001:0714a26": "卷第七　　　上堂七",
    "T47n1997_001:0714a27": "卷第八　　　上堂八　小參一",
    "T47n1997_001:0714a28": "卷第九　　　小參二",
    "T47n1997_001:0714a29": "卷第十　　　小參三",
    "T47n1997_001:0714b01": "卷第十一　　小參四",
    "T47n1997_001:0714b02": "卷第十二　　小參五",
    "T47n1997_001:0714b03": "卷第十三　　小參六　普說",
    "T47n1997_001:0714b04": "卷第十四　　法語上",
    "T47n1997_001:0714b05": "卷第十五　　法語中",
    "T47n1997_001:0714b06": "卷第十六　　法語下　書　拈古上",
    "T47n1997_001:0714b07": "卷第十七　　拈古中",
    "T47n1997_001:0714b08": "卷第十八　　拈古下　頌古上",
    "T47n1997_001:0714b09": "卷第十九　　頌古下",
    "T47n1997_001:0714b10": "卷第二十　　偈頌　真讚　雜著　佛事",
    "T47n1997_001:0714b11": "圓悟佛果禪師語錄目錄終",
    "T47n1997_001:0714b14": "圓悟佛果禪師語錄卷第一",
    "T47n1997_001:0714b16": "宋平江府虎丘山門人紹隆等編",
    "T47n1997_001:0714b17": "上堂一",
    "T47n1997_001:0714b18": "住成都府崇寧萬壽禪寺。師在昭覺。初受六",
    "T47n1997_001:0714b19": "祖請。拈帖示眾云。幸自無事。須要箇護身符",
    "T47n1997_001:0714b20": "子作麼。然禍不入慎家之門。且作麼生斷這",
    "T47n1997_001:0714b21": "公案。會麼。兵隨印轉。請維那剖露。",
    "T47n1997_001:0714b22": "舉法衣云。古人事不獲已。掛弊垢衣。如今推",
    "T47n1997_001:0714b23": "免不下。入這群隊去也。大庾嶺頭藏不得。如",
    "T47n1997_001:0714b24": "今也要大家知。指法座云。盡十方都是箇寶",
    "T47n1997_001:0714b25": "華王座。長在裏許。又何須特地。車不橫推。理",
    "T47n1997_001:0714b26": "不曲斷。",
    "T47n1997_001:0714b27": "陞座乃云。蝸牛角上三千界。雲月溪山共一",
    "T47n1997_001:0714b28": "家。既爾業緣無避處。不如隨分納些些。一不",
    "T47n1997_001:0714b29": "做二不休。還有共相建立底麼。僧問。逢人即",
    "T47n1997_001:0714c01": "不出。出即便為人。逢人即出。出即不為人。未",
    "T47n1997_001:0714c02": "審如何。師云。兩箇無孔鐵鎚。進云。把斷要",
    "T47n1997_001:0714c03": "津。還有為人處也無。師云。百雜碎。進云。恁",
    "T47n1997_001:0714c04": "麼則如龍得水去也。師云。知則得。問承師有",
    "T47n1997_001:0714c05": "言。如今也要大家知。未審知箇什麼。師云。風",
    "T47n1997_001:0714c06": "行草偃。進云。恁麼則恩深無語。懷抱分明。",
    "T47n1997_001:0714c07": "師云。分明底事又作麼生。僧云。通身無影象。",
    "T47n1997_001:0714c08": "步步絕行蹤。師云。一不成二不是。問如何是",
    "T47n1997_001:0714c09": "道中至寶。師云。待儞脫却業識來向儞道。進",
    "T47n1997_001:0714c10": "云。業識已脫。請師指示。師云。種穀不生豆。",
    "T47n1997_001:0714c11": "問寶劍出匣海蚌初開。向上宗乘乞師直指。",
    "T47n1997_001:0714c12": "師云。橫按鏌[鉺*ㄗ]全正令。進云。恁麼則坐斷十",
    "T47n1997_001:0714c13": "方去也。師云。七縱八橫。進云。寶藏撥開於此",
    "T47n1997_001:0714c14": "日。五葉千燈事轉新。師云。曲不藏直。乃云。",
    "T47n1997_001:0714c15": "一向目視雲霄壁立千仞。則孤負諸聖。一向",
    "T47n1997_001:0714c16": "拕泥涉水灰頭土面。則埋沒自己。如今恁麼",
    "T47n1997_001:0714c17": "也得。不恁麼也得。且貴正眼流通。還委悉麼。",
    "T47n1997_001:0714c18": "直饒高步毘盧頂。不稟釋迦文。婢視聲聞。奴",
    "T47n1997_001:0714c19": "呼菩薩底來。也須亡鋒結舌。自餘故是出頭",
    "T47n1997_001:0714c20": "不得。所以道。三世諸佛只言自知。歷代祖師",
    "T47n1997_001:0714c21": "全提不起。一大藏教詮註不及。明眼衲僧自",
    "T47n1997_001:0714c22": "救不了。若據本分草料。猶是節外生枝。不涉",
    "T47n1997_001:0714c23": "化門一句。作麼生道。陣雲橫海上。拔劍攪龍",
    "T47n1997_001:0714c24": "門。下座。次受昭覺請。拈帖云。有眼者見。有",
    "T47n1997_001:0714c25": "耳者聞。不從天降。不從地涌。既然符到奉行。",
    "T47n1997_001:0714c26": "豈可囊藏被蓋。請維那宣過。",
    "T47n1997_001:0714c27": "陞座云。火不待日而熱。風不待月而涼。鶴脛",
    "T47n1997_001:0714c28": "自長。鳧脛自短。松直棘曲。鵠白烏玄。頭頭露",
    "T47n1997_001:0714c29": "現。若委悉得。隨處作主。遇緣即宗。竿木隨",
    "T47n1997_001:0715a01": "身。逢場作戲。有麼有麼。問靈雲見桃華。衲子",
    "T47n1997_001:0715a02": "如何通信。師云。滿山紅爍爍。進云。上機頓",
    "T47n1997_001:0715a03": "曉。中下何如。師云。頂門上著眼。進云。功不浪",
    "T47n1997_001:0715a04": "施去也。師云。儞脚跟下作麼生。僧云。踏破澄",
    "T47n1997_001:0715a05": "潭月。師云。當空轟霹靂。進云。泥牛吼處天關",
    "T47n1997_001:0715a06": "轉。木馬嘶時地軸搖。師云。闍梨還和得麼。僧",
    "T47n1997_001:0715a07": "拍手三下。師云。錯錯錯。進云。靈山授記未到",
    "T47n1997_001:0715a08": "如此。師云。不是苦心人不知。進云。輕輕躡足",
    "T47n1997_001:0715a09": "龍門過。惹得清風動地來。師云。被闍梨帶累。",
    "T47n1997_001:0715a10": "問大庾嶺頭提不起。如今何得在師邊。師舉",
    "T47n1997_001:0715a11": "拂子。進云。拈來當宇宙。錦上更鋪華。師云。",
    "T47n1997_001:0715a12": "一葉落知天下秋。進云。九九八十一。還歸有",
    "T47n1997_001:0715a13": "道君。師云。但恁麼信取。問兵隨印轉。和尚今",
    "T47n1997_001:0715a14": "日兵印在手。如何受用。師云。看取令行時。進",
    "T47n1997_001:0715a15": "云。和尚還用得斬諸侯劍麼。師云。嚇殺人。進",
    "T47n1997_001:0715a16": "云。四海浪平龍睡穩。九天雲靜鶴飛高。師云。",
    "T47n1997_001:0715a17": "却得闍梨共證明。進云。昭覺從此佛日光輝",
    "T47n1997_001:0715a18": "去也。師云。也不消得。乃云。我本無心有所希",
    "T47n1997_001:0715a19": "求。今此寶藏自然而至。上是天下是地。左邊",
    "T47n1997_001:0715a20": "厨庫右邊僧堂。前是佛殿三門。後是寢堂方",
    "T47n1997_001:0715a21": "丈。寶藏在什麼處。還見麼。如今坐立儼然。見",
    "T47n1997_001:0715a22": "聞不昧。光輝溢目。寂爾無垠。盡凡聖情脫知",
    "T47n1997_001:0715a23": "見縛。長河為酥酪。大地變黃金。從自己胸襟",
    "T47n1997_001:0715a24": "流出一句。作麼生道。今古長如白練飛。一條",
    "T47n1997_001:0715a25": "界破青山色。下座。",
    "T47n1997_001:0715a26": "指方丈云。衲僧家。魔宮虎穴尚乃安居。何況",
    "T47n1997_001:0715a27": "利生接物處所。還知此室麼。諸天擁護。諸聖",
    "T47n1997_001:0715a28": "證明。其善知識端居此中。與人解黏去縛。既",
    "T47n1997_001:0715a29": "有如是勝相。山僧於中如何施設。不入驚人",
    "T47n1997_001:0715b01": "浪。難尋稱意魚。作麼生是入門句。水歸巨海",
    "T47n1997_001:0715b02": "波濤靜。雲到蒼梧氣象閑。便入方丈。",
    "T47n1997_001:0715b03": "開堂拈疏示眾云。靈山單傳密旨。曹溪嫡嗣",
    "T47n1997_001:0715b04": "正音。盡在箇裏。請表白拈出。",
    "T47n1997_001:0715b05": "指法座云。三世諸佛於此轉法輪。歷代宗師",
    "T47n1997_001:0715b06": "於此提祖印。欲行千里一步為初。不免起模",
    "T47n1997_001:0715b07": "畫樣去也。遂陞座拈香云。奉為今上皇帝。祝",
    "T47n1997_001:0715b08": "嚴聖壽。萬歲萬歲萬萬歲。又拈香云。奉為判",
    "T47n1997_001:0715b09": "府內翰諸位勳貴。又拈香云。此一瓣香。不從",
    "T47n1997_001:0715b10": "葱嶺帶來。亦非胸襟流出。在南中見三十餘",
    "T47n1997_001:0715b11": "員尊宿。末後撞著箇老作家。被他一槌擊碎。",
    "T47n1997_001:0715b12": "今日對眾說破。奉為見住蘄州五祖演和尚。",
    "T47n1997_001:0715b13": "以酬法乳。保福贊和尚白槌云。法筵龍象眾。",
    "T47n1997_001:0715b14": "當觀第一義。師云。把斷世界還觀得也無。直",
    "T47n1997_001:0715b15": "饒一槌未落已前。薦得猶落二三。且作麼生",
    "T47n1997_001:0715b16": "是第一義。有知落處底麼。出眾相見。僧問。釋",
    "T47n1997_001:0715b17": "迦說法多寶證明。和尚開堂內翰臨顧。半山",
    "T47n1997_001:0715b18": "相見即不問。妙峯孤頂事如何。師云。瑞氣騰",
    "T47n1997_001:0715b19": "空。進云。恁麼則片雲生谷口。萬仞碧嵯峩。師",
    "T47n1997_001:0715b20": "云。能有幾人知。進云。聖明天子以何報答。師",
    "T47n1997_001:0715b21": "舉拂子。進云。天上有星皆拱北。人間無水不",
    "T47n1997_001:0715b22": "朝東。師云。且得領話。問七擒七縱則不問。賓",
    "T47n1997_001:0715b23": "主相逢事若何。師云。寶劍倚天光燦爛。進云。",
    "T47n1997_001:0715b24": "碧眼胡僧笑點頭。師云。相識滿天下。進云。昨",
    "T47n1997_001:0715b25": "夜三更明月下。奪取驪珠歸去來。師云。誰是",
    "T47n1997_001:0715b26": "箇中人。僧問。三賢未達十聖難知。如何是此",
    "T47n1997_001:0715b27": "宗。師云。無孔鐵鎚當面擲。進云。嚇殺人。師",
    "T47n1997_001:0715b28": "云。嚇得一箇。進云。也知和尚慣恁麼。師云。",
    "T47n1997_001:0715b29": "儞又作麼生。僧云。鷂子過新羅。師云。自知",
    "T47n1997_001:0715c01": "較一半。乃云。玄機獨唱截斷眾流。擺撥不拘",
    "T47n1997_001:0715c02": "更無回互。直饒釋迦彌勒。不敢當頭著眼。倚",
    "T47n1997_001:0715c03": "天長劍凜凜神威。杲日當空澄澄光彩。無物",
    "T47n1997_001:0715c04": "不為妙用。無法不是真乘。控佛祖大機。廓人",
    "T47n1997_001:0715c05": "天正眼。當陽曉示。只貴知歸。纔涉思量。白雲",
    "T47n1997_001:0715c06": "萬里。是故先聖道。我此法印。為欲利益世間",
    "T47n1997_001:0715c07": "故說。在所遊方勿妄宣傳。今日人天普集。對",
    "T47n1997_001:0715c08": "眾分明剖露。舉拂示眾云。大眾見麼。一處真",
    "T47n1997_001:0715c09": "千處百處一時真。一句透千句百句一時透。",
    "T47n1997_001:0715c10": "拈起也乾坤岌崿。放下也河海晏清。不拈不",
    "T47n1997_001:0715c11": "放又作麼生。萬仞峯頭高著眼。大千沙界一",
    "T47n1997_001:0715c12": "浮漚。遂舉。法燈云。山僧本欲深棲巖竇隱遁",
    "T47n1997_001:0715c13": "過時。蓋緣清涼老人有未了底公案。出來為",
    "T47n1997_001:0715c14": "諸人了却。時有僧問。如何是未了公案。法燈",
    "T47n1997_001:0715c15": "便打云。祖禰不了殃及兒孫。僧云。過在什麼",
    "T47n1997_001:0715c16": "處。法燈云。過在儞殃及我。師云。法燈縱域中",
    "T47n1997_001:0715c17": "殺活握閫外威權。直得氣概驚群風標獨立。",
    "T47n1997_001:0715c18": "山僧卑志本亦如斯。今日出來。正緣五祖老",
    "T47n1997_001:0715c19": "師有箇見成公案。對眾舉揚。有不惜性命底。",
    "T47n1997_001:0715c20": "試出挨拶看。如無不免自拈自弄去也。喝一",
    "T47n1997_001:0715c21": "喝。以拂子擊禪床。下座。",
    "T47n1997_001:0715c22": "上堂。僧問。言無展事語不投機時。如何委悉。",
    "T47n1997_001:0715c23": "師云。未問已前百雜碎。進云。恁麼則只許老",
    "T47n1997_001:0715c24": "胡知也。師云。摸索不著。進云。千聖出來也摸",
    "T47n1997_001:0715c25": "索不著。師云。眼睛突出。乃云。不是目前法。",
    "T47n1997_001:0715c26": "亦非心外機。直下絕承當。當陽無向背。一處",
    "T47n1997_001:0715c27": "明去千百處光輝。一言通時千言百言透脫。",
    "T47n1997_001:0715c28": "非心非佛。拈向一邊。舉古舉今。撥致一處。只",
    "T47n1997_001:0715c29": "諸人分上還證據得麼。若證據得。三世諸佛",
    "T47n1997_001:0716a01": "於中成道。神通變化於中流出。大地山河於",
    "T47n1997_001:0716a02": "中發現。九類四生於中長育。且作麼生是該",
    "T47n1997_001:0716a03": "羅萬有一句。來年更有新條在。惱亂春風卒",
    "T47n1997_001:0716a04": "未休。下座。",
    "T47n1997_001:0716a05": "上堂。僧問。祖意敬意是同是別。師云。兩輪交",
    "T47n1997_001:0716a06": "互照。進云。恁麼則匹上不足也。師云。又被",
    "T47n1997_001:0716a07": "風吹別調中。問如何是涅槃心。師云。萬派悉",
    "T47n1997_001:0716a08": "歸源。進云。如何是差別智。師云。千差俱不",
    "T47n1997_001:0716a09": "動。進云。都來不消得去也。師云。儞放寶劍。",
    "T47n1997_001:0716a10": "在什麼處。僧云。高著眼。師云。話作兩橛。乃",
    "T47n1997_001:0716a11": "云。遠問近對。萬世如今。舉東明西。千途一",
    "T47n1997_001:0716a12": "轍。無事上演事。無為處作為。非色非聲青黃",
    "T47n1997_001:0716a13": "順逆。非心非佛賓主交參。全承此箇威光。不",
    "T47n1997_001:0716a14": "在別處流轉。且道。此箇是什麼。若喚作佛。頭",
    "T47n1997_001:0716a15": "上安頭。若喚作法。無繩自縛。祖師巴鼻是抱",
    "T47n1997_001:0716a16": "贓叫屈。向上機關是揚聲止響。直得總不恁",
    "T47n1997_001:0716a17": "麼。始較些子。且道。既總不恁麼。因什麼却較",
    "T47n1997_001:0716a18": "些子。莫怪從前多意氣。他家曾謁聖明君。下",
    "T47n1997_001:0716a19": "座。",
    "T47n1997_001:0716a20": "上堂云。獨掌不浪鳴。獨樹不成林。建法幢立",
    "T47n1997_001:0716a21": "宗旨。須是互為賓主安貼家邦。所以道。我若",
    "T47n1997_001:0716a22": "坐時爾須立。我若立時爾須坐。我若孤峯獨",
    "T47n1997_001:0716a23": "宿。爾須偃息干戈。我若天上人間。爾須三頭",
    "T47n1997_001:0716a24": "六臂。然後可以光揚佛日。且道。浩浩之中如",
    "T47n1997_001:0716a25": "何辨主。是處是慈氏。無門無善財。下座。",
    "T47n1997_001:0716a26": "上堂。僧問。掬沙獻佛果感輪王。法寶今開有",
    "T47n1997_001:0716a27": "何利益。師云。千重百匝。進云。過往生天見存",
    "T47n1997_001:0716a28": "獲益去也。師云。不用闍梨重註脚。問向上一",
    "T47n1997_001:0716a29": "路請師直指。師云。一棒打破虛空。進云。過在",
    "T47n1997_001:0716b01": "什麼處。師云。不識痛癢漢。進云。此猶是德",
    "T47n1997_001:0716b02": "山底。師云。山僧從來借路經過。乃云。眨上眉",
    "T47n1997_001:0716b03": "毛蹉過。大似開眼尿床。見成公案放行正是",
    "T47n1997_001:0716b04": "黠兒落節。恁麼不恁麼。總得曳尾靈龜。不是",
    "T47n1997_001:0716b05": "心不是佛不是物。虛空釘橛進得。許多閑門",
    "T47n1997_001:0716b06": "破戶。獨是死水藏龍。傾湫倒嶽一句作麼生",
    "T47n1997_001:0716b07": "道。巨靈擡手無多子。分破華山千萬重。下",
    "T47n1997_001:0716b08": "座。",
    "T47n1997_001:0716b09": "上堂云。覺即了不施功。麗天杲日印長空。淨",
    "T47n1997_001:0716b10": "五眼得五力。匝地清風有何極。途中受用底",
    "T47n1997_001:0716b11": "似虎靠山。世諦流布底如蛾投焰。且道。放行",
    "T47n1997_001:0716b12": "為人好。把住為人好。橫按鏌[鉺*ㄗ]全正令。太平",
    "T47n1997_001:0716b13": "寰宇斬癡頑。下座。",
    "T47n1997_001:0716b14": "上堂云。化育之本物我同途。祖佛之源古今",
    "T47n1997_001:0716b15": "不易。靈然獨露透聲色無遺。廓爾見前拘動",
    "T47n1997_001:0716b16": "寂不得。坐却意見截却語言。根塵中不隔絲",
    "T47n1997_001:0716b17": "毫。聲色外去來無際。恁麼透得古今生死。頭",
    "T47n1997_001:0716b18": "出頭沒悉皆坐斷。苟或未然。有寒暑兮促君",
    "T47n1997_001:0716b19": "壽。有鬼神兮妬君福。下座。",
    "T47n1997_001:0716b20": "上堂云。法界不容身。佛眼覷不見。聖智離言",
    "T47n1997_001:0716b21": "說。海口莫能宣。直截當陽已成階級。轉身吐",
    "T47n1997_001:0716b22": "氣轉見周遮。明明無覆藏。明明絕點翳。寬若",
    "T47n1997_001:0716b23": "太虛清如古鏡。若以眼見文殊橫身。若以耳",
    "T47n1997_001:0716b24": "聞觀音彰用。若以心知普賢當堂。且道。毘盧",
    "T47n1997_001:0716b25": "遮那在什麼處。眨上眉毛。下座。",
    "T47n1997_001:0716b26": "上堂云。一毫穿眾穴。大地沒遮欄。遍界不曾",
    "T47n1997_001:0716b27": "藏。古今無向背。剎剎爾塵塵爾。句句爾念念",
    "T47n1997_001:0716b28": "爾。還明得麼。若明得去。不費纖毫力。直入解",
    "T47n1997_001:0716b29": "脫門。絕承當一句作麼生道。喝一喝。下座。",
    "T47n1997_001:0716c01": "上堂云。機輪未轉。大地黑漫漫。古鏡當軒。沙",
    "T47n1997_001:0716c02": "界淨裸裸。坐却意根無動轉處。塞却咽喉無",
    "T47n1997_001:0716c03": "吐氣處。却是箇真實底人。提得即天上人間。",
    "T47n1997_001:0716c04": "撥著便氷消瓦解。正當命脈上如何點。八月",
    "T47n1997_001:0716c05": "秋何處熱。下座。",
    "T47n1997_001:0716c06": "上堂云。一即一切。實際理地。一切即一。本來",
    "T47n1997_001:0716c07": "無物。拈起也吒吒沙沙。放下也綿綿密密。三",
    "T47n1997_001:0716c08": "界長時獨露。十方無處容身。孤峯頂上倒行。",
    "T47n1997_001:0716c09": "十字街頭橫臥。目視雲霄則且致。魚行酒肆",
    "T47n1997_001:0716c10": "一句作麼生道。放憨作麼。下座。",
    "T47n1997_001:0716c11": "改昭覺寺為崇寧。勅黃到。開堂師拈。勅黃示",
    "T47n1997_001:0716c12": "眾云。匝地普天皆承恩力。九州四海悉稟威",
    "T47n1997_001:0716c13": "靈。百千法門中殊特法門。無量妙義中真實",
    "T47n1997_001:0716c14": "勝義。如今從天降下。不在眼目定動唇吻合",
    "T47n1997_001:0716c15": "開。驗在目前一時薦取。宣勅罷。指法座云。大",
    "T47n1997_001:0716c16": "眾。這一條路。千聖共知。徐行踏斷流水聲。縱",
    "T47n1997_001:0716c17": "觀寫出飛禽跡。且道。如何進步。要提無相毘",
    "T47n1997_001:0716c18": "盧印。須向千峰頂上行。",
    "T47n1997_001:0716c19": "陞座拈香示眾云。光吞萬象氣絕諸塵。始從",
    "T47n1997_001:0716c20": "撥草瞻風。以至入鄽垂手。等閑不欲全彰。切",
    "T47n1997_001:0716c21": "恐驚群動眾。今日拈來。奉為今上皇帝祝嚴",
    "T47n1997_001:0716c22": "聖壽。次拈香云。奉為判府尚書諸衙勳貴。次",
    "T47n1997_001:0716c23": "拈香云。十年淮甸受盡辛勤。一道清虛親蒙",
    "T47n1997_001:0716c24": "印可。不敢孤負。奉為五祖老師以酬法乳。正",
    "T47n1997_001:0716c25": "法和尚白槌。師乃云。駕千鈞弩一擊便行。射",
    "T47n1997_001:0716c26": "透鐵圍不容擬議。一言之下殺活全彰。寸機",
    "T47n1997_001:0716c27": "之中包括群象。直須當頭點破。可以千眼頓",
    "T47n1997_001:0716c28": "開。更若四顧躊躇。便見撈天摸地。有構得底。",
    "T47n1997_001:0716c29": "出眾相見。僧問。三通鼓罷。四眾臨筵。學人上",
    "T47n1997_001:0717a01": "來。請師說法。師云。天晴日出。進云。莫只這",
    "T47n1997_001:0717a02": "是。為復別有。師云。且只了一頭。進云。兩頭時",
    "T47n1997_001:0717a03": "如何。師云。看爾承當不得。問百華競秀妙德",
    "T47n1997_001:0717a04": "家風。一亘晴空普賢境界。去此二途請師指",
    "T47n1997_001:0717a05": "示。師云。石笋抽條長一丈。進云。莫便是和尚",
    "T47n1997_001:0717a06": "為人處也無。師云。這邊那裏兩頭垂。進云。請",
    "T47n1997_001:0717a07": "師拈出。師云。猶自不知。進云。恁麼則騎牛穿",
    "T47n1997_001:0717a08": "市過。師云。終是謷訛。問有一語全規矩。今日",
    "T47n1997_001:0717a09": "開堂有何祥瑞。師云。乾坤廓落無邊際。杲日",
    "T47n1997_001:0717a10": "當空宇宙明。進云。一點水墨兩處成龍去也。",
    "T47n1997_001:0717a11": "師云。說什麼兩處。僧問。語默涉離微。如何通",
    "T47n1997_001:0717a12": "不犯。師云。天知地知。進云。恁麼則驗在目前",
    "T47n1997_001:0717a13": "去也。師云。爾見什麼。進云。日月光天德。山",
    "T47n1997_001:0717a14": "河壯帝居。師云。却較些子。乃云。全機大用觸",
    "T47n1997_001:0717a15": "處見成。溢目清光貫通今古。一塵含法界。一",
    "T47n1997_001:0717a16": "念遍十方。盡大地是真實人。總剎海為大解",
    "T47n1997_001:0717a17": "脫。只在當人略回光相自著眼看。可以克證",
    "T47n1997_001:0717a18": "無生頓超方便。是故諸佛出世為一大事因",
    "T47n1997_001:0717a19": "緣。祖師西來亦不出見性成佛。只如今日奉",
    "T47n1997_001:0717a20": "皇帝勅。建大伽藍賜額度僧。祝嚴聖壽。一場",
    "T47n1997_001:0717a21": "佛事。耀古騰今。判府旌旆光臨。群賢車蓋畢",
    "T47n1997_001:0717a22": "集。四眾矚仰萬姓歌謠。為國開堂舉揚宗教。",
    "T47n1997_001:0717a23": "山僧不敢囊藏被蓋。其有諸佛說不盡底。祖",
    "T47n1997_001:0717a24": "師提不起處。對眾八字打開去也。遂舉拂子",
    "T47n1997_001:0717a25": "云。大眾還見麼。擊禪床云。還聞麼。見處透脫",
    "T47n1997_001:0717a26": "聞處精明。一念返本還源。即具頂門三眼。萬",
    "T47n1997_001:0717a27": "里更無纖翳。千聖齊立下風。坐斷報化佛頭。",
    "T47n1997_001:0717a28": "直得壁立千仞。且道。是什麼人境界。鵰弓已",
    "T47n1997_001:0717a29": "掛狼煙息。萬里歌謠賀太平。下座。",
    "T47n1997_001:0717b01": "上堂云。通身是眼見不及。通身是耳聞不徹。",
    "T47n1997_001:0717b02": "通身是口說不著。通身是心鑑不出。直饒盡",
    "T47n1997_001:0717b03": "大地明得。無絲毫透漏。猶在半途。據令全提。",
    "T47n1997_001:0717b04": "且道。如何展演。域中日月縱橫掛。一亘晴空",
    "T47n1997_001:0717b05": "萬古春。下座。",
    "T47n1997_001:0717b06": "上堂云。當陽有路祖佛共知。覿面相呈見聞",
    "T47n1997_001:0717b07": "不隔。萬象不能藏覆。千聖無以等階。活鱍鱍",
    "T47n1997_001:0717b08": "絕承當。淨躶躶無回互。直饒棒如雨點。喝似",
    "T47n1997_001:0717b09": "奔雷。猶未動著向上關捩在。如何是向上關",
    "T47n1997_001:0717b10": "捩。瞎却諸聖眼。瘂却山僧口。日午打三更。面",
    "T47n1997_001:0717b11": "南看北斗。下座。",
    "T47n1997_001:0717b12": "聞五祖訃。上堂云。大庾嶺頭笑却成哭。崇寧",
    "T47n1997_001:0717b13": "門下哭却成笑。何故。喫泉水貴地脈。且要正",
    "T47n1997_001:0717b14": "眼流通宗風不墜。所謂無常生死法。與我不",
    "T47n1997_001:0717b15": "相干。若能如是見。不用哭蒼天。既不用哭蒼",
    "T47n1997_001:0717b16": "天。如何通信。請大眾拈香。兩彩一賽。下座。",
    "T47n1997_001:0717b17": "上堂云。般若流運四象遷移。正眼密弘一陽",
    "T47n1997_001:0717b18": "來復。昆蟲動植悉稟此恩。履地奉天咸知慶",
    "T47n1997_001:0717b19": "賀。且道。無陰陽地上。還有這箇消息也無。日",
    "T47n1997_001:0717b20": "南長至晷運推移。錯。下座。",
    "T47n1997_001:0717b21": "上堂云。大人具大見。大智得大用。胸中懷六",
    "T47n1997_001:0717b22": "合。袖裏掛金鎚。高提祖印據寰中。萬里孤光",
    "T47n1997_001:0717b23": "長溢目。直得清風匝地雨灑長空。截斷兩頭",
    "T47n1997_001:0717b24": "歸家穩坐。所以道。映眼時若千日。萬象不能",
    "T47n1997_001:0717b25": "逃影質。凡夫只是未曾觀。何得自輕而退屈。",
    "T47n1997_001:0717b26": "只如盡華藏世界海。窮虛空邊際。都盧是箇",
    "T47n1997_001:0717b27": "金剛眼。且作麼生觀。揉石渡頭風浪靜。三三",
    "T47n1997_001:0717b28": "兩兩釣魚船。下座。",
    "T47n1997_001:0717b29": "上堂。僧問。一大藏教那箇是頭。師云。如是我",
    "T47n1997_001:0717c01": "聞。進云。此是阿難底。如何是和尚底。師云。",
    "T47n1997_001:0717c02": "山僧用得甚快。乃云。一言道合隨處皆真。一",
    "T47n1997_001:0717c03": "句無私全彰寶印。問得也善不問甚奇。烜赫",
    "T47n1997_001:0717c04": "光明本無向背。所以道。無邊剎海。自他不隔",
    "T47n1997_001:0717c05": "於毫端。十世古今。始終不移於當念。不隔處",
    "T47n1997_001:0717c06": "總十方為真境。不移處貫十世於目前。淨躶",
    "T47n1997_001:0717c07": "躶脫塵情。赤灑灑無蓋覆。直得千聖同躔萬",
    "T47n1997_001:0717c08": "機頓赴。還會麼。竿頭絲線從君弄。不犯清波",
    "T47n1997_001:0717c09": "意自殊。下座。",
    "T47n1997_001:0717c10": "上堂。僧問。如何是教外別傳一句。師云。問取",
    "T47n1997_001:0717c11": "燈籠。進云。謝師答話。師云。自領出去。進云。",
    "T47n1997_001:0717c12": "却是禪外別傳也。師云。三千里外過崖州。問",
    "T47n1997_001:0717c13": "學人不恁麼時如何。師云。莫亂統。進云。趙州",
    "T47n1997_001:0717c14": "庭前柏。崇寧庭前楠。是同是別。師云。莫眼",
    "T47n1997_001:0717c15": "華。進云。一種沒絃琴。惟師彈得妙。師云。山",
    "T47n1997_001:0717c16": "僧亦不承當。乃云。在天成象在地成形。日月",
    "T47n1997_001:0717c17": "為照臨。四時作寒暑。居谷盈谷處坑滿坑。有",
    "T47n1997_001:0717c18": "情則動轉施為。無情則森羅顯煥。如今在山",
    "T47n1997_001:0717c19": "僧拄杖頭上。指山山崩。指海海竭。點鐵成金。",
    "T47n1997_001:0717c20": "點金成鐵。攪長河為酥酪。化酥酪為長河。見",
    "T47n1997_001:0717c21": "諸人不會。變作無邊身菩薩。十方六趣悉皆",
    "T47n1997_001:0717c22": "普現去也。還見麼。鴛鴦綉出從君看。不把金",
    "T47n1997_001:0717c23": "針度與人。以拄杖擊禪床。下座。",
    "T47n1997_001:0717c24": "上堂。僧問。如何是正主。師云。萬派皆歸海。",
    "T47n1997_001:0717c25": "千山必仰宗。進云。見成公案去也。師云。脚下",
    "T47n1997_001:0717c26": "黑如漆。進云。莫謾學人好。師云。具行脚眼",
    "T47n1997_001:0717c27": "未。僧云。和尚道什麼。師云。墮坑落塹。乃云。",
    "T47n1997_001:0717c28": "智光洞照十方。萬有全歸一念。寬闊非外。寂",
    "T47n1997_001:0717c29": "寥非內。鬧市裏天子。百草頭老僧。物物頭頭",
    "T47n1997_001:0718a01": "全身。塵塵剎剎大用。不落己見外緣一句。作",
    "T47n1997_001:0718a02": "麼生道。禹力不到處。河聲流向西。下座。",
    "T47n1997_001:0718a03": "上堂。僧問。入門一句作麼生道。師云。引得一",
    "T47n1997_001:0718a04": "箇上鉤來。進云。爭奈吞却萬象。師云。無孔鐵",
    "T47n1997_001:0718a05": "槌。進云。學人今日失利。師云。三點兩點愁殺",
    "T47n1997_001:0718a06": "人。乃云。覿面見得在聖猶虧。纔涉關津白雲",
    "T47n1997_001:0718a07": "萬里。諦實處不思議。綿密處同真際。把斷世",
    "T47n1997_001:0718a08": "界無絲毫透漏。脫灑一句作麼生道。萬仞峯",
    "T47n1997_001:0718a09": "頭獨足行。下座。",
    "T47n1997_001:0718a10": "上堂。孤逈峭巍巍。始終活鱍鱍。喚作禪道祖",
    "T47n1997_001:0718a11": "佛。眼中著屑。不喚作禪道祖佛。掘地覓天。還",
    "T47n1997_001:0718a12": "有得入者麼。從他千古萬古黑漫漫。填溝塞",
    "T47n1997_001:0718a13": "壑無人會。下座。",
    "T47n1997_001:0718a14": "上堂云。點即不到。一大藏教錦上鋪華。到即",
    "T47n1997_001:0718a15": "不點。祖師西來金聲玉振。且道。祖意教意是",
    "T47n1997_001:0718a16": "同是別。碧潭雲外不相關。下座。",
    "T47n1997_001:0718a17": "上堂云。三轉法輪於大千。其輪本來常清淨。",
    "T47n1997_001:0718a18": "一切諸佛皆恁麼轉。若向下去。三乘五性頓",
    "T47n1997_001:0718a19": "漸偏圓。若向上去。不唯覓下口處不得。臨濟",
    "T47n1997_001:0718a20": "德山目瞪口呿。且道。不落上下又作麼生。誰",
    "T47n1997_001:0718a21": "是出頭人。下座。",
    "T47n1997_001:0718a22": "上堂云。僧云。直待金星現。燒然始到頭。學人",
    "T47n1997_001:0718a23": "金星在手時如何。師云點。進云。恁麼則不到",
    "T47n1997_001:0718a24": "頭也。師云。亂走衲僧。進云。爭奈金星河。師",
    "T47n1997_001:0718a25": "云。蹉過了也。僧問。祖師也恁麼道。天下老和",
    "T47n1997_001:0718a26": "尚也恁麼道。未審崇寧作麼生道。師云。山僧",
    "T47n1997_001:0718a27": "不恁麼道。進云。撞著磕著去也。師云。撞著箇",
    "T47n1997_001:0718a28": "什麼。進云。禪客相逢只彈指。師云。兩頭三",
    "T47n1997_001:0718a29": "面。進云。殺活臨時。師云。脚頭脚底。師云。入",
    "T47n1997_001:0718b01": "荒田不揀。三千里外黑漫漫。牛頭沒馬頭回。",
    "T47n1997_001:0718b02": "百億萬劫沒交涉。拈一放一節外生枝。舉古",
    "T47n1997_001:0718b03": "舉今無風起浪。山僧今日一時坐斷。且道。還",
    "T47n1997_001:0718b04": "有為人處也無。千峯勢到嶽邊止。萬派聲歸",
    "T47n1997_001:0718b05": "海上消。下座。◎",
    "T47n1997_001:0718b06": "圓悟佛果禪師語錄卷第一"
}