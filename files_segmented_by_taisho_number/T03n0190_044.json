{
    "T03n0190_044:0856b02": "佛本行集經卷第四十四",
    "T03n0190_044:0856b04": "隋天竺三藏闍那崛多譯",
    "T03n0190_044:0856b05": "46 布施竹園品布施竹園品第四十六",
    "T03n0190_044:0856b06": "爾時，世尊經於少時，住象頭山，次第漸欲",
    "T03n0190_044:0856b07": "向王舍城，遊歷而行。是時，去彼優婁頻螺聚",
    "T03n0190_044:0856b08": "落，未幾至王舍城，其間有一舊仙人居林苑",
    "T03n0190_044:0856b09": "處所，名曰法雨。而其法雨林內，有舊仙人",
    "T03n0190_044:0856b10": "草庵，其中常有五百苦行道人而住，悉得五",
    "T03n0190_044:0856b11": "通，並皆年老，久修梵行，頭白少毛，齒缺背",
    "T03n0190_044:0856b12": "曲，身體皮膚，多有黑黶，咽喉垂嚲，如牛",
    "T03n0190_044:0856b13": "頸𩑶，容貌乾枯，形骸朽敗，仰杖方行，喘氣",
    "T03n0190_044:0856b14": "嗽聲，欲行即踣，向前欲進，一步不移，羸瘦",
    "T03n0190_044:0856b15": "筋燋，纔有皮骨，皆悉百歲，一切無堪。以其",
    "T03n0190_044:0856b16": "往昔種諸善根，唯今一生，但值佛時，即得",
    "T03n0190_044:0856b17": "信行；以未聞法，不入涅槃，皆在窟中，各各",
    "T03n0190_044:0856b18": "禪坐。爾時，世尊欲化彼諸苦行仙人，為憐",
    "T03n0190_044:0856b19": "愍故，至彼居處，在其窟門戶頰之外，而說此",
    "T03n0190_044:0856b20": "偈，語彼仙言：",
    "T03n0190_044:0856b21": "「若人雖說百句義，　　其名味字不合文，",
    "T03n0190_044:0856b22": "寧說一句勝百千，　　當令聞者得寂定。",
    "T03n0190_044:0856b23": "若人說於百句偈，　　既無義理文句乖，",
    "T03n0190_044:0856b24": "說一句為最勝尊，　　聞已自然得寂定。",
    "T03n0190_044:0856b25": "若人善巧解戰鬪，　　獨自伏得百萬人，",
    "T03n0190_044:0856b26": "今若能伏自己身，　　是名世間善鬪戰。",
    "T03n0190_044:0856b27": "一月之中千過鬪，　　一鬪百倍得勝他，",
    "T03n0190_044:0856b28": "若能歸信佛世尊，　　能勝於彼十六分。",
    "T03n0190_044:0856b29": "一月之中千過鬪，　　一鬪百倍得勝人，",
    "T03n0190_044:0856c01": "若能歸信法正真，　　能勝於彼十六分。",
    "T03n0190_044:0856c02": "一月之中千過鬪，　　一鬪百倍得勝他，",
    "T03n0190_044:0856c03": "若能歸信一切僧，　　能勝於彼十六分。",
    "T03n0190_044:0856c04": "一月之中千過鬪，　　一鬪百倍得勝人，",
    "T03n0190_044:0856c05": "若能思惟法性空，　　能勝於彼十六分。",
    "T03n0190_044:0856c06": "猶如小兒月月學，　　所食如彼茅草頭，",
    "T03n0190_044:0856c07": "若人歸信佛如來，　　能勝於彼十六分。",
    "T03n0190_044:0856c08": "若有能信法僧寶，　　并及思惟法性如，",
    "T03n0190_044:0856c09": "如是歸者信難量，　　能勝於彼十六分。",
    "T03n0190_044:0856c10": "如彼世間祭祀火，　　具足滿於一百年，",
    "T03n0190_044:0856c11": "若一心歸三寶時，　　彼福百千萬倍勝。",
    "T03n0190_044:0856c12": "如是百數不可盡，　　口業不可說得窮，",
    "T03n0190_044:0856c13": "以彼質直牢固心，　　能得如是上福報。",
    "T03n0190_044:0856c14": "若人滿足一百歲，　　在林祭祀於火神，",
    "T03n0190_044:0856c15": "若見善調伏人來，　　能捨暫時供養者，",
    "T03n0190_044:0856c16": "是則勝彼祭祀火，　　多種具足極一生。",
    "T03n0190_044:0856c17": "若人壽命滿百年，　　破戒心無有寂定，",
    "T03n0190_044:0856c18": "有能堅持忍精進，　　一日活足勝彼長。",
    "T03n0190_044:0856c19": "若人壽命滿百年，　　愚癡心恒生散亂，",
    "T03n0190_044:0856c20": "有能智慧及禪定，　　一日活足勝彼長。",
    "T03n0190_044:0856c21": "若人壽命滿百年，　　盲聾惛憒無聞見，",
    "T03n0190_044:0856c22": "其有見佛及聞法，　　一日活足勝彼長。",
    "T03n0190_044:0856c23": "若人壽命滿百年，　　𭟭懵濁亂無覺察，",
    "T03n0190_044:0856c24": "有能諦觀生死趣，　　一日活足勝彼長。",
    "T03n0190_044:0856c25": "若人壽命滿百年，　　不觀世間無常句，",
    "T03n0190_044:0856c26": "其有能了身非實，　　一日活足勝彼長。",
    "T03n0190_044:0856c27": "若人壽命滿百年，　　不觀世間甘露處，",
    "T03n0190_044:0856c28": "其有能識甘露者，　　一日活足勝彼長。」",
    "T03n0190_044:0856c29": "爾時，世尊說於如是妙偈頌時，時彼一切諸",
    "T03n0190_044:0857a01": "苦行人，聞此偈已，人人皆悉證得六通。是",
    "T03n0190_044:0857a02": "時彼等諸苦行人，從其窟出，出已頂禮佛世",
    "T03n0190_044:0857a03": "尊足。各各禮已，從彼地方飛騰虛空，捨於",
    "T03n0190_044:0857a04": "壽命入般涅槃，身出水火，以自焚燒。既焚",
    "T03n0190_044:0857a05": "燒已，彼諸舍利，從虛空中，各墮地上。",
    "T03n0190_044:0857a06": "爾時，世尊收彼五百羅漢舍利，持作一聚，即",
    "T03n0190_044:0857a07": "起支提。是時彼中，有諸比丘，佐助世尊，供",
    "T03n0190_044:0857a08": "泥及石，壘治為塔。世尊神手網縵之指，親",
    "T03n0190_044:0857a09": "自砌壘，彼塔成就，端正可憙。世尊於彼舍利",
    "T03n0190_044:0857a10": "塔上，作種種法。作已次第與諸比丘，行向於",
    "T03n0190_044:0857a11": "彼摩伽陀國，徒眾弟子，足滿千人，皆是彼舊",
    "T03n0190_044:0857a12": "螺髻梵志所出家者，如是漸往詣王舍城。",
    "T03n0190_044:0857a13": "爾時，世尊與諸比丘，至王舍城，居住於彼杖",
    "T03n0190_044:0857a14": "林之內，是時彼林別有一塔，名善安住。而有",
    "T03n0190_044:0857a15": "偈說：",
    "T03n0190_044:0857a16": "「是時大眾相圍遶，　　世尊漸至王舍城，",
    "T03n0190_044:0857a17": "在於精妙杖林中，　　如來向彼欲居住。」",
    "T03n0190_044:0857a18": "爾時，彼處摩伽陀國有粟散王，其王名曰頻",
    "T03n0190_044:0857a19": "頭娑羅，傳聞他說：「沙門瞿曇！甘蔗苗裔，從",
    "T03n0190_044:0857a20": "釋種姓，捨而出家，今日來在摩伽陀中，遊",
    "T03n0190_044:0857a21": "行教化，與比丘眾足滿千人，一切皆是耆",
    "T03n0190_044:0857a22": "舊螺髻梵志出家。今已至於王舍城側，在杖",
    "T03n0190_044:0857a23": "林中，善安住塔，相與停止。而彼沙門，能於",
    "T03n0190_044:0857a24": "世間，出大名聞，彼婆伽婆、阿羅呵、三藐三佛",
    "T03n0190_044:0857a25": "陀、善逝、世間解、無上士、調御丈夫、天人師、佛、世",
    "T03n0190_044:0857a26": "尊，現今在彼教化有緣。",
    "T03n0190_044:0857a27": "「又復世尊，能於天人魔梵沙門及婆羅門一",
    "T03n0190_044:0857a28": "切世間，以自神通，皆能證知。知已能作如",
    "T03n0190_044:0857a29": "是宣說，生死已斷，梵行已立，所作已辦，永",
    "T03n0190_044:0857b01": "更不受於後世有。而彼世尊說法，初善中善",
    "T03n0190_044:0857b02": "後善，其義微妙，唯獨具足，畢竟清淨，如是",
    "T03n0190_044:0857b03": "說法。而如是等阿羅呵、三藐三佛陀，若當有",
    "T03n0190_044:0857b04": "人欲得往見，其人善哉！」「我今亦可至於彼",
    "T03n0190_044:0857b05": "所大沙門邊，見世尊故。」",
    "T03n0190_044:0857b06": "爾時，摩伽陀國頻頭娑羅，即遣嚴駕賢善好",
    "T03n0190_044:0857b07": "車而坐其上，共於國內諸婆羅門長者居",
    "T03n0190_044:0857b08": "士，前後圍遶，足滿十二那由他人，從王舍城",
    "T03n0190_044:0857b09": "導引而出，往詣佛所，欲見如來。",
    "T03n0190_044:0857b10": "爾時，彼國王舍城中，有一婬女，其女名曰婆",
    "T03n0190_044:0857b11": "羅跋帝，可憙端正，人所樂見，世無有雙，歌",
    "T03n0190_044:0857b12": "舞作倡，音樂洞解。所有眾伎，六十四能，皆",
    "T03n0190_044:0857b13": "悉具足。時彼婬女傳聞人道，此有沙門瞿",
    "T03n0190_044:0857b14": "曇釋子，王種出家，乃至彼作如是心念，我今",
    "T03n0190_044:0857b15": "可至彼沙門邊。",
    "T03n0190_044:0857b16": "爾時，彼女如是示現，欲出門已，復如是思：",
    "T03n0190_044:0857b17": "「我今可於頻頭娑羅大王之前，見於世尊。」復",
    "T03n0190_044:0857b18": "作是念：「又彼頻頭娑羅大王以多人力打道",
    "T03n0190_044:0857b19": "而行到沙門邊，又復多人大眾雜鬧，恐其遮",
    "T03n0190_044:0857b20": "我不能得行，我今可於崩牆空所無人行處，",
    "T03n0190_044:0857b21": "速疾而往，先見世尊。」",
    "T03n0190_044:0857b22": "爾時，彼女作是念已，雇取多人，而告之言：",
    "T03n0190_044:0857b23": "「誰能多拔牆城鹿塼，即當與汝如許錢直。」是",
    "T03n0190_044:0857b24": "時彼等諸受雇人，一念時間破彼牆已，而",
    "T03n0190_044:0857b25": "得道除一切瓦石荊棘平正。爾時，婬女婆羅",
    "T03n0190_044:0857b26": "跋帝，即遣莊束妙好車乘，坐於其上，從自",
    "T03n0190_044:0857b27": "己家出，行端直平正好道，欲詣杖林善安住",
    "T03n0190_044:0857b28": "塔，見佛世尊頂禮恭敬。",
    "T03n0190_044:0857b29": "爾時，世尊知彼婬女婆羅跋帝心之所念，知",
    "T03n0190_044:0857c01": "已即作如是念言：「若彼婬女於先而來見於",
    "T03n0190_044:0857c02": "我者，其頻頭王既在後來，見此婬女立於我",
    "T03n0190_044:0857c03": "前，則生疑阻。」作是念已，即作神通，令彼婬",
    "T03n0190_044:0857c04": "女即更不能於王前來。其頻頭王，欲於先",
    "T03n0190_044:0857c05": "來，其車一定，即住不行。",
    "T03n0190_044:0857c06": "爾時，頻頭娑羅大王，心生恐怖，悵怏毛竪，作",
    "T03n0190_044:0857c07": "如是念：「我今有何鬼神災禍為我作礙，致",
    "T03n0190_044:0857c08": "使如此？」是時，彼處有一天神，知於頻頭娑羅",
    "T03n0190_044:0857c09": "王心，在虛空中隱身不現，而告王言：「大王！",
    "T03n0190_044:0857c10": "汝今莫生恐怖。大王！汝今亦無災禍，亦無",
    "T03n0190_044:0857c11": "變怪。雖然大王！汝於某處瞻波城中，禁繫",
    "T03n0190_044:0857c12": "一人，名為某甲，速令解放，車即得行。」爾時，頻",
    "T03n0190_044:0857c13": "頭娑羅大王，聞彼天神如是語已，速疾遣使",
    "T03n0190_044:0857c14": "教放彼人。既散放已，可通車處，車即得行，其",
    "T03n0190_044:0857c15": "不通處，步入山林，往詣佛所。到佛所已，頂",
    "T03n0190_044:0857c16": "禮佛足，却坐一面。",
    "T03n0190_044:0857c17": "爾時，彼處摩伽陀國一切人民居士長者，或",
    "T03n0190_044:0857c18": "頂禮已，却住一面。或有共佛對善語言，各相",
    "T03n0190_044:0857c19": "慰喻訖已，各還却坐一面。或復有在佛世尊",
    "T03n0190_044:0857c20": "前，說已姓字，既自說已，却坐一面。或復有",
    "T03n0190_044:0857c21": "人，向佛合掌，却坐一面。或復有人，對佛默",
    "T03n0190_044:0857c22": "然，却坐一面。",
    "T03n0190_044:0857c23": "爾時，國中一切人民長者居士，坐一面已，作",
    "T03n0190_044:0857c24": "如是念：「今日此中有大沙門，復有優婁頻螺",
    "T03n0190_044:0857c25": "迦葉，我等國師。未審今者，為當是此瞿曇沙",
    "T03n0190_044:0857c26": "門，從迦葉邊受學梵行？為迦葉等，從沙門",
    "T03n0190_044:0857c27": "邊學修梵行？」",
    "T03n0190_044:0857c28": "爾時，世尊知摩伽陀一切人民長者居士心",
    "T03n0190_044:0857c29": "之所念，以偈告彼長老優婁頻螺迦葉，作如",
    "T03n0190_044:0858a01": "是言：",
    "T03n0190_044:0858a02": "「迦葉汝見何事情，　　先在河邊修苦行，",
    "T03n0190_044:0858a03": "為我及眾說此意，　　棄彼祭祀事云何？」",
    "T03n0190_044:0858a04": "爾時，長老優婁頻螺梵志迦葉，即還以偈奉",
    "T03n0190_044:0858a05": "答佛言：",
    "T03n0190_044:0858a06": "「色聲香味及觸法，　　五欲世間人所求，",
    "T03n0190_044:0858a07": "如是染愛滿天中，　　為貪是事我祭祀。」",
    "T03n0190_044:0858a08": "爾時，彼處摩伽陀國一切人民長者居士，及",
    "T03n0190_044:0858a09": "婆羅門，作如是念：「此大沙門！自說一偈，而",
    "T03n0190_044:0858a10": "彼優婁頻螺迦葉，復說一偈，而是二人，竟",
    "T03n0190_044:0858a11": "不知誰何者是師何是弟子？」是時，世尊知諸",
    "T03n0190_044:0858a12": "人民作是念已，還更以偈，問彼優婁頻螺迦",
    "T03n0190_044:0858a13": "葉，作如是言：",
    "T03n0190_044:0858a14": "「色聲香味觸等法，　　迦葉是中汝樂何？",
    "T03n0190_044:0858a15": "或有天上人世中，　　汝心所貪答我問。」",
    "T03n0190_044:0858a16": "爾時，長老優婁頻螺梵志迦葉，重還以偈奉",
    "T03n0190_044:0858a17": "答是言：",
    "T03n0190_044:0858a18": "「我見寂靜無礙空，　　無相障礙不能著，",
    "T03n0190_044:0858a19": "不變易處無有誑，　　是處祭祀樂我心。」",
    "T03n0190_044:0858a20": "爾時，彼處摩伽陀國一切人民長者居士，心",
    "T03n0190_044:0858a21": "如是念：「此大沙門！自說二偈，而彼優婁頻螺",
    "T03n0190_044:0858a22": "迦葉，亦說二偈，我等今者猶自不知何者是",
    "T03n0190_044:0858a23": "師何是弟子？」如是十方諸佛世尊，皆有此法，",
    "T03n0190_044:0858a24": "若其不令一切大眾，生歡喜心，及希有想，則",
    "T03n0190_044:0858a25": "不說法。",
    "T03n0190_044:0858a26": "爾時，世尊欲教大眾生於歡喜希有心故，告",
    "T03n0190_044:0858a27": "彼優婁頻螺迦葉，作如是言：「迦葉！汝今若",
    "T03n0190_044:0858a28": "知時者，可為於彼摩伽陀國一切人民長者",
    "T03n0190_044:0858a29": "居士婆羅門等，現上人法，出於神通。」是時，",
    "T03n0190_044:0858b01": "優婁頻螺迦葉聞佛語已，即白佛言：「如世尊",
    "T03n0190_044:0858b02": "教，我不敢違。」",
    "T03n0190_044:0858b03": "爾時，優婁頻螺迦葉從坐而起，即出神通，飛",
    "T03n0190_044:0858b04": "騰自在，於虛空中，或復經行，或住或坐，或復",
    "T03n0190_044:0858b05": "眠臥，身出煙焰，或復隱身。如是等出種種",
    "T03n0190_044:0858b06": "神通，遍顯示已，從空而下，住於地上，頂禮佛",
    "T03n0190_044:0858b07": "足，而白佛言：「世尊實是我教授師，我今真是",
    "T03n0190_044:0858b08": "無上世尊聲聞弟子。」而說偈言：",
    "T03n0190_044:0858b09": "「攝受微妙神通已，　　頂禮世尊勝足趺，",
    "T03n0190_044:0858b10": "我弟子事既已周，　　世尊真是我師父。」",
    "T03n0190_044:0858b11": "爾時，摩伽陀國眾婆羅門長者居士，及諸人",
    "T03n0190_044:0858b12": "民，心生是念：「今此優婁頻螺迦葉，乃是沙",
    "T03n0190_044:0858b13": "門瞿曇弟子，從沙門邊，行梵行耶？」作是知",
    "T03n0190_044:0858b14": "已，向世尊邊，生信向心生希有想。",
    "T03n0190_044:0858b15": "爾時，世尊知諸大眾生於歡喜希有之想，即",
    "T03n0190_044:0858b16": "為大眾，次第說法，所謂教行布施持戒，說",
    "T03n0190_044:0858b17": "於生天因緣業報，說於厭離五欲之事，說漏",
    "T03n0190_044:0858b18": "盡因，說盡煩惱，讚歎出家，護助解脫。而世",
    "T03n0190_044:0858b19": "尊知摩伽陀國婆羅門等長者居士，及諸大",
    "T03n0190_044:0858b20": "眾，一切已生歡喜之心，生柔軟心無染著",
    "T03n0190_044:0858b21": "心。",
    "T03n0190_044:0858b22": "爾時，世尊知彼大眾應當得道，又復一切諸",
    "T03n0190_044:0858b23": "佛世尊知諸眾生，或有讚歎而得道法，即為",
    "T03n0190_044:0858b24": "大眾，如應而說，所謂苦集及於滅道。世尊",
    "T03n0190_044:0858b25": "為彼大眾宣說是法相時，彼等大眾，在於",
    "T03n0190_044:0858b26": "坐中，頻頭娑羅而為上首，已外十一那由",
    "T03n0190_044:0858b27": "他人，一時領悟。",
    "T03n0190_044:0858b28": "（復有師言：「凡有十二那由他人，遠塵離垢，盡",
    "T03n0190_044:0858b29": "煩惱界，心得清淨，於諸法中，生淨法眼，可有",
    "T03n0190_044:0858c01": "集法，皆是滅相，如實證知。譬如淨衣，無垢無",
    "T03n0190_044:0858c02": "膩，無有黑色，隨其所染，易受於色。如是如",
    "T03n0190_044:0858c03": "是，彼摩伽陀諸婆羅門長者居士，及以人民，",
    "T03n0190_044:0858c04": "坐於彼座，遠塵離垢，乃至一切苦集之法，皆",
    "T03n0190_044:0858c05": "是滅相，如是證知。其中復有一那由他清信",
    "T03n0190_044:0858c06": "士，受優婆塞戒。」）",
    "T03n0190_044:0858c07": "爾時，摩伽陀王頻頭娑羅，已見法相，已知法",
    "T03n0190_044:0858c08": "相，已入法相，於法相中，已度諸疑，徹過無",
    "T03n0190_044:0858c09": "礙，於諸法中，無復礙心已得無畏，世尊法",
    "T03n0190_044:0858c10": "中，不復隨他，不復問他，一切法中，得如是知",
    "T03n0190_044:0858c11": "自在無礙。時頻頭王即白佛言：「如來世尊！我",
    "T03n0190_044:0858c12": "昔在家作童子時，發五種願，我於今日，悉得",
    "T03n0190_044:0858c13": "成就。何等為五？一者我在少年之時，早得王",
    "T03n0190_044:0858c14": "位。世尊！此是我之初願，今已得成。",
    "T03n0190_044:0858c15": "「第二又願，得王位已，我治化內，有佛出世。此",
    "T03n0190_044:0858c16": "即是我第二心願，今已得成。第三又願，佛出",
    "T03n0190_044:0858c17": "世已，彼世尊邊，我設供養，令得歡喜。此是",
    "T03n0190_044:0858c18": "我心第三之願，今亦得成。",
    "T03n0190_044:0858c19": "「第四又願，彼世尊邊，歡喜心已，為我說法。此",
    "T03n0190_044:0858c20": "即是我第四心願，今亦得成。第五又願，彼",
    "T03n0190_044:0858c21": "世尊所，為我說法，願我一切，悉得證知。此",
    "T03n0190_044:0858c22": "即是我第五心願，今亦得成。",
    "T03n0190_044:0858c23": "「又復世尊！我昔在家童子之時，發如是心，願",
    "T03n0190_044:0858c24": "有所作，我悉得成。無上世尊，我今遂也！善修",
    "T03n0190_044:0858c25": "伽陀，我今勝也！譬如有人，身曲得舒，有人逃",
    "T03n0190_044:0858c26": "避，藏伏得出，迷人得道，闇地得明，盲眼之人，",
    "T03n0190_044:0858c27": "顯見諸色。無上世尊！我今亦然。然今世尊，",
    "T03n0190_044:0858c28": "種種方便，為我說法。",
    "T03n0190_044:0858c29": "「又復世尊！我從今去，歸依世尊、歸依法寶、歸",
    "T03n0190_044:0859a01": "依聖僧。從今日去，一切時行優婆塞行，願世",
    "T03n0190_044:0859a02": "尊知我如是持。如來世尊！我從今去，盡此形",
    "T03n0190_044:0859a03": "壽，誓不殺生，護眾生命，猶如已命，為諸眾",
    "T03n0190_044:0859a04": "生，作歸依處。如是等持五戒十善。唯願世尊",
    "T03n0190_044:0859a05": "及比丘眾，受我明日飯食供養。」",
    "T03n0190_044:0859a06": "爾時，世尊為摩伽國頻頭大王，默然受請。時，",
    "T03n0190_044:0859a07": "頻頭王知佛默然受其請已，即白佛言：「善哉！",
    "T03n0190_044:0859a08": "世尊！坐此車上，入王舍城，我當自行牽於此",
    "T03n0190_044:0859a09": "車。」作是語已，佛語王言：「善哉大王！唯願大",
    "T03n0190_044:0859a10": "王！常得安樂。我不用車。」",
    "T03n0190_044:0859a11": "時，頻頭王從坐而起，頂禮佛足，圍遶世尊，三",
    "T03n0190_044:0859a12": "匝竟已，辭佛而去。其頻頭王去未久間，時諸",
    "T03n0190_044:0859a13": "比丘即白佛言：「希有世尊！云何今日摩伽陀",
    "T03n0190_044:0859a14": "王，布施世尊馬車令乘，又乞自行？此事云",
    "T03n0190_044:0859a15": "何？」作是語已，默然而住。",
    "T03n0190_044:0859a16": "爾時，佛告諸比丘言：「汝諸比丘！至心諦聽。其",
    "T03n0190_044:0859a17": "摩伽陀頻頭大王，非但今日布施於我馬車",
    "T03n0190_044:0859a18": "令乘，為我牽車；往昔亦然，已曾施我諸如是",
    "T03n0190_044:0859a19": "事。」時諸比丘，重白佛言：「唯願世尊！為我等說",
    "T03n0190_044:0859a20": "其事云何？」",
    "T03n0190_044:0859a21": "爾時，佛告諸比丘言：「我念往昔，迦尸國",
    "T03n0190_044:0859a22": "內有一王，名善意樂法，如法王治。時，天",
    "T03n0190_044:0859a23": "帝釋欲見彼王，告調御天摩多梨言隋言無著處：",
    "T03n0190_044:0859a24": "『汝摩多梨，至迦尸國，將善意王來見於我，",
    "T03n0190_044:0859a25": "為我語彼，作如是言：「仁者善意！三十三天，及",
    "T03n0190_044:0859a26": "天帝釋，欲得見汝，仁者莫辭，要必須來。」』",
    "T03n0190_044:0859a27": "「時，調御天摩多梨即白帝釋言：『如天主教，",
    "T03n0190_044:0859a28": "不敢有違。』既受教已，嚴駕賢車，其車控馭",
    "T03n0190_044:0859a29": "千疋馬牽莊嚴訖已，即時飛下閻浮提地，詣",
    "T03n0190_044:0859b01": "迦尸國善意王邊。既到彼已，住於虛空，以",
    "T03n0190_044:0859b02": "偈白於善意王言：",
    "T03n0190_044:0859b03": "「『仁者今可來上車，　　天乘莊嚴無有上，",
    "T03n0190_044:0859b04": "諸天憶念於仁者，　　是彼三十三天王。』",
    "T03n0190_044:0859b05": "爾時善意王既聞，　　即從東面登車上，",
    "T03n0190_044:0859b06": "此乘最勝無有譬，　　行詣向於尊勝天。",
    "T03n0190_044:0859b07": "諸天遙見彼王來，　　各起而迎告於彼：",
    "T03n0190_044:0859b08": "『善來人中法王者，　　共天帝釋坐此處。』",
    "T03n0190_044:0859b09": "是時帝釋大天王，　　遙見彼王來即起，",
    "T03n0190_044:0859b10": "迎逆而告王言曰：　　『善來世間汝大王，",
    "T03n0190_044:0859b11": "於今此處自在天，　　可住此承天威力，",
    "T03n0190_044:0859b12": "意欲停時隨多少，　　任情所用終不違。』",
    "T03n0190_044:0859b13": "「爾時，彼王在於忉利三十三天多時住已，心",
    "T03n0190_044:0859b14": "意不樂，作是念言：『我今恐畏壽命減損。』作",
    "T03n0190_044:0859b15": "是念已，即便以偈白帝釋言：",
    "T03n0190_044:0859b16": "「『我昔初來樂天上，　　此處音樂微妙聲，",
    "T03n0190_044:0859b17": "我今恐畏壽命終，　　所以還不樂天果。』",
    "T03n0190_044:0859b18": "「爾時，忉利帝釋天王，即還以偈報答於彼善",
    "T03n0190_044:0859b19": "意王言：",
    "T03n0190_044:0859b20": "「『王今年壽未虧減，　　命終之日猶尚遙，",
    "T03n0190_044:0859b21": "但以王今善業微，　　是故不樂於天上。",
    "T03n0190_044:0859b22": "仁者昔來乘自力，　　彼業今盡無有餘，",
    "T03n0190_044:0859b23": "既以罪業迷惑心，　　故令心不樂天上。",
    "T03n0190_044:0859b24": "今若欲受天威力，　　即受天樂如舊時，",
    "T03n0190_044:0859b25": "如於微妙車乘中，　　又如惑亂妙林苑，",
    "T03n0190_044:0859b26": "汝今若作如是想，　　即得心樂住此天。』",
    "T03n0190_044:0859b27": "「時，善意王聞此偈已，即便諮白天帝釋言：『大",
    "T03n0190_044:0859b28": "善天王！我從此處至人間，當作多福業，行於",
    "T03n0190_044:0859b29": "布施，行於苦行，行於善事，語言多實，受於",
    "T03n0190_044:0859c01": "齋戒。我當作是諸善業已，還更來上於此",
    "T03n0190_044:0859c02": "天上。』時，天帝釋告彼王言：『如是如是，如仁者",
    "T03n0190_044:0859c03": "言。汝今日從此處已去，至於人間，當作如是",
    "T03n0190_044:0859c04": "多種功德，多作善業，乃至布施，受於齋戒，",
    "T03n0190_044:0859c05": "汝造如是善業竟已，還來天上。』",
    "T03n0190_044:0859c06": "「時，善意王住彼天上，經歷多時，然後還詣",
    "T03n0190_044:0859c07": "向閻浮提，至其王宮，宮內所有婇女妃后",
    "T03n0190_044:0859c08": "及諸王子，大臣百官，親眷屬等，皆悉死亡，無",
    "T03n0190_044:0859c09": "有一在。而王不見彼等舊人，心中不樂，憂愁",
    "T03n0190_044:0859c10": "悵怏，而說偈言：",
    "T03n0190_044:0859c11": "「『此是彼之舊衣服，　　瓔珞臂釧及耳璫，",
    "T03n0190_044:0859c12": "生平護惜不施他，　　今死物留身何在？",
    "T03n0190_044:0859c13": "如是種種莊嚴具，　　床褥被枕妙綩綖，",
    "T03n0190_044:0859c14": "園林池沼及香山，　　忽然而捨於此處。",
    "T03n0190_044:0859c15": "一切人民既不見，　　所有宮殿並虛空，",
    "T03n0190_044:0859c16": "婦兒眷屬悉皆無，　　我意云何樂於此？",
    "T03n0190_044:0859c17": "智慧尊豪甚富貴，　　如是威德大家生，",
    "T03n0190_044:0859c18": "司命惡鬼不護持，　　磨滅悉皆使離散。",
    "T03n0190_044:0859c19": "若富若貴若貧賤，　　若聰若慧若愚癡，",
    "T03n0190_044:0859c20": "或少或壯或老年，　　若至於此盡時節，",
    "T03n0190_044:0859c21": "其司命鬼不能護，　　一切捉撮使消亡。",
    "T03n0190_044:0859c22": "諸有剎利婆羅門，　　毘舍首陀貴賤等，",
    "T03n0190_044:0859c23": "或旃陀羅塗摩類，　　時至不簡擇彼留。",
    "T03n0190_044:0859c24": "一切摧折悉無遺，　　猶如山川疾流駃，",
    "T03n0190_044:0859c25": "拔諸險岸所生樹，　　老病死至亦復然，",
    "T03n0190_044:0859c26": "吞噉眾類身命根。　　我親自於彼處見，",
    "T03n0190_044:0859c27": "四埵所居四鎮主，　　忉利三十三天宮，",
    "T03n0190_044:0859c28": "一戲意喜遊歷行，　　七日七夜時不及。",
    "T03n0190_044:0859c29": "我住於彼帝釋處，　　面前恒對矚天王，",
    "T03n0190_044:0860a01": "彼邊所覩餘諸天，　　常見有於如是事。",
    "T03n0190_044:0860a02": "我今唯造作福業，　　行檀捨施及尸羅，",
    "T03n0190_044:0860a03": "精進忍辱智慧禪，　　誓更不求王位報。』」",
    "T03n0190_044:0860a04": "爾時，佛告諸比丘言：「汝等比丘！欲知彼時善",
    "T03n0190_044:0860a05": "意王者，則我身是；其摩多梨調御天者，即此",
    "T03n0190_044:0860a06": "摩伽頻頭王是。其於彼時，將車請我，為我",
    "T03n0190_044:0860a07": "牽車；今亦如是，請我與車，亦欲為我躬自馭",
    "T03n0190_044:0860a08": "駕，本誓願然。」",
    "T03n0190_044:0860a09": "爾時，頻頭娑羅大王至己宮殿，到已彼夜辦",
    "T03n0190_044:0860a10": "具種種甘美飲食，悉皆豐足，所謂噉食唼食",
    "T03n0190_044:0860a11": "𠲿食舐食，諸如是等一切並訖。過彼夜後，",
    "T03n0190_044:0860a12": "掃灑堂殿，鋪設諸座，即遣使人往詣佛所諮",
    "T03n0190_044:0860a13": "請時至，作如是言：「善哉！世尊！時節欲至，所營",
    "T03n0190_044:0860a14": "飯食，已辦具訖。」",
    "T03n0190_044:0860a15": "爾時，世尊於晨朝時，著衣持鉢，與比丘眾，左",
    "T03n0190_044:0860a16": "右圍遶，足滿千人，皆是宿舊螺髻梵志所出",
    "T03n0190_044:0860a17": "家者，羽翼世尊，詣王舍城。",
    "T03n0190_044:0860a18": "爾時，忉利帝釋天王，即自變改化作天身",
    "T03n0190_044:0860a19": "為摩那婆形貌，端正可喜，眾人樂見。頭",
    "T03n0190_044:0860a20": "上還以螺髻為冠，身著黃衣，其左手中，執金",
    "T03n0190_044:0860a21": "澡瓶，右手挾持雜寶之杖，在佛比丘大眾前",
    "T03n0190_044:0860a22": "行，行時其足離地四指不到塵土。爾時，帝釋",
    "T03n0190_044:0860a23": "摩那婆身說此偈言：",
    "T03n0190_044:0860a24": "「如來自伏能調他，　　共此一千舊螺髻，",
    "T03n0190_044:0860a25": "如是金色妙身體，　　無上世尊今入城。",
    "T03n0190_044:0860a26": "自既寂靜能寂他，　　共此一千舊螺髻，",
    "T03n0190_044:0860a27": "如是金色妙身體，　　無上世尊今入城。",
    "T03n0190_044:0860a28": "自既得度能度他，　　共此一千舊螺髻，",
    "T03n0190_044:0860a29": "如是金色妙身體，　　無上世尊今入城。",
    "T03n0190_044:0860b01": "自既得脫能脫他，　　共此一千舊螺髻，",
    "T03n0190_044:0860b02": "如是金色妙身體，　　無上世尊今入城。",
    "T03n0190_044:0860b03": "其有能說十法門，　　十力具足十無勝，",
    "T03n0190_044:0860b04": "一千比丘左右遶，　　無上世尊今入城。」",
    "T03n0190_044:0860b05": "爾時，城內一切諸人見天帝釋，作如是言：「希",
    "T03n0190_044:0860b06": "有希有！此摩那婆！極大端正，可憙無雙，人",
    "T03n0190_044:0860b07": "所樂見。此誰侍者？此供承誰？」爾時，忉利帝釋",
    "T03n0190_044:0860b08": "天王即以偈報彼諸人言：",
    "T03n0190_044:0860b09": "「諸佛善能伏一切，　　寂靜無上最勝尊，",
    "T03n0190_044:0860b10": "應供天人世間中，　　我今與彼為侍者。",
    "T03n0190_044:0860b11": "最大丈夫能伏物，　　無有能勝佛世尊，",
    "T03n0190_044:0860b12": "應供天人世間中，　　我今與彼為侍者。」",
    "T03n0190_044:0860b13": "爾時，世尊安庠行至頻頭娑羅王宮殿中，入",
    "T03n0190_044:0860b14": "已即便鋪座而坐。爾時，頻頭娑羅大王見",
    "T03n0190_044:0860b15": "佛世尊及諸大眾安坐已訖，自手執持種種",
    "T03n0190_044:0860b16": "餚饍飲食之具，施佛及僧并餘大眾，一切充",
    "T03n0190_044:0860b17": "足自恣噉食，眾雜唼𠲿，悉皆訖了。佛及眾",
    "T03n0190_044:0860b18": "僧，飯食竟已，淨洗手足。各將小座，坐於佛",
    "T03n0190_044:0860b19": "前。時，頻頭王坐佛前已，作是思惟：「今日令",
    "T03n0190_044:0860b20": "佛於何處住？莫令去城過近過遠。出家之人，",
    "T03n0190_044:0860b21": "使得安止，如法行道。」時，頻頭王復作是念：",
    "T03n0190_044:0860b22": "「此之竹園，近於城隍，還往穩便，來去不疲，平",
    "T03n0190_044:0860b23": "坦易行，眾人所樂，欲求利益，易得不難，兼少",
    "T03n0190_044:0860b24": "蚊虻毒虵蝮蝎，晝日寂靜，無人去來，夜裏",
    "T03n0190_044:0860b25": "少聲，蘭若亦得，欲近城池，來去無礙，堪為",
    "T03n0190_044:0860b26": "善人修道之處。我今應用此之竹林，奉施世",
    "T03n0190_044:0860b27": "尊以為坐處。」",
    "T03n0190_044:0860b28": "時，頻頭王作是念已，而白佛言：「大聖世尊！此",
    "T03n0190_044:0860b29": "竹園林，去王舍城，不近不遠，乃至堪為善人",
    "T03n0190_044:0860c01": "修道。唯願世尊！教我何法，以此竹林布施世",
    "T03n0190_044:0860c02": "尊，以為坐處。」",
    "T03n0190_044:0860c03": "爾時，佛告頻頭王言：「如是大王！若欲布施我",
    "T03n0190_044:0860c04": "竹林者，聽當布施彼招提僧。」時頻頭王，即白",
    "T03n0190_044:0860c05": "佛言：「如世尊教。」時頻頭王從坐而起，手執金",
    "T03n0190_044:0860c06": "瓶與世尊水，復白佛言：「善哉！世尊！此竹林",
    "T03n0190_044:0860c07": "園，去城側近，乃至堪為善人修道，我今捨",
    "T03n0190_044:0860c08": "施諸佛世尊招提僧等。布施以後，唯願世尊！",
    "T03n0190_044:0860c09": "納取受用，哀愍我故。」",
    "T03n0190_044:0860c10": "爾時，世尊即便受取，為憐愍故，因以此偈，而",
    "T03n0190_044:0860c11": "呪願言：",
    "T03n0190_044:0860c12": "「一切樹木雜園林，　　并及造作諸橋等，",
    "T03n0190_044:0860c13": "渠池井泉以充濟，　　船舫來去度眾人。",
    "T03n0190_044:0860c14": "彼等恒於晝夜中，　　福報日增長無絕，",
    "T03n0190_044:0860c15": "行法持戒人亦爾，　　信敬堅固即生天。」",
    "T03n0190_044:0860c16": "爾時，世尊為頻頭王，呪願訖已，從坐而起，還",
    "T03n0190_044:0860c17": "至本處。至本處已，為此事緣，集諸大眾，集已",
    "T03n0190_044:0860c18": "而告諸比丘言：「汝諸比丘！從今已後，許諸比",
    "T03n0190_044:0860c19": "丘自畜園林。」（尼沙塞師作如是說：「得竹園緣。」）",
    "T03n0190_044:0860c20": "佛本行集經卷第四十四"
}