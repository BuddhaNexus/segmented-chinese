{
    "T44n1851_05b:0571c18": "folio_5b 大乘義章卷第五末",
    "T44n1851_05b:0571c20": "遠法師撰",
    "T44n1851_05b:0571c21": "40 五下分結義(五末)五下分結義",
    "T44n1851_05b:0571c22": "五下分結者。一名貪欲。二名瞋恚。三名身見。",
    "T44n1851_05b:0571c23": "四名戒取。五名為疑。欲界之愛貪外五欲。故",
    "T44n1851_05b:0571c24": "名貪欲。亦可貪心悕欲前境。故名貪欲。違境",
    "T44n1851_05b:0571c25": "忿怒。說名為瞋。於身見我。名曰身見。取戒為",
    "T44n1851_05b:0571c26": "道。故名戒取。理實亦取施等為道。但彼世人",
    "T44n1851_05b:0571c27": "多取戒故。偏說戒取。據實應名戒等取矣。故",
    "T44n1851_05b:0571c28": "雜心云。是中除等但云戒取。於理猶豫。故名",
    "T44n1851_05b:0571c29": "為疑。然此五種。依如成實。具四下結故名五",
    "T44n1851_05b:0572a01": "下。一者界下。二者果下。三者人下。四所障",
    "T44n1851_05b:0572a02": "下。言界下者。貪欲瞋恚。唯在欲界。非上二",
    "T44n1851_05b:0572a03": "界稱曰界下。故成實言。貪欲瞋恚。不出欲",
    "T44n1851_05b:0572a04": "界。言果下者。貪瞋戒取能得三塗下蔽之果。",
    "T44n1851_05b:0572a05": "故名果下。故成實言。貪欲瞋恚。名生惡道。戒",
    "T44n1851_05b:0572a06": "取亦然。如持牛戒。成則為牛。若持不成。則起",
    "T44n1851_05b:0572a07": "邪見。謗無因果。生地獄中。烏鷄狗戒類。亦如",
    "T44n1851_05b:0572a08": "是。言人下者。所謂身見戒取及疑。唯凡夫起",
    "T44n1851_05b:0572a09": "不在聖人。故名人下。故成實言。此之身見",
    "T44n1851_05b:0572a10": "戒取及疑。不出凡夫。所障下者。即此身見戒",
    "T44n1851_05b:0572a11": "取及疑。能障初果。名所障下。問曰。十使皆障",
    "T44n1851_05b:0572a12": "初果。以何義故。偏說此三障初果乎。涅槃",
    "T44n1851_05b:0572a13": "經云。此三重故。所以偏說。譬如世間王來王",
    "T44n1851_05b:0572a14": "去主得其名。彼亦如是。又十使中見及疑。此",
    "T44n1851_05b:0572a15": "之六使唯障見諦。入見道時。名體俱盡。貪嗔",
    "T44n1851_05b:0572a16": "癡慢。通障見修。以通障故。入見道時。雖分",
    "T44n1851_05b:0572a17": "除斷。以不盡故。不與斷名。就前所斷六使之",
    "T44n1851_05b:0572a18": "中。三使是本。餘皆是隨身見是本。邊見是隨。",
    "T44n1851_05b:0572a19": "以依身見取斷常故。戒取是本。見取是隨。以",
    "T44n1851_05b:0572a20": "依戒取起彼見取為勝故。疑復是本。邪見是",
    "T44n1851_05b:0572a21": "隨。以從疑心起邪見故。但今就本。偏說身見",
    "T44n1851_05b:0572a22": "戒取及疑能障初果。餘則皆隨。是故不論。以",
    "T44n1851_05b:0572a23": "彼三本攝三隨故。不須別說邊邪二見及與",
    "T44n1851_05b:0572a24": "見取為下結也。問曰。何故不說癡慢以為下",
    "T44n1851_05b:0572a25": "結。無彼上來四種下故。成實如是。若依毘",
    "T44n1851_05b:0572a26": "曇。正具二下。名為下結。一是界下。貪欲瞋恚",
    "T44n1851_05b:0572a27": "唯在欲界。二是人下。所謂身見戒取及疑。唯",
    "T44n1851_05b:0572a28": "凡夫起。論文正爾。其果下者。論雖不說。准依",
    "T44n1851_05b:0572a29": "成實。理亦無傷。所障下者。一向不同。何故",
    "T44n1851_05b:0572b01": "而然。成實法中。宣說身見戒取及疑定障初",
    "T44n1851_05b:0572b02": "果。是故須立所障之下。毘曇法中。此之三結。",
    "T44n1851_05b:0572b03": "所障不定。戒障初果。如次第人所斷者是。戒",
    "T44n1851_05b:0572b04": "障二果。超越斯陀所斷者是。戒障三果。超越",
    "T44n1851_05b:0572b05": "那含所斷者是。以是義故。無所障下。五下分",
    "T44n1851_05b:0572b06": "結。略標如是。",
    "T44n1851_05b:0572b07": "41 五上分結義(五末)五上分結義",
    "T44n1851_05b:0572b08": "五上分結者。如經中說。一是無明。二是憍慢。",
    "T44n1851_05b:0572b09": "三是掉戲。四是色染。五無色染。癡闇之心。名",
    "T44n1851_05b:0572b10": "曰無明。自舉陵物。稱曰憍慢。躁動之意。名為",
    "T44n1851_05b:0572b11": "掉戲。色界貪愛。愛己色身。名為色染。無色界",
    "T44n1851_05b:0572b12": "中貪愛煩惱。愛著己心。名無色染。然此五中。",
    "T44n1851_05b:0572b13": "具三種上。名為上結。一者界上。二者人上。三",
    "T44n1851_05b:0572b14": "所障上。言界上者。此之五種。同皆在於上二",
    "T44n1851_05b:0572b15": "界。起故名界上。故成實言。有人謂。彼色無",
    "T44n1851_05b:0572b16": "色界。為解脫故說為上結。言人上者。此之五",
    "T44n1851_05b:0572b17": "種。斯皆是其學人所起。故名人上。故成實",
    "T44n1851_05b:0572b18": "言。此五皆是學人行故。名為上結。所障上者。",
    "T44n1851_05b:0572b19": "此之五種。通能障於無學上果。故名上結。若",
    "T44n1851_05b:0572b20": "別分之。色無色染及彼掉戲。上界所起故名",
    "T44n1851_05b:0572b21": "上結。問曰。掉戲欲界亦起。以何義故偏說上",
    "T44n1851_05b:0572b22": "界以為結乎。成實釋言。上二界中。無麁煩惱。",
    "T44n1851_05b:0572b23": "掉戲明了。故偏說之。無明憍慢。此之二種。學",
    "T44n1851_05b:0572b24": "人所起。以人上故。名為上結。問曰。癡慢凡",
    "T44n1851_05b:0572b25": "聖此通起。何故偏說學人起乎。釋言。理實",
    "T44n1851_05b:0572b26": "凡聖通起。但今分取學人起者為上結也。若",
    "T44n1851_05b:0572b27": "爾貪瞋亦凡聖通起。何不分取聖人所起以",
    "T44n1851_05b:0572b28": "為上結。經中乃說。貪欲瞋恚。以為下結。齊類",
    "T44n1851_05b:0572b29": "應然。但今貪瞋。繫屬下界。相狀分明。故從下",
    "T44n1851_05b:0572c01": "界判為下結。已判下結。不宜復說聖人起者",
    "T44n1851_05b:0572c02": "以為上結。若論障果。不異前釋。此之五種。通",
    "T44n1851_05b:0572c03": "能障於無學上果。故名上結。問曰。下結能障",
    "T44n1851_05b:0572c04": "下果。五上分結。能障上果。中間二果。誰為",
    "T44n1851_05b:0572c05": "障乎。釋言。就彼五下結中。貪瞋二結。以下界",
    "T44n1851_05b:0572c06": "起說為下結。若論障果。通能障彼中二果。",
    "T44n1851_05b:0572c07": "五上分結。略之云爾。",
    "T44n1851_05b:0572c08": "42 五慳義(五末)五慳義",
    "T44n1851_05b:0572c09": "五慳之義。如成實說。堅著不捨。目之為慳。",
    "T44n1851_05b:0572c10": "慳隨境別離分為五。一住處慳。二者家慳。三",
    "T44n1851_05b:0572c11": "者施慳。四稱讚慳。五者法慳。住處慳者。有人",
    "T44n1851_05b:0572c12": "於己住處生慳作如是念。我獨住此。不用餘",
    "T44n1851_05b:0572c13": "人。令我自在。是慳過患。凡有五種。一於未來",
    "T44n1851_05b:0572c14": "諸善比丘。不欲令來。二於已來諸善比丘。",
    "T44n1851_05b:0572c15": "瞋恚不憙。三欲令去。四藏僧物不欲與之。五",
    "T44n1851_05b:0572c16": "於僧施物生我所心。計為恩德。此是五過。是",
    "T44n1851_05b:0572c17": "人於彼共有法中。當不能捨。何況自身所有",
    "T44n1851_05b:0572c18": "諸餘。以是過故。於解脫中。終無有分。言家慳",
    "T44n1851_05b:0572c19": "者。有人於彼往還俗家。生慳悋心。作如是念。",
    "T44n1851_05b:0572c20": "我於此家。常獨出入。不用餘人。設有餘人。令",
    "T44n1851_05b:0572c21": "我最勝。是慳過患。亦有五種。一者白衣。有不",
    "T44n1851_05b:0572c22": "吉事。與之同憂。二者白衣。有利益事。與之同",
    "T44n1851_05b:0572c23": "喜。三斷白衣所為勝福。四斷受者令不得施。",
    "T44n1851_05b:0572c24": "五生其家為廁中鬼及諸惡處。言施慳者。有",
    "T44n1851_05b:0572c25": "人於彼施物之中。生慳悋心。作如是念。令我",
    "T44n1851_05b:0572c26": "於此獨得施物餘者不得。設令與之。勿使過",
    "T44n1851_05b:0572c27": "我。是慳過患。亦有五種。一常乏資生。二令",
    "T44n1851_05b:0572c28": "施者不得為福。三令受者不得財利。四毀呰",
    "T44n1851_05b:0572c29": "善人。五心常憂惱。以此過故。是人未來生地",
    "T44n1851_05b:0573a01": "獄中。設得為人。常在貧窮無有資財。稱讚慳",
    "T44n1851_05b:0573a02": "者。有人於他稱讚之中。生慳悋心。作如是念。",
    "T44n1851_05b:0573a03": "令獨讚我莫讚餘人莫使勝我。名稱讚慳。是",
    "T44n1851_05b:0573a04": "慳過患。亦有五種。一聞讚餘人。心常擾動。二",
    "T44n1851_05b:0573a05": "毀呰善人。三自高卑他。四常被惡名。五於未",
    "T44n1851_05b:0573a06": "來百千世中。常無淨心。言法慳者。有人於法",
    "T44n1851_05b:0573a07": "生慳悋心。便作是念。令我獨知十二部經莫",
    "T44n1851_05b:0573a08": "使他知。設令他知勿使勝我。又自知義。祕而",
    "T44n1851_05b:0573a09": "不說。是過差別。乃有七種。一所生常盲。二常",
    "T44n1851_05b:0573a10": "為愚癡。三多怨中生不得自在。四退失聖胎。",
    "T44n1851_05b:0573a11": "五諸佛怨賊。六善人遠離。七無惡不造。五慳",
    "T44n1851_05b:0573a12": "之義。辨之略爾。",
    "T44n1851_05b:0573a13": "43 五心𭢚義(五末)五心𭢚義",
    "T44n1851_05b:0573a14": "五心𭢚義者。如成實說。𭢚謂𭢚蘖。疑謗之罪。",
    "T44n1851_05b:0573a15": "心中發生。如世毒種所生𭢚蘖故曰心𭢚。𭢚",
    "T44n1851_05b:0573a16": "別有五。一者疑佛。二者疑法。三者疑戒。四疑",
    "T44n1851_05b:0573a17": "教化法。五讒刺善人。言疑佛者。有人於佛心",
    "T44n1851_05b:0573a18": "不正信。作如是念。為佛大邪。為大師大。言疑",
    "T44n1851_05b:0573a19": "法者。有人於法心不正信。作如是念。為佛所",
    "T44n1851_05b:0573a20": "說經法是邪。為當外道所說是邪。言疑戒者。",
    "T44n1851_05b:0573a21": "有人於戒心不正信。作如是念。為佛所說戒",
    "T44n1851_05b:0573a22": "法是勝。為外道說牛戒等勝。疑教化者。有人",
    "T44n1851_05b:0573a23": "於彼五度門等。心不正信。作如是念。此五度",
    "T44n1851_05b:0573a24": "等。實能令人得於涅槃。為當不得。言讒刺",
    "T44n1851_05b:0573a25": "者。有人於彼善比丘所。橫為讒刺。令人輕薄。",
    "T44n1851_05b:0573a26": "五中初一。違於敬佛。中間三門。違於敬法。後",
    "T44n1851_05b:0573a27": "之一門。違於敬僧。五心𭢚之義。略之云爾。",
    "T44n1851_05b:0573a28": "44 五心縛義(五末)五心縛義",
    "T44n1851_05b:0573a29": "五心縛者。如成實說。煩惱惡法。纏心不捨。故",
    "T44n1851_05b:0573b01": "名心縛。心縛不同。略論五種。一貪己身。二貪",
    "T44n1851_05b:0573b02": "外五欲。三樂與在家出家眾合。四於聖語心",
    "T44n1851_05b:0573b03": "不喜樂。五於善法。得小為足。五縛如是。",
    "T44n1851_05b:0573b04": "45 六垢義(五末)六垢義七門分別列名辨釋一　約對使纏彰",
    "T44n1851_05b:0573b05": "其差別二　約對十使彰其依別三　就識分別四",
    "T44n1851_05b:0573b06": "　就界分別五　就性分別六　約道分別七",
    "T44n1851_05b:0573b07": "第一列名。辨釋其相。六垢之義。如毘曇說。所",
    "T44n1851_05b:0573b08": "謂害恨誑高諂惱。於諸眾生。殘害之意。名之",
    "T44n1851_05b:0573b09": "為害。嫌怨不捨。目之為恨。欺詐名誑。自舉曰",
    "T44n1851_05b:0573b10": "高。邪曲稱諂。燋憂曰惱。此六皆能污穢淨",
    "T44n1851_05b:0573b11": "心。名之為垢此一門竟。次對使纏彰其差別。如",
    "T44n1851_05b:0573b12": "雜心說。煩惱之中根本增上。說之為使。所",
    "T44n1851_05b:0573b13": "生津液說為纏垢。故彼喻言。如瓶盛蘇津",
    "T44n1851_05b:0573b14": "液流出。所盛之蘇。喻使煩惱。所出津液。喻",
    "T44n1851_05b:0573b15": "於纏垢。就此所生津液結中。急縛之義。說以",
    "T44n1851_05b:0573b16": "為纏。輕繫之義。說之為垢。如雜心中。注釋如",
    "T44n1851_05b:0573b17": "是此二門竟。次對十使彰其依別。如雜心說。害",
    "T44n1851_05b:0573b18": "恨二垢。依嗔恚生。由瞋使故。欲殘害彼。亦以",
    "T44n1851_05b:0573b19": "嗔故。結恨不捨。誑高二垢。貪欲生。由貪使",
    "T44n1851_05b:0573b20": "故。欺誑前人。取其財利。又以貪故。得利自",
    "T44n1851_05b:0573b21": "高。亦以貪故。愛著自身。便自高心。諂垢依",
    "T44n1851_05b:0573b22": "於五見而生。非聰利人。不能諂故。惱垢依於",
    "T44n1851_05b:0573b23": "見取而生。以見取人取小乃勝。求勝不得。便",
    "T44n1851_05b:0573b24": "生惱故。故雜心言。害恨依瞋恚。誑高依貪欲。",
    "T44n1851_05b:0573b25": "所謂五邪見諂依。由是生。說依見取果是惱。",
    "T44n1851_05b:0573b26": "應當知此三門竟。次就識分別。識謂六識。此之",
    "T44n1851_05b:0573b27": "六垢。起在意地。不通五識。毘曇成實。例同此",
    "T44n1851_05b:0573b28": "說此四門竟。次就界分別。界謂三界。六垢之中。",
    "T44n1851_05b:0573b29": "害恨及惱。是瞋恚性。唯在欲界。諂之與誑。上",
    "T44n1851_05b:0573c01": "極初禪有其諂故。初禪梵王。誑諂梵眾。言我",
    "T44n1851_05b:0573c02": "最勝。莫至佛所。又以諂故。黑齒比丘。往彼難",
    "T44n1851_05b:0573c03": "詰。默然不對。執黑齒手。屏地求之。高至三",
    "T44n1851_05b:0573c04": "禪。若依成實。上界雖起。繫屬欲界。彼宗煩",
    "T44n1851_05b:0573c05": "惱。得寄起故此五門竟。次就性分別。性謂三性。",
    "T44n1851_05b:0573c06": "此六垢中。害恨及惱。一向不善。餘三不定。在",
    "T44n1851_05b:0573c07": "欲界者。一向不善。在上界者。論宗不同。若依",
    "T44n1851_05b:0573c08": "成實。亦是不善。依阿毘曇。上界所有。悉是",
    "T44n1851_05b:0573c09": "無記此六門竟。次約道分別。道謂見修。此之六",
    "T44n1851_05b:0573c10": "種。是修道惑。修道所斷。緣事生故。不通見",
    "T44n1851_05b:0573c11": "諦。六垢之義。略辨如是。",
    "T44n1851_05b:0573c12": "46 七漏義(五末)七漏義",
    "T44n1851_05b:0573c13": "七漏之義。涅槃經中具廣分別。如成實云。",
    "T44n1851_05b:0573c14": "七漏之義。如七漏經。當應於彼涅槃經矣。一",
    "T44n1851_05b:0573c15": "切煩惱。流注不絕。其猶瘡漏。故名為漏。漏",
    "T44n1851_05b:0573c16": "別不同。一門說七。七名是何。一是見漏。二是",
    "T44n1851_05b:0573c17": "修漏。三名根漏。四名惡漏。五親近漏。六名受",
    "T44n1851_05b:0573c18": "漏。七名念漏。言見漏者。蓋乃從於所障為名。",
    "T44n1851_05b:0573c19": "見疑煩惱。能障見道。故名見漏。言修漏者。",
    "T44n1851_05b:0573c20": "亦月從於所障為名。三漏煩惱。能障修道。",
    "T44n1851_05b:0573c21": "故名修漏。言根漏者。如經中說。眼耳鼻等。",
    "T44n1851_05b:0573c22": "能生曰根。依根生漏。故名根漏。言惡漏者。",
    "T44n1851_05b:0573c23": "所謂一切惡象惡王惡國惡知識等。能損害",
    "T44n1851_05b:0573c24": "人。說之為惡。惡能生漏。故名惡漏。親近漏",
    "T44n1851_05b:0573c25": "者。衣服飲食房舍醫藥。於此四事。近而生漏。",
    "T44n1851_05b:0573c26": "名親近漏。言受漏者。受意覺能生諸漏。故",
    "T44n1851_05b:0573c27": "名受漏。三惡覺者。如涅槃說。欲瞋及惱。是三",
    "T44n1851_05b:0573c28": "覺也。言念漏者。邪念名念。念能生漏。故名念",
    "T44n1851_05b:0573c29": "漏。名義如是。七中前二。是其漏體。後五是",
    "T44n1851_05b:0574a01": "其生漏因緣。體謂一切諸結煩惱。約道不同。",
    "T44n1851_05b:0574a02": "故分二種。障見諦者。說為見漏。障修道者。說",
    "T44n1851_05b:0574a03": "為修漏。就後五種漏因緣中。根惡親近。是其",
    "T44n1851_05b:0574a04": "漏緣。受之與念。是其漏因。就彼緣中。有內有",
    "T44n1851_05b:0574a05": "外。根漏是內。餘二是外。外有違順。惡漏是",
    "T44n1851_05b:0574a06": "違。親近是順。此三同能遠助生漏。故說為緣。",
    "T44n1851_05b:0574a07": "就彼因中。因受三覺而生漏故。說受為因。因",
    "T44n1851_05b:0574a08": "於邪念而起漏故。說念為因。問曰。經說。受想",
    "T44n1851_05b:0574a09": "觸欲同是漏因。今是何故不說為因。釋言。皆",
    "T44n1851_05b:0574a10": "是直是聖教隱顯言耳。七漏之義。略辨如是。",
    "T44n1851_05b:0574a11": "47 七使義(五末)七使義",
    "T44n1851_05b:0574a12": "七使義。如雜心說。隨逐繫縛。名之為使。使",
    "T44n1851_05b:0574a13": "別不同。一門說七。七名是何。一貪欲使。二有",
    "T44n1851_05b:0574a14": "愛使。三是嗔使。四是癡使。五是慢使。六是見",
    "T44n1851_05b:0574a15": "使。七是疑使。然此七種。猶是十使。貪分為",
    "T44n1851_05b:0574a16": "二。五見合一。故有七也。貪欲使者。欲界貪",
    "T44n1851_05b:0574a17": "心。貪求五欲。名貪欲使。有愛使者。上二界",
    "T44n1851_05b:0574a18": "中貪愛之心。名有愛使。外道謂彼色無色界",
    "T44n1851_05b:0574a19": "以為涅槃。無有貪愛。為破彼見故說有耳。忿",
    "T44n1851_05b:0574a20": "怒名瞋。愚闇曰癡。自舉名慢。邪求稱見。猶",
    "T44n1851_05b:0574a21": "豫曰疑。此義廣釋如十使章。問曰。何故貪愛",
    "T44n1851_05b:0574a22": "之心隨界分二。餘不如是。釋言。貪心染事而",
    "T44n1851_05b:0574a23": "生。事別內外上下之殊。故隨所染上下分二。",
    "T44n1851_05b:0574a24": "又復貪愛。受生上下。繫力增強。故分為二。餘",
    "T44n1851_05b:0574a25": "不如是。故合為一。相狀如何。如彼瞋使。正在",
    "T44n1851_05b:0574a26": "欲界。上界無瞋。故說為一。癡見及疑。迷理之",
    "T44n1851_05b:0574a27": "惑。理同一味。故隨所迷通以為一。不隨界別",
    "T44n1851_05b:0574a28": "分為二矣。慢使雖復緣事而生。自舉卑他。上",
    "T44n1851_05b:0574a29": "下相同。無多異狀。故合為一。不同貪使欲界",
    "T44n1851_05b:0574b01": "貪外上界貪內。又復慢使。於上下界。繫力微",
    "T44n1851_05b:0574b02": "薄。是故不分。蓋乃且就總相而言。若入九十",
    "T44n1851_05b:0574b03": "八使門中。亦隨界別分之為多。七使之義。辨",
    "T44n1851_05b:0574b04": "之略爾。",
    "T44n1851_05b:0574b05": "48 八慢義(五末)八慢義",
    "T44n1851_05b:0574b06": "八慢之義。出涅槃經。成實論中。具廣解釋。",
    "T44n1851_05b:0574b07": "自舉陵他。名之為慢。慢別不同。離分為八。",
    "T44n1851_05b:0574b08": "一直名慢。二名大慢。三名慢慢。四不如慢。五",
    "T44n1851_05b:0574b09": "名憍慢。亦名傲慢。六名我慢。七增上慢。八名",
    "T44n1851_05b:0574b10": "邪慢。八中前五對人以分。後三就其所恃以",
    "T44n1851_05b:0574b11": "別。就前五中。初之一慢。於下境界及等處生。",
    "T44n1851_05b:0574b12": "次有一慢。唯等處生。後之三種。上境處生。初",
    "T44n1851_05b:0574b13": "言慢者。於下自高。於等計等。此過輕故。直名",
    "T44n1851_05b:0574b14": "為慢。此無所陵。何故名慢。成實釋言。是中有",
    "T44n1851_05b:0574b15": "其執我相過故說為慢。言大慢者。於等自大。",
    "T44n1851_05b:0574b16": "名為大慢。言慢慢者。於上境處。謂己勝彼。此",
    "T44n1851_05b:0574b17": "過最重。名為慢慢。不如慢者。他實過己。玄絕",
    "T44n1851_05b:0574b18": "非伴。謂己少劣。名不如慢。陵他多邊。故說",
    "T44n1851_05b:0574b19": "慢矣。言傲慢者。有人於彼父母師長。不能恭",
    "T44n1851_05b:0574b20": "敬。名為傲慢。此前五種。對人辨也。後三就其",
    "T44n1851_05b:0574b21": "所恃以別。言我慢者。有人於陰橫計有我。執",
    "T44n1851_05b:0574b22": "我自高。故名我慢。此諸慢中。執我心也。然",
    "T44n1851_05b:0574b23": "此我慢。通於凡聖。在凡名為示相我慢。在學",
    "T44n1851_05b:0574b24": "心中。名不示相。迷見諦故。說示相慢。不迷見",
    "T44n1851_05b:0574b25": "諦。名不示相。增上慢者。實不得聖。而謂己",
    "T44n1851_05b:0574b26": "得。名增上慢。以其聖法是增上故。言邪慢者。",
    "T44n1851_05b:0574b27": "無德自高。恃惡陵人。名為邪慢。就此八中。我",
    "T44n1851_05b:0574b28": "慢是通。餘者是別。八慢之義。辨之麁爾。",
    "T44n1851_05b:0574b29": "49 八種惡覺義(五末)八種惡覺義",
    "T44n1851_05b:0574c01": "八惡覺之義。出地持論。邪心思想。名之為",
    "T44n1851_05b:0574c02": "覺。覺違正理。故稱為惡。惡覺不同。離分有",
    "T44n1851_05b:0574c03": "八。八名是何。一是欲覺。二是瞋覺。三名害",
    "T44n1851_05b:0574c04": "覺。四親里覺。五國土覺。六不死覺。七族姓",
    "T44n1851_05b:0574c05": "覺。八輕侮覺。思量世間可貪之事。而起欲心。",
    "T44n1851_05b:0574c06": "名為欲覺。思量世間怨憎之事。而起瞋心。名",
    "T44n1851_05b:0574c07": "為瞋覺。亦名恚覺。念知打罵乃至奪命。名為",
    "T44n1851_05b:0574c08": "害覺。亦名惱覺。追憶親戚。名親理覺。念世",
    "T44n1851_05b:0574c09": "安危。名國土覺。謂身不死。為積眾具名不死",
    "T44n1851_05b:0574c10": "覺。又積眾具。資身令活。亦名不死覺。思念氏",
    "T44n1851_05b:0574c11": "族。若高若下。名族姓覺。念陵他人。名輕侮",
    "T44n1851_05b:0574c12": "覺。侮猶慢也。此八猶是修道四使。欲親國土。",
    "T44n1851_05b:0574c13": "貪分攝。瞋害二覺。是瞋分攝。不死覺者。是癡",
    "T44n1851_05b:0574c14": "分攝。族姓輕侮。是慢分攝。八覺如是。",
    "T44n1851_05b:0574c15": "50 八妄想義(五末)八妄想義三門分別釋名一　因起二　約對",
    "T44n1851_05b:0574c16": "五住共相收攝三",
    "T44n1851_05b:0574c17": "第一釋名。八妄想義。出地持論謬執不真。名",
    "T44n1851_05b:0574c18": "之為妄。妄心取相。目之為想。心法非一。以何",
    "T44n1851_05b:0574c19": "義故。偏言妄想。不說妄受及餘心法。分別取",
    "T44n1851_05b:0574c20": "相。是其想義。故偏說之。雖復說想。餘亦皆",
    "T44n1851_05b:0574c21": "隨妄想不同。分為八種。始從自性乃至俱相",
    "T44n1851_05b:0574c22": "違。言自性者。取法自體名為自性。法實無性。",
    "T44n1851_05b:0574c23": "妄謂有之。故云妄想。言差別者。於自性處。取",
    "T44n1851_05b:0574c24": "諸法相。相別彼此。故云差別。攝受積聚者。於",
    "T44n1851_05b:0574c25": "前自性差別法中。取其和合業用之相。此業",
    "T44n1851_05b:0574c26": "用中。攝受多法。故云攝受。此攝受中。積聚多",
    "T44n1851_05b:0574c27": "法。故曰積聚。取此之心。名為攝受積聚妄想。",
    "T44n1851_05b:0574c28": "我我所者。於彼攝受積聚法中。有內有外。於",
    "T44n1851_05b:0574c29": "內法中。妄謂有人。名我妄想。於外法中。謂有",
    "T44n1851_05b:0575a01": "我所。名我所妄想。念妄想者。於前所取我所",
    "T44n1851_05b:0575a02": "法中。取違順中三種境別。取順境界。用為順",
    "T44n1851_05b:0575a03": "情。可愛可念。名念妄想。言不念者。取違境界。",
    "T44n1851_05b:0575a04": "以為違情。不可愛念。名為不念。非謂不緣說",
    "T44n1851_05b:0575a05": "為不念。蓋乃對於貪心以名。不為貪心所愛",
    "T44n1851_05b:0575a06": "念。故名為不念。若對瞋心。違境是其瞋心所",
    "T44n1851_05b:0575a07": "念。亦名為念。言俱違者。中容境界返彼前二。",
    "T44n1851_05b:0575a08": "名曰俱違。取有俱違名為妄想。名義如是。",
    "T44n1851_05b:0575a09": "第二門中差別有四一明八妄生於三事　二單就八",
    "T44n1851_05b:0575a10": "妄明相因起　三唯就三事明相因起　四八妄三事并對",
    "T44n1851_05b:0575a11": "一切煩惱業苦明相因起初言八妄生三事者。如",
    "T44n1851_05b:0575a12": "論中說。言三事者。一虛偽事。謂心所起妄",
    "T44n1851_05b:0575a13": "想境界。是境不真。故曰虛偽。二見我慢事。顛",
    "T44n1851_05b:0575a14": "倒之心。於身計我。執我明白。名之為見。此我",
    "T44n1851_05b:0575a15": "見中境上重結。不同八中我妄想也。執我陵",
    "T44n1851_05b:0575a16": "物。名為我慢。三貪恚癡事。順境染愛。名之",
    "T44n1851_05b:0575a17": "為貪。違境忿怒。說之為恚。中境不了。目之為",
    "T44n1851_05b:0575a18": "癡。三事如是。云何八妄生此三事。如論中說。",
    "T44n1851_05b:0575a19": "初三妄想。生虛偽事。故論說言。自性差別攝",
    "T44n1851_05b:0575a20": "受積聚。此三妄想。是虛偽處。虛偽緣事。由此",
    "T44n1851_05b:0575a21": "而生。如依夢心夢境界生。次二妄想。生見慢",
    "T44n1851_05b:0575a22": "事。謂依輕微我我所心。起重身見及我慢也。",
    "T44n1851_05b:0575a23": "後三妄想。起貪恚癡。念妄生貪。不念生恚。俱",
    "T44n1851_05b:0575a24": "違生癡此一門竟。次就八妄明相因起。就此八",
    "T44n1851_05b:0575a25": "中。略攝為三。廣分為五。所言三者。前三為",
    "T44n1851_05b:0575a26": "一。次二為一。後三為一。前三是本。依此三",
    "T44n1851_05b:0575a27": "妄。起我我所。依我我所。起於後三。所言五",
    "T44n1851_05b:0575a28": "者。初三各一。次二為一。後三為一。就此五",
    "T44n1851_05b:0575a29": "中。自性妄想。是其根本。依此起於差別妄",
    "T44n1851_05b:0575b01": "想。謂於所取自性法中。取差別相。故論說言。",
    "T44n1851_05b:0575b02": "於自性處。起差別妄想。依此差別。起於攝受",
    "T44n1851_05b:0575b03": "積聚妄想。謂於所取差別法中。取其積聚和",
    "T44n1851_05b:0575b04": "合用也。依此積聚和合之用。起我我所。依我",
    "T44n1851_05b:0575b05": "我所。起念不念俱相違等。以我對所。便有違",
    "T44n1851_05b:0575b06": "順中客境別。故起念等三種妄也此二門竟。次就",
    "T44n1851_05b:0575b07": "三事明相因起。如論中說。依虛偽事。起見",
    "T44n1851_05b:0575b08": "慢事。良以迷於虛偽境界故起見慢。依見我",
    "T44n1851_05b:0575b09": "慢生貪恚癡以見我故。順則生貪。違則生瞋。",
    "T44n1851_05b:0575b10": "中境不了。便生無明。故從見慢生貪恚癡此三門竟。",
    "T44n1851_05b:0575b11": "次就八妄及三種事。并對一切煩惱業苦。",
    "T44n1851_05b:0575b12": "明相因起。於中開合廣略非一。或說為二。或",
    "T44n1851_05b:0575b13": "分為四。或離為七。或別為九。所言二者。如論",
    "T44n1851_05b:0575b14": "中說。一是妄想。二妄想緣事。內心名想。境",
    "T44n1851_05b:0575b15": "為緣事。從過妄想。起於現在妄想緣事。如無",
    "T44n1851_05b:0575b16": "明行起現五果。不知現在妄想緣事。起於現",
    "T44n1851_05b:0575b17": "在緣事妄想。如從五果生愛取等。不知現在",
    "T44n1851_05b:0575b18": "緣事妄想。復起未來妄想緣事。如從愛等起",
    "T44n1851_05b:0575b19": "後生死。緣事生已。亦復生彼緣事妄想。如是",
    "T44n1851_05b:0575b20": "心境互相因起。一切生死流轉不息。二想如",
    "T44n1851_05b:0575b21": "是。所言四者。一是根本迷理無明。二是八妄。",
    "T44n1851_05b:0575b22": "三是三事。四是一切生死果報。依彼根本迷",
    "T44n1851_05b:0575b23": "理無明。起八妄想。依八妄想。起彼三事。起義",
    "T44n1851_05b:0575b24": "如前。依彼三事。起於一切生死果報。故論說",
    "T44n1851_05b:0575b25": "言。如是如實凡愚不知起八妄想。生於三",
    "T44n1851_05b:0575b26": "事。一切眾生器世間增。凡愚不知。即是第一",
    "T44n1851_05b:0575b27": "迷理無明。起八妄想。即是第二。生三種事。即",
    "T44n1851_05b:0575b28": "是第三。世間增者。即是第四。所言七者。根本",
    "T44n1851_05b:0575b29": "無明以為第一。八妄想中。前三妄想。合為第",
    "T44n1851_05b:0575c01": "二。次二妄想。合為第三。後三妄想。合為第",
    "T44n1851_05b:0575c02": "四。貪恚癡等。以為第五。業為第六。苦為第",
    "T44n1851_05b:0575c03": "七。此之七門。次第相生。於根本迷理無明。",
    "T44n1851_05b:0575c04": "起自性等三種妄想。依自性等。起我我所。依",
    "T44n1851_05b:0575c05": "我我所。起念不念俱相違等。依彼念等。起貪",
    "T44n1851_05b:0575c06": "瞋癡。依貪瞋癡。起諸業行。依於業行。起生死",
    "T44n1851_05b:0575c07": "苦。七相如是。所言九者。根本無明。以為第",
    "T44n1851_05b:0575c08": "一。八妄想中。前三妄想。以為第二。三種事",
    "T44n1851_05b:0575c09": "中。虛偽之事。以為第三。八妄想中。我我所",
    "T44n1851_05b:0575c10": "想。以為第四。三種事中。見我慢事。以為第",
    "T44n1851_05b:0575c11": "五。八妄想中。念不念等。以為第六。三種事",
    "T44n1851_05b:0575c12": "中。貪恚癡事。以為第七。業行為八。生死為",
    "T44n1851_05b:0575c13": "九。此之九種。次第相生。依初無明。起自性",
    "T44n1851_05b:0575c14": "等三種妄想。依此三妄。起虛偽事。起義如前。",
    "T44n1851_05b:0575c15": "依虛偽事。起我我所。依我我所。起見慢事。依",
    "T44n1851_05b:0575c16": "見慢事。起念不念俱相違等。以見我故。對之",
    "T44n1851_05b:0575c17": "便有違順等生。依於念等。起貪瞋癡。依貪瞋",
    "T44n1851_05b:0575c18": "癡。起於業行。依業便受生死果報。因起如是。",
    "T44n1851_05b:0575c19": "第三門中。約對五住。共相收攝。言五住者。",
    "T44n1851_05b:0575c20": "一見一處住地。二欲愛住地。三色愛住地。四",
    "T44n1851_05b:0575c21": "有愛住地。五無明住地。此義廣釋。如五住章。",
    "T44n1851_05b:0575c22": "此八通論。皆是無明。智障淨智。所遠離故。尋",
    "T44n1851_05b:0575c23": "末取本。五住所攝。八中初三。是無明地。但無",
    "T44n1851_05b:0575c24": "明中有地有起。任性無知。說之為地。作意分",
    "T44n1851_05b:0575c25": "別。說以為起。此前三妄。作意起故。是起非",
    "T44n1851_05b:0575c26": "地。故論說言。如是如實凡愚不知起八妄想。",
    "T44n1851_05b:0575c27": "凡愚不知。是無明地。所起妄想。是無明起。次",
    "T44n1851_05b:0575c28": "二妄想。是五住中見一處地。但就見中。有地",
    "T44n1851_05b:0575c29": "有起。輕微之想。謂有我人及有我所。說之為",
    "T44n1851_05b:0576a01": "地。重心窮徹。執定我人。說以為起。我及我",
    "T44n1851_05b:0576a02": "所。此二妄想。輕微之見。非重計執。故說為",
    "T44n1851_05b:0576a03": "地。所生見慢。是其起也。後三妄想。是欲愛",
    "T44n1851_05b:0576a04": "色愛有愛三種住地。但就愛中。亦有地起。輕",
    "T44n1851_05b:0576a05": "微之想。於外境界。取違中順三種境。別說之",
    "T44n1851_05b:0576a06": "為地。依此生貪嗔癡等。說以為起。後三妄想",
    "T44n1851_05b:0576a07": "乃是輕微取相之心。故說為地。所生貪等。是",
    "T44n1851_05b:0576a08": "其起也。就無明中。隱細彰麁。見愛之中。彰",
    "T44n1851_05b:0576a09": "細隱麁。義之左右。八妄想義。略之云爾。",
    "T44n1851_05b:0576a10": "51 八倒義(五末)八倒義九門分別釋名辨相一　約教分定二",
    "T44n1851_05b:0576a11": "　就人辨定三　倒起所因四　約對三倒辨其同異五",
    "T44n1851_05b:0576a12": "　對二著我共相收攝六　約對十使共相收攝七　對",
    "T44n1851_05b:0576a13": "境分別八　治斷差別九",
    "T44n1851_05b:0576a14": "第一門中。釋名辨相。所言倒者。邪執翻境。名",
    "T44n1851_05b:0576a15": "之為倒。倒隨境別。難以限算。今據一門。且論",
    "T44n1851_05b:0576a16": "八種。八名是何。謂常樂我淨無常無樂無我",
    "T44n1851_05b:0576a17": "無淨。是其名也。八中前四。迷於生死有為之",
    "T44n1851_05b:0576a18": "法。名有為倒。若從所立。名無為倒。後四迷",
    "T44n1851_05b:0576a19": "於涅槃無為。名無為倒。若從所立。名有為倒。",
    "T44n1851_05b:0576a20": "前四如何。生死無常。妄謂是常。生死實苦。妄",
    "T44n1851_05b:0576a21": "謂是樂。生死無我。妄謂有我。生死不淨。妄謂",
    "T44n1851_05b:0576a22": "是淨。是名顛倒。問曰。生死實是無常苦無我",
    "T44n1851_05b:0576a23": "等。眾生何故計為常樂我淨法乎。如論中說。",
    "T44n1851_05b:0576a24": "有為相似相續覆故。不知無常。橫計為常。威",
    "T44n1851_05b:0576a25": "儀故。不知實苦。妄計為樂。作業覆故。不知",
    "T44n1851_05b:0576a26": "非我。妄取為我。薄皮覆故。不見不淨。謬執為",
    "T44n1851_05b:0576a27": "淨。又問。經中說生死法具有五義。無常苦",
    "T44n1851_05b:0576a28": "空無我不淨。今此何故唯說四種翻為四倒。",
    "T44n1851_05b:0576a29": "此之離合。優檀那中已廣分別。若就生死無",
    "T44n1851_05b:0576b01": "我法中。分二無我。則有五義。如成實說。眾",
    "T44n1851_05b:0576b02": "生空者。名之為空。法體空者。說為無我。如",
    "T44n1851_05b:0576b03": "維摩中。眾生空者。名為無我。法體空者。名",
    "T44n1851_05b:0576b04": "之為空。故彼經言。眾生是道場。知無我故。一",
    "T44n1851_05b:0576b05": "切法是道場。知諸法空故。由分此二故有五",
    "T44n1851_05b:0576b06": "義。翻對此五。倒亦應然。今此合故。但云四",
    "T44n1851_05b:0576b07": "耳。又問。無我理通染淨。今此何故偏說生死",
    "T44n1851_05b:0576b08": "為無我乎。然我無我通塞之義。優檀那中已",
    "T44n1851_05b:0576b09": "具分別。今重顯之。我與無我義別相對凡有",
    "T44n1851_05b:0576b10": "四種。第一直就解惑二情相對分別。生死有",
    "T44n1851_05b:0576b11": "我。涅槃無我。以著我故。世間受生故說有我。",
    "T44n1851_05b:0576b12": "是以經言。世間受生。皆以著我。若離著我。",
    "T44n1851_05b:0576b13": "則無受生。斯文顯矣。二就法相虛實相對。生",
    "T44n1851_05b:0576b14": "死無我。涅槃有我。生死之法虛誑不實。又不",
    "T44n1851_05b:0576b15": "自在。故名無我。涅槃真實。具八自在故名",
    "T44n1851_05b:0576b16": "有我。是以經言。生死無常無我樂淨。涅槃是",
    "T44n1851_05b:0576b17": "常是我樂淨。三據如理以通諸法。生死涅槃。",
    "T44n1851_05b:0576b18": "二俱無我。故經說言。凡夫我空乃至諸佛生",
    "T44n1851_05b:0576b19": "死法空乃至涅槃。四就假用及以實性以貫",
    "T44n1851_05b:0576b20": "諸法。生死涅槃二俱有我。生死我者。有其二",
    "T44n1851_05b:0576b21": "種。一者世諦假名之我。所謂五陰和合為人",
    "T44n1851_05b:0576b22": "故。經說言。眾生佛性不離六法。六者所謂",
    "T44n1851_05b:0576b23": "五陰及我。故知假用有我不無。二實性之我。",
    "T44n1851_05b:0576b24": "我謂佛性。故經說言。二十五有有我不邪。",
    "T44n1851_05b:0576b25": "佛言。有我。我者所謂如來藏性。生死之中具",
    "T44n1851_05b:0576b26": "斯兩義。故名有我。涅槃亦爾。諸法和合假名",
    "T44n1851_05b:0576b27": "為佛。是其假我。佛性顯成法身之體。是其實",
    "T44n1851_05b:0576b28": "我。我無我義。通局如是。今據第二故。說生",
    "T44n1851_05b:0576b29": "死一向無我涅槃有我。以說生死為無我故。",
    "T44n1851_05b:0576c01": "對之說倒。局在有為。無為四者涅槃實是常",
    "T44n1851_05b:0576c02": "樂我淨。妄謂無之故名倒倒。問曰。涅槃實是",
    "T44n1851_05b:0576c03": "常樂我淨之法。眾生何緣起此四倒。釋言。如",
    "T44n1851_05b:0576c04": "來隨化世間示同有為。眾生不解。執應迷真。",
    "T44n1851_05b:0576c05": "故起此倒。問曰。涅槃備含多義。以何義故偏",
    "T44n1851_05b:0576c06": "說此四翻為四倒。釋言。涅槃雖含多義。今據",
    "T44n1851_05b:0576c07": "一門論此四種。經論之中凡有五義。所以建",
    "T44n1851_05b:0576c08": "立。如涅槃章具廣分別。一離四患。二翻四倒。",
    "T44n1851_05b:0576c09": "三除四障。四斷四過。五酬四因。離四患者。生",
    "T44n1851_05b:0576c10": "死無常無我樂淨。翻離彼故。宣說涅槃常樂",
    "T44n1851_05b:0576c11": "我淨。翻四倒者。如前所說無為四倒。翻對彼",
    "T44n1851_05b:0576c12": "故。說是四義。除四障者。如寶性論說。一者",
    "T44n1851_05b:0576c13": "緣相。謂無明地。障佛真淨。翻對彼故。說佛真",
    "T44n1851_05b:0576c14": "淨。二者因相。謂無漏業。障佛真我。翻對彼",
    "T44n1851_05b:0576c15": "故。說佛真我。三者生相。謂意生身。以此意",
    "T44n1851_05b:0576c16": "生苦陰身故。障佛真樂。翻對彼故。說佛真樂。",
    "T44n1851_05b:0576c17": "四者壞相。謂變易死。障佛真常。翻對彼故。說",
    "T44n1851_05b:0576c18": "佛真常。斷四過者。如寶性論說。一闡提謗",
    "T44n1851_05b:0576c19": "法。斷離彼故。得佛真淨。二外道著我。斷離彼",
    "T44n1851_05b:0576c20": "故。得佛真我。三聲聞畏苦。斷離彼故。得佛",
    "T44n1851_05b:0576c21": "真樂。四辟支捨心。捨諸眾生。斷離彼故。得佛",
    "T44n1851_05b:0576c22": "真常。酬四因者。如寶性論說。一者信心。除前",
    "T44n1851_05b:0576c23": "謗法故。得淨果。二者般若。除前著我。得佛真",
    "T44n1851_05b:0576c24": "我。三者三昧。除前畏苦。得佛真樂。四者大",
    "T44n1851_05b:0576c25": "悲。常隨眾生。除前捨心。得佛真常。以斯五",
    "T44n1851_05b:0576c26": "義故。就涅槃建立四德。翻對彼故。說為四倒。",
    "T44n1851_05b:0576c27": "倒相如是。第二門中。約教辨定。教別大小。",
    "T44n1851_05b:0576c28": "所說亦異。於中分別。凡有三種。一隱顯互論。",
    "T44n1851_05b:0576c29": "小乘法中。唯說常樂我淨四倒。為令眾生知",
    "T44n1851_05b:0577a01": "有為法無常苦故。然彼小中。雖見如來苦無",
    "T44n1851_05b:0577a02": "常等。乃是正見。不名顛倒。以佛示同有為法",
    "T44n1851_05b:0577a03": "故。是以不說無為四倒。大乘法中。唯說無常",
    "T44n1851_05b:0577a04": "無我苦等無為四倒。為令眾生知無為法常",
    "T44n1851_05b:0577a05": "樂我淨。趣大涅槃故說斯倒。有為四倒。小中",
    "T44n1851_05b:0577a06": "已說。故更不論。設使說之。與小乘同。以無異",
    "T44n1851_05b:0577a07": "故。猶不名說。二簡大異小。小乘法中。唯說",
    "T44n1851_05b:0577a08": "常等有為四倒。大乘法中。具說八倒。小乘不",
    "T44n1851_05b:0577a09": "說無為四倒。義如前釋。大乘法中。欲使眾生",
    "T44n1851_05b:0577a10": "知生死過故。須宣說有為四倒。為令眾生趣",
    "T44n1851_05b:0577a11": "大涅槃常樂淨法故。須宣說無為四倒。三隨",
    "T44n1851_05b:0577a12": "義具論。小乘法中。具說七倒。大乘法中。具說",
    "T44n1851_05b:0577a13": "八倒。小乘七者。八倒之中。除無我倒。說餘七",
    "T44n1851_05b:0577a14": "種。彼說。凡夫於有為中具起四倒。於小涅槃。",
    "T44n1851_05b:0577a15": "起於三倒。常見無常。樂見為苦。淨見不淨。何",
    "T44n1851_05b:0577a16": "因緣故常見無常。外道之人。取無想天。以為",
    "T44n1851_05b:0577a17": "涅槃。彼報盡已。便謂一切涅槃無常。復何因",
    "T44n1851_05b:0577a18": "緣樂見為苦。外道心念現見世人。或少一耳。",
    "T44n1851_05b:0577a19": "或少一目。便以為苦。況復都盡。寧非大苦。故",
    "T44n1851_05b:0577a20": "起苦倒。是以經言。凡夫寧受癡野干身。不求",
    "T44n1851_05b:0577a21": "泥洹。以怖畏故。又復何因計為不淨。外道念",
    "T44n1851_05b:0577a22": "言。現見世間。刀害死尸。刀是不淨。以道除",
    "T44n1851_05b:0577a23": "結。道亦不淨。以不淨道所得涅槃。當知。涅槃",
    "T44n1851_05b:0577a24": "亦是不淨。又有人說。欲界身即是泥洹。又",
    "T44n1851_05b:0577a25": "見此身不淨穢惡。謂真泥洹亦是不淨。是故",
    "T44n1851_05b:0577a26": "宣說涅槃不淨。何故不起無我倒乎。小乘之",
    "T44n1851_05b:0577a27": "中。不說涅槃以為我故。不得翻彼說無我倒。",
    "T44n1851_05b:0577a28": "問曰。若使小乘涅槃是常樂淨翻為倒者。何",
    "T44n1851_05b:0577a29": "故經言。小乘涅槃唯有樂淨無有常我。釋",
    "T44n1851_05b:0577b01": "言。有以。大乘法中。說小乘人雖入無餘未",
    "T44n1851_05b:0577b02": "來心想當必更生。故說小乘涅槃無常。小乘",
    "T44n1851_05b:0577b03": "法中。但說其滅隱生不說。故小乘人。取小涅",
    "T44n1851_05b:0577b04": "槃以之為常。又大乘中。說小涅槃是不滿足。",
    "T44n1851_05b:0577b05": "終須遷轉趣向大乘。故名無常。小乘教中。不",
    "T44n1851_05b:0577b06": "云更去。故說為常。問曰。未來心想生時。何因",
    "T44n1851_05b:0577b07": "得生。以本所修無漏業因無明為緣。是故得",
    "T44n1851_05b:0577b08": "生。此生即是變易生矣。又問。無餘滅去心想",
    "T44n1851_05b:0577b09": "後還生者。有餘涅槃滅去煩惱後還生不。釋",
    "T44n1851_05b:0577b10": "言。不生。何故而然。煩惱原由見理而滅。故永",
    "T44n1851_05b:0577b11": "不生。所滅之智。本但息滅。非見理斷。由是更",
    "T44n1851_05b:0577b12": "生。又問。若使大乘法中說小涅槃更須遷轉",
    "T44n1851_05b:0577b13": "名無常者。須遷轉故。應非樂淨。釋言。齊類理",
    "T44n1851_05b:0577b14": "亦應同。但以遷轉是無常義故。不名常。隨其",
    "T44n1851_05b:0577b15": "所得寂滅離染故。云樂淨。小乘如是。大乘法",
    "T44n1851_05b:0577b16": "中。具說八倒。義如上辨。教別麁爾。第三門",
    "T44n1851_05b:0577b17": "中。就人辨定。人者所謂凡夫二乘。於中分別。",
    "T44n1851_05b:0577b18": "為有三種。一隱顯互論。凡夫唯起常等四倒。",
    "T44n1851_05b:0577b19": "不知生死無常等。故謂佛同己常樂我淨。是",
    "T44n1851_05b:0577b20": "故不起無為四倒。二乘唯有無為四倒。有為",
    "T44n1851_05b:0577b21": "四倒。先已捨離。所以不起。謂佛同己無常無",
    "T44n1851_05b:0577b22": "樂無我不淨。是故起倒。二簡終異始。凡夫是",
    "T44n1851_05b:0577b23": "始唯有常等有為四倒。無為四倒。凡夫未起。",
    "T44n1851_05b:0577b24": "義如上辨。二乘之人。具起八倒。良以二乘於",
    "T44n1851_05b:0577b25": "有為中。習倒未捨。是故猶起有為四倒。又二",
    "T44n1851_05b:0577b26": "乘人。未得法空。未知諸法自性無常。故有常",
    "T44n1851_05b:0577b27": "倒。未知諸法自性壞苦。故有樂倒。未知諸法",
    "T44n1851_05b:0577b28": "虛集無我。故有我倒。不得究竟淨法體空。故",
    "T44n1851_05b:0577b29": "有淨倒。故涅槃云。汝諸比丘。於苦法事中。",
    "T44n1851_05b:0577c01": "妄計為樂。乃至不淨妄計為淨。斯文顯矣。二",
    "T44n1851_05b:0577c02": "乘之人。於無為法。正起四倒。理在易知。問",
    "T44n1851_05b:0577c03": "曰。二乘於自涅槃猶不起倒說無常等。何故",
    "T44n1851_05b:0577c04": "宣說如來涅槃為無常等起顛倒乎。釋言。有",
    "T44n1851_05b:0577c05": "以。小乘法中。唯說數滅以為涅槃。故於涅槃",
    "T44n1851_05b:0577c06": "不說無常不淨苦等。但說無我。於佛所得數",
    "T44n1851_05b:0577c07": "滅涅槃。亦同此見。但二乘人。見己身智苦無",
    "T44n1851_05b:0577c08": "常等。謂佛同然。故起四倒。三隨義具論。凡夫",
    "T44n1851_05b:0577c09": "二乘。並起八倒。凡夫於彼有為法中。起四顛",
    "T44n1851_05b:0577c10": "倒理在易知。何因起彼無為四倒。凡夫之人。",
    "T44n1851_05b:0577c11": "亦聞如來同世有為苦無常等。故於無為起",
    "T44n1851_05b:0577c12": "四顛倒。故涅槃中。宣說凡夫八倒邪曲。二",
    "T44n1851_05b:0577c13": "乘具起。義如上辨。就人如是。第四明其倒",
    "T44n1851_05b:0577c14": "起所因。此之八倒。因何而生。緣何而起。因何",
    "T44n1851_05b:0577c15": "生者。八倒因於三倒而生。如涅槃說。因三起",
    "T44n1851_05b:0577c16": "八。後門之中。別當廣論。問曰。已知因三起",
    "T44n1851_05b:0577c17": "八。直就八中得相起不。釋言。亦得。有為倒",
    "T44n1851_05b:0577c18": "中我淨是本。依之集起常樂二倒。依我起常。",
    "T44n1851_05b:0577c19": "由淨計樂。故地經言。我淨二倒名為惡心。非",
    "T44n1851_05b:0577c20": "專念行。常樂二倒名為惡意。是專念行。根本",
    "T44n1851_05b:0577c21": "集起。是其心義。因緣現起。是其意義。我淨是",
    "T44n1851_05b:0577c22": "本。能集常樂。故名為心。久習性成。非作心",
    "T44n1851_05b:0577c23": "起。名非專念。常樂是末。因緣現起故名為",
    "T44n1851_05b:0577c24": "意。作意而發名專念行。皆是違理。故通名惡。",
    "T44n1851_05b:0577c25": "無為四倒。翻對有為本末可知。無我不淨。還",
    "T44n1851_05b:0577c26": "是根本。餘二是末。由計無我。便謂無常。以計",
    "T44n1851_05b:0577c27": "不淨。便謂實苦。所因如是。所緣云何。八倒皆",
    "T44n1851_05b:0577c28": "緣聖教而生。教別今古。所生亦異。有為四倒。",
    "T44n1851_05b:0577c29": "緣昔教生。無為四倒。依今教起。云何有為緣",
    "T44n1851_05b:0578a01": "昔教生。如涅槃說。過去諸佛。宣說涅槃常",
    "T44n1851_05b:0578a02": "樂我淨。彼佛滅後。諸外道等。抄掠佛經。安置",
    "T44n1851_05b:0578a03": "已曲。便得聞有常樂我淨四種名字。雖聞其",
    "T44n1851_05b:0578a04": "名。不達其義。便於己身妄想建立。說有常等。",
    "T44n1851_05b:0578a05": "又涅槃云。如來過去為菩薩時。隨化現世。",
    "T44n1851_05b:0578a06": "為諸眾生。宣說佛性常樂我淨。菩薩後時。遷",
    "T44n1851_05b:0578a07": "化他土。眾生本昔。曾從菩薩。聞有常樂我淨",
    "T44n1851_05b:0578a08": "名字。不解其義。便說己身常樂我淨。因是眾",
    "T44n1851_05b:0578a09": "生迭相承習。乃至今日。猶說己身常樂我淨。",
    "T44n1851_05b:0578a10": "如人夢中讇語刀刀。故經說言。一切凡夫所",
    "T44n1851_05b:0578a11": "說我者。皆是佛說。若離佛說。世間無有我之",
    "T44n1851_05b:0578a12": "名字。常樂亦然。云何無為。依今教起。如經",
    "T44n1851_05b:0578a13": "中說。如來為化諸眾生故。亦同有為。欲令眾",
    "T44n1851_05b:0578a14": "生知有為過故。說己身無常苦等。令物同知。",
    "T44n1851_05b:0578a15": "眾生聞已便謂如來實同有為無常苦等。無",
    "T44n1851_05b:0578a16": "為四倒。因茲而起。倒起所因。略之云爾。第",
    "T44n1851_05b:0578a17": "五門中。約對三倒。辨其同異。先明三倒。後辨",
    "T44n1851_05b:0578a18": "同異。言三倒者。謂心想見。釋此三義。諸宗不",
    "T44n1851_05b:0578a19": "同。乃有四別。一依毘婆闍婆提說。心心數法。",
    "T44n1851_05b:0578a20": "體雖同時。用別前後。故分三種。彼說云何。先",
    "T44n1851_05b:0578a21": "想次心後起見倒。初起微想。謂有常等。名為",
    "T44n1851_05b:0578a22": "想倒。次重起心。緣前所想取為定有。名為心",
    "T44n1851_05b:0578a23": "倒。後見成就。於所取中。執見分明。說為見",
    "T44n1851_05b:0578a24": "倒。如大智論隨喜品中。亦同此說。故彼文",
    "T44n1851_05b:0578a25": "言。先起想倒。次心後見。然彼文中。宣說小乘",
    "T44n1851_05b:0578a26": "所斷三倒。不說大乘。大乘所斷。不同此說。二",
    "T44n1851_05b:0578a27": "依達摩多羅所說。直就同時心心數法。義分",
    "T44n1851_05b:0578a28": "三倒。心是心王。想是想數。見是慧數。此三之",
    "T44n1851_05b:0578a29": "中。見是倒體。心想非倒。與見相應。為見所",
    "T44n1851_05b:0578b01": "亂。通名為倒。見能濁亂一切心法。何故唯言",
    "T44n1851_05b:0578b02": "亂心亂想。心是其主。故偏說心。想能取相。助",
    "T44n1851_05b:0578b03": "見中強。故偏說想。又雜心云。心之與想。世人",
    "T44n1851_05b:0578b04": "多說。故偏說之。三准成實。約就四心。以為",
    "T44n1851_05b:0578b05": "三種。彼宗之中。識想受行四心前後。就此四",
    "T44n1851_05b:0578b06": "中。說前三心。以為三倒。識為心倒。想為想",
    "T44n1851_05b:0578b07": "倒。受為見倒。良以受心覺境分明。故說為",
    "T44n1851_05b:0578b08": "見。此心想見體非是倒。能生行中四顛倒見。",
    "T44n1851_05b:0578b09": "以因從果。通名為倒。又此三中。皆有取性。故",
    "T44n1851_05b:0578b10": "名顛倒。問曰。此宗六識之中。皆有四心。何識",
    "T44n1851_05b:0578b11": "三心說為三倒。唯依前義。唯在意識。所成四",
    "T44n1851_05b:0578b12": "倒。唯在意。故若依後義。一切皆是。四依大",
    "T44n1851_05b:0578b13": "乘。就七識心。義分三倒。七識妄心。性是乖",
    "T44n1851_05b:0578b14": "理。顛倒之法。名為心倒。依是心故。便有一",
    "T44n1851_05b:0578b15": "切妄境界起。如依夢心便有一切夢境界。生",
    "T44n1851_05b:0578b16": "於此心境。妄取分別。說為想倒。於所取法。",
    "T44n1851_05b:0578b17": "違立定實。執見分明。說為見倒。故華嚴經",
    "T44n1851_05b:0578b18": "十藏品中。先說心倒。次想後見。又於諸法。初",
    "T44n1851_05b:0578b19": "起微想。計之為有。名為想倒。重起心緣。名為",
    "T44n1851_05b:0578b20": "心倒。執見分明。名為見倒。又復說就前見",
    "T44n1851_05b:0578b21": "倒之中。隨義分別。亦得說三。於諸法中。建",
    "T44n1851_05b:0578b22": "立法體。名為心倒。此倒猶是自性妄想。次於",
    "T44n1851_05b:0578b23": "所取自性法中。取差別想。謂此是色此非色",
    "T44n1851_05b:0578b24": "等。名為想倒。此倒猶是差別妄想。後於自性",
    "T44n1851_05b:0578b25": "差別法中。取其和合業用之相。名為見倒。猶",
    "T44n1851_05b:0578b26": "是攝受積聚妄想。三倒如是。次辨同異。先對",
    "T44n1851_05b:0578b27": "有為四倒之心。辨其同異。依如毘婆闍婆提",
    "T44n1851_05b:0578b28": "說。有為四倒。即是三倒。想中具四。心見亦",
    "T44n1851_05b:0578b29": "然。唯有始終。增微為異。如是說者。立十二",
    "T44n1851_05b:0578c01": "倒。若依達摩多羅所說。有為四倒。即是見倒。",
    "T44n1851_05b:0578c02": "心想非倒。與倒相應。相從名倒。依如成實。四",
    "T44n1851_05b:0578c03": "倒三倒一向差別。三倒是因。在前三心。四倒",
    "T44n1851_05b:0578c04": "是果。在於行中。大乘法中。四倒三倒亦一向",
    "T44n1851_05b:0578c05": "別。三倒是因。四倒是果。三倒是其迷理之",
    "T44n1851_05b:0578c06": "倒。故說為因。四倒是其迷法相倒。故名為果。",
    "T44n1851_05b:0578c07": "有為如是。次辨無為。若依毘婆闍婆提於",
    "T44n1851_05b:0578c08": "說。無為三倒。與心想見三倒體一。想中具",
    "T44n1851_05b:0578c09": "三。心見亦然。若依達摩多羅所說。無為法中",
    "T44n1851_05b:0578c10": "無常無樂不淨三倒。體是見倒。非心非想。依",
    "T44n1851_05b:0578c11": "如成實。心想見等三倒是因。在前三心。無為",
    "T44n1851_05b:0578c12": "法中三倒是果。在於行心。大乘法中。無為四",
    "T44n1851_05b:0578c13": "倒與心想見。一向差別。心想見等。是迷理倒。",
    "T44n1851_05b:0578c14": "無為四倒。迷法相倒。是故不同。問曰。向說。",
    "T44n1851_05b:0578c15": "大乘法中心想見等是迷理倒。說之為因。八",
    "T44n1851_05b:0578c16": "倒是其迷法相倒。說之為果。相狀如何。先以",
    "T44n1851_05b:0578c17": "三倒迷於如理。取立生死涅槃法相。立相迷",
    "T44n1851_05b:0578c18": "如。說為三倒。於彼所立生死法中。不如實知。",
    "T44n1851_05b:0578c19": "妄計常等。有為四倒。因茲而生。復於所立涅",
    "T44n1851_05b:0578c20": "槃法中。不如實知。橫計無常苦無我等。無為",
    "T44n1851_05b:0578c21": "四倒。因茲而起。是故三倒親迷於理。說之為",
    "T44n1851_05b:0578c22": "因。八倒迷於染淨法相。名之為果。三倒八倒",
    "T44n1851_05b:0578c23": "同異如是。第六約對二種著我共相收攝。",
    "T44n1851_05b:0578c24": "何者二我。一眾生著我。於彼諸陰集用之中。",
    "T44n1851_05b:0578c25": "謬計我人。二法著我。於陰法中。妄取定性。二",
    "T44n1851_05b:0578c26": "我如是。今以此二約倒分別。先對有為四倒。",
    "T44n1851_05b:0578c27": "以論。依名以定。二種著我。是四倒中我倒所",
    "T44n1851_05b:0578c28": "攝。隨義通論。二種我中。各具四倒。若於五陰",
    "T44n1851_05b:0578c29": "集用之中。建立我人。是眾生我。即計此我為",
    "T44n1851_05b:0579a01": "常樂淨。此常樂等。雖非我見。相從判屬眾生",
    "T44n1851_05b:0579a02": "著我。故龍樹言。若計神常。是眾生我。樂淨亦",
    "T44n1851_05b:0579a03": "然。若於陰法建立定性。是法著我。即取此我",
    "T44n1851_05b:0579a04": "為常樂淨。此常樂等。雖非我見。相從判屬法",
    "T44n1851_05b:0579a05": "著我中。故龍樹言。若計法常。是法著我。樂淨",
    "T44n1851_05b:0579a06": "亦然。問曰。如是法著我者。與彼三倒所取何",
    "T44n1851_05b:0579a07": "別。通釋三倒亦是法我。於中別分。三倒之心。",
    "T44n1851_05b:0579a08": "迷性立相。此法著我。迷相立性。相狀如何。情",
    "T44n1851_05b:0579a09": "相諸法。以無為性。三倒之心。迷此無性。立因",
    "T44n1851_05b:0579a10": "緣相。我倒之中法著我者。迷向所立因緣之",
    "T44n1851_05b:0579a11": "相。立為定性。有斯別耳。有為麁爾。次辨無",
    "T44n1851_05b:0579a12": "為。無為倒者。迷覆真法。橫計無我無常樂淨。",
    "T44n1851_05b:0579a13": "此是邪見。非二我攝。第七門中。約對十使",
    "T44n1851_05b:0579a14": "分別諸倒。言十使者。一是身見。二是邊見。三",
    "T44n1851_05b:0579a15": "是邪見。四是戒取。五是見取。六疑。七貪。八",
    "T44n1851_05b:0579a16": "瞋。九癡。十名為慢。於身見我。名為身見。取",
    "T44n1851_05b:0579a17": "斷立常。名為邊見。謗無因果一切諸法。名為",
    "T44n1851_05b:0579a18": "邪見。非真對治。妄謂能淨。名為戒取。取劣為",
    "T44n1851_05b:0579a19": "勝。名為見取。於道猶豫。稱之為疑。染境名",
    "T44n1851_05b:0579a20": "貪。忿怒名瞋。愚闇曰癡。自高凌物。名之為",
    "T44n1851_05b:0579a21": "慢。十使之中。前五是其利使。後五是鈍。此義",
    "T44n1851_05b:0579a22": "廣釋。如十使章。今對此十分別諸倒。於中先",
    "T44n1851_05b:0579a23": "對有為四倒分辨其相。經論不同。所明亦異。",
    "T44n1851_05b:0579a24": "如彼毘婆闍婆提說。常等四倒。是十使中三",
    "T44n1851_05b:0579a25": "使少分不盡三使。就我見中分取我見。以為",
    "T44n1851_05b:0579a26": "我倒。我所見者。不說為倒。邊見之中。分取常",
    "T44n1851_05b:0579a27": "見。以為常倒。不取斷見。就見取中。分取樂",
    "T44n1851_05b:0579a28": "淨二種見取。為樂淨倒。自餘一切。取劣為勝。",
    "T44n1851_05b:0579a29": "皆悉不取。以此重故。偏說為倒。我所見等輕",
    "T44n1851_05b:0579b01": "故不說。又依達摩多羅所說。欲令四倒於十",
    "T44n1851_05b:0579b02": "使中全攝二使及一小分。我倒之中。全攝我",
    "T44n1851_05b:0579b03": "見。樂淨二倒。全攝見取。常倒如上。於邊見",
    "T44n1851_05b:0579b04": "中。但攝一邊。雜心論主。存依後釋。成實亦",
    "T44n1851_05b:0579b05": "然。問曰。何故唯說此等為四倒乎。雜心釋言。",
    "T44n1851_05b:0579b06": "具三義故。說此為倒。一者使斷執取之義。二",
    "T44n1851_05b:0579b07": "者妄置自有建立。三一向倒全違正道。言使",
    "T44n1851_05b:0579b08": "斷者。簡別五鈍。言妄置者。簡別斷見。邪見無",
    "T44n1851_05b:0579b09": "所立。故言一向倒。簡異戒取。以戒取人猶為",
    "T44n1851_05b:0579b10": "果報持禁戒故。有為四倒。辨之麁爾。次辨無",
    "T44n1851_05b:0579b11": "為。無為倒中。常見無常。我見無我。樂見無",
    "T44n1851_05b:0579b12": "樂。淨見無淨。是邪見攝。常為生滅。樂見為",
    "T44n1851_05b:0579b13": "苦。淨計為穢。此等皆是妄置之心。非是謗",
    "T44n1851_05b:0579b14": "無。毘婆沙中名為邪智。非是邪見。若通攝之。",
    "T44n1851_05b:0579b15": "亦是邪見。更無餘義。問曰。斷常二種。相對俱",
    "T44n1851_05b:0579b16": "名邊見。無常見常。常見無常。此二亦對。以何",
    "T44n1851_05b:0579b17": "義故。不俱名邊。而於常法。計為無常。是邪見",
    "T44n1851_05b:0579b18": "乎。通釋應齊。但今為明一法異見是其邊見。",
    "T44n1851_05b:0579b19": "異法異見不名邊見。一法異見名為之邊。對",
    "T44n1851_05b:0579b20": "彼一法彰邊顯故。無常見常。常見無常。異法",
    "T44n1851_05b:0579b21": "異見。不對一法。彰邊不顯。故不名邊。若如是",
    "T44n1851_05b:0579b22": "者。無常見常。亦應非邊。何故偏說常見為邊。",
    "T44n1851_05b:0579b23": "以彼常見對斷故。邊非對無常。攝使如是。",
    "T44n1851_05b:0579b24": "第八門中。約境辨倒。境別無量。今且約就四",
    "T44n1851_05b:0579b25": "諦五陰二門分別。今先約境明有為倒。後辨",
    "T44n1851_05b:0579b26": "無為倒。辨有為中。先約諦論。後對陰說。約諦",
    "T44n1851_05b:0579b27": "如何。如毘曇說。唯迷苦諦見苦斷故。故雜心",
    "T44n1851_05b:0579b28": "言。四倒不能遠尋至根。故不緣集。滅道妄",
    "T44n1851_05b:0579b29": "言集。是苦本。故名為根。若尋至根。便知自身",
    "T44n1851_05b:0579c01": "苦無常等。自然不起有為四倒。故不緣之。成",
    "T44n1851_05b:0579c02": "實法中。淨倒一種。偏迷苦集。苦集二諦。是不",
    "T44n1851_05b:0579c03": "淨故。常樂二倒。迷苦集道。此三皆是無常及",
    "T44n1851_05b:0579c04": "苦故。迷此三計常計樂。悉名顛倒。我倒一種。",
    "T44n1851_05b:0579c05": "通迷四諦。彼宗四諦。悉無我故。大乘亦爾。次",
    "T44n1851_05b:0579c06": "對陰說。義有通別。別而論之。迷色計淨。迷受",
    "T44n1851_05b:0579c07": "計樂。迷識計常。迷想迷行。而計於我。通而論",
    "T44n1851_05b:0579c08": "之。迷於五陰。通起常樂我淨四倒。有為如是。",
    "T44n1851_05b:0579c09": "次辨無為。於中先約四諦以論。後對陰論。小",
    "T44n1851_05b:0579c10": "乘法中。無常苦倒。唯迷滅諦。不淨倒者。通迷",
    "T44n1851_05b:0579c11": "滅道滅道二諦。皆是淨故。其迷道者。唯得名",
    "T44n1851_05b:0579c12": "為不淨之倒。而不得名為無為倒。所迷道諦。",
    "T44n1851_05b:0579c13": "非無為故。小乘不說無我為倒故癈不論。大",
    "T44n1851_05b:0579c14": "乘法中。無為四倒。通迷滅道。真實滅道。皆是",
    "T44n1851_05b:0579c15": "常樂我淨法故。言對陰者。小乘法中。無常無",
    "T44n1851_05b:0579c16": "樂迷於滅故。不緣陰生。不淨倒中。迷滅諦者。",
    "T44n1851_05b:0579c17": "不緣陰生。迷道諦者。緣五陰起。迷於無漏五",
    "T44n1851_05b:0579c18": "陰法故。此緣陰者。亦不得稱為無為倒。所緣",
    "T44n1851_05b:0579c19": "陰法。非無為故。大乘法中。無常等四。通緣如",
    "T44n1851_05b:0579c20": "來五陰法起。於中通別。對前有為相顯可知。",
    "T44n1851_05b:0579c21": "第九明其治斷差別。有為四倒。毘曇法中。",
    "T44n1851_05b:0579c22": "有伏有永。見道已前。一向伏斷。見道已上。",
    "T44n1851_05b:0579c23": "一向永斷。就伏斷中。有通有別。別相念處。別",
    "T44n1851_05b:0579c24": "伏四倒。觀色不淨。伏除淨倒。觀受是苦。伏除",
    "T44n1851_05b:0579c25": "樂倒。觀心無常。伏除常倒。觀法無我。伏除我",
    "T44n1851_05b:0579c26": "倒。總念已去乃至世間第一法來。總緣五陰。",
    "T44n1851_05b:0579c27": "通伏四倒。就永斷中論說不同。如上建立十",
    "T44n1851_05b:0579c28": "二倒家。見中四倒一向盡。在見諦道中。心想",
    "T44n1851_05b:0579c29": "倒中常倒我倒。此亦盡在見諦道中。心想倒",
    "T44n1851_05b:0580a01": "中樂淨倒。見修通斷。以見道中斷除樂淨二",
    "T44n1851_05b:0580a02": "倒不盡。學人猶有習行欲事。如大智論隨喜",
    "T44n1851_05b:0580a03": "品中。亦同此說。如彼達摩多羅所說。有為四",
    "T44n1851_05b:0580a04": "倒。盡在見道。不至修中。若爾學人何故行欲。",
    "T44n1851_05b:0580a05": "釋言。聖人雖無四倒。煩惱牽故猶行欲事。如",
    "T44n1851_05b:0580a06": "人飢急吞食不淨。若依成實。大位以分。見道",
    "T44n1851_05b:0580a07": "已前一向伏斷。見道之中。一向永斷。就實通",
    "T44n1851_05b:0580a08": "論。四現忍中。亦分永斷。彼宗所說四現忍",
    "T44n1851_05b:0580a09": "中。現見空故。大乘法中。大位以分。世間伏",
    "T44n1851_05b:0580a10": "斷。初世永斷。就實通論。種性已上。分有永",
    "T44n1851_05b:0580a11": "斷。究竟永盡在於初地。故地論言。諸見縛",
    "T44n1851_05b:0580a12": "者。初地時斷。問曰。若使有為四倒盡在初地。",
    "T44n1851_05b:0580a13": "何故地經。於四地中方說遠離身見我慢。彼",
    "T44n1851_05b:0580a14": "四地中所遠離者。是三倒中我見心也。以三",
    "T44n1851_05b:0580a15": "地中猶見假我。是有不無四地離之。亦可此",
    "T44n1851_05b:0580a16": "據地相為言。三地已還。相同凡夫。是故不說。",
    "T44n1851_05b:0580a17": "遠離著我。四地出世。方說離之。有為法中四",
    "T44n1851_05b:0580a18": "倒如是。次辨無為。毘曇法中。四現忍心學",
    "T44n1851_05b:0580a19": "觀四諦。伏除彼倒。見道永斷。成實論中。不說",
    "T44n1851_05b:0580a20": "是倒理實有之。治斷如何。聞思地中。別緣四",
    "T44n1851_05b:0580a21": "諦。漸次伏之。四現忍去。次第永斷。大乘法",
    "T44n1851_05b:0580a22": "中。治斷處所。與有為同。十信位中。於大菩",
    "T44n1851_05b:0580a23": "提真信成就。正能伏除。種性已上。隨分永斷。",
    "T44n1851_05b:0580a24": "初地窮盡。八倒之義。略辨如是。",
    "T44n1851_05b:0580a25": "52 九結義(五末)九結義",
    "T44n1851_05b:0580a26": "言九結者。煩惱闇惑。結縛行人。故名為結。又",
    "T44n1851_05b:0580a27": "能縛心。亦名為結。亦能結集一切生死。故稱",
    "T44n1851_05b:0580a28": "為結。結義如是。然此結義。隨別異論。難以限",
    "T44n1851_05b:0580a29": "算。今據一門且論九種。九名是何。一名愛結。",
    "T44n1851_05b:0580b01": "二名嗔結。三名癡結。四名慢結。五名疑結。六",
    "T44n1851_05b:0580b02": "名見結。七名取結。八名慳結。九名嫉結。名字",
    "T44n1851_05b:0580b03": "如是。九中前七。猶是十使五見之合之為",
    "T44n1851_05b:0580b04": "二。餘五各故有七種。加以慳嫉。故合為九。相",
    "T44n1851_05b:0580b05": "狀如何。言愛結者。於順境界。貪染名愛。此猶",
    "T44n1851_05b:0580b06": "貪使。言嗔結者。於違境界。忿怒名嗔。此猶嗔",
    "T44n1851_05b:0580b07": "使。言癡結者。於中境界。緣而不了。故名為",
    "T44n1851_05b:0580b08": "癡。此猶癡使。總相雖同。寬狹有異。癡使則",
    "T44n1851_05b:0580b09": "寬。癡結則狹。癡使之中。有二無明。一者不",
    "T44n1851_05b:0580b10": "共。二者相應。言不共者。於理於事緣而不了。",
    "T44n1851_05b:0580b11": "不與一切煩惱俱起故。名不共。言相應者。除",
    "T44n1851_05b:0580b12": "前不共。自餘一切諸煩惱中。闍彰之心。名",
    "T44n1851_05b:0580b13": "為相應爾。此唯取不共無明。以收癡結。何",
    "T44n1851_05b:0580b14": "故如是。九結之中。要取作意獨立之者。以之",
    "T44n1851_05b:0580b15": "為結。以獨立者力堅強故。故雜心云。獨立煩",
    "T44n1851_05b:0580b16": "惱。入九結中。言慢結者。方他自高。名之為",
    "T44n1851_05b:0580b17": "慢。此猶慢使。言疑結者。於正道中。猶預不",
    "T44n1851_05b:0580b18": "決。故名為疑。此猶疑使。言見結者。身邊邪",
    "T44n1851_05b:0580b19": "見。此之三種顛倒推求故名為見。此即是其",
    "T44n1851_05b:0580b20": "身見邊見邪見使也。言取結者。戒見二取。取",
    "T44n1851_05b:0580b21": "執境界。故名取結。此猶戒取見取使也。問曰。",
    "T44n1851_05b:0580b22": "何故身邊邪見合為見結。戒見二取合為取",
    "T44n1851_05b:0580b23": "結。雜心釋言。以名等故。及事等故。言名等",
    "T44n1851_05b:0580b24": "者。雜心釋言。身邊邪見。是其女名。戒見二",
    "T44n1851_05b:0580b25": "取。是其男名。男女相對故云名等。何故三見",
    "T44n1851_05b:0580b26": "說之為女。女是內人。身邊邪見。親迷於理。義",
    "T44n1851_05b:0580b27": "在於內。故從所迷就喻名女。何故二取說之",
    "T44n1851_05b:0580b28": "為男。男是外人。戒見二取。隨他從起。不親",
    "T44n1851_05b:0580b29": "迷理。義在於外。故就喻目說之為男。名義如",
    "T44n1851_05b:0580c01": "是。言事等者。彼此名是十八使性故云事",
    "T44n1851_05b:0580c02": "等。何者十八。見結之中三界各六。故有十八。",
    "T44n1851_05b:0580c03": "欲界六者。欲界邪見。通迷四諦。即以為四。身",
    "T44n1851_05b:0580c04": "邊二見。屬迷苦諦。即以為二。通前說六。欲",
    "T44n1851_05b:0580c05": "界既六。色無色界類亦同然。故有十八。取結",
    "T44n1851_05b:0580c06": "之中。三界各六。亦有十八。欲界六者。欲界",
    "T44n1851_05b:0580c07": "見取。通迷四諦。即以為四。戒取迷於苦道二",
    "T44n1851_05b:0580c08": "諦。即以為二。通前說六。欲界既然。色無色界",
    "T44n1851_05b:0580c09": "類亦同爾。故有十八。事等如是。具斯兩義。三",
    "T44n1851_05b:0580c10": "見為一。二見為一。若依成實。則不如是。彼",
    "T44n1851_05b:0580c11": "說。十使俱迷四諦。不可說為名等事等。但以",
    "T44n1851_05b:0580c12": "二取過患重故。別為取結。云何過重如彼成",
    "T44n1851_05b:0580c13": "實九結品說。戒取之過。難可捨離。世間之人。",
    "T44n1851_05b:0580c14": "多取為道。不見其過。如內道人取糞掃衣以",
    "T44n1851_05b:0580c15": "為道等。諸外道人取彼行以為道等。又此戒",
    "T44n1851_05b:0580c16": "取乖違八正。以有此故。雖有所行。空無所得。",
    "T44n1851_05b:0580c17": "又能令人得二世苦。如持牛戒為鷄戒等種",
    "T44n1851_05b:0580c18": "種苦行。受現世苦。當墮惡道受後世苦。戒取",
    "T44n1851_05b:0580c19": "如是。見取過者。執著一切虛妄之法。不得真",
    "T44n1851_05b:0580c20": "實。當知。皆是見取之力。過狀如是。以有此",
    "T44n1851_05b:0580c21": "過。說為取結。不由名等。言慳結者。於己身財。",
    "T44n1851_05b:0580c22": "慳惜不捨。故名為慳。言嫉結者。忌他勝己",
    "T44n1851_05b:0580c23": "故。名為嫉。此二猶是十纏之中慳嫉纏也。何",
    "T44n1851_05b:0580c24": "故纏中唯說此二以為結乎。論自釋言。慳嫉",
    "T44n1851_05b:0580c25": "獨立離於二。故八九結中。自力孤起。不與",
    "T44n1851_05b:0580c26": "他合故。云獨立。問曰。一切諸煩惱中。皆有無",
    "T44n1851_05b:0580c27": "明及睡掉等。云何言獨。釋言。有以。無明睡掉。",
    "T44n1851_05b:0580c28": "一切處有。彼此昏通。言廢不論。除此已外。",
    "T44n1851_05b:0580c29": "不與一切諸使共起。故云獨立。此慳與嫉唯",
    "T44n1851_05b:0581a01": "言不善。非善無記。故云離二。何故唯取獨立",
    "T44n1851_05b:0581a02": "為結。此如上釋。獨立煩惱。其力堅強。結縛牢",
    "T44n1851_05b:0581a03": "固。故說為結。又前七結。並是獨立。今為同",
    "T44n1851_05b:0581a04": "彼。唯取獨立。何故唯取離二煩惱以之為結。",
    "T44n1851_05b:0581a05": "不善煩惱。其力強盛。結縛牢固。所以偏取。若",
    "T44n1851_05b:0581a06": "如是者。前七結中身邊二見。唯是無記。上二",
    "T44n1851_05b:0581a07": "界中一切煩惱。亦是無記。非不善性。何故名",
    "T44n1851_05b:0581a08": "結。釋言。前七是其使性。使性堅強。假令無記",
    "T44n1851_05b:0581a09": "亦能結縛。故說為結。餘非使性。勢力輕微。要",
    "T44n1851_05b:0581a10": "不善者。方能結縛。不類前七。既在於此。間",
    "T44n1851_05b:0581a11": "曰。睡掉何故非結。論自釋言。睡掉二纏諸結",
    "T44n1851_05b:0581a12": "俱起。不名獨立。又通不善穢污無記。不名離",
    "T44n1851_05b:0581a13": "二。為是不取。又問。眠纏何故非結。論自釋",
    "T44n1851_05b:0581a14": "言。眠與一切諸使相應。故非獨立。眠通三",
    "T44n1851_05b:0581a15": "性。故非離二。是以不取。無慚無愧。何故非",
    "T44n1851_05b:0581a16": "結。論自釋言。無慚無愧。雖復離二。而不獨",
    "T44n1851_05b:0581a17": "立。是故非結。此無慚愧。唯與欲界不善俱。故",
    "T44n1851_05b:0581a18": "名為離二。何故悔纏不說為結。論自釋言。悔",
    "T44n1851_05b:0581a19": "雖獨立。而不離二。所以非結。善不善中。皆",
    "T44n1851_05b:0581a20": "有悔故。忿覆二纏。何故非結。論自釋言。忿覆",
    "T44n1851_05b:0581a21": "雖獨立。而復離二。有人欲令是使性故。所以",
    "T44n1851_05b:0581a22": "不說。忿是嗔性。覆是貪性。如是說者。但立八",
    "T44n1851_05b:0581a23": "纏。地持論中。亦同此說。問曰。六垢何故非",
    "T44n1851_05b:0581a24": "結。論自釋言。急縛煩惱。說之為纏。輕繫煩",
    "T44n1851_05b:0581a25": "惱。說以為垢。急縛之中。稍微之者。猶尚不",
    "T44n1851_05b:0581a26": "取。何況輕繫。是故不說。若依成實。則不如",
    "T44n1851_05b:0581a27": "是。彼說云何。慳嫉二纏。是弊煩惱。故說為",
    "T44n1851_05b:0581a28": "結。更無異義。云何是弊。彼論釋云。以有慳",
    "T44n1851_05b:0581a29": "故慳著身財。雖見貧苦。無心濟拔。以有嫉",
    "T44n1851_05b:0581b01": "故。忌他得利。又復沒貪嗔最多罪過。嗔",
    "T44n1851_05b:0581b02": "墮惡道。多由貪嗔。以是過故。貪中出慳。瞋",
    "T44n1851_05b:0581b03": "中分嫉。又慳與嫉。多慳天人。故偏說之。餘",
    "T44n1851_05b:0581b04": "不如是。廢而不說。九結如是。問曰。頗有見相",
    "T44n1851_05b:0581b05": "應法為愛結。繫非見結繫而得名為見使使",
    "T44n1851_05b:0581b06": "不。雜心言。有。謂見道中集智已生。滅智未",
    "T44n1851_05b:0581b07": "生。爾時於彼滅道諦下。戒見二取。相應心法",
    "T44n1851_05b:0581b08": "及非心法生住滅等。為滅道下愛結所繫。以",
    "T44n1851_05b:0581b09": "愛緣於有漏生故。而非見結。滅道諦下所有",
    "T44n1851_05b:0581b10": "邪見。親緣理生。不緣有漏。是故不能結縛此",
    "T44n1851_05b:0581b11": "法。苦集諦下十一遍使。已斷除故復不繫",
    "T44n1851_05b:0581b12": "此。是故不名見結所繫。而為同時戒見二取。",
    "T44n1851_05b:0581b13": "所使縛故名見使也。良以二取。九結之中非",
    "T44n1851_05b:0581b14": "見結故。不名見結。十使之中。是見使名見",
    "T44n1851_05b:0581b15": "使。九結辨之麁爾。",
    "T44n1851_05b:0581b16": "大乘義章卷第五末"
}