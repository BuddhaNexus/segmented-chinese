{
    "T20n1031_001:0004c18": "聖觀自在菩薩心真言瑜伽觀行",
    "T20n1031_001:0004c19": "儀軌(出大毘盧遮那成道經)",
    "T20n1031_001:0004c21": "開府儀同三司特進試鴻臚卿肅國",
    "T20n1031_001:0004c22": "公食邑三千戶賜紫贈司空諡大鑒",
    "T20n1031_001:0004c23": "正號大廣智大興善寺三藏沙門",
    "T20n1031_001:0004c24": "不空奉　詔譯",
    "T20n1031_001:0004c25": "夫修瑜伽者。先於靜處建立曼荼羅。以香水",
    "T20n1031_001:0004c26": "散灑。以種種時華散於壇上。行者先須澡",
    "T20n1031_001:0004c27": "浴著新淨衣。次入道場對尊像前。五輪投地",
    "T20n1031_001:0004c28": "發殷重心。頂禮一切如來及諸菩薩。即結跏",
    "T20n1031_001:0004c29": "趺坐。觀想諸佛如在目前。然後至誠懺一切",
    "T20n1031_001:0005a01": "罪。作如是言。我某甲自從無始已來。輪迴生",
    "T20n1031_001:0005a02": "死乃至今日。所造眾罪無量無邊。不自覺知",
    "T20n1031_001:0005a03": "自作教他見作隨喜。我今懺悔不復更造。唯",
    "T20n1031_001:0005a04": "願諸佛慈悲攝受。令我罪障速得消滅(如是三說)。",
    "T20n1031_001:0005a05": "復應自誓受三歸依戒。作如是言。諸佛菩薩",
    "T20n1031_001:0005a06": "哀愍護我。我某甲始從今日。乃至當坐菩提",
    "T20n1031_001:0005a07": "道場。歸依如來無上三身。歸依方廣大乘法",
    "T20n1031_001:0005a08": "藏。歸依僧伽諸菩薩眾(如是三說)。",
    "T20n1031_001:0005a09": "我某甲歸依佛竟歸依法竟歸依僧竟。從今",
    "T20n1031_001:0005a10": "已往乃至成佛。更不歸餘二乘外道。唯願諸",
    "T20n1031_001:0005a11": "佛慈悲攝受。",
    "T20n1031_001:0005a12": "次應捨身供養。應作是言。諸佛菩薩願哀愍",
    "T20n1031_001:0005a13": "故。攝受於我。從今已往乃至成佛。我常捨身",
    "T20n1031_001:0005a14": "供養一切如來及諸菩薩。唯願慈悲哀愍加",
    "T20n1031_001:0005a15": "護(如是三說)。",
    "T20n1031_001:0005a16": "次於最下方空中。觀賀字黑色。其字變成風",
    "T20n1031_001:0005a17": "輪。其形半月。於風輪上。應觀嚩字白色。其字",
    "T20n1031_001:0005a18": "變成水輪其形圓滿。於水輪上。應觀囉字金",
    "T20n1031_001:0005a19": "色。其字變成猛利金剛杵。流出金剛火焰其",
    "T20n1031_001:0005a20": "形三角。從下向上至於地輪及以自身。火焰",
    "T20n1031_001:0005a21": "焚燒唯有灰燼。即以此灰變成金剛輪。其輪",
    "T20n1031_001:0005a22": "白色堅密。隨量大小其形正方。次於金剛輪",
    "T20n1031_001:0005a23": "上。觀想八葉大蓮華。具寶鬚蘂。於蓮華臺上。",
    "T20n1031_001:0005a24": "想娑(上)字黃金色。其字具無量光明。變此娑",
    "T20n1031_001:0005a25": "字成聖觀自在菩薩。結跏趺坐身如金色。圓",
    "T20n1031_001:0005a26": "光熾盛。身披輕縠繒綵衣著赤色裙。左手當",
    "T20n1031_001:0005a27": "臍執未敷蓮華。右手當胸作開華葉勢。具頭",
    "T20n1031_001:0005a28": "冠瓔珞。首戴無量壽佛住於定相。作是觀已。",
    "T20n1031_001:0005a29": "即結三昧耶印。",
    "T20n1031_001:0005b01": "以二手當心。密合掌並竪二大指。誦真言曰。",
    "T20n1031_001:0005b02": "那莫三滿多母馱(引)南(引)阿(上)三(去)銘底哩(二",
    "T20n1031_001:0005b03": "合)三銘三(去)麼(鼻)曳(引)娑嚩(二合引)賀(引)",
    "T20n1031_001:0005b04": "誦真言三遍。以印印五處加持。所謂額右肩",
    "T20n1031_001:0005b05": "左肩心喉頂上散之。由結此印。即能速滿十",
    "T20n1031_001:0005b06": "地行願十波羅蜜。能見一切如來地。能超過",
    "T20n1031_001:0005b07": "法道界。所謂超過勝解地淨心地如來地(名超過法",
    "T20n1031_001:0005b08": "道界)。",
    "T20n1031_001:0005b09": "次結法界生印。",
    "T20n1031_001:0005b10": "以二手各作金剛拳側相著。竪二頭指頭側",
    "T20n1031_001:0005b11": "相拄。置於頂上。即於頂上想囕字。從字流",
    "T20n1031_001:0005b12": "出白色光。遍照自身及以內外。即觀自身等",
    "T20n1031_001:0005b13": "同法界。誦真言曰。",
    "T20n1031_001:0005b14": "那莫三(去)滿多母馱(引)南(引)達磨馱(引)都",
    "T20n1031_001:0005b15": "娑嚩(二合)婆(引去)嚩句(引)憾",
    "T20n1031_001:0005b16": "誦真言三遍。以印從頂上便分。二拳兩邊徐",
    "T20n1031_001:0005b17": "徐下散。",
    "T20n1031_001:0005b18": "次結轉法輪印。",
    "T20n1031_001:0005b19": "以二手當心。背相附以右押左。四指互相鉤。",
    "T20n1031_001:0005b20": "左手大拇指。祕於右手掌中。以右手大拇",
    "T20n1031_001:0005b21": "指頭相拄。觀自身如金剛薩埵菩薩。左手執",
    "T20n1031_001:0005b22": "金剛鈴置於左胯上。右手持五股杵當心作",
    "T20n1031_001:0005b23": "跳躑勢。身如白月色頂戴五佛冠坐月輪中。",
    "T20n1031_001:0005b24": "誦真言曰。",
    "T20n1031_001:0005b25": "娜莫三(去)滿多嚩日囉(二合引)喃(引)嚩日囉(二合引)",
    "T20n1031_001:0005b26": "怛麼(二合)句(引)憾",
    "T20n1031_001:0005b27": "誦真言三遍已。即於頂上散印。",
    "T20n1031_001:0005b28": "次結大日如來劍印。",
    "T20n1031_001:0005b29": "以二手當心合掌。屈二頭指中節橫相跓。以",
    "T20n1031_001:0005c01": "二大拇指。並押二頭指上節如劍形。結此印",
    "T20n1031_001:0005c02": "已。即觀自心中有八葉蓮華。於蓮華中想阿",
    "T20n1031_001:0005c03": "(上)字。放金色光與印相應。想彼阿(上)字了",
    "T20n1031_001:0005c04": "一切法本來不生。即誦真言曰。",
    "T20n1031_001:0005c05": "娜莫三(去)滿多母馱(引)南(引)惡(引)尾(引)囉吽",
    "T20n1031_001:0005c06": "(引)欠",
    "T20n1031_001:0005c07": "誦真言八遍。以印如前加持自身五處。於頂",
    "T20n1031_001:0005c08": "上散印。",
    "T20n1031_001:0005c09": "次結普供養印。",
    "T20n1031_001:0005c10": "以二手合掌。右押左交上節即成。誦真言",
    "T20n1031_001:0005c11": "曰。",
    "T20n1031_001:0005c12": "娜莫三(去)滿多母馱(引)南薩嚩他(去引)欠嗢",
    "T20n1031_001:0005c13": "娜蘖(二合)帝颯頗(二合)囉呬(引)[牟*含]誐誐曩劍(平)",
    "T20n1031_001:0005c14": "娑嚩(二合引)賀(引)",
    "T20n1031_001:0005c15": "結印當心。誦真言五遍。想從印流出無量無",
    "T20n1031_001:0005c16": "邊香華飲食。供養盡虛空遍法界一切賢聖。",
    "T20n1031_001:0005c17": "於頂上散印。",
    "T20n1031_001:0005c18": "次觀行布字法。",
    "T20n1031_001:0005c19": "修瑜伽者應觀想。自身眉間置吽字。赤金色。",
    "T20n1031_001:0005c20": "變成白毫相。於腦交縫內置暗字。白色光",
    "T20n1031_001:0005c21": "滿其腦中。於頂上置囕(上)字。作赤色光分",
    "T20n1031_001:0005c22": "焰上掣。於佛頂上應想唵字白色光照法界。",
    "T20n1031_001:0005c23": "於自右足掌置娑嚩(二合)字。左足掌置賀字。即",
    "T20n1031_001:0005c24": "觀自心為菩提心。離一切我離蘊處界能取",
    "T20n1031_001:0005c25": "所取。於法平等。了知自心本來不生空無自",
    "T20n1031_001:0005c26": "性。是故應當觀察。自心非我人眾生壽者等",
    "T20n1031_001:0005c27": "性。何以故。彼我人等性。無所造作無所得故。",
    "T20n1031_001:0005c28": "我人等本無。寧有自性。即得遠離一切我見。",
    "T20n1031_001:0005c29": "是心亦非蘊處界性。何以故。此蘊等性。於",
    "T20n1031_001:0006a01": "勝義中實不可得故。蘊處界分別自性。即非",
    "T20n1031_001:0006a02": "彼心。是心亦非能取所取。非彼能取妄想之",
    "T20n1031_001:0006a03": "心。非彼所取青黃等相故。世尊言。心不住內",
    "T20n1031_001:0006a04": "亦不住外不住中間。何以故。本來清淨無分",
    "T20n1031_001:0006a05": "別故。如是觀察則知自心無我平等。了一切",
    "T20n1031_001:0006a06": "法本來不生。離妄分別。皆無自性猶如虛空。",
    "T20n1031_001:0006a07": "緣諸有情思惟愍念。彼無始來不知自心本",
    "T20n1031_001:0006a08": "來清淨。妄生分別顛倒鬼魅之所噉嚼。於生",
    "T20n1031_001:0006a09": "死中受種種苦。我今云何起大精進。令諸",
    "T20n1031_001:0006a10": "有情覺悟自心。了清淨法。令彼遠離虛妄分",
    "T20n1031_001:0006a11": "別。如是大悲為菩提心。發是心已。於囉字上",
    "T20n1031_001:0006a12": "具圓點。即為囕字為法界種子。想二囉字置",
    "T20n1031_001:0006a13": "二眼中。如盛燈光普照一切。用此光明智慧",
    "T20n1031_001:0006a14": "之眼。觀自心中所置阿(上)字。了一切法本來",
    "T20n1031_001:0006a15": "不生。即於阿字流出白色光明。照無邊塵沙",
    "T20n1031_001:0006a16": "世界。除一切有情身中無明癡闇。即想自身",
    "T20n1031_001:0006a17": "轉成毘盧遮那如來。具頭冠瓔珞坐白蓮",
    "T20n1031_001:0006a18": "華。身如金色光明照曜住三摩地。相應如是",
    "T20n1031_001:0006a19": "觀。",
    "T20n1031_001:0006a20": "次結觀自在菩薩心印。",
    "T20n1031_001:0006a21": "以二手內相叉。翹竪二大拇指。印相即成。",
    "T20n1031_001:0006a22": "結印當心。誦觀自在菩薩心真言七遍。以印",
    "T20n1031_001:0006a23": "加持心額喉頂。誦真言曰。",
    "T20n1031_001:0006a24": "唵阿(去引)嚧(引)力迦(迦半音呼)娑嚩(二合引)賀(引)",
    "T20n1031_001:0006a25": "隨誦真言。以右大拇指向身招之。即成召請",
    "T20n1031_001:0006a26": "即觀本尊心上有圓滿寂靜月輪。於月輪中",
    "T20n1031_001:0006a27": "右旋安布陀羅尼字。其字皆放白色光遍周",
    "T20n1031_001:0006a28": "法界。其光還入行者頂。於修瑜伽者心月",
    "T20n1031_001:0006a29": "輪中。准前右旋布列了了分明。其字復放光",
    "T20n1031_001:0006b01": "明。准前作觀。如是觀已。修瑜伽者自身與本",
    "T20n1031_001:0006b02": "尊觀自在菩薩身。等無差別。如彼鏡像不一",
    "T20n1031_001:0006b03": "不異。",
    "T20n1031_001:0006b04": "次應思惟字義。阿(上)字門者一切法本不生",
    "T20n1031_001:0006b05": "故。囉字門者一切法遠離塵故。攞字門者一",
    "T20n1031_001:0006b06": "切法相不可得故。此攞字為加聲。變成力字。",
    "T20n1031_001:0006b07": "從此力字中。流出迦字。迦字門者一切法",
    "T20n1031_001:0006b08": "無造作故。應如是觀繫心於真言文字之上。",
    "T20n1031_001:0006b09": "即思字下所詮義門。謂本來不生等如上四",
    "T20n1031_001:0006b10": "義如是作觀終而復始。名為三摩地念誦。若",
    "T20n1031_001:0006b11": "作出聲念者。於真言中應作此句。誦真",
    "T20n1031_001:0006b12": "言曰。",
    "T20n1031_001:0006b13": "唵阿(去引)嚧(引)力迦(力者中含迦字也)枳(引)囉底(二合丁異",
    "T20n1031_001:0006b14": "反下同)[口*落]乞灑弭(去)尾步底銘娜娜娑嚩(二合引)",
    "T20n1031_001:0006b15": "賀",
    "T20n1031_001:0006b16": "次應觀前阿嚧力迦等四字黃金色。誦前真",
    "T20n1031_001:0006b17": "言即得增益。法中所求皆得。前所觀心中阿",
    "T20n1031_001:0006b18": "(上)字及腦中暗字。體是一也。眼中囉字頂上",
    "T20n1031_001:0006b19": "囕字。如是四字義。以成自身等覺句也。復觀",
    "T20n1031_001:0006b20": "菩提心。即結前三昧耶印。及結前法界生轉",
    "T20n1031_001:0006b21": "法輪并劍印等。加持自身五處。各誦本真言。",
    "T20n1031_001:0006b22": "即禮佛發願迴向已出道場。常轉大乘華嚴",
    "T20n1031_001:0006b23": "般若等教。及印佛印塔經行。旋遶窣堵波令",
    "T20n1031_001:0006b24": "速成就。",
    "T20n1031_001:0006b25": "聖觀自在菩薩心真言瑜伽觀行儀軌一",
    "T20n1031_001:0006b26": "卷"
}