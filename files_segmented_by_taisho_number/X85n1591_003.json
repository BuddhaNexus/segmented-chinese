{
    "X85n1591_003:0238b16": "黔南會燈錄卷第三",
    "X85n1591_003:0238b18": "習安天龍　如純　輯",
    "X85n1591_003:0238b19": "燕居申禪師法嗣",
    "X85n1591_003:0238b20": "黃平雲居述中合舜禪師蜀之順慶戴氏子。久參燕",
    "X85n1591_003:0238b21": "居申和尚印證。僦居行化於平越之松平。後闢雲居。",
    "X85n1591_003:0238b22": "未就出寓陽寶山。康熈癸亥季春初三日子時圓寂。",
    "X85n1591_003:0238b23": "黃平僧俗。慕師道行。迎靈骨回雲居。建塔藏焉。世壽",
    "X85n1591_003:0238b24": "六十三。僧臘不記。上堂。昨日天晴。今朝下雨。草木",
    "X85n1591_003:0238c01": "爭鮮。河山鬬麗。雞寒上樹。鴨寒下水。鳥飛展翅。魚行",
    "X85n1591_003:0238c02": "擺尾。於斯見得。一一天然旨趣。重重現成道理。其或",
    "X85n1591_003:0238c03": "未然。一片白雲橫谷口。許多歸鳥盡迷巢。喝一喝下",
    "X85n1591_003:0238c04": "座。上堂。無上妙道。昭昭然在於心目之間。但能一",
    "X85n1591_003:0238c05": "念回光。始知見成受用。且如何是見成受用。擊拂子",
    "X85n1591_003:0238c06": "云。早知燈是火。飯熟幾多時。上堂。拂開千壑霧。掃",
    "X85n1591_003:0238c07": "去萬山雲。四面無遮障。青天輾日輪。以拄杖打圓相",
    "X85n1591_003:0238c08": "云。日輪現也。汝等諸人。好生照看。上堂。拈拄杖云。",
    "X85n1591_003:0238c09": "祇者箇知不能知。識不能識。檢點得出。參學事畢。所",
    "X85n1591_003:0238c10": "以道。關門家中坐。草鞋都走破。閉眼見山河。掩耳聞",
    "X85n1591_003:0238c11": "葉墮。東山水上行。西河火裏坐。說與聾人聽。啞子口",
    "X85n1591_003:0238c12": "笑破。即此妙伽陀。不許妄分鑿。",
    "X85n1591_003:0238c13": "黎峨耒佛赤幡幢禪師在本郡三教寺。禮太和剃染。",
    "X85n1591_003:0238c14": "後疎能法師習講。依山暉圓具。參燕居和尚印可。",
    "X85n1591_003:0238c15": "上堂。潦倒疎慵七十餘。了無佛法向人提。難辭緇侶",
    "X85n1591_003:0238c16": "慇懃請。曳杖登壇為解疑。眾中還有欲解疑者麼。有",
    "X85n1591_003:0238c17": "則出來。對眾決擇。如無。山僧直切相為去也。擲拄杖",
    "X85n1591_003:0238c18": "下座。頌殃崛產難。陰陽造化元無跡。春在花枝本",
    "X85n1591_003:0238c19": "自妍。送語傳言失却鼻。其家子母自團圓。麻三斤。",
    "X85n1591_003:0238c20": "洞山麻三斤。分明舉似君。領取鈎頭意。莫認定盤星。",
    "X85n1591_003:0238c21": "清鎮九龍鐵梅珍禪師蜀南隆昌陳氏子。在黔平越",
    "X85n1591_003:0238c22": "府準提菴。禮無無披剃。參燕居和尚印可。上堂。有",
    "X85n1591_003:0238c23": "耳不解聽。無眼反能窺。啞子做了夢。好歹自家知。",
    "X85n1591_003:0238c24": "上堂。冬來覺得冷。春來覺得熱。冷暖各自知。圓通無",
    "X85n1591_003:0239a01": "話說。上堂。苦樂二途。總不出乎自性。聖凡二路。無",
    "X85n1591_003:0239a02": "非迷悟相分。祇如當下明自性。絕悟迷。翻苦為樂。轉",
    "X85n1591_003:0239a03": "凡成聖一句。又作麼生唱舉。顧視左右云。吾無隱乎",
    "X85n1591_003:0239a04": "爾。解制上堂。無結無解。總不覺得。有解有結。迷因",
    "X85n1591_003:0239a05": "受惑。覺從無處生。迷向有中滅。遂以拄杖打左右云。",
    "X85n1591_003:0239a06": "棒頭擊碎者重關。時人跳出無生滅。此回未悟待驢",
    "X85n1591_003:0239a07": "年。謾罵雲歸箇饒舌。上堂。恁麼物名曰心。五蘊山",
    "X85n1591_003:0239a08": "前恁縱橫。亦非青黃赤白。亦非長短相形。無玄無妙。",
    "X85n1591_003:0239a09": "無臭無聲。有時喝風棒月。有時吐霧吞雲。有時一塵",
    "X85n1591_003:0239a10": "不立。有時萬象咸新。且端的一句作麼生道。卓拄杖",
    "X85n1591_003:0239a11": "云。從今指出如來藏。八兩原來是半斤。小參。人人",
    "X85n1591_003:0239a12": "鼻孔撩天。箇箇脚跟點地。必要起模畫樣。總是當人",
    "X85n1591_003:0239a13": "不濟。縱來會我圓通。錯過光陰瞬息。何不還家穩坐。",
    "X85n1591_003:0239a14": "辦取自身利益。莫學矮子看戲。好歹只聽別人分析。",
    "X85n1591_003:0239a15": "喝一喝。頌世尊初生。母胎纔出便稱尊。大口誇張",
    "X85n1591_003:0239a16": "不讓人。將謂深宮人不見。却遣話欛到如今。世尊",
    "X85n1591_003:0239a17": "覩星。天上有星皆拱北。人間無水不朝東。六年雪嶺",
    "X85n1591_003:0239a18": "成何事。尤道明星落眼中。向上一路千聖不傳。春",
    "X85n1591_003:0239a19": "日融和春草深。春風淡蕩滿園林。落花誤遣隨流水。",
    "X85n1591_003:0239a20": "惹得漁郎來問津。",
    "X85n1591_003:0239a21": "丈雪醉禪師法嗣",
    "X85n1591_003:0239a22": "安籠玉泉月幢了禪師蜀之重慶毛氏子。母陶氏。夢",
    "X85n1591_003:0239a23": "僧送桃食而生。禮寶山薙髮。始參破雪歸源靈筏。緣",
    "X85n1591_003:0239a24": "不相契。又參象崖。久亦不契。後參丈雪和尚印可。住",
    "X85n1591_003:0239b01": "滇之石寶。黔之靜隱南明龍泉玉泉。師終於玉泉。時",
    "X85n1591_003:0239b02": "康熈丙午季冬廿二日也。臨寂時。有悟心侍者。報眾",
    "X85n1591_003:0239b03": "曰。和尚欲棄世矣。令吾先行。即應聲而化。師果隨寂。",
    "X85n1591_003:0239b04": "塔於寺西。上堂。堪笑老瞿曇。忒煞沒傝[仁二+(天/韭)]。殃及不",
    "X85n1591_003:0239b05": "肖兒孫。平地無風匝匝。祇如夜覩明星。更是兩眼刺",
    "X85n1591_003:0239b06": "瞎瞎瞎。萬劫千生楔難拔。上堂。鏡中像。海底月。眼",
    "X85n1591_003:0239b07": "見最分明。祇是難收攝。縱收攝。舉似明眼人不得。喝",
    "X85n1591_003:0239b08": "一喝下座。辭眾上堂。威音王已前。了上座。如三家",
    "X85n1591_003:0239b09": "邨裏石土地相似。威音王已後。如古廟裏石香爐相",
    "X85n1591_003:0239b10": "似。即今聻。以拄杖橫肩云。楖[木*栗]橫肩不顧人。直入千",
    "X85n1591_003:0239b11": "峰萬峰去。上堂。天不能葢。地不能載。包括五須彌。",
    "X85n1591_003:0239b12": "吐納大千界。釋迦彌勒。無地容身。文殊普賢。有意難",
    "X85n1591_003:0239b13": "解。生死涅槃劃斷。真如佛性捉敗。雖然如是。諸人切",
    "X85n1591_003:0239b14": "忌笑怪。喝一喝下座。上堂。屈指數來正月七。天下",
    "X85n1591_003:0239b15": "通稱是人日。惟有南明不恁麼。普請大眾當著力。若",
    "X85n1591_003:0239b16": "著力。三千年後知端的。喝一喝。清明上堂。春風拂",
    "X85n1591_003:0239b17": "拂。春山漸青。春日融融。春鳥催耕。路上行人且歌且",
    "X85n1591_003:0239b18": "笑。山頂墓前誤認本根。南明無事倚欄聽。驀召大眾",
    "X85n1591_003:0239b19": "云。且道。聽箇甚麼。門外春水白如銀。上堂。玄玄玄",
    "X85n1591_003:0239b20": "破五作三。妙妙妙呼鷄作鷂。撞著寒山拾得淨盡掃。",
    "X85n1591_003:0239b21": "玉泉不惜兩莖眉。告報諸人莫妄造。若妄造。晴空霹",
    "X85n1591_003:0239b22": "靂當頭紏。小參。舉今舉古。沉埋佛祖。談心談性。錯",
    "X85n1591_003:0239b23": "過自家。到者裏。道有也不得。道無也不得。道非有也",
    "X85n1591_003:0239b24": "不得。道非無也不得。道非非有也不得。道非非無也",
    "X85n1591_003:0239c01": "不得。畢竟如何得。良久云。不得不得。小參。古人烹",
    "X85n1591_003:0239c02": "露地白牛分歲。蘭溪者裏。無歲可分。亦無白牛可烹。",
    "X85n1591_003:0239c03": "祇是燒松蓬剔無油燈。門前爆竹兩三聲。驀召大眾",
    "X85n1591_003:0239c04": "云。且道。與古人是同是別。良久云。知音不必頻頻舉。",
    "X85n1591_003:0239c05": "達者從教暗裏驚。小參。光明赫奕。無少無欠。覰著",
    "X85n1591_003:0239c06": "則兩眼俱瞎。咬著則咽喉齊斷。設有箇不挂唇齒底。",
    "X85n1591_003:0239c07": "也祇救得一半。僧問。如何是和尚心要。師云。無孔",
    "X85n1591_003:0239c08": "鐵鎚當面擲。曰如何得入。師云。看脚下。曰如何是向",
    "X85n1591_003:0239c09": "上事。師云。眨上眉毛。早已蹉過。曰如何是作止任滅。",
    "X85n1591_003:0239c10": "師云截。曰如何是閉門打睡。接上上機。師云。因汝在",
    "X85n1591_003:0239c11": "門外。僧問。十二時中。如何降伏其心。師云。汝將心",
    "X85n1591_003:0239c12": "來。僧無對。師云。恁麼即降伏也。士冐雨入山作禮。",
    "X85n1591_003:0239c13": "師云。殃及居士。拖泥帶水。曰不曾溼。師云。又拖了一",
    "X85n1591_003:0239c14": "身也。士問。弟子久慕高明。奈紅塵擺不脫。師云。為",
    "X85n1591_003:0239c15": "甚到者裏。士無語。師云。果然擺不脫。",
    "X85n1591_003:0239c16": "靈隱文禪師法嗣",
    "X85n1591_003:0239c17": "貴陽法雲大慈度禪師上堂。舉王常侍。一日訪臨濟。",
    "X85n1591_003:0239c18": "同到僧堂內。侍曰。者一堂僧還看經否。濟曰。不看經。",
    "X85n1591_003:0239c19": "侍曰。學禪否。濟曰。不學禪。侍曰。經又不看。禪又不學。",
    "X85n1591_003:0239c20": "畢竟作甚麼。濟曰。總教伊成佛作祖去。侍曰。金屑雖",
    "X85n1591_003:0239c21": "貴。落眼成瞖。又作麼生。濟曰。我將謂你是箇俗漢。師",
    "X85n1591_003:0239c22": "云。臨濟大師。當時手握一柄金剛王寶劒。氣衝宇宙。",
    "X85n1591_003:0239c23": "縱橫天下。莫敢觸其鋒者。因甚被箇官人一拶。便見",
    "X85n1591_003:0239c24": "氷消瓦解。且道。這官人有甚長處。聽取頌出。世出世",
    "X85n1591_003:0240a01": "間希有事。顯發須憑過量人。只將定國安邦手。撥轉",
    "X85n1591_003:0240a02": "如來正法輪。上堂。平地登高易。從空放下難。本來",
    "X85n1591_003:0240a03": "無一物。何處覔心安。既無物又無心。且道。放下箇甚",
    "X85n1591_003:0240a04": "麼。不見道。昔日有僧問趙州。一物不將來時如何。州",
    "X85n1591_003:0240a05": "云。放下著。僧云。一物不將來。放下箇甚麼。州云。放不",
    "X85n1591_003:0240a06": "下擔取去。其僧有省。又且道。者僧省箇甚麼。具眼者",
    "X85n1591_003:0240a07": "試道道看。上堂。遂拈拄杖云。見麼。擊禪床云。聞麼。",
    "X85n1591_003:0240a08": "即此見聞非見聞。無餘聲色可呈君。箇中若了全無",
    "X85n1591_003:0240a09": "事。體用何妨分不分。若也分。山僧拄杖子。疑殺天下",
    "X85n1591_003:0240a10": "人。若也不分。流通正眼。坐斷古今。說甚麼雲門乾屎",
    "X85n1591_003:0240a11": "橛。洞山麻三斤。一大藏教是閒故紙。三千公案乃爛",
    "X85n1591_003:0240a12": "葛藤。將來盡底掀翻。一任口吞佛祖。眼葢乾坤。直饒",
    "X85n1591_003:0240a13": "德山棒如雨點。臨濟喝似雷奔。也教有屈無伸。恁麼",
    "X85n1591_003:0240a14": "告報。大似壓良為賤。眾中設有箇傍不肯底。出來掀",
    "X85n1591_003:0240a15": "倒禪牀。喝散大眾。山僧又只得飲氣吞聲。還有麼。如",
    "X85n1591_003:0240a16": "無。據款結案去也。卓一卓下座。",
    "X85n1591_003:0240a17": "貴陽東山梅溪度禪師西蜀永川張氏子。母吳氏。父",
    "X85n1591_003:0240a18": "擕入黔。禮本山知如薙髮。依濶浪受沙彌戒。後親靈",
    "X85n1591_003:0240a19": "隱和尚圓具。充維那。發明。親承印證。後開法滇黔。往",
    "X85n1591_003:0240a20": "來行化。語錄十卷。預刻入藏。因上天童掃密祖塔。回",
    "X85n1591_003:0240a21": "至漢陽棲隱。示疾。一日告眾說偈云。來不拘者畔。去",
    "X85n1591_003:0240a22": "豈涉那邊兩頭俱坐斷。一月正中天。遂投筆而逝。法",
    "X85n1591_003:0240a23": "嗣紹南法雨。依法茶毗。奉靈骨舍利。歸東山入塔。世",
    "X85n1591_003:0240a24": "壽六十三。僧臘四十七。上堂。梅花鬬雪芳。楊柳爭",
    "X85n1591_003:0240b01": "春麗。日月快如梭。吾年三十四。拈拄杖。召大眾云。且",
    "X85n1591_003:0240b02": "道。拄杖子年多少。卓一卓上座。上堂。拈椎豎拂。波",
    "X85n1591_003:0240b03": "吒不少。搖唇鼓舌。絡索太多。怎似珊珊明月。瑟瑟西",
    "X85n1591_003:0240b04": "風。鴻鴈穿雲天際。菊花倚笑籬東。飄飄黃葉舞長空。",
    "X85n1591_003:0240b05": "玉露涓涓濕桂叢。不是向上事。亦非教外宗。且自舒",
    "X85n1591_003:0240b06": "自卷一句。作麼生道。落霞與孤鶩。任運自西東。上",
    "X85n1591_003:0240b07": "堂。研真真絕相。斷妄妄無蹤。真妄一齊了。日頭東畔",
    "X85n1591_003:0240b08": "紅。上堂。一溪綠柳如烟。幾樹梨花似雪。誰謂寂爾",
    "X85n1591_003:0240b09": "無聲。晝夜熾然常說。正恁麼時。寂爾無聲的。拈過一",
    "X85n1591_003:0240b10": "邊。熾然常說的。如何話會。良久云。依稀似曲纔堪聽。",
    "X85n1591_003:0240b11": "又被風吹別調中。上堂。指天指地是今朝。天下同",
    "X85n1591_003:0240b12": "將惡水澆。澆得瞿曇無走處。藏身芥裏自叨叨。大眾",
    "X85n1591_003:0240b13": "且道。他說箇甚麼。自從降蹟閻浮世。水厄年年被一",
    "X85n1591_003:0240b14": "遭。上堂。四月十五。結却布袋口。大家在裏許。磨裩",
    "X85n1591_003:0240b15": "擦褲。苦骨勞筋。七月十五。解開布袋口。大家出外邊。",
    "X85n1591_003:0240b16": "擔囊負鉢。涉水登山。雖然。祇如不結不解之時。爾諸",
    "X85n1591_003:0240b17": "人在甚麼處住脚。若知住脚所在。則三千世界。總一",
    "X85n1591_003:0240b18": "道場。百億山河。皆一佛剎。有情無情。是中出入。真諦",
    "X85n1591_003:0240b19": "俗諦。此內交參。何須九旬禁足。三月調心。正眼觀來。",
    "X85n1591_003:0240b20": "却是畫地為牢。無繩自縛。正當恁麼時。這些說話則",
    "X85n1591_003:0240b21": "且置。祇如臨行慶賞一句。作麼生道。竹杖肩頭橫皎",
    "X85n1591_003:0240b22": "月。芒鞋足底踏秋雲。上堂。棒頭領旨。喚鐘作甕。喝",
    "X85n1591_003:0240b23": "下承當。指鹿為馬。說心說性。通身泥水。舉古舉今。遍",
    "X85n1591_003:0240b24": "地荊棘。所以道。關門打睡。接上上機。顧鑑嚬呻。曲為",
    "X85n1591_003:0240c01": "中下。且道。如何是不落中下一句。喝一喝。小參。古",
    "X85n1591_003:0240c02": "人以百年壽終之際。喚作臘月三十夜。若平日工夫",
    "X85n1591_003:0240c03": "不到。漆桶不破。到此時節。地黑天昏。胡鑽亂撞。良可",
    "X85n1591_003:0240c04": "悲哉。諸昆仲。一年三百六十日已盡。你諸人還辦得",
    "X85n1591_003:0240c05": "此事麼。若辦不得。則又虗喪一年光陰。豈但虗喪此",
    "X85n1591_003:0240c06": "一年光陰。從無量劫來。至於今日光陰。盡是虗喪。諸",
    "X85n1591_003:0240c07": "昆仲。何不趂此時節。提起金剛王劒。將從前底昏沉",
    "X85n1591_003:0240c08": "散亂。一齊斬去。以明朝元旦為始。奮大勇猛。起大精",
    "X85n1591_003:0240c09": "進。豎生鐵脊梁。抱無義味話。一直參究。歲月不計。寒",
    "X85n1591_003:0240c10": "暑莫管。如打失一件要緊的物相似。定要尋覔。覔到",
    "X85n1591_003:0240c11": "用力不及處。尋到留意不得時。忽然當下了明。原來",
    "X85n1591_003:0240c12": "不在別處。即今香焚栢子。炬點蘭膏。梅花雪裏飄香。",
    "X85n1591_003:0240c13": "爆竹風中送響。你諸人還當下了明得麼。若了明得。",
    "X85n1591_003:0240c14": "說甚麼年終。說甚麼月盡。寒隨一夜去。春逐五更回。",
    "X85n1591_003:0240c15": "小參。諸方有禪可說。我獨無說。諸方有道可傳。我",
    "X85n1591_003:0240c16": "獨無傳。然無之一字。包諸有而無餘。生萬物而不竭。",
    "X85n1591_003:0240c17": "天地雖大。能役有形。而不能役無形。陰陽雖妙。能役",
    "X85n1591_003:0240c18": "有氣。而不能役無氣。五行至精。能役有數。而不能役",
    "X85n1591_003:0240c19": "無數。百念紛起。能役有識。而不能役無識。故曰。本來",
    "X85n1591_003:0240c20": "無一物。何處有塵埃。舉藥山陞座話頌。芥子孔中",
    "X85n1591_003:0240c21": "藏世界。毫毛頭上現須彌。雖然四面無遮障。幾箇男",
    "X85n1591_003:0240c22": "兒著眼窺。頌夾山二十年未舉宗門中事話。昨日",
    "X85n1591_003:0240c23": "拋鎗奔北去。今朝跨馬逐雲來。饒君氣宇衝牛斗。過",
    "X85n1591_003:0240c24": "後興師非將才。",
    "X85n1591_003:0241a01": "鎮遠雲臺慈濟舟禪師初參靈隱。文問。如何是祖師",
    "X85n1591_003:0241a02": "心印。文曰。千聖共傳無底鉢。師云。猶是法身邊事。文",
    "X85n1591_003:0241a03": "曰。你喚甚麼作法身。師便喝。文曰。你者一喝當得甚",
    "X85n1591_003:0241a04": "麼。師云。恁麼則不勞三月安居。便乃大方獨步。文震",
    "X85n1591_003:0241a05": "威一喝。師曰。作家宗師。文曰。莫謗老僧好。上堂。撥",
    "X85n1591_003:0241a06": "開向上一竅。歷代祖師不知。坐斷千聖一機。河沙衲",
    "X85n1591_003:0241a07": "子不會。恁麼說話。大似眼空四海。旁若無人。大眾須",
    "X85n1591_003:0241a08": "知。自己分上。有一段光明。逈絕知見。不與萬法為侶。",
    "X85n1591_003:0241a09": "不與千聖同途。拈起則萬法全彰。放下則一塵不立。",
    "X85n1591_003:0241a10": "且道。不拈不放。又作麼生。良久曰。有句非宗旨。無言",
    "X85n1591_003:0241a11": "是正傳。",
    "X85n1591_003:0241a12": "甕邑龍山鶴林賢禪師上堂。僧問。如何是龍山境。師",
    "X85n1591_003:0241a13": "云。瑞雪布成銀世界。清氷裝就玉樓臺。進云。如何是",
    "X85n1591_003:0241a14": "境中人。師云。氷腸石骨真男子。鐵額銅頭古丈夫。進",
    "X85n1591_003:0241a15": "云。如何是人中意。師云。虗空可作新爐鞲。鍛鍊凡流",
    "X85n1591_003:0241a16": "入聖流。進云。人境意承親切指。向上宗乘句若何。師",
    "X85n1591_003:0241a17": "云。此至玉山三十里。下山路少上山多。乃云。我本深",
    "X85n1591_003:0241a18": "山一老夫。應機勉力出蓬廬。大張揭地掀天手。高架",
    "X85n1591_003:0241a19": "鎔凡鑄聖爐。華藏界為新格局。太虗空作古型模。寒",
    "X85n1591_003:0241a20": "灰撥出一星火。續焰騰輝晃帝都。既然如是。且道。因",
    "X85n1591_003:0241a21": "齋慶讚一句。作麼生道。卓拄杖云。般若因培於鳳頂。",
    "X85n1591_003:0241a22": "菩提果結在龍山。",
    "X85n1591_003:0241a23": "密行忍禪師法嗣",
    "X85n1591_003:0241a24": "新城圓通萬德開禪師潭州李氏子。因避亂入滇寓",
    "X85n1591_003:0241b01": "慈雲菴。禮另別和尚剃度。後隨密行和尚行脚。下楚。",
    "X85n1591_003:0241b02": "至衡陽創闢開峰。時年二十六。得受具足。後乃偕行",
    "X85n1591_003:0241b03": "遊京都江浙。復轉開峰蒙行印可。有事將赴滇。值世",
    "X85n1591_003:0241b04": "變。阻黔之普安客居。行化來往二十餘年。後闢紫霞。",
    "X85n1591_003:0241b05": "遷鎮龍。縣主劉公。令邑僧請住圓通休老。上堂。乾",
    "X85n1591_003:0241b06": "坤之內。宇宙之間。中有一寶。秘在形山。古人恁麼道。",
    "X85n1591_003:0241b07": "大似將常住物。作自己用。檢點將來。好與三十拄杖。",
    "X85n1591_003:0241b08": "何故。東風狼藉花枝上。惹得黃鸝深樹譚。喝一喝下",
    "X85n1591_003:0241b09": "座。上堂。拈拄杖云。祖師公案。徹底掀揚。皮下有血。",
    "X85n1591_003:0241b10": "覿體承當。且道。承當箇甚麼。卓一卓云。天地玄黃。",
    "X85n1591_003:0241b11": "上堂。不開藥舖。不賣猫頭。千差萬別。一舉全收。卓拄",
    "X85n1591_003:0241b12": "杖云。六爻未動先安定。一曲巴歌和眾流。除夕小",
    "X85n1591_003:0241b13": "參。一年之事今朝畢。珍重諸人始徹元。識得飯原是",
    "X85n1591_003:0241b14": "米做。鉢盂依舊口朝天。示眾。欲明其道。先歇其狂。",
    "X85n1591_003:0241b15": "狂心歇盡。覿體全彰。且道。彰後如何。卓拄杖云。冬至",
    "X85n1591_003:0241b16": "日添一線長。頌三不是話。不是佛兮不是心。本來",
    "X85n1591_003:0241b17": "無物可相親。三更月落欄杆冷。萬里長空鶴一聲。",
    "X85n1591_003:0241b18": "普安紫霞用愚源哲禪師漢陽人。十九歲。在廬山金",
    "X85n1591_003:0241b19": "竹坪薙染。二十四圓具。矢志遍參。遊江浙。歸楚至衡",
    "X85n1591_003:0241b20": "陽。得法密行和尚。後入黔。寓普安舊營三教寺。掩關",
    "X85n1591_003:0241b21": "三載。出關眾請開法青雲。後闢紫霞。厥功未果。偶疾",
    "X85n1591_003:0241b22": "坐化。塔於本山寺之陽。壽四十九。僧臘三十。示眾。",
    "X85n1591_003:0241b23": "一大藏教。無箇元字脚。說甚麼經律論戒定慧。未免",
    "X85n1591_003:0241b24": "驢馬頭間安兔角。三千公案。乃爛葛藤。問甚麼如來",
    "X85n1591_003:0241c01": "禪祖師意。亦是烏龜背上白毛生。靈利底。聞紫霞恁",
    "X85n1591_003:0241c02": "麼道。不妨慶快。若也未能。悞賺平生。",
    "X85n1591_003:0241c03": "聖可玉禪師法嗣",
    "X85n1591_003:0241c04": "麻哈觀音雪林化禪師蜀之鄭氏子。母曹氏。寓杭州",
    "X85n1591_003:0241c05": "張家菴。禮冷菴披剃。依華山見月律師受具足。初參",
    "X85n1591_003:0241c06": "玉林國師不契。後參重慶華巖遂獲印可。上堂。春",
    "X85n1591_003:0241c07": "風纔發動。百卉盡含新。若以聲色會。一年一度生。不",
    "X85n1591_003:0241c08": "以聲色會。萬古獨稱尊。且作麼生是不干聲色一句。",
    "X85n1591_003:0241c09": "喝一喝云。犀因翫月紋生角。象被雷驚花入牙。上",
    "X85n1591_003:0241c10": "堂。兔角杖。擊碎銀山鐵壁。龜毛拂。掃開明月清風。洞",
    "X85n1591_003:0241c11": "山麻三斤。黏皮帶骨。雲門乾屎橛。滯殻迷封。衲僧面",
    "X85n1591_003:0241c12": "前。放過不可。祖師門下。再犯難容。何故。常教肚裏如",
    "X85n1591_003:0241c13": "針刺。拋向洪波大浪中。喝一喝。",
    "X85n1591_003:0241c14": "半雲慧禪師法嗣",
    "X85n1591_003:0241c15": "黃平九龍三能性柔禪師蜀西楊氏子。生值離亂。被",
    "X85n1591_003:0241c16": "擄入營。在軍伍時。皈依金提和尚。始發出塵之念。後",
    "X85n1591_003:0241c17": "辭軍伍。依九龍半雲和尚披削。圓具得法。雲寂後繼",
    "X85n1591_003:0241c18": "席此山。卒以清苦振。",
    "X85n1591_003:0241c19": "平陽下芥菴禪師法嗣",
    "X85n1591_003:0241c20": "貴陽乾明行之篤禪師西蜀李氏子。因世亂入黔。禮",
    "X85n1591_003:0241c21": "余山禪師祝髮。矢志遍參。遊江南。至蔣山。參芥菴和",
    "X85n1591_003:0241c22": "尚印證。上堂。雪峰輥毬。禾山打皷。趙州喫茶。曹山",
    "X85n1591_003:0241c23": "顛酒。一滴水作大海波濤。一點塵培泰山崔嵬。祇如",
    "X85n1591_003:0241c24": "世尊拈花。迦葉微笑。且道。是有分付無分付。擊禪床",
    "X85n1591_003:0242a01": "一下云。對月思玄度。臨風懷謝公。喝一喝下座。小",
    "X85n1591_003:0242a02": "參。日照孤峰暖。月臨溪水寒。祖師玄妙訣。莫向寸心",
    "X85n1591_003:0242a03": "安。於今日已照月又臨。孤峰溪水。依然如故。且道。祖",
    "X85n1591_003:0242a04": "師玄妙訣。在甚麼處。拂一拂云。驚起暮天沙上鴈。海",
    "X85n1591_003:0242a05": "門斜去兩三行。小參。當下便會。不快漆桶。舉起便",
    "X85n1591_003:0242a06": "知。漆桶不快。有際天之雲濤。方可容吞舟之魚。有九",
    "X85n1591_003:0242a07": "萬里風。方可負垂天之翼。趙州老漢。道箇粥喫了也。",
    "X85n1591_003:0242a08": "洗鉢盂去。咄。也是針頭削鐵。佛面刮金。小參。石鞏",
    "X85n1591_003:0242a09": "張弓。道吾舞笏。洞山麻三斤。雲門乾屎橛。透得者平",
    "X85n1591_003:0242a10": "地丹霄。遲疑者遭他埋沒。拈了也咄咄咄。當陽好事",
    "X85n1591_003:0242a11": "大家知。且喜今朝熱如昨日。小參。三日不相見。莫",
    "X85n1591_003:0242a12": "作等閒看。山僧與諸大眾。一別數月餘。今日歸來相",
    "X85n1591_003:0242a13": "見。依然只是舊時人。有甚麼不等閒處。拈拄杖。卓一",
    "X85n1591_003:0242a14": "下云。細雨揩磨好山色。春風擡舉舊花枝。",
    "X85n1591_003:0242a16": "黔南會燈錄卷第三"
}