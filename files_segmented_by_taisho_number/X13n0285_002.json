{
    "X13n0285_002:0241b13": "大佛頂如來密因修證了義諸菩薩萬行首楞嚴經",
    "X13n0285_002:0241b14": "卷第二文句",
    "X13n0285_002:0241b15": "唐天竺沙門般剌密諦　譯經",
    "X13n0285_002:0241b16": "明菩薩沙彌古吳智旭　文句",
    "X13n0285_002:0241b17": "明菩薩比丘溫陵道昉　參訂",
    "X13n0285_002:0241b18": "三約觀河顯見性無遷三初請問二說示三領悟",
    "X13n0285_002:0241b19": "初又二初阿難密請二匿王顯問。今初。",
    "X13n0285_002:0241b20": "爾時世難及諸大眾聞佛示誨身心泰然念無始來",
    "X13n0285_002:0241b21": "失却本心妄認緣塵分別影事今日開悟如失乳兒",
    "X13n0285_002:0241b22": "忽遇慈母合掌禮佛願聞如來顯出身心真妄虗實",
    "X13n0285_002:0241b23": "現前生滅與不生滅二發明性。",
    "X13n0285_002:0241b24": "前聞佛訶緣影非心已自矍然更聞離塵斷滅咸",
    "X13n0285_002:0241c01": "皆自失今知見性本無動搖舒卷故身心泰然也",
    "X13n0285_002:0241c02": "念無始來三句領上破妄之益追責前非今日開",
    "X13n0285_002:0241c03": "悟三句領上顯見之益慶幸新得前以父喻本覺",
    "X13n0285_002:0241c04": "子喻始覺今以母喻如來乳喻法味也合掌禮佛",
    "X13n0285_002:0241c05": "已下正是心念密請以如來上文具有身境生滅",
    "X13n0285_002:0241c06": "失真流轉之責而猶未知只此身心之中云何是",
    "X13n0285_002:0241c07": "真如何是妄何者是虗何者是實何者現前生滅",
    "X13n0285_002:0241c08": "何者現前即不生滅何故全真是妄全實是虗全",
    "X13n0285_002:0241c09": "不生滅是生滅發明世間諸性何故全妄即真全",
    "X13n0285_002:0241c10": "虗即實全生滅即不生滅發明出世間性此則金",
    "X13n0285_002:0241c11": "沙難辨水乳奚分自非如來誰能顯出故必更約",
    "X13n0285_002:0241c12": "八番研示乃至廣歷四科徧融七大斯義方得究",
    "X13n0285_002:0241c13": "竟明了當知密請之文雖在此間所請之意貫於",
    "X13n0285_002:0241c14": "二卷三卷矣。二匿王顯問。",
    "X13n0285_002:0241c15": "時波斯匿王起立白佛我昔未承諸佛誨勅見迦旃",
    "X13n0285_002:0241c16": "延毗羅胝子咸言此身死後斷滅名為涅槃我雖值",
    "X13n0285_002:0241c17": "佛今猶狐疑云何發揮證知此心不生滅地今此大",
    "X13n0285_002:0241c18": "眾諸有漏者咸皆願聞。",
    "X13n0285_002:0241c19": "前文借客顯主借塵顯空空即是寂主即是常則",
    "X13n0285_002:0241c20": "已備顯寂常心性但時流久習斷滅戲論故於見",
    "X13n0285_002:0241c21": "無動搖卷舒之處寂義雖知常義未領今更躡此",
    "X13n0285_002:0241c22": "為開端也迦旃延及毗羅胝子二外道名梵語涅",
    "X13n0285_002:0241c23": "槃此翻滅度本是超脫生死之名彼人邪計謂死",
    "X13n0285_002:0241c24": "後斷滅無復苦樂即名滅度撥無二世因果大邪",
    "X13n0285_002:0242a01": "見也。二說示二初明身有遷變二明性無生滅。",
    "X13n0285_002:0242a02": "今初。",
    "X13n0285_002:0242a03": "佛告大王汝身現在今復問汝汝此肉身為同金剛",
    "X13n0285_002:0242a04": "常住不朽為復變壞世尊我今此身終從變滅佛言",
    "X13n0285_002:0242a05": "大王汝未曾滅云何知滅世尊我此無常變壞之身",
    "X13n0285_002:0242a06": "雖未曾滅我觀現前念念遷謝新新不住如火成灰",
    "X13n0285_002:0242a07": "漸漸消殞殞亡不息決知此身當從滅盡佛言如是",
    "X13n0285_002:0242a08": "大王汝今生齡已從衰老顏貌何如童子之時世尊",
    "X13n0285_002:0242a09": "我昔孩孺[勝-力+天]膚潤澤年至長成血氣充滿而今頺齡",
    "X13n0285_002:0242a10": "迫於衰耄形色枯悴精神昏昧髮白面皺逮將不久",
    "X13n0285_002:0242a11": "如何見比充盛之時佛言大王汝之形容應不頓朽",
    "X13n0285_002:0242a12": "王言世尊變化密移我誠不覺寒暑遷流漸至於此",
    "X13n0285_002:0242a13": "何以故我年二十雖號年少顏貌已老初十歲時三",
    "X13n0285_002:0242a14": "十之年又衰二十於今六十又過於二觀五十時宛",
    "X13n0285_002:0242a15": "然強壯世尊我見密移雖此殂落其間流易且限十",
    "X13n0285_002:0242a16": "年若復令我微細思惟其變寧惟一紀二紀實為年",
    "X13n0285_002:0242a17": "變豈惟年變亦兼月化何直月化兼又日遷沉思諦",
    "X13n0285_002:0242a18": "觀剎那剎那念念之間不得停住故知我身終從變",
    "X13n0285_002:0242a19": "滅。",
    "X13n0285_002:0242a20": "始生曰孩稍長曰孺皮表名膚文理名[勝-力+天]二十三",
    "X13n0285_002:0242a21": "十曰長成七十曰衰老八十九十曰耄今六十二",
    "X13n0285_002:0242a22": "已近衰老故名為迫逮及也言死期將及也殂落",
    "X13n0285_002:0242a23": "者遷謝之義紀者一十二年即所謂且限十年變",
    "X13n0285_002:0242a24": "其文耳剎那者最短之時一念具九十剎那一剎",
    "X13n0285_002:0242b01": "那中有九百生滅非精細觀察不能知也故曰悟",
    "X13n0285_002:0242b02": "無生者方見剎那此一段文可與人命呼吸為註",
    "X13n0285_002:0242b03": "脚亦可與四運觀心作先容真實為生死者讀此",
    "X13n0285_002:0242b04": "必當惕然。二明性無生滅。",
    "X13n0285_002:0242b05": "佛言大王汝見變化遷改不停悟知汝滅亦於滅時",
    "X13n0285_002:0242b06": "汝知身中有不滅耶波斯匿王合掌白佛我實不知",
    "X13n0285_002:0242b07": "佛言我今示汝不生滅性大王汝年幾時見恒河水",
    "X13n0285_002:0242b08": "王言我生三歲慈母攜我謁耆婆天經過此流爾時",
    "X13n0285_002:0242b09": "即知是恒河水佛言大王如汝所說二十之時衰於",
    "X13n0285_002:0242b10": "十歲乃至六十日月歲時念念遷變則汝三歲見此",
    "X13n0285_002:0242b11": "河時至年十三其水云何王言如三歲時宛然無異",
    "X13n0285_002:0242b12": "乃至於今年六十二亦無有異佛言汝今自傷髮白",
    "X13n0285_002:0242b13": "面皺其面必定皺於童年則汝今時觀此恒河與昔",
    "X13n0285_002:0242b14": "童時觀河之見有童耄不王言不也世尊佛言大王",
    "X13n0285_002:0242b15": "汝面雖皺而此見精性未曾皺皺者為變不皺非變",
    "X13n0285_002:0242b16": "變者受滅彼不變者元無生滅云何於中受汝生死",
    "X13n0285_002:0242b17": "而猶引彼末伽梨等都言此身死後全滅。",
    "X13n0285_002:0242b18": "此正於現前生滅身中顯出真實不生滅性也變",
    "X13n0285_002:0242b19": "化密移客也髮白面皺塵也而如主如空之見性",
    "X13n0285_002:0242b20": "不皺不變性無生滅奈何溺於斷見而不自覺悟",
    "X13n0285_002:0242b21": "哉末伽梨亦外道名與前二種外道皆計斷滅者",
    "X13n0285_002:0242b22": "也問曰今有老眼昏華觀水不辨清濁者又云何",
    "X13n0285_002:0242b23": "通答曰若領前文盲人見暗之喻則不須此問矣",
    "X13n0285_002:0242b24": "故今文中不惟說見精二字必云性未曾皺以精",
    "X13n0285_002:0242c01": "猶帶妄明昧或殊性不可改終非斷滅故耳細心",
    "X13n0285_002:0242c02": "體會則見見非見之旨思過半矣。三領悟。",
    "X13n0285_002:0242c03": "王聞是言信知身後捨生趣生與諸大眾踊躍歡喜",
    "X13n0285_002:0242c04": "得未曾有。",
    "X13n0285_002:0242c05": "捨生趣生且約破於外道斷見而言之也又復應",
    "X13n0285_002:0242c06": "知正生滅中性不生滅而此不生滅性即舉全體",
    "X13n0285_002:0242c07": "而捨生趣生已顯隨緣不變不變隨緣之妙否則",
    "X13n0285_002:0242c08": "仍是一分無常一分常矣。四約垂手顯見性無",
    "X13n0285_002:0242c09": "減二初疑問二示答。今初。",
    "X13n0285_002:0242c10": "阿難即從座起禮佛合掌長跪白佛世尊若此見聞",
    "X13n0285_002:0242c11": "必不生滅云何世尊名我等輩遺失真性顛倒行事",
    "X13n0285_002:0242c12": "願興慈悲洗我塵垢。",
    "X13n0285_002:0242c13": "如來所指元無生滅乃是見聞之性喻如大海全",
    "X13n0285_002:0242c14": "體阿難所計見聞之用依舊局在身中喻如大海",
    "X13n0285_002:0242c15": "一漚先須知此問端下落方知下文答在問處。",
    "X13n0285_002:0242c16": "二示答二初順世立喻二正以法合。今初。",
    "X13n0285_002:0242c17": "即時如來垂金色臂輪手下指示阿難言汝今見我",
    "X13n0285_002:0242c18": "母陀羅手為正為倒阿難言世間眾生以此為倒而",
    "X13n0285_002:0242c19": "我不知誰正誰倒佛告阿難若世間人以此為倒即",
    "X13n0285_002:0242c20": "世間人將何為正阿難言如來豎臂兜羅綿手上指",
    "X13n0285_002:0242c21": "於空則名為正佛即豎臂告阿難言若此顛倒首尾",
    "X13n0285_002:0242c22": "相換諸世間人一倍瞻視。",
    "X13n0285_002:0242c23": "此先立同喻以為法說張本也舊注喚正為倒喚",
    "X13n0285_002:0242c24": "倒為正先與世人苦諍一番全無道理又與下文",
    "X13n0285_002:0243a01": "法合之處毫不相應極為不通交光破之甚快蓋",
    "X13n0285_002:0243a02": "阿難與佛俱惟順於世間但取臂之雖倒不失人",
    "X13n0285_002:0243a03": "所易明心之雖倒不失人所難曉以易例難而已",
    "X13n0285_002:0243a04": "若此顛倒等者意謂均此一手臂也上指則名為",
    "X13n0285_002:0243a05": "正何曾增一絲毫下指便名為倒亦何曾減一絲",
    "X13n0285_002:0243a06": "毫不過是首尾相換而已此乃世間人一倍瞻視",
    "X13n0285_002:0243a07": "極其明白者也故下文即以法合文理俱暢矣母",
    "X13n0285_002:0243a08": "陀羅手此云印手一倍猶言明白更加明白。二",
    "X13n0285_002:0243a09": "正以法合三初直舉法合二勅令諦觀三備明倒",
    "X13n0285_002:0243a10": "因。今初。",
    "X13n0285_002:0243a11": "則知汝身與諸如來清淨法身比類發明如來之身",
    "X13n0285_002:0243a12": "名正徧知汝等之身號性顛倒。",
    "X13n0285_002:0243a13": "承上而言手既如此則知汝身佛身亦可以比類",
    "X13n0285_002:0243a14": "發明矣如來之身名正徧知者譬如手雖無增但",
    "X13n0285_002:0243a15": "上指於空則頭是頭尾是尾舉世皆以為正也汝",
    "X13n0285_002:0243a16": "等之身號性顛倒者譬如手雖無減但垂臂下指",
    "X13n0285_002:0243a17": "則頭作尾尾作頭舉世皆以為倒也此但直爾法",
    "X13n0285_002:0243a18": "合未出所以顛倒之相故下文且令諦觀。二勅",
    "X13n0285_002:0243a19": "令諦觀。",
    "X13n0285_002:0243a20": "隨汝諦觀汝身佛身稱顛倒者名字何處號為顛倒",
    "X13n0285_002:0243a21": "於時阿難與諸大眾瞪瞢瞻佛目睛不瞬不知身心",
    "X13n0285_002:0243a22": "顛倒所在。",
    "X13n0285_002:0243a23": "手之顛倒易知身之顛倒難見所以勅令諦觀意",
    "X13n0285_002:0243a24": "欲其恍然自悟而積迷既久故不知也。三備明",
    "X13n0285_002:0243b01": "倒因又二初示無倒性二示顛倒相。今初。",
    "X13n0285_002:0243b02": "佛興慈悲哀愍阿難及諸大眾發海潮音徧告同會",
    "X13n0285_002:0243b03": "諸善男子我常說言色心諸緣及心所使諸所緣法",
    "X13n0285_002:0243b04": "唯心所現汝身汝心皆是妙明真精妙心中所現物。",
    "X13n0285_002:0243b05": "海潮音者應機而發猶如大海潮不失限又其音",
    "X13n0285_002:0243b06": "圓徧猶如海潮普徧圓滿也此是第二番徹底顯",
    "X13n0285_002:0243b07": "性之文以阿難不達現前一念見聞之性本自豎",
    "X13n0285_002:0243b08": "窮橫徧量若虗空亦無虗空之相而固認藐爾身",
    "X13n0285_002:0243b09": "心不知身心但是心中所現之物非能現也故今",
    "X13n0285_002:0243b10": "直指之曰我常說言色心諸緣及心所使諸所緣",
    "X13n0285_002:0243b11": "法惟是汝今現前一念見聞之心所現汝所謂身",
    "X13n0285_002:0243b12": "汝所謂心皆此妙明真精妙心中所現之物耳以",
    "X13n0285_002:0243b13": "吾人現前一念見聞之性離名絕相故曰妙洞徹",
    "X13n0285_002:0243b14": "虗靈故曰明體無偽妄故曰真性無雜染故曰精",
    "X13n0285_002:0243b15": "合此四義不可思議故曰妙心也色即十一色法",
    "X13n0285_002:0243b16": "心即八識心王諸緣即所謂心法四緣生色法二",
    "X13n0285_002:0243b17": "緣生等心所使即五十一心所法諸所緣法即二",
    "X13n0285_002:0243b18": "十四種不相應行乃至世出世間一切諸法也此",
    "X13n0285_002:0243b19": "等諸法皆唯現前一念見聞之心所現此現前一",
    "X13n0285_002:0243b20": "念見聞之心即是妙明真精妙心非同阿難等惑",
    "X13n0285_002:0243b21": "在身內昏擾擾相之心也達此現前一念見聞之",
    "X13n0285_002:0243b22": "心無法不現則首是首尾是尾如手上指雖無所",
    "X13n0285_002:0243b23": "增舉世皆以為正此如來之身所以為正徧知也。",
    "X13n0285_002:0243b24": "二示顛倒相。",
    "X13n0285_002:0243c01": "云何汝等遺失本妙圓妙明心寶明妙性認悟中迷",
    "X13n0285_002:0243c02": "晦昧為空空晦暗中結暗為色色雜妄想想相為身",
    "X13n0285_002:0243c03": "聚緣內搖趣外奔逸昏擾擾相以為心性一迷為心",
    "X13n0285_002:0243c04": "決定惑為色身之內不知色身外洎山河虗空大地",
    "X13n0285_002:0243c05": "咸是妙明真心中物譬如澄清百千大海棄之惟認",
    "X13n0285_002:0243c06": "一浮漚體目為全潮窮盡瀛渤汝等即是迷中倍人",
    "X13n0285_002:0243c07": "如我垂手等無差別如來說為可憐愍者。",
    "X13n0285_002:0243c08": "謂此現前見聞心性不假修證故名本妙寂而常",
    "X13n0285_002:0243c09": "炤故名圓妙明心炤而常寂故名寶明妙性只今",
    "X13n0285_002:0243c10": "現現成成無餘無欠云何汝等不肯體認乃覿面",
    "X13n0285_002:0243c11": "而遺失之反於此本悟體中僅僅認取一點迷情",
    "X13n0285_002:0243c12": "遂將此本覺性海晦昧而成頑空於空昧中結暗",
    "X13n0285_002:0243c13": "而為幻色以此幻色夾雜迷情妄想隨所想相以",
    "X13n0285_002:0243c14": "之為身聚集妄想緣氣於內搖蕩趣逐外境而奔",
    "X13n0285_002:0243c15": "馳騰逸喚此昏擾擾相以為心性而不知其實非",
    "X13n0285_002:0243c16": "心性也一迷此以為心則決定惑為色身之內而",
    "X13n0285_002:0243c17": "不知此色身外洎山河虗空大地咸是我現前一",
    "X13n0285_002:0243c18": "念妙明真心中物也昏擾擾相等者迷妙明心故",
    "X13n0285_002:0243c19": "舉體成昏迷明妙性故舉體擾擾迷本妙心性故",
    "X13n0285_002:0243c20": "舉體惑為色身之內不知汝自妄認昏者為心而",
    "X13n0285_002:0243c21": "現前圓妙明心元未甞昏汝自妄認擾者為心而",
    "X13n0285_002:0243c22": "現前寶明妙性元未甞擾汝自妄認身內為心而",
    "X13n0285_002:0243c23": "現前本妙心性元非在內試詳味前文盲人見暗",
    "X13n0285_002:0243c24": "乃至後文覺非眚中諸義當自得之譬如大海雖",
    "X13n0285_002:0244a01": "舉體成漚而海體何曾減夫但上文如來所拈現",
    "X13n0285_002:0244a02": "前見性正指大海全體而阿難只今所計見聞必",
    "X13n0285_002:0244a03": "不生滅仍復局在身中正如一浮漚體夫認一浮",
    "X13n0285_002:0244a04": "漚已是迷情目此一漚為全潮瀛渤豈非迷中之",
    "X13n0285_002:0244a05": "迷此正首尾倒置之甚如我垂手向下雖無所減",
    "X13n0285_002:0244a06": "而舉世皆以為倒矣豈不可憐愍哉然認悟中迷",
    "X13n0285_002:0244a07": "意稍難解今更以兩義釋之一約無始無明二約",
    "X13n0285_002:0244a08": "現前觀炤一約無始者本覺之體名之曰悟真如",
    "X13n0285_002:0244a09": "不守自性不覺念起而有無明名悟中迷因明立",
    "X13n0285_002:0244a10": "所自體轉成頑空相分故言晦昧為空覺明空昧",
    "X13n0285_002:0244a11": "相待生搖便有風大乃至四大等具如第四卷中",
    "X13n0285_002:0244a12": "所明故言結暗為色妄想攬取少分四大以為自",
    "X13n0285_002:0244a13": "身便有十二類生差別故言想相為身餘皆可知",
    "X13n0285_002:0244a14": "二約現前者若一念觀智分明則本妙圓妙明心",
    "X13n0285_002:0244a15": "寶明妙性覿體全彰名之為悟此時並無虗空四",
    "X13n0285_002:0244a16": "大身心等相可得若一念失於觀炤即復舉體成",
    "X13n0285_002:0244a17": "迷而空色身心俄然幻現所謂晦昧為空等也又",
    "X13n0285_002:0244a18": "復應知若無無始無明則無現前一念若離現前",
    "X13n0285_002:0244a19": "一念亦別無無始無明故此二義只成一義秪要",
    "X13n0285_002:0244a20": "阿難大眾識取現前見聞之性不墮迷情而已狂",
    "X13n0285_002:0244a21": "心頓歇歇即菩提一念相應一念佛豈更有無始",
    "X13n0285_002:0244a22": "無明積聚處所可追取而斷之耶學者不可不知。",
    "X13n0285_002:0244a23": "五約標指顯見性無還二初陳請二開示。今",
    "X13n0285_002:0244a24": "初。",
    "X13n0285_002:0244b01": "阿難承佛悲救深誨垂泣叉手而白佛言我雖承佛",
    "X13n0285_002:0244b02": "如是妙音悟妙明心元所圓滿常住心地而我悟佛",
    "X13n0285_002:0244b03": "現說法音現以緣心允所瞻仰徒獲此心未敢認為",
    "X13n0285_002:0244b04": "本元心地願佛哀愍宣示圓音拔我疑根歸無上道。",
    "X13n0285_002:0244b05": "大凡久執緣影既不能全體放下則於妙明見性",
    "X13n0285_002:0244b06": "必不能直下承當此是但聽說法不知反觀心性",
    "X13n0285_002:0244b07": "之通病也惟其不肯反觀心性仍計緣心實能聽",
    "X13n0285_002:0244b08": "法而不知緣影無性決無聽法功能能聽法者即",
    "X13n0285_002:0244b09": "是本元心地之力用耳。二開示二初以喻總明",
    "X13n0285_002:0244b10": "二就體別簡。今初。",
    "X13n0285_002:0244b11": "佛告阿難汝等尚以緣心聽法此法亦緣非得法性",
    "X13n0285_002:0244b12": "如人以手指月示人彼人因指當應看月若復觀指",
    "X13n0285_002:0244b13": "以為月體此人豈惟亡失月輪亦亡其指何以故以",
    "X13n0285_002:0244b14": "所標指為明月故豈惟亡指亦復不識明之與暗何",
    "X13n0285_002:0244b15": "以故即以指體為月明性明暗二性無所了故汝亦",
    "X13n0285_002:0244b16": "如是。",
    "X13n0285_002:0244b17": "意謂緣影之心的的不能聽法而汝等尚妄以為",
    "X13n0285_002:0244b18": "能聽法耶既妄計緣心能聽則并我所說之法亦",
    "X13n0285_002:0244b19": "為塵緣而非得法性如人觀指終不得月矣結中",
    "X13n0285_002:0244b20": "云汝亦如是者應以法合之曰今佛以聲音指示",
    "X13n0285_002:0244b21": "汝等見性汝等因我說法當應反觀自己見性若",
    "X13n0285_002:0244b22": "復分別法音以為見性汝等豈惟亡失見性亦亡",
    "X13n0285_002:0244b23": "法音何以故以法音聲為見性故豈惟亡此法音",
    "X13n0285_002:0244b24": "亦復不識誰是有知誰是無知何以故即以法音",
    "X13n0285_002:0244c01": "緣影為是有知而能聽法如以指為明而真能聽",
    "X13n0285_002:0244c02": "法之妙明心反未敢認為本元心地如以月為暗",
    "X13n0285_002:0244c03": "矣豈不謬哉此中總以月喻見性指喻法音觀指",
    "X13n0285_002:0244c04": "之影喻緣心也。二就體別簡二初簡緣心可還",
    "X13n0285_002:0244c05": "如觀指影二示見性無還如天上月。初中二初",
    "X13n0285_002:0244c06": "近就音聲分別以明無性二廣歷諸法分別以示",
    "X13n0285_002:0244c07": "可還。今初。",
    "X13n0285_002:0244c08": "若以分別我說法音為汝心者此心自應離分別音",
    "X13n0285_002:0244c09": "有分別性(方可名為汝心)譬如有客寄宿旅亭暫止便去終",
    "X13n0285_002:0244c10": "不常住而掌亭人都無所去名為亭主(今)此(分別音者)亦",
    "X13n0285_002:0244c11": "(復)如是若(使)真(是)汝心則無所去云何(今乃)離聲(更)無",
    "X13n0285_002:0244c12": "分別(之)性(與掌亭人不相似耶)。",
    "X13n0285_002:0244c13": "此中初二句是縱詞譬如下是設喻此亦如是下",
    "X13n0285_002:0244c14": "是以法合而奪之也。二廣歷諸法分別以示可",
    "X13n0285_002:0244c15": "還。",
    "X13n0285_002:0244c16": "斯則豈惟聲分別心分別我容離諸色相無分別性",
    "X13n0285_002:0244c17": "如是乃至分別都無非色非空拘舍離等昧為冥諦",
    "X13n0285_002:0244c18": "離諸法緣無分別性則汝心性各有所還云何為主。",
    "X13n0285_002:0244c19": "此極言一切分別皆無自性皆是可還而決不可",
    "X13n0285_002:0244c20": "誤認為主也承上文言斯則豈惟因聲而有分別",
    "X13n0285_002:0244c21": "之心毫無自性即汝分別我三十二相妙容之心",
    "X13n0285_002:0244c22": "離諸色相亦更無分別性如是乃至分別香味觸",
    "X13n0285_002:0244c23": "法之心離彼香味觸法亦更無分別性縱令分別",
    "X13n0285_002:0244c24": "彼都無非色非空境界拘舍離等所昧為冥諦者",
    "X13n0285_002:0245a01": "亦即以此冥諦而為法緣若離此冥諦法緣亦更",
    "X13n0285_002:0245a02": "無分別性也繇此言之分別聲者還之於聲分別",
    "X13n0285_002:0245a03": "色者還之於色乃至分別冥諦者還之於冥諦汝",
    "X13n0285_002:0245a04": "若欲認此分別以為心性則汝心性各有所還云",
    "X13n0285_002:0245a05": "何為主耶此文必須如此消釋方有著落舊解誤",
    "X13n0285_002:0245a06": "以分別都無四字為都無分別謬云既破分別兼",
    "X13n0285_002:0245a07": "破無分別不知無分別有何過咎而忽破之且冥",
    "X13n0285_002:0245a08": "諦正屬分別見惑所攝何嘗是無分別耶文理不",
    "X13n0285_002:0245a09": "通可歎可恨今謂都無二字是其所分別境非色",
    "X13n0285_002:0245a10": "非空四字即是都無註脚此非色非空實是自心",
    "X13n0285_002:0245a11": "現量境界繇彼外道邪見分別不達惟心所以昧",
    "X13n0285_002:0245a12": "之為冥諦耳。二示見性無還如天上月又二初",
    "X13n0285_002:0245a13": "承責咨請二正示無還。今初。",
    "X13n0285_002:0245a14": "阿難言若我心性各有所還則如來說妙明元心云",
    "X13n0285_002:0245a15": "何無還惟垂哀愍為我宣說。",
    "X13n0285_002:0245a16": "二正示無還又三初就月喻顯法體二以可還顯",
    "X13n0285_002:0245a17": "不還三結不還是本心。今初。",
    "X13n0285_002:0245a18": "佛告阿難且汝見我見精明元此見雖非妙精明心",
    "X13n0285_002:0245a19": "如第二月非是月影。",
    "X13n0285_002:0245a20": "此直指現在見精如天上月不同緣塵分別之如",
    "X13n0285_002:0245a21": "月影也但以見為能見佛為所見於一體中妄成",
    "X13n0285_002:0245a22": "見相二分猶如揑目妄見二月不得即名之為妙",
    "X13n0285_002:0245a23": "精明心若達能所不二惟一真心則如來藏性覿",
    "X13n0285_002:0245a24": "體無遺矣二以可還顯不還。",
    "X13n0285_002:0245b01": "汝應諦聽今當示汝無所還地阿難此大講堂洞開",
    "X13n0285_002:0245b02": "東方日輪升天則有明曜中夜黑月雲霧晦暝則復",
    "X13n0285_002:0245b03": "昏暗戶牖之隙則復見通牆字之間則復觀壅分別",
    "X13n0285_002:0245b04": "(猶言差別)之處則復見緣頑虗之中徧是空性鬱[土*孛]之象",
    "X13n0285_002:0245b05": "則紆昏塵澄霽斂氛又觀清淨阿難汝咸看此諸變",
    "X13n0285_002:0245b06": "化相吾今各還本所因處云何本因阿難此諸變化",
    "X13n0285_002:0245b07": "明還日輪何以故無日不明明(之本)因屬日是故還(之於)",
    "X13n0285_002:0245b08": "日暗還黑月通還戶牖壅還牆宇緣還分別(亦是差別之義)",
    "X13n0285_002:0245b09": "頑虗還空鬱[土*孛]還塵清明還霽則諸世間一切所有",
    "X13n0285_002:0245b10": "(總)不出(於)斯類汝(今)見(此)八種(之)見精明於當欲誰",
    "X13n0285_002:0245b11": "還何以故若還於明則不明時無復見暗(今)雖明暗",
    "X13n0285_002:0245b12": "等種種差別(而)見(總)無差別(豈可還乎)。",
    "X13n0285_002:0245b13": "見無差別正顯與八種塵緣不同故終不可還也。",
    "X13n0285_002:0245b14": "三結不還是本心。",
    "X13n0285_002:0245b15": "諸可還者自然非汝不汝還者非汝而誰則知汝心",
    "X13n0285_002:0245b16": "本妙明淨汝自迷悶喪本受輪於生死中常被漂溺",
    "X13n0285_002:0245b17": "是故如來名可憐愍。",
    "X13n0285_002:0245b18": "言八種塵緣之可還者既自然非汝則此見精明",
    "X13n0285_002:0245b19": "性不容汝有所還者非是汝之本元心地而是誰",
    "X13n0285_002:0245b20": "哉此心不可思議故本妙此心能見八種故本明",
    "X13n0285_002:0245b21": "此心不是八種故本淨而今汝自迷悶反不敢認",
    "X13n0285_002:0245b22": "為本元心地所以喪本受輪枉漂溺於生死海也",
    "X13n0285_002:0245b23": "大似演若迷頭認影豈不深可憐愍。六約周徧",
    "X13n0285_002:0245b24": "顯見性非物二初示無差別義二示無大小義交",
    "X13n0285_002:0245c01": "光於此分作二番或復於此分作三番總因不知",
    "X13n0285_002:0245c02": "阿難問處著落故於答處自多鹵莽而分作三番",
    "X13n0285_002:0245c03": "者尤為穿鑿可笑。初中二初問二答。今初。",
    "X13n0285_002:0245c04": "阿難言我雖識此見性無還云何得知是我真性。",
    "X13n0285_002:0245c05": "須知阿難此時仍未全捨緣心所以聽佛法音不",
    "X13n0285_002:0245c06": "能直下反觀自性却於法音之上變成一段昭昭",
    "X13n0285_002:0245c07": "靈靈光景現在目前喚作見性所以不敢謂是我",
    "X13n0285_002:0245c08": "之真性不知設有昭昭靈靈一段光景使是物件",
    "X13n0285_002:0245c09": "而非見性矣故佛以非物破之。二答中三初約",
    "X13n0285_002:0245c10": "迷悟明無差而差二約自他明差而無差三正示",
    "X13n0285_002:0245c11": "見性非物。今初。",
    "X13n0285_002:0245c12": "佛告阿難吾今問汝今汝未得無漏清淨承佛神力",
    "X13n0285_002:0245c13": "見於初禪得無障礙而阿那律見閻浮提如觀掌中",
    "X13n0285_002:0245c14": "菴摩羅果諸菩薩等見百千界十方如來窮盡微塵",
    "X13n0285_002:0245c15": "清淨國土無所不矚眾生洞視不過分寸。",
    "X13n0285_002:0245c16": "阿那律此云無貧天眼第一徹見大千故觀閻浮",
    "X13n0285_002:0245c17": "如掌果也菴摩羅此方所無或翻難分別以生熟",
    "X13n0285_002:0245c18": "難分故此段文意為顯見性惟一迷悟天殊然迷",
    "X13n0285_002:0245c19": "悟雖殊見性無二洞視分寸之見性即是窮盡國",
    "X13n0285_002:0245c20": "土之見性譬如一星之火便可燎原無奈眾生自",
    "X13n0285_002:0245c21": "局迷情而此見性的是各各自具之真性也。二",
    "X13n0285_002:0245c22": "約自他明差而無差。",
    "X13n0285_002:0245c23": "阿難且吾與汝觀四天王所住宮殿中間徧覽水陸",
    "X13n0285_002:0245c24": "空行雖有昏明種種形像無非前塵分別留礙汝應",
    "X13n0285_002:0246a01": "於此分別自他今吾將汝擇於見中誰是(汝之)我體誰",
    "X13n0285_002:0246a02": "為物象阿難極汝見源從日月宮是物非汝至七金",
    "X13n0285_002:0246a03": "山周徧諦觀雖種種光亦物非汝漸漸更觀雲騰鳥",
    "X13n0285_002:0246a04": "飛風動塵起樹木山川草芥人畜咸物非汝阿難是",
    "X13n0285_002:0246a05": "諸近遠諸有物性雖復差殊同汝見精清淨所矚則",
    "X13n0285_002:0246a06": "諸物類自有差別見性無殊此精妙明誠汝見性。",
    "X13n0285_002:0246a07": "分別自他者物是他而非自見是自而非物也極",
    "X13n0285_002:0246a08": "汝見源者且就彼之見精分量邊際而言之也此",
    "X13n0285_002:0246a09": "段文意正顯種種有差別者是物是他清淨見精",
    "X13n0285_002:0246a10": "無差別者非物非他即真汝性所以酬其云何得",
    "X13n0285_002:0246a11": "知是我真性之問也。三正示見性非物。",
    "X13n0285_002:0246a12": "若見是物則汝亦可見吾之見若同見者名為見吾",
    "X13n0285_002:0246a13": "吾不見時何不見吾不見之處若見不見自然非彼",
    "X13n0285_002:0246a14": "不見之相若不見吾不見之地自然非物云何非汝",
    "X13n0285_002:0246a15": "又則汝今見物之時汝既見物物亦見汝體性紛雜",
    "X13n0285_002:0246a16": "則汝與我并諸世間不成安立阿難若汝見時是汝",
    "X13n0285_002:0246a17": "非我見性周徧非汝而誰云何自疑汝之真性性汝",
    "X13n0285_002:0246a18": "不真取我求實。",
    "X13n0285_002:0246a19": "此正懸知阿難意中誤認昭昭靈靈之物以為見",
    "X13n0285_002:0246a20": "性故躡而破之也文有三節初若見是物下以見",
    "X13n0285_002:0246a21": "既是物物應可見破之次又則汝今下以見既是",
    "X13n0285_002:0246a22": "物物亦能見破之三阿難若汝見時下雙承二義",
    "X13n0285_002:0246a23": "結屬當人也。",
    "X13n0285_002:0246a24": "初文意者若使此見不是汝性而是一物者則汝",
    "X13n0285_002:0246b01": "之見既是一物佛之見亦是一物而汝亦可見佛",
    "X13n0285_002:0246b02": "之見矣又汝若但以與佛同見前物者即名為見",
    "X13n0285_002:0246b03": "佛之見則佛見時既見佛見之處佛不見時何不",
    "X13n0285_002:0246b04": "亦見佛不見之處乎葢彼既謬謂見是一物則佛",
    "X13n0285_002:0246b05": "放出此一物時見其放在眼前佛收拾此一物時",
    "X13n0285_002:0246b06": "亦當見其收拾在一處也又若妄謂見有一个佛",
    "X13n0285_002:0246b07": "不見處此則但是汝不見處自然非彼如來分中",
    "X13n0285_002:0246b08": "不見之相矣豈可以汝妄心中所想不見之相謂",
    "X13n0285_002:0246b09": "是如來不見之相哉如此展轉破竟方結示云若",
    "X13n0285_002:0246b10": "汝實不見佛不見之地則此見性自然不是昭昭",
    "X13n0285_002:0246b11": "靈靈之一物云何而非汝性耶次文意者又若妄",
    "X13n0285_002:0246b12": "計見是一物則物亦當能見是則汝今見物之時",
    "X13n0285_002:0246b13": "汝既見物物亦見汝物體見性紛然雜亂不知誰",
    "X13n0285_002:0246b14": "能誰所誰自誰他誰為正報誰為依報破壞世諦",
    "X13n0285_002:0246b15": "法相則汝與我并諸世間不成安立又豈有是理",
    "X13n0285_002:0246b16": "哉此繇阿難全迷見性認作一物故得以此破之",
    "X13n0285_002:0246b17": "若達一切惟心則境智互炤便成四句法門深顯",
    "X13n0285_002:0246b18": "第一義諦而世諦法相仍無破壞矣第三文者承",
    "X13n0285_002:0246b19": "上破竟方正結云阿難若汝見時但是汝見而非",
    "X13n0285_002:0246b20": "佛見則見性周徧非汝之真性而更屬誰云何自",
    "X13n0285_002:0246b21": "疑汝之真性性本在汝而不以為真反取我言以",
    "X13n0285_002:0246b22": "求實何耶。二示無大小義二初疑問二答釋。",
    "X13n0285_002:0246b23": "今初。",
    "X13n0285_002:0246b24": "阿難白佛言世尊若此見性必我非餘我與如來觀",
    "X13n0285_002:0246c01": "四天王勝藏寶殿居日月宮此見周圓徧娑婆國退",
    "X13n0285_002:0246c02": "歸精舍秪見伽藍清心戶堂但瞻詹廡世尊此見如",
    "X13n0285_002:0246c03": "是其體本來周徧一界今在室中唯滿一室為復此",
    "X13n0285_002:0246c04": "見縮大為小為當牆宇夾令斷絕我今不知斯義所",
    "X13n0285_002:0246c05": "在願垂弘慈為我敷演。",
    "X13n0285_002:0246c06": "此繇阿難意中仍以昭昭靈靈之物喚作見性故",
    "X13n0285_002:0246c07": "雖如來重重結屬彼則重重疑惑終不敢認耳必",
    "X13n0285_002:0246c08": "我非餘者承上非汝而誰之語而言之也至此尚",
    "X13n0285_002:0246c09": "不肯認為自己故佛以迷己為物責之故知合前",
    "X13n0285_002:0246c10": "一節的是同顯見性非物之旨而分作三番二番",
    "X13n0285_002:0246c11": "者皆謬也。二答釋二初破執二會通。今初。",
    "X13n0285_002:0246c12": "佛告阿難一切世間大小內外諸所事業各屬前塵",
    "X13n0285_002:0246c13": "不應說言見有舒縮譬如方器中見方空吾復問汝",
    "X13n0285_002:0246c14": "此方器中所見方空為復定方為不定方若定方者",
    "X13n0285_002:0246c15": "別安圓器空應不圓若不定者在方器中應無方空",
    "X13n0285_002:0246c16": "汝言不知斯義所在義性如是云何為在阿難若復",
    "X13n0285_002:0246c17": "欲令入無方圓但除器方空體無方不應說言更除",
    "X13n0285_002:0246c18": "虗空方相所在若如汝問入室之時縮見令小仰觀",
    "X13n0285_002:0246c19": "日時汝豈挽見齊於日面若築牆宇能夾見斷穿為",
    "X13n0285_002:0246c20": "小竇寧無續跡是義不然。",
    "X13n0285_002:0246c21": "此中文亦三節初從一切世間至見有舒縮直明",
    "X13n0285_002:0246c22": "大小內外等總屬前塵邊事與汝見性無于次從",
    "X13n0285_002:0246c23": "譬如方器至方相所在借喻以明見性隨緣不變",
    "X13n0285_002:0246c24": "不變隨緣之義三從若如汝問至是義不然結責",
    "X13n0285_002:0247a01": "其所問之非初文易知次文者方圓諸器以喻前",
    "X13n0285_002:0247a02": "塵空喻見性在方則方在圓則圓此是不變隨緣",
    "X13n0285_002:0247a03": "之義方亦是空圓亦是空此是隨緣不變之義義",
    "X13n0285_002:0247a04": "性如是故定與不定皆為戲論也若復欲令入無",
    "X13n0285_002:0247a05": "方圓者喻顯返妄歸真意也但除器方空體無方",
    "X13n0285_002:0247a06": "者喻顯此之妙性正隨緣時從來不變但離妄緣",
    "X13n0285_002:0247a07": "本體如故也不應說言更除虗空方相所在者喻",
    "X13n0285_002:0247a08": "顯性體元無諸妄今亦無妄可除也此喻雙顯性",
    "X13n0285_002:0247a09": "修妙旨極為親切人都怱之第二結責文亦易知。",
    "X13n0285_002:0247a10": "二會通。",
    "X13n0285_002:0247a11": "一切眾生從無始來迷己為物失於本心為物所轉",
    "X13n0285_002:0247a12": "故於是中觀大觀小若能轉物則同如來身心圓明",
    "X13n0285_002:0247a13": "不動道場於一毛端徧能含受十方國土。",
    "X13n0285_002:0247a14": "此即第三番徹底顯性之文也葢十方依正總是",
    "X13n0285_002:0247a15": "妙心中所現物所謂盡大地是箇自己而今迷之",
    "X13n0285_002:0247a16": "以為外物失於本有真心反被外物所轉故於是",
    "X13n0285_002:0247a17": "中觀大觀小豈知大亦惟心小亦惟心惟心之大",
    "X13n0285_002:0247a18": "大即法界元無大相惟心之小小亦法界元無小",
    "X13n0285_002:0247a19": "相但使能達惟心則悟物為己便能轉物若能轉",
    "X13n0285_002:0247a20": "物則物物皆已頓同如來幻化空身即法身故身",
    "X13n0285_002:0247a21": "圓明無明實性即佛性故心圓明微塵國土自他",
    "X13n0285_002:0247a22": "不隔於毫端十世古今始終不離於當念故不動",
    "X13n0285_002:0247a23": "道場一毛端法界之性即十方國土法界之性故",
    "X13n0285_002:0247a24": "徧能含受也而阿難猶以昭昭靈靈之一物為見",
    "X13n0285_002:0247b01": "性不敢認為己性何哉。七約無是非是顯見性",
    "X13n0285_002:0247b02": "惟真二初疑問二答釋。今初。",
    "X13n0285_002:0247b03": "阿難白佛言世尊若此見精必我妙性今此妙性(分明)",
    "X13n0285_002:0247b04": "現在我前(此)見(既)必(是)我真(性則)我今(現在)身心復是何",
    "X13n0285_002:0247b05": "物而今(此之)身心(却是)分別有實(猶言實有分別)彼(現前)見(性凝然不動)",
    "X13n0285_002:0247b06": "無別(功能)分辨我身若(此見性果然)實(是)我心令我(現)今(可)",
    "X13n0285_002:0247b07": "見(則此)見性實我而身(反)非(是)我何殊如來先所難言",
    "X13n0285_002:0247b08": "物能見我(耶)惟垂大慈開發未悟。",
    "X13n0285_002:0247b09": "阿難自從屈指飛光驗見之處已從分別心中變",
    "X13n0285_002:0247b10": "現一種昭昭靈靈凝然不動光景頓在目前喚作",
    "X13n0285_002:0247b11": "見性至聞百千大海譬喻其計轉堅故有未敢認",
    "X13n0285_002:0247b12": "為本元心地之疑云何得知是我真性之疑若此",
    "X13n0285_002:0247b13": "見性必我非餘之疑皆從此計發出今被如來種",
    "X13n0285_002:0247b14": "種開示勢窮力盡方將病根一口呈露而曰今此",
    "X13n0285_002:0247b15": "妙性現在我前也舊解不達此意使前後問答總",
    "X13n0285_002:0247b16": "無線索。二答釋二初斫破是非兩途二會通真",
    "X13n0285_002:0247b17": "性一理。初中四初正破是見二轉破非見三大",
    "X13n0285_002:0247b18": "眾茫然四世尊安慰。今初。",
    "X13n0285_002:0247b19": "佛告阿難今汝所言見在汝前是義非實若實汝前",
    "X13n0285_002:0247b20": "汝實見者則此見精既有方所非無指示且今與汝",
    "X13n0285_002:0247b21": "坐祇陀林徧觀林渠及與殿堂上至日月前對恒河",
    "X13n0285_002:0247b22": "汝今於我師子座前舉手指陳是種種相陰者是林",
    "X13n0285_002:0247b23": "明者是日礙者是壁通者是空如是乃至草樹纖毫",
    "X13n0285_002:0247b24": "大小雖殊但可有形無不指著若必其見現在汝前",
    "X13n0285_002:0247c01": "汝應以手確實指陳何者是見阿難當知若空是見",
    "X13n0285_002:0247c02": "既已成見何者是空若物是見既已是見何者為物",
    "X13n0285_002:0247c03": "汝可微細披剝萬象析出精明淨妙見元指陳示我",
    "X13n0285_002:0247c04": "同彼諸物分明無惑(方許汝說現在汝前耳)阿難言我今於此",
    "X13n0285_002:0247c05": "重閣講堂遠洎恒河上觀日月舉手所指縱目所觀",
    "X13n0285_002:0247c06": "指皆是物無是見者世尊如佛所說況我有漏初學",
    "X13n0285_002:0247c07": "聲聞(豈能指出見精示人)乃至菩薩亦不能於萬物象前剖出",
    "X13n0285_002:0247c08": "精見離一切佛別有自性佛言如是如是。",
    "X13n0285_002:0247c09": "是義非實一句直奪其非若實汝前已下縱許而",
    "X13n0285_002:0247c10": "令指出也阿難決定不能指出則見性不現在前",
    "X13n0285_002:0247c11": "明矣故印成之。二轉破非見。",
    "X13n0285_002:0247c12": "佛復告阿難如汝所言無有見精離一切物別有自",
    "X13n0285_002:0247c13": "性則汝所指是物之中無是見者今復告汝汝與如",
    "X13n0285_002:0247c14": "來坐祇陀林更觀林苑廼至日月種種象殊必無見",
    "X13n0285_002:0247c15": "精受汝所指汝又發明此諸物中何者非見阿難言",
    "X13n0285_002:0247c16": "我實徧見此祇陀林不知是中何者非見何以故若",
    "X13n0285_002:0247c17": "樹非見云何見樹若樹即見復云何樹如是乃至若",
    "X13n0285_002:0247c18": "空非見云何見空若空即見復云何空我又思惟是",
    "X13n0285_002:0247c19": "萬象中微細發明無非見者佛言如是如是。",
    "X13n0285_002:0247c20": "常情既聞破物是見必將轉計物非是見故乘此",
    "X13n0285_002:0247c21": "即反徵之而阿難亦知其無非見也佛亦印之。",
    "X13n0285_002:0247c22": "三大眾茫然。",
    "X13n0285_002:0247c23": "於是大眾非無學者聞佛此言茫然不知是義終始",
    "X13n0285_002:0247c24": "一時惶悚失其所守。",
    "X13n0285_002:0248a01": "是義者無是非是之義也終者義所歸竟始者義",
    "X13n0285_002:0248a02": "所從來答中本是妙明真心妄為色空及與聞見",
    "X13n0285_002:0248a03": "正顯是義之所始此見及緣元是菩提妙淨明體",
    "X13n0285_002:0248a04": "正顯是義之所終又觀見與塵種種發明則是非",
    "X13n0285_002:0248a05": "方始繇是真精妙覺明性則是非終息矣。四世",
    "X13n0285_002:0248a06": "尊安慰。",
    "X13n0285_002:0248a07": "如來知其魂慮變慴心生憐慰安愍阿難及諸大眾",
    "X13n0285_002:0248a08": "諸善男子無上法王是真實語如所如說不誑不妄",
    "X13n0285_002:0248a09": "非末伽梨四種不死矯亂論議汝諦思惟無忝哀慕。",
    "X13n0285_002:0248a10": "此義難明須待文殊對辯故先以慈音安慰之也",
    "X13n0285_002:0248a11": "無偽曰真稱理曰實不變名如心境相應名不誑",
    "X13n0285_002:0248a12": "懸見未然名不妄亦名不異如來五語大與外道",
    "X13n0285_002:0248a13": "四種論議不同須是諦審思惟方有會悟不宜徒",
    "X13n0285_002:0248a14": "自辱其哀慕此亦策以觀心默體之意也不死矯",
    "X13n0285_002:0248a15": "亂解在行魔文中。二會通真性一理二初文殊",
    "X13n0285_002:0248a16": "述疑啟請二如來垂慈示答。今初。",
    "X13n0285_002:0248a17": "是時文殊師利法王子愍諸四眾在大眾中即從座",
    "X13n0285_002:0248a18": "起頂禮佛足合掌恭敬而白佛言世尊此諸大眾不",
    "X13n0285_002:0248a19": "悟如來發明二種精見色空是非是義世尊若此前",
    "X13n0285_002:0248a20": "緣色空等象若是見者應有所指若非見者應無所",
    "X13n0285_002:0248a21": "矚而今不知是義所歸故有驚怖非是疇昔善根輕",
    "X13n0285_002:0248a22": "鮮惟願如來大慈發明此諸物象與此見精元是何",
    "X13n0285_002:0248a23": "物於其中間無是非見。",
    "X13n0285_002:0248a24": "若此前緣下代眾述疑惟願如來下正請垂答也。",
    "X13n0285_002:0248b01": "二如來埀慈示答二初示妙體絕待二示迷悟",
    "X13n0285_002:0248b02": "得失。初中二初正明絕待二引例釋成。今初。",
    "X13n0285_002:0248b03": "佛告文殊及諸大眾十方如來及大菩薩於其自住",
    "X13n0285_002:0248b04": "三摩地中見與見緣并所想相如虗空華本無所有",
    "X13n0285_002:0248b05": "此見及緣元是菩提妙淨明體云何於中有是非是。",
    "X13n0285_002:0248b06": "此是第四番徹底顯性之文也自住三摩地者所",
    "X13n0285_002:0248b07": "謂自受用三昧即大佛頂首楞嚴王三昧是也如",
    "X13n0285_002:0248b08": "來究竟菩薩分證故皆能知法自性徹法源底不",
    "X13n0285_002:0248b09": "墮是非是妄想中也見者八識能緣之見分見緣",
    "X13n0285_002:0248b10": "者八識所緣之相分此二即是依他起性如以麻",
    "X13n0285_002:0248b11": "為繩亦如依於真月揑成二月也所想相者於此",
    "X13n0285_002:0248b12": "相見二分不了性是依他起性妄生我法二執名",
    "X13n0285_002:0248b13": "為徧計執性如以繩為蛇亦如迷天上月捉水中",
    "X13n0285_002:0248b14": "月也如虗空華本無所有者不惟徧計本空抑且",
    "X13n0285_002:0248b15": "依他如幻如麻上不惟無實蛇相亦并無實繩相",
    "X13n0285_002:0248b16": "真月不惟無影相亦并無二相也此見及緣元是",
    "X13n0285_002:0248b17": "菩提妙淨明體者以真如不守自性於自證上幻",
    "X13n0285_002:0248b18": "成見相二分只此三分全是自證之體所謂正隨",
    "X13n0285_002:0248b19": "緣時而常不變如繩二分全體皆即是麻如天二",
    "X13n0285_002:0248b20": "月全體即是真月云何可分是與非是耶既知繩",
    "X13n0285_002:0248b21": "即是麻二月惟一則雖指蛇即麻指影即月亦無",
    "X13n0285_002:0248b22": "不可但徧計無體故不說之此菩提亦指四智菩",
    "X13n0285_002:0248b23": "提所謂第八識之見相二分元是大圓鏡智菩提",
    "X13n0285_002:0248b24": "妙淨明體第七識之見相二分元是平等性智菩",
    "X13n0285_002:0248c01": "提妙淨明體第六識之見相二分元是妙觀察智",
    "X13n0285_002:0248c02": "菩提妙淨明體前五識之見相二分元是成所作",
    "X13n0285_002:0248c03": "智菩提妙淨明體寂炤不二故妙炤而常寂故淨",
    "X13n0285_002:0248c04": "寂而常炤故明又既是菩提妙淨明體亦即涅槃",
    "X13n0285_002:0248c05": "元清淨體妙故即是性淨涅槃淨故即是方便淨",
    "X13n0285_002:0248c06": "涅槃明故即是圓淨涅槃也。二引例釋成。",
    "X13n0285_002:0248c07": "文殊吾今問汝如汝文殊(為復)更有(一个)文殊是文殊者",
    "X13n0285_002:0248c08": "為(復竟)無文殊如是世尊我真文殊無是文殊何以故",
    "X13n0285_002:0248c09": "若有是者則二文殊然我今日非無(真正)文殊(但)於中",
    "X13n0285_002:0248c10": "實無是非二相佛言此見妙明與諸空塵亦復如是",
    "X13n0285_002:0248c11": "本是妙明無上菩提淨圓真心妄為色空及與聞見",
    "X13n0285_002:0248c12": "如第二月誰為是月又誰非月文殊但一月真中間",
    "X13n0285_002:0248c13": "自無是月非月。",
    "X13n0285_002:0248c14": "此中文亦三段初以文殊為例二此見妙明下以",
    "X13n0285_002:0248c15": "法合釋三如第二月下更舉喻釋成也初文可知",
    "X13n0285_002:0248c16": "次文此見妙明與諸空塵亦復如是者亦如文殊",
    "X13n0285_002:0248c17": "實無是非二相也葢本是妙明無上菩提淨圓真",
    "X13n0285_002:0248c18": "心圓成實性妄為色空之相分及聞見之見分耳",
    "X13n0285_002:0248c19": "三即舉喻釋云如揑目妄見二月豈可謂一是一",
    "X13n0285_002:0248c20": "非乎但了月體本真則是非戲論自永息矣。二",
    "X13n0285_002:0248c21": "示迷悟得失。",
    "X13n0285_002:0248c22": "是以汝今觀見與塵種種發明名為妄想不能於中",
    "X13n0285_002:0248c23": "出是非是繇是真精妙覺明性故能令汝出指非指。",
    "X13n0285_002:0248c24": "謂若不達依他無性觀見是見觀塵是塵饒他種",
    "X13n0285_002:0249a01": "種發明總名妄想決定不能超出是非兩關此言",
    "X13n0285_002:0249a02": "迷之失也繇此見與見緣即是真精妙覺明性故",
    "X13n0285_002:0249a03": "達之者即能令汝超出於有所指無所指之兩疑",
    "X13n0285_002:0249a04": "此言悟之得也故知妙理無二所爭只迷悟之間",
    "X13n0285_002:0249a05": "耳可不以開圓解為急務乎。八約外道世諦對",
    "X13n0285_002:0249a06": "簡顯見性非因緣自然三初對外道簡自然二對",
    "X13n0285_002:0249a07": "世諦簡因緣三結顯自性。初中二初疑請二開",
    "X13n0285_002:0249a08": "示。今初。",
    "X13n0285_002:0249a09": "阿難白佛言世尊誠如法王所說覺緣徧十方界湛",
    "X13n0285_002:0249a10": "然常住性非生滅與先梵志娑毗迦羅所談冥諦及",
    "X13n0285_002:0249a11": "投灰等諸外道種說有真我徧滿十方有何差別世",
    "X13n0285_002:0249a12": "尊亦曾於楞伽山為大慧等敷演斯義彼外道等常",
    "X13n0285_002:0249a13": "說自然我說因緣非彼境界我今觀此覺性自然非",
    "X13n0285_002:0249a14": "生非滅遠離一切虗妄顛倒似非因緣(但)與彼(外道)自",
    "X13n0285_002:0249a15": "然(必有差別)云何開示不入羣邪獲真實心妙覺明性。",
    "X13n0285_002:0249a16": "此中文亦三節初一節是疑濫同外計世尊亦曾",
    "X13n0285_002:0249a17": "下為第二節是疑違昔契經與彼自然下為第三",
    "X13n0285_002:0249a18": "節正請開示真義也須知佛之所說深顯不變隨",
    "X13n0285_002:0249a19": "緣隨緣不變妙理與彼外道何啻天淵外道冥諦",
    "X13n0285_002:0249a20": "神我已被藏教破無不盡何容以此而濫圓宗但",
    "X13n0285_002:0249a21": "末世談圓有言無旨實去外道邪計不遠亦須略",
    "X13n0285_002:0249a22": "示差別源流蓋佛言淨圓真心妄為色空及與聞",
    "X13n0285_002:0249a23": "見者即是真如不變之性舉全體而隨緣如舉真",
    "X13n0285_002:0249a24": "月之全體妄成兩月而兩月之外更無真月可得",
    "X13n0285_002:0249b01": "也外道所計冥諦神我能生萬物則冥諦神我為",
    "X13n0285_002:0249b02": "能生萬物為所生能生是常所生無常一不同也",
    "X13n0285_002:0249b03": "又佛言此見及緣元是菩提妙淨明體者即是真",
    "X13n0285_002:0249b04": "如隨緣之相仍全體而不變如指二月之全體總",
    "X13n0285_002:0249b05": "是真月而真月之外更無兩月別體也外道所計",
    "X13n0285_002:0249b06": "萬物各有體相而並推冥諦神我以為住因則子",
    "X13n0285_002:0249b07": "不似父因果皆非二不同也況佛言諸法所生唯",
    "X13n0285_002:0249b08": "心所現則彼都無非色非空境界及昭昭靈靈境",
    "X13n0285_002:0249b09": "界亦是自心一種相分彼方昧之以為冥諦以為",
    "X13n0285_002:0249b10": "神我不達惟心尤為大不同也有此三種不同所",
    "X13n0285_002:0249b11": "以大小乘經咸說因緣深義以摧破之今阿難強",
    "X13n0285_002:0249b12": "欲引同其深知末世之流弊者乎。二開示。",
    "X13n0285_002:0249b13": "佛告阿難我今如是開示方便真實告汝汝猶未悟",
    "X13n0285_002:0249b14": "惑為自然阿難若必自然自須甄明有自然體汝且",
    "X13n0285_002:0249b15": "觀此妙明見中以何為自此見為復以明為自以暗",
    "X13n0285_002:0249b16": "為自以空為自以塞為自阿難若明為自應不見暗",
    "X13n0285_002:0249b17": "若復以空為自體者應不見塞乃至諸暗等相以為",
    "X13n0285_002:0249b18": "自者則於明時見性斷滅云何見明。",
    "X13n0285_002:0249b19": "此正重明不變之見性舉全體而隨緣別無自體",
    "X13n0285_002:0249b20": "可得也即明暗塞空求見性之自體了不可得離",
    "X13n0285_002:0249b21": "明暗塞空別求一見性之自體又安可得哉若外",
    "X13n0285_002:0249b22": "道所計冥諦則以空暗而為自體所計神我則以",
    "X13n0285_002:0249b23": "空明而為自體不倫甚矣。二對世諦簡因緣二",
    "X13n0285_002:0249b24": "初轉計二破斥。今初。",
    "X13n0285_002:0249c01": "阿難言必此妙見性非自然我今發明是因緣生心",
    "X13n0285_002:0249c02": "猶未明咨詢如來是義云何合因緣性。",
    "X13n0285_002:0249c03": "既非自然必屬因緣此通途情計之所不免故今",
    "X13n0285_002:0249c04": "還擬是因緣教但既云此見及緣元是菩提妙淨",
    "X13n0285_002:0249c05": "明體云何得與因緣之義相合耶。二破斥。",
    "X13n0285_002:0249c06": "佛言汝言因緣吾復問汝汝今因見見性現前此見",
    "X13n0285_002:0249c07": "為復因明有見因暗有見因空有見因塞有見阿難",
    "X13n0285_002:0249c08": "若因明有應不見暗如因暗有應不見明如是乃至",
    "X13n0285_002:0249c09": "因空因塞同於明暗復次阿難此見又復緣明有見",
    "X13n0285_002:0249c10": "緣暗有見緣空有見緣塞有見阿難若緣空有應不",
    "X13n0285_002:0249c11": "見塞若緣塞有應不見空如是乃至緣明緣暗同於",
    "X13n0285_002:0249c12": "空塞。",
    "X13n0285_002:0249c13": "此正重明舉體隨緣之見性仍自舉體不變非藉",
    "X13n0285_002:0249c14": "明暗塞空為因緣也因者親因緣者助緣秪是親",
    "X13n0285_002:0249c15": "疎之別耳。三結顯自性二初正示離過真體二",
    "X13n0285_002:0249c16": "結責滯著名相。今初。",
    "X13n0285_002:0249c17": "當知如是精覺妙明非因非緣亦非自然非不自然",
    "X13n0285_002:0249c18": "無非不非無是非是離一切相即一切法。",
    "X13n0285_002:0249c19": "此中非因非緣亦非自然二句是雙遮雙破非不",
    "X13n0285_002:0249c20": "自然一句例應先有非不因緣一句是雙炤雙立",
    "X13n0285_002:0249c21": "無非不非無是非是二句乃是遮炤同時破立非",
    "X13n0285_002:0249c22": "別離一切相句牒上諸句一總遮破情執即一切",
    "X13n0285_002:0249c23": "法句躡上情執既破當下炤立法體也此離一切",
    "X13n0285_002:0249c24": "相即一切法二語貫通一切圓融道理罄無不盡",
    "X13n0285_002:0250a01": "請更拈之頭手動搖開合見無動搖舒卷離一切",
    "X13n0285_002:0250a02": "相也非風幡動仁者心動即一切法也彼不變者",
    "X13n0285_002:0250a03": "元無生滅離一切相也身後捨生趣生即一切法",
    "X13n0285_002:0250a04": "也空體無方離一切相也在方器中非無方空即",
    "X13n0285_002:0250a05": "一切法也指皆是物無是見者離一切相也微細",
    "X13n0285_002:0250a06": "發明無非見者即一切法也見與見緣并所想相",
    "X13n0285_002:0250a07": "如虗空華本無所有離一切相也此見及緣元是",
    "X13n0285_002:0250a08": "菩提妙淨明體即一切法也乃至下文非和合生",
    "X13n0285_002:0250a09": "離一切相也非不和合即一切法也性真常中求",
    "X13n0285_002:0250a10": "於去來迷悟生死了無所得離一切相也生滅去",
    "X13n0285_002:0250a11": "來本如來藏即一切法也清淨本然離一切相也",
    "X13n0285_002:0250a12": "循業發現即一切法也如來藏本妙圓心十界俱",
    "X13n0285_002:0250a13": "非離一切相也如來藏元明心妙十界俱即即一",
    "X13n0285_002:0250a14": "切法也如來藏妙明心元離即離非離一切相也",
    "X13n0285_002:0250a15": "是即非即即一切法也以要言之離一切相即所",
    "X13n0285_002:0250a16": "謂終日隨緣終日不變即一切法即所謂終日不",
    "X13n0285_002:0250a17": "變終日隨緣此是第五番徹底顯性之文。二結",
    "X13n0285_002:0250a18": "責滯著名相。",
    "X13n0285_002:0250a19": "汝今云何於中措心以諸世間戲論名相而得分別",
    "X13n0285_002:0250a20": "如以手掌撮摩虗空秪益自勞虗空云何隨汝執捉。",
    "X13n0285_002:0250a21": "妙性不可思議言思路絕唯直下觀心庶幾有相",
    "X13n0285_002:0250a22": "應分若欲措心思之言說議之不啻撮摩虗空矣。",
    "X13n0285_002:0250a23": "九約二妄合明顯見性非見三初引昔致疑二",
    "X13n0285_002:0250a24": "對理徵破三正示見性。今初。",
    "X13n0285_002:0250b01": "阿難白佛言世尊必妙覺性非因非緣世尊云何嘗",
    "X13n0285_002:0250b02": "與比丘宣說見性具四種緣所謂因空因明因心因",
    "X13n0285_002:0250b03": "眼是義云何。",
    "X13n0285_002:0250b04": "見性具四種緣者謂眼識現行須藉十緣方起略",
    "X13n0285_002:0250b05": "但言四此約虗妄見性非今所明之真性也妄見",
    "X13n0285_002:0250b06": "藉緣自無實性所以無我我所不同外道邪妄因",
    "X13n0285_002:0250b07": "緣若知無性之義則知諸法本空循業發現若知",
    "X13n0285_002:0250b08": "循業發現則知本如來藏此因緣深義所以徧為",
    "X13n0285_002:0250b09": "通別圓教作根本也而阿難執文昧旨尚未達於",
    "X13n0285_002:0250b10": "因緣即空又安能知即假中耶四緣含十緣者空",
    "X13n0285_002:0250b11": "緣明緣含於境緣心之一字具含六緣謂作意緣",
    "X13n0285_002:0250b12": "分別依染淨依根本依種子依開導依也眼即根",
    "X13n0285_002:0250b13": "緣若以常途四緣收此十緣者種子為親因緣自",
    "X13n0285_002:0250b14": "相分境為所緣緣開導依為等無間緣餘七并本",
    "X13n0285_002:0250b15": "質境皆為增上緣也。二對理徵破二初直明昔",
    "X13n0285_002:0250b16": "說隨情二正顯見性非緣。今初。",
    "X13n0285_002:0250b17": "佛言阿難我說世間諸因緣相非第一義。",
    "X13n0285_002:0250b18": "諸佛說法常依二諦依於世諦名隨情說依第一",
    "X13n0285_002:0250b19": "義名隨智說雙顯二諦名隨情智說今明向日所",
    "X13n0285_002:0250b20": "說是以世諦破邪計耳非謂第一義中實有因緣",
    "X13n0285_002:0250b21": "也。二正顯見性非緣。",
    "X13n0285_002:0250b22": "阿難吾復問汝諸世間人說我能見云何名見云何",
    "X13n0285_002:0250b23": "不見阿難言世人因於日月燈光見種種相名之為",
    "X13n0285_002:0250b24": "見若復無此三種光明則不能見阿難若無明時名",
    "X13n0285_002:0250c01": "不見者應不見暗若必見暗此但無明云何無見阿",
    "X13n0285_002:0250c02": "難若在暗時不見明故名為不見今在明時不見暗",
    "X13n0285_002:0250c03": "相還名不見如是(則應)二相俱名不見(矣)若復二相自",
    "X13n0285_002:0250c04": "相陵奪非汝見性於中暫無如是則知二俱名見云",
    "X13n0285_002:0250c05": "何不見。",
    "X13n0285_002:0250c06": "因明有見者虗妄眼識徧計執情也明暗俱見者",
    "X13n0285_002:0250c07": "識精見分依他起性也見分如第二月自與月影",
    "X13n0285_002:0250c08": "不同。三正示見性三初直示真性二騰疑細釋。",
    "X13n0285_002:0250c09": "今初。",
    "X13n0285_002:0250c10": "是故阿難汝今當知見明之時見非是明見暗之時",
    "X13n0285_002:0250c11": "見非是暗見空之時見非是空見塞之時見非是塞",
    "X13n0285_002:0250c12": "四義成就汝復應知見見之時見非是見見猶離見",
    "X13n0285_002:0250c13": "見不能及云何復說因緣自然及和合相汝等聲聞",
    "X13n0285_002:0250c14": "狹劣無識不能通達清淨實相吾今誨汝當善思惟",
    "X13n0285_002:0250c15": "無得疲怠妙菩提路。",
    "X13n0285_002:0250c16": "此既為辨相分之非見分因更點示見分之非自",
    "X13n0285_002:0250c17": "證也明暗塞空等總是相分見聞覺知等總是見",
    "X13n0285_002:0250c18": "分於一自證體上妄起見相二分離却自證本體",
    "X13n0285_002:0250c19": "何處更有二分而此二分終非自證本體如於一",
    "X13n0285_002:0250c20": "月妄見二月離却月體何處更有二月而此二月",
    "X13n0285_002:0250c21": "終非一月真體故曰汝復應知見性起於見分之",
    "X13n0285_002:0250c22": "時見性非是見分當知見性猶離見分之妄見分",
    "X13n0285_002:0250c23": "所不能及云何復說因緣自然及和合相喻如真",
    "X13n0285_002:0250c24": "月起於二月之時真月非是二月當知真月猶離",
    "X13n0285_002:0251a01": "二月之妄二月所不能及云何復說因緣自然及",
    "X13n0285_002:0251a02": "和合相又取下文喻意貼之眼眚之時眼非是眚",
    "X13n0285_002:0251a03": "眼猶離眚眚不能及云何復說因緣自然及和合",
    "X13n0285_002:0251a04": "相也蓋見精帶妄已非因緣自然及和合相況此",
    "X13n0285_002:0251a05": "真見性耶此真見性即名清淨實相以其離一切",
    "X13n0285_002:0251a06": "相即一切法故也離一切相者喻如真月無二月",
    "X13n0285_002:0251a07": "相即一切法者喻如二月唯真月體此見非見之",
    "X13n0285_002:0251a08": "性亦復如是性其并見分而非之方可并相分而",
    "X13n0285_002:0251a09": "即之所當善思而深自薦取以此即是大佛頂首",
    "X13n0285_002:0251a10": "楞嚴王三昧真體故即是一門超出妙菩提路。",
    "X13n0285_002:0251a11": "二騰疑細釋二初阿難騰疑二如來細釋。今初。",
    "X13n0285_002:0251a12": "阿難白佛言世尊如佛世尊為我等輩宣說因緣及",
    "X13n0285_002:0251a13": "與自然諸和合相與不和合心猶未開而今更聞見",
    "X13n0285_002:0251a14": "見非見重增迷悶伏願弘慈施大慧目開示我等覺",
    "X13n0285_002:0251a15": "心明淨作是語已悲淚頂禮承受聖旨。",
    "X13n0285_002:0251a16": "此問特求發明見見非見之義故下答云此實見",
    "X13n0285_002:0251a17": "見云何復名覺聞知見的是見見非見釋文有人",
    "X13n0285_002:0251a18": "從此判作酬三摩請絕不與上章相蒙可謂昧文",
    "X13n0285_002:0251a19": "失旨錯謬甚矣問中和合不和合與因緣自然一",
    "X13n0285_002:0251a20": "往似同再研則別一往同者因緣是和合義自然",
    "X13n0285_002:0251a21": "是不和合義再研別者因緣單約隨緣之用是正",
    "X13n0285_002:0251a22": "教所申自然單計不變之體是外道所昧若謂一",
    "X13n0285_002:0251a23": "分不變之體一分隨緣之用交互戒事名為和合",
    "X13n0285_002:0251a24": "若謂不變者自不變隨緣者自隨緣判然各別名",
    "X13n0285_002:0251b01": "不和合此二通於內外大小須以三印一印等簡",
    "X13n0285_002:0251b02": "其邪正偏圓茲不繁述可以意知也阿難聞佛責",
    "X13n0285_002:0251b03": "云云何復說因緣自然及和合相但因緣自然已",
    "X13n0285_002:0251b04": "緣破斥和合不和合義猶未發明故曰心猶未開",
    "X13n0285_002:0251b05": "又既未達性體隨緣不變不變隨緣之妙則雖聞",
    "X13n0285_002:0251b06": "說非因緣非自然亦未了徹故曰心猶未開也更",
    "X13n0285_002:0251b07": "聞見見非見重增迷悶者於見精義尚自領會未",
    "X13n0285_002:0251b08": "徹況此更加一層深奧乎然如來初番直指見性",
    "X13n0285_002:0251b09": "是心非眼已的指此見相二分所依體性正是第",
    "X13n0285_002:0251b10": "一見字是故失燈眼而不滅得燈眼而不生手開",
    "X13n0285_002:0251b11": "合而不開合頭動搖而不動搖年遷變而不遷變",
    "X13n0285_002:0251b12": "隨顛倒而無減失乃至無縮無舒無斷無續無是",
    "X13n0285_002:0251b13": "無非非自然非因緣而結之以離一切相即一切",
    "X13n0285_002:0251b14": "法皆是於隨緣中指出常不變性無奈阿難覿面",
    "X13n0285_002:0251b15": "錯過僅作見精領會仍自領會不親切耳然此第",
    "X13n0285_002:0251b16": "一見字之體若未領會則於因緣自然和合不和",
    "X13n0285_002:0251b17": "合等戲論決定擺脫不出故答文中但以二妄合",
    "X13n0285_002:0251b18": "明顯此見性終日在妄終日恒真達此性體則和",
    "X13n0285_002:0251b19": "合及不和合皆悉遠離矣。二如來細釋三初訶",
    "X13n0285_002:0251b20": "誡許宣二合明二妄三顯示歸真。初中二初經",
    "X13n0285_002:0251b21": "家敘意二如來誡許。今初。",
    "X13n0285_002:0251b22": "爾時世尊憐愍阿難及諸大眾將欲敷演大陀羅尼",
    "X13n0285_002:0251b23": "諸三摩提妙修行路。",
    "X13n0285_002:0251b24": "陀羅尼此云總持謂總一切法持一切義也大陀",
    "X13n0285_002:0251c01": "羅尼者所謂法界大總相法門體即下文陰入處",
    "X13n0285_002:0251c02": "界七大皆如來藏妙真如性是也以陰入處界七",
    "X13n0285_002:0251c03": "大等法隨拈一種皆即全體如來藏性皆能總一",
    "X13n0285_002:0251c04": "切法持一切義故名大陀羅尼依此熏修則為種",
    "X13n0285_002:0251c05": "種三昧所謂眼根三昧乃至意根三昧色塵三昧",
    "X13n0285_002:0251c06": "乃至法塵三昧眼識三昧乃至意識三昧持地三",
    "X13n0285_002:0251c07": "昧乃至唯識三昧故名諸三摩提一一三昧無非",
    "X13n0285_002:0251c08": "全性起修全修在性皆是大佛頂首楞嚴王三昧",
    "X13n0285_002:0251c09": "十方如來一門超出故名妙修行路也將欲敷演",
    "X13n0285_002:0251c10": "者前文顯示見性大蘊已彰餘疑無幾今將乘此",
    "X13n0285_002:0251c11": "并顯一切法性也葢六入十二處十八界中皆以",
    "X13n0285_002:0251c12": "眼見居首見性既爾餘性可知故當徧歷諸法備",
    "X13n0285_002:0251c13": "顯藏性開圓頓解以為真修之本矣。二如來誡",
    "X13n0285_002:0251c14": "許。",
    "X13n0285_002:0251c15": "告阿難言汝雖強記但益多聞於奢摩他微密觀炤",
    "X13n0285_002:0251c16": "心猶未了汝今諦聽吾當為汝分別開示亦令將來",
    "X13n0285_002:0251c17": "諸有漏者獲菩提果。",
    "X13n0285_002:0251c18": "此責其聞法而不觀心不能通達全性之修也奢",
    "X13n0285_002:0251c19": "摩他微密觀炤者即是圓頓止觀始從名字終至",
    "X13n0285_002:0251c20": "究竟靡不繇之而今但事強記則有聞無慧所以",
    "X13n0285_002:0251c21": "不了全性所起之止觀不達見見非見之體性也。",
    "X13n0285_002:0251c22": "二合明二妄二初直示二妄二進退合明。初",
    "X13n0285_002:0251c23": "中二初總標二別釋。今初。",
    "X13n0285_002:0251c24": "阿難一切眾生輪迴世間繇二顛倒分別見妄當處",
    "X13n0285_002:0252a01": "發生當業輪轉云何二見一者眾生別業妄見二者",
    "X13n0285_002:0252a02": "眾生同分妄見。",
    "X13n0285_002:0252a03": "一切眾生者九法界眾生也輪迴世間者同居世",
    "X13n0285_002:0252a04": "間分段輪迴方便實報世間變易輪迴也二顛倒",
    "X13n0285_002:0252a05": "分別見妄者即指別業同分二妄見也二皆是惑",
    "X13n0285_002:0252a06": "所謂見思塵沙無明也當處發生者有惑即必有",
    "X13n0285_002:0252a07": "業所謂見思發有漏善惡不動諸業塵沙發無漏",
    "X13n0285_002:0252a08": "偏真業無明發亦有漏亦無漏二邊業也當業輪",
    "X13n0285_002:0252a09": "轉者有業即必有苦所謂見思業同居輪轉塵沙",
    "X13n0285_002:0252a10": "業方便輪轉無明業實報輪轉也惑業苦三如惡",
    "X13n0285_002:0252a11": "又聚不相暫離又惟心所現全體虗妄無所從來",
    "X13n0285_002:0252a12": "無所至去故言當處發生當業輪轉也別業妄見",
    "X13n0285_002:0252a13": "者唯獨自見同分妄見者與眾同見同別雖殊虗",
    "X13n0285_002:0252a14": "妄則一一切眾生於念念中皆悉具此同別二種",
    "X13n0285_002:0252a15": "妄見所以妄受輪迴然終日在二妄中而見性依",
    "X13n0285_002:0252a16": "然如故此所謂見見非見悟之則輪迴息矣。二",
    "X13n0285_002:0252a17": "別釋二初釋別業妄見二釋同分妄見。今初。",
    "X13n0285_002:0252a18": "云何名為別業妄見阿難如世間人目有赤眚夜見",
    "X13n0285_002:0252a19": "燈光別有圓影五色重疊於意云何此夜燈明所現",
    "X13n0285_002:0252a20": "圓光為是燈色為當見色阿難此若燈色則非眚人",
    "X13n0285_002:0252a21": "何不同見而此圓影唯眚之觀若是見色見已成色",
    "X13n0285_002:0252a22": "則彼眚人見圓影者(又復)名為何等復次阿難若此圓",
    "X13n0285_002:0252a23": "影離燈別有則合傍觀屏帳几筵有圓影出離見別",
    "X13n0285_002:0252a24": "有應非眼矚云何眚人目見圓影是故當知色實在",
    "X13n0285_002:0252b01": "燈見病為影影(之與)見(二)俱(是)眚(而)見(此)眚(者元)非(有)病",
    "X13n0285_002:0252b02": "終不應言是燈是見(尤不應言)於是中有非燈非見如第",
    "X13n0285_002:0252b03": "二月非體非影何以故第二之觀揑所成故諸有智",
    "X13n0285_002:0252b04": "者不應說言此揑根元是形非形離見非見此亦如",
    "X13n0285_002:0252b05": "是目眚所成今欲名誰是燈是見何況分別非燈非",
    "X13n0285_002:0252b06": "見。",
    "X13n0285_002:0252b07": "此中文有四節從初至五色重疊是立例以顯別",
    "X13n0285_002:0252b08": "見次於意云何至目見圓影是徵破以顯虗妄三",
    "X13n0285_002:0252b09": "是故當知至非燈非見是結顯妄本依真四如第",
    "X13n0285_002:0252b10": "二月至非燈非見是引喻更合前例初文意者先",
    "X13n0285_002:0252b11": "須以清淨目喻於正智以清淨燈光喻於如如蓋",
    "X13n0285_002:0252b12": "見性圓滿光性圓滿無邊無畔無是無非所謂無",
    "X13n0285_002:0252b13": "智外之如為智所證無如外之智能證於如也復",
    "X13n0285_002:0252b14": "次目有三義所謂慧眼法眼佛眼也燈有三義所",
    "X13n0285_002:0252b15": "謂真諦燈俗諦燈中諦燈也見思惑是慧眼赤眚",
    "X13n0285_002:0252b16": "妄於真諦燈上見有同居五陰五色重疊塵沙惑",
    "X13n0285_002:0252b17": "是法眼赤眚妄於俗諦燈上見有方便五陰五色",
    "X13n0285_002:0252b18": "重疊無明惑是佛眼赤眚妄於中諦燈上見有果",
    "X13n0285_002:0252b19": "報五色重疊此約一喻豎論三惑也又三惑當體",
    "X13n0285_002:0252b20": "全空三惑皆屬假名建立三惑皆即不可思議不",
    "X13n0285_002:0252b21": "達三惑本空總名見思不達三惑假名建立種種",
    "X13n0285_002:0252b22": "藥病無量因緣總名塵沙不達三惑體即法界總",
    "X13n0285_002:0252b23": "名無明此於豎三惑中橫論三惑也第二文者明",
    "X13n0285_002:0252b24": "此圓影既非是燈是見亦非離燈離見全體虗妄",
    "X13n0285_002:0252c01": "毫無實法意顯三土五陰既非正智如如亦仍不",
    "X13n0285_002:0252c02": "離正智如如也第三文中色實在燈者意顯如如",
    "X13n0285_002:0252c03": "真理本具法性五陰也見病為影者意顯九界五",
    "X13n0285_002:0252c04": "陰皆繇妄惑建立也影見俱眚者意顯眾生見有",
    "X13n0285_002:0252c05": "內身外境能見所見無非是妄也見眚非病者意",
    "X13n0285_002:0252c06": "顯見見之時見非是見也蓋見相二分全依自證",
    "X13n0285_002:0252c07": "故自證雖舉體而成見相其體不變如眚影二妄",
    "X13n0285_002:0252c08": "今依淨目故淨目雖舉體而成二妄其目仍存故",
    "X13n0285_002:0252c09": "曰見眚非病正所謂終日在妄終日恒真也終不",
    "X13n0285_002:0252c10": "應言是燈是見於是中有非燈非見者收前第二",
    "X13n0285_002:0252c11": "徵破之文結顯無是非是之義也第四文者更舉",
    "X13n0285_002:0252c12": "二月之喻以合前例真月喻燈二月喻五色重疊",
    "X13n0285_002:0252c13": "非即月故非體非離月故非影猶上文所謂非是",
    "X13n0285_002:0252c14": "燈色亦非離燈別有也不應說言此揑根元是形",
    "X13n0285_002:0252c15": "非形離見非見者目仍喻目揑喻赤眚目本無揑",
    "X13n0285_002:0252c16": "故不應說言是形離目無揑故不應說言非形揑",
    "X13n0285_002:0252c17": "見二月故不應說言離見見體無揑故不應說言",
    "X13n0285_002:0252c18": "離於非見或此離字應作是字文更直捷是形非",
    "X13n0285_002:0252c19": "形約浮塵言是見非見約見精言總猶上文所謂",
    "X13n0285_002:0252c20": "非是見色亦非離見別有也此亦如是下舉例再",
    "X13n0285_002:0252c21": "合月喻結顯此見惟是虗妄文易可知。二釋同",
    "X13n0285_002:0252c22": "分妄見。",
    "X13n0285_002:0252c23": "云何名為同分妄見阿難此閻浮提除大海水中間",
    "X13n0285_002:0252c24": "平陸有三千洲正中大洲東西括量大國凡有二千",
    "X13n0285_002:0253a01": "三百其餘小洲在諸海中其間或有三兩百國或一",
    "X13n0285_002:0253a02": "或二至於三十四十五十阿難若復此中有一小洲",
    "X13n0285_002:0253a03": "秪有兩國唯一國人同感惡緣則彼小洲當土眾生",
    "X13n0285_002:0253a04": "覩諸一切不祥境界或見二日或見兩月其中乃至",
    "X13n0285_002:0253a05": "暈適珮玦彗孛飛流負耳虹蜺種種惡相但此國見",
    "X13n0285_002:0253a06": "彼國眾生本所不見亦復不聞。",
    "X13n0285_002:0253a07": "此雖正釋國分妄見然約此國名之為同若約彼",
    "X13n0285_002:0253a08": "國依舊是別可見若同若別總惟一妄耳暈者惡",
    "X13n0285_002:0253a09": "氣環於日月適者日月薄食珮玦者妖氣近於日",
    "X13n0285_002:0253a10": "月猶如環珮彗者星芒偏指孛者星芒四出飛者",
    "X13n0285_002:0253a11": "星忽移去流者光迹相連負耳者陰陽之氣背日",
    "X13n0285_002:0253a12": "如負旁日如耳虹者晨朝所現蜺者晚暮所現也。",
    "X13n0285_002:0253a13": "二進退合明二初總示二別明。今初。",
    "X13n0285_002:0253a14": "阿難吾今為汝以此二事進退合明。",
    "X13n0285_002:0253a15": "見雖有二虗妄無殊欲以易知例彼難知使彼難",
    "X13n0285_002:0253a16": "知亦成易知故須一進一退方明其為妄也葢燈",
    "X13n0285_002:0253a17": "上圓影之虗妄無實最為易知以不眚者多故不",
    "X13n0285_002:0253a18": "祥境界之虗妄無實已自難知以同見者眾故然",
    "X13n0285_002:0253a19": "猶賴有彼國眾生不見不聞可顯是妄至於二土",
    "X13n0285_002:0253a20": "依正九界同觀若非如來自住三昧安知一切皆",
    "X13n0285_002:0253a21": "同圓影今以二事合明方知一切能見所見無非",
    "X13n0285_002:0253a22": "虗妄而見見非見之性則在妄恒真矣。二別明",
    "X13n0285_002:0253a23": "二初進別例同二退同例別。今初。",
    "X13n0285_002:0253a24": "阿難如彼眾生別業妄見矚燈光中所現圓影雖似",
    "X13n0285_002:0253b01": "前境終彼見者目眚所成眚即見(家之)勞非(是外)色所造",
    "X13n0285_002:0253b02": "然(而)見(此)眚者終無見咎例汝今日以目觀見山河",
    "X13n0285_002:0253b03": "國土及諸眾生皆是無始見病所成見與見緣(雖)似",
    "X13n0285_002:0253b04": "現前(之)境元(非外境即)我覺明見(體)所緣(之)眚(是以)覺(體所起)",
    "X13n0285_002:0253b05": "見(聞覺知)即(名為)眚(而)本覺明心(能)覺(此見與見)緣(者終)非眚(也故",
    "X13n0285_002:0253b06": "此)覺(其)所覺(之)眚(者此)覺(斷)非(墮在)眚中此實(所謂)見見(之性)",
    "X13n0285_002:0253b07": "云何復名覺聞知見是故汝今見我及汝并諸世間",
    "X13n0285_002:0253b08": "十類眾生皆即見(體之)眚非(是)見(此)眚者(之真見也)彼見真",
    "X13n0285_002:0253b09": "精(其)性(元)非眚者故不(得)名(之為)見。",
    "X13n0285_002:0253b10": "此進目眚一人之別業妄見以例阿難一人之同",
    "X13n0285_002:0253b11": "分妄見而深明見見非見也文亦三節初至終無",
    "X13n0285_002:0253b12": "見咎是重舉前所立例次例汝今日至覺聞知見",
    "X13n0285_002:0253b13": "是正例阿難之見三是故汝今至故不名見是結",
    "X13n0285_002:0253b14": "顯在妄恒真也初文終無見咎者咎亦是病見若",
    "X13n0285_002:0253b15": "果病云何能見於眚猶上文所云則彼眚人見圓",
    "X13n0285_002:0253b16": "影者名為何等此正指於眚而不眚在妄恒真之",
    "X13n0285_002:0253b17": "見性也次文以目觀見四字即虗妄見分例上眚",
    "X13n0285_002:0253b18": "矚也山河國土及諸眾生即虗妄相分例上圓影",
    "X13n0285_002:0253b19": "也皆是無始見病所成者言此能見之見分所見",
    "X13n0285_002:0253b20": "之相分同是見家之病超例上文終彼見者目眚",
    "X13n0285_002:0253b21": "所成也見與見緣似現前境者追例上文雖似前",
    "X13n0285_002:0253b22": "境也元我覺明見所緣眚覺見即眚者例上眚即",
    "X13n0285_002:0253b23": "見勞非色所造也本覺明心覺緣非眚乃至云何",
    "X13n0285_002:0253b24": "復名覺聞知見者例上然見眚者終無見咎也第",
    "X13n0285_002:0253c01": "三文者汝今見我之見字即上見明見暗見空見",
    "X13n0285_002:0253c02": "塞之見字指能見之見分如目眚也我及汝并諸",
    "X13n0285_002:0253c03": "世間十類眾生指所見之相分如圓影也見相二",
    "X13n0285_002:0253c04": "分皆即見體之眚而非是見此眚者之自體如眚",
    "X13n0285_002:0253c05": "影皆非目也彼見真精雖終日在妄而性元非眚",
    "X13n0285_002:0253c06": "眚不能及如目雖有眚見性不失故此見性不得",
    "X13n0285_002:0253c07": "名之為見既不名見則亦不得名聞名嗅名甞名",
    "X13n0285_002:0253c08": "覺名知然既是見性則亦即是聞性嗅性甞性覺",
    "X13n0285_002:0253c09": "性知性此所以為常住真心性淨明體而依此修",
    "X13n0285_002:0253c10": "行者為大佛頂首楞嚴王三昧也。二退同例別。",
    "X13n0285_002:0253c11": "阿難如彼眾生同分妄見例彼妄見別業一人一病",
    "X13n0285_002:0253c12": "目人同彼一國彼見圓影眚妄所生此眾同分所現",
    "X13n0285_002:0253c13": "不祥同見業中瘴惡所起俱是無始見妄所生例閻",
    "X13n0285_002:0253c14": "浮提三千洲中兼四大海娑婆世界并洎十方諸有",
    "X13n0285_002:0253c15": "漏國及諸眾生同是覺明無漏妙心(起於)見聞覺知虗",
    "X13n0285_002:0253c16": "妄病緣(所以)和合妄生和合妄死。",
    "X13n0285_002:0253c17": "此先退一國之同分妄見例同一人之別業妄見",
    "X13n0285_002:0253c18": "然後總退十方依正之同分妄見皆例同一人之",
    "X13n0285_002:0253c19": "別業妄見也一國之人雖多若以餘國望之可例",
    "X13n0285_002:0253c20": "一人一國所造業瘴可例一人所有赤眚一國所",
    "X13n0285_002:0253c21": "見不祥可例一人所見圓影如此重重虗妄俱是",
    "X13n0285_002:0253c22": "無始見妄所生更無他因也例閻浮提下展轉推",
    "X13n0285_002:0253c23": "至十方一一退例別業妄見也同是覺明無漏妙",
    "X13n0285_002:0253c24": "心者例上一人之目即前文見見非見第一見字",
    "X13n0285_002:0254a01": "見聞覺知虗妄病緣者例上目中赤眚即前文第",
    "X13n0285_002:0254a02": "二見字和合妄生和合妄死者例上燈光圓影即",
    "X13n0285_002:0254a03": "前文所舉明暗空塞等相是也諸有漏國者同居",
    "X13n0285_002:0254a04": "國有見思漏方便國有塵沙漏果報國有無明漏",
    "X13n0285_002:0254a05": "諸眾生者九法界眾生妄生妄死者同居分段生",
    "X13n0285_002:0254a06": "死方便果報變易生死也歷此同別二例而見見",
    "X13n0285_002:0254a07": "非見之性昭若日月矣。三顯示歸真。",
    "X13n0285_002:0254a08": "若能遠離諸和合緣及不和合則復滅除諸生死因",
    "X13n0285_002:0254a09": "圓滿菩提不生滅性清淨本心本覺常住。",
    "X13n0285_002:0254a10": "此承上文二妄合明既是全真起妄在妄恒真則",
    "X13n0285_002:0254a11": "知今欲返妄歸真別無他術秪須遠離諸和合緣",
    "X13n0285_002:0254a12": "及不和合而分段變易二生死因即便滅除菩提",
    "X13n0285_002:0254a13": "不生滅性當體圓滿方知清淨本心本覺常住非",
    "X13n0285_002:0254a14": "關修證之所得矣然欲遠離諸和合緣及不和合",
    "X13n0285_002:0254a15": "須要達此見見非見之性葢此見性非但不是明",
    "X13n0285_002:0254a16": "暗空塞等相分亦復不是見聞覺知等見分如真",
    "X13n0285_002:0254a17": "月總非二月而此見相二分離於真性別無自體",
    "X13n0285_002:0254a18": "如二月實惟一月若知正見二月之時真月元不",
    "X13n0285_002:0254a19": "曾壞又知只此二月實惟真月則決不以手扭此",
    "X13n0285_002:0254a20": "二月欲令和合亦決不以手挽此二月欲令遠離",
    "X13n0285_002:0254a21": "矣凡夫貪逐色香味觸如扭月令合二乘訶棄三",
    "X13n0285_002:0254a22": "界五欲如挽月令開諸和合緣是分段生死因不",
    "X13n0285_002:0254a23": "和合緣是變易生死因也。十破和合不和合餘",
    "X13n0285_002:0254a24": "疑顯見性離過絕非法爾現證二初責迷二徵破。",
    "X13n0285_002:0254b01": "今初。",
    "X13n0285_002:0254b02": "阿難汝雖先悟本覺妙明性非因緣非自然性而猶",
    "X13n0285_002:0254b03": "未明如是覺元非和合生及不和合。",
    "X13n0285_002:0254b04": "計自然者謂相分外別有見分可得則成神我外",
    "X13n0285_002:0254b05": "道計因緣者謂相分外別無見分可得則成無我",
    "X13n0285_002:0254b06": "小宗計和合者謂不生滅性與生滅相兩相夾雜",
    "X13n0285_002:0254b07": "計不和合者謂生滅相與不生滅性絕不相干總",
    "X13n0285_002:0254b08": "屬戲論分別由其不了全真起妄全妄即真於中",
    "X13n0285_002:0254b09": "實無是非是義故也佛知阿難必懷此計故責迷",
    "X13n0285_002:0254b10": "而徵破之。二徵破二初破和合二破非和合。",
    "X13n0285_002:0254b11": "初中一初牒疑二正破。今初。",
    "X13n0285_002:0254b12": "阿難吾今復以前塵問汝汝今猶以一切世間妄想",
    "X13n0285_002:0254b13": "和合諸因緣性而自疑惑證菩提心和合起者。",
    "X13n0285_002:0254b14": "上文所云和合妄生和合妄死秪是世間妄想諸",
    "X13n0285_002:0254b15": "因緣性所謂眚邊事耳非謂所證菩提妙心亦藉",
    "X13n0285_002:0254b16": "和合起也汝既未悟眾生本證菩提心體必將疑",
    "X13n0285_002:0254b17": "其和合起矣故須還借前塵以破其非。二正破",
    "X13n0285_002:0254b18": "又二初破和二破合。今初。",
    "X13n0285_002:0254b19": "則汝今者妙淨見精為與明和為與暗和為與通和",
    "X13n0285_002:0254b20": "為與塞和若明和者且汝觀明當明現前何處雜見",
    "X13n0285_002:0254b21": "見相可辨雜何形像若非見者云何見明若即見者",
    "X13n0285_002:0254b22": "云何見見必見圓滿何處和明若明圓滿不合見和",
    "X13n0285_002:0254b23": "見必異明雜則失彼性明名字雜失明性和明非義",
    "X13n0285_002:0254b24": "彼暗與通及諸羣塞亦復如是。",
    "X13n0285_002:0254c01": "和者如水土相和先總列四句次單就明和廣破",
    "X13n0285_002:0254c02": "後例結餘三句也初文可知次文言若汝見精與",
    "X13n0285_002:0254c03": "明和者且汝觀明之時正當明相現前何處雜有",
    "X13n0285_002:0254c04": "見精耶若使見精明相果是二物分既各有可辨",
    "X13n0285_002:0254c05": "雜又作何形像若明果非見者云何能見於明若",
    "X13n0285_002:0254c06": "明果即見者云何可見其見必其見性圓滿何處",
    "X13n0285_002:0254c07": "更可和明若復明相圓滿不合更容見精相和況",
    "X13n0285_002:0254c08": "見精既必異於明相今使相雜則雙失彼見性明",
    "X13n0285_002:0254c09": "相二種名字雜既失於明相見性二名當知和明",
    "X13n0285_002:0254c10": "斷非義矣例結可知葢使見精明相果有二物方",
    "X13n0285_002:0254c11": "可說和說合既惟是菩提妙淨明體云何可說和",
    "X13n0285_002:0254c12": "合耶。二破合。",
    "X13n0285_002:0254c13": "復次阿難又汝今者妙淨見精為與明合為與暗合",
    "X13n0285_002:0254c14": "為與通合為與塞合若明合者至於暗時明相已滅",
    "X13n0285_002:0254c15": "此見即不與諸暗合云何見暗若見暗時不與暗合",
    "X13n0285_002:0254c16": "與明合者應非見明既不見明云何明合了明非暗",
    "X13n0285_002:0254c17": "彼暗與通及諸羣塞亦復如是。",
    "X13n0285_002:0254c18": "合者如函蓋相合亦先總列四句次單就明合廣",
    "X13n0285_002:0254c19": "破後例結餘三句也初文可知次文言若見精與",
    "X13n0285_002:0254c20": "明合者暗時明滅此見不應又與暗合葢明暗相",
    "X13n0285_002:0254c21": "反如圓異方不可圓葢更合方函也既不與暗合",
    "X13n0285_002:0254c22": "不應見暗若許見暗不須暗合應許明合不必見",
    "X13n0285_002:0254c23": "明然既許明合不必見明云何現在與明遇合之",
    "X13n0285_002:0254c24": "時仍了於明而非了於暗耶例結可知。二破非",
    "X13n0285_002:0255a01": "和合二初轉計二破斥。今初。",
    "X13n0285_002:0255a02": "阿難白佛言世尊如我思惟此妙覺元與諸緣塵及",
    "X13n0285_002:0255a03": "心念慮非和合耶。",
    "X13n0285_002:0255a04": "前責迷中業已并拂不和合義今阿雖承上破和",
    "X13n0285_002:0255a05": "合文更復轉計見見非見之性迥然超於見相二",
    "X13n0285_002:0255a06": "分之外故曰與諸緣塵及心念慮非和合耶緣塵",
    "X13n0285_002:0255a07": "指相分念慮指見分此譬如聞說真月非是二月",
    "X13n0285_002:0255a08": "遂謂二月之外別有一真月也。二破斥又二初",
    "X13n0285_002:0255a09": "破非和二破非合。今初。",
    "X13n0285_002:0255a10": "佛言汝今又言覺非和合吾復問汝此妙見精非和",
    "X13n0285_002:0255a11": "合者為非明和為非暗和為非通和為非塞和若非",
    "X13n0285_002:0255a12": "明和則見與明必有邊畔汝且諦觀何處是明何處",
    "X13n0285_002:0255a13": "是見在見在明自何為畔阿難若明際中必無見者",
    "X13n0285_002:0255a14": "則不相及自不知其明相所在畔云何成彼暗與通",
    "X13n0285_002:0255a15": "及諸羣塞亦復如是。",
    "X13n0285_002:0255a16": "兩物異處方名不和元是菩提妙淨明體更非兩",
    "X13n0285_002:0255a17": "物說和說合已自不可況說不和合耶文相易知。",
    "X13n0285_002:0255a18": "二破非合。",
    "X13n0285_002:0255a19": "又妙見精非和合者為非明合為非暗合為非通合",
    "X13n0285_002:0255a20": "為非塞合若非明合則見與明性相乖角如耳與明",
    "X13n0285_002:0255a21": "了不相觸見且不知明相所在云何甄明合非合理",
    "X13n0285_002:0255a22": "彼暗與通及諸羣塞亦復如是。",
    "X13n0285_002:0255a23": "兩不相干方名不合文義可知別就見精顯性竟。",
    "X13n0285_002:0255a24": "三徧歷陰入處界會理為二初總示二別明。",
    "X13n0285_002:0255b01": "今初。",
    "X13n0285_002:0255b02": "阿難汝猶未明一切浮塵諸幻化相當處出生隨處",
    "X13n0285_002:0255b03": "滅盡幻妄稱相其性真為妙覺明體如是乃至五陰",
    "X13n0285_002:0255b04": "六入從十二處至十八界因緣和合虗妄有生因緣",
    "X13n0285_002:0255b05": "別離虗妄名滅殊不能知生滅去來本如來藏常住",
    "X13n0285_002:0255b06": "妙明不動周圓妙真如性性真常中求於去來迷悟",
    "X13n0285_002:0255b07": "生死了無所得。",
    "X13n0285_002:0255b08": "此乘十番辨見了知見性即是妙覺明體因即徧",
    "X13n0285_002:0255b09": "例一切法性一一無非妙覺明體乃第六番徹底",
    "X13n0285_002:0255b10": "顯性之文廣明一切因緣生法無不即空假中也",
    "X13n0285_002:0255b11": "一切浮塵諸幻化相者徧指能所入法所成根身",
    "X13n0285_002:0255b12": "器界皆如幻化謂色香味觸四塵幻成地水火風",
    "X13n0285_002:0255b13": "四大地水火風四大幻成一切根身器界即是因",
    "X13n0285_002:0255b14": "緣所生法也當處出生者如空中華生無來處隨",
    "X13n0285_002:0255b15": "處滅盡者剎那即滅滅無去處所謂我說即是空",
    "X13n0285_002:0255b16": "也幻妄稱相者依於世諦說有十界依正種種差",
    "X13n0285_002:0255b17": "別所謂亦名為假名也其性真為妙覺明體者法",
    "X13n0285_002:0255b18": "法全是性體如華性即空二月之性即是真月所",
    "X13n0285_002:0255b19": "謂亦名中道義也如是乃至五陰等者重申上文",
    "X13n0285_002:0255b20": "之意而廣明之所言諸幻相者即是五陰六入十",
    "X13n0285_002:0255b21": "二處十八界耳所言幻妄稱相者不過因緣和合",
    "X13n0285_002:0255b22": "虗妄有生因緣別離虗妄名滅耳所謂其性真為",
    "X13n0285_002:0255b23": "妙覺明體者以此生滅去來本如來藏常住妙明",
    "X13n0285_002:0255b24": "不動周圓妙真如性故耳所謂當處出生隨處滅",
    "X13n0285_002:0255c01": "盡者以其性真常中求於去來迷悟生死了無所",
    "X13n0285_002:0255c02": "得故耳略釋文竟然此為陰入處界總提綱要之",
    "X13n0285_002:0255c03": "文正所謂大陀羅尼圓觸藉此而開圓行依此而",
    "X13n0285_002:0255c04": "起今須更加詳釋俾一經宗趣咸得煥然復為四",
    "X13n0285_002:0255c05": "意一明何故用陰入處界攝一切法二明何故首",
    "X13n0285_002:0255c06": "列五陰不立五陰圓通別列七大反立七大圓通",
    "X13n0285_002:0255c07": "三明十法界皆論陰入處界四明陰入處界一一",
    "X13n0285_002:0255c08": "皆是大陀羅尼。初意者一真法性惟如如理及",
    "X13n0285_002:0255c09": "如如智本無能所之分繇真如不守自性不覺念",
    "X13n0285_002:0255c10": "起而有無明遂成能所二妄一切見分但有其名",
    "X13n0285_002:0255c11": "名之為心一切相分有質可緣皆名為色當知名",
    "X13n0285_002:0255c12": "色二法不出一真如心但眾生既在妄習於此色",
    "X13n0285_002:0255c13": "心二法迷情各有重輕若二迷俱輕者佛則為說",
    "X13n0285_002:0255c14": "名色法門是色心俱合但知一切惟是名色則覓",
    "X13n0285_002:0255c15": "我我所了不可得若迷心重迷色輕者佛則為說",
    "X13n0285_002:0255c16": "五陰法門是合色開心令於妄心覓我我所了不",
    "X13n0285_002:0255c17": "可得若迷色重迷心輕者佛則為說六入及十二",
    "X13n0285_002:0255c18": "處法門是合心開色令於妄色覓我我所了不可",
    "X13n0285_002:0255c19": "得若二迷俱重者佛則為說十八界法門是色心",
    "X13n0285_002:0255c20": "俱開令於妄色妄心覓我我所俱不可得向既以",
    "X13n0285_002:0255c21": "此顯妄無性今還約此以顯無性之性即是實性",
    "X13n0285_002:0255c22": "也且陰入處界不過名色二法開合之殊名色二",
    "X13n0285_002:0255c23": "字攝一切法已無不盡但說五陰亦攝一切法盡",
    "X13n0285_002:0255c24": "但十二處亦攝一切法盡但十八界亦攝一切法",
    "X13n0285_002:0256a01": "盡況具說耶今既具說陰入處界皆如來藏更有",
    "X13n0285_002:0256a02": "何法而非藏性是故備明此四科也。第二意者",
    "X13n0285_002:0256a03": "五陰與十八界既無別體則十八界圓通即是五",
    "X13n0285_002:0256a04": "陰圓通又色心二法雖云互有開合秪是曲曉迷",
    "X13n0285_002:0256a05": "情其實性無開合所以一法即一切法一切法即",
    "X13n0285_002:0256a06": "一法如言色陰則十八界皆色也言受陰則十八",
    "X13n0285_002:0256a07": "界皆受也言想陰則十八界皆想也言行陰則十",
    "X13n0285_002:0256a08": "八界皆行也言識陰則十八界皆識也又六塵雖",
    "X13n0285_002:0256a09": "似唯指色陰即是識家相分即是造作遷流即是",
    "X13n0285_002:0256a10": "妄想所現即是六根所受故一一塵皆具五陰塵",
    "X13n0285_002:0256a11": "既全具五陰則六根六識一一全具五陰尤可知",
    "X13n0285_002:0256a12": "也故下文於第一決定義中總示五濁妄相須破",
    "X13n0285_002:0256a13": "於二十五圓通中別明十八界真性須顯當知破",
    "X13n0285_002:0256a14": "五濁妄相即是破十八界妄相顯十八界真性即",
    "X13n0285_002:0256a15": "是顯五陰真性故耳根圓通中即備明澄濁破陰",
    "X13n0285_002:0256a16": "功夫而後文破五陰超五濁仍是二十五種圓通",
    "X13n0285_002:0256a17": "之所通用故不必更立五陰圓通也又七大雖復",
    "X13n0285_002:0256a18": "別列亦非陰入處界之外更有別法地水火風空",
    "X13n0285_002:0256a19": "五大及浮塵六根勝義五根皆即色陰見聞覺知",
    "X13n0285_002:0256a20": "即是受陰識大即想行識三陰又六根六塵中所",
    "X13n0285_002:0256a21": "有堅相總名地大所有濕相總名水大所有煖相",
    "X13n0285_002:0256a22": "總名火大所有動相總名風大所有空相總名空",
    "X13n0285_002:0256a23": "大六根見聞覺知總名根大六識總名識大既與",
    "X13n0285_002:0256a24": "十八界五陰元無二法但就妄情總別不同亦得",
    "X13n0285_002:0256b01": "立之為所觀境於此七大境中亦皆圓破五陰圓",
    "X13n0285_002:0256b02": "超五濁是故須立也。三明十法界皆論陰入處",
    "X13n0285_002:0256b03": "界者又為三意初總示其名二明相皆虗妄三明",
    "X13n0285_002:0256b04": "性皆真實初總示其名者佛法界法性非漏非無",
    "X13n0285_002:0256b05": "漏五陰所謂真善妙色第一正受無上妙慧真性",
    "X13n0285_002:0256b06": "解脫一切智見佛十八界所謂佛眼佛耳乃至佛",
    "X13n0285_002:0256b07": "意佛色佛聲乃至佛法佛眼識乃至佛身識為成",
    "X13n0285_002:0256b08": "所作智佛意識為妙觀察智佛意根為大圓鏡智",
    "X13n0285_002:0256b09": "平等性智菩薩法界亦有漏亦無漏五陰所謂淨",
    "X13n0285_002:0256b10": "不淨色樂無樂受我無我想行常無常識菩薩十",
    "X13n0285_002:0256b11": "八界所謂法眼法耳乃至法意漏無漏色乃至漏",
    "X13n0285_002:0256b12": "無漏法漏無漏眼識乃至漏無漏意識聲聞緣覺",
    "X13n0285_002:0256b13": "法界無漏五陰所謂戒定慧解脫解脫知見乃至",
    "X13n0285_002:0256b14": "慧眼慧耳無漏十八界等人天法界善有漏五陰",
    "X13n0285_002:0256b15": "乃至十八界等四惡趣法界惡有漏五陰乃至十",
    "X13n0285_002:0256b16": "八界等二明相皆虗妄者十法界陰入處界一一",
    "X13n0285_002:0256b17": "皆是因緣和合虗妄有生因緣別離虗妄名滅幻",
    "X13n0285_002:0256b18": "妄稱相何以言之一心具足染淨種子為因染淨",
    "X13n0285_002:0256b19": "諸法以為其緣心外別無染淨諸法染淨法外亦",
    "X13n0285_002:0256b20": "別無心不了稱迷對迷說悟迷故非染成染悟故",
    "X13n0285_002:0256b21": "非淨成淨若迷染因緣和合虗妄有九法界相生",
    "X13n0285_002:0256b22": "則佛法界之相隨滅若迷染因緣別離虗妄名九",
    "X13n0285_002:0256b23": "法界相滅則佛法界之相隨生若修德始覺有功",
    "X13n0285_002:0256b24": "悟淨因緣和合虗妄有佛法界相生則九法界之",
    "X13n0285_002:0256c01": "相隨滅若性德真如不守自性悟淨因緣別離虗",
    "X13n0285_002:0256c02": "妄名佛法界相滅則九法界之相隨生乃至三塗",
    "X13n0285_002:0256c03": "為染人天為淨有漏為染無漏為淨偏真為染出",
    "X13n0285_002:0256c04": "假為淨二邊為染中道為淨但中為染圓中為淨",
    "X13n0285_002:0256c05": "又見思為迷空智為悟躭空為迷道智為悟無明",
    "X13n0285_002:0256c06": "為迷一切種智為悟如此傳傳論於染淨迷悟傳",
    "X13n0285_002:0256c07": "傳各有和合別離傳傳說於妄生妄滅故曰十法",
    "X13n0285_002:0256c08": "界陰入處界相皆虗妄也問曰九界之相可名為",
    "X13n0285_002:0256c09": "妄佛界妙相全合性真云何亦名為妄答曰對迷",
    "X13n0285_002:0256c10": "說悟對染說淨其體雖真其名則妄譬如演若達",
    "X13n0285_002:0256c11": "多忽悟本頭非從外得頭雖是實而悟得兩字全",
    "X13n0285_002:0256c12": "無實法不過因於迷失而言之耳所謂言妄顯諸",
    "X13n0285_002:0256c13": "真妄真同二妄此之謂也三明性皆真實者十法",
    "X13n0285_002:0256c14": "界陰陰入處界一一本如來藏常住妙明不動周",
    "X13n0285_002:0256c15": "圓妙真如性其性真為妙覺明體且如地獄色心",
    "X13n0285_002:0256c16": "六交報境來無所從去無所至眾苦相貌歷然差",
    "X13n0285_002:0256c17": "別總是惟心所現因心成體豈非即空即假即中",
    "X13n0285_002:0256c18": "地獄尚即三德祕藏全體況餘趣耶問曰佛界之",
    "X13n0285_002:0256c19": "性可名為真九界之性全屬迷染云何亦名為真",
    "X13n0285_002:0256c20": "答曰醉見轉屋屋實不轉迷南為北方實不移狂",
    "X13n0285_002:0256c21": "走怖頭頭實不失疑繩作蛇繩原是麻全水成氷",
    "X13n0285_002:0256c22": "氷生元濕清水成濁濁外無水故曰觀相元妄觀",
    "X13n0285_002:0256c23": "性元真謂觀性家之相則無相非妄故十界皆得",
    "X13n0285_002:0256c24": "名妄若觀相家之性則無性非真故十界皆得即",
    "X13n0285_002:0257a01": "真此圓修圓證極要綱宗前文所明二種根本不",
    "X13n0285_002:0257a02": "離一心後文所明生死涅槃唯汝六根更非他物",
    "X13n0285_002:0257a03": "亦得例云惟汝六塵惟汝六識皆謂此也關係非",
    "X13n0285_002:0257a04": "輕不辭繁辨觀者諒之。四明陰入處界一一皆",
    "X13n0285_002:0257a05": "是大陀羅尼者且如色陰既云本如來藏妙真如",
    "X13n0285_002:0257a06": "性而此藏性從來無有分劑無有方隅不可割裂",
    "X13n0285_002:0257a07": "不可分配故隨舉一微塵色皆即藏性全體所成",
    "X13n0285_002:0257a08": "皆即具於藏性全用如一微塵一切微塵亦復如",
    "X13n0285_002:0257a09": "是如一色陰一切諸陰諸入處界亦復如是譬如",
    "X13n0285_002:0257a10": "日輪炤四天下隨一一人各見全日之體隨其一",
    "X13n0285_002:0257a11": "人所見全日之體即具徧炤四洲之用又隨一剎",
    "X13n0285_002:0257a12": "那頃所見日之全體大用即是亘古亘今盡未來",
    "X13n0285_002:0257a13": "際之體用也惟其隨舉一色即是藏性全體大用",
    "X13n0285_002:0257a14": "故得色為法界一切法趣色是趣不過受想行識",
    "X13n0285_002:0257a15": "為法界乃至根塵識等為法界亦復如是又五陰",
    "X13n0285_002:0257a16": "為大陀羅尼者此經雖不立五陰圓通然四教四",
    "X13n0285_002:0257a17": "念處觀皆依五陰用四念處收今二十五種圓通",
    "X13n0285_002:0257a18": "罄無不盡而圓教四種念處皆不思議一念處一",
    "X13n0285_002:0257a19": "切念處一切念處一念處尚總十方三世一切佛",
    "X13n0285_002:0257a20": "法持十界權實一切諸義更何法義而不以此為",
    "X13n0285_002:0257a21": "總持耶六入為大陀羅尼者如眼入即空假中即",
    "X13n0285_002:0257a22": "空故名慧眼即假故名法眼即中故名佛眼故曰",
    "X13n0285_002:0257a23": "盡大地是山僧一隻眼阿那律陀樂見炤明金剛",
    "X13n0285_002:0257a24": "三昧即是依此眼入如來藏性而修亦可云此是",
    "X13n0285_002:0257b01": "微塵佛一路涅槃門過去諸如來斯門已成就現",
    "X13n0285_002:0257b02": "在諸菩薩今各入圓明未來修學人當依如是法",
    "X13n0285_002:0257b03": "我亦從中證非惟那律陀豈可謂斯義獨在耳門",
    "X13n0285_002:0257b04": "特以阿難一向多聞今即示以從聞思修勝妙方",
    "X13n0285_002:0257b05": "便所謂秪須就路還家不用改絃易轍耳倘勝劣",
    "X13n0285_002:0257b06": "情見未忘全墮眾生徧計妄想況圓通之義妙在",
    "X13n0285_002:0257b07": "一即一切一切即一是知所觀之境雖別所顯之",
    "X13n0285_002:0257b08": "諦何殊迷時妄說有六悟則尚不名一眼之實性",
    "X13n0285_002:0257b09": "即餘五根實性亦即六塵實性亦即六識實性亦",
    "X13n0285_002:0257b10": "即五陰七大實性若遇當機亦可借阿那律陀備",
    "X13n0285_002:0257b11": "顯初於見中入流亡所圓超五濁功夫亦可於眼",
    "X13n0285_002:0257b12": "根圓通備顯三十二應十四無畏四不思議無作",
    "X13n0285_002:0257b13": "妙德故知即是大陀羅尼即是金剛王如幻不思",
    "X13n0285_002:0257b14": "議佛母真三昧也耳入為大陀羅尼具如大士圓",
    "X13n0285_002:0257b15": "通至文自知無俟更說鼻舌身意亦可例知六塵",
    "X13n0285_002:0257b16": "為大陀羅尼者如色塵即空假中即空故名無漏",
    "X13n0285_002:0257b17": "色即假故名漏無漏色即中故名真善妙色盡大",
    "X13n0285_002:0257b18": "地拈來是一微塵一微塵即是全體法界妙色密",
    "X13n0285_002:0257b19": "圓具足三十二應等如上說餘五塵亦可例知六",
    "X13n0285_002:0257b20": "識為大陀羅尼者如眼識即空假中即空故名一",
    "X13n0285_002:0257b21": "切智眼即假故名道種智眼即中故名一切種智",
    "X13n0285_002:0257b22": "眼見覺明圓具足三十二應等亦如上說餘五識",
    "X13n0285_002:0257b23": "皆可例知七大為大陀羅尼者如地大即空假中",
    "X13n0285_002:0257b24": "即空故同居地一切皆平即假故方便地一切皆",
    "X13n0285_002:0257c01": "平即中故果報地一切皆平妙蓮華佛知見地具",
    "X13n0285_002:0257c02": "足三十二應等亦如上說餘六大皆可例知故前",
    "X13n0285_002:0257c03": "文云將欲敷演大陀羅尼諸三摩提妙修行路此",
    "X13n0285_002:0257c04": "之謂也於此會得則性修妙旨思過半矣。二別",
    "X13n0285_002:0257c05": "明四初明五陰性二明六入性三明十二處性四",
    "X13n0285_002:0257c06": "明十八界性。初中二初總徵二別釋。今初。",
    "X13n0285_002:0257c07": "阿難云何五陰本如來藏妙真如性。",
    "X13n0285_002:0257c08": "梵語塞犍陀此翻為蘊古翻為陰蘊謂積聚陰謂",
    "X13n0285_002:0257c09": "覆蓋也凡夫五法積聚見思覆蓋真諦二乘五法",
    "X13n0285_002:0257c10": "積聚塵沙覆蓋俗諦菩薩五法積聚無明覆蓋中",
    "X13n0285_002:0257c11": "諦佛界五法積聚恒沙稱性福慧覆蓋法界一切",
    "X13n0285_002:0257c12": "眾生皆名為蘊亦皆名陰。二別釋五初明色陰",
    "X13n0285_002:0257c13": "即藏性(至)五明識陰即藏性。今初。",
    "X13n0285_002:0257c14": "阿難譬如有人以清淨目觀晴明空唯一晴虗迥無",
    "X13n0285_002:0257c15": "所有其人無故不動目睛瞪以發勞則於虗空別見",
    "X13n0285_002:0257c16": "狂華復有一切狂亂非相色陰當知亦復如是阿難",
    "X13n0285_002:0257c17": "是諸狂華非從空來非從目出如是阿難若空來者",
    "X13n0285_002:0257c18": "既從空來還從空入若有出入即非虗空空若非空",
    "X13n0285_002:0257c19": "自不容其華相起滅如阿難體不容(更有一个)阿難(於中起滅)",
    "X13n0285_002:0257c20": "若目出者既從目出還從目入即此華性從目出故",
    "X13n0285_002:0257c21": "當合有見若有見者去既(為)華(於)空旋合(自)見(其)眼",
    "X13n0285_002:0257c22": "若無見者出既翳(於虛)空旋當(自)翳(其)眼又見華時(華已",
    "X13n0285_002:0257c23": "出去)目應無翳(當號清明)云何(反以見)晴空(者)號清明眼是故",
    "X13n0285_002:0257c24": "當知色陰虗妄本非因緣非自然性。",
    "X13n0285_002:0258a01": "此五陰文一一皆有四節從初至亦復如是是舉",
    "X13n0285_002:0258a02": "因緣生法即總示中所稱一切浮塵諸幻化相也",
    "X13n0285_002:0258a03": "次是諸狂華至號清明眼是明因緣即空即總示",
    "X13n0285_002:0258a04": "中所謂當處出生隨處滅盡性真常中求於去來",
    "X13n0285_002:0258a05": "迷悟生死了無所得也三是故當知色陰虗妄一",
    "X13n0285_002:0258a06": "句是明因緣假名即總示中所謂因緣和合虗妄",
    "X13n0285_002:0258a07": "有生因緣別離虗妄名滅幻妄稱相也四本非因",
    "X13n0285_002:0258a08": "緣非自然性一句是明因緣即中即總示中所謂",
    "X13n0285_002:0258a09": "其性真為妙覺明體本如來藏常住妙明不動周",
    "X13n0285_002:0258a10": "圓妙真如性也初文中清淨目喻本覺真智晴明",
    "X13n0285_002:0258a11": "空喻真如妙理唯一晴虗迥無所有喻寂光真境",
    "X13n0285_002:0258a12": "其人無故不動目睛瞪以發勞喻真如無始覺力",
    "X13n0285_002:0258a13": "不守自性不覺念起而有無明則於虗空別見狂",
    "X13n0285_002:0258a14": "華復有一切狂亂非相喻寂光真境之中妄見果",
    "X13n0285_002:0258a15": "報方便同居三土依正色法故結合云色陰當知",
    "X13n0285_002:0258a16": "亦復如是形質可緣名之為色共十一法即外六",
    "X13n0285_002:0258a17": "塵及內五根依此虗妄色法生滅分位差別便有",
    "X13n0285_002:0258a18": "國土劫數正報壽命種種延促不同總名劫濁此",
    "X13n0285_002:0258a19": "以九法界中佛界真善妙色喻如晴虗十世古今",
    "X13n0285_002:0258a20": "始終不離當念乃超劫濁以佛法界中九界生死",
    "X13n0285_002:0258a21": "幻色喻於空華微塵劫數脩短之相宛然總名劫",
    "X13n0285_002:0258a22": "濁也次文者就喻簡責無性顯其即空若法說者",
    "X13n0285_002:0258a23": "應云九界妄色非真如出非正智生若如出者既",
    "X13n0285_002:0258a24": "從如出還從如入若有出入即非真如如若非如",
    "X13n0285_002:0258b01": "自不容其色相起滅如阿難體不容阿難若智出",
    "X13n0285_002:0258b02": "者既從智出還從智入即此色性從智出故當合",
    "X13n0285_002:0258b03": "有智若有知者去既為色於如旋合自知其智若",
    "X13n0285_002:0258b04": "無知者出既障於真如旋當自障其智又見色時",
    "X13n0285_002:0258b05": "智應無障云何寂光名為種智第三文點示十法",
    "X13n0285_002:0258b06": "界色總屬假名以華喻九界妄色迷空為華華無",
    "X13n0285_002:0258b07": "生相以空喻佛界真色華滅空生空無生相故皆",
    "X13n0285_002:0258b08": "是虗妄也第四文非因緣非自然性者直指如來",
    "X13n0285_002:0258b09": "藏性隨緣不變故非因緣不變隨緣故非自然今",
    "X13n0285_002:0258b10": "十界色陰皆本即是非因緣非自然之如來藏性",
    "X13n0285_002:0258b11": "也下皆准知。二明受陰即藏性。",
    "X13n0285_002:0258b12": "阿難譬如有人手足晏安百骸調適忽如忘生性無",
    "X13n0285_002:0258b13": "違順其人無故以二手掌於空相摩於二手中妄生",
    "X13n0285_002:0258b14": "澁滑冷熱諸相受陰當知亦復如是阿難是諸幻觸",
    "X13n0285_002:0258b15": "不從空來不從掌出如是阿難若空來者既能觸掌",
    "X13n0285_002:0258b16": "何不觸身不應虗空選擇來觸若從掌出應非待合",
    "X13n0285_002:0258b17": "又掌出故合則掌知離則觸入臂腕骨髓應亦覺知",
    "X13n0285_002:0258b18": "入時蹤跡必有覺心知出知入自有一物身中往來",
    "X13n0285_002:0258b19": "何待合知要名為觸是故當知受陰虗妄本非因緣",
    "X13n0285_002:0258b20": "非自然性。",
    "X13n0285_002:0258b21": "初文聊舉手掌相摩一種觸受以例九界觸緣生",
    "X13n0285_002:0258b22": "受同此虗妄也據法相宗受是徧行五心所之一",
    "X13n0285_002:0258b23": "種領納順違俱非境相為性起愛為業徧與八識",
    "X13n0285_002:0258b24": "心王相應若約六根領納六塵則有六受一一各",
    "X13n0285_002:0258c01": "有苦受樂受及不苦不樂受成十八受凡夫領納",
    "X13n0285_002:0258c02": "同居六塵二乘領納方便六塵菩薩領納果報六",
    "X13n0285_002:0258c03": "塵總是因緣生法依此虗妄受陰便有見濁蓋所",
    "X13n0285_002:0258c04": "受是塵能受是托根之心不了六受用根本如來",
    "X13n0285_002:0258c05": "藏所以凡夫起有我見二乘起無我見權教菩薩",
    "X13n0285_002:0258c06": "起亦我亦無我見非我非無我見總名見濁也此",
    "X13n0285_002:0258c07": "文本是舉例不是舉喻若欲作喻釋者則以性無",
    "X13n0285_002:0258c08": "違順喻九界中佛界正受以澁滑冷熱喻佛界中",
    "X13n0285_002:0258c09": "九界幻受澁喻三塗苦受滑喻人天樂受冷喻二",
    "X13n0285_002:0258c10": "乘枯受熱喻菩薩榮受也次文顯受即空但破幻",
    "X13n0285_002:0258c11": "觸無性者觸尚不可得安得有受言何待合知要",
    "X13n0285_002:0258c12": "名為觸者要字訓作方字謂既有一物身中往來",
    "X13n0285_002:0258c13": "則何待掌合有知之時方名為觸耶餘竝可知。",
    "X13n0285_002:0258c14": "三明想陰即藏性。",
    "X13n0285_002:0258c15": "阿難譬如有人談說酢梅口中水出思蹋懸崖足心",
    "X13n0285_002:0258c16": "酸澁想陰當知亦復如是阿難如是酢說不從梅生",
    "X13n0285_002:0258c17": "非從口入如是阿難若梅生者梅合自談何待人說",
    "X13n0285_002:0258c18": "若從口入自合口聞何須待耳若獨耳聞此水何不",
    "X13n0285_002:0258c19": "耳中而出想蹋懸崖與說相類是故當知想陰虗妄",
    "X13n0285_002:0258c20": "本非因緣非自然性。",
    "X13n0285_002:0258c21": "此亦聊舉梅崖二境界想以例十法界皆從想生",
    "X13n0285_002:0258c22": "也想亦徧行五心所之一種於境取像為性施設",
    "X13n0285_002:0258c23": "種種名言為業若約六識取六塵境則有六想一",
    "X13n0285_002:0258c24": "一各有善惡無記三想成十八想凡夫於三界六",
    "X13n0285_002:0259a01": "塵起貪瞋癡名惡無貪瞋癡名善非善非惡名無",
    "X13n0285_002:0259a02": "記二乘沉空名惡出假名善菩薩分別二諦名惡",
    "X13n0285_002:0259a03": "了達中諦名善此等諸想總無實境界性惟是妄",
    "X13n0285_002:0259a04": "想以為因緣更非異因依此虗妄想陰成煩惱濁",
    "X13n0285_002:0259a05": "蓋凡夫不了三界惟想故生染著有見思煩惱二",
    "X13n0285_002:0259a06": "乘不了涅槃生死惟想故生取捨有塵沙煩惱菩",
    "X13n0285_002:0259a07": "薩不了十界惟想故緣理斷九有無明煩惱總名",
    "X13n0285_002:0259a08": "煩惱濁也若妄計想外有境便於佛法界中成九",
    "X13n0285_002:0259a09": "界妄想如本無酢梅口水妄出若了達境惟是想",
    "X13n0285_002:0259a10": "便於九法界中顯佛界真想如知崖本無酸澁何",
    "X13n0285_002:0259a11": "有故曰諸佛正徧知海從心想生次文中想蹋懸",
    "X13n0285_002:0259a12": "崖與說相類者當云如是思蹋非懸崖來非足心",
    "X13n0285_002:0259a13": "入若從崖來崖合自思何待人思若從足入足合",
    "X13n0285_002:0259a14": "自思何待心想若獨心想何故并足亦覺酸澁餘",
    "X13n0285_002:0259a15": "可知。四明行陰即藏性。",
    "X13n0285_002:0259a16": "阿難譬如暴流波浪相續前際後際不相踰越行陰",
    "X13n0285_002:0259a17": "當知亦復如是阿難如是流性不因空生不因水有",
    "X13n0285_002:0259a18": "亦非水性非離空水如是阿難若因空生則諸十方",
    "X13n0285_002:0259a19": "無盡虗空成無盡流世界自然俱受淪溺若因水有",
    "X13n0285_002:0259a20": "則此暴流性應非(即是)水(能)有(及)所有(之二)相今應現在",
    "X13n0285_002:0259a21": "若即水性則澄清時應非水體若離空水空非有外",
    "X13n0285_002:0259a22": "水外無流是故當知行陰虗妄本非因緣非自然性。",
    "X13n0285_002:0259a23": "此以流喻諸行明其念念遷滅後不至前如波逐",
    "X13n0285_002:0259a24": "波了不相及也行以遷流造作為義造作名有為",
    "X13n0285_002:0259b01": "相有為之相法爾遷流統而言之惟除六無為法",
    "X13n0285_002:0259b02": "餘一切假實色心總名諸行別而言之色法十一",
    "X13n0285_002:0259b03": "另屬色陰受心所法另屬受陰想心所法另屬想",
    "X13n0285_002:0259b04": "陰心王有八另屬識陰其餘四十九心所法及二",
    "X13n0285_002:0259b05": "十四種不相應行皆屬行陰於此諸法之中取思",
    "X13n0285_002:0259b06": "心所為其首領思亦徧行五心所之一種令心造",
    "X13n0285_002:0259b07": "作為性於善不善品等役心為業謂能取境正因",
    "X13n0285_002:0259b08": "等相驅役自心令造善等若約六識則有六思一",
    "X13n0285_002:0259b09": "一各有善惡無記成十八思凡夫取三界境造有",
    "X13n0285_002:0259b10": "漏業二乘取偏空境造無漏業菩薩取出假境造",
    "X13n0285_002:0259b11": "亦漏亦無漏業亦復取中道境造非漏非無漏業",
    "X13n0285_002:0259b12": "此等諸思總如暴流依此虗妄行陰成眾生濁蓋",
    "X13n0285_002:0259b13": "繇造有漏業名六凡眾生造無漏業名二乘眾生",
    "X13n0285_002:0259b14": "造亦漏亦無漏業名大道心成就眾生造非漏非",
    "X13n0285_002:0259b15": "無漏業名無上眾生無上眾生可名非濁餘皆眾",
    "X13n0285_002:0259b16": "生濁也若不達流無實性則佛法界便成九界所",
    "X13n0285_002:0259b17": "謂法身流轉名曰眾生如水湧成波若了達水外",
    "X13n0285_002:0259b18": "無流則九法界便是佛界所謂但離妄緣即如如",
    "X13n0285_002:0259b19": "佛如波澄成水也次文空喻真如水喻藏識若法",
    "X13n0285_002:0259b20": "說者應云如是行陰不因真如而生不因藏識而",
    "X13n0285_002:0259b21": "有亦非即藏識性非離真如藏識如是阿難若行",
    "X13n0285_002:0259b22": "陰因真如生則無盡真如成無盡妄行諸佛如來",
    "X13n0285_002:0259b23": "亦被行陰之所遷流若行陰因藏識有則此行陰",
    "X13n0285_002:0259b24": "性非即是藏識能有所有二相今應現在若行陰",
    "X13n0285_002:0259c01": "即藏識性則彼入滅受想定證擇滅無為者轉識",
    "X13n0285_002:0259c02": "既不現行反應非藏識體若行陰離於真如藏識",
    "X13n0285_002:0259c03": "則真如無外藏識海外決無轉識波浪餘文可知。",
    "X13n0285_002:0259c04": "五明識陰即藏性。",
    "X13n0285_002:0259c05": "阿難譬如有人取頻伽瓶塞其兩孔滿中擎空千里",
    "X13n0285_002:0259c06": "遠行用餉他國識陰當知亦復如是阿難如是虗空",
    "X13n0285_002:0259c07": "非彼方來非此方入如是阿難若彼方來則彼瓶中",
    "X13n0285_002:0259c08": "既貯空去於本瓶地應少虗空若此方入開孔倒瓶",
    "X13n0285_002:0259c09": "應見空出是故當知識陰虗妄本非因緣非自然性。",
    "X13n0285_002:0259c10": "此以頻伽瓶喻生死妄色即第八識所執之親相",
    "X13n0285_002:0259c11": "分勝義諸根是也塞其兩孔者喻我法二執障於",
    "X13n0285_002:0259c12": "二空真如之理滿中擎空者此空本與十方空性",
    "X13n0285_002:0259c13": "無二無別喻生死妄色中並無實我實法唯是如",
    "X13n0285_002:0259c14": "虗空之識性與十方佛之識性亦本無二無別千",
    "X13n0285_002:0259c15": "里遠行用餉他國者喻執此虗妄色法往來六道",
    "X13n0285_002:0259c16": "捨生受生乃至法執未忘出同居國入方便國出",
    "X13n0285_002:0259c17": "方便國入果報國等識陰當知亦復如是者舉法",
    "X13n0285_002:0259c18": "合喻也以要言之眼識之性妙覺湛然徧周法界",
    "X13n0285_002:0259c19": "耳識乃至意識亦復如是眾生洞視不過分寸秪",
    "X13n0285_002:0259c20": "因於生死妄色上我執熾然致令空性無端成隔",
    "X13n0285_002:0259c21": "如最小瓶那律僅觀大千菩薩見百千界亦因於",
    "X13n0285_002:0259c22": "九界妄色上法執未忘致令微塵剎海不能圓炤",
    "X13n0285_002:0259c23": "如以百千世界為一大瓶惟佛了知性色真空性",
    "X13n0285_002:0259c24": "空真色瓶即太虗太虗即瓶故得豎窮橫徧一念",
    "X13n0285_002:0260a01": "普觀今以佛法界中九界妄識如空中瓶相九法",
    "X13n0285_002:0260a02": "界中佛界真識如瓶中空性依此虗妄識陰成於",
    "X13n0285_002:0260a03": "命濁惟佛壽命等於虗空可名非濁也第二文中",
    "X13n0285_002:0260a04": "彼方此方兼喻橫豎二義喻橫義者彼方喻前陰",
    "X13n0285_002:0260a05": "此方喻後陰瓶有往來空無出入正顯幻色有往",
    "X13n0285_002:0260a06": "來識性無搖動也喻豎義者彼方喻同居土此方",
    "X13n0285_002:0260a07": "喻方便土彼方喻方便土此方喻果報土於本瓶",
    "X13n0285_002:0260a08": "地虗空不少者正所謂無量眾生出生死界而生",
    "X13n0285_002:0260a09": "死界不減開孔倒瓶不見空出者正所謂無量眾",
    "X13n0285_002:0260a10": "生入涅槃界而涅槃界不增若知生死界不減涅",
    "X13n0285_002:0260a11": "槃界不增則三土無非常寂光土而法身壽命方",
    "X13n0285_002:0260a12": "為無量之無量矣餘文可知。",
    "X13n0285_002:0260a14": "大佛頂如來密因修證了義諸菩薩萬行首楞嚴經",
    "X13n0285_002:0260a15": "卷第二文句"
}