{
    "T01n0026_054:0763a27": "中阿含經卷第五十四",
    "T01n0026_054:0763a29": "東晉罽賓三藏瞿曇僧伽提婆譯",
    "T01n0026_054:0763b01": "（二〇〇）大品阿梨吒經第九(第五後誦)",
    "T01n0026_054:0763b02": "我聞如是：一時，佛遊舍衛國，在勝林給孤",
    "T01n0026_054:0763b03": "獨園。爾時，阿梨吒比丘本伽陀婆梨，生",
    "T01n0026_054:0763b04": "如是惡見：「我知世尊如是說法，行欲者無",
    "T01n0026_054:0763b05": "障礙。」諸比丘聞已，往至阿梨吒比丘所，問",
    "T01n0026_054:0763b06": "曰：「阿梨吒！汝實如是說：『我知世尊如是說",
    "T01n0026_054:0763b07": "法，行欲者無障礙耶？』」時，阿梨吒答曰：「諸賢！",
    "T01n0026_054:0763b08": "我實知世尊如是說法，行欲者無障礙。」諸",
    "T01n0026_054:0763b09": "比丘訶阿梨吒曰：「汝莫作是說，莫誣謗世",
    "T01n0026_054:0763b10": "尊，誣謗世尊者不善，世尊亦不如是說。阿",
    "T01n0026_054:0763b11": "梨吒！欲有障礙，世尊無量方便說欲有障",
    "T01n0026_054:0763b12": "礙。阿梨吒！汝可速捨此惡見也。」阿梨吒比",
    "T01n0026_054:0763b13": "丘為諸比丘所訶已，如此惡見其強力執，",
    "T01n0026_054:0763b14": "而一向說：「此是真實，餘者虛妄。」如是再三。眾",
    "T01n0026_054:0763b15": "多比丘不能令阿梨吒比丘捨此惡見，從",
    "T01n0026_054:0763b16": "坐起去，往詣佛所，稽首佛足，却坐一面，白",
    "T01n0026_054:0763b17": "曰：「世尊！阿梨吒比丘生如是惡見：『我知世",
    "T01n0026_054:0763b18": "尊如是說法：「行欲者無障礙。」』世尊！我等聞",
    "T01n0026_054:0763b19": "已，往詣阿梨吒比丘所，問曰：『阿梨吒！汝實如",
    "T01n0026_054:0763b20": "是說：「我知世尊如是說法：『行欲者無障礙",
    "T01n0026_054:0763b21": "耶？』」』阿梨吒比丘答我等曰：『諸賢！我實知世",
    "T01n0026_054:0763b22": "尊如是說法：「行欲者無障礙。」』世尊！我等訶",
    "T01n0026_054:0763b23": "曰：『阿梨吒！汝莫作是說，莫誣謗世尊，誣",
    "T01n0026_054:0763b24": "謗世尊者不善，世尊亦不如是說。阿梨吒！",
    "T01n0026_054:0763b25": "欲有障礙，世尊無量方便說欲有障礙。阿",
    "T01n0026_054:0763b26": "梨吒！汝可速捨此惡見。』我等訶已，如此惡",
    "T01n0026_054:0763b27": "見其強力執，而一向說：『此是真實，餘者虛妄。』",
    "T01n0026_054:0763b28": "如是再三。世尊！如我等不能令阿梨吒比",
    "T01n0026_054:0763b29": "丘捨此惡見，從坐起去。」世尊聞已，告一比",
    "T01n0026_054:0763c01": "丘：「汝往阿梨吒比丘所，作如是語：『世尊呼",
    "T01n0026_054:0763c02": "汝！』」於是，一比丘受世尊教，即從坐起，稽首",
    "T01n0026_054:0763c03": "佛足，遶三匝而去，至阿梨吒比丘所，即語",
    "T01n0026_054:0763c04": "彼曰：「世尊呼汝！」阿梨吒比丘即詣佛所，稽",
    "T01n0026_054:0763c05": "首佛足，却坐一面。世尊問曰：「阿梨吒！實如",
    "T01n0026_054:0763c06": "是說：『我知世尊如是說法：「行欲者無障礙。」",
    "T01n0026_054:0763c07": "耶？』」阿梨吒答曰：「世尊！我實知世尊如是說",
    "T01n0026_054:0763c08": "法：『行欲者無障礙。』」世尊訶曰：「阿梨吒！汝云",
    "T01n0026_054:0763c09": "何知我如是說法？汝從何口聞我如是",
    "T01n0026_054:0763c10": "說法？汝愚癡人！我不一向說，汝一向說耶？",
    "T01n0026_054:0763c11": "汝愚癡人！聞諸比丘共訶，汝時應如法",
    "T01n0026_054:0763c12": "答：『我今當問諸比丘也。』」於是，世尊問諸比",
    "T01n0026_054:0763c13": "丘：「汝等亦如是知我如是說法：『行欲者無",
    "T01n0026_054:0763c14": "障礙。』耶？」時，諸比丘答曰：「不也。」世尊問曰：「汝等",
    "T01n0026_054:0763c15": "云何知我說法？」諸比丘答曰：「我等知世尊如",
    "T01n0026_054:0763c16": "是說法：『欲有障礙。』世尊說欲有障礙也。",
    "T01n0026_054:0763c17": "欲如骨鏁，世尊說欲如骨鏁也。欲如肉臠，",
    "T01n0026_054:0763c18": "世尊說欲如肉臠也。欲如把炬，世尊說欲",
    "T01n0026_054:0763c19": "如把炬也。欲如火坑，世尊說欲如火坑",
    "T01n0026_054:0763c20": "也。欲如毒蛇，世尊說欲如毒蛇也。欲如",
    "T01n0026_054:0763c21": "夢，世尊說欲如夢也。欲如假借，世尊說欲",
    "T01n0026_054:0763c22": "如假借也。欲如樹果，世尊說欲如樹果",
    "T01n0026_054:0763c23": "也。我等知世尊如是說法。」世尊歎曰：「善哉！",
    "T01n0026_054:0763c24": "善哉！諸比丘！汝等知我如是說法。所以者",
    "T01n0026_054:0763c25": "何？我亦如是說：『欲有障礙。』我說欲有障礙。",
    "T01n0026_054:0763c26": "欲如骨鏁，我說欲如骨鏁。欲如肉臠，我說",
    "T01n0026_054:0763c27": "欲如肉臠。欲如把炬，我說欲如把炬。欲如",
    "T01n0026_054:0763c28": "火坑，我說欲如火坑。欲如毒蛇，我說欲如",
    "T01n0026_054:0763c29": "毒蛇。欲如夢，我說欲如夢。欲如假借，我",
    "T01n0026_054:0764a01": "說欲如假借。欲如樹果，我說欲如樹果。」",
    "T01n0026_054:0764a02": "世尊歎曰：「善哉！善哉！汝等知我如是說法。",
    "T01n0026_054:0764a03": "然此阿梨吒愚癡之人，顛倒受解義及文也。",
    "T01n0026_054:0764a04": "彼因自顛倒受解故，誣謗於我，為自傷害，",
    "T01n0026_054:0764a05": "有犯有罪，諸智梵行者所不憙也，而得",
    "T01n0026_054:0764a06": "大罪。汝愚癡人！知有此惡不善處也。」於",
    "T01n0026_054:0764a07": "是，阿梨吒比丘為世尊面訶責已，內懷憂慼，",
    "T01n0026_054:0764a08": "低頭默然，失辯無言，如有所伺。於是，世",
    "T01n0026_054:0764a09": "尊面訶責數阿梨吒比丘已，告諸比丘：",
    "T01n0026_054:0764a10": "「若我所說法盡具解義者，當如是受持。若",
    "T01n0026_054:0764a11": "我所說法不盡具解義者，便當問我及諸",
    "T01n0026_054:0764a12": "智梵行者。所以者何？或有癡人，顛倒受解",
    "T01n0026_054:0764a13": "義及文也，彼因自顛倒受解故，如是如是",
    "T01n0026_054:0764a14": "知彼法，謂正經、歌詠、記說、偈他、因緣、撰錄、本",
    "T01n0026_054:0764a15": "起、此說、生處、廣解、未曾有法及說義，彼諍知",
    "T01n0026_054:0764a16": "此義，不受解脫知此義，彼所為知此法，",
    "T01n0026_054:0764a17": "不得此義，但受極苦，唐自疲勞。所以者何？",
    "T01n0026_054:0764a18": "彼以顛倒受解法故。「譬若如人，欲得捉",
    "T01n0026_054:0764a19": "蛇，便行求蛇。彼求蛇時，行野林間，見極大",
    "T01n0026_054:0764a20": "蛇，便前以手捉其腰中，蛇迴舉頭，或蜇手",
    "T01n0026_054:0764a21": "足及餘支節。彼人所為求取捉蛇，不得此",
    "T01n0026_054:0764a22": "義，但受極苦，唐自疲勞。所以者何？以不善",
    "T01n0026_054:0764a23": "解取蛇法故。如是或有癡人，顛倒受解義",
    "T01n0026_054:0764a24": "及文也，彼因自顛倒受解故，如是如是知",
    "T01n0026_054:0764a25": "彼法，謂正經、歌詠、記說、偈他、因緣、撰錄、本起、",
    "T01n0026_054:0764a26": "此說、生處、廣解、未曾有法及說義。彼諍知此",
    "T01n0026_054:0764a27": "義，不受解脫知此義，彼所為知此法，不",
    "T01n0026_054:0764a28": "得此義，但受極苦，唐自疲勞。所以者何？彼",
    "T01n0026_054:0764a29": "以顛倒受解法故。「或有族姓子，不顛倒善",
    "T01n0026_054:0764b01": "受解義及文，彼因不顛倒善受解故，如是",
    "T01n0026_054:0764b02": "如是知彼法，謂正經、歌詠、記說、偈他、因緣、撰",
    "T01n0026_054:0764b03": "錄、本起、此說、生處、廣解、未曾有法及說義。彼",
    "T01n0026_054:0764b04": "不諍知此義，唯受解脫知此義，彼所為知",
    "T01n0026_054:0764b05": "此法，得此義，不受極苦，亦不疲勞。所以者",
    "T01n0026_054:0764b06": "何？以不顛倒受解法故。「譬若如人，欲得捉",
    "T01n0026_054:0764b07": "蛇，便行求蛇。彼求蛇時，手執鐵杖，行野林",
    "T01n0026_054:0764b08": "間，見極大蛇，先以鐵杖押彼蛇頂，手捉",
    "T01n0026_054:0764b09": "其頭，彼蛇雖反尾迴，或纏手足及餘支",
    "T01n0026_054:0764b10": "節，然不能蜇。彼人所為求取捉蛇，而得此",
    "T01n0026_054:0764b11": "義，不受極苦，亦不疲勞。所以者何？彼以善",
    "T01n0026_054:0764b12": "解取蛇法故。如是或有族姓子，不顛倒善",
    "T01n0026_054:0764b13": "受解義及文，彼因不顛倒善受解故，如是",
    "T01n0026_054:0764b14": "如是知彼法，謂正經、歌詠、記說、偈他、因緣、撰",
    "T01n0026_054:0764b15": "錄、本起、此說、生處、廣解、未曾有法及說義，彼",
    "T01n0026_054:0764b16": "不諍知此義，唯受解脫知此義。彼所為知",
    "T01n0026_054:0764b17": "此法，得此義，不受極苦，亦不疲勞。所以者",
    "T01n0026_054:0764b18": "何？以不顛倒受解法故。我為汝等長夜說",
    "T01n0026_054:0764b19": "筏喻法，欲令棄捨，不欲令受故。「云何我為",
    "T01n0026_054:0764b20": "汝等長夜說筏喻法，欲令棄捨，不欲令受？",
    "T01n0026_054:0764b21": "猶如山水甚深極廣，長流駛疾，多有所漂，",
    "T01n0026_054:0764b22": "其中無舡，亦無橋梁。或有人來，而於彼岸",
    "T01n0026_054:0764b23": "有事欲度，彼求度時，而作是念：『今此山水",
    "T01n0026_054:0764b24": "甚深極廣，長流駛疾，多有所漂，其中無舡",
    "T01n0026_054:0764b25": "亦無橋梁而可度者，我於彼岸有事欲度，",
    "T01n0026_054:0764b26": "當以何方便，令我安隱至彼岸耶？』復作是",
    "T01n0026_054:0764b27": "念：『我今寧可於此岸邊收聚草木，縛作",
    "T01n0026_054:0764b28": "椑栰，乘之而度。』彼便岸邊收聚草木，縛作",
    "T01n0026_054:0764b29": "椑栰，乘之而度，安隱至彼。便作是念：『今我",
    "T01n0026_054:0764c01": "此栰多有所益，乘此栰已，令我安隱，從彼",
    "T01n0026_054:0764c02": "岸來，度至此岸，我今寧可以著右肩或頭",
    "T01n0026_054:0764c03": "戴去。』彼便以栰著右肩上或頭戴去。於意",
    "T01n0026_054:0764c04": "云何？彼作如是竟，能為栰有所益耶？」時，",
    "T01n0026_054:0764c05": "諸比丘答曰：「不也。」世尊告曰：「彼人云何為栰",
    "T01n0026_054:0764c06": "所作能有益耶？彼人作是念：『今我此栰多",
    "T01n0026_054:0764c07": "有所益，乘此栰已，令我安隱，從彼岸來，度",
    "T01n0026_054:0764c08": "至此岸。我今寧可更以此栰還著水中，或",
    "T01n0026_054:0764c09": "著岸邊而捨去耶？』彼人便以此栰還著水",
    "T01n0026_054:0764c10": "中，或著岸邊捨之而去。於意云何？彼作",
    "T01n0026_054:0764c11": "如是，為栰所作能有益耶？」時，諸比丘答曰：",
    "T01n0026_054:0764c12": "「益也。」世尊告曰：「如是。我為汝等長夜說栰",
    "T01n0026_054:0764c13": "喻法，欲令棄捨，不欲令受。若汝等知我長",
    "T01n0026_054:0764c14": "夜說栰喻法者，當以捨是法，況非法耶？",
    "T01n0026_054:0764c15": "「復次，有六見處。云何為六？比丘者，所有色，",
    "T01n0026_054:0764c16": "過去、未來、現在，或內或外，或精或麤，或妙或",
    "T01n0026_054:0764c17": "不妙，或近或遠，彼一切非我有，我非彼有，",
    "T01n0026_054:0764c18": "亦非是神，如是慧觀，知其如真。所有覺、所",
    "T01n0026_054:0764c19": "有想、所有此見非我有，我非彼有，我當無，",
    "T01n0026_054:0764c20": "我當不有，彼一切非我有，我非彼有，亦",
    "T01n0026_054:0764c21": "非是神，如是慧觀，知其如真。所有此見，若",
    "T01n0026_054:0764c22": "見聞識知，所得所觀，意所思念，從此世至",
    "T01n0026_054:0764c23": "彼世，從彼世至此世，彼一切非我有，我非",
    "T01n0026_054:0764c24": "彼有，亦非是神，如是慧觀，知其如真。所有",
    "T01n0026_054:0764c25": "此見，此是神，此是世，此是我，我當後世有，",
    "T01n0026_054:0764c26": "常不變易，恒不磨滅法，彼一切非我有，",
    "T01n0026_054:0764c27": "我非彼有，亦非是神，如是慧觀，知其如真。」",
    "T01n0026_054:0764c28": "於是，有一比丘從坐而起，偏袒著衣，叉手",
    "T01n0026_054:0764c29": "向佛，白曰：「世尊！頗有因內有恐怖耶？」世尊",
    "T01n0026_054:0765a01": "答曰：「有也。」比丘復問曰：「世尊！云何因內有",
    "T01n0026_054:0765a02": "恐怖耶？」世尊答曰：「比丘者，如是見、如是說，",
    "T01n0026_054:0765a03": "彼或昔時無，設有我不得。彼如是見、如是",
    "T01n0026_054:0765a04": "說，憂慼煩勞，啼哭椎胸而發狂癡。比丘！如",
    "T01n0026_054:0765a05": "是因內有恐怖也。」比丘歎世尊已，復問曰：",
    "T01n0026_054:0765a06": "「世尊！頗有因內無恐怖也。」世尊答曰：「有",
    "T01n0026_054:0765a07": "也。」比丘復問曰：「世尊！云何因內無恐怖也？」",
    "T01n0026_054:0765a08": "世尊答曰：「比丘者，不如是見、不如是說，彼",
    "T01n0026_054:0765a09": "或昔時無，設有我不得。彼不如是見、不如",
    "T01n0026_054:0765a10": "是說，不憂慼，不煩勞，不啼哭，不椎胸，",
    "T01n0026_054:0765a11": "不發狂癡。比丘！如是因內無恐怖也。」比",
    "T01n0026_054:0765a12": "丘歎世尊已，復問曰：「世尊！頗有因外有恐",
    "T01n0026_054:0765a13": "怖也？」世尊答曰：「有也。」比丘復問曰：「世尊！",
    "T01n0026_054:0765a14": "云何因外有恐怖也？」世尊答曰：「比丘者，如",
    "T01n0026_054:0765a15": "是見、如是說，此是神，此是世，此是我，我當後",
    "T01n0026_054:0765a16": "世有。彼如是見、如是說，或遇如來，或遇",
    "T01n0026_054:0765a17": "如來弟子，聰明智慧而善言語，成就智慧。",
    "T01n0026_054:0765a18": "彼或如來，或如來弟子，滅一切自身故說",
    "T01n0026_054:0765a19": "法，捨離一切漏、一切我、我所作，滅慢使故",
    "T01n0026_054:0765a20": "說法，彼或如來，或如來弟子，滅一切自身",
    "T01n0026_054:0765a21": "故說法，捨離一切漏、一切我、我所作，滅慢",
    "T01n0026_054:0765a22": "使故說法時，憂慼煩勞，啼哭椎胸而發狂",
    "T01n0026_054:0765a23": "癡，如是說，我斷壞不復有。所以者何？彼比",
    "T01n0026_054:0765a24": "丘所謂長夜不可愛、不可樂、不可意念，比",
    "T01n0026_054:0765a25": "丘多行彼便憂慼煩勞，啼哭椎胸而發狂",
    "T01n0026_054:0765a26": "癡。比丘！如是因外有恐怖也。」比丘歎世尊",
    "T01n0026_054:0765a27": "已，復問曰：「世尊！頗有因外無恐怖耶？」世尊",
    "T01n0026_054:0765a28": "答曰：「有也。」比丘復問曰：「世尊！云何因外無",
    "T01n0026_054:0765a29": "恐怖耶？」世尊答曰：「比丘者，不如是見、不如",
    "T01n0026_054:0765b01": "是說，此是神，此是世，此是我，我當後世有。",
    "T01n0026_054:0765b02": "彼不如是見、不如是說，或遇如來，或遇",
    "T01n0026_054:0765b03": "如來弟子，聰明智慧而善言語，成就智慧。彼",
    "T01n0026_054:0765b04": "或如來，或如來弟子，滅一切自身故說法，",
    "T01n0026_054:0765b05": "捨離一切漏、一切我、我所作，滅慢使故說",
    "T01n0026_054:0765b06": "法，彼或如來，或如來弟子，滅一切自身故",
    "T01n0026_054:0765b07": "說法，捨離一切漏、一切我、我所作，滅慢使故",
    "T01n0026_054:0765b08": "說法時，不憂慼，不煩勞，不啼哭，不椎胸，",
    "T01n0026_054:0765b09": "不發狂癡，不如是說，我斷壞不復有。所以",
    "T01n0026_054:0765b10": "者何？彼比丘所謂長夜可愛、可樂、可意念，",
    "T01n0026_054:0765b11": "比丘多行彼便不憂慼，不煩勞，不啼哭，不",
    "T01n0026_054:0765b12": "椎胸，不發狂癡，比丘！如是因外無恐怖",
    "T01n0026_054:0765b13": "也。」爾時，比丘歎世尊曰：「善哉！善哉！」歎善哉",
    "T01n0026_054:0765b14": "已，聞佛所說，善受持誦，則便默然。於是，世",
    "T01n0026_054:0765b15": "尊歎諸比丘曰：「善哉！善哉！比丘受如是所",
    "T01n0026_054:0765b16": "可受，受已，不生憂慼，不煩勞，不啼哭，",
    "T01n0026_054:0765b17": "不椎胸，不發狂癡。汝等見所受所可受，",
    "T01n0026_054:0765b18": "不生憂慼，不煩勞，不啼哭，不椎胸，不發",
    "T01n0026_054:0765b19": "狂癡耶？」比丘答曰：「不也。世尊！」世尊歎曰：「善",
    "T01n0026_054:0765b20": "哉！善哉！汝等依如是見所可依，見已，不生",
    "T01n0026_054:0765b21": "憂慼，不煩勞，不啼哭，不椎胸，不發狂癡。",
    "T01n0026_054:0765b22": "汝等見依如是見所可依，見已，不生憂慼，",
    "T01n0026_054:0765b23": "不煩勞，不啼哭，不椎胸，不發狂癡耶？」比",
    "T01n0026_054:0765b24": "丘答曰：「不也。世尊！」世尊歎曰：「善哉！善哉！汝",
    "T01n0026_054:0765b25": "等受如是身，所有身常住不變易、不磨滅",
    "T01n0026_054:0765b26": "法。汝等見受如是身所可受身已，常住不",
    "T01n0026_054:0765b27": "變易、不磨滅法耶？」比丘答曰：「不也。世尊！」世",
    "T01n0026_054:0765b28": "尊歎曰：「善哉！善哉！所謂因神故有我，無神",
    "T01n0026_054:0765b29": "見無我，是為神、神所有，不可得、不可施設，",
    "T01n0026_054:0765c01": "及心中有見處、結著、諸使亦不可得，不可施",
    "T01n0026_054:0765c02": "設。比丘！非為具足說見及見所相續，猶如",
    "T01n0026_054:0765c03": "阿梨吒比丘本為伽陀婆利耶？」比丘答曰：",
    "T01n0026_054:0765c04": "「如是。世尊！為具足說見及見所相續，猶如",
    "T01n0026_054:0765c05": "阿梨吒比丘本為伽陀婆梨。」「復次，有六見處。",
    "T01n0026_054:0765c06": "云何為六？比丘者，所有色，過去、未來、現在，或",
    "T01n0026_054:0765c07": "內或外，或精或麤，或妙或不妙，或近或遠，彼",
    "T01n0026_054:0765c08": "一切非我有，我非彼有，亦非是神。如是慧",
    "T01n0026_054:0765c09": "觀，知其如真。所有覺行、有想、所有此見，非",
    "T01n0026_054:0765c10": "我有，我非彼有，彼當無我，當不有，彼一",
    "T01n0026_054:0765c11": "切非我有，我非彼有，亦非是神。如是慧觀，",
    "T01n0026_054:0765c12": "知其如真。所有此見，若見聞識知，所得所觀，",
    "T01n0026_054:0765c13": "意所思念，從此世至彼世，從彼世至此",
    "T01n0026_054:0765c14": "世，彼一切非我有，我非彼有，亦非是神。如",
    "T01n0026_054:0765c15": "是慧觀，知其如真。所有此見，此是神，此是世，",
    "T01n0026_054:0765c16": "此是我，我當後世有，常不變易，恒不磨滅",
    "T01n0026_054:0765c17": "法，彼一切非我有，我非彼有，亦非是神。如",
    "T01n0026_054:0765c18": "是慧觀，知其如真。「所有比丘，此六見處不",
    "T01n0026_054:0765c19": "見是神，亦不見神所有，彼如是不見已，便",
    "T01n0026_054:0765c20": "不受此世，不受此世已，便無恐怖，因不",
    "T01n0026_054:0765c21": "恐怖已，便得般涅槃，生已盡，梵行已立，所作",
    "T01n0026_054:0765c22": "已辦，不更受有，知如真。是謂比丘度壍、過",
    "T01n0026_054:0765c23": "壍、破墎、無門、聖智慧鏡。云何比丘度壍耶？無",
    "T01n0026_054:0765c24": "明壍已盡已知，拔絕根本，打破不復當生，",
    "T01n0026_054:0765c25": "如是比丘得度壍也。云何比丘過壍耶？有",
    "T01n0026_054:0765c26": "愛已盡已知，拔絕根本，打破不復當生，",
    "T01n0026_054:0765c27": "如是比丘得過壍也。云何比丘破墎耶？無",
    "T01n0026_054:0765c28": "窮生死已盡已知，拔絕根本，打破不復當",
    "T01n0026_054:0765c29": "生，如是比丘得破墎也。云何比丘無門耶？",
    "T01n0026_054:0766a01": "五下分結已盡已知，拔絕根本，打破不復",
    "T01n0026_054:0766a02": "當生，如是比丘得無門也。云何比丘聖智",
    "T01n0026_054:0766a03": "慧鏡？我慢已盡已知，拔絕根本，打破不復",
    "T01n0026_054:0766a04": "當生，如是比丘聖智慧鏡。是謂比丘度壍、",
    "T01n0026_054:0766a05": "過壍、破墎、無門、聖智慧鏡。「如是正解脫如",
    "T01n0026_054:0766a06": "來，有因提羅及天伊沙那，有梵及眷屬，彼",
    "T01n0026_054:0766a07": "求不能得如來所依識，如來是梵，如來是",
    "T01n0026_054:0766a08": "冷，如來不煩熱，如來是不異。我如是說：『諸",
    "T01n0026_054:0766a09": "沙門、梵志誣謗我，虛妄言、不真實，沙門瞿曇",
    "T01n0026_054:0766a10": "御無所施設，彼實有眾生，施設斷滅壞，若",
    "T01n0026_054:0766a11": "此中無我不說，彼如來於現法中說無憂。",
    "T01n0026_054:0766a12": "若有他人罵詈如來，撾打如來，瞋恚責",
    "T01n0026_054:0766a13": "數者，如來因彼處不瞋恚、不憎嫉，終無",
    "T01n0026_054:0766a14": "害心。』若人罵詈如來，撾打、瞋恚責數時，如來",
    "T01n0026_054:0766a15": "意云何？如來作是念：『若我本所作、本所造者，",
    "T01n0026_054:0766a16": "因彼致此。』言然罵詈如來，撾打、瞋恚責數",
    "T01n0026_054:0766a17": "者，如來作是意。若有他人恭敬如來，供養",
    "T01n0026_054:0766a18": "禮事尊重者，如來因此不以為悅，不以為",
    "T01n0026_054:0766a19": "歡喜，心不以為樂。若他人恭敬如來，供養",
    "T01n0026_054:0766a20": "禮事尊重者，如來意云何？如來作是念：『若我",
    "T01n0026_054:0766a21": "今所知所斷，因彼致此。』若有他人恭敬如",
    "T01n0026_054:0766a22": "來，供養禮事尊重者，如來作是意。」於是，世",
    "T01n0026_054:0766a23": "尊告諸比丘：「若有他人罵詈汝等，撾打、瞋",
    "T01n0026_054:0766a24": "恚責數者，若有恭敬供養、禮事尊重者，汝",
    "T01n0026_054:0766a25": "等因此亦當莫瞋恚憎嫉，莫起害心，亦莫",
    "T01n0026_054:0766a26": "歡悅歡喜，亦莫心樂。所以者何？我等無神、",
    "T01n0026_054:0766a27": "無神所有，猶如今此勝林門外燥草枯木，",
    "T01n0026_054:0766a28": "或有他人持去火燒，隨意所用，於意云何？",
    "T01n0026_054:0766a29": "彼燥草枯木頗作是念：『他人持我去火燒，隨",
    "T01n0026_054:0766b01": "意所用耶？』」諸比丘答曰：「不也。世尊！」「如是，若",
    "T01n0026_054:0766b02": "有他人罵詈汝等，撾打、瞋恚責數者，若有",
    "T01n0026_054:0766b03": "恭敬供養、禮事尊重者，汝因此亦當莫瞋恚",
    "T01n0026_054:0766b04": "憎嫉，莫起害心，亦莫歡悅歡喜，亦莫心樂。",
    "T01n0026_054:0766b05": "所以者何？我等無神、無神所有，有我法善",
    "T01n0026_054:0766b06": "說，發露廣布，無有空缺，流布宣傳，乃至天",
    "T01n0026_054:0766b07": "人。如是我法善說，發露廣布，無有空缺，流",
    "T01n0026_054:0766b08": "布宣傳，乃至天人。若正智慧解脫命終者，彼",
    "T01n0026_054:0766b09": "不施設有無窮，我法善說，發露廣布，無有",
    "T01n0026_054:0766b10": "空缺，流布宣傳，乃至天人。如是我法善說，發",
    "T01n0026_054:0766b11": "露廣布，無有空缺，流布宣傳，乃至天人。若",
    "T01n0026_054:0766b12": "有五下分結盡而命終者，生於彼間，便般",
    "T01n0026_054:0766b13": "涅槃，得不退法，不還此世。我法善說，發露",
    "T01n0026_054:0766b14": "廣布，無有空缺，流布宣傳，乃至天人。如是",
    "T01n0026_054:0766b15": "我法善說，發露廣布，無有空缺，流布宣傳，乃",
    "T01n0026_054:0766b16": "至天人。彼三結已盡，婬怒癡薄，得一往來",
    "T01n0026_054:0766b17": "天上人間，一往來已，便得苦邊。我法善說，發",
    "T01n0026_054:0766b18": "露廣布，無有空缺，流布宣傳，乃至天人。如",
    "T01n0026_054:0766b19": "是我法善說，發露廣布，無有空缺，流布宣傳，",
    "T01n0026_054:0766b20": "乃至天人。彼三結已盡，得須陀洹，不墮惡",
    "T01n0026_054:0766b21": "法，定趣正覺，極七往來天上人間，七往來已，",
    "T01n0026_054:0766b22": "便得苦邊。我法善說，發露廣布，無有空缺，",
    "T01n0026_054:0766b23": "流布宣傳，乃至天人。如是我法善說，發露廣",
    "T01n0026_054:0766b24": "布，無有空缺，流布宣傳，乃至天人。若有信",
    "T01n0026_054:0766b25": "樂於我而命終者，皆生善處，如上有餘。」佛",
    "T01n0026_054:0766b26": "說如是。彼諸比丘聞佛所說，歡喜奉行。",
    "T01n0026_054:0766b27": "阿梨吒經第九竟(四千五百七十字)",
    "T01n0026_054:0766b28": "（二〇一）中阿含大品[口*荼]帝經第十(第五",
    "T01n0026_054:0766b29": "後誦)",
    "T01n0026_054:0766c01": "我聞如是：一時，佛遊舍衛國，在勝林給孤",
    "T01n0026_054:0766c02": "獨園。爾時，[口*荼]帝比丘雞和哆子生如是",
    "T01n0026_054:0766c03": "惡見：「我知世尊如是說法：『今此識，往生不",
    "T01n0026_054:0766c04": "更異。』」諸比丘聞已，往至[口*荼]帝比丘所，問曰：",
    "T01n0026_054:0766c05": "「[口*荼]帝！汝實如是說：『我知世尊如是說法：「今",
    "T01n0026_054:0766c06": "此識，往生不更異耶？」』」[口*荼]帝比丘答曰：「諸賢！",
    "T01n0026_054:0766c07": "我實知世尊如是說法：『今此識，往生不更異。』」",
    "T01n0026_054:0766c08": "時，諸比丘訶[口*荼]帝比丘曰：「汝莫作是說，",
    "T01n0026_054:0766c09": "莫誣謗世尊，誣謗世尊者不善，世尊亦不",
    "T01n0026_054:0766c10": "如是說。[口*荼]帝比丘！今此識，因緣故起，世尊",
    "T01n0026_054:0766c11": "無量方便說識因緣故起，有緣則生，無緣",
    "T01n0026_054:0766c12": "則滅。[口*荼]帝比丘！汝可速捨此惡見也。」[口*荼]",
    "T01n0026_054:0766c13": "帝比丘為諸比丘所訶已，如此惡見其強力",
    "T01n0026_054:0766c14": "執，而一向說：「此是真實，餘者虛妄。」如是再三。",
    "T01n0026_054:0766c15": "眾多比丘不能令[口*荼]帝比丘捨此惡見，從",
    "T01n0026_054:0766c16": "坐起去，往詣佛所，稽首佛足，却坐一面，白",
    "T01n0026_054:0766c17": "曰：「世尊！[口*荼]帝比丘生如是惡見：『我知世尊",
    "T01n0026_054:0766c18": "如是說法：「今此識，往生不更異。」』世尊！我等",
    "T01n0026_054:0766c19": "聞已，往詣[口*荼]帝比丘所，問曰：『[口*荼]帝！汝實",
    "T01n0026_054:0766c20": "如是說：「我知世尊如是說法：『今此識，往生不",
    "T01n0026_054:0766c21": "更異也。』」』[口*荼]帝比丘答我等曰：『諸賢！我實",
    "T01n0026_054:0766c22": "知世尊如是說法：「今此識，往生不更異。」』世",
    "T01n0026_054:0766c23": "尊！我等訶曰：『[口*荼]帝比丘！汝莫作是說，莫",
    "T01n0026_054:0766c24": "誣謗世尊，誣謗世尊者不善，世尊亦不如",
    "T01n0026_054:0766c25": "是說。[口*荼]帝比丘！今此識，因緣故起，世尊無",
    "T01n0026_054:0766c26": "量方便說識因緣故起，識有緣則生，無緣",
    "T01n0026_054:0766c27": "則滅。[口*荼]帝比丘！汝可速捨此惡見也。』我等",
    "T01n0026_054:0766c28": "訶已，如此惡見其強力執，而一向說：『此是",
    "T01n0026_054:0766c29": "真實，餘者虛妄。』如是再三。世尊！如我等不",
    "T01n0026_054:0767a01": "能令[口*荼]帝比丘捨此惡見，從坐起去。」世",
    "T01n0026_054:0767a02": "尊聞已，告一比丘：「汝往[口*荼]帝比丘所，作",
    "T01n0026_054:0767a03": "如是語：『世尊呼汝！』」於是，一比丘受世尊教，",
    "T01n0026_054:0767a04": "即從坐起，稽首佛足，繞三匝而去，至[口*荼]",
    "T01n0026_054:0767a05": "帝比丘所，即語彼曰：「世尊呼汝！」[口*荼]帝比丘",
    "T01n0026_054:0767a06": "即詣佛所，稽首佛足，却坐一面。世尊問曰：",
    "T01n0026_054:0767a07": "「汝實如是說：『我知世尊如是說法：「今此識，往",
    "T01n0026_054:0767a08": "生不更異也。」』」[口*荼]帝比丘答曰：「世尊！我實知",
    "T01n0026_054:0767a09": "世尊如是說法：『今此識，往生不更異也。』」世",
    "T01n0026_054:0767a10": "尊問曰：「何者識耶？」[口*荼]帝比丘答曰：「世尊！謂",
    "T01n0026_054:0767a11": "此識說、覺、作、教作、起、等起，謂彼作善惡業",
    "T01n0026_054:0767a12": "而受報也。」世尊呵曰：「[口*荼]帝！汝云何知我如",
    "T01n0026_054:0767a13": "是說法？汝從何口聞我如是說法？汝愚",
    "T01n0026_054:0767a14": "癡人！我不一向說，汝一向說耶？汝愚癡人！聞",
    "T01n0026_054:0767a15": "諸比丘共訶汝時，應如法答：『我今當問諸",
    "T01n0026_054:0767a16": "比丘也。』」於是，世尊問諸比丘：「汝等亦如是",
    "T01n0026_054:0767a17": "知我如是說法：『今此識，往生不更異耶？』」時，",
    "T01n0026_054:0767a18": "諸比丘答曰：「不也。」世尊問曰：「汝等云何知",
    "T01n0026_054:0767a19": "我說法？」諸比丘答曰：「我等知世尊如是說",
    "T01n0026_054:0767a20": "法，識因緣故起，世尊說識因緣故起，識有",
    "T01n0026_054:0767a21": "緣則生，無緣則滅，我等知世尊如是說法。」",
    "T01n0026_054:0767a22": "世尊歎曰：「善哉！善哉！諸比丘！汝等知我如是",
    "T01n0026_054:0767a23": "說法。所以者何？我亦如是說，識因緣故起，",
    "T01n0026_054:0767a24": "我說識因緣故起，識有緣則生，無緣則滅，",
    "T01n0026_054:0767a25": "識隨所緣生，即彼緣。說緣眼色生識，生",
    "T01n0026_054:0767a26": "識已說眼識，如是耳、鼻、舌、身，意法生識，生",
    "T01n0026_054:0767a27": "識已說意識。猶若如火，隨所緣生，即彼緣，",
    "T01n0026_054:0767a28": "說緣木生火，說木火也。緣草糞聚火，說",
    "T01n0026_054:0767a29": "草糞聚火。如是識隨所緣生，即彼緣，說緣",
    "T01n0026_054:0767b01": "眼色生識，生識已說眼識。如是耳、鼻、舌、身，",
    "T01n0026_054:0767b02": "緣意法生識，生識已說意識。」世尊歎曰：",
    "T01n0026_054:0767b03": "「善哉！善哉！汝等知我如是說法。然此[口*荼]帝",
    "T01n0026_054:0767b04": "比丘愚癡之人，顛倒受解義及文也。彼因",
    "T01n0026_054:0767b05": "自顛倒受解故，誣謗於我，為自傷害，有犯",
    "T01n0026_054:0767b06": "有罪，諸智梵行者所不喜也，而得大罪。汝",
    "T01n0026_054:0767b07": "愚癡人！知有此惡不善處耶？」於是，[口*荼]帝比",
    "T01n0026_054:0767b08": "丘為世尊面呵責已，內懷憂慼，低頭默然，",
    "T01n0026_054:0767b09": "失辯無言，如有所伺。於是，世尊面呵[口*荼]帝",
    "T01n0026_054:0767b10": "比丘已，告諸比丘：「我當為汝說法究竟，無",
    "T01n0026_054:0767b11": "煩無熱，恒有不變，諸智慧觀如是，諦聽，諦聽，",
    "T01n0026_054:0767b12": "善思念之。」時，諸比丘受教而聽。佛言：「真說",
    "T01n0026_054:0767b13": "見耶？」比丘答曰：「唯然。世尊！」世尊告曰：「如來真",
    "T01n0026_054:0767b14": "說見耶？」比丘答曰：「唯然。世尊！」世尊告曰：「如來",
    "T01n0026_054:0767b15": "滅已，所有真彼亦滅法，見耶？」比丘答曰：「唯然。",
    "T01n0026_054:0767b16": "世尊！」世尊告曰：「真說已見耶？」比丘答曰：「唯然。",
    "T01n0026_054:0767b17": "世尊！」世尊告曰：「如來真說已見耶？」比丘答曰：",
    "T01n0026_054:0767b18": "「唯然。世尊！」世尊告曰：「如來滅已，所有真彼亦",
    "T01n0026_054:0767b19": "滅法，已見耶？」比丘答曰：「唯然。世尊！」世尊告曰：",
    "T01n0026_054:0767b20": "「真說無有疑惑耶？」比丘答曰：「不也。世尊！」世",
    "T01n0026_054:0767b21": "尊告曰：「如來真說無有疑惑耶？」比丘答曰：",
    "T01n0026_054:0767b22": "「不也。世尊！」世尊告曰：「如來滅已，所有真彼",
    "T01n0026_054:0767b23": "亦滅法，無有疑惑耶？」比丘答曰：「不也。世尊！」",
    "T01n0026_054:0767b24": "世尊告曰：「真說如是，慧見如真，所有疑惑彼",
    "T01n0026_054:0767b25": "滅耶？」比丘答曰：「唯然。世尊！」世尊告曰：「如來真",
    "T01n0026_054:0767b26": "說如是，慧見如真，所有疑惑彼滅耶？」比丘答",
    "T01n0026_054:0767b27": "曰：「唯然。世尊！」世尊告曰：「如來滅已，所有真",
    "T01n0026_054:0767b28": "彼亦滅法，如是慧見如真，所有疑惑彼滅耶？」",
    "T01n0026_054:0767b29": "比丘答曰：「唯然。世尊！」世尊告曰：「真說已無疑",
    "T01n0026_054:0767c01": "惑耶？」比丘答曰：「唯然。世尊！」世尊告曰：「如來",
    "T01n0026_054:0767c02": "真說已無疑惑耶？」比丘答曰：「唯然。世尊！」世",
    "T01n0026_054:0767c03": "尊告曰：「如來已滅，所有真彼亦滅法，已無",
    "T01n0026_054:0767c04": "疑惑耶？」比丘答曰：「唯然。世尊！」世尊歎曰：「善",
    "T01n0026_054:0767c05": "哉！善哉！若汝等如是知、如是見，謂我此見",
    "T01n0026_054:0767c06": "如是清淨，著彼、惜彼、守彼，不欲令捨者，",
    "T01n0026_054:0767c07": "汝等知我長夜說栰喻法，知已所塞流開耶？」",
    "T01n0026_054:0767c08": "比丘答曰：「不也。世尊！」世尊歎曰：「善哉！善哉！若",
    "T01n0026_054:0767c09": "汝等如是知、如是見，謂我此見如是清淨，",
    "T01n0026_054:0767c10": "不著彼、不惜彼、不守彼，欲令捨者，汝等",
    "T01n0026_054:0767c11": "知我長夜說栰喻法，知已所塞流開耶？」比丘",
    "T01n0026_054:0767c12": "答曰：「唯然。世尊！」世尊歎曰：「善哉！善哉！若有",
    "T01n0026_054:0767c13": "異學來問汝等：『賢者！汝等若有如是清淨",
    "T01n0026_054:0767c14": "見，彼何義、何為、何功德？』汝等云何答耶？」比丘",
    "T01n0026_054:0767c15": "答曰：「世尊！若有異學來問我：『賢者！汝等若",
    "T01n0026_054:0767c16": "有如是清淨見，彼何義、何為、何功德？』者，我等",
    "T01n0026_054:0767c17": "當如是答：『諸賢！為厭義，為無欲義，為見",
    "T01n0026_054:0767c18": "知如真義故。』世尊！若異學來問我者，我等",
    "T01n0026_054:0767c19": "當如是答。」世尊歎曰：「善哉！善哉！若異學來",
    "T01n0026_054:0767c20": "問汝，汝等應如是答。所以者何？此所說觀，",
    "T01n0026_054:0767c21": "一曰摶食麤細，二曰更樂，三曰意念，四曰",
    "T01n0026_054:0767c22": "識也。此四食何因、何習？從何而生？由何有",
    "T01n0026_054:0767c23": "耶？彼四食者，因愛、習愛，從愛而生，由愛有",
    "T01n0026_054:0767c24": "也。愛何因、何習，從何而生？由何有耶？愛者，",
    "T01n0026_054:0767c25": "因覺、習覺，從覺而生，由覺有也。覺何因、何",
    "T01n0026_054:0767c26": "習？從何而生？由何有耶？覺者，因更樂、習更",
    "T01n0026_054:0767c27": "樂，從更樂生，由更樂有也。更樂何因、何習？",
    "T01n0026_054:0767c28": "從何而生？由何有耶？更樂者，因六處、習六",
    "T01n0026_054:0767c29": "處，從六處生，由六處有也。六處何因、何習？",
    "T01n0026_054:0768a01": "從何而生？由何有耶？六處者，因名色、習名",
    "T01n0026_054:0768a02": "色，從名色生，由名色有也。名色何因、何習？",
    "T01n0026_054:0768a03": "從何而生？由何有耶？名色者，因識習識，從",
    "T01n0026_054:0768a04": "識而生，由識有也。識何因、何習？從何而生？由",
    "T01n0026_054:0768a05": "何有耶？識者，因行、習行，從行而生，由行有",
    "T01n0026_054:0768a06": "也。行何因、何習？從何而生？由何有耶？行者，",
    "T01n0026_054:0768a07": "因無明、習無明，從無明生，由無明有也。",
    "T01n0026_054:0768a08": "「是為緣無明有行，緣行有識，緣識有名",
    "T01n0026_054:0768a09": "色，緣名色有六處，緣六處有更樂，緣更",
    "T01n0026_054:0768a10": "樂有覺，緣覺有愛，緣愛有受，緣受有有，",
    "T01n0026_054:0768a11": "緣有有生，緣生有老死、愁慼、啼哭、憂苦、懊",
    "T01n0026_054:0768a12": "惱，如是此等大苦陰生。緣生有老死，此說",
    "T01n0026_054:0768a13": "緣生有老死，於汝等意云何？」比丘答曰：「世",
    "T01n0026_054:0768a14": "尊！緣生有老死，我等意如是。所以者何？緣",
    "T01n0026_054:0768a15": "生有老死也。」「緣有有生，此說緣有有生，",
    "T01n0026_054:0768a16": "於汝等意云何？」比丘答曰：「世尊！緣有有生，",
    "T01n0026_054:0768a17": "我等意如是。所以者何？緣有有生耶。」「緣",
    "T01n0026_054:0768a18": "受有有，此說緣受有有，於汝等意云何？」",
    "T01n0026_054:0768a19": "比丘答曰：「世尊！緣受有有，我等意如是。所",
    "T01n0026_054:0768a20": "以者何？緣受有有也。」「緣愛有受，此說緣",
    "T01n0026_054:0768a21": "愛有受，於汝等意云何？」比丘答曰：「世尊！緣",
    "T01n0026_054:0768a22": "愛有受，我等意如是。所以者何？緣愛有受",
    "T01n0026_054:0768a23": "也。」「緣覺有愛，此說緣覺有愛，於汝等意",
    "T01n0026_054:0768a24": "云何？」比丘答曰：「世尊！緣覺有愛，我等意如",
    "T01n0026_054:0768a25": "是。所以者何？緣覺有愛也。」「緣更樂有覺，",
    "T01n0026_054:0768a26": "此說緣更樂有覺，於汝等意云何？」比丘答",
    "T01n0026_054:0768a27": "曰：「世尊！緣更樂有覺，我等意如是。所以者",
    "T01n0026_054:0768a28": "何？緣更樂有覺也。」「緣六處有更樂，此說",
    "T01n0026_054:0768a29": "緣六處有更樂，於汝等意云何？」比丘答曰：",
    "T01n0026_054:0768b01": "「世尊！緣六處有更樂，我等意如是。所以者",
    "T01n0026_054:0768b02": "何？緣六處有更樂也。」「緣名色有六處，此",
    "T01n0026_054:0768b03": "說緣名色有六處，於汝等意云何？」比丘答",
    "T01n0026_054:0768b04": "曰：「世尊！緣名色有六處，我等意如是。所以",
    "T01n0026_054:0768b05": "者何？緣名色有六處也。」「緣識有名色，此說",
    "T01n0026_054:0768b06": "緣識有名色，於汝等意云何？」比丘答曰：「世",
    "T01n0026_054:0768b07": "尊！緣識有名色，我等意如是。所以者何？緣",
    "T01n0026_054:0768b08": "識有名色也。」「緣行有識，此說緣行有識，",
    "T01n0026_054:0768b09": "於汝等意云何？」比丘答曰：「世尊！緣行有識，",
    "T01n0026_054:0768b10": "我等意如是。所以者何？緣行有識也。」「緣無",
    "T01n0026_054:0768b11": "明有行，此說緣無明有行，於汝等意云",
    "T01n0026_054:0768b12": "何？」比丘答曰：「世尊！緣無明有行，我等意如",
    "T01n0026_054:0768b13": "是。所以者何？緣無明有行也。是為緣無",
    "T01n0026_054:0768b14": "明有行，緣行有識，緣識有名色，緣名色",
    "T01n0026_054:0768b15": "有六處，緣六處有更樂，緣更樂有覺，緣",
    "T01n0026_054:0768b16": "覺有愛，緣愛有受，緣受有有，緣有有生，",
    "T01n0026_054:0768b17": "緣生有老死、愁慼、啼哭、憂苦、懊惱可得生，",
    "T01n0026_054:0768b18": "如是此淳大苦陰生。」世尊歎曰：「善哉！善哉！比",
    "T01n0026_054:0768b19": "丘！汝等如是說。所以者何？我亦如是說，緣",
    "T01n0026_054:0768b20": "無明有行，緣行有識，緣識有名色，緣名",
    "T01n0026_054:0768b21": "色有六處，緣六處有更樂，緣更樂有覺，",
    "T01n0026_054:0768b22": "緣覺有愛，緣愛有受，緣受有有，緣有有",
    "T01n0026_054:0768b23": "生，緣生有老死、愁慼、啼哭、憂苦、懊惱可得",
    "T01n0026_054:0768b24": "生，如是此淳大苦陰生。生滅則老死滅，此",
    "T01n0026_054:0768b25": "說生滅則老死滅，於汝等意云何？」比丘答",
    "T01n0026_054:0768b26": "曰：「世尊！生滅則老死滅，我等意如是。所以者",
    "T01n0026_054:0768b27": "何？生滅則老死滅也。」「有滅則生滅，此說有滅",
    "T01n0026_054:0768b28": "則生滅，於汝等意云何？」比丘答曰：「世尊！有",
    "T01n0026_054:0768b29": "滅則生滅，我等意如是。所以者何？有滅則生",
    "T01n0026_054:0768c01": "滅也。」「受滅則有滅也，此說受滅則有滅，於",
    "T01n0026_054:0768c02": "汝等意云何？」比丘答曰：「世尊！受滅則有滅，",
    "T01n0026_054:0768c03": "我等意如是。所以者何？受滅則有滅也。」「愛滅",
    "T01n0026_054:0768c04": "則受滅，此說愛滅則受滅，於汝等意云何？」",
    "T01n0026_054:0768c05": "比丘答曰：「世尊！愛滅則受滅，我等意如是。",
    "T01n0026_054:0768c06": "所以者何？愛滅則受滅也。」「覺滅則愛滅，此說",
    "T01n0026_054:0768c07": "覺滅則愛滅，於汝等意云何？」比丘答曰：「世",
    "T01n0026_054:0768c08": "尊！覺滅則愛滅，我等意如是。所以者何？覺",
    "T01n0026_054:0768c09": "滅則愛滅也。」「更樂滅則覺滅，此說更樂滅則",
    "T01n0026_054:0768c10": "覺滅，於汝等意云何？」比丘答曰：「世尊！更樂",
    "T01n0026_054:0768c11": "滅則覺滅，我等意如是。所以者何？更樂滅則",
    "T01n0026_054:0768c12": "覺滅也。」「六處滅則更樂滅，此說六處滅則更",
    "T01n0026_054:0768c13": "樂滅，於汝等意云何？」比丘答曰：「世尊！六處",
    "T01n0026_054:0768c14": "滅則更樂滅，我等意如是。所以者何？六處滅",
    "T01n0026_054:0768c15": "則更樂滅也。」「名色滅則六處滅，此說名色滅",
    "T01n0026_054:0768c16": "則六處滅，於汝等意云何？」比丘答曰：「世尊！",
    "T01n0026_054:0768c17": "名色滅則六處滅，我等意如是。所以者何？名",
    "T01n0026_054:0768c18": "色滅則六處滅也。」「識滅則名色滅，此說識滅",
    "T01n0026_054:0768c19": "則名色滅，於汝等意云何？」比丘答曰：「世尊！",
    "T01n0026_054:0768c20": "識滅則名色滅，我等意如是。所以者何？識",
    "T01n0026_054:0768c21": "滅則名色滅也。」「行滅則識滅，此說行滅則",
    "T01n0026_054:0768c22": "識滅，於汝等意云何？」比丘答曰：「世尊！行滅",
    "T01n0026_054:0768c23": "則識滅，我等意如是。所以者何？行滅則識滅",
    "T01n0026_054:0768c24": "也。」「無明滅則行滅，此說無明滅則行滅，於",
    "T01n0026_054:0768c25": "汝等意云何？」比丘答曰：「世尊！無明滅則行",
    "T01n0026_054:0768c26": "滅，我等意如是。所以者何？無明滅則行滅",
    "T01n0026_054:0768c27": "也。是為無明滅則行滅，行滅則識滅，識滅則",
    "T01n0026_054:0768c28": "名色滅，名色滅則六處滅，六處滅則更樂滅，",
    "T01n0026_054:0768c29": "更樂滅則覺滅，覺滅則愛滅，愛滅則受滅，受",
    "T01n0026_054:0769a01": "滅則有滅，有滅則生滅，生滅則老死滅，愁慼、",
    "T01n0026_054:0769a02": "啼哭、憂苦、懊惱可得滅，如是此淳大苦陰",
    "T01n0026_054:0769a03": "滅。」世尊歎曰：「善哉！善哉！比丘！汝等如是說。所",
    "T01n0026_054:0769a04": "以者何？我亦如是說，無明滅則行滅，行滅則",
    "T01n0026_054:0769a05": "識滅，識滅則名色滅，名色滅則六處滅，六處",
    "T01n0026_054:0769a06": "滅則更樂滅，更樂滅則覺滅，覺滅則愛滅，愛",
    "T01n0026_054:0769a07": "滅則受滅，受滅則有滅，有滅則生滅，生滅則",
    "T01n0026_054:0769a08": "老死滅，愁慼、啼哭、憂苦、懊惱可得滅，如是",
    "T01n0026_054:0769a09": "此淳大苦陰滅。」世尊歎曰：「善哉！善哉！若汝等",
    "T01n0026_054:0769a10": "如是知、如是見，汝等頗於過去作是念：『我",
    "T01n0026_054:0769a11": "過去時有，我過去時無。云何過去時有？何由",
    "T01n0026_054:0769a12": "過去時有耶？』」比丘答曰：「不也。世尊！」世尊歎曰：",
    "T01n0026_054:0769a13": "「善哉！善哉！若汝等如是知、如是見，汝等頗",
    "T01n0026_054:0769a14": "於未來作是念：『我未來當有，我未來當無。",
    "T01n0026_054:0769a15": "云何未來有？何由未來有耶？』」比丘答曰：「不也。",
    "T01n0026_054:0769a16": "世尊！」世尊歎曰：「善哉！善哉！若汝等如是知、如",
    "T01n0026_054:0769a17": "是見，汝等頗於內有疑惑，此云何？此何等？",
    "T01n0026_054:0769a18": "此眾生從何所來？趣至何處？何因已有？何",
    "T01n0026_054:0769a19": "因當有耶？」比丘答曰：「不也。世尊！」世尊歎曰：「善",
    "T01n0026_054:0769a20": "哉！善哉！若汝等如是知、如是見，汝等頗故",
    "T01n0026_054:0769a21": "殺父母，害弟子阿羅訶，破壞聖眾，惡意",
    "T01n0026_054:0769a22": "向佛出如來血耶？」比丘答曰：「不也。世尊！」世",
    "T01n0026_054:0769a23": "尊歎曰：「善哉！善哉！若汝等如是知、如是見，汝",
    "T01n0026_054:0769a24": "等頗故犯戒捨戒罷道耶？」比丘答曰：「不也。世",
    "T01n0026_054:0769a25": "尊！」世尊歎曰：「善哉！善哉！若汝等如是知、如",
    "T01n0026_054:0769a26": "是見，汝等頗捨此更求外尊求福田耶？」",
    "T01n0026_054:0769a27": "比丘答曰：「不也。世尊！」世尊歎曰：「善哉！善哉！若",
    "T01n0026_054:0769a28": "汝等如是知、如是見，汝等頗作沙門、梵志",
    "T01n0026_054:0769a29": "如是說：『諸尊！可知則知，可見則見耶？』」比丘",
    "T01n0026_054:0769b01": "答曰：「不也。世尊！」世尊歎曰：「善哉！善哉！若汝等",
    "T01n0026_054:0769b02": "如是知、如是見，汝等頗吉祥為清淨耶？」比",
    "T01n0026_054:0769b03": "丘答曰：「不也。世尊！」世尊歎曰：「善哉！善哉！若汝",
    "T01n0026_054:0769b04": "等如是知、如是見，汝等頗為諸沙門、梵志，",
    "T01n0026_054:0769b05": "吉祥相應諸見雜苦雜之，雜煩熱雜懊惱，彼",
    "T01n0026_054:0769b06": "是真實耶？」比丘答曰：「不也。世尊！」世尊歎曰：「善",
    "T01n0026_054:0769b07": "哉！善哉！若汝等如是知、如是見，汝等頗身",
    "T01n0026_054:0769b08": "生疹患，生甚重苦，乃至命欲斷，捨此更求",
    "T01n0026_054:0769b09": "外：『頗有彼沙門、梵志，持一句呪，二句、三句、四",
    "T01n0026_054:0769b10": "句、多句、百句，持此呪令脫我苦。』是謂求苦、",
    "T01n0026_054:0769b11": "習苦、得苦盡耶？」比丘答曰：「不也。世尊！」世尊歎",
    "T01n0026_054:0769b12": "曰：「善哉！善哉！若汝等如是知、如是見，汝等",
    "T01n0026_054:0769b13": "頗受八有耶？」比丘答曰：「不也。世尊！」世尊歎",
    "T01n0026_054:0769b14": "曰：「善哉！善哉！若汝等如是知、如是見，汝等",
    "T01n0026_054:0769b15": "頗如是說：『我等恭敬沙門，敬重沙門，沙門",
    "T01n0026_054:0769b16": "瞿曇是我尊師耶？』」比丘答曰：「不也。世尊！」世尊",
    "T01n0026_054:0769b17": "歎曰：「善哉！善哉！若汝等自知、自見、自覺得最",
    "T01n0026_054:0769b18": "正覺，汝等隨所問答耶？」比丘答曰：「如是！世",
    "T01n0026_054:0769b19": "尊！」世尊歎曰：「善哉！善哉！我正御汝等，於畢",
    "T01n0026_054:0769b20": "究竟無煩無熱，恒不變易法，正智所知、正智",
    "T01n0026_054:0769b21": "所見、正智所覺，因此故我向者說，我為汝說",
    "T01n0026_054:0769b22": "法，畢究竟不煩熱，恒不變易法，正智所知、正",
    "T01n0026_054:0769b23": "智所見、正智所覺。復次三事合會入於母胎，",
    "T01n0026_054:0769b24": "父母聚集一處、母滿精堪耐、香陰已至。此",
    "T01n0026_054:0769b25": "三事合會入於母胎，母胎或持九月十月便",
    "T01n0026_054:0769b26": "生，生已以血長養，血者於聖法中，謂是母",
    "T01n0026_054:0769b27": "乳也。彼於後時諸根轉大、根轉成就，食麤",
    "T01n0026_054:0769b28": "飯麨蘇油塗身，彼眼見色，樂著好色、憎",
    "T01n0026_054:0769b29": "惡惡色，不立身念少心心解脫、慧解脫，",
    "T01n0026_054:0769c01": "不知如真，所生惡不善法，不滅盡無餘，不",
    "T01n0026_054:0769c02": "敗壞無餘。如是耳、鼻、舌、身、意知法，樂著好",
    "T01n0026_054:0769c03": "法、憎惡惡法，不立身念少心心解脫、慧解",
    "T01n0026_054:0769c04": "脫，不知如真，所生惡不善法，不滅盡無餘，",
    "T01n0026_054:0769c05": "不敗壞無餘。彼如是隨憎不憎所受覺，或",
    "T01n0026_054:0769c06": "樂或苦或不苦不樂，彼樂彼覺求著受彼覺，",
    "T01n0026_054:0769c07": "彼樂彼覺求著受彼覺已，若樂覺者是為受，",
    "T01n0026_054:0769c08": "彼緣受有有，緣有有生，緣生有老死，愁",
    "T01n0026_054:0769c09": "慼啼哭憂苦懊惱可得生，如是此淳大苦陰",
    "T01n0026_054:0769c10": "生。比丘！非為具足愛所繫相續，如[口*荼]帝比",
    "T01n0026_054:0769c11": "丘雞和哆子耶？」比丘答曰：「如是，世尊！具足",
    "T01n0026_054:0769c12": "愛所繫相續，如[口*荼]帝比丘雞和哆子也。若",
    "T01n0026_054:0769c13": "時如來出世，無所著、等正覺、明行成為、善逝、",
    "T01n0026_054:0769c14": "世間解、無上士、道法御、天人師，號佛、眾祐。彼",
    "T01n0026_054:0769c15": "眼見色，於好色而不樂著，於惡色而不",
    "T01n0026_054:0769c16": "憎惡，立身念無量心，心解脫、慧解脫，知如",
    "T01n0026_054:0769c17": "真，所生惡不善法，滅盡無餘，敗壞無餘。如",
    "T01n0026_054:0769c18": "是耳、鼻、舌、身、意知法，不著好法、不惡惡法，",
    "T01n0026_054:0769c19": "立身念無量心，心解脫、慧解脫，知如真，",
    "T01n0026_054:0769c20": "所生惡不善法，滅盡無餘，敗壞無餘。彼如是",
    "T01n0026_054:0769c21": "滅憎不憎所受覺，或樂或苦或不苦不樂，彼",
    "T01n0026_054:0769c22": "不樂彼覺，不求不著不受覺，彼不樂彼",
    "T01n0026_054:0769c23": "覺，不求不著不受覺已，若樂覺者彼便滅，",
    "T01n0026_054:0769c24": "樂滅則受滅，受滅則有滅，有滅則生滅，生滅",
    "T01n0026_054:0769c25": "則老死滅，愁慼啼哭憂苦懊惱可得滅，如",
    "T01n0026_054:0769c26": "是此淳大苦陰滅。」「比丘！非為具足愛盡解",
    "T01n0026_054:0769c27": "脫耶？」比丘答曰：「如是，世尊！具足愛盡解脫",
    "T01n0026_054:0769c28": "也。」說是法時，此三千大千世界三反震動，",
    "T01n0026_054:0769c29": "動、盡動，戰、盡戰，震、盡震。是故此經稱愛盡解",
    "T01n0026_054:0770a01": "脫。佛說如是。彼諸比丘聞佛所說，歡喜奉",
    "T01n0026_054:0770a02": "行。",
    "T01n0026_054:0770a03": "[口*荼]帝經第十竟(四千六百九十一字)",
    "T01n0026_054:0770a04": "中阿含經卷第五十四(九千三百六十一字)",
    "T01n0026_054:0770a05": "中阿含大品第二竟(三萬九千九百一十二字)(第五後誦)"
}