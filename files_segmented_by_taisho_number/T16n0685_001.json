{
    "T16n0685_001:0779a24": "No. 685 [No. 686]",
    "T16n0685_001:0779a25": "佛說盂蘭盆經",
    "T16n0685_001:0779a27": "西晉月氏三藏竺法護譯",
    "T16n0685_001:0779a28": "聞如是：一時佛在舍衛國祇樹給孤獨園。大",
    "T16n0685_001:0779a29": "目乾連始得六通，欲度父母，報乳哺之恩。即",
    "T16n0685_001:0779b01": "以道眼觀視世間，見其亡母生餓鬼中，不見",
    "T16n0685_001:0779b02": "飲食，皮骨連立。目連悲哀，即鉢盛飯，往餉",
    "T16n0685_001:0779b03": "其母。母得鉢飯，便以左手障飯，右手摶飯。",
    "T16n0685_001:0779b04": "食未入口，化成火炭，遂不得食。目連大叫，悲",
    "T16n0685_001:0779b05": "號啼泣，馳還白佛，具陳如此。",
    "T16n0685_001:0779b06": "佛言：「汝母罪根深結，非汝一人力所奈何！汝",
    "T16n0685_001:0779b07": "雖孝順，聲動天地，天神、地神、邪魔、外道、道",
    "T16n0685_001:0779b08": "士、四天王神亦不能奈何！當須十方眾僧威",
    "T16n0685_001:0779b09": "神之力乃得解脫。",
    "T16n0685_001:0779b10": "吾今當為汝說救濟之法，令一切難皆離憂",
    "T16n0685_001:0779b11": "苦，罪障消除。」",
    "T16n0685_001:0779b12": "佛告目連：「十方眾僧於七月十五日僧自恣",
    "T16n0685_001:0779b13": "時，當為七世父母及現在父母厄難中者，具",
    "T16n0685_001:0779b14": "飯、百味五果、汲灌盆器、香油錠爥、床敷臥具，",
    "T16n0685_001:0779b15": "盡世甘美以著盆中，供養十方大德眾僧。當",
    "T16n0685_001:0779b16": "此之日，一切聖眾或在山間禪定、或得四道",
    "T16n0685_001:0779b17": "果、或樹下經行；或六通自在、教化聲聞、緣",
    "T16n0685_001:0779b18": "覺；或十地菩薩大人權現比丘，在大眾中；皆",
    "T16n0685_001:0779b19": "同一心，受鉢和羅飯。具清淨戒聖眾之道，其",
    "T16n0685_001:0779b20": "德汪洋，其有供養此等自恣僧者，現在父",
    "T16n0685_001:0779b21": "母、七世父母、六種親屬得出三途之苦，應",
    "T16n0685_001:0779b22": "時解脫，衣食自然。若復有人父母現在者，福",
    "T16n0685_001:0779b23": "樂百年；若已亡七世父母，生天，自在化生，入",
    "T16n0685_001:0779b24": "天華光，受無量快樂。」時佛勅十方眾僧，皆",
    "T16n0685_001:0779b25": "先為施主家呪願七世父母，行禪定意，然",
    "T16n0685_001:0779b26": "後受食。初受盆時，先安在佛塔前，眾僧呪",
    "T16n0685_001:0779b27": "願竟，便自受食。",
    "T16n0685_001:0779b28": "爾時目連比丘及此大會大菩薩眾皆大",
    "T16n0685_001:0779b29": "歡喜，而目連悲啼泣聲釋然除滅。是時目",
    "T16n0685_001:0779c01": "連其母即於是日，得脫一劫餓鬼之苦。",
    "T16n0685_001:0779c02": "爾時目連復白佛言：「弟子所生父母，得蒙",
    "T16n0685_001:0779c03": "三寶功德之力、眾僧威神之力。故，若未來世",
    "T16n0685_001:0779c04": "一切佛弟子行孝順者，亦應奉此盂蘭盆，",
    "T16n0685_001:0779c05": "救度現在父母乃至七世父母，為可爾不？」",
    "T16n0685_001:0779c06": "佛言：「大善快問！我正欲說，汝今復問。善男",
    "T16n0685_001:0779c07": "子！若有比丘比丘尼、國王太子、王子大臣",
    "T16n0685_001:0779c08": "宰相、三公百官、萬民庶人行孝慈者，皆應",
    "T16n0685_001:0779c09": "為所生現在父母、過去七世父母，於七月十",
    "T16n0685_001:0779c10": "五日——佛歡喜日、僧自恣日——以百味飲食安",
    "T16n0685_001:0779c11": "盂蘭盆中，施十方自恣僧，乞願便使現在",
    "T16n0685_001:0779c12": "父母壽命百年、無病，無一切苦惱之患，乃至",
    "T16n0685_001:0779c13": "七世父母離餓鬼苦，得生天人中，福樂無",
    "T16n0685_001:0779c14": "極。」",
    "T16n0685_001:0779c15": "佛告諸善男子、善女人：「是佛弟子修孝順者，",
    "T16n0685_001:0779c16": "應念念中常憶父母，供養乃至七世父母。年",
    "T16n0685_001:0779c17": "年七月十五日，常以孝順慈憶所生父母，",
    "T16n0685_001:0779c18": "乃至七世父母，為作盂蘭盆施佛及僧，以報",
    "T16n0685_001:0779c19": "父母長養、慈愛之恩。若一切佛弟子應當奉",
    "T16n0685_001:0779c20": "持是法。」",
    "T16n0685_001:0779c21": "爾時目連比丘、四輩弟子，聞佛所說，歡喜",
    "T16n0685_001:0779c22": "奉行。",
    "T16n0685_001:0779c23": "佛說盂蘭盆經"
}