{
    "T37n1763_003:0388a12": "2大般涅槃經集解卷第三序品第一卷之第二",
    "T37n1763_003:0388a14": "　出諸離車在虛空坐去地七多羅樹",
    "T37n1763_003:0388a15": "　又出諸大長者亦去地七多羅樹",
    "T37n1763_003:0388a16": "　出諸鬼神及禽獸異名",
    "T37n1763_003:0388a17": "　敘變林及重閣講堂事",
    "T37n1763_003:0388a18": "　釋魔王說呪事　出無邊身來事",
    "T37n1763_003:0388a19": "序品之第二",
    "T37n1763_003:0388a20": "爾時復有四恒河沙至及閻浮提諸王眷屬。",
    "T37n1763_003:0388a21": "案慧朗曰：此下第三列諸豪族也。",
    "T37n1763_003:0388a22": "為求法故善脩戒行至於虛空中默然而住。",
    "T37n1763_003:0388a23": "案僧亮曰：去地七多羅樹者，彼以豪族自憍，",
    "T37n1763_003:0388a24": "不願雜坐，故置之空也。",
    "T37n1763_003:0388a25": "爾時復有五恒河沙至繞佛一匝却住一面。",
    "T37n1763_003:0388a26": "案僧亮曰：陀那婆王者，阿脩羅例也，此言隨",
    "T37n1763_003:0388a27": "也。",
    "T37n1763_003:0388a28": "爾時閻浮提中比丘比丘尼至其林變白猶如",
    "T37n1763_003:0388a29": "白鵠。案僧亮曰：貪生愛壽者，以佛滅為苦。",
    "T37n1763_003:0388b01": "今明滅非作法，乃息偽反真也。五色之中，白",
    "T37n1763_003:0388b02": "是真實自然之色，不可染成，借事表理也。僧",
    "T37n1763_003:0388b03": "宗曰：向三種瑞，人中悉集。今現此相，以摧",
    "T37n1763_003:0388b04": "諸天速集也。",
    "T37n1763_003:0388b05": "於虛空中自然而有至皆悉悲感愁憂不樂。",
    "T37n1763_003:0388b06": "案僧亮曰：今說涅槃無一切有，故名為空。",
    "T37n1763_003:0388b07": "希有常樂萬德，如虛空中有堂閣也。",
    "T37n1763_003:0388b08": "爾時四天王釋提桓因至來至佛所稽首佛足。",
    "T37n1763_003:0388b09": "案僧宗曰：魔多是聖人。如今是實，佛以大",
    "T37n1763_003:0388b10": "慈能轉其惡也。",
    "T37n1763_003:0388b11": "而白佛言我等今者至除滅怖畏說如是呪。",
    "T37n1763_003:0388b12": "明駿曰：案《維摩經》云「十方世界作魔王者。多",
    "T37n1763_003:0388b13": "是住不思議解脫菩薩。」信之於此矣。",
    "T37n1763_003:0388b14": "侘枳咤咤羅侘枳盧呵隷至阿羅遮羅多羅莎",
    "T37n1763_003:0388b15": "訶案僧宗曰：若能窮達其旨，經之與呪竟",
    "T37n1763_003:0388b16": "何所在？但物心難以理從、易以威逼，呪方別",
    "T37n1763_003:0388b17": "是止耶之術。魔無法以助化，說呪以弘道也。",
    "T37n1763_003:0388b18": "慧朗曰：此有三階。前明魔以神力，施地獄之",
    "T37n1763_003:0388b19": "樂，辦供而來。此第二說呪，以請印可之。",
    "T37n1763_003:0388b20": "是呪能令諸失心者至心懷愁惱却住一面。",
    "T37n1763_003:0388b21": "案僧宗曰：歎呪功能，復明己自為護，以勸受",
    "T37n1763_003:0388b22": "持也。慧朗曰：此第三請佛受供印呪。佛不受",
    "T37n1763_003:0388b23": "供，而印其呪也。",
    "T37n1763_003:0388b24": "爾時大自在天王與其眷屬至天人師佛世尊。",
    "T37n1763_003:0388b25": "案僧亮曰：此菩薩所以現者，美大之辭也，",
    "T37n1763_003:0388b26": "此中明身大。彼土莊嚴，眾生清淨，世樂之極，",
    "T37n1763_003:0388b27": "遠來獻供。更求勝法者，證有為非樂也。慧朗",
    "T37n1763_003:0388b28": "曰：此下有兩段，初辨無邊、次明佛神力也。辨",
    "T37n1763_003:0388b29": "無邊身中有八章，此即第一略敘彼土佛事",
    "T37n1763_003:0388c01": "也。",
    "T37n1763_003:0388c02": "爾時彼佛即告第一大弟子至并可禮敬請決",
    "T37n1763_003:0388c03": "所疑。案慧朗曰：此第二彼佛命使來。",
    "T37n1763_003:0388c04": "爾時無邊身菩薩摩訶薩至所有威德悉滅無",
    "T37n1763_003:0388c05": "餘。案慧朗曰：此第三敘時眾驚怪也。",
    "T37n1763_003:0388c06": "是時文殊師利法王子至如來不久當般涅槃。",
    "T37n1763_003:0388c07": "案慧朗曰：此第四敘文殊安慰大眾也。",
    "T37n1763_003:0388c08": "是時大眾一切悉見至如是流布大乘經典。",
    "T37n1763_003:0388c09": "案慧朗曰：此第五敘菩薩神力。",
    "T37n1763_003:0388c10": "爾時無邊身菩薩至如來不久當般涅槃。案",
    "T37n1763_003:0388c11": "慧朗曰：此第六明菩薩以神力令身中眾生",
    "T37n1763_003:0388c12": "得法悟也。",
    "T37n1763_003:0388c13": "爾時無邊身菩薩至餘無能見是菩薩身其量",
    "T37n1763_003:0388c14": "邊際。案慧朗曰：第七明以神力辦供。",
    "T37n1763_003:0388c15": "爾時無邊身菩薩及其眷屬至如是三請悉亦",
    "T37n1763_003:0388c16": "不受。案慧朗曰：第八明以供上佛，佛不受。",
    "T37n1763_003:0388c17": "爾時無邊身菩薩及其眷屬至却住一面皆亦",
    "T37n1763_003:0388c18": "如是。案慧朗曰：舉十方同到者總結。",
    "T37n1763_003:0388c19": "爾時娑羅雙樹吉祥福地至見諸佛土亦復如",
    "T37n1763_003:0388c20": "是。案慧朗曰：此辨佛神力有兩章，此即第",
    "T37n1763_003:0388c21": "一光明變穢為淨也。",
    "T37n1763_003:0388c22": "爾時如來面門所出至身諸毛孔流血灑地。",
    "T37n1763_003:0388c23": "案法瑤曰：化緣周畢，表涅槃之相也。有三",
    "T37n1763_003:0388c24": "種：一眾生心淨、二國土淨、三收光入口。收光",
    "T37n1763_003:0388c25": "入口，則止教之相。眾生心淨，則表化周。國土",
    "T37n1763_003:0388c26": "淨者，則明行畢也。慧朗曰：此第二階，示涅槃",
    "T37n1763_003:0388c27": "之相也。",
    "T37n1763_003:0388c28": "大般涅槃經集解卷第三"
}