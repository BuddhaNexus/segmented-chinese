{
    "T53n2122_084:0901c14": "法苑珠林卷第八十四",
    "T53n2122_084:0901c16": "西明寺沙門釋道世撰",
    "T53n2122_084:0901c17": "六度篇第八十五之五",
    "T53n2122_084:0901c18": "5 禪定部(八四)禪定部第五此別五部",
    "T53n2122_084:0901c19": "述意部引證部頭陀部利益部",
    "T53n2122_084:0901c20": "禪定部",
    "T53n2122_084:0901c21": "1 述意部述意部第一",
    "T53n2122_084:0901c22": "夫神通勝業非定不生。無漏慧根非靜不發。",
    "T53n2122_084:0901c23": "故經曰。深修禪定得五神通。心在一緣是三",
    "T53n2122_084:0901c24": "昧相。書亦有言。當使形如枯木。心若死灰。",
    "T53n2122_084:0901c25": "不充誳於富貴。不隕穫於貧賤。栖神冥漢",
    "T53n2122_084:0901c26": "之內。遺形塵埃之表。故攝心一處便是功德",
    "T53n2122_084:0901c27": "叢林。散意片時即名煩惱羅剎。所以曇光釋",
    "T53n2122_084:0901c28": "子降猛虎於膝前。螺髻仙人宿巢禽於頂上。",
    "T53n2122_084:0901c29": "是知大士常修宴坐。不斷煩惱而入涅槃。不",
    "T53n2122_084:0902a01": "捨道法現凡夫事。又能觀察此身。從頭至足",
    "T53n2122_084:0902a02": "三十六物八萬戶蟲。不淨無常苦空非我。但",
    "T53n2122_084:0902a03": "眾生心性譬若獼猴戲跳攀緣歡娛奔逸。不",
    "T53n2122_084:0902a04": "能冥目束體端心勤意。剛強難化𢤱戾不",
    "T53n2122_084:0902a05": "調。習近五塵流轉三界。黏外道之黐。貫天魔",
    "T53n2122_084:0902a06": "之杖。於是永淪苦海長墜嶮獄。皆由放散情",
    "T53n2122_084:0902a07": "慮擾亂心神。似風裏之燈。譬波中之月。搖",
    "T53n2122_084:0902a08": "漾輕動。浮游汎濫。影既不現。照豈得明。所",
    "T53n2122_084:0902a09": "以眾惡賴此而興。諸善由斯併廢。良由不修",
    "T53n2122_084:0902a10": "斷惑。常起貪瞋。未服無知偏多樂受。遂令",
    "T53n2122_084:0902a11": "禪定之惑重沓爭來。妨靜之緣交加競集。五",
    "T53n2122_084:0902a12": "蓋覆心禪門已閉。六塵在念亂想常馳。類狂",
    "T53n2122_084:0902a13": "象之無鉤。似戲猨之得樹。故須念念策心新",
    "T53n2122_084:0902a14": "新集起。豈前念皆惡。遂剋苦而靜塵。後念",
    "T53n2122_084:0902a15": "起善。便縱意而揚惡。所以論美四時經歎一",
    "T53n2122_084:0902a16": "慮。然後方能正想革絕凡懷。若違此理聖亦",
    "T53n2122_084:0902a17": "不可。今萬境森羅不能自觸。要須因倚諸根",
    "T53n2122_084:0902a18": "內想感發。何以知然。今有心感於內事發於",
    "T53n2122_084:0902a19": "外。惑緣於外起染於內。故知內外相資表裏",
    "T53n2122_084:0902a20": "遞用。君臣心識不可備捨。故經云。心王若",
    "T53n2122_084:0902a21": "正則六臣不邪。識意昏沈則其主不明。今",
    "T53n2122_084:0902a22": "悔六臣當各慚愧制馭六根不令馳散也。",
    "T53n2122_084:0902a23": "2 引證部引證部第二",
    "T53n2122_084:0902a24": "如法句經心意品說云。昔佛在世時。有一道",
    "T53n2122_084:0902a25": "人在河邊樹下學道。十二年中貪想不除。走",
    "T53n2122_084:0902a26": "心散意但念云欲。目色耳聲鼻香口味身受",
    "T53n2122_084:0902a27": "心法。身靜意遊曾無寧息。十二年中不能得",
    "T53n2122_084:0902a28": "道。佛知可度。化作沙門。往至其所。樹下共",
    "T53n2122_084:0902a29": "宿。須臾月明。有龜從河中出來至樹下。復",
    "T53n2122_084:0902b01": "有水狗飢行求食。與龜相逢。便欲噉龜。龜",
    "T53n2122_084:0902b02": "縮其頭尾及其四脚藏於甲中。不能得噉。水",
    "T53n2122_084:0902b03": "狗小遠。復出頭足。行步如故。不能奈何。遂",
    "T53n2122_084:0902b04": "便得脫。於是道人問化沙門。此龜有護命之",
    "T53n2122_084:0902b05": "鎧。水狗不能得其便。化沙門答言。吾念世人",
    "T53n2122_084:0902b06": "不如此龜。不知無常放恣六情。外魔得便。形",
    "T53n2122_084:0902b07": "壞神去生死無端。輪轉五道苦惱百千。皆意",
    "T53n2122_084:0902b08": "所造。宜自勉勵求滅度安。於是化沙門即說",
    "T53n2122_084:0902b09": "偈言。",
    "T53n2122_084:0902b10": "藏六如龜　　防意如城　　慧與魔戰",
    "T53n2122_084:0902b11": "勝則無患",
    "T53n2122_084:0902b12": "又求離牢獄經云。時有阿育王弟。名善容",
    "T53n2122_084:0902b13": "亦名違陀首祇入山游獵。見諸梵志裸形苦行而無",
    "T53n2122_084:0902b14": "所得。王弟見而問曰。汝在此行道。有何患累",
    "T53n2122_084:0902b15": "而無成辦。梵志報曰。坐有群鹿數共合會。我",
    "T53n2122_084:0902b16": "見心動不能自制。王子聞已。時生惡念。此",
    "T53n2122_084:0902b17": "等梵志。服風食氣氣力羸惙。猶有婬欲過患",
    "T53n2122_084:0902b18": "不除。釋子沙門。飲食甘美在好床坐。衣服",
    "T53n2122_084:0902b19": "隨時香華自熏。豈得無欲。時阿育王聞弟有",
    "T53n2122_084:0902b20": "此議論。即懷憂慼。吾唯有一弟。忽生邪見。",
    "T53n2122_084:0902b21": "恐永迷沒。我當方宜除其惡念。即還宮內勅",
    "T53n2122_084:0902b22": "諸伎女。各自莊嚴。至善容所共相娛樂。預",
    "T53n2122_084:0902b23": "勅大臣。吾有所圖。若我勅卿殺善容者。卿等",
    "T53n2122_084:0902b24": "便諫。須待七日隨王殺之。時諸伎女即往娛",
    "T53n2122_084:0902b25": "樂。未經時頃王躬自往。語弟云。何為將吾伎",
    "T53n2122_084:0902b26": "女妻妾恣意自娛。奪其威怒以輪擲空。召諸",
    "T53n2122_084:0902b27": "大臣即告之曰。卿等知不。吾未衰老。亦無外",
    "T53n2122_084:0902b28": "寇強敵來侵境者。吾曾聞古昔諸賢有此諺",
    "T53n2122_084:0902b29": "言。夫人有福四海歸伏福盡德薄肘腋叛",
    "T53n2122_084:0902c01": "離。如我自察未有斯變。然我弟善容誘吾伎",
    "T53n2122_084:0902c02": "女妻妾縱情自恣。事既如是豈有我乎。汝等",
    "T53n2122_084:0902c03": "將去詣市殺之。諸臣諫曰。唯願大王聽臣微",
    "T53n2122_084:0902c04": "言。唯有此一弟。又少息胤無繼嗣者。願聽七",
    "T53n2122_084:0902c05": "日為王求依王命。時王默然聽臣所諫。王復",
    "T53n2122_084:0902c06": "寬恩。勅語諸臣。命聽王子。著吾服飾。天冠威",
    "T53n2122_084:0902c07": "容如吾不異。內吾宮裏作唱伎樂。共娛樂之。",
    "T53n2122_084:0902c08": "復勅一臣自今日始著鎧持杖。拔好利劍。",
    "T53n2122_084:0902c09": "往語善容王子曰。知期七日終正。爾當到",
    "T53n2122_084:0902c10": "努力開割五欲自娛。今不自適死後有悔。恨",
    "T53n2122_084:0902c11": "亦無益。一日過已臣復往語。餘有六日。如是",
    "T53n2122_084:0902c12": "次第乃至一日。臣往白言。王子當知。六日已",
    "T53n2122_084:0902c13": "過唯明日在。當就於死。努力恣情。五欲自",
    "T53n2122_084:0902c14": "娛。至七日到王遣使問。云何王子七日之中。",
    "T53n2122_084:0902c15": "意志自由快樂不乎。弟報王曰。大王當知。不",
    "T53n2122_084:0902c16": "見不聞有何快樂。王問弟曰。著吾服飾入吾",
    "T53n2122_084:0902c17": "宮殿。眾伎自娛食以甘美。何以面欺不見不",
    "T53n2122_084:0902c18": "聞不快樂耶。弟白王言。應死之人。雖未命絕",
    "T53n2122_084:0902c19": "與死何異。當有何情著於五欲。王告弟曰。咄",
    "T53n2122_084:0902c20": "愚所啟。汝今一身憂慮百端。一身斷滅在欲",
    "T53n2122_084:0902c21": "不樂。豈況沙門憂念三世。一身死壞復受一",
    "T53n2122_084:0902c22": "身。億百千世。身身受苦無量患惱。雖出為人",
    "T53n2122_084:0902c23": "與他走使。或生貧家衣食窮乏。念此辛酸故",
    "T53n2122_084:0902c24": "出家為道。求於無為度世之要。設不精勤當",
    "T53n2122_084:0902c25": "復更歷劫數之苦。是時王子心開意解。前白",
    "T53n2122_084:0902c26": "王言。今聞王教乃得惺寤。生老病死實可",
    "T53n2122_084:0902c27": "厭患。愁憂苦惱流轉不息。唯願大王。見聽",
    "T53n2122_084:0902c28": "為道。謹慎修行。王告弟曰。宜知是時。弟即",
    "T53n2122_084:0902c29": "辭王出為沙門。奉持禁戒晝夜精勤。遂得阿",
    "T53n2122_084:0903a01": "羅漢果。六通清徹無所罣礙。",
    "T53n2122_084:0903a02": "又阿育王傳云。阿育王聞弟得道。深心歡喜。",
    "T53n2122_084:0903a03": "稽首禮敬。請長供養。既厭世苦不樂人間。誓",
    "T53n2122_084:0903a04": "依林野以養餘命。阿育王即使鬼神於自城",
    "T53n2122_084:0903a05": "內為造山水。山高數十丈。斷絕人物不得",
    "T53n2122_084:0903a06": "往來。乃應王命率捨衣資。造石像一軀。身",
    "T53n2122_084:0903a07": "高丈六。即於山龕石室供養其弟。此山及像",
    "T53n2122_084:0903a08": "今並存焉。",
    "T53n2122_084:0903a09": "3 頭陀部頭陀部第三",
    "T53n2122_084:0903a10": "夫五欲蓋纏並是禪障。既能除棄。其心寂靜。",
    "T53n2122_084:0903a11": "堪能修道。故此章內。具明十二頭陀之行。少",
    "T53n2122_084:0903a12": "欲知足無過此等。西云頭陀。此云抖擻。能",
    "T53n2122_084:0903a13": "行此法即能抖擻煩惱去離貪著。如衣抖",
    "T53n2122_084:0903a14": "擻能去塵垢。是故從喻為名。故名頭陀。經",
    "T53n2122_084:0903a15": "論別明。各云十二。通別總論。合有十六。如",
    "T53n2122_084:0903a16": "衣中有四。食中有六。處中有六。故合十六。",
    "T53n2122_084:0903a17": "衣中四者。一糞埽衣。二毳衣。三納衣。四三",
    "T53n2122_084:0903a18": "衣。食中六者。一乞食。二次第乞食。三不作",
    "T53n2122_084:0903a19": "餘食法食。四一坐食。五一團食。亦名節量",
    "T53n2122_084:0903a20": "食。六中後不飲漿。處中六者。一阿蘭若處。",
    "T53n2122_084:0903a21": "二在塚間。三在樹下。四在露地。五是常坐。",
    "T53n2122_084:0903a22": "六是隨坐。就此十六隱顯離合。故說十二。如",
    "T53n2122_084:0903a23": "衣中四者。依四分律及智度論。同唯說二。一",
    "T53n2122_084:0903a24": "著納衣。二著三衣。不論餘二。依涅槃經。衣中",
    "T53n2122_084:0903a25": "說三。一著糞埽衣。二著毳衣。三畜三衣。不論",
    "T53n2122_084:0903a26": "納衣。食中六者。涅槃說三。所謂乞食。一坐食。",
    "T53n2122_084:0903a27": "一團食。所以不說次等乞者。以能如法乞食",
    "T53n2122_084:0903a28": "之時。必有次第。故不別說。但能一團一坐食。",
    "T53n2122_084:0903a29": "自然不作餘食法中後飲漿。故不別說。四分",
    "T53n2122_084:0903b01": "律中。說食有四。三種同前。加次第乞。智度",
    "T53n2122_084:0903b02": "論中。說食有五。不說不作餘食法食。處中",
    "T53n2122_084:0903b03": "六者。依智度論說五。除却隨坐。涅槃及律。",
    "T53n2122_084:0903b04": "皆具說六。今依諸部通有十六也。",
    "T53n2122_084:0903b05": "又十住毘婆沙論。十二頭陀名體稍別。一盡",
    "T53n2122_084:0903b06": "形乞食。二受阿練若。三著糞埽衣。四一坐",
    "T53n2122_084:0903b07": "食。五常坐。六食後不受非時飲。七但有三",
    "T53n2122_084:0903b08": "衣。八毳衣。九隨敷坐。十樹下住。十一空地",
    "T53n2122_084:0903b09": "住。十二死人間住。第一盡形乞食有十種利。",
    "T53n2122_084:0903b10": "一所用活命自屬不屬他。二眾生施我食者",
    "T53n2122_084:0903b11": "令住三寶然後當食。三若有施我食者當生",
    "T53n2122_084:0903b12": "悲心。我當勤進令善住施。作已乃食。四隨",
    "T53n2122_084:0903b13": "順佛教故。五易滿易養。六行破憍慢法。七",
    "T53n2122_084:0903b14": "無見頂善根。八見我乞食。餘有修善法者",
    "T53n2122_084:0903b15": "亦當効我。九不與男子大小有諸因緣事。十",
    "T53n2122_084:0903b16": "次第乞食故。於眾生中生平等心即種助一",
    "T53n2122_084:0903b17": "切智。",
    "T53n2122_084:0903b18": "第二受阿練若處亦有十利。一自在來去。二",
    "T53n2122_084:0903b19": "無我無我所。三隨意所住無有障礙。四心轉",
    "T53n2122_084:0903b20": "樂習阿練若住處。五住處少欲少事。六不惜",
    "T53n2122_084:0903b21": "身命為具足功德故。七遠離眾鬧語故。八",
    "T53n2122_084:0903b22": "雖行功德不求恩報。九隨順禪定易得一心。",
    "T53n2122_084:0903b23": "十於空處住易生無障礙想。",
    "T53n2122_084:0903b24": "第三著糞埽衣亦有十利。一不以衣故與在",
    "T53n2122_084:0903b25": "家者和合。二不以衣故現乞衣相。三亦不方",
    "T53n2122_084:0903b26": "便說得衣相。四不以衣故四方求索。五若不",
    "T53n2122_084:0903b27": "得衣亦不憂。六得亦不喜。七賤物易得無有",
    "T53n2122_084:0903b28": "過患。八順行初受四依法。九入在麁衣數中。",
    "T53n2122_084:0903b29": "十不為人所貪著。",
    "T53n2122_084:0903c01": "第四一坐食亦有十利。一無有求第。二食疲",
    "T53n2122_084:0903c02": "苦二於所受輕少。三無所用疲苦。四食前",
    "T53n2122_084:0903c03": "無疲苦。五入在細行食法。六食消後食。七",
    "T53n2122_084:0903c04": "少防患。八少疾病。九身體輕便。十身受快",
    "T53n2122_084:0903c05": "樂。",
    "T53n2122_084:0903c06": "第五常坐亦有十利。一不貪身樂。二不貪眠",
    "T53n2122_084:0903c07": "睡樂。三不貪臥具樂。四無臥時脇著席苦。五",
    "T53n2122_084:0903c08": "不隨身欲。六易得坐禪。七易讀誦經。八少睡",
    "T53n2122_084:0903c09": "眠。九身輕易起。十求坐臥具衣服心薄。",
    "T53n2122_084:0903c10": "第六食後不受非時飲亦有十利。一不多食。",
    "T53n2122_084:0903c11": "二不滿食。三不貪美味。四少所求欲。五少妨",
    "T53n2122_084:0903c12": "患。六少疾病。七易滿。八易養。九知足。十坐",
    "T53n2122_084:0903c13": "禪讀經身不疲極。",
    "T53n2122_084:0903c14": "第七但有三衣亦有十利。一於三衣外無求",
    "T53n2122_084:0903c15": "受疲苦。二無有守護疲苦。三所畜物少。四唯",
    "T53n2122_084:0903c16": "身所著為足。五細戒行。六行來無累。七身",
    "T53n2122_084:0903c17": "體輕便。八隨順阿練若處住。九處處所往無",
    "T53n2122_084:0903c18": "所顧惜。十隨順道行。",
    "T53n2122_084:0903c19": "第八受毳衣亦有十利。一在麁衣數。二少所",
    "T53n2122_084:0903c20": "求索。三隨意可坐。四隨意可臥。五澣濯則",
    "T53n2122_084:0903c21": "易。六染時亦易。七少有蟲壞。八難壞。九更",
    "T53n2122_084:0903c22": "不受餘衣。十不失求道。",
    "T53n2122_084:0903c23": "第九隨坐亦有十利。一無求好精舍住疲苦。",
    "T53n2122_084:0903c24": "二無求好坐臥具疲苦。三不惱上座。四不令",
    "T53n2122_084:0903c25": "下座愁惱。五少欲。六少事。七隨得而用。八",
    "T53n2122_084:0903c26": "少用則少務。九不起諍訟因緣。十不奪他所",
    "T53n2122_084:0903c27": "用。",
    "T53n2122_084:0903c28": "第十樹下坐亦有十利。一無有求房舍疲苦。",
    "T53n2122_084:0903c29": "二無有求坐臥具疲苦。三無有所愛疲苦。四",
    "T53n2122_084:0904a01": "無有受用疲苦。五無處名字。六無鬪諍事。",
    "T53n2122_084:0904a02": "七隨順四依法。八少而易得無過。九隨順修",
    "T53n2122_084:0904a03": "道。十無眾鬧行。",
    "T53n2122_084:0904a04": "第十一死人間住亦有十利。一常得無常想。",
    "T53n2122_084:0904a05": "二常得死想。三常得不淨想。四常得一切世",
    "T53n2122_084:0904a06": "間不可樂想。五常得遠離一切所愛人。六常",
    "T53n2122_084:0904a07": "得悲心。七遠離戲調。八心常厭離。九勤行",
    "T53n2122_084:0904a08": "精進。十能除悑畏。",
    "T53n2122_084:0904a09": "第十二空地坐亦有十利。一不求樹下。二遠",
    "T53n2122_084:0904a10": "離我所有。三無有諍訟。四若餘去無所顧惜。",
    "T53n2122_084:0904a11": "五少戲調。六能忍風雨寒熱蟁虻毒蟲等。七",
    "T53n2122_084:0904a12": "不為音聲剌棘所剌。八不令眾生瞋恨。九自",
    "T53n2122_084:0904a13": "亦無有愁恨。十無眾鬧行處。",
    "T53n2122_084:0904a14": "又寶梁經云。佛告迦葉。比丘若欲至阿蘭若",
    "T53n2122_084:0904a15": "處。當思八法。何等為八。一我當捨身。二應當",
    "T53n2122_084:0904a16": "捨命。三當捨利養。四離一切所愛樂處。五",
    "T53n2122_084:0904a17": "於山間死當如鹿死。六阿蘭若處當受阿蘭",
    "T53n2122_084:0904a18": "行。七當以法自活。八非以煩惱自治。",
    "T53n2122_084:0904a19": "4 利益部利益部第四",
    "T53n2122_084:0904a20": "如大寶積經云。菩薩修定復有十法不與二乘",
    "T53n2122_084:0904a21": "共。何等為十。一修定無有吾我。具足如來諸",
    "T53n2122_084:0904a22": "禪定故。二修定不味不著。捨離染心不求己",
    "T53n2122_084:0904a23": "樂。三修定具諸通業。為知眾生諸心行故。四",
    "T53n2122_084:0904a24": "修定為知眾心。度脫一切諸眾生故。五修定",
    "T53n2122_084:0904a25": "行於大悲。斷諸眾生煩惱結故。六修定諸禪",
    "T53n2122_084:0904a26": "三昧。善知入出過於三界故。七修定常得自",
    "T53n2122_084:0904a27": "在。具足一切諸善法故。八修定其心寂滅。勝",
    "T53n2122_084:0904a28": "於二乘諸禪三昧故。九修定常入智慧。過諸",
    "T53n2122_084:0904a29": "世間到彼岸故。十修定能興正法。紹隆三寶",
    "T53n2122_084:0904b01": "使不斷絕故。如是定者。不與聲聞辟支佛共。",
    "T53n2122_084:0904b02": "又六度集經云。復有四種禪定具足智慧。何",
    "T53n2122_084:0904b03": "等為四。一常樂獨處。二常樂一心。三求禪及",
    "T53n2122_084:0904b04": "通。四求無礙佛智。",
    "T53n2122_084:0904b05": "又月燈三昧經云。佛言。若有菩薩。住於宴坐。",
    "T53n2122_084:0904b06": "有十種利益。何等為十。一其心不濁。二住不",
    "T53n2122_084:0904b07": "放逸。三諸佛愛念。四信正覺行。五於佛智",
    "T53n2122_084:0904b08": "不疑。六知恩。七不謗正法。八善能防禁。九",
    "T53n2122_084:0904b09": "到調伏地。十證四無礙。",
    "T53n2122_084:0904b10": "又佛言。若有菩薩愛樂空閑有十種利益。何",
    "T53n2122_084:0904b11": "等為十。一省世事務。二遠離憒鬧。三無有",
    "T53n2122_084:0904b12": "違諍。四住無惱處。五不增有漏。六不起諍訟。",
    "T53n2122_084:0904b13": "七安住靜默。八隨順相續解脫。九速證解脫。",
    "T53n2122_084:0904b14": "十施功而得三昧。",
    "T53n2122_084:0904b15": "又佛言。若有菩薩能與禪相應有十種利益。",
    "T53n2122_084:0904b16": "何等為十。一安住儀式。二行慈境界。三無",
    "T53n2122_084:0904b17": "諸悔熱。四守護諸根。五得食喜樂。六遠離",
    "T53n2122_084:0904b18": "愛欲。七修禪不空。八解脫魔羂。九安住佛",
    "T53n2122_084:0904b19": "境。十解脫成熟。又佛言。若有菩薩樂於頭",
    "T53n2122_084:0904b20": "陀乞食有十種利益。何等為十。一摧我慢幢。",
    "T53n2122_084:0904b21": "二不求親愛。三不為名聞。四住在聖種。五",
    "T53n2122_084:0904b22": "不諂不誑不現異相。又不傲慢。六不自高舉。",
    "T53n2122_084:0904b23": "七不毀他人。八斷除愛恚。九若入人家不為",
    "T53n2122_084:0904b24": "飲食而行法施。十有所說法為人信受。",
    "T53n2122_084:0904b25": "又智度論云。三昧有二種。一佛。二菩薩。是",
    "T53n2122_084:0904b26": "諸菩薩於菩薩三昧中得自在。非佛三昧。如",
    "T53n2122_084:0904b27": "諸佛要集經中說云。文殊尸利欲見佛集不",
    "T53n2122_084:0904b28": "能得到。諸佛各還本處。文殊尸利到諸佛",
    "T53n2122_084:0904b29": "集處。有一女人。近彼佛坐入於三昧。文殊",
    "T53n2122_084:0904c01": "尸利入禮佛足已。白佛言。云何此女人得近",
    "T53n2122_084:0904c02": "佛坐。而我不得。佛告文殊尸利。汝覺此女",
    "T53n2122_084:0904c03": "人令從三昧起。汝自問之。文殊尸利即彈指",
    "T53n2122_084:0904c04": "覺之而不可覺。以大聲喚亦不可覺。捉手牽",
    "T53n2122_084:0904c05": "亦不可覺。又以神足動大千世界猶亦不覺。",
    "T53n2122_084:0904c06": "文殊尸利白佛言。世尊。我不能令覺。是時",
    "T53n2122_084:0904c07": "佛放大光明照下方世界。是中有一菩薩。名",
    "T53n2122_084:0904c08": "棄諸蓋。即時從下方出來到佛所。頭面禮佛",
    "T53n2122_084:0904c09": "足一面立。佛告棄諸蓋菩薩。汝覺此女人。",
    "T53n2122_084:0904c10": "即時彈指。此女從三昧起。文殊尸利白佛。",
    "T53n2122_084:0904c11": "以何因緣我動三千大千世界不能令此女",
    "T53n2122_084:0904c12": "起。棄諸蓋菩薩一彈指便從三昧起。佛告文",
    "T53n2122_084:0904c13": "殊尸利。汝因此女人初發菩提意。是女人因",
    "T53n2122_084:0904c14": "棄諸蓋菩薩初發菩提意。以是故。汝不能令",
    "T53n2122_084:0904c15": "覺。汝於諸佛三昧中功德未滿。是棄諸蓋菩",
    "T53n2122_084:0904c16": "薩於三昧中得自在。佛三昧中始少多入而",
    "T53n2122_084:0904c17": "未得自在故耳。",
    "T53n2122_084:0904c18": "5 禪定部禪定部第五",
    "T53n2122_084:0904c19": "如禪祕要經云。阿練若比丘因五種事發狂。",
    "T53n2122_084:0904c20": "一者因亂聲。二者因惡名。三者因利養。四者",
    "T53n2122_084:0904c21": "因外風。五者因內風。爾時世尊而說祝曰。",
    "T53n2122_084:0904c22": "南無佛陀　南無達摩　南無僧伽　南無",
    "T53n2122_084:0904c23": "摩訶梨師　毘闍羅闍　謁咄陀達陀　娑",
    "T53n2122_084:0904c24": "滿馱　跋闍邏翅久馳反　陀邏崛荼誓荼遮",
    "T53n2122_084:0904c25": "利遮利　摩訶遮利吁摩利吁摩勒翅久馳反",
    "T53n2122_084:0904c26": "悉耽鞞闍鞞　阿闍鞞利　究匊匊翅久馳反",
    "T53n2122_084:0904c27": "薩婆陀羅尼翅久馳反　阿扇叔看反提摩俱摩",
    "T53n2122_084:0904c28": "詣吁彌吁彌摩呵　摩娑禍呵",
    "T53n2122_084:0904c29": "爾時世尊說此呪已。告舍利弗。如此神呪過",
    "T53n2122_084:0905a01": "去無量諸佛所說。我今現在亦說此呪。未來",
    "T53n2122_084:0905a02": "彌勒賢劫菩薩亦當宣說。如此神呪功德如",
    "T53n2122_084:0905a03": "自在天。能令後世五百歲中諸惡比丘得淨",
    "T53n2122_084:0905a04": "心意。調和善治四大增損。亦治心內四百四",
    "T53n2122_084:0905a05": "病四百四脈所起壞界九十八使性欲種子。",
    "T53n2122_084:0905a06": "亦治業障犯戒諸惡永盡無餘。此名善治七",
    "T53n2122_084:0905a07": "十二種病憂惱陀羅尼。亦名拔五種陰無明",
    "T53n2122_084:0905a08": "根本陀羅尼。亦名現前見一切佛及諸聲聞",
    "T53n2122_084:0905a09": "為說真法破諸法使。",
    "T53n2122_084:0905a10": "感應緣感應緣略引六驗",
    "T53n2122_084:0905a11": "晉沙門支曇蘭宋沙門釋玄高宋沙門釋",
    "T53n2122_084:0905a12": "普常齊沙門釋僧稠隋沙門釋法進",
    "T53n2122_084:0905a13": "唐沙門釋慧融",
    "T53n2122_084:0905a14": "晉沙門支曇蘭晉始豐赤城山有支曇蘭。青州人。蔬食樂",
    "T53n2122_084:0905a15": "禪讀誦三十萬言。晉太元中游剡。後憩始豐",
    "T53n2122_084:0905a16": "赤城山。見一處林泉清曠而居之。經于數日。",
    "T53n2122_084:0905a17": "忽見一人長數丈。呼蘭令去。又見諸異形禽",
    "T53n2122_084:0905a18": "獸以恐蘭。見蘭怡然自得。乃屈膝而禮拜",
    "T53n2122_084:0905a19": "云。珠欺王是家舅。令往韋鄉山就之。推此",
    "T53n2122_084:0905a20": "處以相奉。爾後三年忽聞車騎隱隱。從者彌",
    "T53n2122_084:0905a21": "峯。俄而有人著幘稱珠欺王通。既前從其妻",
    "T53n2122_084:0905a22": "子男女等二十三人。並形貌端正有逾於世。",
    "T53n2122_084:0905a23": "既至蘭所敘暄涼訖。蘭問住在何處。答云。",
    "T53n2122_084:0905a24": "樂安縣韋鄉山。久服風問。今與家累仰投。",
    "T53n2122_084:0905a25": "乞受歸戒。蘭即授之。受法竟。䞋錢一萬蜜二",
    "T53n2122_084:0905a26": "器。辭別而去。便聞鳴笳動吹響振山谷。蘭禪",
    "T53n2122_084:0905a27": "眾十餘共所聞見。晉元熙中卒於山室。春秋",
    "T53n2122_084:0905a28": "八十有三矣。",
    "T53n2122_084:0905a29": "宋沙門釋普常宋偽魏平城有釋玄高。姓魏。本名靈育。憑翊",
    "T53n2122_084:0905b01": "萬年人也。母冠氏本信外道。始適魏氏。首",
    "T53n2122_084:0905b02": "孕一女。即高之長姊。生便信佛。乃為母祈",
    "T53n2122_084:0905b03": "願。願門無異見得奉大法。母以偽秦弘始三",
    "T53n2122_084:0905b04": "年。夢見胡僧散華滿室。覺便寤胎。至四年",
    "T53n2122_084:0905b05": "二月八日生男。家內忽有異香。及光明照壁。",
    "T53n2122_084:0905b06": "迄旦乃息。母以兒生瑞兆。因名靈育。時人重",
    "T53n2122_084:0905b07": "之。復稱世高。年十二辭親入山。久之未許。異",
    "T53n2122_084:0905b08": "日有一書生寓高家宿。云欲入中常山隱。父",
    "T53n2122_084:0905b09": "母即以高憑之。是夕咸見村人共相祖送。明",
    "T53n2122_084:0905b10": "旦村人並來候高。父母云。昨已相送。今復",
    "T53n2122_084:0905b11": "覓耶。村人云。都不知行。豈容已送。父母方",
    "T53n2122_084:0905b12": "寤昨之迎送乃神人也。高既背俗乖世。改",
    "T53n2122_084:0905b13": "名玄高。聰慜生知學不加思。至年十五已為",
    "T53n2122_084:0905b14": "山僧說法。受戒已後專精禪律。聞關中有",
    "T53n2122_084:0905b15": "浮陀跋禪師在石羊寺弘法。高往師之。旬日",
    "T53n2122_084:0905b16": "之中妙通禪法。跋陀歎曰。善哉佛子。乃能深",
    "T53n2122_084:0905b17": "寤如此。於是卑顏推遜不受師禮。高乃杖",
    "T53n2122_084:0905b18": "策西秦隱居麥𧂐崖。學徒百人。崇其義訓。",
    "T53n2122_084:0905b19": "稟其禪道。時有長安沙門釋曇弘。秦地高足。",
    "T53n2122_084:0905b20": "隱在此山與高相會。以同業友。是時乞伏",
    "T53n2122_084:0905b21": "熾槃跨有隴西。西接涼土。常有學徒三百餘",
    "T53n2122_084:0905b22": "人。有玄紹者。秦州隴西人。學究諸禪。神力",
    "T53n2122_084:0905b23": "自在。手指出水供高洗漱。其水香淨倍異於",
    "T53n2122_084:0905b24": "常。每得非世華香以獻三寶。靈異如紹者又",
    "T53n2122_084:0905b25": "十一人。紹後入堂術山蟬蛻而逝。後共曇弘",
    "T53n2122_084:0905b26": "乃向河南。國王及臣民近道候迎。內外敬奉",
    "T53n2122_084:0905b27": "崇為國師。河南化畢進遊涼土。沮渠蒙遜深",
    "T53n2122_084:0905b28": "相敬事。集會英賓發高勝解。時西海有樊",
    "T53n2122_084:0905b29": "僧印。亦從高受學。志狹量褊得少為足。便謂",
    "T53n2122_084:0905c01": "已得羅漢頓盡禪門。高乃密以神力。令印於",
    "T53n2122_084:0905c02": "定中備見十方無極世界諸佛所說法門不",
    "T53n2122_084:0905c03": "同。印於一夏尋其所見永不能盡。方知定水",
    "T53n2122_084:0905c04": "無底。大生愧懼。時魏虜託跋燾僭據平城。",
    "T53n2122_084:0905c05": "軍侵涼境。燾舅陽平王抂請高同還偽都。既",
    "T53n2122_084:0905c06": "達平城大流法化。偽太子託跋晃事高為師。",
    "T53n2122_084:0905c07": "晃一時被讒為父所疑。乃告高曰。空羅枉苦",
    "T53n2122_084:0905c08": "何由得脫。高令作金光明齋七日懇懺。燾乃",
    "T53n2122_084:0905c09": "夢見其祖及父皆執劍烈威問。汝何故信讒",
    "T53n2122_084:0905c10": "言枉疑太子。燾驚寤。大集群臣說神告以所",
    "T53n2122_084:0905c11": "夢。諸臣咸言。太子無過。實如皇靈降誥。",
    "T53n2122_084:0905c12": "燾於太子無復疑焉。蓋高誠感之力也。時崔",
    "T53n2122_084:0905c13": "皓冠天師並先得寵於燾。恐晃篡弑之日",
    "T53n2122_084:0905c14": "奪其威柄。乃譖云。太子前事實有謀心。但",
    "T53n2122_084:0905c15": "結高公道術。故令先帝降夢如此物論事迹",
    "T53n2122_084:0905c16": "稍形。若不誅除必為巨害。燾遂納之。勃然",
    "T53n2122_084:0905c17": "大怒。即勅收高。高先嘗密語弟子云。佛法應",
    "T53n2122_084:0905c18": "衰。吾與崇公當其禍首。于是聞者莫不慨然。",
    "T53n2122_084:0905c19": "時有涼州沙門釋慧崇。是偽魏尚書韓萬德",
    "T53n2122_084:0905c20": "之門師。德既次於高。亦被疑阻。至偽太平",
    "T53n2122_084:0905c21": "五年九月。高與崇公俱被幽縶。其月十五日",
    "T53n2122_084:0905c22": "就禍卒於平城之東隅。春秋四十有三。是歲",
    "T53n2122_084:0905c23": "宋元嘉二十一年也。當爾之夕門人莫知。是",
    "T53n2122_084:0905c24": "夜三更忽見光繞高先所住處塔三匝還入禪",
    "T53n2122_084:0905c25": "窟中。因聞光中有聲云。吾已逝矣。諸弟子",
    "T53n2122_084:0905c26": "方知已化。哀號痛絕。既而迎屍於城南曠野。",
    "T53n2122_084:0905c27": "沐浴遷殯。兼營理崇公。別在異處。一都道",
    "T53n2122_084:0905c28": "俗無不嗟駭。弟子玄暢時在雲中。去魏都六",
    "T53n2122_084:0905c29": "百里。旦忽見一人告之以變。仍給六百里",
    "T53n2122_084:0906a01": "馬。於是揚鞭而返。晚間至都。見師已亡。",
    "T53n2122_084:0906a02": "悲慟斷絕。因與同學共泣曰。法今既滅頗復",
    "T53n2122_084:0906a03": "興。不如脫更興。請和上起坐。和上德匪常",
    "T53n2122_084:0906a04": "人。必當照之矣。言畢高兩眼稍開光色還悅。",
    "T53n2122_084:0906a05": "體通汗香。須臾起坐謂弟子曰。大法應化",
    "T53n2122_084:0906a06": "隨緣盛衰。盛衰在迹理恒湛然。但念汝等",
    "T53n2122_084:0906a07": "不久復應如我耳。唯有玄暢當得南度。汝等",
    "T53n2122_084:0906a08": "死後法當更興。善自修心無令中悔。言已便",
    "T53n2122_084:0906a09": "臥即絕也。明旦遷柩欲闍維之。國制不許。於",
    "T53n2122_084:0906a10": "是營頓即窆。道俗悲哀號泣望斷。有沙門",
    "T53n2122_084:0906a11": "法達。為偽國僧正。欽高日久未獲受業。忽聞",
    "T53n2122_084:0906a12": "徂化因而哭曰。聖人去世。當復何依。累日",
    "T53n2122_084:0906a13": "不食。常呼高上聖人自在。何能不一現。應",
    "T53n2122_084:0906a14": "聲見高飛空而至。達頂禮求哀。願見救護。高",
    "T53n2122_084:0906a15": "曰。君業重難救。當可如何。自今以後依方",
    "T53n2122_084:0906a16": "等苦悔。當得輕受。達曰。脫得苦報願見矜",
    "T53n2122_084:0906a17": "救。高曰。不忘一切寧獨在君。達又曰。法師與",
    "T53n2122_084:0906a18": "崇公並生何處。高曰。吾願生惡世救護眾生。",
    "T53n2122_084:0906a19": "即己還生閻浮。崇公常祈安養。已果心矣。達",
    "T53n2122_084:0906a20": "又問。不審法師已階何地。高曰。我諸弟子",
    "T53n2122_084:0906a21": "自有知者。言訖奄然不見。達密訪高諸弟子。",
    "T53n2122_084:0906a22": "咸云。是得忍菩薩。至偽太平七年。託跋燾",
    "T53n2122_084:0906a23": "果毀滅佛法。悉如高言。",
    "T53n2122_084:0906a24": "宋沙門釋普常宋蜀安樂寺有釋普恒。姓郭。蜀郡成都人也。",
    "T53n2122_084:0906a25": "為兒童時。嘗於日光中見聖僧在雲中說法。",
    "T53n2122_084:0906a26": "向家人敘之。並未信語。後苦求出家。止治下",
    "T53n2122_084:0906a27": "安樂寺。獨處一房不立眷屬。習靖業禪。善入",
    "T53n2122_084:0906a28": "出住。與蜀韜律師為同意。自說入火光三昧。",
    "T53n2122_084:0906a29": "光從眉直下至金剛際。於光中見諸色像。先",
    "T53n2122_084:0906b01": "身業報頗亦朗了。宋昇明時人謂是戲言。",
    "T53n2122_084:0906b02": "將終之日微有病相。唯緣家一奴看之。明旦",
    "T53n2122_084:0906b03": "平坐而卒。手屈三指。試捋隨申申已還屈。",
    "T53n2122_084:0906b04": "生時體黑。死已鮮白。於是大眾依得道法闍",
    "T53n2122_084:0906b05": "維。𧂐薪始然。便有五色煙起。殊香芬馥。州",
    "T53n2122_084:0906b06": "將玉玄載。乃為之贊曰。",
    "T53n2122_084:0906b07": "大覺渺無像　　懸應貴忘靖",
    "T53n2122_084:0906b08": "一念會道場　　空過萬劫永",
    "T53n2122_084:0906b09": "信心虛東想　　遇聖藻西影",
    "T53n2122_084:0906b10": "妙趣澄三界　　傳神四禪境",
    "T53n2122_084:0906b11": "俗物故參差　　真性理恒炳",
    "T53n2122_084:0906b12": "韜光寄浮世　　遺德方化逈",
    "T53n2122_084:0906b13": "齊沙門釋僧稠齊鄴西龍山雲門寺釋僧稠。姓孫。元出昌黎。",
    "T53n2122_084:0906b14": "末居鉅鹿之癭陶焉。性愛純懿孝信知名。而",
    "T53n2122_084:0906b15": "勤學世典備通經史。而道機潛扣歘厭世煩。",
    "T53n2122_084:0906b16": "一覽佛經渙然神解。初從道房禪師受習止",
    "T53n2122_084:0906b17": "觀。次於趙州障洪山道明禪師所受十六特",
    "T53n2122_084:0906b18": "勝法。嘗於鵲山靜處感神來嬈。抱肩築腰氣",
    "T53n2122_084:0906b19": "噓頂上。稠以死要心因證深定。九日不起。",
    "T53n2122_084:0906b20": "後從定覺。情想澄然究略世間。令無樂者。便",
    "T53n2122_084:0906b21": "詣少林寺祖師三藏呈己所證。跋陀曰。自葱",
    "T53n2122_084:0906b22": "嶺已東。禪學之最。汝其第一矣。乃更授深",
    "T53n2122_084:0906b23": "要。即住嵩嶽寺。僧有百人泉水纔足。忽見",
    "T53n2122_084:0906b24": "婦人弊衣挾帚却坐階上聽僧誦經。眾不測",
    "T53n2122_084:0906b25": "為神人也。便訶遣之。婦有慍色。以足蹋泉",
    "T53n2122_084:0906b26": "立竭。身亦不現。眾以告稠。稠呼優婆夷。三",
    "T53n2122_084:0906b27": "呼乃出。便謂神曰。眾僧行道宜加擁護。婦",
    "T53n2122_084:0906b28": "人以足撥於故泉。水即上涌。時共深異威儀",
    "T53n2122_084:0906b29": "如此。後詣懷州西王屋山修習前法。聞兩",
    "T53n2122_084:0906c01": "虎交鬪咆響振巖。乃以錫杖中觸。各散而去。",
    "T53n2122_084:0906c02": "一時忽有仙經兩卷在于床上。稠曰。我本修",
    "T53n2122_084:0906c03": "佛道。豈拘域中長生者乎。須臾自失。其感",
    "T53n2122_084:0906c04": "幽顯皆此類也。又移懷州馬頭山。魏孝明宿",
    "T53n2122_084:0906c05": "承令德前後三召。乃固辭不赴。又移北轉常",
    "T53n2122_084:0906c06": "山。定州刺史婁叡彭城王高攸等。請至受法。",
    "T53n2122_084:0906c07": "道俗奔赴禮貺填充。為名利所纏者。說偈止",
    "T53n2122_084:0906c08": "之。悉皆儉素。齊文宣天保二年下詔曰。",
    "T53n2122_084:0906c09": "久聞風德常思言遇。今勅定州今師赴鄴教",
    "T53n2122_084:0906c10": "化群生義無獨善。希即荷錫暫游承明思欲",
    "T53n2122_084:0906c11": "弘宣至道濟斯苦攘。至此之日脫須還山。當",
    "T53n2122_084:0906c12": "任東西無所留縶。稠居山積稔業濟一生。聞",
    "T53n2122_084:0906c13": "有勅召絕無承命。苦相敦喻方遂允請。即日",
    "T53n2122_084:0906c14": "拂衣將出山闕兩岫忽然驚震。響聲悲切駭",
    "T53n2122_084:0906c15": "擾人畜禽獸飛走。如是三日。稠顧曰。慕道懷",
    "T53n2122_084:0906c16": "仁觸類斯在。豈非愛情易守放蕩難持耶。乃",
    "T53n2122_084:0906c17": "不約事留杖策漳滏。帝躬舉大駕出郊迎之。",
    "T53n2122_084:0906c18": "天下歸善。皆由稠矣。又於雲門山寺。所住",
    "T53n2122_084:0906c19": "禪窟前有深坑。見被毛之人偉而胡貌。置釜",
    "T53n2122_084:0906c20": "然火。水將沸涌。俄有大蟒。從水中出。欲入",
    "T53n2122_084:0906c21": "釜內。稠以足撥之。蟒遂入水。毛人亦隱。其",
    "T53n2122_084:0906c22": "夜因致男子神來。頂拜稠云。弟子有兒。歲",
    "T53n2122_084:0906c23": "歲為惡神所噉。兒子等惜命不敢當。弟子衰",
    "T53n2122_084:0906c24": "老將死。故自供食。蒙師護故得免斯難。稠索",
    "T53n2122_084:0906c25": "水潠之。奄成雲霧。時或讒稠於宣帝以倨傲",
    "T53n2122_084:0906c26": "無敬者。帝大怒自來加害。稠冥知之。生來",
    "T53n2122_084:0906c27": "不至僧厨。忽無何而到云。明有大客至。多",
    "T53n2122_084:0906c28": "作供設。至夜五更先備牛輿。獨往谷口。去",
    "T53n2122_084:0906c29": "寺二十餘里。孤立道側。須臾帝至。怪問其",
    "T53n2122_084:0907a01": "故。稠曰。恐身不淨穢污伽藍在此候耳。帝",
    "T53n2122_084:0907a02": "下馬禮伏愧悔無已。謂尚書令楊遵彥曰。如",
    "T53n2122_084:0907a03": "此真人何可毀謗也。乃躬負稠身往寺。稠",
    "T53n2122_084:0907a04": "聲折不受。帝曰。弟子負師遍天下未足謝",
    "T53n2122_084:0907a05": "愆。因謂曰。弟子前身曾作何等。答曰。作羅",
    "T53n2122_084:0907a06": "剎王。是以今猶好殺。即呪盆水令帝自視。",
    "T53n2122_084:0907a07": "見其形影如羅剎像焉。每年元日常問一歲",
    "T53n2122_084:0907a08": "吉凶。後至天保十年云。今年不能好。文宣",
    "T53n2122_084:0907a09": "不悅。帝問師復何如。答曰。貧道亦不久。至",
    "T53n2122_084:0907a10": "十月帝崩。明年即是齊乾明元年。四月十三",
    "T53n2122_084:0907a11": "日辰時。絕無患惱。端坐卒於山寺。春秋八",
    "T53n2122_084:0907a12": "十有一。當終之時異香滿寺。聞者悚神。勅",
    "T53n2122_084:0907a13": "慰殷勤。令依中國闍維之法。四部彌山人兼",
    "T53n2122_084:0907a14": "數萬。香柴千計。日正中時以火焚之。道俗",
    "T53n2122_084:0907a15": "哀慟哭響流川。登有白鳥數百裴回煙上悲",
    "T53n2122_084:0907a16": "鳴相切。移時乃逝。仍於寺之西北建以甎塔。",
    "T53n2122_084:0907a17": "每有靈景異香應于道俗。康存之日宣帝謂",
    "T53n2122_084:0907a18": "稠曰。弟子未見佛之靈異。頗得覩不。稠曰。",
    "T53n2122_084:0907a19": "此非沙門所宜。帝遂強之。乃投袈裟于地。帝",
    "T53n2122_084:0907a20": "使數十人舉之不能得動。稠命沙彌取之。初",
    "T53n2122_084:0907a21": "無重焉。因爾篤信彌厚右此四驗出梁高僧傳。",
    "T53n2122_084:0907a22": "隋沙門釋法進隋益州響應山寺釋法進。不知氏族。為輝禪",
    "T53n2122_084:0907a23": "師弟子。常於竹林坐禪。有四老虎繞於左",
    "T53n2122_084:0907a24": "右。師語勿泄其相也。師後教為水觀。家人取",
    "T53n2122_084:0907a25": "柴。見繩床上有好清水。拾兩白石安著水中。",
    "T53n2122_084:0907a26": "進暮還寺彌覺背痛。具問家人。云安石子。語",
    "T53n2122_084:0907a27": "令明往所除此石。及旦進禪。家人還見如初",
    "T53n2122_084:0907a28": "清水。即除石子。所苦便愈。因爾習定不出此",
    "T53n2122_084:0907a29": "山。開皇中蜀王秀臨益州。妃患請進治損。",
    "T53n2122_084:0907b01": "後辭還山。王及妃躬送向山。王及妃見進足",
    "T53n2122_084:0907b02": "離地四五寸。以大業十三年正月八日終於",
    "T53n2122_084:0907b03": "此山。",
    "T53n2122_084:0907b04": "唐沙門釋慧融唐長安普光寺僧慧融。字圓照。俗姓張氏。",
    "T53n2122_084:0907b05": "南陽人也。幼而精進不犯微惡。少年落髮。即",
    "T53n2122_084:0907b06": "樂禪伍。嘗隱居泰山。後奉勅追入京住普",
    "T53n2122_084:0907b07": "光寺。時游終南山。或來或往。嘗登山逢雪",
    "T53n2122_084:0907b08": "深厚。不能得進。忽有一虎近前弭耳俯伏。",
    "T53n2122_084:0907b09": "慧融知其意。乃乘之。虎遂負融而上。常有",
    "T53n2122_084:0907b10": "雙鳥於山林中前行引路。至永徽初遷神於",
    "T53n2122_084:0907b11": "本寺。寺僧於慧融房舍上。見五色光起。及於",
    "T53n2122_084:0907b12": "山焚身。肌骨總銷。唯心不爛右此二驗出唐高僧傳。",
    "T53n2122_084:0907b13": "法苑珠林卷第八十四"
}