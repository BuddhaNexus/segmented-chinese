{
    "X16n0318_003:0787c04": "大佛頂如來密因脩證了義諸菩薩萬行首楞嚴經",
    "X16n0318_003:0787c05": "卷第三",
    "X16n0318_003:0787c06": "復次阿難。云何六入本如來藏妙真如性。",
    "X16n0318_003:0787c07": "通曰。六入亦云六處。境所由入之處也。此但以根",
    "X16n0318_003:0787c08": "為入。六根何以為妙真如性。非一根既返元六根",
    "X16n0318_003:0787c09": "成解脫之謂也。葢指六根即是佛性故。異見王問",
    "X16n0318_003:0787c10": "波羅提尊者曰。何者是佛。提曰。見性是佛。王曰。師",
    "X16n0318_003:0787c11": "見性否。提曰。我見佛性。王曰。性在何處。提曰。性在",
    "X16n0318_003:0787c12": "作用。王曰。是何作用。我今不見。提曰。今現作用。王",
    "X16n0318_003:0787c13": "自不見。王曰。於我有否。提曰。王若作用。無有不是。",
    "X16n0318_003:0787c14": "王若不用。體亦難見。王曰。若當用時。幾處出現。提",
    "X16n0318_003:0787c15": "曰。若出現時。當有其八。王曰。其八出現。當為我說。",
    "X16n0318_003:0787c16": "波羅提即說偈曰。在胎為身。處世為人。在眼曰見。",
    "X16n0318_003:0787c17": "在耳曰聞。在鼻辨香。在口談論。在手執捉。在足運",
    "X16n0318_003:0787c18": "奔。徧現俱該法界。收攝在一微塵。識者知是佛性。",
    "X16n0318_003:0787c19": "不識喚作精魂。王聞偈已。心即開悟。明道先生讀",
    "X16n0318_003:0787c20": "中庸詩云鳶飛戾天。魚躍于淵。言其上下察也。此",
    "X16n0318_003:0787c21": "是子思喫緊為人處。識得便活潑潑地。不識只是",
    "X16n0318_003:0787c22": "弄精魂。其原葢出於此。此等說話。學者習聞。何為",
    "X16n0318_003:0787c23": "異見王便爾悟去。佛日才禪師上堂。風雨蕭騷。塞",
    "X16n0318_003:0787c24": "汝耳根。落葉交加。塞汝眼根。香臭叢雜。塞汝鼻根。",
    "X16n0318_003:0788a01": "冷熱甘甜。塞汝舌根。衣錦溫冷。塞汝身根。顛倒妄",
    "X16n0318_003:0788a02": "想。塞汝意根。諸禪德。直饒汝翻得轉。也是平地骨",
    "X16n0318_003:0788a03": "堆。參此處信非參不可。",
    "X16n0318_003:0788a04": "阿難。即彼目睛瞪發勞者。兼目與勞。同是菩提瞪發",
    "X16n0318_003:0788a05": "勞相。因於明暗二種妄塵。發見居中。吸此塵象。名為",
    "X16n0318_003:0788a06": "見性。此見離彼明暗二塵。畢竟無體。如是阿難。當知",
    "X16n0318_003:0788a07": "是見。非明暗來。非於根出。不於空生。何以故若。從明",
    "X16n0318_003:0788a08": "來。暗即隨滅。應非見暗。若從暗來。明即隨滅。應無見",
    "X16n0318_003:0788a09": "明。若從根生。必無明暗。如是見精。本無自性。若於空",
    "X16n0318_003:0788a10": "出。前矚塵象。歸當見根。又空自觀。何關汝入。是故當",
    "X16n0318_003:0788a11": "知眼入虗妄本非因緣。非自然性。",
    "X16n0318_003:0788a12": "通曰。直視之久曰瞪。勞因瞪發。故見狂華。目根分",
    "X16n0318_003:0788a13": "別亦是菩提覺性中勞相。故曰兼目與勞。同是菩",
    "X16n0318_003:0788a14": "提瞪發勞相。借色陰之目勞。以喻眼入是妄也。若",
    "X16n0318_003:0788a15": "目精不瞬。勞相自無。元一精明。以何為妄。此見離",
    "X16n0318_003:0788a16": "彼明暗二塵。畢竟無體。分明顯出真見無生。不以",
    "X16n0318_003:0788a17": "覩明暗而有。不以離明暗而無也。真見是實。此見",
    "X16n0318_003:0788a18": "是妄。可自了然。前說空華。不於空生。不從目出。表",
    "X16n0318_003:0788a19": "色陰空。此說見性。不於空生。不從根出。表眼入妄。",
    "X16n0318_003:0788a20": "妄無自性。當體即真。故曰即如來藏妙真如性也。",
    "X16n0318_003:0788a21": "趙州云。把定乾坤眼。綿綿不漏絲毫。我要你會。你",
    "X16n0318_003:0788a22": "又作麼生。天童拈云。還端的也未。直饒你這裏會",
    "X16n0318_003:0788a23": "得七穿八穴。我也知你出趙州棬繢不得。又僧問",
    "X16n0318_003:0788a24": "九峯虔禪師。如何是乾坤眼。峯曰。乾坤在裏許。僧",
    "X16n0318_003:0788b01": "曰。乾坤眼何在。峯曰。正是乾坤眼。僧曰。還照燭也",
    "X16n0318_003:0788b02": "無。峯曰。不借三光勢。僧曰。既不借三光勢。憑何照",
    "X16n0318_003:0788b03": "燭。喚作乾坤眼。峯曰。若不如是。髑髏前見鬼人無",
    "X16n0318_003:0788b04": "數。合二則觀之。若有憑藉。正是滲漏處。直饒會得。",
    "X16n0318_003:0788b05": "也是目前見鬼。惟於乾坤眼何在一句覰得透。始",
    "X16n0318_003:0788b06": "把得定。瞪發勞相。從何而起。",
    "X16n0318_003:0788b07": "阿難。譬如有人。以兩手指急塞其耳。耳根勞故。頭中",
    "X16n0318_003:0788b08": "作聲。兼耳與勞。同是菩提瞪發勞相。因於動靜二種",
    "X16n0318_003:0788b09": "妄塵。發聞居中。吸此塵象。名聽聞性。此聞離彼動靜",
    "X16n0318_003:0788b10": "二塵。畢竟無體。如是阿難。當知是聞。非動靜來。非於",
    "X16n0318_003:0788b11": "根出。不於空生。何以故。若從靜來。動即隨滅。應非聞",
    "X16n0318_003:0788b12": "動。若從動來。靜即隨滅。應無覺靜。若從根生。必無動",
    "X16n0318_003:0788b13": "靜。如是聞體。本無自性。若於空出。有聞成性即非虗",
    "X16n0318_003:0788b14": "空。又空自聞。何關汝入。是故當知耳入虗妄。本非因",
    "X16n0318_003:0788b15": "緣。非自然性。",
    "X16n0318_003:0788b16": "通曰。自眼入至意入。皆如空華。故曰同是菩提瞪",
    "X16n0318_003:0788b17": "發勞相。耳根勞。則頭中作聲。菩提覺性勞。則耳中",
    "X16n0318_003:0788b18": "成聞。其為虗妄所生。猶之空華也。此聞離彼動靜",
    "X16n0318_003:0788b19": "二塵。畢竟無體。塵至則有。塵去則無。此聞原自無",
    "X16n0318_003:0788b20": "根。故曰虗妄。聞能辨境。故非境生。聞靈空頑。故非",
    "X16n0318_003:0788b21": "空出。至於耳根聞體。各有司存。何得謂無自性。為",
    "X16n0318_003:0788b22": "離前塵。即無分別。若有分別。應可指陳。今不可指。",
    "X16n0318_003:0788b23": "故知無自性也。騐之於境於根於空。皆無定體可",
    "X16n0318_003:0788b24": "得。即此幻聞。亦非因緣非自然也。此聞非因緣非",
    "X16n0318_003:0788c01": "自然。即幻即真矣。設使有因緣自然可得者。此聞",
    "X16n0318_003:0788c02": "即生滅法。何以曰妙真如性。僧問玄沙。承和尚有",
    "X16n0318_003:0788c03": "言。聞性徧周沙界。雪峯打鼓。這裏為甚麼不聞。沙",
    "X16n0318_003:0788c04": "曰。誰知不聞。又僧問曹山。親何道伴。即得常聞於",
    "X16n0318_003:0788c05": "未聞。山曰。同共一被葢。曰此猶是和尚得聞。如何",
    "X16n0318_003:0788c06": "常聞於未聞。山曰。不同於木石。曰何者在先。何者",
    "X16n0318_003:0788c07": "在後。山曰。不見道常聞於未聞。故知常聞於未聞。",
    "X16n0318_003:0788c08": "聞斯徧矣。",
    "X16n0318_003:0788c09": "阿難。譬如有人。急畜其鼻。畜久成勞。則於鼻中。聞有",
    "X16n0318_003:0788c10": "冷觸。因觸分別通塞虗實。如是乃至諸香臭氣。兼鼻",
    "X16n0318_003:0788c11": "與勞。同是菩提瞪發勞相。因於通塞二種妄塵。發聞",
    "X16n0318_003:0788c12": "居中。吸此塵象。名齅聞性。此聞離彼通塞二塵。畢竟",
    "X16n0318_003:0788c13": "無體。當知是聞非通塞來。非於根出。不於空生。何以",
    "X16n0318_003:0788c14": "故。若從通來。塞則聞滅。云何知塞。如因塞有。通則無",
    "X16n0318_003:0788c15": "聞。云何發明香臭等觸。若從根生。必無通塞。如是聞",
    "X16n0318_003:0788c16": "機。本無自性。若從空出。是聞自當迴齅汝鼻。空自有",
    "X16n0318_003:0788c17": "聞。何關汝入。是故當知鼻入虗妄。本非因緣。非自然",
    "X16n0318_003:0788c18": "性。",
    "X16n0318_003:0788c19": "通曰。畜止也。止縮其氣。不出入也。冷因畜有。不畜",
    "X16n0318_003:0788c20": "本無。因畜而知通塞虗寔。因通塞而辨諸香臭氣。",
    "X16n0318_003:0788c21": "是齅聞性。渾然因妄有也。如無通塞。齅聞性當在",
    "X16n0318_003:0788c22": "何處。耳曰聞體。鼻曰聞機。功德大小。於斯可見。體",
    "X16n0318_003:0788c23": "無不徧。機發於觸故也。雖然。鼻根虗妄。原無可指。",
    "X16n0318_003:0788c24": "向上巴鼻。尤難摸索。僧問拯迷寺海宴禪師。如何",
    "X16n0318_003:0789a01": "是古寺一爐香。師曰。歷代無人齅。曰齅者如何。師",
    "X16n0318_003:0789a02": "曰。六根俱不到。又巴陵鑒初到雲門門曰。雪峯和",
    "X16n0318_003:0789a03": "尚道。開却門。達摩來也。我問你作麼生。鑒曰。築著",
    "X16n0318_003:0789a04": "和尚鼻孔。門曰。地神惡發。把須彌山一摑。[跳-兆+孛]跳上",
    "X16n0318_003:0789a05": "梵天。拶破帝釋鼻孔。你為甚麼向日本國裏藏身。",
    "X16n0318_003:0789a06": "鑒曰。和尚莫瞞人好。門曰。築著老僧鼻孔。又作麼",
    "X16n0318_003:0789a07": "生。鑒無語。門曰。將知你秪是學語之流。若參透雲",
    "X16n0318_003:0789a08": "門語脈。正如夜半摸著鼻孔。元來祗在面上。",
    "X16n0318_003:0789a09": "阿難。譬如有人。以舌砥吻熟舐令勞。其人若病。則有",
    "X16n0318_003:0789a10": "苦味。無病之人。微有甜觸。由甜與苦。顯此舌根。不動",
    "X16n0318_003:0789a11": "之時。淡性常在。兼舌與勞。同是菩提瞪發勞相。因甜",
    "X16n0318_003:0789a12": "苦淡二種妄塵。發知居中。吸此塵象。名知味性。此知",
    "X16n0318_003:0789a13": "味性。離彼甜苦及淡二塵。畢竟無體。如是阿難。當知",
    "X16n0318_003:0789a14": "如是甞苦淡知。非甜苦來。非因淡有。又非根出。不於",
    "X16n0318_003:0789a15": "空生。何以故。若甜苦來。淡則知滅。云何知淡。若從淡",
    "X16n0318_003:0789a16": "出。甜即知亡。復云何知甜苦二相。若從舌生。必無甜",
    "X16n0318_003:0789a17": "淡及與苦塵。斯知味根。本無自性。若於空出。虗空自",
    "X16n0318_003:0789a18": "味。非汝口知。又空自知。何關汝入。是故當知舌入虗",
    "X16n0318_003:0789a19": "妄。本非因緣。非自然性。",
    "X16n0318_003:0789a20": "通曰。此知味根。知甜知苦知淡。甜苦淡之感靡常",
    "X16n0318_003:0789a21": "而知亦隨易。此知非從甜苦淡來。非從空出。固易",
    "X16n0318_003:0789a22": "辨也。何為不從舌生。舌本無味。故無自性可得。但",
    "X16n0318_003:0789a23": "觸味而知生。味去則知滅。本皆虗妄。泥之為有。不",
    "X16n0318_003:0789a24": "辨其所從。泥之為無。又歷然其可即。故謂之曰妙。",
    "X16n0318_003:0789b01": "此非知味者不足與語此也。杉山普請擇蕨次。南",
    "X16n0318_003:0789b02": "泉拈起一莖曰。這箇大好供養。山曰。非但這箇。百",
    "X16n0318_003:0789b03": "味珍羞他亦不顧。泉曰。雖然如是箇箇須甞過始",
    "X16n0318_003:0789b04": "得。玄覺云。是相見語。不是相見語。天童別頌云。問",
    "X16n0318_003:0789b05": "取南泉王老師。人人只喫一莖菜。可謂知味者。",
    "X16n0318_003:0789b06": "阿難。譬如有人以一冷手。觸於熱手。若冷勢多。熱者",
    "X16n0318_003:0789b07": "從冷。若熱功勝。冷者成熱。如是以此合覺之觸。顯於",
    "X16n0318_003:0789b08": "離知。涉勢若成。因於勞觸。兼身與勞。同是菩提瞪發",
    "X16n0318_003:0789b09": "勞相。因於離合二種妄塵。發覺居中。吸此塵象。名知",
    "X16n0318_003:0789b10": "覺性。此知覺體。離彼離合違順二塵。畢竟無體。如是",
    "X16n0318_003:0789b11": "阿難。當知是覺。非離合來。非違順有。不於根出。又非",
    "X16n0318_003:0789b12": "空生。何以故。若合時來。離時已滅。云何覺離。違順二",
    "X16n0318_003:0789b13": "相。亦復如是。若從根出。必無離合違順四相。則汝身",
    "X16n0318_003:0789b14": "知元無自性。必於空出。空自知覺。何關汝入。是故當",
    "X16n0318_003:0789b15": "知身入虗妄。本非因緣。非自然性。",
    "X16n0318_003:0789b16": "通曰。合覺之觸。宜合時有離時無也然離而彼顯。",
    "X16n0318_003:0789b17": "如違順二觸。離然後知。此身觸之知。與味觸者略",
    "X16n0318_003:0789b18": "異。勢相涉則有勝負。以熱涉冷。使冷成熱。以冷涉",
    "X16n0318_003:0789b19": "熱。使熱成冷。如投手足於冷熱水中。故曰涉。冷熱",
    "X16n0318_003:0789b20": "相涉。二相斯成。非勞觸不至於此。觸與身安曰順。",
    "X16n0318_003:0789b21": "觸與身逆曰違。若無離合違順四相。但有此身耳。",
    "X16n0318_003:0789b22": "而知觸之性安在。故曰元無自性。即此身知不於",
    "X16n0318_003:0789b23": "塵生。不於根出。則非因緣。不於空出。則非自然。非",
    "X16n0318_003:0789b24": "因緣。非自然。即謂之妙真如性。以上見聞覺知。葢",
    "X16n0318_003:0789c01": "指前五識而言。所謂對境之知。非分別之知也。總",
    "X16n0318_003:0789c02": "如來藏性所現耳。僧問洞山。寒暑到來。如何迴避。",
    "X16n0318_003:0789c03": "山曰。何不向無寒暑處去。曰如何是無寒暑處。山",
    "X16n0318_003:0789c04": "曰。寒時寒殺闍黎。熱時熱殺闍黎。又曹山問僧。恁",
    "X16n0318_003:0789c05": "麼熱。向什麼處迴避。僧云。鑊湯爐炭裏迴避。山曰。",
    "X16n0318_003:0789c06": "鑊湯爐炭裏如何迴避。僧云。眾苦不能到。是他家",
    "X16n0318_003:0789c07": "裏話。如出一口。雪竇頌云。垂手還同萬仞崖。正偏",
    "X16n0318_003:0789c08": "何必在安排。琉璃古殿照明月。忍俊韓獹空上階。",
    "X16n0318_003:0789c09": "識得此意。入鄽埀手。與孤峯獨立一般。歸源了性。",
    "X16n0318_003:0789c10": "與差別智無異。非深契曹洞宗。未易語此。",
    "X16n0318_003:0789c11": "阿難。譬如有人。勞倦則眠。睡熟便寤。覽塵斯憶。失憶",
    "X16n0318_003:0789c12": "為忘。是其顛倒。生住異滅。吸習中歸。不相踰越。稱意",
    "X16n0318_003:0789c13": "知根。兼意與勞。同是菩提瞪發勞相。因於生滅二種",
    "X16n0318_003:0789c14": "妄塵。集知居中。吸撮內塵。見聞逆流。流不及地。名覺",
    "X16n0318_003:0789c15": "知性。此覺知性。離彼寤寐生滅二塵。畢竟無體。如是",
    "X16n0318_003:0789c16": "阿難。當知如是覺知之根。非寤寐來。非生滅有。不於",
    "X16n0318_003:0789c17": "根出。亦非空生。何以故。若從寤來。寐即隨滅。將何為",
    "X16n0318_003:0789c18": "寐。必生時有。滅即同無。令誰受滅。若從滅有。生即滅",
    "X16n0318_003:0789c19": "無。誰知生者。若從根出。寤寐二相。隨身開合。離斯二",
    "X16n0318_003:0789c20": "體。此覺知者。同於空華。畢竟無性。若從空生。自是空",
    "X16n0318_003:0789c21": "知。何關汝入。是故當知意入虗妄。本非因緣。非自然",
    "X16n0318_003:0789c22": "性。",
    "X16n0318_003:0789c23": "通曰。夢中現境。因睡故有。脫體是假。既寤。不了是",
    "X16n0318_003:0789c24": "假。覽而憶想。謂為真實。名曰顛倒。法相亦爾。動心",
    "X16n0318_003:0790a01": "現境。已是虗妄。分別事識。不了為境。憶為實有。同",
    "X16n0318_003:0790a02": "名顛倒。憶之則生。忘之則滅。而生住異滅四相。宛",
    "X16n0318_003:0790a03": "然遷流不住。剎那剎那。不相踰越。是為意根。意不",
    "X16n0318_003:0790a04": "緣時。寤寐如一。求寤寐之相。且不可得。而況有生",
    "X16n0318_003:0790a05": "住異滅之相乎。唯其意與法緣。吸習中歸。已是勞",
    "X16n0318_003:0790a06": "相。而菩提不覺運而為意。同歸於勞也。宗鏡曰。眼",
    "X16n0318_003:0790a07": "等取外塵境。剎那流入意地。從外入內。名為逆流。",
    "X16n0318_003:0790a08": "斯則意有所緣。即是寤則覽塵斯憶為生也。流不",
    "X16n0318_003:0790a09": "及地者。謂昏昧時。根不緣塵。則無外塵流及意地。",
    "X16n0318_003:0790a10": "而意亦無所緣。即是寐則失憶而忘為滅也。以此",
    "X16n0318_003:0790a11": "分配。似屬牽強。且睡中有夢。寤中有忘。各有生滅",
    "X16n0318_003:0790a12": "之相。何得以寤專屬生。寐專屬滅哉。愚謂耳目之",
    "X16n0318_003:0790a13": "見聞。順達於外。而意根之見聞。逆流於內。方其吸",
    "X16n0318_003:0790a14": "撮內塵之時。目若有見。耳若有聞。或升而天。或潛",
    "X16n0318_003:0790a15": "而淵。流入見聞所不及之地。此唯意根能之。非耳",
    "X16n0318_003:0790a16": "目所及也。然五根各有本位。意根無形。唯寄於寤",
    "X16n0318_003:0790a17": "寐生滅之相而已。離寤寐生滅無以見意。故不曰。",
    "X16n0318_003:0790a18": "若從根生。必無寤寐生滅。但曰若從根出。則寤寐",
    "X16n0318_003:0790a19": "二相。止隨身開合。而非隨意開合。意既離斯二體。",
    "X16n0318_003:0790a20": "此覺知者。雖有生滅。同於空華。何所附麗以顯吾",
    "X16n0318_003:0790a21": "意。意既離形。形亦離意。必無寤寐生滅之相。又焉",
    "X16n0318_003:0790a22": "有性哉。故謂從根生者非也。開合二字。形容寤寐",
    "X16n0318_003:0790a23": "二相最妙。其寤也形開。其寐也形交。此寤寐生滅。",
    "X16n0318_003:0790a24": "即意之所在。故曰為寐。曰受滅。不必於知也。即此",
    "X16n0318_003:0790b01": "知覺不從因緣生。不從自然生。即是無住之本體。",
    "X16n0318_003:0790b02": "不謂之妙真如性而何。初仰山問溈山。如何是佛",
    "X16n0318_003:0790b03": "真住處。溈曰。以思無思之妙。返思靈妙之無窮。思",
    "X16n0318_003:0790b04": "盡還源。性相常住。事理不二。真佛如如。仰於言下",
    "X16n0318_003:0790b05": "頓悟。後有僧思[邱-丘+益]問仰山。禪宗頓悟。畢竟入門的",
    "X16n0318_003:0790b06": "意如何。山曰。此意極難。若是祖宗門下上根上智。",
    "X16n0318_003:0790b07": "一聞千悟。得大總持。其有根微智劣。若不安禪靜",
    "X16n0318_003:0790b08": "慮。到這裏總須茫然。曰除此一路。別更有入處否。",
    "X16n0318_003:0790b09": "山曰有。曰如何即是。山曰。汝是甚處人。曰幽州人。",
    "X16n0318_003:0790b10": "山曰。汝還思彼否。曰常思。山曰。能思者是心。所思",
    "X16n0318_003:0790b11": "者是境。彼處樓臺林苑。人馬駢闐。汝返思思底心。",
    "X16n0318_003:0790b12": "還有許多般麼。曰某甲到這裏總不見有。山曰。信",
    "X16n0318_003:0790b13": "位即是。人位未是。曰除却這箇。別更有意也無。山",
    "X16n0318_003:0790b14": "曰。別有別無。即不堪也。曰到這裡作麼生即是。山",
    "X16n0318_003:0790b15": "曰。據汝所解。秪得一玄。得坐披衣。向後自看。天童",
    "X16n0318_003:0790b16": "頌云。無外而容。無礙而冲。門牆岸岸。關鎖重重。酒",
    "X16n0318_003:0790b17": "常酣而臥客。飯雖飽而頹農。突出虗空兮風摶妙",
    "X16n0318_003:0790b18": "翅。踏翻滄海兮雷送遊龍。此頌百尺竿頭。須當進",
    "X16n0318_003:0790b19": "步。不可執著悟境自以為足。只總不見有一語。但",
    "X16n0318_003:0790b20": "能空其意根。於真佛如如。猶大遠在。",
    "X16n0318_003:0790b21": "復次阿難。云何十二處本如來藏妙真如性。",
    "X16n0318_003:0790b22": "通曰。初五陰中。用比喻法。破其執情。五陰本空。非",
    "X16n0318_003:0790b23": "喻不足以顯也。次六入中。指設假事。顯其妄相。六",
    "X16n0318_003:0790b24": "入本妄。故以妄引妄。可以類通。今十二處乃至七",
    "X16n0318_003:0790c01": "大。唯於現前見聞之境示其藏性。所謂剎剎塵塵。",
    "X16n0318_003:0790c02": "熾然無間者也。三祖曰。六塵不惡。還同正覺。良見",
    "X16n0318_003:0790c03": "乎此已。金山善寧禪師上堂。顧視大眾曰。古人道",
    "X16n0318_003:0790c04": "在眼曰見。在耳曰聞。在鼻嗅香。在舌談論。在身覺",
    "X16n0318_003:0790c05": "觸。在意攀緣。雖然如是。祗見錐頭利。不見鑿頭方。",
    "X16n0318_003:0790c06": "若是金山則不然。有眼覰不見。有耳聽不聞。有鼻",
    "X16n0318_003:0790c07": "不知香。有舌不談論。有身不覺觸。有意不攀緣。一",
    "X16n0318_003:0790c08": "念相應。六根解脫。敢問諸禪德。且道與前來。是同",
    "X16n0318_003:0790c09": "是別。莫有具眼底衲僧出來通箇消息。若無。復為",
    "X16n0318_003:0790c10": "諸人重重注破。放開則私通車馬。揑聚則毫末不",
    "X16n0318_003:0790c11": "存。若是飽戰作家。一任是非砭剝。此段說話。却與",
    "X16n0318_003:0790c12": "此段經文重重註破。",
    "X16n0318_003:0790c13": "阿難。汝且觀此祇陀樹林。及諸泉池於意云何。此等",
    "X16n0318_003:0790c14": "為是色生眼見。眼生色相。阿難。若復眼根生色相者。",
    "X16n0318_003:0790c15": "見空非色。色性應銷。銷則顯發一切都無。色相既無。",
    "X16n0318_003:0790c16": "誰明空質。空亦如是。若復色塵生眼見者。觀空非色。",
    "X16n0318_003:0790c17": "見即銷亡。亡則都無。誰明空色。是故當知見與色空。",
    "X16n0318_003:0790c18": "俱無處所。即色與見。二處虗妄。本非因緣。非自然性。",
    "X16n0318_003:0790c19": "通曰。前六入破六根。雖以塵對辨。而正意在根。今",
    "X16n0318_003:0790c20": "十二處雖根塵互破。而正破在塵。後十八界。專破",
    "X16n0318_003:0790c21": "識也。前云同是菩提瞪發勞相。從根上說起。此云",
    "X16n0318_003:0790c22": "觀此祇陀樹林及諸泉池。從色上說起。使色生眼",
    "X16n0318_003:0790c23": "見者。必非空生眼見。何為明見色。又明見空。使眼",
    "X16n0318_003:0790c24": "生色相者。必不能生空相。何為顯發色。又顯發空。",
    "X16n0318_003:0791a01": "由此言之。眼不能生色也。眼自寂滅。何與於色。色",
    "X16n0318_003:0791a02": "不能生眼也。色自寂滅。何與於眼。只以空形色而",
    "X16n0318_003:0791a03": "色塵自破。見與色空。俱無處所。色空而見亦空矣。",
    "X16n0318_003:0791a04": "色見俱空。誰為因緣。誰為自然。不謂之真如性乎。",
    "X16n0318_003:0791a05": "昔仰山指雪師子云。還有過得此色者麼。雲門云。",
    "X16n0318_003:0791a06": "當時便好與推倒。雪竇云。只解推倒。不解扶起。佛",
    "X16n0318_003:0791a07": "覺頌云。一色無過指示人。白銀世界裏頻呻。超然",
    "X16n0318_003:0791a08": "推倒還扶起。爭似東風煦日新。天童頌云。一倒一",
    "X16n0318_003:0791a09": "起。雪庭師子。慎於犯而懷仁。勇於為而見義。清光",
    "X16n0318_003:0791a10": "照眼似迷家。明白轉身還墮位。衲僧家。了無寄。同",
    "X16n0318_003:0791a11": "死同生。何此何彼。暖信破梅兮春到寒枝。凜飈脫",
    "X16n0318_003:0791a12": "葉兮秋澄潦水。萬松道。既稱為色。必與眼對。過白",
    "X16n0318_003:0791a13": "之色。唯無色者。不與眼對。雲門所以道當時便與",
    "X16n0318_003:0791a14": "推倒。若向至白無白處認著正是墮。在無色界中。",
    "X16n0318_003:0791a15": "雪竇所以別指出一條活路。向推倒處。却教扶起。",
    "X16n0318_003:0791a16": "佛眼云。若向這裏扶持起來。甚生次第。即如諸尊",
    "X16n0318_003:0791a17": "宿於一色邊事。尚須破盡。何況目前種種。",
    "X16n0318_003:0791a18": "阿難。汝更聽此祇陀園中。食辦擊鼓。眾集撞鐘。鐘鼓",
    "X16n0318_003:0791a19": "音聲。前後相續。於意云何。此等為是聲來耳邊。耳往",
    "X16n0318_003:0791a20": "聲處。阿難。若復此聲來於耳邊。如我乞食室羅筏城。",
    "X16n0318_003:0791a21": "在祇陀林則無有我。此聲必來阿難耳處。目連迦葉。",
    "X16n0318_003:0791a22": "應不俱聞。何況其中一千二百五十沙門。一聞鐘聲。",
    "X16n0318_003:0791a23": "同來食處。若復汝耳往彼聲邊。如我歸住祇陀林中。",
    "X16n0318_003:0791a24": "在室羅城則無有我。汝聞鼓聲。其耳已往擊鼓之處。",
    "X16n0318_003:0791b01": "鐘聲齊出。應不俱聞。何況其中象馬牛羊種種音響。",
    "X16n0318_003:0791b02": "若無來往。亦復無聞。是故當知聽與音聲。俱無處所。",
    "X16n0318_003:0791b03": "即聽與聲。二處虗妄。本非因緣。非自然性。",
    "X16n0318_003:0791b04": "通曰。如我乞食室羅筏城。在祇陀林則無有我。喻",
    "X16n0318_003:0791b05": "聲來耳邊。則餘處無聲。何為一千二百沙門俱聞。",
    "X16n0318_003:0791b06": "如我歸住祇陀林中。在室羅城則無有我。喻耳往",
    "X16n0318_003:0791b07": "聲處。則餘處無耳。何為象馬牛羊種種音響悉知。",
    "X16n0318_003:0791b08": "若無來往。則墮頑空。聞義不立。是聲與聞。按之無",
    "X16n0318_003:0791b09": "跡。有何處所。委之周徧。觸處而通。以為因緣。則無",
    "X16n0318_003:0791b10": "所緣。以為自然。則無所自。即此虗妄。莫非真體。故",
    "X16n0318_003:0791b11": "謂之曰妙真如性也。玄沙因參次。聞燕子聲。乃曰。",
    "X16n0318_003:0791b12": "深談實相。善說法要。便下座。時有僧請益曰。某甲",
    "X16n0318_003:0791b13": "不會。沙曰去。誰信汝。又報慈陞座。聞鳩子鳴。乃問",
    "X16n0318_003:0791b14": "僧是甚麼聲。曰鳩鵓聲。慈曰。欲得不招無間業。莫",
    "X16n0318_003:0791b15": "謗如來正法輪。便下座。一切聲是佛聲。固容易解。",
    "X16n0318_003:0791b16": "玄沙曰。鐘中無鼓響。鼓中無鐘聲。鐘不不交參。句",
    "X16n0318_003:0791b17": "句無前後。作麼生解。此緣起無生旨也。悟此。則所",
    "X16n0318_003:0791b18": "云實相法要可覩已。",
    "X16n0318_003:0791b19": "阿難。汝又齅此罏中栴檀。此香若復然於一銖。室羅",
    "X16n0318_003:0791b20": "筏城四十里內同時聞氣。於意云何。此香為復生栴",
    "X16n0318_003:0791b21": "檀木。生於汝鼻。為生於空。阿難。若復此香生於汝鼻。",
    "X16n0318_003:0791b22": "稱鼻所生。當從鼻出。鼻非栴檀。云何鼻中有栴檀氣。",
    "X16n0318_003:0791b23": "稱汝聞香。當於鼻入。鼻中出香。說聞非義。若生於空。",
    "X16n0318_003:0791b24": "空性常恒。香應常在。何藉鑪中爇此枯木。若生於木。",
    "X16n0318_003:0791c01": "則此香質。因爇成烟。若鼻得聞。合蒙烟氣。其烟騰空。",
    "X16n0318_003:0791c02": "未及遙遠。四十里內。云何已聞。是故當知香鼻與聞。",
    "X16n0318_003:0791c03": "俱無處所。即齅與香二處虗妄。本非因緣。非自然性。",
    "X16n0318_003:0791c04": "通曰。此齅與香。非鼻非空非木。則香處無實矣。然",
    "X16n0318_003:0791c05": "四十里內。同時俱聞。此香殊勝之力。亦不可思議。",
    "X16n0318_003:0791c06": "法華謂六銖之香。價直娑婆世界是也。棗栢論曰。",
    "X16n0318_003:0791c07": "烏洛迦栴檀樹者。烏洛迦蛇名。栴檀者香樹也。明",
    "X16n0318_003:0791c08": "此蛇最毒。常患熱毒。以身遶此香樹。其毒氣便息。",
    "X16n0318_003:0791c09": "以表若有眾生。聞說心境俱空。木無體相。無有處",
    "X16n0318_003:0791c10": "所。無一法可得之香。信而悟入。一切煩惱毒氣。自",
    "X16n0318_003:0791c11": "然清淨。香嚴閑神師偈曰。有一語。全規短。擬思量。",
    "X16n0318_003:0791c12": "帶伴侶。踏不著。省來處。一生參學事無成。殷勤抱",
    "X16n0318_003:0791c13": "得栴檀樹。其原蓋出於此。誌公道。終日拈香擇火。",
    "X16n0318_003:0791c14": "不知身是道場。天童拈云。弄精魂漢。有什麼限。玄",
    "X16n0318_003:0791c15": "沙云。終日拈香擇火。不知真箇道場。天童拈云。奇",
    "X16n0318_003:0791c16": "怪。八十翁翁入場屋。不是小兒戲。且道利害在什",
    "X16n0318_003:0791c17": "麼處。有智無智。較三十里。一等是無生作用。却有",
    "X16n0318_003:0791c18": "毫釐之辨如此。有智者別之。",
    "X16n0318_003:0791c19": "阿難。汝常二時眾中持鉢。其間或遇酥酪醍醐。名為",
    "X16n0318_003:0791c20": "上味於意云何。此味為復生於空中。生於舌中。為生",
    "X16n0318_003:0791c21": "食中。阿難。若復此味生於汝舌。在汝口中秪有一舌。",
    "X16n0318_003:0791c22": "其舌爾時已成酥味。遇黑石蜜。應不推移。若不變移。",
    "X16n0318_003:0791c23": "不名知味。若變移者。舌非多體。云何多味。一舌之知。",
    "X16n0318_003:0791c24": "若生於食。食非有識。云何自知。又食自知。即同他食。",
    "X16n0318_003:0792a01": "何預於汝。名味之知。若生於空。汝噉虗空。當作何味。",
    "X16n0318_003:0792a02": "必其虗空。若作鹹味。既鹹汝舌。亦鹹汝面。則此界人。",
    "X16n0318_003:0792a03": "同於海魚。既常受鹹。了不知淡。若不識淡。亦不覺鹹。",
    "X16n0318_003:0792a04": "必無所知。云何名味。是故當知味舌與嘗。俱無處所。",
    "X16n0318_003:0792a05": "即嘗與味。二俱虗妄。本非因緣。非自然性。",
    "X16n0318_003:0792a06": "通曰。此辨味性。不生於空。不生於舌。則易可知。曷",
    "X16n0318_003:0792a07": "謂不生於食。食非有識。不自言我味美味惡。而辨",
    "X16n0318_003:0792a08": "別美惡。故屬舌根。而舌無定體。遇味輙遷。足知味",
    "X16n0318_003:0792a09": "自味。舌自舌。兩俱寂然。知舌與味俱寂者。果信非",
    "X16n0318_003:0792a10": "因緣。非自然。而如來藏妙真如性也。神鼎諲禪師。",
    "X16n0318_003:0792a11": "嘗與眾僧至襄沔間。一僧舉論宗乘。頗敏捷。會野",
    "X16n0318_003:0792a12": "飯山店中供辦。而僧論說不已。鼎曰。三界唯心。萬",
    "X16n0318_003:0792a13": "法唯識。唯識唯心。眼聲耳色。是甚麼人語。僧曰。法",
    "X16n0318_003:0792a14": "眼語。鼎曰。其義如何。僧曰。唯心故。根境不相到。唯",
    "X16n0318_003:0792a15": "識故。聲色樅然。鼎曰。舌味是根境否。僧曰是。鼎以",
    "X16n0318_003:0792a16": "筯筴菜置口中。含糊而語曰。何謂相入耶。坐者駭",
    "X16n0318_003:0792a17": "然。僧不能答。鼎曰。塗路之樂。終未到家。見解入微。",
    "X16n0318_003:0792a18": "不名見道。參須實參。悟須實悟。閻羅大王。不怕多",
    "X16n0318_003:0792a19": "語。僧拱而退。玄沙嘗食茘枝。問眾曰。這箇茘枝。得",
    "X16n0318_003:0792a20": "與麼紅。得與麼赤。你諸人且作麼生。若道一色。又",
    "X16n0318_003:0792a21": "是儱侗。若道是眾色。只成箇斷常。你諸人且作麼",
    "X16n0318_003:0792a22": "生。彥瑫曰。也只和尚自分別。沙曰。這儱侗愚癡。有",
    "X16n0318_003:0792a23": "什麼交涉。冲機曰都來只。是一色。沙曰。總與麼儱",
    "X16n0318_003:0792a24": "侗。有什麼了時。乃回顧問皎然。汝作麼生道。皎然",
    "X16n0318_003:0792b01": "曰。不可不識茘枝。沙曰。只是茘枝。又曰。汝諸人如",
    "X16n0318_003:0792b02": "許多時在我這裏。總與麼說話。不辨緇素。不識吉",
    "X16n0318_003:0792b03": "凶。我比向汝道。用處不換機。因甚麼只管對話。有",
    "X16n0318_003:0792b04": "什麼交涉。古人於一飲一食。務發明向上事。往往",
    "X16n0318_003:0792b05": "如此。豈徒在言對便捷。須有實悟。乃可與明眼人",
    "X16n0318_003:0792b06": "相見。",
    "X16n0318_003:0792b07": "阿難。汝常晨朝以手摩頭。於意云何。此摩所知。誰為",
    "X16n0318_003:0792b08": "能觸。能為在手。為復在頭。若在於手。頭則無知。云何",
    "X16n0318_003:0792b09": "成觸。若在於頭。手則無用。云何名觸。若各各有。則汝",
    "X16n0318_003:0792b10": "阿難。應有二身。若頭與手。一觸所生。則手與頭。當為",
    "X16n0318_003:0792b11": "一體。若一體者。觸則無成。若二體者。觸為誰在。在能",
    "X16n0318_003:0792b12": "非所。在所非能。不應虗空與汝成觸。是故當知覺觸",
    "X16n0318_003:0792b13": "與身。俱無處所。即身與觸。二俱虗妄。本非因緣。非自",
    "X16n0318_003:0792b14": "然性。",
    "X16n0318_003:0792b15": "通曰。此明觸性虗妄。在能非所。在所非能。能所俱",
    "X16n0318_003:0792b16": "非。即觸即真如性也。華嚴經曰。如是自性。如幻如",
    "X16n0318_003:0792b17": "夢如影如像。悉不成就。以真如之性。法爾隨緣。雖",
    "X16n0318_003:0792b18": "即隨緣。法爾歸性。以隨緣時。似有顯現。如觀幻法。",
    "X16n0318_003:0792b19": "不有而有。如觀夢境。不見而見。如觀水中之影。非",
    "X16n0318_003:0792b20": "出非入。如觀鏡中之像。不內不外。以無性隨緣故。",
    "X16n0318_003:0792b21": "理不成就。以隨緣無性故。事不成就。理事不成。則",
    "X16n0318_003:0792b22": "一切法俱不成也。即如夢中拳人與拳於人。非不",
    "X16n0318_003:0792b23": "有觸。畢竟何者是能。何者是所。故一切法。悉如是",
    "X16n0318_003:0792b24": "也。保福見僧來。以杖打露柱。又打其僧頭。僧作忍",
    "X16n0318_003:0792c01": "痛聲。福曰。那箇為甚麼不痛。僧無對。玄覺代云。貪",
    "X16n0318_003:0792c02": "行柱杖。又寶覺禪師。嘗問轉運判官夏倚。汝言情",
    "X16n0318_003:0792c03": "與無情共一體。時有狗臥香桌下。乃以壓尺擊香",
    "X16n0318_003:0792c04": "桌。又擊狗。曰狗有情即去。香桌無情即住。如何得",
    "X16n0318_003:0792c05": "成一體。倚不能對。寶覺曰。纔入思惟。便成剩法。前",
    "X16n0318_003:0792c06": "聖所知。轉相傳授。皆此旨也。",
    "X16n0318_003:0792c07": "阿難。汝常意中所緣善惡無記三性。生成法則。此法",
    "X16n0318_003:0792c08": "為復即心所生。為當離心別有方所。阿難。若即心者。",
    "X16n0318_003:0792c09": "法則非塵。非心所緣。云何成處。若離於心。別有方所。",
    "X16n0318_003:0792c10": "則法自性。為知非知。知則名心。異汝非塵。同他心量。",
    "X16n0318_003:0792c11": "即汝即心。云何汝心更二於汝。若非知者。此塵既非",
    "X16n0318_003:0792c12": "色聲香味離合冷煖及虗空相。當於何在。今於色空。",
    "X16n0318_003:0792c13": "都無表示。不應人間更有空外。心非所緣。處從誰立。",
    "X16n0318_003:0792c14": "是故當知法則與心。俱無處所。則意與法。二俱虗妄。",
    "X16n0318_003:0792c15": "本非因緣。非自然性。",
    "X16n0318_003:0792c16": "通曰。善惡無記之事。正對根時。其事皆實。故謂之",
    "X16n0318_003:0792c17": "實境。不對境時。獨意識緣之。乃實境之影子。故謂",
    "X16n0318_003:0792c18": "之內塵。內塵不出三性所緣色空等法。故曰法則。",
    "X16n0318_003:0792c19": "內外相熏。自無始以來。故曰生成。若謂即心者。心",
    "X16n0318_003:0792c20": "是能緣。法是所緣。其非即也。固易可辨。若謂離心",
    "X16n0318_003:0792c21": "者。此法果何在乎。以為有知。即與心同。既同於心。",
    "X16n0318_003:0792c22": "則非塵矣。非塵而與汝異者。不可不謂之心。即同",
    "X16n0318_003:0792c23": "於他人之心量矣。非塵而不與汝異者。云何汝心",
    "X16n0318_003:0792c24": "更二於汝。而名之曰法塵哉。故以有知為方所。不",
    "X16n0318_003:0793a01": "可也。以為無知。則此法塵當何表示。既非色空等",
    "X16n0318_003:0793a02": "相。又非離色空外別有佇立之處。色外有空。空非",
    "X16n0318_003:0793a03": "有外。使空有外。則法塵有處。心尚可緣。空外無所。",
    "X16n0318_003:0793a04": "心將安緣。然心之所以緣法者。謂色空無知。由知",
    "X16n0318_003:0793a05": "而顯。知有分別。乃謂之法。今既無知。又無所在。心",
    "X16n0318_003:0793a06": "雖有知。誰與為緣。故以無知為方所。亦不可也。非",
    "X16n0318_003:0793a07": "有知。非無知。處從誰立。即心無法。離心無法。法固",
    "X16n0318_003:0793a08": "無自性也。非虗妄而何。法無處所。意根自空。故謂",
    "X16n0318_003:0793a09": "之妙真如性也。青州法本禪師上堂。揚聲止響。不",
    "X16n0318_003:0793a10": "知聲是響根。弄影逃形。不知形為影本。以法問法。",
    "X16n0318_003:0793a11": "不知法本非法。以心傳心。不知心本無心。心本無",
    "X16n0318_003:0793a12": "心。知心如幻。了法非法。知法如夢。心法不實。莫謾",
    "X16n0318_003:0793a13": "追求。夢幻空華。何勞把捉。到這裏。三世諸佛。一大",
    "X16n0318_003:0793a14": "藏教。祖師言句。天下老和尚露布葛藤。盡使不著。",
    "X16n0318_003:0793a15": "何故。太平本是將軍致。不許將軍見太平。雜華偈",
    "X16n0318_003:0793a16": "曰。眼耳鼻舌身。心意諸情根。以此常流轉。而無能",
    "X16n0318_003:0793a17": "轉者。法性本無生。示現而有生。是中無能現。亦無",
    "X16n0318_003:0793a18": "所現物。眼耳鼻舌身。心意諸情根。一切空無性。妄",
    "X16n0318_003:0793a19": "心分別有。如是而觀察。一切皆無性。此段大意。實",
    "X16n0318_003:0793a20": "與此經相發。",
    "X16n0318_003:0793a21": "復次阿難。云何十八界本如來藏妙真如性。",
    "X16n0318_003:0793a22": "通曰。對塵曰根。根內也。當根曰塵。塵外也。於其中",
    "X16n0318_003:0793a23": "間各有分別者。識也。三者相依而立。如交蘆然。故",
    "X16n0318_003:0793a24": "有十八界名。是三者。有則俱有。無則俱無。原無自",
    "X16n0318_003:0793b01": "性。既無自性。故知本如來藏妙真如性也。瑞鹿本",
    "X16n0318_003:0793b02": "先禪師上堂。諸法所生。唯心所現。如是言語。好箇",
    "X16n0318_003:0793b03": "入底門戶。且問汝等諸人。眼見一切色。耳聞一切",
    "X16n0318_003:0793b04": "聲。鼻嗅一切香。舌了一切味。身觸一切耎滑。意分",
    "X16n0318_003:0793b05": "別一切諸法。秖如眼耳鼻舌身意所對之物。為復",
    "X16n0318_003:0793b06": "唯是你等心。為復非是你等心。若道唯是你等心。",
    "X16n0318_003:0793b07": "何不與你等身都作一塊了休。為甚麼所對之物。",
    "X16n0318_003:0793b08": "却在你等眼耳鼻舌身意外。你等若道眼耳鼻舌",
    "X16n0318_003:0793b09": "所對之物。非是你等心。又爭奈諸法所生。唯心所",
    "X16n0318_003:0793b10": "現。言語留在世間。何人不舉著。你等見這箇話。還",
    "X16n0318_003:0793b11": "會麼。若也不會。大家用心商量教會去。幸在其中。",
    "X16n0318_003:0793b12": "莫令厭學。無事且退。僧問雲居。六戶不明時。如何。",
    "X16n0318_003:0793b13": "居曰不涉緣。僧云。向上事如何。居曰。慎者不護投",
    "X16n0318_003:0793b14": "子頌曰。春到石人視遠山。鶯啼華木碧波閒。須知",
    "X16n0318_003:0793b15": "雲外巖松瑞。千古迎風任歲寒。前二句頌不涉緣。",
    "X16n0318_003:0793b16": "後二句頌向上事。須明向上事。方信十八界本真",
    "X16n0318_003:0793b17": "如性也。",
    "X16n0318_003:0793b18": "阿難。如汝所明眼色為緣。生於眼識。此識為復因眼",
    "X16n0318_003:0793b19": "所生。以眼為界。因色所生。以色為界。阿難。若因眼生。",
    "X16n0318_003:0793b20": "既無色空。無可分別。縱有汝識。欲將何用。汝見又非",
    "X16n0318_003:0793b21": "青黃赤白。無所表示。從何立界。若因色生。空無色時。",
    "X16n0318_003:0793b22": "汝識應滅。云何識知是虗空性。若色變時。汝亦識其",
    "X16n0318_003:0793b23": "色相遷變。汝識不遷。界從何立。從變則變。界相自無。",
    "X16n0318_003:0793b24": "不變則恒。既從色生。應不識知虗空所在。若兼二種。",
    "X16n0318_003:0793c01": "眼色共生。合則中離。離則兩合。體性雜亂。云何成界。",
    "X16n0318_003:0793c02": "是故當知眼色為緣。生眼識界。三處都無。則眼與色。",
    "X16n0318_003:0793c03": "及色界三。本非因緣。非自然性。",
    "X16n0318_003:0793c04": "通曰。此十八界。但破六識。故謂此識不從眼生為",
    "X16n0318_003:0793c05": "界。識主分別。使無色空。分別安施。亦不從色生為。",
    "X16n0318_003:0793c06": "界。色有變滅。識無變遷。若俱從色。何為辨空。亦不",
    "X16n0318_003:0793c07": "從眼色合生為界。將謂合眼與色生乎。以有知合",
    "X16n0318_003:0793c08": "無知。必扞格不相入。故曰中離。將謂離眼與色生",
    "X16n0318_003:0793c09": "乎。離根則合境。離境則合根。識將誰屬。故曰雜亂",
    "X16n0318_003:0793c10": "三處俱非。界於何有。法眼指竹問僧。還見麼。僧曰。",
    "X16n0318_003:0793c11": "見。眼曰。竹來眼裏。眼到竹邊。僧曰。總不恁麼。後法",
    "X16n0318_003:0793c12": "燈別云。當時但擘眼向師。歸宗柔別云。和尚秪是",
    "X16n0318_003:0793c13": "不信某甲。這二轉語。却者衲僧氣息。又僧問天童",
    "X16n0318_003:0793c14": "啟禪師。如何是應用無虧的眼。童云。恰如瞎一般。",
    "X16n0318_003:0793c15": "丹霞頌云。盲聾瘖瘂逈天真。眼似眉毛道始隣。昨",
    "X16n0318_003:0793c16": "夜東君潛布令。黃鶯啼處綠楊春。於此信得及。一",
    "X16n0318_003:0793c17": "任應用無虧。",
    "X16n0318_003:0793c18": "阿難。又汝所明耳聲為緣。生於耳識。此識為復因耳",
    "X16n0318_003:0793c19": "所生。以耳為界。因聲所生。以聲為界。阿難。若因耳生。",
    "X16n0318_003:0793c20": "動靜二相。既不現前。根不成知。必無所知。知尚無成。",
    "X16n0318_003:0793c21": "識何形貌。若取耳聞。無動靜故。聞無所成。云何耳形",
    "X16n0318_003:0793c22": "雜色觸塵。名為識界。則耳識界復從誰立。若生於聲。",
    "X16n0318_003:0793c23": "識因聲有。則不關聞。無聞則亡聲相所在。識從聲生。",
    "X16n0318_003:0793c24": "許聲因聞而有聲相。聞應聞識。不聞非界。聞則同聲。",
    "X16n0318_003:0794a01": "識已被聞。誰知聞識。若無知者。終如草木。不應聲聞",
    "X16n0318_003:0794a02": "雜成中界。界無中位。則內外相復從何成。是故當知",
    "X16n0318_003:0794a03": "耳聲為緣。生耳識界。三處都無。則耳與聲。及聲界三。",
    "X16n0318_003:0794a04": "本非因緣。非自然性。",
    "X16n0318_003:0794a05": "通曰。小乘所解因緣生法。以為實有。不了即空。故",
    "X16n0318_003:0794a06": "據彼平日所聞而分破之。若因耳生。耳有勝義根。",
    "X16n0318_003:0794a07": "有浮塵根。勝義根屬分別。若無聲塵相觸。知且無",
    "X16n0318_003:0794a08": "之。況相形貌。浮塵根但雜形色。若無動靜二相。聞",
    "X16n0318_003:0794a09": "且無之。況有識界。故謂識生於耳者妄也。若因聲",
    "X16n0318_003:0794a10": "生。聲自有識。不藉於問。既無能聞。誰辨聲相。如謂",
    "X16n0318_003:0794a11": "相因而生。許聲因聞而有聲相。則亦許聞因聲而",
    "X16n0318_003:0794a12": "聞聞識。識已被聞。與聲塵等。誰為能知。知此聞識。",
    "X16n0318_003:0794a13": "若有知者。則有二識。若無知者。即同草木。故謂識",
    "X16n0318_003:0794a14": "生於聲者妄也。若謂聲聞二者。和合而生。一半有",
    "X16n0318_003:0794a15": "知。一半無知。有知無知之間。何以雜成中界。中位",
    "X16n0318_003:0794a16": "既無。識無所依。則內而根。外而塵。從何成就。故謂",
    "X16n0318_003:0794a17": "聲聞合生者妄也。三處都無。耳識不生。故知耳識",
    "X16n0318_003:0794a18": "無生者。即真如性也。世尊嘗在尼俱律樹下坐次。",
    "X16n0318_003:0794a19": "因二商人問世尊還見車過否。曰不見。又問還聞",
    "X16n0318_003:0794a20": "否。曰不聞。商人曰。莫禪定否。曰不禪定。曰莫睡眠",
    "X16n0318_003:0794a21": "否曰不睡眠。商人乃。歎曰。善哉善哉。世尊覺而不",
    "X16n0318_003:0794a22": "見。遂獻白氎兩段。有僧嘗問荷澤會禪師。見聞照",
    "X16n0318_003:0794a23": "聲色時。唯復抗行耶。唯有先后。會曰。抗行先后即",
    "X16n0318_003:0794a24": "且置。汝畢竟將什麼作聲色。僧曰。如師所論。則無",
    "X16n0318_003:0794b01": "聲色可得也。於是再拜。即日發去。後隱於蒙山。西",
    "X16n0318_003:0794b02": "天有聲明三藏至閩。閩帥請玄沙辨驗。沙以鐵火",
    "X16n0318_003:0794b03": "筯敲銅爐。問是甚麼聲。藏曰。銅鐵聲。沙曰。大王莫",
    "X16n0318_003:0794b04": "受外國人謾。藏無對。天童拈云。理契則神。貧子獲",
    "X16n0318_003:0794b05": "衣中之寶。情封則物。力士失額上之珠。三藏秪解",
    "X16n0318_003:0794b06": "瞻前。玄沙不能顧後。還知麼。誣人之罪。以罪加之。",
    "X16n0318_003:0794b07": "此則公案。諸老宿為出語者甚眾。藏曰銅鐵聲。分",
    "X16n0318_003:0794b08": "明逐聲塵去也。法眼別云。請大師為大王。法燈別",
    "X16n0318_003:0794b09": "云。聽和尚問。雪竇別云。莫謾外國人好。至藏無對",
    "X16n0318_003:0794b10": "處。法眼代云。大師久受大王供養。法燈代云。却是",
    "X16n0318_003:0794b11": "和尚謾大王。此語最有味。天童所謂誣人之罪以",
    "X16n0318_003:0794b12": "罪加之者也。據玄沙意。喚甚麼作銅鐵聲。代三藏",
    "X16n0318_003:0794b13": "意。喚甚麼不是銅鐵聲。二語極易謾人。須一一覰",
    "X16n0318_003:0794b14": "透。方不受人謾。",
    "X16n0318_003:0794b15": "阿難。又汝所明鼻香為緣。生於鼻識。此識為復因鼻",
    "X16n0318_003:0794b16": "所生。以鼻為界。因香所生。以香為界。阿難。若因鼻生。",
    "X16n0318_003:0794b17": "則汝心中以何為鼻。為取肉形雙爪之相。為取齅知",
    "X16n0318_003:0794b18": "動搖之性。若取肉形。肉質乃身。身知即觸。名身非鼻。",
    "X16n0318_003:0794b19": "名觸即塵。鼻尚無名。云何立界。若取齅知。又汝心中",
    "X16n0318_003:0794b20": "以何為知。以肉為知。則肉之知。元觸非鼻。以空為知。",
    "X16n0318_003:0794b21": "空則自知。肉應非覺。如是則應虗空是汝。汝身非知。",
    "X16n0318_003:0794b22": "今日阿難應無所在。以香為知。知自屬香。何預於汝。",
    "X16n0318_003:0794b23": "若香臭氣。必生汝鼻。則彼香臭二種流氣。不生伊蘭",
    "X16n0318_003:0794b24": "及旃檀木。二物不來。汝自齅鼻。為香為臭。臭則非香。",
    "X16n0318_003:0794c01": "香應非臭。若香臭二俱能聞者。則汝一人應有兩鼻。",
    "X16n0318_003:0794c02": "對我問道。有二阿難。誰為汝體。若鼻是一。香臭無二。",
    "X16n0318_003:0794c03": "臭既為香。香復成臭。二性不有。界從誰立。若因香生。",
    "X16n0318_003:0794c04": "識因香有。如眼有見。不能觀眼。因香有故。應不知香。",
    "X16n0318_003:0794c05": "知即非生。不知非識。香非知有。香界不成。識不知香。",
    "X16n0318_003:0794c06": "因界則非從香建立。既無中間。不成內外。彼諸聞性。",
    "X16n0318_003:0794c07": "畢竟虗妄。是故當知鼻香為緣生鼻識界。三處都無。",
    "X16n0318_003:0794c08": "則鼻與香。及香界三。本非因緣。非自然性。",
    "X16n0318_003:0794c09": "通曰。鼻根也。香境也。界乎二者之間。識也。凡言界",
    "X16n0318_003:0794c10": "者。專指識。此識不於根生。不於香生。大意略同。但",
    "X16n0318_003:0794c11": "文義稍為錯綜。借境破根。而識非空出。自在其中。",
    "X16n0318_003:0794c12": "即境破識。而識非合生。亦自可見。始破浮塵根。既",
    "X16n0318_003:0794c13": "非肉知。已破勝義根。又非空知。知在於香。無預於",
    "X16n0318_003:0794c14": "鼻矣。氣生於鼻。無藉於物矣。若香臭二俱能聞者。",
    "X16n0318_003:0794c15": "應有兩鼻。是根不足據也。鼻既是一。氣云何二。是",
    "X16n0318_003:0794c16": "境不足憑也。故謂識從根生者非也。若謂識從香",
    "X16n0318_003:0794c17": "生。應不知香。如見從眼出。不自見眼。若曰能知。則",
    "X16n0318_003:0794c18": "香自有識。何必曰生。若曰不知。即不名識。界云何",
    "X16n0318_003:0794c19": "立。故謂從香生者非也。既香不自知其香。是境與",
    "X16n0318_003:0794c20": "根離。不可合也。識從香生。則不知香。必不從香生。",
    "X16n0318_003:0794c21": "乃能知香。是根與境離。本非因也。故謂識從根境",
    "X16n0318_003:0794c22": "合生者非也。香界不成。則無中位。既無中位。安有",
    "X16n0318_003:0794c23": "內外。鼻識虗妄。元無處所。了知聞性即空。即無因",
    "X16n0318_003:0794c24": "緣自然可得。華嚴法界品。鬻香長者優鉢羅華。善",
    "X16n0318_003:0795a01": "別知一切諸香。亦知調和一切香法。及香王所出",
    "X16n0318_003:0795a02": "之處。又善別知治諸病香。斷諸惡香。生歡喜香。增",
    "X16n0318_003:0795a03": "煩惱香。滅煩惱香。令於有為生樂著香。令於有為",
    "X16n0318_003:0795a04": "生厭離香。捨諸憍逸香。發心念佛香。證解脫法門",
    "X16n0318_003:0795a05": "香。聖所受用香。一切菩薩差別香。一切菩薩地位",
    "X16n0318_003:0795a06": "香。我唯知此調和香法。如諸菩薩遠離一切諸惡",
    "X16n0318_003:0795a07": "習氣。不染世欲。求斷煩惱眾魔罥索。超諸有趣。以",
    "X16n0318_003:0795a08": "智慧香而自莊嚴。於諸世間皆無染著。具足成就",
    "X16n0318_003:0795a09": "無所著戒。淨無著智。行無著境。於一切處悉無所",
    "X16n0318_003:0795a10": "著。其心平等。無著無依。昔一尊者過荷池。荷神呵",
    "X16n0318_003:0795a11": "之曰毋偷我香。尊者乃問。凡夫往來莫不聞香。何",
    "X16n0318_003:0795a12": "我獨偷。神曰。凡夫散亂心。故不名偷。尊者清淨心。",
    "X16n0318_003:0795a13": "著即不可。鼻識之未易降伏也如是。故操無著之",
    "X16n0318_003:0795a14": "心以遊於世。即善別知一切諸香。未為不可。",
    "X16n0318_003:0795a15": "阿難。又汝所明舌味為緣。生於舌識。此識為復因舌",
    "X16n0318_003:0795a16": "所生。以舌為界。因味所生。以味為界。阿難。若因舌生。",
    "X16n0318_003:0795a17": "則諸世間甘蔗烏梅。黃連石鹽。細辛薑桂。都無有味。",
    "X16n0318_003:0795a18": "汝自嘗舌。為甜為苦。若舌性苦。誰來嘗舌。舌不自嘗。",
    "X16n0318_003:0795a19": "孰為知覺。舌性非苦。味自不生。云何立界。若因味生。",
    "X16n0318_003:0795a20": "識自為味。同於舌根。應不自嘗。云何識知是味非味。",
    "X16n0318_003:0795a21": "又一切味。非一物生。味既多生。識應多體。識體若一。",
    "X16n0318_003:0795a22": "體必味生。鹹淡甘辛。和合俱生。諸變異相。同為一味。",
    "X16n0318_003:0795a23": "應無分別。分別既無。則不名識。云何復名舌味識界。",
    "X16n0318_003:0795a24": "不應虗空生汝心識。舌味和合。即於是中。元無自性。",
    "X16n0318_003:0795b01": "云何界生。是故當知舌味為緣。生舌識界。三處都無。",
    "X16n0318_003:0795b02": "則舌與味及舌界三。本非因緣。非自然性。",
    "X16n0318_003:0795b03": "通曰。初因舌。是破自生。二因味。是破他生。三不應",
    "X16n0318_003:0795b04": "虗空。是破無因生。四舌味和合。是破共生。即於是",
    "X16n0318_003:0795b05": "中元無自性。舌不自味。味不自嘗。而識安從生。正",
    "X16n0318_003:0795b06": "顯無生之旨。知舌識本無生。舌根本自清淨。即妙",
    "X16n0318_003:0795b07": "真如性也。昔□□□禪師。食噉無擇。其徒多效之。",
    "X16n0318_003:0795b08": "一日命治具。之化人所。取化人餘胔而共啖之。其",
    "X16n0318_003:0795b09": "徒悉嘔心散去。師乃曰。我多生清淨。故無擇耳。汝",
    "X16n0318_003:0795b10": "輩能與我共此者。乃可取食。由是一眾稟然。率遵",
    "X16n0318_003:0795b11": "戒律。曹山亦好酒。僧問靈衣不挂時如何。曰曹山",
    "X16n0318_003:0795b12": "孝滿。曰孝滿後如何。曰曹山好顛酒。其徒稅清問",
    "X16n0318_003:0795b13": "曰。某甲孤貧。乞師賑濟。山召稅闍黎。稅應諾。山曰。",
    "X16n0318_003:0795b14": "清原白家酒三盞喫了。猶道未沾脣。玄覺云。甚麼",
    "X16n0318_003:0795b15": "處是與他酒喫。即此三則。味性本空。舌識亦本空。",
    "X16n0318_003:0795b16": "達此者名為知味。",
    "X16n0318_003:0795b17": "阿難。又汝所明身觸為緣。生於身識。此識為復因身",
    "X16n0318_003:0795b18": "所生。以身為界。因觸所生。以觸為界。阿難。若因身生。",
    "X16n0318_003:0795b19": "必無合離二覺觀緣。身何所識。若因觸生。必無汝身。",
    "X16n0318_003:0795b20": "誰者非身知合離者。阿難。物不觸知。身知有觸。知身",
    "X16n0318_003:0795b21": "即觸。知觸即身。即觸非身。即身非觸。身觸二相。元無",
    "X16n0318_003:0795b22": "處所。合身即為身自體性。離身即是虗空等相。內外",
    "X16n0318_003:0795b23": "不成。中云何立。中不復立。內外性空。則汝識生。從誰",
    "X16n0318_003:0795b24": "立界。是故當知身觸為緣。生身識界三處都無。則身",
    "X16n0318_003:0795c01": "與觸及身界三。本非因緣。非自然性。",
    "X16n0318_003:0795c02": "通曰。物不觸知。非物不知觸之謂也。物實知虗。實",
    "X16n0318_003:0795c03": "不觸虗。故凡物但能觸物。不能觸知。只此一知字。",
    "X16n0318_003:0795c04": "分明顯出清淨法身。非觸所及。而身知有觸者。乃",
    "X16n0318_003:0795c05": "色身分別之知。以合離二覺為緣。故知有觸。觸不",
    "X16n0318_003:0795c06": "能離乎身。身不能離乎觸。言觸則非身。言身則非",
    "X16n0318_003:0795c07": "觸。二者果安定乎。故合之但一身體而無觸位。離",
    "X16n0318_003:0795c08": "之即等虗空而無觸用。二俱無在。內外不成。身觸",
    "X16n0318_003:0795c09": "俱非。識從何立。既無中識。根境悉空。故知身識界",
    "X16n0318_003:0795c10": "是妄也。南嶽思大禪師。既得宿命通。尋復障起。四",
    "X16n0318_003:0795c11": "肢緩弱。不能行步。自念曰。病從業生。業從心起。心",
    "X16n0318_003:0795c12": "源無起。外境何狀。病業與身。都如雲影。如是觀已。",
    "X16n0318_003:0795c13": "顛倒想滅。輕安如故。若思者可謂深明身識之為",
    "X16n0318_003:0795c14": "妄也。興陽剖禪師臥病。大陽問是身如泡幻。泡幻",
    "X16n0318_003:0795c15": "中成辦。若無箇泡幻。大事無由辦。若要大事辦。識",
    "X16n0318_003:0795c16": "取箇泡幻。作麼生。剖曰。猶是這邊事。陽曰。那邊事",
    "X16n0318_003:0795c17": "作麼生。剖曰。匝地紅輪秀。海底不栽華。陽笑曰。乃",
    "X16n0318_003:0795c18": "爾惺惺耶。剖喝曰。將謂我忘却。竟爾趨寂。若剖者",
    "X16n0318_003:0795c19": "可謂深明法身向上事也。僧問大龍。色身敗壞。如",
    "X16n0318_003:0795c20": "何是堅固法身。龍曰。山華開似錦。澗水湛如藍。雪",
    "X16n0318_003:0795c21": "竇頌云。問曾不知。答還不會。月冷風高。古巖寒檜。",
    "X16n0318_003:0795c22": "堪笑路逢達道人。不將語默對。手把白玉鞭。驪珠",
    "X16n0318_003:0795c23": "盡擊碎。不擊碎增瑕纇。國有憲章。三千條罪。據此",
    "X16n0318_003:0795c24": "頌。堅固法身。亦須擊碎。況色身乎哉。",
    "X16n0318_003:0796a01": "阿難。又汝所明意法為緣。生於意識。此識為復因意",
    "X16n0318_003:0796a02": "所生。以意為界。因法所生。以法為界。阿難。若因意生。",
    "X16n0318_003:0796a03": "於汝意中。必有所思。發明汝意。若無前法。意無所生。",
    "X16n0318_003:0796a04": "離緣無形。識將何用。又汝識心。與諸思量。兼了別性。",
    "X16n0318_003:0796a05": "為同為異。同意即意。云何所生。異意不同。應無所識。",
    "X16n0318_003:0796a06": "若無所識。云何意生。若有所識。云何識意。唯同與異。",
    "X16n0318_003:0796a07": "二性無成。界云何立。若因法生。世間諸法。不離五塵。",
    "X16n0318_003:0796a08": "汝觀色法。及諸聲法。香法味法。及諸觸法。相狀分明。",
    "X16n0318_003:0796a09": "以對五根。非意所攝。汝識決定依於法生。今汝諦觀。",
    "X16n0318_003:0796a10": "法法何狀。若離色空動靜通塞合離生滅。越此諸相。",
    "X16n0318_003:0796a11": "終無所得。生則色空諸法等生。滅則色空諸法等滅。",
    "X16n0318_003:0796a12": "所因既無。因生有識。作何形相。相狀不有。界云何生。",
    "X16n0318_003:0796a13": "是故當知意法為緣。生意識界。三處都無。則意與法",
    "X16n0318_003:0796a14": "及意界三。本非因緣。非自然性。",
    "X16n0318_003:0796a15": "通曰。此意識界。乃第六識了別性也。既以了別為",
    "X16n0318_003:0796a16": "性。離法無緣。意即不生。離緣無形。識將安用。是識",
    "X16n0318_003:0796a17": "緣法。顯非生於意也。若謂意能分別。為生識根。是",
    "X16n0318_003:0796a18": "七識思量。為染淨依。八識識心。為根本依。與前六",
    "X16n0318_003:0796a19": "識了別性。同乎異乎。楞伽云。心能積集業。意能廣",
    "X16n0318_003:0796a20": "積集。了別性名識。對現境說五。論云。集起名心。思",
    "X16n0318_003:0796a21": "量名意。了境名識。一法異名耳。既惟一法。俱可謂",
    "X16n0318_003:0796a22": "之心。俱可謂之意。俱可謂之識。而微有辨者。就分",
    "X16n0318_003:0796a23": "數多者得名耳。在八識意識俱泯。但可曰心。在七",
    "X16n0318_003:0796a24": "識非心非識。但可曰意。在六識心意俱與境對。故",
    "X16n0318_003:0796b01": "曰分別事識。其實一物也。如海起波浪。非異非不",
    "X16n0318_003:0796b02": "異。六識逐塵生境界風。即鼓動七識思量波浪終",
    "X16n0318_003:0796b03": "不離乎八識湛湛藏海也。是六七八識。非同非異。",
    "X16n0318_003:0796b04": "姑無暇論。且以意生識界言之。若謂識同於意。識",
    "X16n0318_003:0796b05": "即意也。何得謂意為能生。識謂所生。謂之同不可",
    "X16n0318_003:0796b06": "也。若諸識異於意。逈然不同。則一屬有情。一屬無",
    "X16n0318_003:0796b07": "情。應無所識。謂之異不可也。若無所識。必非意生。",
    "X16n0318_003:0796b08": "意能分別所生者必有識也。若有所識。當意生時。",
    "X16n0318_003:0796b09": "無法可緣。但有意耳。云何自識其意。若能識意。則",
    "X16n0318_003:0796b10": "意反為境。不得為根。若不識意。又同無識。非意所",
    "X16n0318_003:0796b11": "生矣。離法求識。最難描摸。故謂之同。則不得名生。",
    "X16n0318_003:0796b12": "謂之異。則不得名識。是同異二性。俱無成就。識無",
    "X16n0318_003:0796b13": "定所。界云何立。故謂從根生者妄也。若謂緣法而",
    "X16n0318_003:0796b14": "顯。即係因法而生。必有可狀之法。然後成生識之",
    "X16n0318_003:0796b15": "因。今世間諸法。不離色空等相。以對五根。是唯五",
    "X16n0318_003:0796b16": "根能攝之。是五識之所因也。意能離此五塵外。別",
    "X16n0318_003:0796b17": "有法法相狀而為所因乎。意所自緣內境。雖不外",
    "X16n0318_003:0796b18": "藉五根。終不出色空生滅影子等法即能緣出世",
    "X16n0318_003:0796b19": "間法。有所謂非色非空。不生不滅者。然非色非空。",
    "X16n0318_003:0796b20": "由色空顯。不生不滅。由生滅顯。卒不能離色空生",
    "X16n0318_003:0796b21": "滅外。別有所謂法塵。為生識因。將即五塵而為法",
    "X16n0318_003:0796b22": "乎。是五根因。非意因也。將離五塵而求法乎。則無",
    "X16n0318_003:0796b23": "法可得。既無可得。是無因也。所因既無。其何能生。",
    "X16n0318_003:0796b24": "若謂無因。能生有識。其識必非分別色空等法。果",
    "X16n0318_003:0796c01": "分別何法。作何相狀乎。相狀不有。識實不生。故謂",
    "X16n0318_003:0796c02": "因法生者妄也。既非意生。又非法生。而意識有何",
    "X16n0318_003:0796c03": "處所。無處斯為真處也已。昔國清淨上座問玄沙。",
    "X16n0318_003:0796c04": "曰。祗如教中道。不得以所知心。測度如來無上知",
    "X16n0318_003:0796c05": "見。又作麼生。沙曰。汝道究得徹底所知心。還測度",
    "X16n0318_003:0796c06": "得及否。從此信入。後有人問。弟子每當夜坐。心念",
    "X16n0318_003:0796c07": "紛乘。未明攝伏之方。願垂示誨。靜曰。如或夜閑安",
    "X16n0318_003:0796c08": "坐。心念紛飛。却將紛飛之心。以究紛飛之處。究之",
    "X16n0318_003:0796c09": "無處。則紛飛之念何存。反究究心。則能究之心安",
    "X16n0318_003:0796c10": "在。又能照之智本空。所緣之境亦寂。寂而非寂者。",
    "X16n0318_003:0796c11": "葢無能寂之人也。照而非照者。葢無所照之境也。",
    "X16n0318_003:0796c12": "境智俱寂。心慮安然。外不尋枝。內不住定。二途俱",
    "X16n0318_003:0796c13": "泯。一性怡然。此乃還源之要道也。藥山坐次。僧問",
    "X16n0318_003:0796c14": "兀兀地思量箇甚麼。山曰。思量箇不思量底。曰不",
    "X16n0318_003:0796c15": "思量底如何思量。山曰。非思量。僧問蜀州西禪師。",
    "X16n0318_003:0796c16": "如何是非思量處。禪曰。誰見虗空夜點頭。丹霞頌",
    "X16n0318_003:0796c17": "云。一點靈明六不收。昭然何用更凝眸。箇中消息",
    "X16n0318_003:0796c18": "人難委。獨有虗空暗點頭。故明得心識不到處。而",
    "X16n0318_003:0796c19": "識元自晣。",
    "X16n0318_003:0796c20": "阿難白佛言。世尊。如來常說和合因緣。一切世間種",
    "X16n0318_003:0796c21": "種變化。皆因四大和合發明。云何如來因緣自然二",
    "X16n0318_003:0796c22": "俱排擯。我今不知斯義所屬。唯垂哀憫。開示眾生中",
    "X16n0318_003:0796c23": "道了義。無戲論法。爾時世尊告阿難言。汝先厭離聲",
    "X16n0318_003:0796c24": "聞緣覺諸小乘法。發心勤求無上菩提。故我今時為",
    "X16n0318_003:0797a01": "汝開示第一義諦。如何復將世間戲論妄想因緣。而",
    "X16n0318_003:0797a02": "自纏繞。汝雖多聞。如說藥人。真藥現前。不能分別。如",
    "X16n0318_003:0797a03": "來說為真可憐愍。汝今諦聽。吾當為汝分別開示。亦",
    "X16n0318_003:0797a04": "令當來脩大乘者。通達實相。阿難默然。承佛聖旨。",
    "X16n0318_003:0797a05": "通曰。阿難欲世尊開示中道。明知世間和合因緣。",
    "X16n0318_003:0797a06": "則滯於有。若因緣自然二俱排擯。則溺於空。不有",
    "X16n0318_003:0797a07": "不空。斯為中道。不知無上菩提。中道亦無著處。乃",
    "X16n0318_003:0797a08": "為第一義諦也。此第一義諦。即上陰入處界。非因",
    "X16n0318_003:0797a09": "緣。非自然性。見諸相非相。即是大乘實相。阿難欲",
    "X16n0318_003:0797a10": "捐小乘而求無上菩提。今示以妙真如性。茫然罔",
    "X16n0318_003:0797a11": "措。不知所屬。如說藥人但口說耳。真藥現前。反不",
    "X16n0318_003:0797a12": "能識。此真可憐愍者。嗟乎。藥豈易識哉。文殊菩薩",
    "X16n0318_003:0797a13": "一日令善財採藥。曰是藥者採將來。善財徧觀大",
    "X16n0318_003:0797a14": "地。無不是藥。却來白云。無不是藥者。殊曰。是藥者。",
    "X16n0318_003:0797a15": "採將來。善財遂於地上。拈一莖草度與文殊。文殊",
    "X16n0318_003:0797a16": "接得。呈起示眾曰。此藥亦能殺人。亦能活人。雲門",
    "X16n0318_003:0797a17": "示眾云。藥病相治。盡大地是藥。那箇是自己。雪竇",
    "X16n0318_003:0797a18": "頌曰。盡大地是藥。古今何大錯。閉門不造車。通途",
    "X16n0318_003:0797a19": "自寥廓。錯錯。鼻孔遼天亦穿却。據頌意。真藥現前。",
    "X16n0318_003:0797a20": "也須吐却。何況不能分別。",
    "X16n0318_003:0797a21": "阿難。如汝所言。四大和合。發明世間種種變化。阿難。",
    "X16n0318_003:0797a22": "若彼大性。體非和合。則不能與諸大雜合。猶如虗空。",
    "X16n0318_003:0797a23": "不和諸色。若和合者。同於變化。始終相成。生滅相續。",
    "X16n0318_003:0797a24": "生死死生。生生死死如旋火輪。未有休息。阿難。如水",
    "X16n0318_003:0797b01": "成冰。冰還成水。",
    "X16n0318_003:0797b02": "通曰。若言四大非和合。則非真如隨緣之義。同於",
    "X16n0318_003:0797b03": "頑空而已。若言四大定和合。則非真如不變之義。",
    "X16n0318_003:0797b04": "同於變化而已。如水成冰。冰還成水。四大元是如",
    "X16n0318_003:0797b05": "來藏性。非水之外有冰也。水何和而成冰。冰何和",
    "X16n0318_003:0797b06": "而成水。本只一物。更無別物參和其間。求和合之",
    "X16n0318_003:0797b07": "相。了不可得。故非和合非不和合也。但迷則真如",
    "X16n0318_003:0797b08": "即四大。如水之成冰。悟則四大即真如。如冰之成",
    "X16n0318_003:0797b09": "水。夫水一而已矣。僧問臨濟。如何是四種無相境。",
    "X16n0318_003:0797b10": "濟云。你一念心疑被地礙。你一念心愛被水溺。你",
    "X16n0318_003:0797b11": "一念心嗔被火燒。你一念心喜被風飄。若能如是",
    "X16n0318_003:0797b12": "辨得。不被境縛。處處用境。東湧西沒。南涌北沒。中",
    "X16n0318_003:0797b13": "涌邊沒。邊涌中沒。履水如地。入地如水。緣何如此。",
    "X16n0318_003:0797b14": "為達四大如夢如幻故。道流。你祗今聽法者。不是",
    "X16n0318_003:0797b15": "你四大。能用你四大。若乃如是見得。便乃去住自",
    "X16n0318_003:0797b16": "由。審如臨濟言。無住非水也者。又何冰之與有。藥",
    "X16n0318_003:0797b17": "山因施主施裩。提起示眾曰。法身還具四大也無。",
    "X16n0318_003:0797b18": "道得。與他一腰裩。道吾曰。性地非空。空非性地。此",
    "X16n0318_003:0797b19": "是地大。三大亦然。山曰。與汝一腰裩。道吾見處。何",
    "X16n0318_003:0797b20": "故與此經逈別。試參看。",
    "X16n0318_003:0797b21": "汝觀地性。麤為大地。細為微塵。至鄰虗塵。析彼極微",
    "X16n0318_003:0797b22": "色邊際相。七分所成。更析鄰虗。即實空性。阿難。若此",
    "X16n0318_003:0797b23": "鄰虗析成虗空。當知虗空出生色相。汝今問言。由和",
    "X16n0318_003:0797b24": "合故。出生世間諸變化相。汝且觀此一鄰虗塵。用幾",
    "X16n0318_003:0797c01": "虗空和合而有。不應鄰虗。又鄰虗塵析入。",
    "X16n0318_003:0797c02": "空者。用幾色相合成虗空。若色合時。合色非空。若空",
    "X16n0318_003:0797c03": "合時。合空非色。色猶可析。空云何合。汝元不知如來",
    "X16n0318_003:0797c04": "藏中性色真空。性空真色。清淨本然。周徧法界。隨眾",
    "X16n0318_003:0797c05": "生心。應所知量。循業發現。世間無知。惑為因緣。及自",
    "X16n0318_003:0797c06": "然性。皆是識心分別計度。但有言說。都無實義。",
    "X16n0318_003:0797c07": "通曰。法界頌云。若人欲識真空理。身內真如還徧",
    "X16n0318_003:0797c08": "外。情與無情共一體。處處皆同真法界。此七大要",
    "X16n0318_003:0797c09": "旨也。真空者。一如之體也。七大者。循業之用也。體",
    "X16n0318_003:0797c10": "用不二。相依互舉。不離妙性。故一一皆曰性也。唯",
    "X16n0318_003:0797c11": "一性爾。空即性空。色即性色。故即空即色。是謂妙",
    "X16n0318_003:0797c12": "有。即色即空。是謂真無。真無妙有。是謂妙真如性",
    "X16n0318_003:0797c13": "也。唯不落有無。故曰清淨。然未嘗不有無。故曰本",
    "X16n0318_003:0797c14": "然。曰清淨。則非因緣所染。曰本然。則非和合所成。",
    "X16n0318_003:0797c15": "凡從因緣和合生者。有形相。有方所。不能周徧法",
    "X16n0318_003:0797c16": "界。唯不從因緣和合起者。無形相。無方所。故能周",
    "X16n0318_003:0797c17": "徧法界。徧法界是性。則莫不是七大。徧法界是七",
    "X16n0318_003:0797c18": "大。即莫不是性。如來之心。唯此清淨。唯此本然。唯",
    "X16n0318_003:0797c19": "此周徧。故不可知。不可量。眾生之心。於清淨者。有",
    "X16n0318_003:0797c20": "時而污染矣。於本然者。有時而不然矣。於周徧者。",
    "X16n0318_003:0797c21": "有時而不徧矣。隨其能知之心。稱其所知之量。知",
    "X16n0318_003:0797c22": "積成業。業積成果。或善或惡。變造十界依正之事。",
    "X16n0318_003:0797c23": "眾生之心無涯。眾生之業亦無涯。向非周徧法界",
    "X16n0318_003:0797c24": "之性以為之體。安能隨業發現。愈出而愈無窮耶。",
    "X16n0318_003:0798a01": "眾生業力。各各不同。然於清淨本然。毫無加損。故",
    "X16n0318_003:0798a02": "曰蠢動含靈。皆有佛性。世間無知。不悟三界唯心。",
    "X16n0318_003:0798a03": "萬法唯識。乃於循業發現之事。見以為有因生者。",
    "X16n0318_003:0798a04": "惑為因緣性。見以為無因生者。惑為自然性。不知",
    "X16n0318_003:0798a05": "清淨本然。有無俱離。因緣自然。無處可著。即謂因",
    "X16n0318_003:0798a06": "緣能生乎。鄰虗何緣而生空。空何緣而生色。唯空",
    "X16n0318_003:0798a07": "與空為緣。唯色與色為緣。縱令鄰虗能析成空。不",
    "X16n0318_003:0798a08": "知用幾虗空合成鄰虗。即鄰虗不因空有。則空非",
    "X16n0318_003:0798a09": "因鄰虗析而有也審矣。即空有不能以相生。而大",
    "X16n0318_003:0798a10": "地之生無自性也亦審矣。故以因緣和合說者謬。",
    "X16n0318_003:0798a11": "即謂自然而生乎。空何無故而有空。色何無故而",
    "X16n0318_003:0798a12": "有色。不因鄰虗之析。無以見空。不因鄰虗之積。無",
    "X16n0318_003:0798a13": "以成大地。然則大地之生。豈無因而忽有者。故以",
    "X16n0318_003:0798a14": "自然說者亦謬。彼其為是說也。從識心計度生也。",
    "X16n0318_003:0798a15": "非因緣而強曰因緣。非自然而強曰自然。但有言",
    "X16n0318_003:0798a16": "說。俱為無根戲論耳。豈知如來藏性不起於見。不",
    "X16n0318_003:0798a17": "著於相。不起於見。故非計度所及。不著於相。故非",
    "X16n0318_003:0798a18": "言說所到。心行處滅。言語道斷。乃可謂實相。乃可",
    "X16n0318_003:0798a19": "謂第一義諦也。秦跋陀禪師問生法師講何經論。",
    "X16n0318_003:0798a20": "生曰。大般若經。陀曰。作麼生說色空義。生曰。眾微",
    "X16n0318_003:0798a21": "聚曰色。眾微無自性曰空。陀曰眾微未聚。喚作甚",
    "X16n0318_003:0798a22": "麼。生罔措。陀又問別講何經論。生曰。大涅槃。陀曰。",
    "X16n0318_003:0798a23": "如何說涅槃義。生曰。涅而不生。槃而不滅。故曰涅",
    "X16n0318_003:0798a24": "槃。陀曰。這箇是如來涅槃。那箇是法師涅槃。生曰。",
    "X16n0318_003:0798b01": "涅槃之義。豈有二耶。某甲秪如此。未審禪師如何",
    "X16n0318_003:0798b02": "說涅槃。陀拈起如意曰。還見麼。曰見。陀曰。見箇甚",
    "X16n0318_003:0798b03": "麼。生曰。見禪師手中如意。陀將如意擲於地。曰見",
    "X16n0318_003:0798b04": "麼。曰見。陀曰。見箇甚麼。生曰。見禪師手中如意墮",
    "X16n0318_003:0798b05": "地。陀斥曰。觀公見解。未出常流。何得名喧宇宙。拂",
    "X16n0318_003:0798b06": "衣而去。其徒懷疑不已。乃追陀扣問。我師說色空",
    "X16n0318_003:0798b07": "涅槃不契。未審禪師如何說色空義。陀曰。不道汝",
    "X16n0318_003:0798b08": "師說得不是。汝師秪說得果上色空。不會說得因",
    "X16n0318_003:0798b09": "中色空。其徒曰。如何是因中色空。陀曰。一微空故",
    "X16n0318_003:0798b10": "眾微空。眾微空故一微空。一微空中無眾微。眾微",
    "X16n0318_003:0798b11": "空中無一微。此亦非陀創為此語也。一根清淨故。",
    "X16n0318_003:0798b12": "眾根清淨。眾根清淨故。一根清淨。一根清淨中無",
    "X16n0318_003:0798b13": "眾根。眾根清淨中無一根。以此發明。不為難解。却",
    "X16n0318_003:0798b14": "與性色真空。性空真色。指箇入路。",
    "X16n0318_003:0798b15": "阿難。火性無我。寄於諸緣。汝觀城中未食之家。欲炊",
    "X16n0318_003:0798b16": "爨時手執陽燧。日前求火。阿難。名和合者如我與汝",
    "X16n0318_003:0798b17": "一千二百五十比丘。今為一眾。眾雖為一。詰其根本。",
    "X16n0318_003:0798b18": "各各有身。皆有所生氏族名字。如舍利弗婆羅門種。",
    "X16n0318_003:0798b19": "優樓頻螺(此云木爪癃)迦葉波種。乃至阿難瞿曇(星名亦云日種)",
    "X16n0318_003:0798b20": "種姓。阿難。若此火性。因和合有。彼手執鏡。於日求火。",
    "X16n0318_003:0798b21": "此火為從鏡中而出。為從艾出。為於日來。阿難。若日",
    "X16n0318_003:0798b22": "來者。自能燒汝手中之艾。來處林木。皆應受焚。若鏡",
    "X16n0318_003:0798b23": "中出。自能於鏡出然於艾。鏡何不鎔。紆汝手執。尚無",
    "X16n0318_003:0798b24": "熱相。云何融泮。若生於艾。何藉日鏡光明相接。然後",
    "X16n0318_003:0798c01": "火生。汝又諦觀。鏡因手執。日從天來。艾本地生。火從",
    "X16n0318_003:0798c02": "何方遊歷於此。日鏡相遠。非和非合。不應火光無從",
    "X16n0318_003:0798c03": "自有。汝猶不知如來藏中。性火真空。性空真火。清淨",
    "X16n0318_003:0798c04": "本然。周徧法界。隨眾生心。應所知量。阿難。當知世人",
    "X16n0318_003:0798c05": "一處執鏡。一處火生。徧法界執。滿世間起。起徧世間。",
    "X16n0318_003:0798c06": "寧有方所。循業發現。世間無知。惑為因緣。及自然性。",
    "X16n0318_003:0798c07": "皆是識心分別計度。但有言說。都無實義。",
    "X16n0318_003:0798c08": "通曰。龍勝云。諸法實有。不應以心識。故知有相。若",
    "X16n0318_003:0798c09": "以心識故知有。是則非有。如地堅相。以身根身識",
    "X16n0318_003:0798c10": "故知有。若無身根身識。則無堅相。問曰。身根身識。",
    "X16n0318_003:0798c11": "若知若不知。而地常有堅相。答曰。若先自知知堅",
    "X16n0318_003:0798c12": "相。若從他聞。則知有堅相。若先不知不聞。則無堅",
    "X16n0318_003:0798c13": "相。復次。地若常是堅相。不應捨其相。如凝酥蠟蜜",
    "X16n0318_003:0798c14": "樹膠。融則捨其堅相。墮濕相中。金銀銅鐵等亦然。",
    "X16n0318_003:0798c15": "如水為濕相。寒則轉為堅相。如是等種種。悉皆捨",
    "X16n0318_003:0798c16": "相。又曰。若火實有熱性。云何有人入火不燒。及人",
    "X16n0318_003:0798c17": "身中火而不燒身。雲中火水不能滅。以火無有定",
    "X16n0318_003:0798c18": "熱性故。神通力故。火不能燒身。業因緣故。五藏不",
    "X16n0318_003:0798c19": "熱。神龍力故。水不能滅。若熱性與火異。火則非熱。",
    "X16n0318_003:0798c20": "若熱性與火一。云何言熱。火性如是。其餘亦然。如",
    "X16n0318_003:0798c21": "是總性。別性無故。名為性空。以如是之理。推地水",
    "X16n0318_003:0798c22": "火之性。喻如尋流而得源。一切皆空。世尊所示。自",
    "X16n0318_003:0798c23": "其性而發相。謂之循業發現。應所知量。龍勝所論。",
    "X16n0318_003:0798c24": "自其相而窮性。特顯發色心不二云爾。陽燧亦名",
    "X16n0318_003:0799a01": "火方諸。論衡云。於五月丙午日午時銷爍五方石。",
    "X16n0318_003:0799a02": "圓如鏡。中央窪。照物則影倒。向日則火出。世間但",
    "X16n0318_003:0799a03": "知艾鏡日三者。因緣和合則火生。不知鏡艾與日",
    "X16n0318_003:0799a04": "相遠。非可和合。故非因緣。若謂忽然自有。應不藉",
    "X16n0318_003:0799a05": "陽燧向日求火故非自然。若謂三者各具火性。艾",
    "X16n0318_003:0799a06": "應自焚。鏡應自融。日光所及。應燒林木。三者俱無",
    "X16n0318_003:0799a07": "火性。足知火性是空。然以三者業力故。火隨業現。",
    "X16n0318_003:0799a08": "足知性空。即火起徧世間。寧有方所。故鑽木則得",
    "X16n0318_003:0799a09": "火。擊石則得火。循業發現。不止陽燧一端。總自清",
    "X16n0318_003:0799a10": "淨性中發起。即性即火。何藉因緣。火即性火。豈曰",
    "X16n0318_003:0799a11": "自然。故知火大非因緣。非自然。而性之也者。乃深",
    "X16n0318_003:0799a12": "於實相者也。雪峯開火次。因指火示眾曰。三世諸",
    "X16n0318_003:0799a13": "佛。在火焰裏轉大法輪。雲門曰。火燄為三世諸佛",
    "X16n0318_003:0799a14": "說法。三世諸佛立地聽。玄沙曰。近日王令稍嚴。峯",
    "X16n0318_003:0799a15": "曰作麼生。沙曰不許攙奪行市。峯乃吐舌。曹山一",
    "X16n0318_003:0799a16": "日入僧堂向火。有增曰。今日好寒。山曰。須知有不",
    "X16n0318_003:0799a17": "寒者。僧曰誰是不寒者。山筴火示之。僧曰莫道無",
    "X16n0318_003:0799a18": "人。山拋下火。僧曰。某甲到這裏却不會。山曰。日照",
    "X16n0318_003:0799a19": "寒潭明更明。古人遇境即發明向上一路。為於性",
    "X16n0318_003:0799a20": "火真空。性空真火。有實透脫處。",
    "X16n0318_003:0799a21": "阿難。水性不定。流息無恒。如室羅城迦毗羅(此云黃赤色)",
    "X16n0318_003:0799a22": "仙。研迦羅(此云輪)仙。及鉢頭摩(此云赤蓮華)訶薩多等諸大",
    "X16n0318_003:0799a23": "幻師。求太陰精。用和幻藥。是諸師等。於白月晝。手執",
    "X16n0318_003:0799a24": "方諸。承月中水。此水為復從珠中出。空中自有。為從",
    "X16n0318_003:0799b01": "月來。阿難。若從月來。尚能遠方令珠出水。所經林木。",
    "X16n0318_003:0799b02": "皆應吐流。流則何待方諸所出。不流明水非從月降。",
    "X16n0318_003:0799b03": "若從珠出。則此珠中常應流水。何待中宵承白月晝。",
    "X16n0318_003:0799b04": "若從空生。空性無邊。水當無際。從人洎天。皆同滔溺。",
    "X16n0318_003:0799b05": "云何復有水陸空行。汝更諦觀。月從天陟。珠因手持。",
    "X16n0318_003:0799b06": "承珠水盤。本人敷設。水從何方流注於此。月珠相遠",
    "X16n0318_003:0799b07": "非和非合。不應水精無從自有。汝尚不知如來藏中。",
    "X16n0318_003:0799b08": "性水真空。性空真水。清淨本然。周徧法界。隨眾生心。",
    "X16n0318_003:0799b09": "應所知量。一處執珠。一處水出。徧法界執。滿法界生。",
    "X16n0318_003:0799b10": "生滿世間。寧有方所。循業發現。世間無知。惑為因緣。",
    "X16n0318_003:0799b11": "及自然性。皆是識心分別計度。但有言說。都無實義。",
    "X16n0318_003:0799b12": "通曰。方諸亦名陰燧。形如蛤。熟拭令熱。以向月。則",
    "X16n0318_003:0799b13": "津然出水。方石也。諸珠也。鍊石成之。應於十一月",
    "X16n0318_003:0799b14": "壬子日子時造。月望前曰白。望後曰黑。亭午曰晝。",
    "X16n0318_003:0799b15": "亦月明如晝意也。外道於定中。或覩日月輪。或見",
    "X16n0318_003:0799b16": "紅蓮華。及黃赤色。故各以其術得名。楞伽云。譬如",
    "X16n0318_003:0799b17": "日月形。鉢頭摩深險。如虗空火燼。如是種種相。外",
    "X16n0318_003:0799b18": "道道通禪。此之謂也。其幻術。皆以藥為之。今世傳",
    "X16n0318_003:0799b19": "神仙幻術。多用陽起石及磁石等。即此之類。水之",
    "X16n0318_003:0799b20": "出方珠也。非和合。非自然。固與陽燧無以異。至謂",
    "X16n0318_003:0799b21": "空性無邊。水當無際。云何復有水陸空行。不與性",
    "X16n0318_003:0799b22": "空真水相刺謬乎。葢以相論則有形。故水滿空而",
    "X16n0318_003:0799b23": "同溺。以性論則無形。故空現水而無盡。此性水真",
    "X16n0318_003:0799b24": "空。性空真水。葢指清淨四大之性而言。性本空故。",
    "X16n0318_003:0799c01": "空空相涵。空空不二。孰見有凌奪之相哉。後富樓",
    "X16n0318_003:0799c02": "那所疑。第於性上疑其凌奪。非疑其相也。相不相",
    "X16n0318_003:0799c03": "容。世尊已於此先言之矣。又何更用疑。藥山問僧",
    "X16n0318_003:0799c04": "甚處來。曰湖南來。山曰。洞庭水滿也未。曰未。山曰",
    "X16n0318_003:0799c05": "許多時雨水。為甚麼未滿。僧無對。道吾代云。滿也。",
    "X16n0318_003:0799c06": "雲巖曰。湛湛地。洞山云。甚麼劫中曾增減來。雲門",
    "X16n0318_003:0799c07": "曰。祗在這裏。又雪峯云。飯籮邊坐。餓死人無數。海",
    "X16n0318_003:0799c08": "水邊坐。渴殺人無數。玄沙云。飯羅裏坐。餓死人無",
    "X16n0318_003:0799c09": "數。海水沒頭。渴殺人無數。雲門云。通身是飯。通身",
    "X16n0318_003:0799c10": "是水。天童拈云。我即不然。飯羅裏坐。脹殺人無數。",
    "X16n0318_003:0799c11": "海水沒頭。漫殺人無數。以前傷乎不吞。以後傷乎",
    "X16n0318_003:0799c12": "不吐。祗如雲門云。通身是飯。通身是水。到這裏。無",
    "X16n0318_003:0799c13": "你吞吐處。古人舉唱性海波瀾。重重無盡。到雲門。",
    "X16n0318_003:0799c14": "通身是水。語方十成。却纔與性水真空。性空真水。",
    "X16n0318_003:0799c15": "清淨本然。周徧法界。若合符契。故知以意想測度",
    "X16n0318_003:0799c16": "性空性水者。葢不啻幾多般矣。",
    "X16n0318_003:0799c17": "阿難。風性無體。動靜不常。汝常整衣。入於大眾。僧伽",
    "X16n0318_003:0799c18": "梨角(此云大衣)動及傍人。則有微風拂彼人面。此風為復",
    "X16n0318_003:0799c19": "出袈裟角。(此云壞色)發於虗空。生彼人面。阿難。此風若復",
    "X16n0318_003:0799c20": "出袈裟角。汝乃披風。其衣飛搖。應離汝體。我今說法。",
    "X16n0318_003:0799c21": "會中垂衣。汝看我衣。風何所在。不應衣中有藏風地。",
    "X16n0318_003:0799c22": "若生虗空。汝衣不動。何因無拂。空性常住。風應常生。",
    "X16n0318_003:0799c23": "若無風時。虗空當滅。滅風可見。滅空何狀。若有生滅。",
    "X16n0318_003:0799c24": "不名虗名。名為虗空。云何風出。若風自生被拂之面。",
    "X16n0318_003:0800a01": "從彼面生。當應拂汝。自汝整衣。云何倒拂。汝審諦觀。",
    "X16n0318_003:0800a02": "整衣在汝。面屬彼人。虗空寂然。不叅流動。風自誰方。",
    "X16n0318_003:0800a03": "鼓動來此。風空性隔。非和非合。不應風性無從自有。",
    "X16n0318_003:0800a04": "汝宛不知如來藏中性風真空。性空真風。清淨本然。",
    "X16n0318_003:0800a05": "周徧法界。隨眾生心。應所知量。阿難。如汝一人。微動",
    "X16n0318_003:0800a06": "服衣。有微風出。徧法界拂。滿國土生。周徧世間。寧有",
    "X16n0318_003:0800a07": "方所。循業發現。世間無知。惑為因緣。及自然性。皆是",
    "X16n0318_003:0800a08": "識心分別計度。但有言說。都無實義。",
    "X16n0318_003:0800a09": "通曰。整衣在汝。而衣不飄去。面屬彼人。而風不倒",
    "X16n0318_003:0800a10": "拂。虗空寂然。而不隨風生滅。是三者。不興風流動",
    "X16n0318_003:0800a11": "之性相參。誰為和合。不應風性無根而出。誰謂自",
    "X16n0318_003:0800a12": "然。以風即性故。性即風故。特循業發現。如衣動風",
    "X16n0318_003:0800a13": "生云爾。性徧法界。則風徧法界。故均名曰大。儒者",
    "X16n0318_003:0800a14": "言坤為地。坎為水。離為火。巽為風。總不外乎陰陽。",
    "X16n0318_003:0800a15": "陰陽從何而生。自太極動靜中來也。一物各具一",
    "X16n0318_003:0800a16": "太極。萬物統體一太極。未嘗不即理即事。即事即",
    "X16n0318_003:0800a17": "理。然而悟心為太極者鮮矣。既悟心為太極。天下",
    "X16n0318_003:0800a18": "寧有心外之物哉。麻谷使扇次。僧問風性常住。無",
    "X16n0318_003:0800a19": "處不周。和尚為甚麼却搖扇。谷曰。你秪知風性常",
    "X16n0318_003:0800a20": "住。且不知無處不周。僧曰。作麼生是無處不周。谷",
    "X16n0318_003:0800a21": "却搖扇。僧作禮谷曰無用處師僧。著得一千箇有",
    "X16n0318_003:0800a22": "甚麼益。又南泉問僧曰。夜來好風。僧曰。夜來好風。",
    "X16n0318_003:0800a23": "泉曰。吹折門前一枝松。僧曰。吹折門前一枝松。又",
    "X16n0318_003:0800a24": "問一僧曰。夜來好風。僧曰。是甚麼風。泉曰。吹折門",
    "X16n0318_003:0800b01": "前一枝松。僧曰。是甚麼松。泉曰。一得一失。據二僧",
    "X16n0318_003:0800b02": "答處。俱有衲僧氣息。南泉何謂一得一失。若定當",
    "X16n0318_003:0800b03": "得出。許親見南泉。",
    "X16n0318_003:0800b04": "阿難。空性無形。因色顯發。如室羅城。去河遙處。諸剎",
    "X16n0318_003:0800b05": "利種(此云王族)及婆羅門。(此云淨志)毗舍(商賈)首陀(農人)兼頗羅墮。",
    "X16n0318_003:0800b06": "(此云智人)旃陀羅等。(魁膾愚人)新立安居。鑿井求水。出土一尺。",
    "X16n0318_003:0800b07": "於中則有一尺虗空。如是乃至出土一丈。中間還得",
    "X16n0318_003:0800b08": "一丈虗空。虗空淺深。隨出多少。此空為當因土所出。",
    "X16n0318_003:0800b09": "因鑿所有。無因自生。阿難。若復此空無因自生。未鑿",
    "X16n0318_003:0800b10": "土前。何不無礙。唯見大地。逈無通達。若因土出。則土",
    "X16n0318_003:0800b11": "出時。應見空入。若土先出。無空入者。云何虗空。因土",
    "X16n0318_003:0800b12": "而出。若無出入。則應空土元無異因。無異則同。則土",
    "X16n0318_003:0800b13": "出時。空何不出。若因鑿出。則鑿出空。應非出土。不因",
    "X16n0318_003:0800b14": "鑿出。鑿自出土。云何見空。汝更審諦諦審諦觀。鑿從",
    "X16n0318_003:0800b15": "人手。隨方運轉。土因地移。如是虗空。因何所出。鑿空",
    "X16n0318_003:0800b16": "虗實。不相為用。非和非合。不應虗空無從自出。若此",
    "X16n0318_003:0800b17": "虗空性圓周徧。本不動搖。當知現前地水火風。均名",
    "X16n0318_003:0800b18": "五大。性真圓融。皆如來藏。本無生滅。阿難。汝心昏迷。",
    "X16n0318_003:0800b19": "不悟四大元如來藏。當觀虗空。為出為入。為非出入。",
    "X16n0318_003:0800b20": "汝全不知如來藏中。性覺真空。性空真覺。清淨本然。",
    "X16n0318_003:0800b21": "周徧法界。隨眾生心。應所知量。阿難。如一井空。空生",
    "X16n0318_003:0800b22": "一井。十方虗空。亦復如是。圓滿十方。寧有方所。循業",
    "X16n0318_003:0800b23": "發現。世間無知。惑為因緣。及自然性。皆是識心分別",
    "X16n0318_003:0800b24": "計度。但有言說。都無實義。",
    "X16n0318_003:0800c01": "通曰。空性無形。豈有出入。但因色顯發。知有空耳。",
    "X16n0318_003:0800c02": "有色非空。無色即空。色有去來。空無起滅。非但地",
    "X16n0318_003:0800c03": "能障空。即水即火即風皆色也。非但鑿地可以見",
    "X16n0318_003:0800c04": "空。即去水滅火息風。亦可以見空。故當四大之生",
    "X16n0318_003:0800c05": "也。空未嘗無。當四大之滅也。空非始有。四大有去",
    "X16n0318_003:0800c06": "來。而空元無出入。空性周圓容易可解。四大真空",
    "X16n0318_003:0800c07": "亦猶是也。當未隨業之時。清淨本然。周徧法界。本",
    "X16n0318_003:0800c08": "未嘗無。及既發現之後。隨感隨應充滿世間。亦非",
    "X16n0318_003:0800c09": "始有。相有生滅。性無生滅。有生滅者。必不周徧。唯",
    "X16n0318_003:0800c10": "周徧者。自無生滅。謂之如來藏者。來無所從。去無",
    "X16n0318_003:0800c11": "所至。豈容生滅於其間哉。若論頑空。雖無出入。亦",
    "X16n0318_003:0800c12": "有生滅。如後舉空生大覺中。如海一漚發。十方虗",
    "X16n0318_003:0800c13": "空悉皆銷殞。唯真空即真覺。原無生滅。前四大曰",
    "X16n0318_003:0800c14": "真色真火真水真風。皆以真言。即後所云清淨四",
    "X16n0318_003:0800c15": "大也。皆以性言。不取於相。故曰性真圓融。皆如來",
    "X16n0318_003:0800c16": "藏。本無生滅。明明自性真而言。若諸相有形。安能",
    "X16n0318_003:0800c17": "圓融無礙乎。融之云者。即色即空。即空即色。不見",
    "X16n0318_003:0800c18": "有五大之跡。惟是一空。圓之云者。空不礙色。色不",
    "X16n0318_003:0800c19": "礙空。五大迭出無窮。不離一真也。前以四大融會",
    "X16n0318_003:0800c20": "真空。此以真空銷歸真覺。明所謂真空者即真覺。",
    "X16n0318_003:0800c21": "非頑空比也。黃龍祖心禪師上堂心同虗空界。示",
    "X16n0318_003:0800c22": "等虗空法。證得虗空時。無是無非法。便恁麼休去。",
    "X16n0318_003:0800c23": "停橈把䌫。且向灣裏泊舡。若據衲僧門下。天地懸",
    "X16n0318_003:0800c24": "隔。且道衲僧門下有甚長處。楖[木*栗]橫擔不顧人。直",
    "X16n0318_003:0801a01": "入千峯萬峯去又胡釘鉸參寶壽。壽問莫是胡釘",
    "X16n0318_003:0801a02": "鉸麼。胡云不敢。壽云還釘得虗空麼。胡云。請和尚",
    "X16n0318_003:0801a03": "打破將來。壽便打。胡不肯。壽云。已後有多口阿師",
    "X16n0318_003:0801a04": "為你點破去在。後參趙州。州云。莫是胡釘鉸麼。胡",
    "X16n0318_003:0801a05": "云不敢。州云。還釘得虗空麼。胡云。請和尚打破將",
    "X16n0318_003:0801a06": "來。州云。且釘這一縫。胡乃舉寶壽行棒因緣。胡云",
    "X16n0318_003:0801a07": "不知過在甚麼處。州云只這一縫尚不奈何。更教",
    "X16n0318_003:0801a08": "他打破虗空來。因代云且釘這一縫。州云。我與麼",
    "X16n0318_003:0801a09": "道。與他寶壽千里萬里。胡乃有省。合二則觀之。證",
    "X16n0318_003:0801a10": "得虗空者非。打破虗空者非。作麼生是出身之路。",
    "X16n0318_003:0801a11": "參。",
    "X16n0318_003:0801a12": "阿難。見覺無知。因色空有。如汝今者。在祇陀林。朝明",
    "X16n0318_003:0801a13": "夕昏。設居中宵。白月則光。黑月便暗。則明暗等。因見",
    "X16n0318_003:0801a14": "分析。此見為復與明暗相并太虗空。為同一體。為非",
    "X16n0318_003:0801a15": "一體。或同非同。或異非異。阿難。此見若復與明與暗",
    "X16n0318_003:0801a16": "及與虗空元一體者。則明與暗二體相亡。暗時無明。",
    "X16n0318_003:0801a17": "明時無暗。若與暗一。明則見亡。必一於明。暗時當滅。",
    "X16n0318_003:0801a18": "滅則云何見明見暗。若明暗殊。見無生滅。一云何成。",
    "X16n0318_003:0801a19": "若此見精與暗與明非一體者。汝離明暗及與虗空。",
    "X16n0318_003:0801a20": "分析見元。作何形相。離明離暗。及離虗空。是見元同",
    "X16n0318_003:0801a21": "龜毛兔角。明暗虗空。三事俱異。從何立見。明暗相背。",
    "X16n0318_003:0801a22": "云何或同。離三元無。云何或異。分空分見。本無邊畔",
    "X16n0318_003:0801a23": "云何非同。見暗見明。性非遷改。云何非異。汝更細審",
    "X16n0318_003:0801a24": "微細審詳審諦審觀。明從太陽。暗從黑月。通屬虗空",
    "X16n0318_003:0801b01": "壅歸大地。如是見精。因何所出。見覺空頑。非和非合。",
    "X16n0318_003:0801b02": "不應見精無從自出。若見聞知。性圓周徧。本不動搖。",
    "X16n0318_003:0801b03": "當知無邊不動虗空并其動搖地水火風。均名六大。",
    "X16n0318_003:0801b04": "性真圓融。皆如來藏。本無生滅。阿難。汝性沉淪。不悟",
    "X16n0318_003:0801b05": "汝之見聞覺知。本如來藏。汝當觀此見聞覺知。為生",
    "X16n0318_003:0801b06": "為滅。為同為異。為非生滅。為非同異。汝曾不知如來",
    "X16n0318_003:0801b07": "藏中。性見覺明。覺精明見。清淨本然。周徧法界隨眾",
    "X16n0318_003:0801b08": "生心。應所知量。如一見根。見周法界。聽齅嘗觸。覺觸",
    "X16n0318_003:0801b09": "覺知。妙德瑩然。徧周法界。圓滿十虗。寧有方所。循業",
    "X16n0318_003:0801b10": "發現。世間無知。惑為因緣。及自然性。皆是識心分別",
    "X16n0318_003:0801b11": "計度。但有言說。都無實義。",
    "X16n0318_003:0801b12": "通曰。前地水火風空五大即具有色聲香味觸法",
    "X16n0318_003:0801b13": "六塵。所謂相分也。今見聞覺知六根。亦由清淨四",
    "X16n0318_003:0801b14": "大合成。夫因色空現前。對境即覺。未入分別。乃前",
    "X16n0318_003:0801b15": "五識。所謂見分也。故以見大總之。如一見根。見周",
    "X16n0318_003:0801b16": "法界。聽齅嘗觸。覺觸覺知。妙德瑩然。徧周法界。何",
    "X16n0318_003:0801b17": "以均謂之妙。有形即見。有聲即聞。不疾而速。不行",
    "X16n0318_003:0801b18": "而至。非由擬議。不假安排。故謂之妙。此見無體。但",
    "X16n0318_003:0801b19": "因境胃。前境若無。見亦不生。豈有一體多體。與境",
    "X16n0318_003:0801b20": "離合。而可以同異四句論哉。但以四句立論者。皆",
    "X16n0318_003:0801b21": "戲論也。故明暗通塞。相代於目前。猶地水火風。迭",
    "X16n0318_003:0801b22": "現於空中。境有生滅。見無生滅。境有動搖。見無動",
    "X16n0318_003:0801b23": "搖。其周徧法界也。與空無二。然見覺空頑。非可和",
    "X16n0318_003:0801b24": "合。覺即是空。謂之真空。夫頑空有生滅也。真空無",
    "X16n0318_003:0801c01": "生滅也。頑空生滅於真覺之中。猶四大起滅於虗",
    "X16n0318_003:0801c02": "空之內。虗空與四大。不可以生滅同異論。而見覺",
    "X16n0318_003:0801c03": "於色空。又可以生滅同異觀哉。凡云生滅同異者。",
    "X16n0318_003:0801c04": "皆屬妄塵。凡云非生非滅非同非異者。皆屬妄計。",
    "X16n0318_003:0801c05": "但於境上辨。不於性上辨。故為戲論。若於性上辨",
    "X16n0318_003:0801c06": "者。此見緣性境。如第二月。不離真月故。性發而為",
    "X16n0318_003:0801c07": "見。即真覺發而為明也。覺者其見之精。明者其見",
    "X16n0318_003:0801c08": "之用也。如燈有光。燈者其照之精。光者其照之用",
    "X16n0318_003:0801c09": "也。即見即覺。即覺即空。本無染污。故曰清淨。本無",
    "X16n0318_003:0801c10": "造作。故曰本然。本無方所。故曰周徧。約三身而論。",
    "X16n0318_003:0801c11": "清淨即法身。本然即報身。周徧即化身。約三德而",
    "X16n0318_003:0801c12": "論。清淨即理。本然即智。周徧即行。合三者而融攝",
    "X16n0318_003:0801c13": "之。舉一即三。舉三即一。其未感也。清淨本然。周徧",
    "X16n0318_003:0801c14": "法界。此見非淪於無。其既應也。妙德瑩然。徧周法",
    "X16n0318_003:0801c15": "界。此見非著於有。六根清淨。圓滿十虗。故有見百",
    "X16n0318_003:0801c16": "佛界者。有見千佛界者。必見周法界。始滿清淨之",
    "X16n0318_003:0801c17": "量。不然。亦應所知量循業發現而已。後云汝以空",
    "X16n0318_003:0801c18": "明。則有空現。地水火風。各各發明。則各各現。此應",
    "X16n0318_003:0801c19": "所知量事也。背覺合塵。故發塵勞。背塵合覺。故發",
    "X16n0318_003:0801c20": "真如。此循業發現事也。覺明之性。無作無造無受",
    "X16n0318_003:0801c21": "者。善惡之業亦不亡。此其所以為如來藏也。皓月",
    "X16n0318_003:0801c22": "供奉問長沙岑曰。蚯蚓斷為兩頭。兩頭俱動。未審",
    "X16n0318_003:0801c23": "佛性在阿那頭。沙曰。動與不動。是何境界。月曰。言",
    "X16n0318_003:0801c24": "不干典。非智者之所談。秪如和尚言。動與不動。是",
    "X16n0318_003:0802a01": "何境界。出自何經。沙曰。灼然言不干典。非智者之",
    "X16n0318_003:0802a02": "所談。大德豈不見首楞嚴云。當知十方無邊不動",
    "X16n0318_003:0802a03": "虗空。并其動搖地水火風。均名六大。性真圓融。皆",
    "X16n0318_003:0802a04": "如來藏。本無生滅。乃示偈曰。最甚深。最甚深。法界",
    "X16n0318_003:0802a05": "人身便是心。迷者迷心為眾色。悟時剎境是真心。",
    "X16n0318_003:0802a06": "身界二塵無實相。分明達此號知音。長沙善說楞",
    "X16n0318_003:0802a07": "嚴。至謂身界二塵無實相。內無能見之根。外無所",
    "X16n0318_003:0802a08": "見之境。能所俱空。覔見了不可得。何容更說生滅",
    "X16n0318_003:0802a09": "同異乎。",
    "X16n0318_003:0802a10": "阿難。識性無源。因於六種根塵妄出。汝今徧觀此會",
    "X16n0318_003:0802a11": "聖眾。用目循歷。其目周視。但如鏡中。無別分析。汝識",
    "X16n0318_003:0802a12": "於中。次第標指。此是文殊。此富樓那。此目犍連。此須",
    "X16n0318_003:0802a13": "菩提。此舍利弗。此識了知。為生於見。為生於相。為生",
    "X16n0318_003:0802a14": "虗空。為無所因突然而出。阿難。若汝識性生於見中。",
    "X16n0318_003:0802a15": "如無明暗及與色空。四種必無。元無汝見。見性尚無。",
    "X16n0318_003:0802a16": "從何發識。若汝識性生於相中。不從見生。既不見明。",
    "X16n0318_003:0802a17": "亦不見暗。明暗不矚。即無色空。彼相尚無。識從何發。",
    "X16n0318_003:0802a18": "若生於空。非相非見。非見無辨。自不能知明暗色空。",
    "X16n0318_003:0802a19": "非相滅緣。見聞覺知。無處安立。處此二非。空則同無。",
    "X16n0318_003:0802a20": "有非同物。縱發汝識。欲何分別。若無所因突然而出。",
    "X16n0318_003:0802a21": "何不日中別識明月。汝更細詳。微細詳審。見託汝睛。",
    "X16n0318_003:0802a22": "相推前境。可狀成有。不相成無。如是識緣。因何所出。",
    "X16n0318_003:0802a23": "識動見澄。非和非合聞聽覺知。亦復如是。不應識緣",
    "X16n0318_003:0802a24": "無從自出。若此識心本無所從。當知了別見聞覺知。",
    "X16n0318_003:0802b01": "圓滿湛然。性非從所。兼彼虗空地水火風。均名七大",
    "X16n0318_003:0802b02": "性真圓融。皆如來藏。本無生滅。阿難。汝心麤浮。不悟",
    "X16n0318_003:0802b03": "見聞發明了知。本如來藏。汝應觀此六虗識心。為同",
    "X16n0318_003:0802b04": "為異。為空為有。為非同異。為非空有。汝元不知如來",
    "X16n0318_003:0802b05": "藏中。性識明知。覺明真識。妙覺湛然。徧周法界。含吐",
    "X16n0318_003:0802b06": "十虗。寧有方所。循業發現。世間無知。惑為因緣。及自",
    "X16n0318_003:0802b07": "然性。皆是識心分別計度。但有言說。都無實義。",
    "X16n0318_003:0802b08": "通曰。言地水火風而依於空。為器界五大性。所謂",
    "X16n0318_003:0802b09": "相分也。言見聞覺知而依於識。為根身五大性。所",
    "X16n0318_003:0802b10": "謂見分也。見相二分。均從第八識生起。故八識湛",
    "X16n0318_003:0802b11": "然。即謂妙覺。即謂如來藏。今以前五識為見大。所",
    "X16n0318_003:0802b12": "謂性境。屬現量。以第六識為識大。所謂分別事識。",
    "X16n0318_003:0802b13": "屬比量非量。二乘人不知有七八二識。以此為主",
    "X16n0318_003:0802b14": "人公。為作善惡業。有殊勝力。故前五識無分別。至",
    "X16n0318_003:0802b15": "六識方能分別。故曰識動見澄。但舉此識。不生於",
    "X16n0318_003:0802b16": "見。不生於相。不生於空。非因緣生。又非無因突然",
    "X16n0318_003:0802b17": "而出。非自然生。且此六識。善惡無記三性皆具。與",
    "X16n0318_003:0802b18": "前六根見大。各有種子現行。非和非合。三者俱非。",
    "X16n0318_003:0802b19": "了無所寄。此識果何所從來乎。夫生於見。生於相。",
    "X16n0318_003:0802b20": "生於空。則有所從來。既有從來。則有方所。便非周",
    "X16n0318_003:0802b21": "徧唯無所從。不從有來。不從無來。則性非從所。本",
    "X16n0318_003:0802b22": "無涯際。本自周圓。故此了明分別事識。興前見相",
    "X16n0318_003:0802b23": "二分。均名七大。識歸湛然。是六識與八識合。故曰",
    "X16n0318_003:0802b24": "如來藏。若六識合於塵者。為同為有。離於塵者。為",
    "X16n0318_003:0802c01": "異為空。非合非離。無踪可覓。乃得名湛然也。此湛",
    "X16n0318_003:0802c02": "然之識。何以曰性識曰真識哉。從明起知。不於情",
    "X16n0318_003:0802c03": "起。從覺生明。不於境生。此識從真性真覺中流出。",
    "X16n0318_003:0802c04": "識即性也。識即覺也。所謂轉第八識為大圓鏡智",
    "X16n0318_003:0802c05": "者此也。此性識之明知。即是覺明之真識。猶云妙",
    "X16n0318_003:0802c06": "明明妙云爾。故曰妙覺湛然。徧周法界。前六俱云",
    "X16n0318_003:0802c07": "清淨本然。此獨云妙覺湛然。以等妙之覺律之。故",
    "X16n0318_003:0802c08": "當微別。前六云圓滿十方。似稱性義。此獨云含吐",
    "X16n0318_003:0802c09": "十虗。似發起義。識性無源。能為萬法之源。凡前所",
    "X16n0318_003:0802c10": "云如來藏者。皆歸於此也。於空則曰汝心昏迷。謂",
    "X16n0318_003:0802c11": "迷四大與空異也。空性覺故。於見則曰汝性沉淪。",
    "X16n0318_003:0802c12": "謂逐塵流轉而不返也。見覺而不動故。於識則曰",
    "X16n0318_003:0802c13": "汝心麤浮。謂識精內潛。浮則但認浮根。麤則不達",
    "X16n0318_003:0802c14": "識精故。五陰分屬十八界。而此獨詳於識者。以如",
    "X16n0318_003:0802c15": "來藏中。不生不滅。與生滅和合。而成阿賴耶識。能",
    "X16n0318_003:0802c16": "究竟歸不生不滅者。名第九識。即識即性也。不能",
    "X16n0318_003:0802c17": "究竟猶存生滅者。雖湛然不波。是識非性也。見性",
    "X16n0318_003:0802c18": "者不迷於識。故妙存乎心悟。保壽上堂云。三界唯",
    "X16n0318_003:0802c19": "心。萬法惟識。檻外雲生。簷前雨滴。澗水湛如藍。野",
    "X16n0318_003:0802c20": "華開似織。此時若不究根源。謾向當來問彌勒。還",
    "X16n0318_003:0802c21": "會麼。不勞久立。丹霞頌云。靈然不涉去來今。三界",
    "X16n0318_003:0802c22": "都盧一點心。檻外桃華春蝶舞。門前楊柳曉鶯吟。",
    "X16n0318_003:0802c23": "又唯心訣云。巖樹庭柯。各挺無邊之妙相。猿吟鳥",
    "X16n0318_003:0802c24": "噪。皆談不二之圓音。悟此方信徧大地無不是藥",
    "X16n0318_003:0803a01": "者。何止七大而已哉。不然。入理深談。翻成毒藥。豈",
    "X16n0318_003:0803a02": "必因緣自然。乃為戱論。僧問藥山。己事未明。乞和",
    "X16n0318_003:0803a03": "尚指示。山良久曰。吾今為汝道一句亦不難。秪宜",
    "X16n0318_003:0803a04": "汝於言下便見去。猶較些子。若更入思量。却成吾",
    "X16n0318_003:0803a05": "罪過。不如且各合口。免相累及。故知識心卜度。去",
    "X16n0318_003:0803a06": "道轉遠。但有言說。即非實義。",
    "X16n0318_003:0803a07": "爾時阿難及諸大眾。蒙佛如來微妙開示。身心蕩然。",
    "X16n0318_003:0803a08": "得無罣礙。是諸大眾。各各自知心徧十方。見十方空。",
    "X16n0318_003:0803a09": "如觀手中所持葉物。一切世間諸所有物。皆即菩提",
    "X16n0318_003:0803a10": "妙明元心。心精徧圓。含裹十方。反觀父母所生之身。",
    "X16n0318_003:0803a11": "猶彼十方虗空之中。吹一微塵。若存若亡。如湛巨海",
    "X16n0318_003:0803a12": "流一浮漚。起滅無從。了然自知獲本妙心。常住不滅。",
    "X16n0318_003:0803a13": "禮佛合掌。得未曾有。於如來前說偈讚佛。",
    "X16n0318_003:0803a14": "通曰。心精徧圓。含裹十方。心量廣大。固自如此。乃",
    "X16n0318_003:0803a15": "至見十方空如手中物及正報身與微塵等。此方",
    "X16n0318_003:0803a16": "會妄歸真。猶存二見。較之身心一如。身外無餘者。",
    "X16n0318_003:0803a17": "尚隔數舍。陸大夫問南泉曰。肇法師也甚奇特。解",
    "X16n0318_003:0803a18": "道天地與我同根。萬物與我一體。泉指庭前牡丹",
    "X16n0318_003:0803a19": "云。大夫。時人見此一株華如夢相似。陸罔措。雪竇",
    "X16n0318_003:0803a20": "頌云。聞見覺知非一一。山河不在鏡中觀。霜天月",
    "X16n0318_003:0803a21": "落夜將半。誰共澄潭照影寒。天童頌云。照徹離微",
    "X16n0318_003:0803a22": "造化根。紛紛出沒見其門。游神劫外問何有。著眼",
    "X16n0318_003:0803a23": "身前知妙存。虎嘯蕭蕭巖吹作。龍吟冉冉洞雲昏。",
    "X16n0318_003:0803a24": "南泉點破時人夢。要識堂堂補處尊。古德云。是處",
    "X16n0318_003:0803b01": "是慈氏。無門無善財。即此一切世間諸所有物。皆",
    "X16n0318_003:0803b02": "即菩提妙明元心。於此識得。自知常住不滅。而信",
    "X16n0318_003:0803b03": "漚之即為海也。不見有起滅相。故曰起滅無從。唐",
    "X16n0318_003:0803b04": "順宗問佛光滿曰。佛從何方來。滅向何方去。既言",
    "X16n0318_003:0803b05": "常住世。佛今在何處。滿答曰。佛從無為來。滅向無",
    "X16n0318_003:0803b06": "為去。法身等虗空。常住無心處。有念歸無念。有住",
    "X16n0318_003:0803b07": "歸無住。來為眾生來。去為眾生去。清淨真如海。湛",
    "X16n0318_003:0803b08": "然體常住。智者善思惟。更勿生疑慮。帝又問。佛向",
    "X16n0318_003:0803b09": "王宮生。滅向雙林滅。住世四十九。又言無法說。山",
    "X16n0318_003:0803b10": "河與大海。天地及日月。時至皆歸盡。誰言不生滅。",
    "X16n0318_003:0803b11": "疑情猶若此。智者善分別。滿答曰。佛體本無為。迷",
    "X16n0318_003:0803b12": "情妄分別。法身等虗空。未曾有生滅。有緣佛出世。",
    "X16n0318_003:0803b13": "無緣佛入滅。處處化眾生。猶如水中月。非常亦非",
    "X16n0318_003:0803b14": "斷。非生亦非滅。生亦未曾生。滅亦未曾滅。了見無",
    "X16n0318_003:0803b15": "心處。自然無法說。順宗大悅。裴相國一日入開元",
    "X16n0318_003:0803b16": "寺。見壁畫。乃問寺主。這畫是甚麼。寺主曰。畫高僧。",
    "X16n0318_003:0803b17": "裴云。形影在這裏。高僧在甚麼處。寺主無對。裴云。",
    "X16n0318_003:0803b18": "此間莫有禪師麼。寺主云。有一人。遂請黃檗。相見。",
    "X16n0318_003:0803b19": "乃舉前話問檗。檗召云。裴休。休應諾。檗云。在甚麼",
    "X16n0318_003:0803b20": "處。裴於言下有省。此可為常住不滅證據。故綴錄",
    "X16n0318_003:0803b21": "之。",
    "X16n0318_003:0803b22": "妙湛總持不動尊。首楞嚴王世希有。",
    "X16n0318_003:0803b23": "定林曰。識精為水。水不搖則名之為湛。所謂圓湛",
    "X16n0318_003:0803b24": "者。清淨本然。周徧法界。不分為六。則湛圓矣。所謂",
    "X16n0318_003:0803c01": "妙湛者。以妙力總持不動。則湛妙矣。所謂覺湛明",
    "X16n0318_003:0803c02": "性者。覺合識精。如日合水而有明性也。所謂湛精",
    "X16n0318_003:0803c03": "圓常者。即圓湛識精也。已滅生滅。故名為常。所謂",
    "X16n0318_003:0803c04": "此湛非是不流。如急流水望如恬靜者。經云。識動",
    "X16n0318_003:0803c05": "見澄。則識有動性。名為想元。自非妙湛總持。則念",
    "X16n0318_003:0803c06": "念受熏。習氣暴流。成諸行矣。經於諸行喻如流者。",
    "X16n0318_003:0803c07": "以此。然識比諸行。猶名為湛。所謂湛入合湛者。如",
    "X16n0318_003:0803c08": "波瀾滅。化為澄水。名行陰盡。內內湛明。入無所入。",
    "X16n0318_003:0803c09": "名識陰區宇。則所謂湛入者。識陰也。湛入為識陰。",
    "X16n0318_003:0803c10": "則湛為性識明知。明知即智。智之與識。是識邊際。",
    "X16n0318_003:0803c11": "故說五陰而曰湛入合湛。歸識邊際。性識不名湛",
    "X16n0318_003:0803c12": "入者。周徧法界無出入故。所謂內內湛明入無所",
    "X16n0318_003:0803c13": "入者。湛出為行。行如水流。湛入為識。識滅行陰。則",
    "X16n0318_003:0803c14": "內內湛明。入至想元。更無所入矣。所謂識精者。即",
    "X16n0318_003:0803c15": "阿陀那識也。所謂黏湛者。黏此識精也。此識精者。",
    "X16n0318_003:0803c16": "如水清潔。本無黏性。妄起分別。與色合故。水土雜",
    "X16n0318_003:0803c17": "矣。乃能成黏。若識此識者。如水清潔。本無黏性。能",
    "X16n0318_003:0803c18": "不合色。脫黏內伏矣。湛有圓湛。有妙湛。有覺湛。有",
    "X16n0318_003:0803c19": "精湛。有湛入。有黏湛。如前義。錙銖之分較。盡法之",
    "X16n0318_003:0803c20": "喻也。馬鳴曰。以依不覺。心動為業。覺則不動。夫覺",
    "X16n0318_003:0803c21": "則不動。妙湛總持之謂也。動則為業。遷流而為諸",
    "X16n0318_003:0803c22": "行矣。所謂首楞嚴王者。以首楞嚴定。十地菩薩能",
    "X16n0318_003:0803c23": "得之。故佛則為王也。傅大士一日講經次。帝至。大",
    "X16n0318_003:0803c24": "眾皆起。唯士端坐不動。近臣報曰。聖駕在此。何不",
    "X16n0318_003:0804a01": "起。士曰。法地若動。一切不安。若大士者。真得首楞",
    "X16n0318_003:0804a02": "嚴定矣。僧問姜山方禪師。如何是不動尊。方曰。單",
    "X16n0318_003:0804a03": "著布衫穿市過。僧曰。學人未曉。方曰。騎驢踏破洞",
    "X16n0318_003:0804a04": "庭湖。僧曰。透過三級浪。專聽一聲雷。方曰。伸手不",
    "X16n0318_003:0804a05": "見掌。僧曰。還許學人進向也無。方曰。踏地告虗空。",
    "X16n0318_003:0804a06": "僧曰。雷門之下。布鼓誰鳴。方曰。八華毬子上。不用",
    "X16n0318_003:0804a07": "繡紅旗。僧曰。三十年後此話大行。方便打。姜山自",
    "X16n0318_003:0804a08": "是那邊人。不妨隨流得妙。其如這僧錯認定盤針。",
    "X16n0318_003:0804a09": "難與共語。",
    "X16n0318_003:0804a10": "銷我億劫顛倒想。不歷僧祇獲法身。",
    "X16n0318_003:0804a11": "通曰。億劫尚有數可指。阿僧祇。三無數劫也。無始",
    "X16n0318_003:0804a12": "以來。迷真認妄。皆顛倒見。今會妄歸真。獲本妙心。",
    "X16n0318_003:0804a13": "常住不滅。如前如來藏。即法身之謂也。僧問黃檗。",
    "X16n0318_003:0804a14": "教中云銷我億劫顛倒想。不歷僧祇獲法身。如何。",
    "X16n0318_003:0804a15": "檗云。若以三無數劫脩行。有所證得者。盡恒沙劫",
    "X16n0318_003:0804a16": "不得。若於一剎那中獲得法身。直了見性者。猶是",
    "X16n0318_003:0804a17": "三乘教之極談也。何以故。以見法身可獲故。皆屬",
    "X16n0318_003:0804a18": "不了義教中收。黃檗出詞吐氣。真是大乘根器。阿",
    "X16n0318_003:0804a19": "難既獲法身矣。何以又曰希更審除微細惑。以見",
    "X16n0318_003:0804a20": "有法身可獲故。太原孚上座。初在揚州光孝寺講",
    "X16n0318_003:0804a21": "涅槃經。有禪者阻雪。因往聽經。至三因佛性三德",
    "X16n0318_003:0804a22": "法身。廣談法身妙理。禪者失笑。孚講罷。請禪者喫",
    "X16n0318_003:0804a23": "茶。白曰。某甲素志狹劣。依文解義。適蒙見笑。且望",
    "X16n0318_003:0804a24": "見教。禪者曰。實笑座主不識法身。孚曰。如此解說。",
    "X16n0318_003:0804b01": "何處不是。曰請座主更說一遍。孚曰。法身之理。猶",
    "X16n0318_003:0804b02": "如太虗。竪窮三際。橫亘十方。彌綸八極。包括二儀。",
    "X16n0318_003:0804b03": "隨緣赴感。靡不周徧。禪者曰。不道座主說不是。祗",
    "X16n0318_003:0804b04": "是說得法身量邊事。實未識法身在。孚曰。既然如",
    "X16n0318_003:0804b05": "是。禪德當為我說。曰座主還信否。孚曰。焉敢不信。",
    "X16n0318_003:0804b06": "禪者曰。若如是。座主輟講旬日。於室內端然靜慮。",
    "X16n0318_003:0804b07": "收心攝念。善惡諸緣。一時放却。孚一依所教。從初",
    "X16n0318_003:0804b08": "夜至五更。聞鼓角聲。忽然契悟。便去扣門。禪者曰。",
    "X16n0318_003:0804b09": "阿誰。孚曰某甲。禪者咄曰。教汝傳持大教代佛說",
    "X16n0318_003:0804b10": "法。夜來為甚麼醉酒臥街。孚曰。禪德。自來講經。將",
    "X16n0318_003:0804b11": "生身父母鼻孔扭揑。從今以去更不敢如是。禪者",
    "X16n0318_003:0804b12": "曰。且去。來日相見。若孚者真不歷僧祇獲法身矣。",
    "X16n0318_003:0804b13": "僧問利山和尚。不歷僧祇獲法身。請師直指。山曰。",
    "X16n0318_003:0804b14": "子承父業。曰如何領會。山曰貶剝不慈。曰恁麼則",
    "X16n0318_003:0804b15": "大眾有賴去也。山曰。大眾且置。作麼生是法身。僧",
    "X16n0318_003:0804b16": "無對。山曰。汝問我。與汝道。僧問如何是法身。山曰。",
    "X16n0318_003:0804b17": "空華陽焰。且道利山所說法身。與阿難較多少。",
    "X16n0318_003:0804b18": "願今得果成寶王。還度如是恒沙眾。",
    "X16n0318_003:0804b19": "通曰。不歷僧祇獲法身。信位即是。人位未是。故行",
    "X16n0318_003:0804b20": "圓果滿。實證真智。如淨瑠璃。內含寶月。乃得成寶",
    "X16n0318_003:0804b21": "王也。至此普觀一切眾生。皆有如來智慧德相。我",
    "X16n0318_003:0804b22": "皆一一而度脫之。眾生無盡。我願無盡。興慈運悲。",
    "X16n0318_003:0804b23": "不容自已。良以佛法僧三寶。為眾生津梁故。洞山",
    "X16n0318_003:0804b24": "初。初參雲門。門問近離甚處。曰查渡。門曰。夏在甚",
    "X16n0318_003:0804c01": "處。曰湖南報慈。門曰。幾時離彼。曰八月二十五。門",
    "X16n0318_003:0804c02": "曰。放汝三頓棒。至明日。却上問訊。昨日蒙和尚放",
    "X16n0318_003:0804c03": "三頓棒。不知過在甚處。門曰。飯袋子。江西湖南便",
    "X16n0318_003:0804c04": "恁麼去。初於言下大悟。遂曰。他後向無人煙處。不",
    "X16n0318_003:0804c05": "畜一粒米。不種一莖菜。接待十方往來。盡興伊抽",
    "X16n0318_003:0804c06": "釘拔楔。拈却炙脂帽子。脫却鶻臭布衫。教伊灑灑",
    "X16n0318_003:0804c07": "地作箇無事衲僧。豈不快哉。門曰。你身如椰子大。",
    "X16n0318_003:0804c08": "開得如許大口。初便禮拜。",
    "X16n0318_003:0804c09": "將此深心奉塵剎。是則名為報佛恩。",
    "X16n0318_003:0804c10": "通曰。深心二字有味。非淺近可測。塵剎無涯。智悲",
    "X16n0318_003:0804c11": "無量。與佛同慈。足稱報恩矣。臨濟辭黃檗。檗問什",
    "X16n0318_003:0804c12": "麼處去。濟云不是河南。便是河北。檗便打。濟約住。",
    "X16n0318_003:0804c13": "與一掌。檗大笑。乃喚侍者。將百丈先師禪板几案",
    "X16n0318_003:0804c14": "來。濟云。侍者將火來。檗云。雖然如是。汝但將去。已",
    "X16n0318_003:0804c15": "後坐却天下人舌頭去在。後溈山問仰山。臨濟莫",
    "X16n0318_003:0804c16": "辜負他黃檗也。無仰山曰。不然。溈云。子又作麼生。",
    "X16n0318_003:0804c17": "仰曰。知恩方解報恩。溈云。從上古人。還有相似底",
    "X16n0318_003:0804c18": "也無。仰曰有。秪是年代深遠。不欲舉似。溈曰。雖然",
    "X16n0318_003:0804c19": "如是。吾且不知。子但舉看。仰曰。秪如楞嚴會上。阿",
    "X16n0318_003:0804c20": "難讚佛云。將此深心奉塵剎。是則名為報佛恩。豈",
    "X16n0318_003:0804c21": "不是報恩之事。溈云。如是如是。見與師齊減師半",
    "X16n0318_003:0804c22": "德。見過於師。方堪傳授。又溈山問仰山。臨濟之後",
    "X16n0318_003:0804c23": "如何。仰曰。吳越間有一人。然遇大風則止。溈曰。可",
    "X16n0318_003:0804c24": "奈何。仰曰。將此深心奉塵剎。是則名為報佛恩。後",
    "X16n0318_003:0805a01": "風穴沼得首山念嗣法。人以為仰山再來。若仰山",
    "X16n0318_003:0805a02": "真有深心者。詎可測哉。詎可測哉。",
    "X16n0318_003:0805a03": "伏請世尊為證明。五濁惡世誓先入。",
    "X16n0318_003:0805a04": "通曰。五陰未空。則五濁難破。安能度一切苦厄。唯",
    "X16n0318_003:0805a05": "其得果。已證出世間法。故不妨入廛垂手。以覺覺",
    "X16n0318_003:0805a06": "他。所謂將此深心奉塵剎。必先施此五濁惡世也。",
    "X16n0318_003:0805a07": "阿難業有是願。而此土傅大士足以當之。大士名",
    "X16n0318_003:0805a08": "翕。年十六。納劉氏女妙光。生二子。曰普建。普成。年",
    "X16n0318_003:0805a09": "二十四。鬻其妻若子。為水陸會。間與里人稽亭浦",
    "X16n0318_003:0805a10": "漉魚。獲已。沉籠水中。祝曰。去者適。止者留。人謂之",
    "X16n0318_003:0805a11": "愚。會天竺僧嵩頭陀語曰。我與汝毗婆尸佛所發",
    "X16n0318_003:0805a12": "誓。今兜率宮衣鉢現在。何日當還。因命臨水覩影。",
    "X16n0318_003:0805a13": "見圓光寶葢。大士笑謂之曰。罏韛之所多鈍鐵。良",
    "X16n0318_003:0805a14": "醫之門足病人。度生為急。何思彼樂乎。嵩指松山",
    "X16n0318_003:0805a15": "頂曰。此可棲矣。大士躬耕而居之。有人盜菽麥瓜",
    "X16n0318_003:0805a16": "果。大士即與籠籃盛去。天嘉二年。感七佛相隨。釋",
    "X16n0318_003:0805a17": "迦引前。維摩接後。唯釋尊數顧共語。為我補處也。",
    "X16n0318_003:0805a18": "直指人心。見性成佛。正法眼藏。自迦葉阿難傳至",
    "X16n0318_003:0805a19": "達磨。已二十八代。此土雖有教典。未聞最上宗風。",
    "X16n0318_003:0805a20": "達摩未至。大士已生。毋乃先入之明證乎。",
    "X16n0318_003:0805a21": "如一眾生未成佛。終不於此取泥洹。",
    "X16n0318_003:0805a22": "通曰。過去無量諸佛。度脫無量眾生。豈能一一成",
    "X16n0318_003:0805a23": "佛。何為遽取涅槃而去。金剛經云。我皆令入無餘",
    "X16n0318_003:0805a24": "涅槃而滅度之。實無有眾生得滅度者。到此境界。",
    "X16n0318_003:0805b01": "不見有佛可成。有眾生可度。亦無有涅槃可入。乃",
    "X16n0318_003:0805b02": "為正見。僧問忠國師。那箇是佛心。師曰。牆壁瓦礫",
    "X16n0318_003:0805b03": "是。僧曰。與經大相違也。涅槃曰離牆壁無情之物。",
    "X16n0318_003:0805b04": "故名佛性。今云是佛心。未審心之與性。為別不別。",
    "X16n0318_003:0805b05": "師曰。迷即別。悟即不別。僧曰。經云佛性是常。心是",
    "X16n0318_003:0805b06": "無常。今云不別。何也。師曰。汝但依語而不依義。譬",
    "X16n0318_003:0805b07": "如寒月。水結為冰。及至煖時。冰釋為水。眾生迷時。",
    "X16n0318_003:0805b08": "結性成心。眾生悟時。釋心成性。若執無情無佛性",
    "X16n0318_003:0805b09": "者。總不應言三界唯心。宛是汝自違經。吾不違也。",
    "X16n0318_003:0805b10": "僧曰。教中但見有情作佛。不見無情受記。且賢劫",
    "X16n0318_003:0805b11": "千佛。誰是無情佛耶。師曰。如皇太子未受位時。唯",
    "X16n0318_003:0805b12": "一身耳。受位之後。國土盡屬於王。寧有國土別受",
    "X16n0318_003:0805b13": "位乎。今但有情受記作佛之時。十方國土。悉是遮",
    "X16n0318_003:0805b14": "那佛身。那得更有無情受記耶。僧曰。一切眾生。盡",
    "X16n0318_003:0805b15": "居佛身之上。便利穢污佛身。穿鑿踐踏佛身。豈無",
    "X16n0318_003:0805b16": "罪耶。師曰。眾生全體是佛。欲誰為罪。僧曰。經云佛",
    "X16n0318_003:0805b17": "身無罣礙。今以有為窒礙之物而作佛身。豈不乖",
    "X16n0318_003:0805b18": "於聖旨。師曰。大品經云。不可離有為而說無為。汝",
    "X16n0318_003:0805b19": "信色是空否。僧曰。佛之誠言。焉敢不信。師曰。色既",
    "X16n0318_003:0805b20": "是空。寧有罣礙。僧曰。眾生佛性既同。只用一佛脩",
    "X16n0318_003:0805b21": "行。眾生應時解脫。今既不爾。同義安在。師曰。汝不",
    "X16n0318_003:0805b22": "見華嚴六相義云。同中有異。異中有同。成壞總別。",
    "X16n0318_003:0805b23": "類例皆然。眾生與佛。雖同一性。不妨各各自修自",
    "X16n0318_003:0805b24": "得。未見他食我飽。竊又以海漚譬之。一漚既滅。全",
    "X16n0318_003:0805c01": "體即是大海。未見一漚滅時。眾漚皆滅。故不妨各",
    "X16n0318_003:0805c02": "各自修自得。既悟全體是海。則眾漚莫非是水。何",
    "X16n0318_003:0805c03": "眾生而不佛乎。若見眾生皆是佛者。即取泥洹可",
    "X16n0318_003:0805c04": "也。",
    "X16n0318_003:0805c05": "大雄大力大慈悲。希更審除微細惑。",
    "X16n0318_003:0805c06": "通曰。雄雄之尊。視十地而下。皆其雌也。超十力五",
    "X16n0318_003:0805c07": "力而上之。故曰大力。與樂曰慈。救苦曰悲。必使他",
    "X16n0318_003:0805c08": "心通。方名自性現。故希望世尊審除微細惑也。夫",
    "X16n0318_003:0805c09": "既獲法身矣。何得更有惑在。雲門云。直得觸目無",
    "X16n0318_003:0805c10": "滯。達得名身句身。一切法空。山河大地是名身。亦",
    "X16n0318_003:0805c11": "不可得。喚作三昧性海俱備。猶是無風帀帀之波。",
    "X16n0318_003:0805c12": "直得亡知於覺。覺即佛性矣。喚作無事人。更須知",
    "X16n0318_003:0805c13": "有向上一竅在。天童拈云。賓主之諧。二俱有過。各",
    "X16n0318_003:0805c14": "與二十棒。秪如向上一竅又作麼生。犀因玩月紋",
    "X16n0318_003:0805c15": "生角。象被雷驚華入牙。他日又云。光不透脫。有兩",
    "X16n0318_003:0805c16": "般病。一切處不明。面前有物。是一。又透得一切法",
    "X16n0318_003:0805c17": "空。隱隱地似有箇物相似。亦是光不透脫。又法身",
    "X16n0318_003:0805c18": "亦有兩般病。得到法身。為法執不忘。己見猶存。坐",
    "X16n0318_003:0805c19": "在法身邊。是一。直饒透得法身去。放過即不可。子",
    "X16n0318_003:0805c20": "細檢點將來有甚麼氣息。亦是病。天童頌云。森羅",
    "X16n0318_003:0805c21": "萬象許崢嶸。透脫無方礙眼睛。掃彼門庭誰有力。",
    "X16n0318_003:0805c22": "隱人胸次自成情。舡橫野渡橫秋碧。棹入蘆華照",
    "X16n0318_003:0805c23": "雪明。串錦老漁懷就市。飄飄一葉浪頭行。乾峯說",
    "X16n0318_003:0805c24": "法身有三種病。二種光。雲門如何缺一。諸方道。未",
    "X16n0318_003:0806a01": "到走作。已到住著。透脫無依是三。今少前一種。佛",
    "X16n0318_003:0806a02": "眼道。騎驢覓驢。是一。騎驢了不肯下。是二。少後一",
    "X16n0318_003:0806a03": "種。諸老宿商量法身三種病。微細如是。豈涉教意",
    "X16n0318_003:0806a04": "哉。",
    "X16n0318_003:0806a05": "令我早登無上覺。於十方界坐道場。",
    "X16n0318_003:0806a06": "通曰。無上覺者。即向上一竅也。於前獲法身及得",
    "X16n0318_003:0806a07": "果。有差別乎。無差別乎。所可云者。佛果有七。曰菩",
    "X16n0318_003:0806a08": "提涅槃真如佛性。菴摩羅識。空如來藏。大圓鏡智。",
    "X16n0318_003:0806a09": "悟菩提。見佛性。即可謂獲法身。見性之後。審除細",
    "X16n0318_003:0806a10": "惑。使生滅滅生俱寂。以合乎涅槃真如。白淨純凝。",
    "X16n0318_003:0806a11": "以合乎菴摩羅識。廓然圓照。以合乎空如來藏。大",
    "X16n0318_003:0806a12": "圓鏡智。乃可謂得果。然未可謂登無上覺也。玩一",
    "X16n0318_003:0806a13": "早字。即頓悟法門。一了百當。不藉勳級。不論凡夫",
    "X16n0318_003:0806a14": "十地。人人可登。佛云。吾有正法眼藏。涅槃妙心。密",
    "X16n0318_003:0806a15": "付迦葉。有何踪跡影響可得。此即所謂無上覺也。",
    "X16n0318_003:0806a16": "一登此覺。即至佛地。便可於十方界。坐蓮華寶座。",
    "X16n0318_003:0806a17": "為眾說法。龍女尚然。況聲聞弟子乎。藥山在馬祖",
    "X16n0318_003:0806a18": "三年。祖問子近日見處作麼生。山曰皮膚脫落盡。",
    "X16n0318_003:0806a19": "唯有一真實。祖曰。子之所得。可謂協於心體。布於",
    "X16n0318_003:0806a20": "四肢。既然如是。將三條篾束取肚皮。隨處住山去。",
    "X16n0318_003:0806a21": "山曰。某甲又是何人敢言住山。祖曰不然。未有當",
    "X16n0318_003:0806a22": "行而不住。未有常住而不行。欲益無所益。欲為無",
    "X16n0318_003:0806a23": "所為。宜作舟航無久住此。又德山至溈山。挾複子",
    "X16n0318_003:0806a24": "上法堂。從西過東。從東過西。顧視方丈曰。有麼有",
    "X16n0318_003:0806b01": "麼。溈坐次。殊不顧盼。山曰無無。便出。雪竇著語云。",
    "X16n0318_003:0806b02": "勘破了也。至門首。乃曰。雖然如此。也不得草草。遂",
    "X16n0318_003:0806b03": "具威儀。再入相見。纔跨門。提起坐具。曰和尚。溈擬",
    "X16n0318_003:0806b04": "取拂子。山便喝。拂袖而出。雪竇著語云勘破了也。",
    "X16n0318_003:0806b05": "山至晚。問首座。今日新到在否。座曰。當時背却法",
    "X16n0318_003:0806b06": "堂。著草鞋去也。溈曰。此子已後向孤峯頂上盤結",
    "X16n0318_003:0806b07": "草菴。呵佛罵祖去在。雪竇著語云。雪上加霜。頌曰。",
    "X16n0318_003:0806b08": "一勘破。二勘破。雪上加霜曾嶮墮。飛騎將軍入虜",
    "X16n0318_003:0806b09": "庭。再得完全能幾箇。急走過。不放過。孤峯頂上草",
    "X16n0318_003:0806b10": "裏坐。咄。加此一咄。是雪竇手眼。非登無上覺者。難",
    "X16n0318_003:0806b11": "以了此。",
    "X16n0318_003:0806b12": "舜若多性可銷亡。爍迦羅心無動轉。",
    "X16n0318_003:0806b13": "通曰。舜若多。此云虗空天。爍迦羅。此云堅固。舊說",
    "X16n0318_003:0806b14": "空性無體。尚可銷亡。我心堅固。終無動轉。似阿難",
    "X16n0318_003:0806b15": "發願如此。既願得果成寶王矣。何為復有是願。既",
    "X16n0318_003:0806b16": "已登正覺坐道場矣。又何諄諄於無動轉乎。語本",
    "X16n0318_003:0806b17": "不錯。要知指歸。是當前云妙湛總持不動尊。首楞",
    "X16n0318_003:0806b18": "嚴王世希有。何以曰妙湛。雖湛然不動。而非住著",
    "X16n0318_003:0806b19": "虗空。故謂之妙。若住著虗空而以為不動者。終非",
    "X16n0318_003:0806b20": "一切究竟堅固。阿難意曰。使我十方坐道場。虗空",
    "X16n0318_003:0806b21": "法身亦不住著。而正法眼藏究竟堅固。亦如首楞",
    "X16n0318_003:0806b22": "嚴王妙湛不動云爾。首尾相應。理趣自長。古德云。",
    "X16n0318_003:0806b23": "長者長法身。短者短法身。天童拈云。且道舜若多",
    "X16n0318_003:0806b24": "神。喚什麼作法身。良久云。還會麼。不可續鳧截鶴。",
    "X16n0318_003:0806c01": "夷嶽盈壑去也。此語政恐人向虗空裏釘橛去在。",
    "X16n0318_003:0806c02": "疎山上堂。病僧咸通年前。會得法身邊事。咸通年",
    "X16n0318_003:0806c03": "後。會得法身向上事。雲門出問。如何是法身邊事。",
    "X16n0318_003:0806c04": "山曰。枯樁。曰如何是法身向上事。山曰非枯樁。門",
    "X16n0318_003:0806c05": "曰。還許某甲說道理也無。山曰許。曰枯樁豈不是",
    "X16n0318_003:0806c06": "明法身邊事。山曰是。曰非枯樁豈不是明法身向",
    "X16n0318_003:0806c07": "上事。山曰是。門曰。秪如法身還該一切也無。山曰。",
    "X16n0318_003:0806c08": "法身周徧。豈得不該。門指淨瓶曰。秪如淨瓶還該",
    "X16n0318_003:0806c09": "法身麼。山曰闍黎莫向淨瓶邊覓。門便禮拜。依然",
    "X16n0318_003:0806c10": "指出非枯樁一條活路。只此非枯樁。正合舜若多",
    "X16n0318_003:0806c11": "性可銷亡之旨曹山。初謁洞山。洞問闍黎名甚麼。",
    "X16n0318_003:0806c12": "曹曰。本寂。洞曰。那箇聻。曹曰。不名本寂。洞甚器之。",
    "X16n0318_003:0806c13": "自此入室。盤桓數載。乃辭去。洞遂密授寶鏡三昧。",
    "X16n0318_003:0806c14": "復問曰。子向甚麼處去。曹曰。不變異處去。洞曰。不",
    "X16n0318_003:0806c15": "變異處。豈有去耶。曹曰。去亦不變異。丹霞頌云。家",
    "X16n0318_003:0806c16": "家門掩蟾蜍月。處處鶯啼楊柳風。若謂縱橫無變",
    "X16n0318_003:0806c17": "異。猶如擲劍擬揮空。曹山正偏兼帶。可謂得爍迦",
    "X16n0318_003:0806c18": "羅眼。若認定無變異處。猶有劍存。噫微矣。"
}