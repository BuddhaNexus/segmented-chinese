{
    "T45n1861_006:0343b11": "大乘法苑義林章卷第六",
    "T45n1861_006:0343b13": "基撰",
    "T45n1861_006:0343b14": "三寶義林",
    "T45n1861_006:0343b15": "三寶。略以六門分別。一明種類。二出體性。",
    "T45n1861_006:0343b16": "三釋名字。四辨廢立。五顯差別。六解妨",
    "T45n1861_006:0343b17": "難。",
    "T45n1861_006:0343b18": "明種類者。有六種類。一同體。二別體。三一",
    "T45n1861_006:0343b19": "乘。四三乘。五真實。六住持。同體者。勝鬘經",
    "T45n1861_006:0343b20": "說。歸依第一義者。是究竟歸依。無異如來。",
    "T45n1861_006:0343b21": "無異二歸依。如來即三歸依。涅槃第十說。若",
    "T45n1861_006:0343b22": "能計三寶常住同真諦。此即是諸佛最上之",
    "T45n1861_006:0343b23": "誓願。又云。若於三寶修異相者。當知是人",
    "T45n1861_006:0343b24": "所有禁戒悉不具足。尚不能得二乘菩提。",
    "T45n1861_006:0343b25": "何況能得大菩提也。又云。佛即是法。法即",
    "T45n1861_006:0343b26": "是僧。乃至佛性即是法身。故言同體。別",
    "T45n1861_006:0343b27": "體者。涅槃經第五。佛言。憍曇彌。莫供養我。",
    "T45n1861_006:0343b28": "當供養僧。若供養僧。即得具足供養三歸。",
    "T45n1861_006:0343b29": "摩訶波闍波提言。眾僧之中無佛無法。云",
    "T45n1861_006:0343c01": "何說言供養眾僧即得具足供養三歸。我",
    "T45n1861_006:0343c02": "復告言。汝隨我語即供養佛。為解脫故即",
    "T45n1861_006:0343c03": "供養法。眾僧受者即供養僧。是故三歸不",
    "T45n1861_006:0343c04": "得為一。善男子。如來或時說一為三。說",
    "T45n1861_006:0343c05": "三為一。如是之義諸佛境界。非諸聲聞．緣",
    "T45n1861_006:0343c06": "覺所知。一乘者。勝鬘經說。說一乘道法。",
    "T45n1861_006:0343c07": "得究竟法身。於上更無說一乘法事。三乘",
    "T45n1861_006:0343c08": "眾者。有恐怖歸依。非究竟歸依。顯揚論說。",
    "T45n1861_006:0343c09": "善逝善說妙三身。無畏無流證教法。上乘",
    "T45n1861_006:0343c10": "真實牟尼子。我今至誠先讚禪。佛地論云。",
    "T45n1861_006:0343c11": "稽首無上良福田。三身二諦一乘眾。法花",
    "T45n1861_006:0343c12": "亦說。十方佛土中。唯有一乘法等三乘者。",
    "T45n1861_006:0343c13": "勝鬘經說。於未度世間．無依世間。與後際",
    "T45n1861_006:0343c14": "等作無盡歸依。常住歸依者。謂如來應正等",
    "T45n1861_006:0343c15": "覺也。法者即說一乘道。僧者是三乘眾。彼",
    "T45n1861_006:0343c16": "經意說。為三乘者所現三身名為佛寶。二",
    "T45n1861_006:0343c17": "乘所修教理行果。一乘方便名一乘道法。",
    "T45n1861_006:0343c18": "竟歸一乘故。雜集序云。敬禮如是大覺尊．",
    "T45n1861_006:0343c19": "無等妙法諸聖眾。又云。此三佛身是差別義。",
    "T45n1861_006:0343c20": "當知此中亦讚法．僧功德。法寶者。自性因",
    "T45n1861_006:0343c21": "果等義所攝。僧寶者隨此修學所生。諸言",
    "T45n1861_006:0343c22": "所表一切三寶。安慧意同天親所說。心無",
    "T45n1861_006:0343c23": "偏黨有力皆敬。故言諸表諸聖眾等。攝論",
    "T45n1861_006:0343c24": "亦言。稽首大覺諸如來．無等妙法．真聖眾。",
    "T45n1861_006:0343c25": "無別簡別。故通三乘。真實者。三身佛寶。",
    "T45n1861_006:0343c26": "一切無漏教．理．行．果三乘法寶。一切住向",
    "T45n1861_006:0343c27": "住果住道三乘聖眾名為僧寶。大小乘同真",
    "T45n1861_006:0343c28": "實三寶。十輪經第五說。沙門有四。一勝道",
    "T45n1861_006:0343c29": "沙門。三乘無學已離有支。或大菩薩不假",
    "T45n1861_006:0344a01": "他緣。於一切法知見無障。攝受利樂一",
    "T45n1861_006:0344a02": "切有情。皆名勝道沙門所攝。皆唯勝義僧。二",
    "T45n1861_006:0344a03": "示道沙門。其勝義僧。及世俗僧。於中或有",
    "T45n1861_006:0344a04": "亦是示道沙門所攝。若有成就別解脫戒",
    "T45n1861_006:0344a05": "真善異生。乃至具足世間正見。彼由記說．",
    "T45n1861_006:0344a06": "變現力故。能廣為他宣說開示諸聖道法。",
    "T45n1861_006:0344a07": "名最下品示道沙門。預流第二。一來第三。不",
    "T45n1861_006:0344a08": "還第四。十地菩薩是名第五示道沙門。三命",
    "T45n1861_006:0344a09": "道沙門。若有成就別解脫戒。軌則所行清",
    "T45n1861_006:0344a10": "淨具足。以道活命故名命道。又大菩薩為",
    "T45n1861_006:0344a11": "利有情具足修行六到彼岸。亦名命道。如",
    "T45n1861_006:0344a12": "是勝道．示道．命道三種沙門。名為世間真",
    "T45n1861_006:0344a13": "實福田。依彼經說。真善異生持別解戒。具",
    "T45n1861_006:0344a14": "足正見說聖道法。名為示道。前異生等具",
    "T45n1861_006:0344a15": "戒六支名為命道。此二沙門得名世間真",
    "T45n1861_006:0344a16": "善福田。故真實三寶通異生類。或此不然。",
    "T45n1861_006:0344a17": "聖道現前斷滅煩惱。內理無諍。外事和合。",
    "T45n1861_006:0344a18": "可名僧寶。設非沙門。住聖道者理無諍",
    "T45n1861_006:0344a19": "故。皆名僧寶。與諸沙門種類同故。若諸異",
    "T45n1861_006:0344a20": "生住戒住見。亦入真實僧寶攝者。則非沙",
    "T45n1861_006:0344a21": "門住戒．見類亦僧寶攝。於理事二皆非",
    "T45n1861_006:0344a22": "和合。云何名僧。福田與僧寶。二義別故。非",
    "T45n1861_006:0344a23": "異生福田亦真僧寶攝。若許異生二種沙門",
    "T45n1861_006:0344a24": "真僧寶者。事和合故。餘類不然。於二說中",
    "T45n1861_006:0344a25": "後說為善。住持者。世尊最後將般涅槃。",
    "T45n1861_006:0344a26": "於忉利天安居說法。優填王等思仰金容。",
    "T45n1861_006:0344a27": "雕檀為像以為供養。佛從忉利方下寶階。",
    "T45n1861_006:0344a28": "檀像起立禮拜迎逆。世尊摩頂而記像言。未",
    "T45n1861_006:0344a29": "來住持廣為佛事。故花嚴說十佛。前五世",
    "T45n1861_006:0344b01": "俗佛中有住持佛。又餘經言。其未度者皆",
    "T45n1861_006:0344b02": "亦已作得度因緣。即是舍利．遺形．及像。皆",
    "T45n1861_006:0344b03": "是住持佛寶所攝。佛滅度後法有三時。謂",
    "T45n1861_006:0344b04": "正．像．末。具教．行．證三名為正法。但有教",
    "T45n1861_006:0344b05": "行．名為像法。有教無餘名為末法。此教行",
    "T45n1861_006:0344b06": "二有漏攝者。及葉文字皆住持法寶。無漏三",
    "T45n1861_006:0344b07": "法真法寶故。示道．命道二沙門中。異生具",
    "T45n1861_006:0344b08": "戒．具見等類。正．像．末法能住持者。是住持",
    "T45n1861_006:0344b09": "僧。又十輪說四沙門中。第四名為污道沙",
    "T45n1861_006:0344b10": "門。雖非真實亦得墮在福田數中。無慚愧",
    "T45n1861_006:0344b11": "僧於我正法亦名死屍。於清眾海應當擯",
    "T45n1861_006:0344b12": "棄。非聖器故。我於彼人不稱大師。彼人",
    "T45n1861_006:0344b13": "於我亦非弟子。有無慚僧於我舍利．及我形",
    "T45n1861_006:0344b14": "像．及我法僧聖所愛戒。深生敬信。自無邪",
    "T45n1861_006:0344b15": "見。亦令他無。能宣正法讚歎不毀。常發正",
    "T45n1861_006:0344b16": "願隨犯數悔。業障皆除。當知是人信三寶",
    "T45n1861_006:0344b17": "戒。力勝諸外道。多百千倍。輪王不及。況餘",
    "T45n1861_006:0344b18": "有情。故勸有情作如是說。於我法中剃",
    "T45n1861_006:0344b19": "除鬚髮。我終不聽毀辱擿罰。此出家者三世",
    "T45n1861_006:0344b20": "諸佛慈悲護念。是故輕毀即毀諸佛。有無慚",
    "T45n1861_006:0344b21": "僧毀破禁戒。非聖法器。自起邪見。亦令他",
    "T45n1861_006:0344b22": "起。誹毀三乘不讚一乘。如是破戒惡行苾",
    "T45n1861_006:0344b23": "芻。誑惑有情令生惡見。師及弟子俱斷善",
    "T45n1861_006:0344b24": "根當墮地獄。如是死屍膖脹爛臭。若與交",
    "T45n1861_006:0344b25": "遊共住同事。臭穢熏染失聖法財。師及弟子",
    "T45n1861_006:0344b26": "俱斷善根當墮地獄。是故若無初三沙門。",
    "T45n1861_006:0344b27": "於污道中求雖破戒不壞正見者。親近",
    "T45n1861_006:0344b28": "承事聽聞法要。不應親近戒．見俱壞惡行",
    "T45n1861_006:0344b29": "苾芻。觀前文意。初無慚者亦得名為住持",
    "T45n1861_006:0344c01": "僧寶。及上座等僧像亦然。然彼經中第四卷",
    "T45n1861_006:0344c02": "說。若有苾芻於諸根本性重惡中。隨犯",
    "T45n1861_006:0344c03": "一罪。雖名破戒惡行苾芻。而於親教和合",
    "T45n1861_006:0344c04": "僧中。所得律儀猶不斷絕。乃至棄捨所學",
    "T45n1861_006:0344c05": "尸羅。猶有白法香氣隨逐。諸國王等無有",
    "T45n1861_006:0344c06": "律儀。不應輕慢及加擿罰。彼雖非法器",
    "T45n1861_006:0344c07": "雜穢清眾。不捨戒故猶勝一切在家白衣。",
    "T45n1861_006:0344c08": "犯性罪者尚應如是。況犯其餘諸小遮罪。",
    "T45n1861_006:0344c09": "此文即是初無慚僧。壞戒有見故得有戒。",
    "T45n1861_006:0344c10": "後無慚者。善根既斷。戒亦隨無。非住持攝。",
    "T45n1861_006:0344c11": "住持令他善根生故。法隨有故。彼令善滅。",
    "T45n1861_006:0344c12": "法隨滅故非住持攝。",
    "T45n1861_006:0344c13": "第二出體性者。同體三寶。即淨法界真如",
    "T45n1861_006:0344c14": "法身。涅槃經云。佛即是法。法即是僧。僧即",
    "T45n1861_006:0344c15": "是常。常即虛空。虛空即佛性。佛性即法身。說",
    "T45n1861_006:0344c16": "無垢稱經入不二法門品寂靜根言。佛法僧",
    "T45n1861_006:0344c17": "寶分別為二。若了佛性即是法性。法即僧",
    "T45n1861_006:0344c18": "性。如是三寶。皆無為相與虛空等。諸法亦",
    "T45n1861_006:0344c19": "爾。達此名悟不二法門故。別體三寶。佛",
    "T45n1861_006:0344c20": "以三身佛為自性。如三身義林說。法謂",
    "T45n1861_006:0344c21": "三乘無漏所攝教理行果四法為性。教謂",
    "T45n1861_006:0344c22": "音聲名句文身。如總義林說。理謂二諦",
    "T45n1861_006:0344c23": "四諦等理。此有二種。一根本智境諸法實性",
    "T45n1861_006:0344c24": "故。即二空理。二後得智境變似彼故。十六",
    "T45n1861_006:0344c25": "諦等。行謂三乘因聖所起二利諸行。果謂三",
    "T45n1861_006:0344c26": "乘無學所得二轉依果。雜集序中。唯說根",
    "T45n1861_006:0344c27": "本智境真如名理法寶。略無後得所變境．",
    "T45n1861_006:0344c28": "理。唯說大乘十地因行。不說二乘因所",
    "T45n1861_006:0344c29": "修行。唯說大乘有為果法。不說所餘變",
    "T45n1861_006:0345a01": "化身等亦果法攝。法體如是。若別說者。因所",
    "T45n1861_006:0345a02": "證理是理法寶。因聖所修行是行法寶。無學",
    "T45n1861_006:0345a03": "位中二轉依果是果法寶。所有言教是教法",
    "T45n1861_006:0345a04": "寶。差別法體名為法寶。通五聚法能依德",
    "T45n1861_006:0345a05": "義．及以假者。隨其所應名佛僧寶。五蘊假",
    "T45n1861_006:0345a06": "者．及法身義是佛寶。唯取假者為僧寶。是",
    "T45n1861_006:0345a07": "三差別。三乘聖眾具理．事和名為僧寶。以",
    "T45n1861_006:0345a08": "具無漏戒．見等故。能依假者方名僧寶。十",
    "T45n1861_006:0345a09": "地菩薩既皆聖位多同類出。麟角獨覺．天趣",
    "T45n1861_006:0345a10": "亦然。獨勝部行僧種類故。報恩經中鹿女夫",
    "T45n1861_006:0345a11": "人五百太子出家修道。同一時中得辟支果。",
    "T45n1861_006:0345a12": "不從師受名為獨覺。有多同出名為部行。",
    "T45n1861_006:0345a13": "如上二界六欲天等。二果四果。無出家像。",
    "T45n1861_006:0345a14": "於事非和。理無諍故。是僧種類皆名僧寶。",
    "T45n1861_006:0345a15": "不同餘宗有漏身器為無漏依。供養及損",
    "T45n1861_006:0345a16": "故生罪福。瑜伽六十四云。先受歸依三乘。",
    "T45n1861_006:0345a17": "皆取見道已上。聲聞有五。一地。二智。三淨。",
    "T45n1861_006:0345a18": "四果。五功德證得。地謂見修及究竟地。獨覺",
    "T45n1861_006:0345a19": "有三。乃至大乘八種亦爾。唯取聖非凡。遺",
    "T45n1861_006:0345a20": "教論云。增長修行者。世及出世間。我等皆南",
    "T45n1861_006:0345a21": "牟者。二乘聖者名世間修故。一乘者根本一",
    "T45n1861_006:0345a22": "乘所有三寶。不定種姓方便所修。若法若僧。",
    "T45n1861_006:0345a23": "亦是一乘三寶體攝。法花經說羊．鹿二車",
    "T45n1861_006:0345a24": "為牛車因。化城亦為寶所方便。故勝鬘說。",
    "T45n1861_006:0345a25": "正法住．正法滅．波羅提木叉．毘尼．出家．受",
    "T45n1861_006:0345a26": "具足。此六處為大乘故說。初四是法。後二",
    "T45n1861_006:0345a27": "是僧。故為一乘方便。二寶亦一乘攝。此義廣",
    "T45n1861_006:0345a28": "如一乘義林說。雖定種姓法僧二寶後不",
    "T45n1861_006:0345a29": "歸大。由法等等亦名一乘。如攝論等十義",
    "T45n1861_006:0345b01": "中說。三乘者。三身佛寶名三乘佛。教雖設",
    "T45n1861_006:0345b02": "異非宗所明。不須異釋。其他受用自性身",
    "T45n1861_006:0345b03": "等大乘佛寶。變化唯是二乘佛寶。雖地前",
    "T45n1861_006:0345b04": "眾十地菩薩亦得見之。非大乘佛。彼地前",
    "T45n1861_006:0345b05": "眾非是大乘僧寶攝故。為彼僧現是彼佛",
    "T45n1861_006:0345b06": "故。若許異生亦僧寶攝便無是義。根本大",
    "T45n1861_006:0345b07": "乘及方便修。教．理．行．果大乘法寶。麟角獨",
    "T45n1861_006:0345b08": "覺及餘定性所修四法。各隨所應二乘法寶。",
    "T45n1861_006:0345b09": "隨此所修無漏四法能修假者。各即是彼三",
    "T45n1861_006:0345b10": "乘僧寶。真實者即前所說同體。別體．一乘．",
    "T45n1861_006:0345b11": "三乘所有三寶實義。唯取聖位名僧寶。理",
    "T45n1861_006:0345b12": "和以上煩惱斷滅。得道得果可貴可珍。",
    "T45n1861_006:0345b13": "正名僧寶。四沙門中初勝道全。示道命道",
    "T45n1861_006:0345b14": "各取少分。聖者種類是僧寶攝。異生示道．",
    "T45n1861_006:0345b15": "命道沙門。雖具戒．見能生物利。是真福",
    "T45n1861_006:0345b16": "田。非僧寶攝無聖道故。福田義廣寶義局",
    "T45n1861_006:0345b17": "故。同體三寶廢詮辨實非四諦收。依詮顯",
    "T45n1861_006:0345b18": "旨滅諦所攝。別體．一乘．三乘．真實皆通滅．",
    "T45n1861_006:0345b19": "道。准下住持亦苦集攝。住持者佛寶。唯以",
    "T45n1861_006:0345b20": "四處為性。舍利及像色香味觸為自性故。",
    "T45n1861_006:0345b21": "法寶通以五蘊為性。教謂聲法處。葉字謂",
    "T45n1861_006:0345b22": "四處行謂三業。或五蘊性。故此法寶五蘊七",
    "T45n1861_006:0345b23": "處以為自性。唯有漏故。住持僧中上座等",
    "T45n1861_006:0345b24": "像。四處為性。示．道命道二沙門中。諸異生",
    "T45n1861_006:0345b25": "類及以第四污道沙門。壞戒有見不斷善",
    "T45n1861_006:0345b26": "根。悔罪種類五蘊假者。通十二處以為自",
    "T45n1861_006:0345b27": "性。",
    "T45n1861_006:0345b28": "第三釋名字者。初釋通名。三者是數。謂佛．",
    "T45n1861_006:0345b29": "法．僧。此三種稱寶合有六義。寶性論問以",
    "T45n1861_006:0345c01": "何義故佛．法．眾僧說名為寶。偈言。真寶世",
    "T45n1861_006:0345c02": "希有。明淨及勢力。能莊嚴世間。最上不變",
    "T45n1861_006:0345c03": "等。依彼六種相似相對。佛法眾僧說名為",
    "T45n1861_006:0345c04": "寶。一世間難得。無善眾生百千萬劫不能",
    "T45n1861_006:0345c05": "得故。此真實寶世希有故。二無垢。以離一",
    "T45n1861_006:0345c06": "切有漏諸行極明淨故。三威德具六神通。",
    "T45n1861_006:0345c07": "威德自在有勢力或。四莊嚴世間。以能莊",
    "T45n1861_006:0345c08": "嚴出世間法故。此亦能莊嚴世間。五勝妙。",
    "T45n1861_006:0345c09": "是出世法極最上故。六不可改異。以得無",
    "T45n1861_006:0345c10": "漏世間八法不能傾動恒。不變故。如世七",
    "T45n1861_006:0345c11": "珍具此六相。三體亦爾。故皆名寶。帶數釋",
    "T45n1861_006:0345c12": "也相似相對是譬喻義梵云馞陀。訛略云佛",
    "T45n1861_006:0345c13": "涅槃經云。佛者名覺。既自覺悟復能覺他。",
    "T45n1861_006:0345c14": "譬如有人覺知有賊賊無能為。菩薩能覺",
    "T45n1861_006:0345c15": "無量煩惱。既覺了已令諸煩惱無所能為。",
    "T45n1861_006:0345c16": "是故名佛。菩薩地說。於三聚法平等開覺。",
    "T45n1861_006:0345c17": "故名為佛。佛地論云。具二種智能覺自他。",
    "T45n1861_006:0345c18": "有覺之者總有別慧。依主為名。達磨云法。",
    "T45n1861_006:0345c19": "分廣經云。軌則名法。成唯識云。法謂軌持。",
    "T45n1861_006:0345c20": "能持自相軌生解故。涅槃經說。法名不覺。",
    "T45n1861_006:0345c21": "僧伽云眾。於理於事無乖諍故。此有三",
    "T45n1861_006:0345c22": "種。一理和僧。三人已上雖方名僧。麟角獨",
    "T45n1861_006:0345c23": "覺及餘聖者。設獨一出彼種類故。亦得名",
    "T45n1861_006:0345c24": "僧。二事和僧。三人已上皆是僧體。從多論",
    "T45n1861_006:0345c25": "故。彼國之法一名為一。二名為身。自三已",
    "T45n1861_006:0345c26": "上皆名為多。如辨法事四人方成。一人白",
    "T45n1861_006:0345c27": "言大德僧聽。所和三人得名僧故。若四是",
    "T45n1861_006:0345c28": "僧。豈能白者而自白耶。欲顯和合從多人",
    "T45n1861_006:0345c29": "故。自三已上皆得名僧。三辨事僧。謂四人．",
    "T45n1861_006:0346a01": "五人．十人．二十。能所白中具足和合辨法",
    "T45n1861_006:0346a02": "事故。非者和體。此法僧名皆非六釋。唯一",
    "T45n1861_006:0346a03": "字名無簡別故。若置寶言。三皆持業。",
    "T45n1861_006:0346a04": "等四辨癈立者。略有四義。一僧祇律云。為",
    "T45n1861_006:0346a05": "翻外道邪三寶故。優婆塞戒經云。若歸佛",
    "T45n1861_006:0346a06": "已寧捨身命。終不歸依自在天等。若歸法",
    "T45n1861_006:0346a07": "已終不歸依外道典藉。若歸僧已終不歸",
    "T45n1861_006:0346a08": "依外道邪眾。涅槃．成實說亦同此。二寶性",
    "T45n1861_006:0346a09": "論第二卷三寶品云。依三種義故。一調御",
    "T45n1861_006:0346a10": "師。一彼師法。三彼師資。所證無量種類同故",
    "T45n1861_006:0346a11": "合立一法。能證因果二類別故。分成師資。",
    "T45n1861_006:0346a12": "三彼論又說。為上根人取佛菩提。說於佛",
    "T45n1861_006:0346a13": "寶。為中根人求自然智達因緣法。說於法",
    "T45n1861_006:0346a14": "寶。為下根人依師受法理．事不違。說於僧",
    "T45n1861_006:0346a15": "寶。故彼論說。依六種人故說三寶。一大二",
    "T45n1861_006:0346a16": "中三者小乘。如次信佛信法信僧故名六",
    "T45n1861_006:0346a17": "種。四處處皆說。佛如良醫。法如妙藥。僧如",
    "T45n1861_006:0346a18": "看者。故此三寶不減不增。",
    "T45n1861_006:0346a19": "第五顯差別者。瑜伽六十四說。由六種相",
    "T45n1861_006:0346a20": "三寶差別。一由相故。謂自然覺悟相是佛",
    "T45n1861_006:0346a21": "寶。覺悟果相是法寶。隨他所教正修行相",
    "T45n1861_006:0346a22": "是僧寶。二由業故。謂轉正教業是佛寶。捨",
    "T45n1861_006:0346a23": "煩惱苦所緣境業是法寶。勇猛增長業是僧",
    "T45n1861_006:0346a24": "寶。三信解故。謂於佛寶應樹親近承事信",
    "T45n1861_006:0346a25": "解。於法寶所應樹希求證得信解。於僧寶",
    "T45n1861_006:0346a26": "所應樹和合同一法性共住信解。四修行",
    "T45n1861_006:0346a27": "故。謂於佛寶所應修供養承事正行。於法",
    "T45n1861_006:0346a28": "寶所應修瑜伽方便正行。於僧寶所應修",
    "T45n1861_006:0346a29": "共受財．法正行。五隨念故。應以餘相隨",
    "T45n1861_006:0346b01": "念佛寶。應以餘相隨念法寶。應以餘相",
    "T45n1861_006:0346b02": "隨念僧寶。謂是世尊。乃至廣說。六生福故。",
    "T45n1861_006:0346b03": "謂於佛寶依一有情生最勝福。於法寶",
    "T45n1861_006:0346b04": "所即依此法生最勝福。於僧寶所依多",
    "T45n1861_006:0346b05": "有情生最勝福。",
    "T45n1861_006:0346b06": "六解妨難者。初依總義。有十問答。一問所",
    "T45n1861_006:0346b07": "辨三寶次第云何。答或有次第。或無次第。",
    "T45n1861_006:0346b08": "同體三寶一體義分性無勝劣。故無前後。然",
    "T45n1861_006:0346b09": "隨義別亦有前後。能覺．所覺．隨覺有異。",
    "T45n1861_006:0346b10": "彰佛．法．僧前後差別。別相三寶次第有五。",
    "T45n1861_006:0346b11": "一因果次第。由僧先修。次佛圓滿。後得法",
    "T45n1861_006:0346b12": "果。二境行次第。以法為境。僧修聖行。佛果",
    "T45n1861_006:0346b13": "圓滿。三師資次第。涅槃經說。諸佛所師所謂",
    "T45n1861_006:0346b14": "法也。報恩經中。亦說法先。佛寶次說。後說",
    "T45n1861_006:0346b15": "僧寶。四勝劣次第。諸教皆說佛．法．僧寶。能",
    "T45n1861_006:0346b16": "覺彼法。所覺．隨受。有勝劣故。五隨信次第。",
    "T45n1861_006:0346b17": "由先見僧威儀戒行既生信已。次於所證",
    "T45n1861_006:0346b18": "諦等歸心。後於彼師亦生崇仰。故僧．法．",
    "T45n1861_006:0346b19": "佛如是次第。如鶖子等路見馬勝威儀閑",
    "T45n1861_006:0346b20": "寂願聞所知。既聞苦諦便得初果。後往",
    "T45n1861_006:0346b21": "佛所歸仰聞法成阿羅漢。二問所歸三寶何",
    "T45n1861_006:0346b22": "狹何寬。答三皆體寬通住持故。或體無別。",
    "T45n1861_006:0346b23": "歸真實故。三問佛墮僧攝為非僧攝。答經",
    "T45n1861_006:0346b24": "言。眾僧之中無佛無法。云何說言供養眾",
    "T45n1861_006:0346b25": "僧則得具足供養三寶。佛自告言。汝隨我",
    "T45n1861_006:0346b26": "語則供養佛。為解脫故即供養法。眾僧受",
    "T45n1861_006:0346b27": "者即供養僧。是故三歸不得為一。觀彼經",
    "T45n1861_006:0346b28": "意。佛非僧攝。若爾如何瑜伽六十說由五",
    "T45n1861_006:0346b29": "種相田成廣大。第五極清淨相續究竟。謂",
    "T45n1861_006:0346b30": "阿羅漢．及佛為首大苾芻僧。既云苾芻及",
    "T45n1861_006:0346c01": "佛為首。如何說佛非僧寶攝。答出家外道",
    "T45n1861_006:0346c02": "皆假號僧。為異彼徒。及佛為首顯佛弟子。",
    "T45n1861_006:0346c03": "非佛即僧。同大眾部等佛非僧攝。化地部",
    "T45n1861_006:0346c04": "說僧中有佛。故施僧者便獲大果。非別施",
    "T45n1861_006:0346c05": "佛。僧不得故。佛亦得故。法藏部說。謂佛雖",
    "T45n1861_006:0346c06": "在僧中所攝。然別施佛果大非僧。眾德滿",
    "T45n1861_006:0346c07": "故。田非勝故。若依彼義佛墮僧攝。故瑜伽",
    "T45n1861_006:0346c08": "說及佛為首大苾芻僧。既爾涅槃所說復云",
    "T45n1861_006:0346c09": "何通。答大勝生主不知佛是剃髮染衣亦",
    "T45n1861_006:0346c10": "僧所攝。佛隨彼意故作別說。不定說佛非",
    "T45n1861_006:0346c11": "僧所收。故言或時說一為三說三為一。是",
    "T45n1861_006:0346c12": "佛境界非餘所知。於二說中應求正理。",
    "T45n1861_006:0346c13": "四問佛．法．僧寶勝劣可知。何故佛．僧．損殺",
    "T45n1861_006:0346c14": "成逆。於法毀損不成逆罪。答佛僧苦生。",
    "T45n1861_006:0346c15": "化二乘以說為逆。法毀誠重。導菩薩而立",
    "T45n1861_006:0346c16": "逆名。薩遮尼乾子經說五逆。第二謗三",
    "T45n1861_006:0346c17": "乘法定非理法。障礙．留難．隱蔽．覆藏。第四",
    "T45n1861_006:0346c18": "方說出佛身血殺無學等。般若法花亦言。",
    "T45n1861_006:0346c19": "謗法當墮十方無間地獄。故為菩薩法亦",
    "T45n1861_006:0346c20": "成逆。五問三身損化得成逆罪。僧寶殺因",
    "T45n1861_006:0346c21": "應成逆業。答法報無損。但化稱逆。無學福",
    "T45n1861_006:0346c22": "增。逆成唯果。理實說僧過尚得稱逆。況殺",
    "T45n1861_006:0346c23": "有學命而非逆罪。出佛身血尚得逆名。毀",
    "T45n1861_006:0346c24": "謗法報理亦成逆。但以佛據易損。僧依",
    "T45n1861_006:0346c25": "勝田。通為二乘偏稱逆罪。六問三乘僧寶。",
    "T45n1861_006:0346c26": "菩薩成尊。損殺十地應成逆罪。答隨類",
    "T45n1861_006:0346c27": "化生五逆無停。菩薩逆同類罪。十地損亦",
    "T45n1861_006:0346c28": "逆成。七問福罪相翻。供養僧勝別無學。",
    "T45n1861_006:0346c29": "罪福相返。無學非逆於僧。故云別請五百",
    "T45n1861_006:0347a01": "羅漢不如僧次一人。答殺罪心境俱增。殺",
    "T45n1861_006:0347a02": "無學而稱逆。供福．情田竝勝。於僧福而為",
    "T45n1861_006:0347a03": "多。或依大乘罪福相似。八問有學無學同",
    "T45n1861_006:0347a04": "事和而稱僧寶。凡生聖生俱僧而同寶攝。答",
    "T45n1861_006:0347a05": "理和．事和。二聖無諍。事和非理凡生有乖。",
    "T45n1861_006:0347a06": "寶義可珍。凡僧非寶。九問一佛一法亦稱",
    "T45n1861_006:0347a07": "佛．法。一僧二僧皆得稱僧。答辨事名僧。",
    "T45n1861_006:0347a08": "從眾而方僧稱。覺察．持軌隨一皆稱佛．法。",
    "T45n1861_006:0347a09": "十問十輪經說。有四種僧。一勝義。二世",
    "T45n1861_006:0347a10": "俗。三瘂羊。四無慚愧。謂佛．十地菩薩．獨覺．",
    "T45n1861_006:0347a11": "四果名勝義僧。若諸有情帶在家相。不剃",
    "T45n1861_006:0347a12": "鬚髮。不服袈裟。雖不得受一切出家別解",
    "T45n1861_006:0347a13": "脫戒。一切羯磨．布薩．自恣悉皆遮遣。而有聖",
    "T45n1861_006:0347a14": "法得聖果故。前出家聖此在家聖皆勝義",
    "T45n1861_006:0347a15": "僧。有剃鬚髮被服袈裟成出家戒名世",
    "T45n1861_006:0347a16": "俗僧。此據有智凡出家類。若不了知罪與",
    "T45n1861_006:0347a17": "非罪。犯與不犯不知發露。憃愚魯鈍不依",
    "T45n1861_006:0347a18": "善士。不往聽聞。不數請問作何罪福。名瘂",
    "T45n1861_006:0347a19": "羊僧。若諸有情為活命故。歸我出家毀犯",
    "T45n1861_006:0347a20": "戒行。無慚無愧不畏苦果。內懷腐敗如",
    "T45n1861_006:0347a21": "穢蝸螺。貝音狗行虛言無實。煩惱增多曾無",
    "T45n1861_006:0347a22": "勝業。耽湎利譽婬佚六境。毀謗正法。名",
    "T45n1861_006:0347a23": "無慚愧僧此中何者僧寶所攝。答初全或次",
    "T45n1861_006:0347a24": "少聖者名僧寶。次餘後二全凡僧非寶攝。",
    "T45n1861_006:0347a25": "次依種類有三問答。一問以乘對寶寶有",
    "T45n1861_006:0347a26": "別．同。以寶對乘乘有同．別。答教無別顯",
    "T45n1861_006:0347a27": "理亦應通。但說教行方便乘三。談理．果乘",
    "T45n1861_006:0347a28": "究竟唯一。不遮何性獸渡義以分三。究竟",
    "T45n1861_006:0347a29": "轉依證偏．圓而不一。故談理．果義分三乘。",
    "T45n1861_006:0347b01": "或寶分法之本末。故開同．別二門。乘以運",
    "T45n1861_006:0347b02": "載生機故無一體三義。齊不齊釋取捨任",
    "T45n1861_006:0347b03": "情。二問何緣三寶有一三乘。何義三乘無",
    "T45n1861_006:0347b04": "三一寶。答乘隨機立。寶逐乘明。寶據可珍。",
    "T45n1861_006:0347b05": "乘不隨立。或寶雖可重。逐三根以分三。",
    "T45n1861_006:0347b06": "乘既運生。亦隨寶分三一。或以寶隨乘而",
    "T45n1861_006:0347b07": "易顯。乘逐寶而難明。二互翻成。兩皆無爽。",
    "T45n1861_006:0347b08": "三問寶隨機立假許住持。乘對生根應開",
    "T45n1861_006:0347b09": "雜染。何故唯說不繫為乘。答真實稱寶不",
    "T45n1861_006:0347b10": "繫義同。利益可珍住持隨立。乘隨真寶不",
    "T45n1861_006:0347b11": "繫名乘。有益運生雜染亦運。次依體性",
    "T45n1861_006:0347b12": "有六問答。一問僧是眾義。自三以上名僧。",
    "T45n1861_006:0347b13": "理體不殊。真如寧有僧義。答覺依無慮。尚",
    "T45n1861_006:0347b14": "得稱以佛名。僧本非多。理亦得標僧稱。二",
    "T45n1861_006:0347b15": "問三乘體別後會歸於一乘。三寶相殊。終可",
    "T45n1861_006:0347b16": "成於一寶。答運生有於初後。會二歸於一",
    "T45n1861_006:0347b17": "乘。可珍有於勝劣。究竟咸歸一寶。或寶",
    "T45n1861_006:0347b18": "可珍。有同別而無會。乘依運載說三．一。",
    "T45n1861_006:0347b19": "而稱歸。齊與不齊。亦隨取捨。三問以乘對",
    "T45n1861_006:0347b20": "寶皆許會歸。以寶對身亦應歸會。謂會應",
    "T45n1861_006:0347b21": "化歸法身故。答執乘極而住果。令進習",
    "T45n1861_006:0347b22": "而明歸。無執身而不進。故於身而無會。",
    "T45n1861_006:0347b23": "若說勝劣諸教明文。四問既許三寶體有",
    "T45n1861_006:0347b24": "同．別。應許三身亦有同體。答寶隨機立。",
    "T45n1861_006:0347b25": "對樂執而稱同別。身利別根無計情而",
    "T45n1861_006:0347b26": "但異。或事殊立別。理等明同。寶既一三。身",
    "T45n1861_006:0347b27": "亦三一。但以身殊難曉。諸教多陳。體等易",
    "T45n1861_006:0347b28": "知聖無明說。五問寶隨乘立既許一．三。身",
    "T45n1861_006:0347b29": "對乘明亦應三．一。答乘體即寶故有一．三。",
    "T45n1861_006:0347c01": "佛非二乘故無三．一。六問隨機現寶寶有",
    "T45n1861_006:0347c02": "一．三。隨乘現身佛有三．一。答佛皆極果非",
    "T45n1861_006:0347c03": "彼二乘。餘開劣勝故有三．一。或雖化身為",
    "T45n1861_006:0347c04": "二乘現逗彼機器。亦分三身。五分法身名",
    "T45n1861_006:0347c05": "法身。王宮生身名報身。餘隨類身名化身。",
    "T45n1861_006:0347c06": "一乘三身已如前辨。故釋前難有齊不齊。",
    "T45n1861_006:0347c07": "次依釋名。有三問答。一問任持自相真",
    "T45n1861_006:0347c08": "如正可名法。非和無覺云何得名佛僧。",
    "T45n1861_006:0347c09": "答覺性．覺依．覺本名覺。理和事順眾本名",
    "T45n1861_006:0347c10": "僧。二問能學勝劣佛僧開二。所學果因法應",
    "T45n1861_006:0347c11": "非一。答有障無障以顯修。能學易知以開",
    "T45n1861_006:0347c12": "二。有勝非勝以明證所學難了故唯一。三",
    "T45n1861_006:0347c13": "問劣勝難了法合為一。事理易知法開為",
    "T45n1861_006:0347c14": "二。答師．資道別。佛．僧為二。軌則義齊。法但",
    "T45n1861_006:0347c15": "為一。次依廢立有三問答。一問勝鬘經",
    "T45n1861_006:0347c16": "等說有一乘。涅槃經等說有二乘。譬如國",
    "T45n1861_006:0347c17": "王調御駕駟。欲令驢車而及之者無有",
    "T45n1861_006:0347c18": "是處。法花經等說有三乘。謂羊．鹿．牛車。",
    "T45n1861_006:0347c19": "善戒經等說有四車。前三加象。勝鬘經",
    "T45n1861_006:0347c20": "等亦說有四。謂無聞非法眾生以人天善",
    "T45n1861_006:0347c21": "根而成就之。求聲聞者授聲聞乘。求緣",
    "T45n1861_006:0347c22": "覺者授緣覺乘。求大乘者授以大乘。楞",
    "T45n1861_006:0347c23": "伽經中說有五乘。三乘定性不定性為四。",
    "T45n1861_006:0347c24": "第五阿闡提有二。一有性而斷善根。二菩",
    "T45n1861_006:0347c25": "薩具大悲者。莊嚴論中亦說有五。前四如",
    "T45n1861_006:0347c26": "前。第五有二。一即有性而斷善根。謂暫",
    "T45n1861_006:0347c27": "時無。二無性者。謂畢竟無。善戒經等亦說",
    "T45n1861_006:0347c28": "有五。初四如前。第五唯一。謂無種姓。何故",
    "T45n1861_006:0347c29": "說乘有此差別。不說身寶有此異門。答",
    "T45n1861_006:0348a01": "乘隨機立。佛據覺殊寶性可珍。故無增減。",
    "T45n1861_006:0348a02": "二問何故證淨別立戒門。於立寶中不開",
    "T45n1861_006:0348a03": "戒寶答證淨是所信。二因戒別立。寶義化三",
    "T45n1861_006:0348a04": "根。從通名法寶。四種證淨由二因立。由",
    "T45n1861_006:0348a05": "信三寶離惡道因。由信戒故離賤貧因。",
    "T45n1861_006:0348a06": "故信法外別立戒淨。三問何因隨念加六加",
    "T45n1861_006:0348a07": "三。所敬可珍即無增減。答念緣令其親近。",
    "T45n1861_006:0348a08": "念行令其進修。加六加三。六．十隨念。緣",
    "T45n1861_006:0348a09": "為所敬隨根可珍。但說三歸。故無增減。",
    "T45n1861_006:0348a10": "次依差別。有一問答。問何故唯說三寶別",
    "T45n1861_006:0348a11": "相。不說無別。答無別義易經已廣陳。有別",
    "T45n1861_006:0348a12": "義難論須具釋。合前問答有二十五。",
    "T45n1861_006:0348a13": "破魔羅義林",
    "T45n1861_006:0348a14": "破魔羅義。以七門分別。一列名不同。二釋",
    "T45n1861_006:0348a15": "名出體。三明廢立。四辨所障。五能破差別。",
    "T45n1861_006:0348a16": "六真破位次。七示相降時。",
    "T45n1861_006:0348a17": "一列名不同者。魔有二種。一分段品魔。二變",
    "T45n1861_006:0348a18": "易品魔。法花經中安樂行品說。如來亦復如",
    "T45n1861_006:0348a19": "是。以禪定智慧力得法國土。王於三界。而",
    "T45n1861_006:0348a20": "諸魔王不肯順伏。如來賢聖諸將與之共戰。",
    "T45n1861_006:0348a21": "其有功者心亦歡喜。於四眾中。為說諸經",
    "T45n1861_006:0348a22": "令其心悅。乃至又復賜與涅槃之城。言得",
    "T45n1861_006:0348a23": "滅度引導其心。令其歡喜。而不為說是法",
    "T45n1861_006:0348a24": "華經。此說二乘先所破滅。故知但是分段之",
    "T45n1861_006:0348a25": "魔煩惱障品既障二乘。說之為魔。所知障",
    "T45n1861_006:0348a26": "品障於菩薩。明知亦魔。勝鬘經說。有作四聖",
    "T45n1861_006:0348a27": "諦。無作四聖諦。如來應正等覺。初始覺知。然",
    "T45n1861_006:0348a28": "後為無明[穀-禾+卵]藏眾生。方便演說。既分二死二",
    "T45n1861_006:0348a29": "蘊二煩惱。明知天魔亦有二類。或說三魔。",
    "T45n1861_006:0348b01": "法花又云。如來亦復如是。於三界中為大",
    "T45n1861_006:0348b02": "法王。以法教化一切眾生。見賢聖軍與五",
    "T45n1861_006:0348b03": "陰魔．煩惱魔．死魔。共戰有大功勳。滅三毒",
    "T45n1861_006:0348b04": "出三界破魔網。爾時如來亦大歡喜。不說",
    "T45n1861_006:0348b05": "天魔。或說四魔。瑜伽等說。坦然安坐妙菩",
    "T45n1861_006:0348b06": "提座。降伏四魔。具大勢力。名薄伽梵。佛地",
    "T45n1861_006:0348b07": "論云。言四魔者。一煩惱魔。二蘊魔。三死魔。",
    "T45n1861_006:0348b08": "四自在天魔。或說八魔。分段．變易各有四",
    "T45n1861_006:0348b09": "故菩薩以分別及所知障為煩惱故。理亦",
    "T45n1861_006:0348b10": "定有變易生死品煩惱魔。又說八魔。涅槃經",
    "T45n1861_006:0348b11": "說。四魔之上更加四倒。或說十魔。雜藏中",
    "T45n1861_006:0348b12": "說。欲憂．愁飢．渴愛．睡眠．怖畏．疑毒．及名",
    "T45n1861_006:0348b13": "利．自高輕慢彼。汝等軍如是。一切無能破。",
    "T45n1861_006:0348b14": "我智箭定刀。摧坏瓶投水。",
    "T45n1861_006:0348b15": "二釋名出體者。初釋名。後出體。釋名中。初",
    "T45n1861_006:0348b16": "釋通名。後釋別名。通名者梵云魔羅。此云",
    "T45n1861_006:0348b17": "擾亂障礙破壞。擾亂身心。障礙善法。破壞",
    "T45n1861_006:0348b18": "勝事。故名魔羅。此略云魔。諸魔通稱。三等",
    "T45n1861_006:0348b19": "是數帶數釋也。又云波卑夜。此云惡者。天",
    "T45n1861_006:0348b20": "魔別名。波旬訛也。成就惡法懷惡意故。惡",
    "T45n1861_006:0348b21": "魔波旬號名雙舉。釋別名者。可分可段名",
    "T45n1861_006:0348b22": "為分段。品是類義。變改轉易名為變易。品",
    "T45n1861_006:0348b23": "義如前。分段變易品即是魔。持業釋也。煩",
    "T45n1861_006:0348b24": "多擾亂名為煩惱。色等積聚名之為蘊。將",
    "T45n1861_006:0348b25": "盡正盡盡已名死神用光潔自在名天。此四",
    "T45n1861_006:0348b26": "即魔。皆持業釋。涅槃八魔。初四如前。無常．",
    "T45n1861_006:0348b27": "無樂．無我．無淨。倒體即魔。亦持業釋。十魔",
    "T45n1861_006:0348b28": "名者。可欣名欲心慼名憂愁。悕求食飲名",
    "T45n1861_006:0348b29": "飢渴。耽欲名愛。令心昧略名睡眠。有所",
    "T45n1861_006:0348c01": "恐怯名怖畏。猶豫兩端名疑。損惱身心名",
    "T45n1861_006:0348c02": "毒。悕譽貪財曰名利。自舉陵他名高慢。",
    "T45n1861_006:0348c03": "欲等即魔。亦持業釋。此中且解諸名不同。",
    "T45n1861_006:0348c04": "增減數中。同者類釋。次出魔體。二魔體者。",
    "T45n1861_006:0348c05": "依於有作麁四諦品。二乘異生麁淺境事。",
    "T45n1861_006:0348c06": "立分段魔體。依於無作細四諦品。大乘異",
    "T45n1861_006:0348c07": "生。微妙境事。立變易魔體。後唯障菩薩。初",
    "T45n1861_006:0348c08": "通障二乘。二乘求解脫。彼等能為解脫障",
    "T45n1861_006:0348c09": "故。菩薩求菩提。變易四魔細能障故。三魔體",
    "T45n1861_006:0348c10": "者。一切見修煩惱障品名煩惱魔。因惑所感",
    "T45n1861_006:0348c11": "五蘊諸法名為蘊魔。依此五蘊無常死沒。將",
    "T45n1861_006:0348c12": "死已死名為死魔。不取死觸唯是色蘊。觸",
    "T45n1861_006:0348c13": "處狹故。亦不取死支。將死正死非已死故。",
    "T45n1861_006:0348c14": "死即滅相。不相應行蘊。依五蘊假捨眾同",
    "T45n1861_006:0348c15": "分入過去故。破壞壽命故名為魔。或兼",
    "T45n1861_006:0348c16": "死支。將死正死逼迫身心壞壽命故。或兼",
    "T45n1861_006:0348c17": "死觸。觸於末摩令生苦惱。損壽命故。四魔",
    "T45n1861_006:0348c18": "體者。煩惱所知。若現若種。并隨所應。習氣等",
    "T45n1861_006:0348c19": "法名煩惱魔。分段變易二死五蘊名為蘊魔。",
    "T45n1861_006:0348c20": "分段沒無將死．正死．死已滅相名為死魔。變",
    "T45n1861_006:0348c21": "易正死將死二位名為死魔。若彼滅已便非",
    "T45n1861_006:0348c22": "魔體。欲界第六他化天子魔及眷屬。并不思",
    "T45n1861_006:0348c23": "議解脫菩薩之所化作。名自在天魔。八魔體",
    "T45n1861_006:0348c24": "者。一百二十八根本煩惱。及隨煩惱。種．現．習",
    "T45n1861_006:0348c25": "氣．名分段煩惱魔。即此所招諸麁五蘊類名",
    "T45n1861_006:0348c26": "分段蘊魔。即此五蘊終盡已死．將死．正死．名",
    "T45n1861_006:0348c27": "分段死魔。第六天子及彼眷屬名分段天魔。",
    "T45n1861_006:0348c28": "麁下劣故。實凡類故。實破壞故諸所知障現．",
    "T45n1861_006:0348c29": "種．習氣名變易煩惱魔。菩薩以分別并一切",
    "T45n1861_006:0349a01": "所知障為煩惱故。變易生死五蘊果等名",
    "T45n1861_006:0349a02": "變易蘊魔。此於初位無終盡捨。但有念念",
    "T45n1861_006:0349a03": "微細墮滅。逼迫生滅。以為死魔。第十地菩",
    "T45n1861_006:0349a04": "薩示現所為名為天魔。無垢稱言。作魔王",
    "T45n1861_006:0349a05": "者多是不思議解脫菩薩。鼓音王經云。阿彌",
    "T45n1861_006:0349a06": "陀佛父名月上。母名殊勝妙顏。魔王名無",
    "T45n1861_006:0349a07": "勝。調達名寂。唯有龍象能與龍象而為戰",
    "T45n1861_006:0349a08": "諍。十地菩薩既將成佛。豈凡魔王所能抗",
    "T45n1861_006:0349a09": "敵。故必大菩薩化為魔王。共菩薩戰諍。又",
    "T45n1861_006:0349a10": "八魔體初四分段品。後四分別所知障攝。二",
    "T45n1861_006:0349a11": "乘四倒故。十魔體者。欲魔謂五塵境。體是所",
    "T45n1861_006:0349a12": "欲。能生貪欲。從果為名名欲。欲體正是欲",
    "T45n1861_006:0349a13": "境之貪。憂愁謂憂苦受。飢渴則是二觸所生",
    "T45n1861_006:0349a14": "二欲。睡眠即不定眠。怖畏即五怖畏。一不活",
    "T45n1861_006:0349a15": "畏。由分別我．資生愛起。二惡名畏。行不饒",
    "T45n1861_006:0349a16": "益有悕望起。三者死畏。由有我見失壞",
    "T45n1861_006:0349a17": "想起。四惡趣畏。不遇諸佛惡業所起。五",
    "T45n1861_006:0349a18": "怯眾畏。見已證劣他勝所起。初二怖體多",
    "T45n1861_006:0349a19": "是貪欲。財譽之愛。第三第五多是我愛。第四",
    "T45n1861_006:0349a20": "體是慧俱無貪。或體是愧。拒惡法故。疑體",
    "T45n1861_006:0349a21": "如名。毒謂三毒貪．嗔無明。名謂聲譽。利謂",
    "T45n1861_006:0349a22": "資產。自高慢彼。體即是慢。此隨所應唯說",
    "T45n1861_006:0349a23": "蘊．惑以為魔軍。或說天魔以此為軍。",
    "T45n1861_006:0349a24": "三明廢立者。立二魔者。所障有二。一涅槃",
    "T45n1861_006:0349a25": "品。二菩提品。依障初品立分段品魔。依",
    "T45n1861_006:0349a26": "障後品立變易品魔。或智有二。一中智。二",
    "T45n1861_006:0349a27": "上智。中智所知立初魔。上智所知立後魔。",
    "T45n1861_006:0349a28": "或有漏法有二。一麁。二細。依麁法立分段",
    "T45n1861_006:0349a29": "魔。依細法立變易品魔。有作無作安立非",
    "T45n1861_006:0349b01": "安立。亦如是說。三魔者。唯說聲聞。畢竟恒",
    "T45n1861_006:0349b02": "時所能降故。天魔蔽阿難之心。不聞佛問",
    "T45n1861_006:0349b03": "入涅槃事。鄔波掬多。在座禪。觀。不覺魔",
    "T45n1861_006:0349b04": "王插花於頂。雖起神通亦能制伏。非畢竟",
    "T45n1861_006:0349b05": "降。故略不說。實亦能降。又說四魔不說業",
    "T45n1861_006:0349b06": "者。為生死因惑為本勝。由惑所起蘊勝",
    "T45n1861_006:0349b07": "非業。蘊總業別。不別立魔。果因二中非",
    "T45n1861_006:0349b08": "殊勝故。生．老．病三皆劣於死。從勝為魔",
    "T45n1861_006:0349b09": "不立三種。唯死增用。獨立為魔。法立三",
    "T45n1861_006:0349b10": "魔謂惑．蘊．死。情立一魔。謂自在天。無上依",
    "T45n1861_006:0349b11": "經。三界內有四種難。不得如來四德法身。",
    "T45n1861_006:0349b12": "一煩惱難。二業難。三生報難。四過失難。變",
    "T45n1861_006:0349b13": "易生死有四。一方便生死。二因緣生死。三有",
    "T45n1861_006:0349b14": "有生死。四無有生死。如次配前。前為分段。",
    "T45n1861_006:0349b15": "後為變易。唯業一種不立為魔。擾亂破壞",
    "T45n1861_006:0349b16": "障礙劣故。法既為六。情分假實。故成八魔。",
    "T45n1861_006:0349b17": "涅槃八魔煩惱障品。有因異熟果。約法情",
    "T45n1861_006:0349b18": "分初四。所知障品無異熟果。不說有情。說",
    "T45n1861_006:0349b19": "二乘起障四德涅槃。故說後四。十魔隨增。",
    "T45n1861_006:0349b20": "天魔多起煩惱及蘊。此十相增所以偏說。障",
    "T45n1861_006:0349b21": "定智故。略不說餘。",
    "T45n1861_006:0349b22": "四辨所障者。二魔中分段魔障三乘。變易",
    "T45n1861_006:0349b23": "魔障菩薩。初障解脫．涅槃。後障菩提．妙．",
    "T45n1861_006:0349b24": "智。三魔中煩惱障有餘。蘊障無餘。死障生",
    "T45n1861_006:0349b25": "壽。四魔中前三如前。天魔能障一切善品。",
    "T45n1861_006:0349b26": "障出欲界及三界故。初八魔中。分段變易",
    "T45n1861_006:0349b27": "二障雖殊。別障相似。後八魔中初四如前。",
    "T45n1861_006:0349b28": "後四障大涅槃具四德故。十魔別障智．定",
    "T45n1861_006:0349b29": "二門。說二刀箭而能破故。或下所說能",
    "T45n1861_006:0349c01": "治魔體。即是所障。至下當知。",
    "T45n1861_006:0349c02": "五能破差別者。有六門異。一實能破體。破",
    "T45n1861_006:0349c03": "前三魔。正證真智。我生已盡。梵行已立。所",
    "T45n1861_006:0349c04": "作已辦。不受後有。由智證真彼方滅故。由",
    "T45n1861_006:0349c05": "有神通方伏天魔。亦智為本後智為性。二",
    "T45n1861_006:0349c06": "大集經說。知苦．斷集．證滅．修道。如次能",
    "T45n1861_006:0349c07": "壞蘊．煩惱．死．自在天魔。三復次觀有漏苦．",
    "T45n1861_006:0349c08": "諸行無常．諸法無我．涅槃寂靜。如次能壞．",
    "T45n1861_006:0349c09": "蘊．惑．死．天。四復次觀空．無相．無願。具此",
    "T45n1861_006:0349c10": "三已迴向菩提。如次壞四。五復次觀身",
    "T45n1861_006:0349c11": "受心法。如次壞四。六智度論云。菩薩得道",
    "T45n1861_006:0349c12": "故破煩惱魔。得法性身故破蘊魔。得道及",
    "T45n1861_006:0349c13": "法性身故破死魔。常一心入不動三昧。破",
    "T45n1861_006:0349c14": "天魔。前所說義各隨相增。隨前所修四別",
    "T45n1861_006:0349c15": "行相。相當義配。非正證真一念有此行相",
    "T45n1861_006:0349c16": "差別。如理應知。應各別解相配所由。恐文",
    "T45n1861_006:0349c17": "繁廣。易故不述。",
    "T45n1861_006:0349c18": "六真破位次者。分段四魔。十住菩薩初發心",
    "T45n1861_006:0349c19": "住。分成十信。花嚴經說。初發心住能八相",
    "T45n1861_006:0349c20": "成道。已伏分段品天魔已得神通。彼何能",
    "T45n1861_006:0349c21": "障。第四生貴住中已伏分別諸煩惱魔。資",
    "T45n1861_006:0349c22": "糧道漸伏。加行道中能頓伏盡。初地初心正",
    "T45n1861_006:0349c23": "斷分別體盡。其俱生者。加行道中漸伏。初",
    "T45n1861_006:0349c24": "地已上能頓伏盡。然故意力有時猶起。而",
    "T45n1861_006:0349c25": "不為失。八地已上一切不行。種金剛斷。",
    "T45n1861_006:0349c26": "若依天親法華論說。初地已上受變易生",
    "T45n1861_006:0349c27": "即伏蘊死。若依唯識。有至八地方受變",
    "T45n1861_006:0349c28": "易。七地滿心方捨蘊．死二魔。加行所修二",
    "T45n1861_006:0349c29": "類菩薩意樂別故。無垢稱經歎八地已上德。",
    "T45n1861_006:0350a01": "云。降伏魔怨制諸外道。明其具德。非今始",
    "T45n1861_006:0350a02": "破。又具破四魔。要八地已上故彼讚之。佛",
    "T45n1861_006:0350a03": "地論云。初地已上離麁四魔。八地已上能離",
    "T45n1861_006:0350a04": "細故。又分段魔名麁。初地離故。變易四魔",
    "T45n1861_006:0350a05": "猶在。細名未離。若變易品魔分別所知障。第",
    "T45n1861_006:0350a06": "四住中離不共無明伴類。所知障資糧道中",
    "T45n1861_006:0350a07": "漸伏。加行道中能頓伏盡。初地永斷。其六識",
    "T45n1861_006:0350a08": "中俱生所知障。十地分分斷。八地已上一切",
    "T45n1861_006:0350a09": "不行。七識中者。乃至金剛加行道中方斷",
    "T45n1861_006:0350a10": "不起。此及六識中種。金剛無間道一時方斷。",
    "T45n1861_006:0350a11": "變易蘊．死二魔。唯識有二說。一云金剛道起",
    "T45n1861_006:0350a12": "皆已棄捨。與二障種俱時捨故。正義不然。",
    "T45n1861_006:0350a13": "解脫道起方棄捨之。與無間道不相違故。",
    "T45n1861_006:0350a14": "阿彌陀佛既有魔王。已上諸位准有何爽。要",
    "T45n1861_006:0350a15": "大菩薩能為魔事障大位故。若住菩薩方",
    "T45n1861_006:0350a16": "降天魔。若已成佛十地菩薩無能為障。已",
    "T45n1861_006:0350a17": "出三界。更何須降。四倒四魔即所知障。初",
    "T45n1861_006:0350a18": "之四魔不異於前。故不別說。",
    "T45n1861_006:0350a19": "七示相降時者。釋迦化身。化相降位。金剛",
    "T45n1861_006:0350a20": "心起破煩惱魔。捨第五分壽入無餘滅。破",
    "T45n1861_006:0350a21": "彼蘊魔。魔王請後更留三月。為顯於死得",
    "T45n1861_006:0350a22": "自在故。破其死魔。然破天魔。二文不定。",
    "T45n1861_006:0350a23": "涅槃經說。菩提樹下未成菩提。魔王惱亂",
    "T45n1861_006:0350a24": "恐出三界。菩薩入慈定。起雷吼三摩地。",
    "T45n1861_006:0350a25": "即破天魔。同於法華。大通智勝破魔軍",
    "T45n1861_006:0350a26": "已。垂得阿耨多羅三藐三菩提。而諸佛法",
    "T45n1861_006:0350a27": "不現在前。大般若經八相成道。得菩提已",
    "T45n1861_006:0350a28": "方破天魔。隨機部執各有異故。不須和",
    "T45n1861_006:0350a29": "會。◎",
    "T45n1861_006:0350b01": "◎三慧義林",
    "T45n1861_006:0350b02": "三慧義略以十門分別。一出體。二釋名。三",
    "T45n1861_006:0350b03": "所緣。四廢立。五位地。六諸智相攝。七法行差",
    "T45n1861_006:0350b04": "別。八與陀羅尼對明同異。九地證不同。十",
    "T45n1861_006:0350b05": "諸門分別。",
    "T45n1861_006:0350b06": "第一出體者。此三自性別境慧攝。名三慧",
    "T45n1861_006:0350b07": "故。通現及種。顯揚論十七說十八現觀。謂",
    "T45n1861_006:0350b08": "聞所成智。思所成智。修所成智。說是智故。",
    "T45n1861_006:0350b09": "有說此三唯是意識或七八識相應慧性。非",
    "T45n1861_006:0350b10": "五識俱。五識不能緣教理故。唯識論第六",
    "T45n1861_006:0350b11": "說。善十一中。五識唯十。自性散動無輕安",
    "T45n1861_006:0350b12": "故。說佛身中無五識故。眼等不能聽聞",
    "T45n1861_006:0350b13": "法故。五識中善唯是生得不明了故。有義",
    "T45n1861_006:0350b14": "五識亦有聞修。唯識有說。五識有輕安。定",
    "T45n1861_006:0350b15": "所引善者亦有調暢故。成所作智俱必有輕",
    "T45n1861_006:0350b16": "安故。定有修慧。何緣五識雖無分別。由第",
    "T45n1861_006:0350b17": "六識分別引生有分別惑。聞慧意引而無聞",
    "T45n1861_006:0350b18": "慧。雖不別緣若名若義。名俱之聲體即是",
    "T45n1861_006:0350b19": "教。耳既緣彼寧非聞慧。思慧深緣名所詮",
    "T45n1861_006:0350b20": "義。五識可無。聞麁緣教。五識應有。聞慧意",
    "T45n1861_006:0350b21": "引五識善生。因聞所成聞慧伴類。亦聞慧",
    "T45n1861_006:0350b22": "攝。聞所成故。若能引意聞加行善。所引五識",
    "T45n1861_006:0350b23": "生得善者。亦應能引第六意識是分別惑。所",
    "T45n1861_006:0350b24": "引五識唯是俱生。若爾不應通見道斷。便",
    "T45n1861_006:0350b25": "違聖教。若親聞聲方名聞者。意慧應非。若",
    "T45n1861_006:0350b26": "聞聲故彼所成故五亦應有。瑜伽第十三聞",
    "T45n1861_006:0350b27": "慧地說。於五明處名句文身。覺慧為先。聽",
    "T45n1861_006:0350b28": "聞．領受．讀誦．憶念名聞所成地。彼論意說。",
    "T45n1861_006:0350b29": "覺慧為先者。是生得慧。初闇劣故。後聽聞等",
    "T45n1861_006:0350c01": "皆是聞慧。能明了故。故耳識俱明了意識。亦",
    "T45n1861_006:0350c02": "是聞慧。不明了者生得慧攝。由此聞慧唯",
    "T45n1861_006:0350c03": "取意識相應慧性。所引伴類亦通五識相應",
    "T45n1861_006:0350c04": "慧性。七識不外緣。八識佛果起。無聞慧故。",
    "T45n1861_006:0350c05": "思慧唯取意識俱慧。五非助伴。行相淺故。",
    "T45n1861_006:0350c06": "非七識俱。在無漏位行相深故。佛無思慧。",
    "T45n1861_006:0350c07": "非第八俱。修慧定通八識俱有。言彼所成",
    "T45n1861_006:0350c08": "慧體性如前。但言所成不說慧者。便通",
    "T45n1861_006:0350c09": "四蘊或五蘊性。",
    "T45n1861_006:0350c10": "第二釋名者。初列。後釋。列者。一聞所成慧。",
    "T45n1861_006:0350c11": "二思所成慧。三修所成慧。釋名者。初釋通",
    "T45n1861_006:0350c12": "名。後釋別名。釋通名者。慧簡擇義。三者",
    "T45n1861_006:0350c13": "是數。帶數釋也。聞謂能聽。即是耳識能聞",
    "T45n1861_006:0350c14": "於聲。成是生長圓滿之義。慧體如前。以聞",
    "T45n1861_006:0350c15": "為因因聞所成之慧。名聞所成慧。依士釋",
    "T45n1861_006:0350c16": "也。思謂思數。由思籌度勝慧方生。因相應",
    "T45n1861_006:0350c17": "思所成慧名思所成慧。隣近釋也。或因於",
    "T45n1861_006:0350c18": "思所成之慧。依主釋也。修者證義。明證境",
    "T45n1861_006:0350c19": "故。體即定數。因定相應所成慧。隣近釋也。",
    "T45n1861_006:0350c20": "或因於定所成之慧。亦依士釋。若但言聞",
    "T45n1861_006:0350c21": "慧思慧修慧。濫持業釋。無隣近等。言彼所",
    "T45n1861_006:0350c22": "成便無是失。",
    "T45n1861_006:0350c23": "第三所緣者。俱舍二十二。毘婆沙師說。聞所",
    "T45n1861_006:0350c24": "成慧唯緣名境。未能捨文而觀義故。毘",
    "T45n1861_006:0350c25": "婆沙論四十二說。聞所成慧於一切時依名",
    "T45n1861_006:0350c26": "了義。念三藏教及師友教有何義耶。隨其",
    "T45n1861_006:0350c27": "所念皆能解了。然成就位實唯緣義。今據",
    "T45n1861_006:0350c28": "初位說唯緣名。思所成慧緣名義境。有時",
    "T45n1861_006:0350c29": "由文引義。有時由義引文。未全捨文而",
    "T45n1861_006:0351a01": "觀義故。修所成慧唯緣義境已能捨文。唯",
    "T45n1861_006:0351a02": "觀義故。婆沙又說。於一切時不依於名",
    "T45n1861_006:0351a03": "而了義故。譬如有人浮深駛水。曾未學者",
    "T45n1861_006:0351a04": "不捨所依。曾學未成或捨或執。曾善學者",
    "T45n1861_006:0351a05": "不待所依自力浮渡。當知三慧如次亦爾。",
    "T45n1861_006:0351a06": "有言若爾思慧不成。謂此既通緣名緣義。",
    "T45n1861_006:0351a07": "如次應是聞．修所成。今詳三相。無過別",
    "T45n1861_006:0351a08": "者。諸修行所。依聞至教所生勝慧名聞所",
    "T45n1861_006:0351a09": "成。依思正理所生勝慧名思所成。依修",
    "T45n1861_006:0351a10": "等持所生勝慧名修所成。說所成言。顯三",
    "T45n1861_006:0351a11": "勝慧是聞思等三因所成。猶如世間於命．牛",
    "T45n1861_006:0351a12": "等。如次說是食草所成。今觀彼意。天親",
    "T45n1861_006:0351a13": "正取聞唯緣教思唯緣義修慧亦爾。然毘婆",
    "T45n1861_006:0351a14": "沙諸門分別中唯有一說。此三種慧皆緣",
    "T45n1861_006:0351a15": "名義。與此相違。今依大乘。聞慧通緣若",
    "T45n1861_006:0351a16": "名若義。瑜伽十三說。云何聞所成地。謂若略",
    "T45n1861_006:0351a17": "說於五明處名句文身無量差別。覺慧為先。",
    "T45n1861_006:0351a18": "聽聞領受讀誦憶念。又於依止名身句身文",
    "T45n1861_006:0351a19": "身義中無倒解了。如是名為聞所成地。此",
    "T45n1861_006:0351a20": "中初文說緣於名。後文緣義。然彼論第十",
    "T45n1861_006:0351a21": "一。說緣法作意者。謂聞所成慧相應作意。",
    "T45n1861_006:0351a22": "不說緣義者。緣教多故。未能捨文而觀",
    "T45n1861_006:0351a23": "義故。以教為先而方取義。唯說緣法。理",
    "T45n1861_006:0351a24": "實通緣。思所成慧。有義唯緣於義。瑜伽第十",
    "T45n1861_006:0351a25": "六說思慧自性。凡所思惟唯依於義不依",
    "T45n1861_006:0351a26": "於文。雖彼亦說思擇諸法。思素怛纜及伽",
    "T45n1861_006:0351a27": "他義非彼文故。瑜伽第十一又說。緣義作",
    "T45n1861_006:0351a28": "意者。謂思所成慧故。即彼復說。修所成慧相",
    "T45n1861_006:0351a29": "應作意。亦唯緣義不緣於文。十地等中諸",
    "T45n1861_006:0351b01": "後得智有緣教者。彼是聞慧亦非修慧。十",
    "T45n1861_006:0351b02": "地論說八地已上於一切法能堪．能思．能",
    "T45n1861_006:0351b03": "持。如次即是聞思修慧。八地已去定心相",
    "T45n1861_006:0351b04": "續。外緣教法。既說為聞。故知思修但緣於",
    "T45n1861_006:0351b05": "義。籌慮證解二義有別。在佛身中說無",
    "T45n1861_006:0351b06": "聞思。唯有修慧通緣名義。若聞他教非",
    "T45n1861_006:0351b07": "修慧者。其性是何。故知修慧通緣名義。然",
    "T45n1861_006:0351b08": "皆證解。如實義者。瑜伽七十七．解深密經第",
    "T45n1861_006:0351b09": "三卷中。慈氏菩薩白言。世尊。若聞所成．思所",
    "T45n1861_006:0351b10": "成慧．修所成慧。皆緣義者有何差別。善男",
    "T45n1861_006:0351b11": "子聞所成慧依止於文。但如其說未善意",
    "T45n1861_006:0351b12": "趣。未現在前。隨順解脫未能領受成解",
    "T45n1861_006:0351b13": "脫義。思所成慧亦依於文不唯如說。亦善",
    "T45n1861_006:0351b14": "意趣未現在前。隨順解脫未能領受成解",
    "T45n1861_006:0351b15": "脫義。若諸菩薩。修所成慧。亦依於文。亦",
    "T45n1861_006:0351b16": "不依文。亦如其說。亦不如說。能善意趣。",
    "T45n1861_006:0351b17": "所知事同分三摩地所行影像現前。極順解",
    "T45n1861_006:0351b18": "脫。已能領受成解脫義。是名三種知義差",
    "T45n1861_006:0351b19": "別。彼說三慧皆緣名．義。初依聽聞以文",
    "T45n1861_006:0351b20": "為先。而觀義者名為聞慧。次依思慮以義",
    "T45n1861_006:0351b21": "為先。而觀文者名為思慧。次依於修俱於",
    "T45n1861_006:0351b22": "文．義。證解明了名為修慧。此在因位八地",
    "T45n1861_006:0351b23": "以上一體義分。七地已前各有別體。在佛",
    "T45n1861_006:0351b24": "位中無未曾得。都無聞思。唯有修慧。然諸",
    "T45n1861_006:0351b25": "聖教隨彼所宜相增。別說緣名．義異。理實",
    "T45n1861_006:0351b26": "如是。",
    "T45n1861_006:0351b27": "第四廢立者。十地論第一說。如渴思冷水。",
    "T45n1861_006:0351b28": "如飢思美食。如病思良醫。如眾蜂依蜜。我",
    "T45n1861_006:0351b29": "等亦如是。願聞甘露法。此喻四義。一受持。",
    "T45n1861_006:0351c01": "二助力。三遠離。四安樂行。此義云何。如水",
    "T45n1861_006:0351c02": "不嚼隨得而飲。如是聞慧初聞即受。隨聞",
    "T45n1861_006:0351c03": "受持。如食咀嚼身力助成。如是思慧嚼所",
    "T45n1861_006:0351c04": "聞法。智力助成。如服良藥藥行除病。如是",
    "T45n1861_006:0351c05": "具聞．思慧。隨順正義如法修行。遠離一切",
    "T45n1861_006:0351c06": "煩惱習患。如蜜。眾蜂所依。樂行住處。如是",
    "T45n1861_006:0351c07": "聞．思．修慧果。聖所依處。現法愛味受樂行",
    "T45n1861_006:0351c08": "故。三慧既為聖果因本。說前三喻。由此三",
    "T45n1861_006:0351c09": "慧不減不增。蜂依於蜜喻聖果故。又修",
    "T45n1861_006:0351c10": "聖因有四勝行。親近善士。聽聞正法。如理",
    "T45n1861_006:0351c11": "思惟。如教修行。初一福行。後三慧行。今說",
    "T45n1861_006:0351c12": "慧行不減不增。又所軌範。略有二門。一善",
    "T45n1861_006:0351c13": "人。二勝法。法有二。一教。二理。通說三乘",
    "T45n1861_006:0351c14": "習行勝法。略有二位。一散。二定。依習勝",
    "T45n1861_006:0351c15": "法。初教後理。聞初緣教勝。思後緣理勝。故",
    "T45n1861_006:0351c16": "分二種。修慧雖有世出世間。證解不殊合",
    "T45n1861_006:0351c17": "為一慧。又生死因略有二種。一惑。二業。多",
    "T45n1861_006:0351c18": "起重者唯癡與疑。由癡迷境不了真妄。由",
    "T45n1861_006:0351c19": "疑因果不肯造修。以此二門便興惡業。",
    "T45n1861_006:0351c20": "為除癡故令初聽聞。為斷疑故次思妙理。",
    "T45n1861_006:0351c21": "息惡業故後說修慧。生死因滅苦果隨無出",
    "T45n1861_006:0351c22": "世道修便成覺寂。又有三隨惑數數現行。",
    "T45n1861_006:0351c23": "一不正知。二妄念。三散亂。雖別行相各有",
    "T45n1861_006:0351c24": "能除。正能斷者體唯慧性。故說三慧如次",
    "T45n1861_006:0351c25": "伏斷。又出世因略有二種。一福。二智。慧為",
    "T45n1861_006:0351c26": "智相勝獨得名。餘為福相劣故合說。於智",
    "T45n1861_006:0351c27": "之中。略有三品。謂下中上。初修次修後修異",
    "T45n1861_006:0351c28": "故。由此三品分慧成三。又慧起時由三種",
    "T45n1861_006:0351c29": "力一緣力。二因力。三俱力。如次三慧由三",
    "T45n1861_006:0352a01": "力起不減不增。又由三力。一他力。二自力。",
    "T45n1861_006:0352a02": "三俱力。又由三力。一資糧力。二自性力。三",
    "T45n1861_006:0352a03": "俱力。又由三力。一外力。二內力。三俱力。又",
    "T45n1861_006:0352a04": "由三力。一多由教力。二多由義力。三多由",
    "T45n1861_006:0352a05": "定力。如次三慧各由彼起。故說三慧不減",
    "T45n1861_006:0352a06": "不增。此門即簡不說餘法為其所成。但說",
    "T45n1861_006:0352a07": "因三所起妙慧。名彼所成。亦廢立義。",
    "T45n1861_006:0352a08": "第五位地有二。一三乘凡聖位。二三界九",
    "T45n1861_006:0352a09": "地位。三乘凡聖位者。雖有三慧發心未定",
    "T45n1861_006:0352a10": "名住外凡。發決定心方內凡位。若二乘位",
    "T45n1861_006:0352a11": "解脫分中。聞慧在五停心位。思慧在二念處",
    "T45n1861_006:0352a12": "位。修慧在煖已後諸位。此據隨增說三慧",
    "T45n1861_006:0352a13": "位。然實凡聖因果位中皆容得起。雖煖等",
    "T45n1861_006:0352a14": "體非是聞慧。位亦通起。唯見道中無聞思",
    "T45n1861_006:0352a15": "慧。理定觀故。其大乘者。唯識論說唯識相",
    "T45n1861_006:0352a16": "性。資糧位中聽聞思惟能深信解。在加行",
    "T45n1861_006:0352a17": "位能漸伏除所取能取引發真見。彼文意",
    "T45n1861_006:0352a18": "說。四十心位起聞思慧修習唯識。四善根",
    "T45n1861_006:0352a19": "後方起修慧。從多增修。非理實爾。華嚴經",
    "T45n1861_006:0352a20": "中說。十住位初發心住八相成道能現神通。",
    "T45n1861_006:0352a21": "又瑜伽六十五說。毘鉢舍那菩薩。若定若生。",
    "T45n1861_006:0352a22": "以無色界心了三界法及無漏法。此非決",
    "T45n1861_006:0352a23": "擇分位。不生彼故彼地無故。故資糧位修",
    "T45n1861_006:0352a24": "慧之行未能理觀。加行位中方能觀理故。",
    "T45n1861_006:0352a25": "唯識論說。資糧位。於識性相聽聞思惟。不",
    "T45n1861_006:0352a26": "說修慧。雖決擇分體唯修慧。位起聞思欲",
    "T45n1861_006:0352a27": "界身故。於見道位唯有修慧。內觀諦理非",
    "T45n1861_006:0352a28": "散心故。彼聞．思慧種子得修。於修道位七",
    "T45n1861_006:0352a29": "地已前定散心間皆容得起。八地已上無漏",
    "T45n1861_006:0352b01": "相續都無散心。十地經說。八地已上於一切",
    "T45n1861_006:0352b02": "法能堪．能思．能持。彼論解云。如次即是聞",
    "T45n1861_006:0352b03": "思修慧。雖一慧體。一剎那中。能取外教",
    "T45n1861_006:0352b04": "而尋於義名為聞慧。能深籌度先理後文",
    "T45n1861_006:0352b05": "名為思慧。於此二中能證明顯即名修慧。",
    "T45n1861_006:0352b06": "聖智迅速於一念慧義分三故。實無別體。",
    "T45n1861_006:0352b07": "有說。但是修慧所攝非是聞思。聞思假說實",
    "T45n1861_006:0352b08": "是修慧。大小二乘不說色界亦有思體。無色",
    "T45n1861_006:0352b09": "界中有聞慧體。若八地後起實聞思。應許",
    "T45n1861_006:0352b10": "色地亦有思慧無色有聞。雖說無色天。佛",
    "T45n1861_006:0352b11": "邊側立聽法等事。但依修慧緣教義故。如",
    "T45n1861_006:0352b12": "目犍連。獼猴池側。入無所有處定聞狂象",
    "T45n1861_006:0352b13": "聲。但修慧聞非聞慧故。三界九地者。欲界",
    "T45n1861_006:0352b14": "地有二。謂聞思所成。不定界地非離染地。",
    "T45n1861_006:0352b15": "設欲修時墮思中故。欲界之心行相麁故。",
    "T45n1861_006:0352b16": "色界地有二。謂聞．修所成。若欲思時墮",
    "T45n1861_006:0352b17": "修中故。上界地心行相細故。由此無色亦",
    "T45n1861_006:0352b18": "無思慧。上地雖有慧與思俱。不由思成。",
    "T45n1861_006:0352b19": "相非明了。諸善性者。或是生得。或是聞修。",
    "T45n1861_006:0352b20": "定非思慧。無色界有一。謂即修慧。要由",
    "T45n1861_006:0352b21": "耳根聽聞法已引所成慧。彼無耳根故無",
    "T45n1861_006:0352b22": "聞慧。異界相違不相順故。設由彼引。麁細",
    "T45n1861_006:0352b23": "懸殊。如目犍連。非聞慧攝。聞所成慧通在",
    "T45n1861_006:0352b24": "六地。欲界．四靜慮．及靜慮中間。未至勤求",
    "T45n1861_006:0352b25": "根本地相。善位無容起散聞慧。或在七地",
    "T45n1861_006:0352b26": "加初未至。或在五地又除中間。何故中間",
    "T45n1861_006:0352b27": "說無聞慧。不許上三未至地無。由此應知",
    "T45n1861_006:0352b28": "初說為善。思慧唯在一欲界地。修慧有漏者",
    "T45n1861_006:0352b29": "十七地。八根本．八近分．靜慮中間。無漏者",
    "T45n1861_006:0352c01": "在十地。色界六除上三未至。無色界中四根",
    "T45n1861_006:0352c02": "本地。說非想地有無漏心引滅定故。然在",
    "T45n1861_006:0352c03": "下地得起上地有漏聞慧。對法第五等說。",
    "T45n1861_006:0352c04": "樂欲力者。謂已得第二靜慮者。入初靜慮",
    "T45n1861_006:0352c05": "已。若欲以第二靜慮地心出等。即能現前",
    "T45n1861_006:0352c06": "而出於定。餘一切地如理當知。其所入定",
    "T45n1861_006:0352c07": "修慧心。其第二定所出之心非生得善。諸論",
    "T45n1861_006:0352c08": "皆說。若生彼地方起彼地生得善故。故所",
    "T45n1861_006:0352c09": "出心定是聞慧。有義所出定是修慧。有漏無",
    "T45n1861_006:0352c10": "漏異心名出。要生彼地中起彼聞慧故。八",
    "T45n1861_006:0352c11": "地已後心恒一類。云何名出。既爾純無漏。如",
    "T45n1861_006:0352c12": "何起聞慧。故異行相異分名出。前師亦許",
    "T45n1861_006:0352c13": "聞慧名出。無漏三慧上下通起。上地不起",
    "T45n1861_006:0352c14": "下地有漏思．修二慧。思無下起。一地繫故。",
    "T45n1861_006:0352c15": "上亦不起下地聞慧。有漏三慧是業性故。皆",
    "T45n1861_006:0352c16": "厭捨故。",
    "T45n1861_006:0352c17": "第六諸智相攝者。勝鬘經中說一。謂心法智。",
    "T45n1861_006:0352c18": "彼說厭苦求涅槃智。究竟唯修。觀如來藏",
    "T45n1861_006:0352c19": "厭眾苦故。方便通二。又說二智。謂初聖諦",
    "T45n1861_006:0352c20": "智。二無二聖諦智。彼唯修慧。初是安立諦智。",
    "T45n1861_006:0352c21": "後是非安立諦智。彼說二乘以初諦智斷",
    "T45n1861_006:0352c22": "諸煩惱。諸佛世尊以無二聖諦智斷諸住",
    "T45n1861_006:0352c23": "地故。非聞思攝。又說有二種如來藏空智。",
    "T45n1861_006:0352c24": "一空如來藏智。謂緣若離若脫若斷若異煩",
    "T45n1861_006:0352c25": "惱藏智。二不空如來藏智。謂緣過於恒沙",
    "T45n1861_006:0352c26": "不離不脫不斷不異不思議佛法智。初觀",
    "T45n1861_006:0352c27": "煩惱能覆藏智。非真實故名之為空。後觀",
    "T45n1861_006:0352c28": "法身惑所藏智。理真實故名為不空。究竟",
    "T45n1861_006:0352c29": "成滿亦唯修慧。方便通二。又有二種。謂世",
    "T45n1861_006:0353a01": "俗智．勝義智。三皆通二。有說初智唯有漏。",
    "T45n1861_006:0353a02": "後智唯無漏。由諸教中唯說無漏。又雜集",
    "T45n1861_006:0353a03": "說。有三種無分別智。一知足無分別。二無",
    "T45n1861_006:0353a04": "顛倒無分別。三無戲論無分別。初唯思修。說",
    "T45n1861_006:0353a05": "諸異生隨於一無常等法。究竟思已生喜足",
    "T45n1861_006:0353a06": "故。後二唯修慧。說諸聲聞於諸蘊中。為除",
    "T45n1861_006:0353a07": "四倒如理觀察。得出世智能達無我。是中",
    "T45n1861_006:0353a08": "智故。說諸菩薩知法戲論除泯法相得極",
    "T45n1861_006:0353a09": "寂靜出世聖智。是後智故。又有三無生忍智。",
    "T45n1861_006:0353a10": "本性無生忍自然無生忍惑苦無生忍。如次",
    "T45n1861_006:0353a11": "即是緣三性境諸無漏智。亦唯修慧。又有",
    "T45n1861_006:0353a12": "四智。謂圓鏡等。初之二智定唯修慧。妙觀察",
    "T45n1861_006:0353a13": "智。有義唯修慧。有義通三慧。成所作智。有",
    "T45n1861_006:0353a14": "義唯修慧。有義通聞慧。許十地中起此智",
    "T45n1861_006:0353a15": "故。義准如前。又有四智。謂我生已盡．梵行",
    "T45n1861_006:0353a16": "已立．所作已辦．不受後有。如次即是苦．滅．",
    "T45n1861_006:0353a17": "道．集四無學智。真實成滿在定中起。唯是",
    "T45n1861_006:0353a18": "修慧。前方便位亦通聞思。然諸教中多說修",
    "T45n1861_006:0353a19": "者以根本故。又四尋思．四如實智。皆唯修",
    "T45n1861_006:0353a20": "慧。成滿位故。尋思唯有漏。實智通無漏。勝",
    "T45n1861_006:0353a21": "鬘經說。隨順法智者。五種巧便觀察成就。",
    "T45n1861_006:0353a22": "一觀察施設根意解境界。二觀察業報。三觀",
    "T45n1861_006:0353a23": "察阿羅漢眠。四觀察心自在樂禪樂。五觀察",
    "T45n1861_006:0353a24": "阿羅漢辟支佛大力菩薩聖自在通。此五種",
    "T45n1861_006:0353a25": "觀察究竟成滿唯是修慧。初方便位亦通",
    "T45n1861_006:0353a26": "聞．思。彼經自說。於我滅後未來世中。我諸",
    "T45n1861_006:0353a27": "弟子隨信信增上。依於明信隨順法智。自",
    "T45n1861_006:0353a28": "性清淨心。彼為煩惱染污而得究竟。是究",
    "T45n1861_006:0353a29": "竟者入大乘道因故。又有六現觀智。一思",
    "T45n1861_006:0353b01": "現觀。二信現觀。三戒現觀。四現觀智諦現觀。",
    "T45n1861_006:0353b02": "五現觀邊智諦現觀。六究竟現觀。初唯思慧。",
    "T45n1861_006:0353b03": "後三修慧。餘二非慧。此據自性。若取俱行。",
    "T45n1861_006:0353b04": "隨其所應菩提分法而為自性。對法論十",
    "T45n1861_006:0353b05": "三說。現觀有十。一法。二義。三真。四後。五寶。",
    "T45n1861_006:0353b06": "六不行。七究竟。八聲聞。九獨覺。十菩薩。法",
    "T45n1861_006:0353b07": "是聞慧。多緣教故。義是思慧。多緣理故。真．",
    "T45n1861_006:0353b08": "後究竟皆唯修慧。如次即是智諦．智諦邊．",
    "T45n1861_006:0353b09": "究竟。三現觀故。寶即是信。不行即戒。竝如",
    "T45n1861_006:0353b10": "前說。後三依乘得此有異。隨應說慧。瑜伽",
    "T45n1861_006:0353b11": "六十九說十智。世俗智．法智．類智．苦智．集",
    "T45n1861_006:0353b12": "智．滅智．道智．盡智．無生智．他心智。其世俗",
    "T45n1861_006:0353b13": "智通有無漏三慧所攝。中間八智唯無漏唯",
    "T45n1861_006:0353b14": "修慧。後他心智通有無漏。亦唯修慧。又有",
    "T45n1861_006:0353b15": "十力智。謂處非處．乃至漏盡智。唯在如來相",
    "T45n1861_006:0353b16": "續中有。唯無漏。唯修慧。",
    "T45n1861_006:0353b17": "對法第三說十三智。信解智．道理智．不散",
    "T45n1861_006:0353b18": "智．內證智．他性智．下智．上智．厭患智．不",
    "T45n1861_006:0353b19": "起智．無生智．生智．究竟智．大義智。彼論自",
    "T45n1861_006:0353b20": "釋。初三即三慧。第四勝義智。第五他心智。",
    "T45n1861_006:0353b21": "第六法智。第七類智。次四種四諦究竟智。",
    "T45n1861_006:0353b22": "即盡無生智。次前九種唯是修慧。大義智",
    "T45n1861_006:0353b23": "即大乘智。通三慧攝。究竟唯修。又顯揚論",
    "T45n1861_006:0353b24": "十六等說。觀察四諦起十六行智。前為後",
    "T45n1861_006:0353b25": "後之所依止。謂為對除四顛倒故。苦諦四",
    "T45n1861_006:0353b26": "行。一為除常倒起無常行。二為除樂淨",
    "T45n1861_006:0353b27": "倒起於苦行。三為除我倒起於空行。四即",
    "T45n1861_006:0353b28": "為除此起無我行。空觀諸行我性空故。此",
    "T45n1861_006:0353b29": "觀行外餘我空故。空觀諸行無有我故。",
    "T45n1861_006:0353c01": "此觀行體非我性故。是二差別。次於常．樂．",
    "T45n1861_006:0353c02": "淨．我四愛集諦。起因．集．生．緣四行。次於此",
    "T45n1861_006:0353c03": "斷滅諦。起滅．靜．妙．離四行。次於此能證道",
    "T45n1861_006:0353c04": "諦。起道如行出四行。皆唯修慧。通有無",
    "T45n1861_006:0353c05": "漏。成滿位中唯無漏修。顯揚論十七說。現",
    "T45n1861_006:0353c06": "觀有十八種。一聞。二思。三修所生智。四順",
    "T45n1861_006:0353c07": "決擇分智。五見道。六修道。七究竟道。八不善",
    "T45n1861_006:0353c08": "清淨世俗智。九善清淨世俗智。十勝義智。十",
    "T45n1861_006:0353c09": "一不善清淨行有分別智。十二善清淨行有",
    "T45n1861_006:0353c10": "分別智。十三善清淨行無分別智。十四成",
    "T45n1861_006:0353c11": "所作前行智。十五成所作智。十六成所作後",
    "T45n1861_006:0353c12": "智。十七聲聞等智。十八菩薩等智。據實現",
    "T45n1861_006:0353c13": "觀體唯修慧。聞等助修五現觀攝。此中有五",
    "T45n1861_006:0353c14": "類。依五位道智有七。聞等三慧。解脫分中",
    "T45n1861_006:0353c15": "而施設故。依觀二諦智有三。觀世俗智。",
    "T45n1861_006:0353c16": "有善不善二境異故。依能緣行有三。有分",
    "T45n1861_006:0353c17": "別中有漏無漏二類異故。依二空二真智有",
    "T45n1861_006:0353c18": "三。加行．根本．後得別故。依乘有二。聲聞．",
    "T45n1861_006:0353c19": "菩薩大小異故。瑜伽第十說四十四智。謂",
    "T45n1861_006:0353c20": "觀老死支為四。一老死苦。二老死集。三老",
    "T45n1861_006:0353c21": "死趣滅。四老死趣滅行。乃至行支皆作此",
    "T45n1861_006:0353c22": "觀。無明無因。智種闕故。不說觀之。菩薩昔",
    "T45n1861_006:0353c23": "在菩提樹下。雜染順逆觀緣起支。於逆觀",
    "T45n1861_006:0353c24": "中而為此觀。依初方便故諸論說齊識退",
    "T45n1861_006:0353c25": "還。皆唯修慧。至成就時修慧觀故。初觀加",
    "T45n1861_006:0353c26": "行亦通聞思。示相異生唯有漏攝。實是無",
    "T45n1861_006:0353c27": "漏。彼論又說七十七智。謂緣現在老死有",
    "T45n1861_006:0353c28": "二智。一緣現在生而有老死。二非不緣現",
    "T45n1861_006:0353c29": "在生而有老死。現在自身自已作故。緣過",
    "T45n1861_006:0354a01": "去老死有二智。一緣過去生而有老死。",
    "T45n1861_006:0354a02": "二非不緣過去生而有老死。觀於前際無",
    "T45n1861_006:0354a03": "始老死。無不皆以生為緣故。緣未來老",
    "T45n1861_006:0354a04": "死有二智。一緣未來生而有老死。二非不",
    "T45n1861_006:0354a05": "緣未來生而有老死。未來雖未起。容有",
    "T45n1861_006:0354a06": "雜染還滅義故。今觀雜染故成二智。此三",
    "T45n1861_006:0354a07": "際中。初智觀果有因顯其所由。後智觀果",
    "T45n1861_006:0354a08": "有因非不決定。破外妄計不平等因無因",
    "T45n1861_006:0354a09": "而生。此前六智名真實智。第七法住智。觀",
    "T45n1861_006:0354a10": "支所不攝法。諸有漏慧遍知義故。通知三",
    "T45n1861_006:0354a11": "世緣起教法名支不攝。准知聖者身亦有法",
    "T45n1861_006:0354a12": "住智。異生身中亦有真實智。觀教觀支起",
    "T45n1861_006:0354a13": "七智故。乃至行支亦有此七。智種闕故。除",
    "T45n1861_006:0354a14": "無明支究竟觀成。唯修慧攝。初加行位亦通",
    "T45n1861_006:0354a15": "聞思。瑜伽又說諸神通智．解脫門智．無礙",
    "T45n1861_006:0354a16": "解智．無諍智．願智．力．無所畏．念住．一切種．",
    "T45n1861_006:0354a17": "不共佛法等智。前五神通通有無漏。說異",
    "T45n1861_006:0354a18": "生身及聖起故。後唯無漏。二智攝故。六皆修",
    "T45n1861_006:0354a19": "慧。解脫門智唯無漏。修慧攝。解脫門故。空八",
    "T45n1861_006:0354a20": "智攝。無願六智攝。無相五智攝故。無礙解智",
    "T45n1861_006:0354a21": "乃至不共佛法智。唯是修慧。隨其所應通",
    "T45n1861_006:0354a22": "有無漏。在阿羅漢等及如來身故。",
    "T45n1861_006:0354a23": "第七法行差別者。法行有十。辨中邊第三卷",
    "T45n1861_006:0354a24": "頌云。謂書寫．供養。施．他聽．披讀。受持．正開",
    "T45n1861_006:0354a25": "演。諷誦．及思修。行十法行者獲福聚無",
    "T45n1861_006:0354a26": "量。勝故無盡故。由攝他不息。大毘婆沙四",
    "T45n1861_006:0354a27": "十二卷。有作是說。若於三藏．十二分教。受",
    "T45n1861_006:0354a28": "持轉讀究竟流布名聞所成慧。依此發生",
    "T45n1861_006:0354a29": "思所成慧。依此發生修所成慧。此斷煩惱",
    "T45n1861_006:0354b01": "證得涅槃。如依金鑛生金。依金生金剛。",
    "T45n1861_006:0354b02": "此能摧壞山石等物。評曰應作是說。若於",
    "T45n1861_006:0354b03": "三藏．十二分教。受持．轉讀究竟流布。是生",
    "T45n1861_006:0354b04": "得慧。依此發生聞所成慧。依此發生思所",
    "T45n1861_006:0354b05": "成慧。依此發生修所成慧。此斷煩惱證得",
    "T45n1861_006:0354b06": "涅槃。如依種生芽。依芽生莖。依莖轉生",
    "T45n1861_006:0354b07": "枝葉花菓。依瑜伽第十三說。云何聞所成地。",
    "T45n1861_006:0354b08": "謂若略說。於五明處名句文身無量差別。覺",
    "T45n1861_006:0354b09": "慧為先。聽聞．領受．讀誦憶念。又於彼義無",
    "T45n1861_006:0354b10": "倒解了。如是名為聞所成地。此中意說。於",
    "T45n1861_006:0354b11": "五明處名句文身無量差別。覺慧為先者。是",
    "T45n1861_006:0354b12": "生得慧。聽聞領受讀誦憶念。又於彼義無",
    "T45n1861_006:0354b13": "倒解了。方名聞慧。即顯總相。於五明教。劣",
    "T45n1861_006:0354b14": "闇覺慧所有善心名生得慧。聽聞已後差別",
    "T45n1861_006:0354b15": "作意明了善心。名為聞慧。非必要先於三",
    "T45n1861_006:0354b16": "藏教。聽聞．領受皆生得慧。但於三藏非用",
    "T45n1861_006:0354b17": "功力。所生闇劣覺慧善心。名生得慧。不順",
    "T45n1861_006:0354b18": "出世。非功力起。性不明了。讀解文義任運",
    "T45n1861_006:0354b19": "而起名生得慧。故雖受持三藏等教。亦有",
    "T45n1861_006:0354b20": "生得。若於三藏要用功力所生明勝覺慧",
    "T45n1861_006:0354b21": "善心。名加行善。能順出世由功力起。性極",
    "T45n1861_006:0354b22": "明了。讀解文義加行而起名為聞慧。故知",
    "T45n1861_006:0354b23": "受持三藏等教亦有聞慧。不爾如何於五",
    "T45n1861_006:0354b24": "明教覺慧為先名生得慧。聽聞領受名為",
    "T45n1861_006:0354b25": "聞慧。辨中邊說。聞所成慧思惟大乘能令",
    "T45n1861_006:0354b26": "善根界得增長。思所成慧思惟大乘能正",
    "T45n1861_006:0354b27": "悟入所求實義。修所成慧思惟大乘能令所",
    "T45n1861_006:0354b28": "求事業成滿。謂能趣入修治地故。此三妙慧",
    "T45n1861_006:0354b29": "以十法行而為助伴。由十法行之所攝受。",
    "T45n1861_006:0354c01": "初八法行名為聞慧。第九法行名為思慧。第",
    "T45n1861_006:0354c02": "十法行修慧所攝。由此三慧於此大乘修",
    "T45n1861_006:0354c03": "諸法行。獲最大果。一最勝故。二無盡故。由",
    "T45n1861_006:0354c04": "能攝益他諸有情。是故大乘說為最勝。由",
    "T45n1861_006:0354c05": "雖證得無餘涅槃。利益他事而恒不息。是",
    "T45n1861_006:0354c06": "故大乘說為無盡。法花經說。受持此經若",
    "T45n1861_006:0354c07": "讀．若誦．若解說．若書寫。是人當得八百眼",
    "T45n1861_006:0354c08": "功德乃至千二百意功德。若於三藏受持讀",
    "T45n1861_006:0354c09": "誦唯生得慧。云何得有行十法行獲福聚",
    "T45n1861_006:0354c10": "多。五種法師成六千德。加行善法用力",
    "T45n1861_006:0354c11": "方生。明了解心所應得故。由此應如大乘",
    "T45n1861_006:0354c12": "所說。",
    "T45n1861_006:0354c13": "第八與陀羅尼對明同異者。陀羅尼有二。",
    "T45n1861_006:0354c14": "一能持。諸經等說聞持陀羅尼。二所持。菩薩",
    "T45n1861_006:0354c15": "地說陀羅尼有四。一法。二義。三能得菩薩",
    "T45n1861_006:0354c16": "忍。四明呪。陀羅尼者。此云總持諸論說以",
    "T45n1861_006:0354c17": "念慧為性。此中聞持即是聞慧。此中所持",
    "T45n1861_006:0354c18": "即聞慧境。聞法義等明記不忘名曰聞持。",
    "T45n1861_006:0354c19": "於此義中應有分別。何故聞慧獨稱總持。",
    "T45n1861_006:0354c20": "不說思．修亦總持攝。聞從外分內勝慧生。",
    "T45n1861_006:0354c21": "緣事散境最初慧故。簡未成就聞而不持。",
    "T45n1861_006:0354c22": "獨稱總持。思修二慧因內分起。於義決定",
    "T45n1861_006:0354c23": "非初慧故。理可能持。簡別義微。不立持",
    "T45n1861_006:0354c24": "稱。故於三地說斷二愚。一欲貪愚。障修",
    "T45n1861_006:0354c25": "慧者。二圓滿聞持陀羅尼愚。能障總持聞思",
    "T45n1861_006:0354c26": "慧者。不說欲貪障總持故。有義聞持即是",
    "T45n1861_006:0354c27": "聞慧。法．義．等持亦思．修慧之所持境。聞慧",
    "T45n1861_006:0354c28": "總聞法．義等已明記不忘。名曰聞持。思．修",
    "T45n1861_006:0354c29": "二慧內因力起。能思能修法．義等四明記不",
    "T45n1861_006:0355a01": "忘。立彼四持。不爾三地已得聞持。能持彼",
    "T45n1861_006:0355a02": "四。斷障總持聞思愚已。復言九地斷後後",
    "T45n1861_006:0355a03": "慧辨陀羅尼自在愚。成唯識第九說。無量所",
    "T45n1861_006:0355a04": "說法陀羅尼自在者。謂義無礙解。即於所詮",
    "T45n1861_006:0355a05": "總持自在。於一義中現一切義。故無量名",
    "T45n1861_006:0355a06": "句字陀羅尼自在者。謂法無礙解。即於能",
    "T45n1861_006:0355a07": "詮總持自在。於一名句字中。現一切名句",
    "T45n1861_006:0355a08": "字故。彼何所持。隨彼能持三地已得故。思．",
    "T45n1861_006:0355a09": "修二慧能持相隱內分力生。簡別義微。說所",
    "T45n1861_006:0355a10": "持相聞慧。必從外緣力起。簡別義勝。能持",
    "T45n1861_006:0355a11": "相增。不說所持。故唯識言二圓滿聞持陀",
    "T45n1861_006:0355a12": "羅尼愚。即是此中能障總持聞思慧者。思",
    "T45n1861_006:0355a13": "慧亦名陀羅尼故。故知九地說斷陀羅尼",
    "T45n1861_006:0355a14": "自在愚。得法義無礙解等。即是修慧陀羅尼",
    "T45n1861_006:0355a15": "之所持故。",
    "T45n1861_006:0355a16": "第九地證不同者。法花經法師功德品說。如",
    "T45n1861_006:0355a17": "來滅後受持是經。若讀．若誦．若解說．若書",
    "T45n1861_006:0355a18": "寫。得千二百意功德。以是清淨意根。乃至",
    "T45n1861_006:0355a19": "聞一偈一句。通達無量無邊之義。解是義",
    "T45n1861_006:0355a20": "已能演說一句一偈。至一月四月。乃至一",
    "T45n1861_006:0355a21": "歲。諸所說法隨其義趣皆與實相不相違",
    "T45n1861_006:0355a22": "背。雖未得無漏智慧。而其意根清淨。如此",
    "T45n1861_006:0355a23": "是人有所思惟．籌量．言說。皆是佛法無不",
    "T45n1861_006:0355a24": "真實。此文即顯未入十地證得殊勝聞思",
    "T45n1861_006:0355a25": "二慧。又常不輕品說。不輕菩薩行不輕行。臨",
    "T45n1861_006:0355a26": "欲終時。於虛空中。具聞威音王佛元所說",
    "T45n1861_006:0355a27": "法花經二十千萬億偈。悉能受持。即得如上",
    "T45n1861_006:0355a28": "六根清淨。更增壽命二百萬億那由他歲。命",
    "T45n1861_006:0355a29": "終之後。得值二千億佛。皆號日月燈明。後",
    "T45n1861_006:0355b01": "值二千億佛。皆號雲自在燈王。於此諸佛法",
    "T45n1861_006:0355b02": "中。受持讀誦。為諸四眾說此經典。故得是",
    "T45n1861_006:0355b03": "常眼清淨．耳．鼻．舌．身．意諸根清淨。於四眾",
    "T45n1861_006:0355b04": "說法心無所畏。彼經意說。不輕菩薩臨欲",
    "T45n1861_006:0355b05": "終時。聞法花經六根清淨增壽命者。是見",
    "T45n1861_006:0355b06": "道前四善根位。不說得常六根淨故。不言",
    "T45n1861_006:0355b07": "說法心無畏故。由此定非十地聖位說。此",
    "T45n1861_006:0355b08": "命終得遇多佛。獲常六根清淨。說法心無",
    "T45n1861_006:0355b09": "所畏。證入初地。由此定知。非四十心解",
    "T45n1861_006:0355b10": "脫分位。彼位命終未得常淨根心無所畏故。",
    "T45n1861_006:0355b11": "遠照前文。雖未得無漏智慧。而其意根清",
    "T45n1861_006:0355b12": "淨如是者。是決擇分四善根位。此說聞思",
    "T45n1861_006:0355b13": "地前勝得。其修所成。攝論等說。何故三地說",
    "T45n1861_006:0355b14": "名發光。由無退轉等持等至所依止故。大",
    "T45n1861_006:0355b15": "法光明所依止故。無性釋云。謂此地中證",
    "T45n1861_006:0355b16": "希有定。能發智光照了諸法。故名發光。諸",
    "T45n1861_006:0355b17": "靜慮定說名等持。諸無色定說名等至。或",
    "T45n1861_006:0355b18": "等持者心一境性。言等至者正受現前。唯",
    "T45n1861_006:0355b19": "識又說。初二三地行施戒修。相同世間。",
    "T45n1861_006:0355b20": "此前文說第三地中得勝修慧。天親攝論",
    "T45n1861_006:0355b21": "唯識十地論等皆說十障。第三遲鈍性。於所",
    "T45n1861_006:0355b22": "聞思修法忘失。由斷彼故。得聞思修三種",
    "T45n1861_006:0355b23": "勝慧。此說三地得三勝慧。又十地等說。十",
    "T45n1861_006:0355b24": "波羅蜜不增減者。謂十地中對治十障。證",
    "T45n1861_006:0355b25": "十真如。無增減故。此顯五地得勝等持。正",
    "T45n1861_006:0355b26": "行修習定波羅蜜。隨力隨分亦修餘度。天",
    "T45n1861_006:0355b27": "親攝論說。業自在等依止義者。謂此法界是",
    "T45n1861_006:0355b28": "身等業自在所依。及陀羅尼三摩地門自在",
    "T45n1861_006:0355b29": "所依。若如是知。得入十地。此說十地方得",
    "T45n1861_006:0355c01": "勝定。總斷前文。有漏三慧得殊勝者在四",
    "T45n1861_006:0355c02": "善根。斷分別執得無漏修在於初地。斷遲",
    "T45n1861_006:0355c03": "鈍障得無漏三慧照大乘法。在第三地。正",
    "T45n1861_006:0355c04": "修諸定入出自在自利利他。除散亂障。在",
    "T45n1861_006:0355c05": "第五地。於一切法能堪．思．持。一慧用分成",
    "T45n1861_006:0355c06": "三慧者。在第八地。如十地經前已廣辨。",
    "T45n1861_006:0355c07": "得無礙辨及陀羅尼勝依修慧在第九地。",
    "T45n1861_006:0355c08": "起大神通遍十方界廣行利樂。在第十地。",
    "T45n1861_006:0355c09": "由此教說地證不同。以理推文不相違",
    "T45n1861_006:0355c10": "背。",
    "T45n1861_006:0355c11": "第十諸門分別者。合有十門。一問如是三",
    "T45n1861_006:0355c12": "慧幾緣自相。幾緣共相。答此有多種。略說",
    "T45n1861_006:0355c13": "有三。一處自相。色聲等法名為自相。色蘊",
    "T45n1861_006:0355c14": "無常等皆為共相。二事自相。青黃等法名",
    "T45n1861_006:0355c15": "為自相。色聲處等名為共相。三自相自相。",
    "T45n1861_006:0355c16": "不可言性名為自相。餘可言等名為共相。",
    "T45n1861_006:0355c17": "廣引理教如義應知。證自相自相唯修慧",
    "T45n1861_006:0355c18": "得。餘自共相通聞思慧。又佛地論說自共相",
    "T45n1861_006:0355c19": "差別。准義亦爾。二問幾因幾果。答此有。",
    "T45n1861_006:0355c20": "二種。一勝劣相生。二勝劣相修。依初義者。",
    "T45n1861_006:0355c21": "聞為三慧因。思為二慧因。修為一慧因。修",
    "T45n1861_006:0355c22": "為三慧果。思為二慧果。聞為一慧果。由劣",
    "T45n1861_006:0355c23": "為勝因勝為劣果故。若據同類義別。則不",
    "T45n1861_006:0355c24": "然。思非修因。修非思果。以異界故。依",
    "T45n1861_006:0355c25": "後義者。若令勢分熏發用增。因義如前說。",
    "T45n1861_006:0355c26": "若由此起熏修彼體勢力增盛。後現在前極",
    "T45n1861_006:0355c27": "明淨者。聞所成慧唯聞慧因。思所成慧為",
    "T45n1861_006:0355c28": "思慧因。修所成慧為三慧因。聞思二慧不",
    "T45n1861_006:0355c29": "依定生。勢力下劣現在前時。不能令他",
    "T45n1861_006:0356a01": "勢力增勝後生明淨。修慧不爾。故為他因。",
    "T45n1861_006:0356a02": "或後勝法為前劣因。修令勝故。前生劣法",
    "T45n1861_006:0356a03": "非後勝因。由勢力劣。不能令後轉明淨",
    "T45n1861_006:0356a04": "故。三問與幾根相應。答聞所成慧四根相",
    "T45n1861_006:0356a05": "應。謂除苦根。在五識故。於上勝法愁戚",
    "T45n1861_006:0356a06": "欲證。憂根相應。在色界中樂根相應。或五",
    "T45n1861_006:0356a07": "根俱。許聞慧類在五識有。亦苦根俱。如實",
    "T45n1861_006:0356a08": "義者。除苦．憂．樂．喜．捨俱。愁戚欲證思慧",
    "T45n1861_006:0356a09": "相應。性非聞慧。非逼迫故非憂根俱。思所",
    "T45n1861_006:0356a10": "成慧。喜．憂捨俱。色界地無。非五識故。修",
    "T45n1861_006:0356a11": "所成慧．樂．喜．捨俱。非散地法。散五無故。四",
    "T45n1861_006:0356a12": "問幾等持．等至．及等引俱。答皆等持相應。別",
    "T45n1861_006:0356a13": "境定數故。有義聞思非等引．等至俱。修慧",
    "T45n1861_006:0356a14": "可爾。聞思二慧是散善法。非定心故。有義",
    "T45n1861_006:0356a15": "聞．思亦等引．等至。俱許八地後有聞思故。",
    "T45n1861_006:0356a16": "五問幾善十一俱。答有義思．修二慧。十一善",
    "T45n1861_006:0356a17": "俱。成唯識論。許欲界中有輕安故。聞慧",
    "T45n1861_006:0356a18": "散遠。唯有餘十。散位所起無輕安故。實義",
    "T45n1861_006:0356a19": "三慧。十一善俱。許無漏心有聞思故。六問",
    "T45n1861_006:0356a20": "幾不定四俱。答三慧皆與尋．伺相應。定散",
    "T45n1861_006:0356a21": "位中皆容起故。悔．眠不與修慧相應。定散",
    "T45n1861_006:0356a22": "異故。有義悔．眠非聞．思俱。行相麁鄙。及昧",
    "T45n1861_006:0356a23": "略故。聞．思細勝。及明廣故。實義聞．思亦悔．",
    "T45n1861_006:0356a24": "眠俱。聞．思悔惡。睡眠位中聽聞教法思慮",
    "T45n1861_006:0356a25": "義故。如成唯識第七卷說。七問幾三界繫",
    "T45n1861_006:0356a26": "等。答有義聞欲．色界繫。思唯欲界繫。修通",
    "T45n1861_006:0356a27": "上二界繫．及不繫。實義聞慧通欲．色界繫．",
    "T45n1861_006:0356a28": "及不繫。思慧欲界繫．及不繫。修慧如前。聞．",
    "T45n1861_006:0356a29": "思二慧通不繫者。唯依色地。聞有種類故。",
    "T45n1861_006:0356b01": "思行相廣故。三種皆緣繫及不繫。八問幾有",
    "T45n1861_006:0356b02": "學等。答修所成慧通三種。聞思二慧。有義",
    "T45n1861_006:0356b03": "唯非學非無學。實義唯有學．及非學非無學。",
    "T45n1861_006:0356b04": "說佛無故。若無學身有隨順無漏善。亦名",
    "T45n1861_006:0356b05": "無學者。聞．思二慧亦通無學。通緣三種。九",
    "T45n1861_006:0356b06": "問幾見所斷等。答若離縛斷。有義聞．思唯修",
    "T45n1861_006:0356b07": "所斷。非染污故非見所斷。非無漏故非",
    "T45n1861_006:0356b08": "非所斷。成唯識說。善等十一非見所斷。瑜",
    "T45n1861_006:0356b09": "伽論說。信等五根唯修所斷。非所斷故。修所",
    "T45n1861_006:0356b10": "成慧唯修所斷．及非所斷通無漏故。依不",
    "T45n1861_006:0356b11": "生斷亦通見斷。說無想定等唯見所斷故。",
    "T45n1861_006:0356b12": "如成唯識第八卷中說二斷義。十問幾加行",
    "T45n1861_006:0356b13": "得。離染得及生得。答此三種慧皆非生得",
    "T45n1861_006:0356b14": "非闇昧故。竝加行得。加行善故。皆離染得",
    "T45n1861_006:0356b15": "離三地障得勝三慧。離八地染。得無漏三",
    "T45n1861_006:0356b16": "慧故。亦離九地染得勝修慧故。雖有前",
    "T45n1861_006:0356b17": "世修習。此三於現身中。必無任運得此三",
    "T45n1861_006:0356b18": "者。故非生得。要假少功力。方乃能得故。佛",
    "T45n1861_006:0356b19": "所成者。定離染得。無加行故。聲聞．獨覺．及",
    "T45n1861_006:0356b20": "菩薩位。通二種得。八地以後無勉勵加行。",
    "T45n1861_006:0356b21": "有任運加行故。",
    "T45n1861_006:0356b22": "三輪義林",
    "T45n1861_006:0356b23": "三輪義。以七門分別。一出體。二辨名。三廢",
    "T45n1861_006:0356b24": "立。四顯相。五三乘能起。六三身所作。七有情",
    "T45n1861_006:0356b25": "化別。",
    "T45n1861_006:0356b26": "第一出體者。瑜伽六十九。說前五神通異",
    "T45n1861_006:0356b27": "生有學起者。皆是有漏。無學起者。皆是無",
    "T45n1861_006:0356b28": "漏。異生有學道勢劣故。無學所起道勢強故。",
    "T45n1861_006:0356b29": "若佛所起唯是無漏。漏盡智通。彼論說以",
    "T45n1861_006:0356c01": "盡及無生二智為性。緣漏盡故。唯是無漏",
    "T45n1861_006:0356c02": "漏盡身起。阿羅漢等漏盡智通。十智為性。此",
    "T45n1861_006:0356c03": "中有義。漏盡身成名為無漏。非斷漏義。即",
    "T45n1861_006:0356c04": "顯三輪亦通有漏。有義五通無學身成。皆離",
    "T45n1861_006:0356c05": "漏故。竝名無漏。即顯三輪無學所成非通",
    "T45n1861_006:0356c06": "有漏。三皆世間由漏盡通教誡他故。此三",
    "T45n1861_006:0356c07": "唯依諸靜慮地。意識相應有漏無漏後得智",
    "T45n1861_006:0356c08": "性。即別境慧。容豫化他。非加行智。或亦通",
    "T45n1861_006:0356c09": "彼。六十九說。諸神通等一切靜慮以為依",
    "T45n1861_006:0356c10": "止。皆能引故。無色雖亦有漏盡智。諸菩薩",
    "T45n1861_006:0356c11": "等隨以彼心了一切法。亦能依彼變諸境",
    "T45n1861_006:0356c12": "等。如佛邊側立及宮殿等香。作用狹故。而",
    "T45n1861_006:0356c13": "不名通。色界心廣。除未至地。可有諸通。",
    "T45n1861_006:0356c14": "定．慧均故。瑜伽三十七說三輪即通。故同",
    "T45n1861_006:0356c15": "於通非在餘地。",
    "T45n1861_006:0356c16": "第二辨名者。瑜伽七十九。問如說三世三",
    "T45n1861_006:0356c17": "輪清淨。云何應知。答由遍計所執自性故。",
    "T45n1861_006:0356c18": "於去來現世法平等平等。以如實慧正觀察",
    "T45n1861_006:0356c19": "時。於去來現在法。無有顧戀希望染著。",
    "T45n1861_006:0356c20": "是名三世三輪清淨。顯揚論十七說。一切",
    "T45n1861_006:0356c21": "者。謂三輪。一所知境。二能知智。三能知者。",
    "T45n1861_006:0356c22": "彼說諸行通有此三。為除法執觀三體空。",
    "T45n1861_006:0356c23": "摧彼執故。此上皆非此所明義。今說三種",
    "T45n1861_006:0356c24": "摧。未信者令生淨信。已信者令修行。已修",
    "T45n1861_006:0356c25": "行者令得果故。名為三輪。十輪經第六說。",
    "T45n1861_006:0356c26": "如是如來及諸菩薩。所有神通．記說．教誡。",
    "T45n1861_006:0356c27": "三種勝輪作用無礙。三者是數。即彼經說。",
    "T45n1861_006:0356c28": "如轉輪王所乘車輪。或首行輪。彼初意說。",
    "T45n1861_006:0356c29": "依止運轉名之為輪。三乘聖者之所依止。",
    "T45n1861_006:0357a01": "自運運他。轉有彼往立以輪稱。彼後意說。",
    "T45n1861_006:0357a02": "如轉輪王所有輪寶。王將遊戲前首而行。",
    "T45n1861_006:0357a03": "能摧不賓。鎮已伏故。三輪亦爾。未信等者",
    "T45n1861_006:0357a04": "令生信等。先已信等令決定等。帶數釋也。",
    "T45n1861_006:0357a05": "瑜伽二十五。亦名三神變教授教誡。三神變",
    "T45n1861_006:0357a06": "者。一神力神變。二記說神變。三教導神變。",
    "T45n1861_006:0357a07": "瑜伽二十七亦名三種神變教授。一神境神",
    "T45n1861_006:0357a08": "變。二記說神變。三教誡神變。修所成果智具",
    "T45n1861_006:0357a09": "威德。作用難測名之為神。轉易不定稱之",
    "T45n1861_006:0357a10": "為變。變者是境。神者是智。變之神能變也。",
    "T45n1861_006:0357a11": "神之變所變也。皆依主釋。神即變。變屬能",
    "T45n1861_006:0357a12": "變。持業釋也。此中但取初後兩釋。教授勸",
    "T45n1861_006:0357a13": "其善生。教誡懲其惡滅。亦教亦誡。教與誡",
    "T45n1861_006:0357a14": "異。二釋皆得。神境一種作用勝顯。能變能化",
    "T45n1861_006:0357a15": "正名神變。故六通中獨名神通。他心漏盡用",
    "T45n1861_006:0357a16": "相非增。不及神境。於六通中不與神稱。",
    "T45n1861_006:0357a17": "於三輪內亦與神名。能轉他心。能善漏盡。",
    "T45n1861_006:0357a18": "用勝餘故。餘三比劣。亦不名輪。瑜伽二十",
    "T45n1861_006:0357a19": "五說。三種皆名教授教誡。三種皆令善生",
    "T45n1861_006:0357a20": "惡滅。二種異故。二十七說三種皆名神變教",
    "T45n1861_006:0357a21": "授。唯令善生非說惡滅。或令善生即是惡",
    "T45n1861_006:0357a22": "滅。故三神變亦持業釋。摧伏鎮遏二利之用。",
    "T45n1861_006:0357a23": "名之為輪。妙體無方彰用之德名為神變。",
    "T45n1861_006:0357a24": "三乘通號立神變名。菩薩如來獨得輪稱。依",
    "T45n1861_006:0357a25": "止摧伏運轉勝故。十輪又說。輪者謂於諸",
    "T45n1861_006:0357a26": "法無所罣礙。猶如日光普照一切。三乘根",
    "T45n1861_006:0357a27": "器隨其所宜。宣說正法無所執者。此說",
    "T45n1861_006:0357a28": "圓滿普照無礙猶如日輪。故二乘者所起",
    "T45n1861_006:0357a29": "非輪。又佛菩薩神變者。為勝二乘。加名",
    "T45n1861_006:0357b01": "威力。故瑜伽三十七說。諸佛菩薩略有三種",
    "T45n1861_006:0357b02": "神變威力。然俱舍論二十七說。名三示導。",
    "T45n1861_006:0357b03": "能示能導得示導名。今者大乘示導之言。",
    "T45n1861_006:0357b04": "唯教誡攝。示現教導讚勵慶喜。即舊經說",
    "T45n1861_006:0357b05": "示教利喜。若初二種亦名示導。示教利喜",
    "T45n1861_006:0357b06": "三輪共有。便乖宗義。故彼立名非此所",
    "T45n1861_006:0357b07": "說。",
    "T45n1861_006:0357b08": "三輪別名者。雜集第一說。一神變輪。二記",
    "T45n1861_006:0357b09": "心輪。三教誡輪。神變義如前釋。神變即輪是",
    "T45n1861_006:0357b10": "持業釋。雖知此神能變能化。化略變廣。從",
    "T45n1861_006:0357b11": "廣為名。又變為先方能起化。從初名神",
    "T45n1861_006:0357b12": "變。以後從初說。心謂他心。種類差別。記謂",
    "T45n1861_006:0357b13": "別識。識別彼心。名曰記心。雖亦能記他心",
    "T45n1861_006:0357b14": "所等。心是主故。但說記心。心之記。依主釋。",
    "T45n1861_006:0357b15": "記心即輪。亦持業釋。教謂教示令彼善生。誡",
    "T45n1861_006:0357b16": "謂誡勗令其惡滅。教與誡異。相違釋。亦教",
    "T45n1861_006:0357b17": "亦誡。持業釋。教誡即輪。釋義如前。瑜伽",
    "T45n1861_006:0357b18": "初名神力神變．記說神變．教導神變。神境智",
    "T45n1861_006:0357b19": "作證通名神。有威勢名力。亦神亦力。即",
    "T45n1861_006:0357b20": "名神變。記義如前。說謂言說。依他心智記",
    "T45n1861_006:0357b21": "別他心。而記言說。記之說。說之記。今取後",
    "T45n1861_006:0357b22": "釋。記是通故。記說即神變。教義如前。導謂",
    "T45n1861_006:0357b23": "導引。導體即示。或體即誡。教導即神變。瑜伽",
    "T45n1861_006:0357b24": "後名神境神變．記說神變．教誡神變。神者謂",
    "T45n1861_006:0357b25": "通。境謂通之所變所化。境之神。神之境。若",
    "T45n1861_006:0357b26": "取初釋。神是通故。神境即神變。餘二亦爾。",
    "T45n1861_006:0357b27": "皆持業釋。若取後釋。境之神變。境是所變",
    "T45n1861_006:0357b28": "故。得依主釋。",
    "T45n1861_006:0357b29": "第三廢立者。合有七義。",
    "T45n1861_006:0357c01": "一瑜伽二十七說。由神境神變。能現種種神",
    "T45n1861_006:0357c02": "通境界。令他於己生極尊重。由彼於己生",
    "T45n1861_006:0357c03": "尊重故。於屬耳聽。瑜伽作意極生恭敬。由",
    "T45n1861_006:0357c04": "記說神變。能尋求他心行差別。由教誡神",
    "T45n1861_006:0357c05": "變。如根如行如所悟入。為說正法。於所修",
    "T45n1861_006:0357c06": "行能正教誡。二或未發心為作神變不修",
    "T45n1861_006:0357c07": "正行記別其心。未有證獲而為教誡。三又",
    "T45n1861_006:0357c08": "十地論第五說。初一神通身業清淨。天耳他",
    "T45n1861_006:0357c09": "心智二通口業清淨。宿命生死智二通意業",
    "T45n1861_006:0357c10": "清淨。一神通能到眾生所。天耳他心二",
    "T45n1861_006:0357c11": "通能知說法音聲義故。以知他心故。隨種",
    "T45n1861_006:0357c12": "種言音皆能盡知。依於此義種種異名說。",
    "T45n1861_006:0357c13": "隨眾生用故。去來二通盡知眾生過去未來",
    "T45n1861_006:0357c14": "所應受化故。彼論意說。神境用增。獨淨身",
    "T45n1861_006:0357c15": "業。天耳聞彼聲或說法音聲。他心智知彼",
    "T45n1861_006:0357c16": "意方說妙法。令自語業淨。去來二通知境",
    "T45n1861_006:0357c17": "界無礙令意業淨。雖天眼通亦見彼心白",
    "T45n1861_006:0357c18": "黑等色。為說妙法自語業淨。由說生死智",
    "T45n1861_006:0357c19": "知未來法意業淨故。略而不說。雖漏盡通",
    "T45n1861_006:0357c20": "知世非世亦意業淨。以說菩薩第三地中",
    "T45n1861_006:0357c21": "得五通故。淨自三業故亦不說。故此三輪",
    "T45n1861_006:0357c22": "為淨三業不減不增。四又為示現身．意．",
    "T45n1861_006:0357c23": "語三。如其次第三業化故。不減不增。五俱",
    "T45n1861_006:0357c24": "舍論說。唯此三種引所化生。令初發心最",
    "T45n1861_006:0357c25": "為勝故。六或此能引憎背正法及處中者。",
    "T45n1861_006:0357c26": "令發心故。七又唯此三。令於佛法如次",
    "T45n1861_006:0357c27": "歸伏．信受．修行得示導名。餘三不爾。",
    "T45n1861_006:0357c28": "第四辨相者。初神變相略有二種。一能變。",
    "T45n1861_006:0357c29": "二能化。能轉所餘有自性物。令成餘物",
    "T45n1861_006:0358a01": "名為能變。隨欲為作諸未有事故名能化。",
    "T45n1861_006:0358a02": "能變者謂十八變。一振動。二熾然。三流布。四",
    "T45n1861_006:0358a03": "示現。五轉變。六往來。七卷。八舒。九眾像入",
    "T45n1861_006:0358a04": "身。十同類往趣。十一顯。十二隱。十三所作",
    "T45n1861_006:0358a05": "自在。十四制他神通。十五能施辨才。十六",
    "T45n1861_006:0358a06": "能施憶念。十七能施安樂。十八放大光明。",
    "T45n1861_006:0358a07": "能化有三。一化為身。二化為境。三化為語。",
    "T45n1861_006:0358a08": "化為身者。化自．他身為他．自身。或一或",
    "T45n1861_006:0358a09": "多。如是等類。化為境者。化似眾寶．飲食．",
    "T45n1861_006:0358a10": "資具諸如是等。化為語者。妙音麁音繫屬",
    "T45n1861_006:0358a11": "自他如是一切。次記心相差別有六。一記",
    "T45n1861_006:0358a12": "有纏有隨眠．離纏．離隨眠心。二記有染．邪",
    "T45n1861_006:0358a13": "願．無染．正願心。三記劣．中．勝三界．五趣心。",
    "T45n1861_006:0358a14": "四知三受相應心。五以一記一以一記多",
    "T45n1861_006:0358a15": "心。六諸佛菩薩記諸有情諸根勝劣．種種勝",
    "T45n1861_006:0358a16": "解種種界行。隨應安處涅槃行中。後教誡",
    "T45n1861_006:0358a17": "相者。謂能實知煩惱盡得。若自若他於諸漏",
    "T45n1861_006:0358a18": "盡已得未得。乃至廣說。知彼所化於漏盡",
    "T45n1861_006:0358a19": "得離增上慢。或說有五。所謂遮止．開許．諫",
    "T45n1861_006:0358a20": "誨．訶擯．慶慰。或即令離欲示現．教導．讚勵．",
    "T45n1861_006:0358a21": "慶喜。此如顯揚第十二說。或教授有四。一",
    "T45n1861_006:0358a22": "無倒。二漸次。三教。四證。如聲聞地二十七",
    "T45n1861_006:0358a23": "說。前三輪相如菩薩地第三十七說。",
    "T45n1861_006:0358a24": "第五三乘能起者。三乘皆起三神變。聲聞地",
    "T45n1861_006:0358a25": "二十五說。謂阿羅漢具八解脫靜慮等。定有",
    "T45n1861_006:0358a26": "大堪能。具大勢力。能善為他現三神變．教",
    "T45n1861_006:0358a27": "授．教誡。故知獨覺亦能現之。要俱解脫方",
    "T45n1861_006:0358a28": "起三種。故有部行而不能起。又三神變即",
    "T45n1861_006:0358a29": "是三通。菩薩地說。諸佛菩薩與二乘者。神",
    "T45n1861_006:0358b01": "通威力有共不共。略由三相。一微細故。諸",
    "T45n1861_006:0358b02": "佛菩薩於無數量諸有情類。及彼方便諸利",
    "T45n1861_006:0358b03": "益事。皆如實知。無不能作。二者品類。一切",
    "T45n1861_006:0358b04": "神通威力品類悉皆成就。三者世界。以一切",
    "T45n1861_006:0358b05": "世界．一切有情界。為神通境。聲聞但以二",
    "T45n1861_006:0358b06": "千世界諸有情界為神通境。獨覺但以三千",
    "T45n1861_006:0358b07": "世界為神通境。由彼唯為調伏一身而修",
    "T45n1861_006:0358b08": "正行。非諸有情。是故最極唯以一界為神",
    "T45n1861_006:0358b09": "通境。諸教多說。獨覺多以神通化物。聲聞",
    "T45n1861_006:0358b10": "多以記心說法。諸佛多以漏盡教誡。",
    "T45n1861_006:0358b11": "第六三身所作者。其自性身真理常寂無有",
    "T45n1861_006:0358b12": "作用。不外利生不起三輪。然般若論推功",
    "T45n1861_006:0358b13": "歸本故作是言。應化非真佛。亦非說法者。",
    "T45n1861_006:0358b14": "實無作用。不起此三。要由證彼三輪方勝。",
    "T45n1861_006:0358b15": "自受用身。實神通性具實智故。相續湛然",
    "T45n1861_006:0358b16": "無利生用。亦不起三。體即是彼所有俗",
    "T45n1861_006:0358b17": "智。其變化身起此三種。化邪見等入法等",
    "T45n1861_006:0358b18": "故。他受用身。所化生類雖無惡見等。隨其",
    "T45n1861_006:0358b19": "所化令入上位亦現三輪。故阿彌陀亦現",
    "T45n1861_006:0358b20": "神通．記心．教誡。雖楞伽經說佛法身說法",
    "T45n1861_006:0358b21": "差別。推功歸本同般若論。實無作用起說",
    "T45n1861_006:0358b22": "法事。",
    "T45n1861_006:0358b23": "第七有情化別者。世尊三輪能化三界諸有",
    "T45n1861_006:0358b24": "情類。菩薩地說諸佛神通以一切界一切有",
    "T45n1861_006:0358b25": "情為境界故。記心．教誡．其義定爾。二乘三",
    "T45n1861_006:0358b26": "種化欲色界。菩薩地說聲聞神通以二千",
    "T45n1861_006:0358b27": "界。獨覺神通以三千界為境界故。記心教",
    "T45n1861_006:0358b28": "誡隨彼亦爾。傍化既爾。上下應思。世尊三",
    "T45n1861_006:0358b29": "輪能化五趣。如放豪光照無間獄。說陀羅",
    "T45n1861_006:0358c01": "尼地獄來聽。然彼苦迫無容豫修。其二乘",
    "T45n1861_006:0358c02": "者不能化彼。可通四趣威勢劣故。通化",
    "T45n1861_006:0358c03": "四生。小山等類皆受化故。然除北洲。世尊",
    "T45n1861_006:0358c04": "雖往不受化故。世尊三輪能化三乘。二乘",
    "T45n1861_006:0358c05": "三種化等及下。非上乘故。若異生者可能",
    "T45n1861_006:0358c06": "化之。有性有情皆三輪化。無性有情可以",
    "T45n1861_006:0358c07": "三輪。而無得果。是故經說雖復發心懃行",
    "T45n1861_006:0358c08": "精進。終不能證無上菩提。",
    "T45n1861_006:0358c09": "大乘法苑義林章卷第六"
}