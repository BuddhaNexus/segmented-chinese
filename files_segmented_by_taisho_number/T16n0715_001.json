{
    "T16n0715_001:0829a03": "No. 715 [Nos. 713, 714]",
    "T16n0715_001:0829a04": "佛說舊城喻經",
    "T16n0715_001:0829a06": "西天譯經三藏朝奉大夫試光祿卿",
    "T16n0715_001:0829a07": "明教大師臣法賢奉　詔譯",
    "T16n0715_001:0829a08": "如是我聞：一時佛在舍衛國祇樹給孤獨園，",
    "T16n0715_001:0829a09": "與大眾俱。",
    "T16n0715_001:0829a10": "爾時佛告諸苾芻言：「苾芻！我於往昔未證阿",
    "T16n0715_001:0829a11": "耨多羅三藐三菩提時，獨止一處，心生疑念：",
    "T16n0715_001:0829a12": "『何因世間一切眾生受輪迴苦？謂生、老死，滅",
    "T16n0715_001:0829a13": "已復生。由彼眾生不如實知，是故不能出離",
    "T16n0715_001:0829a14": "生、老死苦。我今思念此老死苦從何因有，復",
    "T16n0715_001:0829a15": "從何緣有此老死？』作是念已，離諸攀緣，定心",
    "T16n0715_001:0829a16": "觀察。諦觀察已，乃如實知：『今此老死因生而",
    "T16n0715_001:0829a17": "有，復從生緣而有老死。』「知此法已，又復思",
    "T16n0715_001:0829a18": "惟：『生何因有，復以何緣有此生法？』作是念",
    "T16n0715_001:0829a19": "已，離諸攀緣，定心觀察。諦觀察已，乃如實知：",
    "T16n0715_001:0829a20": "『生因有起，復從有緣起此生法。』「知此法已，又",
    "T16n0715_001:0829a21": "復思惟：『有因何起，復以何緣起此有法？』作是",
    "T16n0715_001:0829a22": "念已，離諸攀緣，定心觀察。諦觀察已，乃如實",
    "T16n0715_001:0829a23": "知：『有因取起，復從取緣起此有法。』「知此法",
    "T16n0715_001:0829a24": "已，又復思惟：『取何因有，復從何緣有此取法？』",
    "T16n0715_001:0829a25": "作是念已，離諸攀緣，定心觀察。諦觀察已，乃",
    "T16n0715_001:0829a26": "如實知：『取因愛有，復從愛緣有此取法。』「知",
    "T16n0715_001:0829a27": "此法已，又復思惟：『愛何因有，復以何緣有此",
    "T16n0715_001:0829a28": "愛法？』作是念已，離諸攀緣，定心觀察。諦觀",
    "T16n0715_001:0829a29": "察已，乃如實知：『愛因受有，復從受緣有此愛",
    "T16n0715_001:0829b01": "法。』「知此法已，又復思惟：『受何因有，復以何",
    "T16n0715_001:0829b02": "緣有此受法？』作是念已，離諸攀緣，定心觀察。",
    "T16n0715_001:0829b03": "諦觀察已，乃如實知：『受因觸有，復從觸緣有",
    "T16n0715_001:0829b04": "此受法。』「知此法已，又復思惟：『觸何因有，復",
    "T16n0715_001:0829b05": "以何緣有此觸法？』作是念已，離諸攀緣，定心",
    "T16n0715_001:0829b06": "觀察。諦觀察已，乃如實知：『觸因六處有，復",
    "T16n0715_001:0829b07": "從六處緣有此觸法。』「知此法已，又復思惟：『今",
    "T16n0715_001:0829b08": "此六處何因而有，復從何緣有六處法？』作是",
    "T16n0715_001:0829b09": "念已，離諸攀緣，定心觀察。諦觀察已，乃如實",
    "T16n0715_001:0829b10": "知：『而彼六處因名色有，從名色緣有六處法。』",
    "T16n0715_001:0829b11": "「知此法已，又復思惟：『今此名色何因而有，復",
    "T16n0715_001:0829b12": "從何緣有此名色？』作是念已，離諸攀緣，定心",
    "T16n0715_001:0829b13": "觀察。諦觀察已，乃如實知：『而彼名色因識而",
    "T16n0715_001:0829b14": "有，復從識緣有名色法。』「知此法已，又復思",
    "T16n0715_001:0829b15": "惟：『識何因有，復以何緣有此識法？』作是念已，",
    "T16n0715_001:0829b16": "離諸攀緣，定心觀察。諦觀察已，乃如實知：『如",
    "T16n0715_001:0829b17": "是識法因名色有，從名色緣有此識法。唯此",
    "T16n0715_001:0829b18": "識緣能生諸行，由是名色緣識，識緣名色，名",
    "T16n0715_001:0829b19": "色緣六處，六處緣觸，觸緣受，受緣愛，愛緣",
    "T16n0715_001:0829b20": "取，取緣有，有緣生，生緣老死、憂、悲、苦、惱。是",
    "T16n0715_001:0829b21": "故一大苦蘊集。』「知此法已，又復思惟：『以何",
    "T16n0715_001:0829b22": "因故，得無老死？何法滅已，得老死滅？』作是念",
    "T16n0715_001:0829b23": "已，離諸攀緣，定心觀察。諦觀察已，乃如實知：",
    "T16n0715_001:0829b24": "『若無生法，即無老死。生法滅已，老死亦滅。』「知",
    "T16n0715_001:0829b25": "此法已，又復思惟：『何法若無，生法得無？何",
    "T16n0715_001:0829b26": "法滅已，生法得滅？』作是念已，離諸攀緣，定心",
    "T16n0715_001:0829b27": "觀察。諦觀察已，乃如實知：『若無有法，即無生",
    "T16n0715_001:0829b28": "法。有法若滅，生法亦滅。』「知此法已，又復思",
    "T16n0715_001:0829b29": "惟：『何法若無，有法不起？何法滅已，有法得滅？』",
    "T16n0715_001:0829c01": "作是念已，離諸攀緣，定心觀察。諦觀察已，乃",
    "T16n0715_001:0829c02": "如實知：『若無取法，有法即無。取法滅已，有法",
    "T16n0715_001:0829c03": "亦滅。』「知此法已，又復思惟：『何法若無，取法",
    "T16n0715_001:0829c04": "得無？何法滅已，取法得滅？』作是念已，離諸",
    "T16n0715_001:0829c05": "攀緣，定心觀察。諦觀察已，乃如實知：『若無愛",
    "T16n0715_001:0829c06": "法，即無取法。愛法滅已，取法亦滅。』「知此法已，",
    "T16n0715_001:0829c07": "又復思惟：『何法若無，得無愛法？何法滅已，愛",
    "T16n0715_001:0829c08": "法得滅？』作是念已，離諸攀緣，定心觀察。諦",
    "T16n0715_001:0829c09": "觀察已，乃如實知：『受法若無，愛法即無。受法",
    "T16n0715_001:0829c10": "滅已，愛法亦滅。』「知此法已，又復思惟：『何法",
    "T16n0715_001:0829c11": "若無，受法得無？何法滅已，受法得滅？』作是念",
    "T16n0715_001:0829c12": "已，離諸攀緣，定心觀察。諦觀察已，乃如實知：",
    "T16n0715_001:0829c13": "『觸法若無，受法即無。觸法滅已，受法亦滅。』「知",
    "T16n0715_001:0829c14": "此法已，又復思惟：『何法若無，觸法即無？何",
    "T16n0715_001:0829c15": "法滅已，觸法得滅？』作是念已，離諸攀緣，定心",
    "T16n0715_001:0829c16": "觀察。諦觀察已，乃如實知：『六處若無，觸法得",
    "T16n0715_001:0829c17": "無。六處滅已，觸法亦滅。』「知此法已，又復思",
    "T16n0715_001:0829c18": "惟：『何法若無，六處得無？何法滅已，六處亦滅？』",
    "T16n0715_001:0829c19": "作是念已，離諸攀緣，定心觀察。諦觀察已，乃",
    "T16n0715_001:0829c20": "如實知：『名色若無，六處得無。名色滅已，六處",
    "T16n0715_001:0829c21": "亦滅。』「知此法已，又復思惟：『何法若無，名色",
    "T16n0715_001:0829c22": "得無？何法滅已，名色亦滅？』作是念已，離諸",
    "T16n0715_001:0829c23": "攀緣，定心觀察。諦觀察已，乃如實知：『識法若",
    "T16n0715_001:0829c24": "無，名色即無。識法滅已，名色亦滅。』「知此法已，",
    "T16n0715_001:0829c25": "又復思惟：『何法若無，識法得無？何法滅已，識",
    "T16n0715_001:0829c26": "法亦滅？』作是念已，離諸攀緣，定心觀察。諦",
    "T16n0715_001:0829c27": "觀察已，乃如實知：『行法若無，識法即無。行法",
    "T16n0715_001:0829c28": "若滅，識法亦滅。』「知此法已，又復思惟：『何法",
    "T16n0715_001:0829c29": "若無，行法得無？何法滅已，行法得滅？』作是念",
    "T16n0715_001:0830a01": "已，離諸攀緣，定心觀察。諦觀察已，乃如實知：",
    "T16n0715_001:0830a02": "『無明若無，行法即無。無明滅已，行法亦滅。由",
    "T16n0715_001:0830a03": "是無明滅則行滅；行滅則識滅；識滅則名色",
    "T16n0715_001:0830a04": "滅；名色滅則六處滅；六處滅則觸滅；觸滅",
    "T16n0715_001:0830a05": "則受滅；受滅則愛滅；愛滅則取滅；取滅則",
    "T16n0715_001:0830a06": "有滅；有滅則生滅；生滅則老死、憂、悲、苦、惱滅。",
    "T16n0715_001:0830a07": "由是一大苦蘊滅。』「一一了知如是法已，又復",
    "T16n0715_001:0830a08": "思惟：『我今已履佛所行道，已被昔人所被之",
    "T16n0715_001:0830a09": "甲，已到昔人涅盤之城。』」",
    "T16n0715_001:0830a10": "佛復告言：「諸苾芻！譬如有人欲遠所詣，即",
    "T16n0715_001:0830a11": "履昔人所行之道，又被昔人所被之甲，乃尋",
    "T16n0715_001:0830a12": "昔人舊所都城。或行深山，或行曠野，行之不",
    "T16n0715_001:0830a13": "已，到彼舊城。其城廣大，乃是往昔王之所都。",
    "T16n0715_001:0830a14": "而此都城嚴麗依然。池沼、園苑皆悉殊好。人",
    "T16n0715_001:0830a15": "之見者，心無厭捨。是人見已，即自思惟：『我",
    "T16n0715_001:0830a16": "今迴還詣於本國，具以斯事上奏於王。』既",
    "T16n0715_001:0830a17": "至本國，即奏王曰：『大王當知！我被昔人所被",
    "T16n0715_001:0830a18": "之甲，乃履昔人所行之道。或行深山，或行曠",
    "T16n0715_001:0830a19": "野，行之不已，到一舊城。其城廣大，乃是往",
    "T16n0715_001:0830a20": "昔王之都聚。而彼城隍嚴麗依然。池沼、園苑",
    "T16n0715_001:0830a21": "皆悉殊好。人所見者，心無厭捨。大王宜應",
    "T16n0715_001:0830a22": "往彼都止。』王聞語已，即允所奏，乃與臣佐",
    "T16n0715_001:0830a23": "尋都彼城。而彼都城由王居止，轉更嚴麗，人",
    "T16n0715_001:0830a24": "民熾盛，豐樂倍常。「諸苾芻！我亦如是。履於",
    "T16n0715_001:0830a25": "諸佛舊所行道，被於諸佛所被舊甲，行詣諸",
    "T16n0715_001:0830a26": "佛涅盤舊城。諸苾芻！何謂舊道？何謂舊甲？",
    "T16n0715_001:0830a27": "何謂舊城？即是過去諸佛所行八正之道。所",
    "T16n0715_001:0830a28": "謂：正見、正思惟、正語、正業、正命、正精進、正念、正",
    "T16n0715_001:0830a29": "定。諸苾芻！此八正道是即舊道，是即舊甲，",
    "T16n0715_001:0830b01": "是即舊城。先佛所行，我亦履踐，乃可得見彼",
    "T16n0715_001:0830b02": "老死集。是故我證得老死滅乃至觀見生、有",
    "T16n0715_001:0830b03": "取、愛、受、觸、六處、名色、識等皆滅。又觀行集，亦",
    "T16n0715_001:0830b04": "令行滅；行法滅已，無明亦滅；無明滅已，即無",
    "T16n0715_001:0830b05": "所觀。是時我以自神通力成等正覺。「諸苾芻！",
    "T16n0715_001:0830b06": "我所宣說如是正法，汝等精勤，應如是學，應",
    "T16n0715_001:0830b07": "如是行，記念修習，成諸梵行。天上人間宣布",
    "T16n0715_001:0830b08": "法化，廣為眾生作大利益。乃至苾芻尼、優婆",
    "T16n0715_001:0830b09": "塞、優婆夷、婆羅門、外道尼乾子等，亦應如是",
    "T16n0715_001:0830b10": "修習、宣布，廣為眾生作大利益。」爾時世尊說",
    "T16n0715_001:0830b11": "是經已，一切大眾聞佛所說，信受奉行。",
    "T16n0715_001:0830b12": "佛說舊城喻經"
}