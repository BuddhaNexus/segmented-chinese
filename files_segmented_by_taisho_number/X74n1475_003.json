{
    "X74n1475_003:0387a18": "圓覺道場禮懺禪觀法事卷第三",
    "X74n1475_003:0387a20": "終南山草堂寺沙門　宗密　述",
    "X74n1475_003:0387a21": "第二上(十四唱五字四十二偈。述圓頓法及六波羅蜜。懺根本無明。事理各有重偈發願。成",
    "X74n1475_003:0387a22": "就始覺之智。此下每上皆唯七門。除啟請故)。",
    "X74n1475_003:0387a23": "(第二供養)一切恭敬禮常住三寶。",
    "X74n1475_003:0387a24": "是諸眾生等人各胡跪。嚴持香華。如法供養。願此香",
    "X74n1475_003:0387b01": "華雲。徧滿十方界。供養一切佛。",
    "X74n1475_003:0387b02": "化佛并菩薩緣覺聲聞眾。受此香華雲。以為光明臺。",
    "X74n1475_003:0387b03": "廣於無邊界。無量無邊作佛事。供養一切已。恭敬。",
    "X74n1475_003:0387b04": "梵音讚佛(唱者云。一切普念)。",
    "X74n1475_003:0387b05": "(第三稱讚)　如來妙色身　　世間無與等　　無比不思議",
    "X74n1475_003:0387b06": "　是故今敬禮　　如來色無量　　智慧亦復然",
    "X74n1475_003:0387b07": "　一切法常住　　是故我歸依",
    "X74n1475_003:0387b08": "敬禮常住三寶。",
    "X74n1475_003:0387b09": "真言讚佛(唱者云。歎佛功德。此是華嚴經第一初成正覺之德)。",
    "X74n1475_003:0387b10": "爾時世尊。處師子座。於一切法。成最正覺。智入三世。",
    "X74n1475_003:0387b11": "悉皆平等。其身充滿一切世界。其音普順十方國土。",
    "X74n1475_003:0387b12": "身恒普坐一切道場。菩薩眾中威光赫奕。如日輪出。",
    "X74n1475_003:0387b13": "照明世界。三世所行眾福大海。悉能清淨。而恒示生",
    "X74n1475_003:0387b14": "諸佛國土。無邊色相。圓滿光明。徧照法界。等無差別。",
    "X74n1475_003:0387b15": "演一切法。如布大雲。一一毛端。悉能容受一切世界。",
    "X74n1475_003:0387b16": "而無障礙。各現無量神通之力。教化調伏一切眾生。",
    "X74n1475_003:0387b17": "身徧十方而生來往。智入諸相了相空寂。三世諸佛",
    "X74n1475_003:0387b18": "所有神變。於光明中靡不咸覩。一切諸佛不思議劫",
    "X74n1475_003:0387b19": "所莊嚴。悉令顯現。有十佛世界微塵數菩薩摩訶薩",
    "X74n1475_003:0387b20": "所共圍遶。我今依時禮讚。所生功德。迴施一切眾生。",
    "X74n1475_003:0387b21": "普願永離蓋纏。齊成覺道。",
    "X74n1475_003:0387b22": "(四禮敬)南無大慈大悲入神通大光明藏現諸淨土以",
    "X74n1475_003:0387b23": "應圓機我本尊毗盧遮那佛。",
    "X74n1475_003:0387b24": "我今稽首禮願住如來平等法會(自此已下。和佛佛一切例前也)。",
    "X74n1475_003:0387c01": "南無大方廣圓覺經中大光明藏於諸眾覺地光嚴",
    "X74n1475_003:0387c02": "住持一切諸佛(云云)",
    "X74n1475_003:0387c03": "南無身相融通言音無礙同說圓覺經者百千萬億",
    "X74n1475_003:0387c04": "恒河沙諸佛(云云)",
    "X74n1475_003:0387c05": "南無具大慈悲有大誓願誓願盡於未來守護圓覺",
    "X74n1475_003:0387c06": "經者三世諸佛(云云)",
    "X74n1475_003:0387c07": "南無東方滿月世界十二上願藥師瑠璃光佛(云云)",
    "X74n1475_003:0387c08": "南無西方極樂世界四十八願阿彌陀佛(云云)",
    "X74n1475_003:0387c09": "南無徧十方盡虗空界微塵剎土中徹三世長短劫",
    "X74n1475_003:0387c10": "內廣大智願主伴互融不可說佛剎微塵數一切",
    "X74n1475_003:0387c11": "諸佛(云云)",
    "X74n1475_003:0387c12": "南無大慈大悲娑婆世界隨機赴感應現千百億影",
    "X74n1475_003:0387c13": "像色身。我本師釋迦牟尼佛。運如幻智慧。出谷響",
    "X74n1475_003:0387c14": "音聲。說空中風盡言教。救攝夢想苦惱眾生。還令",
    "X74n1475_003:0387c15": "悟入法性(云云)",
    "X74n1475_003:0387c16": "至心歸命禮大方廣圓覺經中入大光明藏現諸淨",
    "X74n1475_003:0387c17": "土盧遮那佛(云云)",
    "X74n1475_003:0387c18": "顯圓覺(初五句一切法空。次一句覺體圓。第七八句反釋覺字。第九十句釋圓宗。最後二句",
    "X74n1475_003:0387c19": "順釋二字)。",
    "X74n1475_003:0387c20": "　萬法皆虗偽　因依緣會生　緣生水裏月",
    "X74n1475_003:0387c21": "　想變夢中形(上智境)　妄識都無體(〔實〕心",
    "X74n1475_003:0387c22": "空)　真心本自靈(性顯)　迷之名不覺",
    "X74n1475_003:0387c23": "　不覺號無明(反覺)　覺後欲諸念　還知覺未成(成即",
    "X74n1475_003:0387c24": "圓也。意明但絕念即覺。方名圓覺。即下二句是也)　念念圓覺者",
    "X74n1475_003:0388a01": "　一念不當情(順釋圓覺二字也。論云。所言覺者。謂心體離念。即是前句云真心本",
    "X74n1475_003:0388a02": "自靈是也)",
    "X74n1475_003:0388a03": "　願我普共諸眾生　往生光藏清淨國",
    "X74n1475_003:0388a04": "(已上每段。和佛佛。亦皆例此)。",
    "X74n1475_003:0388a05": "讚佛法身(文義具在華嚴經中)。",
    "X74n1475_003:0388a06": "　我佛圓明覺　　全為法界身　　朗然非去妄",
    "X74n1475_003:0388a07": "　廓爾本來真　　赫弈心為主　　融通智是因",
    "X74n1475_003:0388a08": "　蓮華臺徧滿　　師子座彌綸　　光相重重見",
    "X74n1475_003:0388a09": "　聲光處處均　　天尨菩薩眾　　其數筭微塵",
    "X74n1475_003:0388a10": "讚佛化身",
    "X74n1475_003:0388a11": "　悲智曾無間　塵沙佛不殊　證同斯體覺(化身",
    "X74n1475_003:0388a12": "所依之射)　愍彼異生愚(見依之意)",
    "X74n1475_003:0388a13": "　欲應三千界　須分百億軀　咸從光耀土",
    "X74n1475_003:0388a14": "　赴感見閻浮　同號牟尼佛　皆稱大丈夫",
    "X74n1475_003:0388a15": "　隨機開教法　頓漸又殊途",
    "X74n1475_003:0388a16": "彰佛教頓漸之意(明此意者。因前末句也)。",
    "X74n1475_003:0388a17": "　欲示真知見(唯為此一大事因緣故。出見於世)　先觀六道迷(三於",
    "X74n1475_003:0388a18": "七日中。思惟如是事)　失頭呼即覺(明易悟之機也。此喻出佛頂經)",
    "X74n1475_003:0388a19": "　捨父勸唯稽(明難悟之機也。喻在法華經中)　故說三乘異(誘捨",
    "X74n1475_003:0388a20": "又者)　兼譚一理齊(開示失頭者)",
    "X74n1475_003:0388a21": "　上根直顯發(一理)　下士漸提攜(三乘)　執妄須除糞(明設",
    "X74n1475_003:0388a22": "漸教之意)　登真豈假梯(明說頓教之意)",
    "X74n1475_003:0388a23": "　今從佛頓指(此經)　東處本無西(喻凡即佛)",
    "X74n1475_003:0388a24": "讚頓教",
    "X74n1475_003:0388b01": "　漸教宗途異　　知之即已休(非此所宗)",
    "X74n1475_003:0388b02": "　頓門中本末　　從此說元由　　自達心靈覺",
    "X74n1475_003:0388b03": "　如今便廓周　　菩提心且發　　菩薩行當修",
    "X74n1475_003:0388b04": "　八萬四千法　　三乘一道收　　若能依此教",
    "X74n1475_003:0388b05": "　佛果豈難求",
    "X74n1475_003:0388b06": "讚頓悟",
    "X74n1475_003:0388b07": "　欲見心源淨　　須推我相空　　形軀何處實",
    "X74n1475_003:0388b08": "　念慮本無蹤　　豁爾靈明覺　　脩然世界通",
    "X74n1475_003:0388b09": "　真金開伏藏　　赫日出雲曚　　妄積多生裏",
    "X74n1475_003:0388b10": "　迷銷一念中　　試將心比佛　　與佛始終同",
    "X74n1475_003:0388b11": "明漸修",
    "X74n1475_003:0388b12": "　頓悟雖同佛　　多生習氣深　　風停波尚湧",
    "X74n1475_003:0388b13": "　理現念猶侵　　還揀精麤色　　難平讚毀音",
    "X74n1475_003:0388b14": "　因循無法力　　降伏豈能禁　　欲學脩真行",
    "X74n1475_003:0388b15": "　先須發覺心　　斯為二利本　　佛果必堪任",
    "X74n1475_003:0388b16": "讚發菩提心",
    "X74n1475_003:0388b17": "　菩提心欲發　體用要先知(依此對三毒)",
    "X74n1475_003:0388b18": "　運於悲智願　翻却恚貪癡(下明五原)",
    "X74n1475_003:0388b19": "　盡覺無邊法(學法願也)　將銷有識疑",
    "X74n1475_003:0388b20": "　勤除八萬惑(斷煩惱願)　敬事十方師(事佛",
    "X74n1475_003:0388b21": "願也)　佛果專求證　餘乘更不鬼(成佛",
    "X74n1475_003:0388b22": "願)　六波羅蜜行　籍此以為基(總結",
    "X74n1475_003:0388b23": "菩提心)",
    "X74n1475_003:0388b24": "讚施波羅蜜",
    "X74n1475_003:0388c01": "　多劫慳貪習　　都由認此身　　身今不是我",
    "X74n1475_003:0388c02": "　慳惜為何人　　乞者此應施　　投來莫慮貧",
    "X74n1475_003:0388c03": "　資財何可寶　　福慧始為珍　　身命猶須棄",
    "X74n1475_003:0388c04": "　家緣豈更親　　唯留空寂舍　　千聖萬賢遵",
    "X74n1475_003:0388c05": "　迷被貪瞋使　　逢緣殺盜婬　　悟來無妄念",
    "X74n1475_003:0388c06": "　爭合更追尋",
    "X74n1475_003:0388c07": "讚戒波羅蜜",
    "X74n1475_003:0388c08": "　息業持清戒　　長齋護淨心　　外塵但自絕",
    "X74n1475_003:0388c09": "　內惑豈能侵　　染習微微盡　　功夫漸漸深",
    "X74n1475_003:0388c10": "　長辭十惡道　　佛德鬱成林",
    "X74n1475_003:0388c11": "讚忍辱波羅蜜",
    "X74n1475_003:0388c12": "　欲證菩提等　終須忍辱成　剎那瞋暫起",
    "X74n1475_003:0388c13": "　百萬障旋生(文在華嚴)　說食何曾飽(此顯",
    "X74n1475_003:0388c14": "言語是虗不應瞋也)　稱官豈便榮(稱百姓為〔右〕人。既不得榮。罵郎君為",
    "X74n1475_003:0388c15": "奴婢。如何便辱)　從來迷實理　唯為執虗名(此二",
    "X74n1475_003:0388c16": "句釋上二句)　谷裏高低響(喻也)　唯中讚毀聲(法也)",
    "X74n1475_003:0388c17": "　若能如是解　被辱豈能爭",
    "X74n1475_003:0388c18": "讚精進波羅蜜",
    "X74n1475_003:0388c19": "　放逸生諸念　　如來既自陳　　唯緣隨妄念",
    "X74n1475_003:0388c20": "　不肯策元身　　努力常精進　　終須積佛因",
    "X74n1475_003:0388c21": "　火由鑽燧者(華嚴)　　水在鑿源人(法華)　　莫筭三祇劫",
    "X74n1475_003:0388c22": "　但行四正勤　　頓門無定位　　心淨即名真",
    "X74n1475_003:0388c23": "讚禪定波羅蜜",
    "X74n1475_003:0388c24": "　神通兼智慧　　顯發在修禪　　掉舉招煩惱",
    "X74n1475_003:0389a01": "　昏沈引睡眠　　若非心一境　　爭得寂諸緣",
    "X74n1475_003:0389a02": "　風裏燈難照　　波中月豈圓　　等持纔一念",
    "X74n1475_003:0389a03": "　治命滿三千(文在妙勝經)　　但能專定慧",
    "X74n1475_003:0389a04": "　萬行自念全",
    "X74n1475_003:0389a05": "讚智慧波羅蜜",
    "X74n1475_003:0389a06": "　智慧波羅蜜　　親為菩薩師　　全除二種執",
    "X74n1475_003:0389a07": "　徧斷萬般疑　　照蘊皆空處　　行深般若時",
    "X74n1475_003:0389a08": "　不唯超苦厄　　決定證無為　　定慧非前後",
    "X74n1475_003:0389a09": "　功能且互推　　修時同一念　　方免墮狂癡",
    "X74n1475_003:0389a10": "南無大慈大悲本師釋迦牟尼佛。哀愍覆護我。令定",
    "X74n1475_003:0389a11": "慧悲智增長。此世及後身。乃至成佛不捨慈悲。常",
    "X74n1475_003:0389a12": "相攝受。願我普共諸眾生。往生光藏清淨國(已下和佛",
    "X74n1475_003:0389a13": "普例此也)",
    "X74n1475_003:0389a14": "南無徧十方界微塵剎土中盡過去際一切化身諸",
    "X74n1475_003:0389a15": "佛般涅槃者分身舍利及諸靈像浮圖寶塔(云云)",
    "X74n1475_003:0389a16": "南無大方廣圓覺經脩多羅了義經。亦名秘密王三",
    "X74n1475_003:0389a17": "昧。亦名如來決定境界。亦名如來藏自性差別。頓",
    "X74n1475_003:0389a18": "教大乘甚深法藏(云云)",
    "X74n1475_003:0389a19": "南無大光明藏本尊所現淨土平等會中廣大智慧",
    "X74n1475_003:0389a20": "文殊師利菩薩",
    "X74n1475_003:0389a21": "南無大光明藏本尊所現淨土平等會中廣大行願",
    "X74n1475_003:0389a22": "普賢菩薩(云云)",
    "X74n1475_003:0389a23": "南無大光明藏淨土會中悉見諸法清淨普眼菩薩",
    "X74n1475_003:0389a24": "(云云)",
    "X74n1475_003:0389b01": "南無大光明藏淨土會中通決甚深疑念金剛藏菩",
    "X74n1475_003:0389b02": "薩(云云)",
    "X74n1475_003:0389b03": "南無大光明藏淨土會中深究輪迴根本彌勒菩薩",
    "X74n1475_003:0389b04": "南無大光明藏淨土會中洞明脩證位地清淨慧菩",
    "X74n1475_003:0389b05": "薩(云云)",
    "X74n1475_003:0389b06": "南無大光明藏淨土會中發明三種妙觀威德自在",
    "X74n1475_003:0389b07": "菩薩(云云)",
    "X74n1475_003:0389b08": "南無大光明藏淨土會中顯性二十五輪辨音菩薩",
    "X74n1475_003:0389b09": "(云云)",
    "X74n1475_003:0389b10": "南無大光明藏淨土會中徵起覺心因除四相淨諸",
    "X74n1475_003:0389b11": "業障菩薩(云云)",
    "X74n1475_003:0389b12": "南無大光明藏淨土會中請問求師去病故離四般",
    "X74n1475_003:0389b13": "普覺菩薩(云云)",
    "X74n1475_003:0389b14": "南無大光明藏淨土會中發起道場加行證入真源",
    "X74n1475_003:0389b15": "圓覺菩薩(云云)",
    "X74n1475_003:0389b16": "南無大光明藏淨土會中請問流通經文傳於末世",
    "X74n1475_003:0389b17": "賢善首菩薩(云云)",
    "X74n1475_003:0389b18": "南無大慈大悲千手千眼種種應現救苦眾生觀世",
    "X74n1475_003:0389b19": "音菩薩(云云)",
    "X74n1475_003:0389b20": "南無大慈大悲常處燄摩羅界隨緣方便救拔其迷",
    "X74n1475_003:0389b21": "地藏菩薩(云云)",
    "X74n1475_003:0389b22": "南無三世十方盡虗空界微塵剎土中等覺菩薩十",
    "X74n1475_003:0389b23": "地菩薩十迴向菩薩十行菩薩十住菩薩十信菩",
    "X74n1475_003:0389b24": "薩摩訶薩等(云云)",
    "X74n1475_003:0389c01": "南無大方廣佛華嚴末會中圓器上根百城求法一",
    "X74n1475_003:0389c02": "生之內菩薩行圓為末世眾生脩證範軌善財菩",
    "X74n1475_003:0389c03": "薩(云云)",
    "X74n1475_003:0389c04": "南無十方三世盡虗空界一切剎土中有學無學四",
    "X74n1475_003:0389c05": "向三果及阿羅漢辟支迦佛一切賢聖僧(云云)",
    "X74n1475_003:0389c06": "普為四恩三有及法界眾生普願斷除諸障歸命懺",
    "X74n1475_003:0389c07": "悔(云云)",
    "X74n1475_003:0389c08": "(五懺悔)至心懺悔(五戒懺)",
    "X74n1475_003:0389c09": "弟子眾等。稽首十方三世無盡三寶。證知護念。我等",
    "X74n1475_003:0389c10": "自從無始曠大劫來。無明覆心。迷自佛智。妄惑造業。",
    "X74n1475_003:0389c11": "生死輪迴。背佛法僧隨師友。眼根著色。為恩愛奴。不",
    "X74n1475_003:0389c12": "覩如來法身周遍。耳貪聲境。賊害無窮。不聞如來圓",
    "X74n1475_003:0389c13": "音說法。鼻貪香氣。結使是生。功德妙香不能嗅覺。舌",
    "X74n1475_003:0389c14": "貪眾味。餐噉眾生。妄語綺語兩說惡口。毀謗三寶。凌",
    "X74n1475_003:0389c15": "辱二親。豈餐如來甚深法味。身根著觸。耽染無窮。晝",
    "X74n1475_003:0389c16": "夜荒迷。不知上足。備造諸惡行殺盜婬。諸佛慈光不",
    "X74n1475_003:0389c17": "能照燭。意根著法。觸境舉緣。念念常生貪瞋邪見。一",
    "X74n1475_003:0389c18": "切諸惡從意根生。寧知如來甚深法界。六根三業備",
    "X74n1475_003:0389c19": "造諸非。三障十纏相牽不斷。起四顛倒。作一闡提。不",
    "X74n1475_003:0389c20": "孝尊親。無慙無愧。十惡四重。五逆七遮。自作教他見",
    "X74n1475_003:0389c21": "作隨喜。一惑纔起百萬障開。展轉無窮。備障眾善。不",
    "X74n1475_003:0389c22": "能發起大菩提心。不能脩行一切善法。長夜受苦。無",
    "X74n1475_003:0389c23": "有厭心。如是等愆唯佛知覺。今悉懺悔。斷相續心。又",
    "X74n1475_003:0389c24": "此罪障但顛倒生。無有定實。本來空寂。惟願諸佛慧",
    "X74n1475_003:0390a01": "日垂光。銷我身心業惑霜露。慈風普振。摧重障山。法",
    "X74n1475_003:0390a02": "水長流。洗我心垢。唯願我等。速達心本。永滅罪根。法",
    "X74n1475_003:0390a03": "界眾生同得清淨。",
    "X74n1475_003:0390a04": "懺悔已。至心歸命禮三寶。",
    "X74n1475_003:0390a05": "(六雜法)至心勸請",
    "X74n1475_003:0390a06": "　十方所有世間燈　　最初成就菩提者",
    "X74n1475_003:0390a07": "　我今一切皆勸請　　轉於無上妙法輪",
    "X74n1475_003:0390a08": "　諸佛若欲示涅槃　　我悉至誠而勸請",
    "X74n1475_003:0390a09": "　唯願久住剎塵劫　　利樂一切諸眾生",
    "X74n1475_003:0390a10": "勸請已。至心歸命禮三寶。",
    "X74n1475_003:0390a11": "至心隨喜",
    "X74n1475_003:0390a12": "　十方一切諸眾生　　二乘有學及無學",
    "X74n1475_003:0390a13": "　一切如來諸菩薩　　所有功德皆隨喜",
    "X74n1475_003:0390a14": "隨喜已。至心歸命禮三寶。",
    "X74n1475_003:0390a15": "至心迴向",
    "X74n1475_003:0390a16": "　所有禮讚供養福　　諸佛住世轉法輪",
    "X74n1475_003:0390a17": "　隨喜懺悔諸善根　　迴向眾生及佛道",
    "X74n1475_003:0390a18": "迴向已。至心歸命禮三寶。",
    "X74n1475_003:0390a19": "至心發願",
    "X74n1475_003:0390a20": "　一切如來有長子　　彼名號曰普賢尊",
    "X74n1475_003:0390a21": "　我今迴向諸善根　　願諸智行悉同彼",
    "X74n1475_003:0390a22": "　願身口意恒清淨　　諸行利土亦復然",
    "X74n1475_003:0390a23": "　如是智慧號普賢　　願我與彼皆同等",
    "X74n1475_003:0390a24": "　我為徧淨普賢行　　文殊師利諸大願",
    "X74n1475_003:0390b01": "　滿彼事業盡無餘　　未來際劫恒無倦",
    "X74n1475_003:0390b02": "　文殊師利勇猛智　　普賢慧行亦復然",
    "X74n1475_003:0390b03": "　我今迴向諸善根　　隨彼一切常脩學",
    "X74n1475_003:0390b04": "　三世諸佛所稱歎　　如是最勝諸大願",
    "X74n1475_003:0390b05": "發願已。至心歸命禮三寶。",
    "X74n1475_003:0390b06": "○白眾等聽說此時無常偈(出無常經)",
    "X74n1475_003:0390b07": "　無上諸世尊　　獨覺聲聞眾　　尚捨無常身",
    "X74n1475_003:0390b08": "　何況諸凡夫　　父母及妻子　　兄弟并眷屬",
    "X74n1475_003:0390b09": "　目觀生死隔　　云何不愁歎　　是故觀諸人",
    "X74n1475_003:0390b10": "　諦聽真實法　　共捨無常處　　常行不死門",
    "X74n1475_003:0390b11": "　佛教如甘露　　除熱得清涼　　一心應善聽",
    "X74n1475_003:0390b12": "　能滅諸煩惱",
    "X74n1475_003:0390b13": "第三上(十八唱七字四十八偈。次第述一部經。終懺雜業供養梵音准前)。",
    "X74n1475_003:0390b14": "爾時世尊。從眉間白毫相中。放大光明。名如來出現。",
    "X74n1475_003:0390b15": "無量百千億那由他光明以為眷屬。其光普照十方",
    "X74n1475_003:0390b16": "盡虗空遍法界一切世界。右遶十帀。顯現如來無量",
    "X74n1475_003:0390b17": "自在。覺悟無數諸菩薩眾。振動一切十方世界。除滅",
    "X74n1475_003:0390b18": "一切諸惡道。映蔽一切諸魔宮殿。示現一切諸佛如",
    "X74n1475_003:0390b19": "來。坐菩提座。成等正覺。及一切道場眾會。又於口中。",
    "X74n1475_003:0390b20": "放大光明。名無礙無畏。百千億阿僧祇光明以為眷",
    "X74n1475_003:0390b21": "屬。普照十方盡虗空等法界一切世界。乃至顯示一",
    "X74n1475_003:0390b22": "切諸佛如來。坐菩提座。成等正覺。及以一切道場道",
    "X74n1475_003:0390b23": "場眾會。",
    "X74n1475_003:0390b24": "南無大慈大悲(八禮准前)　至心歸命禮(准上)。",
    "X74n1475_003:0390c01": "序分(佛入凡聖本源。於中現諸淨土。與諸菩薩同入三昧。不起三昧。問答諸法表經宗。是凡聖",
    "X74n1475_003:0390c02": "不二之法也)。",
    "X74n1475_003:0390c03": "　佛欲發揚真了義　　入光明藏絕思議",
    "X74n1475_003:0390c04": "　眾生覺地同清淨　　一切如來共住持",
    "X74n1475_003:0390c05": "　凡聖身心俱寂靜　　十方圓滿悉無為",
    "X74n1475_003:0390c06": "　不二境中方起用　　現諸淨土應圓機",
    "X74n1475_003:0390c07": "　百千菩薩並徒屬　　三昧都無善惡思",
    "X74n1475_003:0390c08": "　為表經宗畢竟處　　先同覺性泯然時",
    "X74n1475_003:0390c09": "　願我普共諸眾生　　往生光藏清淨國(已下例此)",
    "X74n1475_003:0390c10": "文殊章令信解真正。成本起因(五自己淨心。為讚行之根本)。",
    "X74n1475_003:0390c11": "　文殊禮佛為初問　　願說如來本起因",
    "X74n1475_003:0390c12": "　善逝欲開修證行　　先標圓覺性元真",
    "X74n1475_003:0390c13": "　我等多生虗妄執　　全將四大以為身",
    "X74n1475_003:0390c14": "　認此空華第二月　　故令長作夢中人",
    "X74n1475_003:0390c15": "　佛知覺性為真我　　本無身性受沈淪",
    "X74n1475_003:0390c16": "　智者亦空常不動　　是名法行最初因",
    "X74n1475_003:0390c17": "普賢章(通頓悟漸修之疑難。兼示修之方便也)　徵釋用心。",
    "X74n1475_003:0390c18": "　普賢開說前門法　　欲為眾生普斷疑",
    "X74n1475_003:0390c19": "　問佛既云覺者幻　　不知修證復何為",
    "X74n1475_003:0390c20": "　云何以幻還脩幻　　幻盡歸空何所依",
    "X74n1475_003:0390c21": "　佛說幻從真覺起　　幻盡覺滿有何虧",
    "X74n1475_003:0390c22": "　遠離幻時能離泯　　火生不盡即灰飛",
    "X74n1475_003:0390c23": "　幻即知空空即覺　　不存漸次故除之",
    "X74n1475_003:0390c24": "普眼章初二空觀(推窮四大無我。五蘊全體空無。以破二執。執亡理現。名二",
    "X74n1475_003:0391a01": "空觀成)。",
    "X74n1475_003:0391a02": "　已決悟脩疑難竟　　修時行相理應宣",
    "X74n1475_003:0391a03": "　普眼應機從座起　　請問漸次自他禪",
    "X74n1475_003:0391a04": "　佛說眾生求覺者　　應當正念離諸緣",
    "X74n1475_003:0391a05": "　動靜常觀此四大　　火風地水有何堅",
    "X74n1475_003:0391a06": "　即知幻化身心滅　　非幻元來性寂然",
    "X74n1475_003:0391a07": "　如鏡磨塵明即現　　二空觀行此時圓",
    "X74n1475_003:0391a08": "後法界觀(泯於垢淨。凡聖影像亦滅。本真正圓現。與一切法融通無礙。名法界觀)。",
    "X74n1475_003:0391a09": "　幻垢身心永滅時　　十方清淨似摩尼",
    "X74n1475_003:0391a10": "　說者對除滅影像　　遍虗空界顯圓知",
    "X74n1475_003:0391a11": "　覺圓明故心清淨　　世間出世總如斯",
    "X74n1475_003:0391a12": "　八萬四千清淨故　　等皆不動徧無遺",
    "X74n1475_003:0391a13": "　徧滿互相無壞雜　　千光一室豈乖違",
    "X74n1475_003:0391a14": "　不厭不□皆是覺　　眾生本佛更何疑",
    "X74n1475_003:0391a15": "金剛截章(徵釋迷悟始終。通決眾生即佛之違妨也)。",
    "X74n1475_003:0391a16": "　眾生即佛理深微　　中下根人尚有疑",
    "X74n1475_003:0391a17": "　剛藏欲令決定信　　三重難佛說相違",
    "X74n1475_003:0391a18": "　善逝應機開妙覺　　凡聖執妄翳靈知",
    "X74n1475_003:0391a19": "　都緣念起令心動　　直為舟行使岸移",
    "X74n1475_003:0391a20": "　翳差華亡非起滅　　鑛銷金現在磨冶",
    "X74n1475_003:0391a21": "　灰身小智猶難證　　螢火凡情豈可思",
    "X74n1475_003:0391a22": "彌勒章(深究輪迴根本。是於貪愛。貪愛若存。設五種性脩行。亦不成佛)。",
    "X74n1475_003:0391a23": "　逸多問斷輪迴本　　佛言貪愛是根本",
    "X74n1475_003:0391a24": "　由於欲境生違順　　從此初開造業門",
    "X74n1475_003:0391b01": "　善惡業成苦樂報　　至於禪界受猶存",
    "X74n1475_003:0391b02": "　愛激無明生五性　　五性須依二障論",
    "X74n1475_003:0391b03": "　應除憎愛勤求覺　　大悲入世化機緣",
    "X74n1475_003:0391b04": "　二利修行諸障盡　　便登法藏證真圓",
    "X74n1475_003:0391b05": "清淨慧章(略分修證之位。明十信三賢十地佛地。難隨順覺徃。隨順之意。淺深不同)。",
    "X74n1475_003:0391b06": "　脩證二門前已悟　　今徵凡聖證何求",
    "X74n1475_003:0391b07": "　佛欲隨緣分地位　　先譚脩證性元無",
    "X74n1475_003:0391b08": "　由依滅幻論差別　　幻智盡時無異途",
    "X74n1475_003:0391b09": "　起滅已彰法界淨　　此之順覺是凡夫",
    "X74n1475_003:0391b10": "　覺前淨礙當賢位　　常覺不住證真如",
    "X74n1475_003:0391b11": "　障礙即覺名為佛　　又聞寂念等圓珠",
    "X74n1475_003:0391b12": "威德章三觀門",
    "X74n1475_003:0391b13": "　上品用心前已說　　中根方便次應論",
    "X74n1475_003:0391b14": "　進脩圓覺開三觀　　趣入都城有四門",
    "X74n1475_003:0391b15": "　取靜澄神覺識動　　慧生塵滅鏡無昏",
    "X74n1475_003:0391b16": "　觀緣起幻而除幻　　內發悲心妙行圓",
    "X74n1475_003:0391b17": "　不取二門超靜幻　　靈心絕時了然存",
    "X74n1475_003:0391b18": "　互脩三法名隨覺　　圓證三般等世尊",
    "X74n1475_003:0391b19": "辨音章二十五輪",
    "X74n1475_003:0391b20": "　三種觀門希有法　　單雙前後幾般脩",
    "X74n1475_003:0391b21": "　佛即開為二十五　　初三單入後圓收",
    "X74n1475_003:0391b22": "　中開交絡三皆七　　每七皆將一作頭",
    "X74n1475_003:0391b23": "　三七既成二十一　　自然二十五輪周",
    "X74n1475_003:0391b24": "　脩此輪時時梵行　　三七懺悔志心求",
    "X74n1475_003:0391c01": "　標記輪名隨手結　　依結開者莫自由",
    "X74n1475_003:0391c02": "淨業章除四相",
    "X74n1475_003:0391c03": "　清淨覺心何染污　　令他迷悶鎮乖違",
    "X74n1475_003:0391c04": "　本起無時為主宰　　息心動念總成疑",
    "X74n1475_003:0391c05": "　眾生證者名為我　　去我名人人亦非",
    "X74n1475_003:0391c06": "　我人不及□生相　　如命潛流依業思",
    "X74n1475_003:0391c07": "　遊戲諸根亻藏識　　故使勤脩無出期",
    "X74n1475_003:0391c08": "普覺章求正師離四病",
    "X74n1475_003:0391c09": "　末世邪興賢聖隱　　依何法行稟何人",
    "X74n1475_003:0391c10": "　除病發心皆願說　　令他得免入邪津",
    "X74n1475_003:0391c11": "　當求正見心無住　　不著二乘及世塵",
    "X74n1475_003:0391c12": "　盡命應當勤供養　　近無憍慢遠無瞋",
    "X74n1475_003:0391c13": "　造作任情或止息　　至於斷滅總非真",
    "X74n1475_003:0391c14": "　離此四般度一切　　皆令入覺免沉淪",
    "X74n1475_003:0391c15": "圓覺章道場如行",
    "X74n1475_003:0391c16": "　一切欲脩圓覺者　　隨時悲智已宣揚",
    "X74n1475_003:0391c17": "　若無化利因緣事　　即立已期建道場",
    "X74n1475_003:0391c18": "　安置淨居幡像等　　目覩心想入真常",
    "X74n1475_003:0391c19": "　初三七日求哀懺　　過此收心心境忘",
    "X74n1475_003:0391c20": "　過夏安居開別法　　身局心通盡十方",
    "X74n1475_003:0391c21": "　別徧互脩三種觀　　觀成即等法中王",
    "X74n1475_003:0391c22": "賢善首章一　名字功能及宗旨(自有四般)。",
    "X74n1475_003:0391c23": "　流通分裏一名字　　五般德用實希有",
    "X74n1475_003:0391c24": "　萬億恒河諸佛說　　三世如來自護持",
    "X74n1475_003:0392a01": "　十二部經清淨眼　　十方菩薩所依師",
    "X74n1475_003:0392a02": "　唯顯如來迷境界　　唯佛如來能盡知",
    "X74n1475_003:0392a03": "　末世修行歸佛地　　頓機開悟入無為",
    "X74n1475_003:0392a04": "　亦攝漸脩一切品　　蚊蝱飲海悉容之",
    "X74n1475_003:0392a05": "二　受持福德",
    "X74n1475_003:0392a06": "　功能不減白牛車　　世上空知有法華",
    "X74n1475_003:0392a07": "　宣說此經准半偈　　已過羅漢百恒沙",
    "X74n1475_003:0392a08": "　施寶三千福有限　　聞經一句德無涯",
    "X74n1475_003:0392a09": "　若人信此心無惑　　已事多尊種善牙",
    "X74n1475_003:0392a10": "三　合守護",
    "X74n1475_003:0392a11": "　佛於末世苦憂深　　長恐初機力不任",
    "X74n1475_003:0392a12": "　勅眾汝當勤守護　　莫令魔外惱身心",
    "X74n1475_003:0392a13": "四　稟命加衛",
    "X74n1475_003:0392a14": "　會中八萬執金剛　　兼諸二十八天王",
    "X74n1475_003:0392a15": "　大梵釋提護國眾　　吉恭十萬悉難當",
    "X74n1475_003:0392a16": "　皆從座起陳心願　　末世常能護道場",
    "X74n1475_003:0392a17": "　當使行人無退屈　　不令脩者乏資糧",
    "X74n1475_003:0392a18": "　我等領徒晨夕衛　　所居旬內離災殃",
    "X74n1475_003:0392a19": "　佛說經終大眾喜　　信受奉行遵覺皇",
    "X74n1475_003:0392a20": "南無大慈大悲(云云十二禮並如上)。",
    "X74n1475_003:0392a21": "至心懺悔",
    "X74n1475_003:0392a22": "夫懺悔者。有二種。一則如事懺。二者如理懺。事懺之",
    "X74n1475_003:0392a23": "時。必須懇倒。禮敬十方諸佛。嚴持道場。對三寶前。披",
    "X74n1475_003:0392a24": "陳罪相。責心愧切。一則以佛功德。能令罪滅。永斷相",
    "X74n1475_003:0392b01": "續。更不敢犯。如理懺者。但發菩提心。自然摧懷恒沙",
    "X74n1475_003:0392b02": "煩惱。知罪虗妄。觀罪相空。故普賢觀經云。若欲懺悔",
    "X74n1475_003:0392b03": "者。端坐念實相。淨名云。不在內外中間。如是理懺之",
    "X74n1475_003:0392b04": "時。最須觀行明白。若人曾入道場。經是二種懺悔。當",
    "X74n1475_003:0392b05": "知罪垢必滅。要在至心。如人先犯王法。遇王恩赦。先",
    "X74n1475_003:0392b06": "所犯罪悉皆除蕩。法王設此懺悔之法。本為救惡眾",
    "X74n1475_003:0392b07": "生。既經懺悔。佛言必滅。更莫憶想。生滅由心。當除根",
    "X74n1475_003:0392b08": "本。若有罪不懺。愚迷極甚。殃累後身。受苦萬劫。是故",
    "X74n1475_003:0392b09": "今日嚴淨道場。歸依三寶。理事俱懺。欲懺悔罪。即知",
    "X74n1475_003:0392b10": "所造罪障難滅。因緣如何。懺悔罪即易滅。經中佛說。",
    "X74n1475_003:0392b11": "有二種勁徤之兒。一者自不作罪。二者作已能悔。又",
    "X74n1475_003:0392b12": "云。有二種白法。能為眾生滅除眾罪。一者慚。二者愧。",
    "X74n1475_003:0392b13": "慚者不自作惡。愧者不令他作。有慚愧者。可名為人。",
    "X74n1475_003:0392b14": "若無慚愧者。與諸禽獸。不相異也。是故弟子今日慚",
    "X74n1475_003:0392b15": "愧。歸命依佛。",
    "X74n1475_003:0392b16": "弟子某甲等。自從無始曠劫。乃至今日(准薩遮尼乾子經之說。有",
    "X74n1475_003:0392b17": "根本重罪。一一之罪。悉墮阿鼻地獄。今並為懺悔。謂一破壞塔寺。焚燒經像。盜用三寶一切財物。二謗三乘法",
    "X74n1475_003:0392b18": "言非聖教。障礙留難。隱蔽覆藏。三於一切出家人所有持戒破戒打罵呵責。說其過惡。禁〔門〕牢獄。或脫袈裟。逼",
    "X74n1475_003:0392b19": "令還俗。策役驅使。斷其命根。四於四重五逆之罪。隨犯其一。五起〔夫〕邪見。撥無因果。既知其相。今當一切皆須",
    "X74n1475_003:0392b20": "發露。至心懺悔)。愚癡所盲。起諸煩惱。六根三業造罪無窮。障",
    "X74n1475_003:0392b21": "佛法因。開闡提路。違背聖意。隨逐惡緣。棄捨菩提。躭",
    "X74n1475_003:0392b22": "翫生死。於出離法無一念心。諸苦毒因長夜積習。破",
    "X74n1475_003:0392b23": "塔壞寺。燒像焚經。盜僧鬘財。起大邪見。撥無因果。作",
    "X74n1475_003:0392b24": "一闡提。謗佛法僧。殺父害母。破和合僧。損佛色身。殺",
    "X74n1475_003:0392c01": "諸聖人。逆害師長。汙染無學及親非親。於出家人打",
    "X74n1475_003:0392c02": "罵呵責。驅令還俗。斷其命根。惡法交遊。汙穢塔寺。毀",
    "X74n1475_003:0392c03": "犯齋戒。縱蕩身心。行殺盜婬。惡口兩舌。妄言綺語。邪",
    "X74n1475_003:0392c04": "見貪瞋。有愛有癡。無慚無愧。如是等罪無量無邊。今",
    "X74n1475_003:0392c05": "日至誠皆悉懺悔。",
    "X74n1475_003:0392c06": "又弟子等無始已來。至於今日。由邪見故。展轉顛倒。",
    "X74n1475_003:0392c07": "住於邪事。殺害生命。解奏魑魅魍魎鬼神。欲希延年",
    "X74n1475_003:0392c08": "終不能得。或妄言見鬼。假稱神語。如是等罪無量無",
    "X74n1475_003:0392c09": "邊。今日慚愧皆悉懺悔。又復無始以來。至於今日。或",
    "X74n1475_003:0392c10": "行動慠誕。自高自大。或恃種姓。輕慢一切。以貴輕賤。",
    "X74n1475_003:0392c11": "用強凌弱。或飲酒鬪亂。不避親疎。惛迷終日。不識尊",
    "X74n1475_003:0392c12": "卑。如是等罪。今悉懺悔。",
    "X74n1475_003:0392c13": "又或貪嗜飲食。無有期度。或食生膾。或噉五辛。熏穢",
    "X74n1475_003:0392c14": "經像排突清眾。縱恣心思。不知限極。疎遠善人。狎近",
    "X74n1475_003:0392c15": "惡友。如是等罪。今悉懺悔。",
    "X74n1475_003:0392c16": "又或貢高憍慢。偃蹇自用。虜扈抵突。不識人情自是",
    "X74n1475_003:0392c17": "非他。希望憿幸。如是等罪。今悉懺悔。",
    "X74n1475_003:0392c18": "又或臨財無讓。不廉不能。屠肉沽酒。欺誑自活。或出",
    "X74n1475_003:0392c19": "入息利。計時賣日。聚積苛尅。貪求無厭。或無戒德。空",
    "X74n1475_003:0392c20": "納信施。受人供養。不慚不愧。如是等罪。今悉懺悔。",
    "X74n1475_003:0392c21": "又或捶奴撲婢。驅使僮吏不問饑渴寒屠。或癈折橋",
    "X74n1475_003:0392c22": "梁。杜絕行路。如是等罪。今悉懺悔。",
    "X74n1475_003:0392c23": "又或放逸自恣。無記散亂。樗蒲圍碁。羣會屯聚。飲酒",
    "X74n1475_003:0392c24": "食肉。更相澆餞。無趣譚話論說天下。從年竟歲虗喪",
    "X74n1475_003:0393a01": "天日。初中後夜禪誦不修。懈怠懶墮。尸臥終日。於六",
    "X74n1475_003:0393a02": "念處心不經理。見他勝事。便生嫉妬。心懷磣毒。備起",
    "X74n1475_003:0393a03": "煩惱。致使諸惡猛風。吹罪薪火。常以熾燃。無有休息。",
    "X74n1475_003:0393a04": "三業微善一切俱焚。善根既盡。為一闡提。墮大地獄。",
    "X74n1475_003:0393a05": "無有出期。是故弟子。今日至到稽顙向十方一切三",
    "X74n1475_003:0393a06": "寶。懺悔上來所有一切眾罪。若輕若重。若麤若細。自",
    "X74n1475_003:0393a07": "作教他作。若隨喜作。以勢力逼迫令作。如是乃至讚",
    "X74n1475_003:0393a08": "歎行惡法者。今日至誠發露懺悔。願皆消滅。",
    "X74n1475_003:0393a09": "又弟子等。依教悟理。照真察妄。反自思惟。多劫生中",
    "X74n1475_003:0393a10": "所造罪業。若不懺悔。必墮三途。累劫受殃。善根難續。",
    "X74n1475_003:0393a11": "哀哉大險。造此愆違。痛矣愚癡不知改悔。若猶隱覆。",
    "X74n1475_003:0393a12": "成決定因。臨命終時。地獄相現。風力解體。意想慞惶。",
    "X74n1475_003:0393a13": "隨惡業牽備受苦毒。燄[?*雲]電爍沸鼎雷奔。獄卒振威",
    "X74n1475_003:0393a14": "鐵虵縱毒。鋒刃亂起。苦具交馳。喪瞻巳魂。莫知依救。",
    "X74n1475_003:0393a15": "冥冥厚夜。累劫窮年。八熱八寒。無不經歷。從地獄出。",
    "X74n1475_003:0393a16": "或墮畜生。大蟒毒蟲無類不文。或受餓鬼。骨節燒燃。",
    "X74n1475_003:0393a17": "積劫餓虗受苦無極。我今歸命三寶。懺洗罪愆。諸佛",
    "X74n1475_003:0393a18": "大悲。願垂拔濟。頓袪愚業。翻作淨因。身心齊空。罪福",
    "X74n1475_003:0393a19": "無住。了見真性等佛法身。三業罪愆成三解脫。六根",
    "X74n1475_003:0393a20": "重障翻作六通。劒樹刀山皆成寶蕚。裂河沸屎盡作",
    "X74n1475_003:0393a21": "花池。法界穢邦一時清淨。",
    "X74n1475_003:0393a22": "懺悔已。至心歸命禮三寶。",
    "X74n1475_003:0393a23": "至心發願",
    "X74n1475_003:0393a24": "願弟子等。承是懺悔無明顛倒五逆等罪所生功德。",
    "X74n1475_003:0393b01": "生生世世。遇正法緣。正信心生。正見明了。菩提心發。",
    "X74n1475_003:0393b02": "菩薩行圓。為護法城。弘通大道。像法不法皆願主持。",
    "X74n1475_003:0393b03": "在家出家常為佛子。又願承是懺悔一切諸惡所生",
    "X74n1475_003:0393b04": "功德。生生世世。慈和忠孝。謙卑忍辱。知廉識耻。先意",
    "X74n1475_003:0393b05": "問訊。循良貞謹。清潔義讓。於僧於俗無不欽承。若怨",
    "X74n1475_003:0393b06": "若親無不愛念。遠離惡友。常遇善緣。守攝六根。警護",
    "X74n1475_003:0393b07": "三業。捍勞忍苦。心不退沒。立菩提志。荷負眾生。常與",
    "X74n1475_003:0393b08": "眾生作所依止。",
    "X74n1475_003:0393b09": "發願已。至心歸命禮三寶。",
    "X74n1475_003:0393b10": "○白眾等聽說經中無常偈",
    "X74n1475_003:0393b11": "　一切眾生類　　死法常現前　　設以諸方便",
    "X74n1475_003:0393b12": "　不能遮此法　　久受無量樂　　必定還退沒",
    "X74n1475_003:0393b13": "　是故諸人天　　不應縱貪欲　　欲洄澓所轉",
    "X74n1475_003:0393b14": "　中後常苦惱　　云何愚癡人　　於欲生愛樂",
    "X74n1475_003:0393b15": "　如妙色毒華　　如觸猛火燄　　欲樂亦如是",
    "X74n1475_003:0393b16": "　後受大苦惱　　如火益眾薪　　其燄不可滅",
    "X74n1475_003:0393b17": "　自他俱能燒　　欲樂亦如是",
    "X74n1475_003:0393b19": "圓覺道場禮懺禪觀法事卷第三",
    "X74n1475_003:0393b21": "根本寫本",
    "X74n1475_003:0393b22": "寬元二年十月十七日於栂尾西房以經藏唐本",
    "X74n1475_003:0393b23": "盡寫之(云云)",
    "X74n1475_003:0393b24": "第二轉建仁七年三月二十日於山井[(光-儿+?)*?]"
}