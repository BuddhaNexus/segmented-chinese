{
    "T47n1998A_026:0920c11": "大慧普覺禪師書卷第二十六",
    "T47n1998A_026:0920c13": "宋徑山能仁禪院住持嗣法",
    "T47n1998A_026:0920c14": "慧日禪師臣蘊聞　上進",
    "T47n1998A_026:0920c15": "答江給事答江給事少明",
    "T47n1998A_026:0920c16": "人生一世。百年光陰。能有幾許。公白屋起家。",
    "T47n1998A_026:0920c17": "歷盡清要。此是世間第一等受福底人。能知",
    "T47n1998A_026:0920c18": "慚愧。回心向道。學出世間脫生死法。又是世",
    "T47n1998A_026:0920c19": "間第一等討便宜底人。須是急著手脚冷却",
    "T47n1998A_026:0920c20": "面皮。不得受人差排。自家理會本命元辰。教",
    "T47n1998A_026:0920c21": "去處分明。便是世間出世間一箇了事底大",
    "T47n1998A_026:0920c22": "丈夫也。承連日去與參政道話。甚善甚善。此",
    "T47n1998A_026:0920c23": "公歇得馳求心。得言語道斷心行處滅差別",
    "T47n1998A_026:0920c24": "異路。覷見古人脚手。不被古人方便文字所",
    "T47n1998A_026:0920c25": "羅籠。山僧見渠如此。所以更不曾與之說一",
    "T47n1998A_026:0920c26": "字。恐鈍置他。直候渠將來。自要與山僧說話。",
    "T47n1998A_026:0920c27": "方始共渠眉毛廝結理會在。不只恁麼便休。",
    "T47n1998A_026:0920c28": "學道人。若馳求心不歇。縱與之眉毛廝結理",
    "T47n1998A_026:0920c29": "會。何益之有。正是癡狂外邊走耳。古人云。",
    "T47n1998A_026:0921a01": "親近善者。如霧露中行。雖不濕衣。時時有潤。",
    "T47n1998A_026:0921a02": "但頻與參政說話。至禱至禱。不可將古人垂",
    "T47n1998A_026:0921a03": "示言教胡亂穿鑿。如馬大師遇南嶽和尚。說",
    "T47n1998A_026:0921a04": "法云。譬牛駕車。車若不行。打車即是。打牛即",
    "T47n1998A_026:0921a05": "是。馬師聞之。言下知歸。這幾句兒言語。諸",
    "T47n1998A_026:0921a06": "方多少說法。如雷如霆。如雲如雨底。理會不",
    "T47n1998A_026:0921a07": "得。錯下名言。隨語生解。見與舟峯書尾杜撰",
    "T47n1998A_026:0921a08": "解註。山僧讀之。不覺絕倒。可與說如來禪祖",
    "T47n1998A_026:0921a09": "師禪底。一狀領過一道行遣也。來頌子細看",
    "T47n1998A_026:0921a10": "過。却勝得前日兩頌。自此可已之。頌來頌",
    "T47n1998A_026:0921a11": "去。有甚了期。如參政相似。渠豈是不會做頌。",
    "T47n1998A_026:0921a12": "何故都無一字。乃識法者懼耳。間或露一毛",
    "T47n1998A_026:0921a13": "頭。自然抓著山僧痒處。如出山相頌云。到處",
    "T47n1998A_026:0921a14": "逢人驀面欺之語。可與叢林作點眼藥。公異",
    "T47n1998A_026:0921a15": "日自見矣。不必山僧註破也。某近見公頓然",
    "T47n1998A_026:0921a16": "改變為此事甚力。故作此書。不覺縷縷。",
    "T47n1998A_026:0921a17": "答富樞密答富樞密季申",
    "T47n1998A_026:0921a18": "示諭。蚤歲知信向此道。晚年為知解所障。",
    "T47n1998A_026:0921a19": "未有一悟入處。欲知日夕體道方便。既荷至",
    "T47n1998A_026:0921a20": "誠。不敢自外。據欵結案。葛藤少許。只這求",
    "T47n1998A_026:0921a21": "悟入底。便是障道知解了也。更別有甚麼知",
    "T47n1998A_026:0921a22": "解為公作障。畢竟喚甚麼作知解。知解從何",
    "T47n1998A_026:0921a23": "而至。被障者復是阿誰。只此一句。顛倒有",
    "T47n1998A_026:0921a24": "三。自言為知解所障是一。自言未悟甘作迷",
    "T47n1998A_026:0921a25": "人是一。更在迷中將心待悟是一。只這三顛",
    "T47n1998A_026:0921a26": "倒。便是生死根本。直須一念不生顛倒心絕。",
    "T47n1998A_026:0921a27": "方知無迷可破。無悟可待。無知解可障。如人",
    "T47n1998A_026:0921a28": "飲水冷煖自知。久久自然。不作這般見解也。",
    "T47n1998A_026:0921a29": "但就能知知解底心上看。還障得也無。能知",
    "T47n1998A_026:0921b01": "知解底心上。還有如許多般也無。從上大智",
    "T47n1998A_026:0921b02": "慧之士。莫不皆以知解為儔侶。以知解為方",
    "T47n1998A_026:0921b03": "便。於知解上行平等慈。於知解上作諸佛事。",
    "T47n1998A_026:0921b04": "如龍得水。似虎靠山。終不以此為惱。只為",
    "T47n1998A_026:0921b05": "他識得知解起處。既識得起處。即此知解。便",
    "T47n1998A_026:0921b06": "是解脫之場。便是出生死處。既是解脫之場。",
    "T47n1998A_026:0921b07": "出生死處。則知底解底當體寂滅。知底解底",
    "T47n1998A_026:0921b08": "既寂滅。能知知解者不可不寂滅。菩提涅槃",
    "T47n1998A_026:0921b09": "真如佛性。不可不寂滅。更有何物可障。更向",
    "T47n1998A_026:0921b10": "何處求悟入。釋迦老子曰。諸業從心生。故說",
    "T47n1998A_026:0921b11": "心如幻。若離此分別。則滅諸有趣。僧問大珠",
    "T47n1998A_026:0921b12": "和尚。如何是大涅槃。珠云。不造生死業。是大",
    "T47n1998A_026:0921b13": "涅槃。僧云。如何是生死業。珠云。求大涅槃。",
    "T47n1998A_026:0921b14": "是生死業。又古德云。學道人一念計生死。即",
    "T47n1998A_026:0921b15": "落魔道。一念起諸見。即落外道。又淨名云。眾",
    "T47n1998A_026:0921b16": "魔者樂生死。菩薩於生死而不捨。外道者樂",
    "T47n1998A_026:0921b17": "諸見。菩薩於諸見而不動。此乃是以知解",
    "T47n1998A_026:0921b18": "為儔侶。以知解為方便。於知解上行平等慈。",
    "T47n1998A_026:0921b19": "於知解上作諸佛事底樣子也。只為他了達",
    "T47n1998A_026:0921b20": "三祇劫空生死涅槃俱寂靜故。既未到這箇",
    "T47n1998A_026:0921b21": "田地。切不可被邪師輩胡說亂道引入鬼窟",
    "T47n1998A_026:0921b22": "裏。閉眉合眼作妄想。邇來祖道衰微。此流如",
    "T47n1998A_026:0921b23": "麻似粟。真是一盲引眾盲。相牽入火坑。深可",
    "T47n1998A_026:0921b24": "憐愍。願公硬著脊梁骨。莫作這般去就。作",
    "T47n1998A_026:0921b25": "這般去就底。雖暫拘得箇臭皮袋子住便以",
    "T47n1998A_026:0921b26": "為究竟。而心識紛飛。猶如野馬。縱然心識暫",
    "T47n1998A_026:0921b27": "停。如石壓草。不覺又生。欲直取無上菩提到",
    "T47n1998A_026:0921b28": "究竟安樂處。不亦難乎。宗杲亦嘗為此流所",
    "T47n1998A_026:0921b29": "誤。後來若不遇真善知識。幾致空過一生。每",
    "T47n1998A_026:0921c01": "每思量。直是叵耐。以故不惜口業力救此弊。",
    "T47n1998A_026:0921c02": "今稍有知非者。若要徑截理會。須得這一念",
    "T47n1998A_026:0921c03": "子嚗地一破。方了得生死。方名悟入。然切不",
    "T47n1998A_026:0921c04": "可存心待破。若存心在破處。則永劫無有破",
    "T47n1998A_026:0921c05": "時。但將妄想顛倒底心。思量分別底心。好生",
    "T47n1998A_026:0921c06": "惡死底心。知見解會底心。欣靜厭鬧底心。",
    "T47n1998A_026:0921c07": "一時按下。只就按下處看箇話頭。僧問趙州。",
    "T47n1998A_026:0921c08": "狗子還有佛性也無。州云無。此一字子。乃是",
    "T47n1998A_026:0921c09": "摧許多惡知惡覺底器仗也。不得作有無會。",
    "T47n1998A_026:0921c10": "不得作道理會。不得向意根下思量卜度。不",
    "T47n1998A_026:0921c11": "得向揚眉瞬目處挅根。不得向語路上作活",
    "T47n1998A_026:0921c12": "計。不得颺在無事甲裏。不得向舉起處承當。",
    "T47n1998A_026:0921c13": "不得向文字中引證。但向十二時中四威儀",
    "T47n1998A_026:0921c14": "內。時時提撕。時時舉覺。狗子還有佛性也無。",
    "T47n1998A_026:0921c15": "云無。不離日用。試如此做工夫看。月十日便",
    "T47n1998A_026:0921c16": "自見得也。一郡千里之事。都不相妨。古人",
    "T47n1998A_026:0921c17": "云。我這裏是活底祖師意。有甚麼物能拘執",
    "T47n1998A_026:0921c18": "他。若離日用別有趣向。則是離波求水。離器",
    "T47n1998A_026:0921c19": "求金。求之愈遠矣。",
    "T47n1998A_026:0921c20": "又。",
    "T47n1998A_026:0921c21": "竊知。日來以此大事因緣為念。勇猛精進純",
    "T47n1998A_026:0921c22": "一無雜。不勝喜躍。能二六時中熾然作為之",
    "T47n1998A_026:0921c23": "際。必得相應也未。寤寐二邊得一如也未。如",
    "T47n1998A_026:0921c24": "未。切不可一向沈空趣寂。古人喚作黑山下",
    "T47n1998A_026:0921c25": "鬼家活計。盡未來際無有透脫之期。昨接來",
    "T47n1998A_026:0921c26": "誨。私慮左右必已耽著靜勝三昧。及詢直閣",
    "T47n1998A_026:0921c27": "公。乃知果如所料。大凡涉世有餘之士。久",
    "T47n1998A_026:0921c28": "膠於塵勞中。忽然得人指令向靜默處做工",
    "T47n1998A_026:0921c29": "夫。乍得胸中無事。便認著以為究竟安樂。殊",
    "T47n1998A_026:0922a01": "不知。似石壓草。雖暫覺絕消息奈何根株猶",
    "T47n1998A_026:0922a02": "在。寧有證徹寂滅之期。要得真正寂滅現前。",
    "T47n1998A_026:0922a03": "必須於熾然生滅之中驀地一跳跳出。不動",
    "T47n1998A_026:0922a04": "一絲毫。便攪長河為酥酪。變大地作黃金臨",
    "T47n1998A_026:0922a05": "機縱奪殺活自由。利他自利無施不可。先聖",
    "T47n1998A_026:0922a06": "喚作無盡藏陀羅尼門。無盡藏神通遊戲門。",
    "T47n1998A_026:0922a07": "無盡藏如意解脫門。豈非真大丈夫之能事",
    "T47n1998A_026:0922a08": "也。然亦非使然。皆吾心之常分耳。願左右",
    "T47n1998A_026:0922a09": "快著精彩。決期於此。廓徹大悟。胸中皎然。",
    "T47n1998A_026:0922a10": "如百千日月。十方世界一念明了。無一絲毫",
    "T47n1998A_026:0922a11": "頭異想。始得與究竟相應。果能如是。豈獨於",
    "T47n1998A_026:0922a12": "生死路上得力。異日再秉鈞軸。致君於堯舜",
    "T47n1998A_026:0922a13": "之上。如指諸掌耳。",
    "T47n1998A_026:0922a14": "又。",
    "T47n1998A_026:0922a15": "示諭。初機得少靜坐工夫。亦自佳。又云。不敢",
    "T47n1998A_026:0922a16": "妄作靜見。黃面老子所謂。譬如有人自塞其",
    "T47n1998A_026:0922a17": "耳高聲大叫求人不聞。真是自作障難耳。若",
    "T47n1998A_026:0922a18": "生死心未破。日用二六時中冥冥蒙蒙地。如",
    "T47n1998A_026:0922a19": "魂不散底死人一般。更討甚閑工夫。理會靜",
    "T47n1998A_026:0922a20": "理會鬧耶。涅槃會上廣額屠兒。放下屠刀便",
    "T47n1998A_026:0922a21": "成佛。豈是做靜中工夫來。渠豈不是初機。左",
    "T47n1998A_026:0922a22": "右見此定以為不然。須差排渠作古佛示現。",
    "T47n1998A_026:0922a23": "今人無此力量。若如是見。乃不信自殊勝。甘",
    "T47n1998A_026:0922a24": "為下劣人也。我此門中。不論初機晚學。亦不",
    "T47n1998A_026:0922a25": "問久參先達。若要真箇靜。須是生死心破。不",
    "T47n1998A_026:0922a26": "著做工夫。生死心破。則自靜也。先聖所說寂",
    "T47n1998A_026:0922a27": "靜方便。正為此也。自是末世邪師輩。不會先",
    "T47n1998A_026:0922a28": "聖方便語耳。左右若信得山僧及試向鬧處",
    "T47n1998A_026:0922a29": "看狗子無佛性話。未說悟不悟。正當方寸擾",
    "T47n1998A_026:0922b01": "擾時。謾提撕舉覺看。還覺靜也無。還覺得力",
    "T47n1998A_026:0922b02": "也無。若覺得力。便不須放捨。要靜坐時。但",
    "T47n1998A_026:0922b03": "燒一炷香靜坐。坐時不得令昏沈。亦不得掉",
    "T47n1998A_026:0922b04": "舉。昏沈掉舉先聖所訶。靜坐時纔覺此兩種",
    "T47n1998A_026:0922b05": "病現前。但只舉狗子無佛性話。兩種病不著",
    "T47n1998A_026:0922b06": "用力排遣。當下怗怗地矣。日久月深纔覺省",
    "T47n1998A_026:0922b07": "力便是得力處也。亦不著做靜中工夫。只這",
    "T47n1998A_026:0922b08": "便是工夫也。李參政頃在泉南。初相見時。見",
    "T47n1998A_026:0922b09": "山僧力排默照邪禪瞎人眼。渠初不平。疑怒",
    "T47n1998A_026:0922b10": "相半。驀聞山僧頌庭前柏樹子話。忽然打破",
    "T47n1998A_026:0922b11": "漆桶。於一笑中千了百當。方信山僧開口見",
    "T47n1998A_026:0922b12": "膽。無秋毫相欺。亦不是爭人我。便對山僧",
    "T47n1998A_026:0922b13": "懺悔。此公現在彼。請試問之。還是也無。道",
    "T47n1998A_026:0922b14": "謙上座已往福唐。不識已到彼否。此子參禪",
    "T47n1998A_026:0922b15": "喫辛苦更多。亦嘗十餘年入枯禪。近年始得",
    "T47n1998A_026:0922b16": "箇安樂處。相見時試問渠。如何做工夫。曾為",
    "T47n1998A_026:0922b17": "浪子偏憐客。想必至誠吐露也。",
    "T47n1998A_026:0922b18": "答李參政別紙答李參政別紙漢老",
    "T47n1998A_026:0922b19": "富樞密頃在三衢時。嘗有書來問道。因而打",
    "T47n1998A_026:0922b20": "葛藤一上。落草不少。尚爾滯在默照處。定",
    "T47n1998A_026:0922b21": "是遭邪師引入鬼窟裏無疑。今又得書。復執",
    "T47n1998A_026:0922b22": "靜坐為佳。其滯泥如此。如何參得徑山禪。今",
    "T47n1998A_026:0922b23": "次答渠書。又復縷縷葛藤。不惜口業。痛與",
    "T47n1998A_026:0922b24": "剗除。又不知肯回頭轉腦。於日用中看話頭",
    "T47n1998A_026:0922b25": "否。先聖云。寧可破戒如須彌山。不可被邪師",
    "T47n1998A_026:0922b26": "熏一邪念。如芥子許在情識中。如油入麫永",
    "T47n1998A_026:0922b27": "不可出。此公是也。如與之相見。試取答渠底",
    "T47n1998A_026:0922b28": "葛藤一觀。因而作箇方便救取此人。四攝法",
    "T47n1998A_026:0922b29": "中以同事攝為最彊。左右當大啟此法門。令",
    "T47n1998A_026:0922c01": "其信入。不唯省得山僧一半力。亦使渠信得",
    "T47n1998A_026:0922c02": "及。肯離舊窟也。",
    "T47n1998A_026:0922c03": "答陳少卿答陳少卿季任",
    "T47n1998A_026:0922c04": "承諭。欲留意此段大事因緣。為根性極鈍。若",
    "T47n1998A_026:0922c05": "果如此。當為左右賀也。今時士大夫。多於此",
    "T47n1998A_026:0922c06": "事不能百了千當直下透脫者。只為根性太",
    "T47n1998A_026:0922c07": "利知見太多。見宗師纔開口動舌。早一時會",
    "T47n1998A_026:0922c08": "了也。以故返不如鈍根者。無許多惡知惡覺。",
    "T47n1998A_026:0922c09": "驀地於一機一境上一言一句下撞發。便是",
    "T47n1998A_026:0922c10": "達磨大師出頭來。用盡百種神通。也奈何他",
    "T47n1998A_026:0922c11": "不得。只為他無道理可障。利根者返被利根",
    "T47n1998A_026:0922c12": "所障。不能得啐地便折。嚗地便破。假饒於",
    "T47n1998A_026:0922c13": "聰明知解上學得。於自己本分事上。轉不得",
    "T47n1998A_026:0922c14": "力。所以南泉和尚云。近日禪師太多。覓箇",
    "T47n1998A_026:0922c15": "癡鈍人不可得。章敬和尚曰。至理亡言。時",
    "T47n1998A_026:0922c16": "人不悉。彊習他事。以為功能。不知自性元",
    "T47n1998A_026:0922c17": "非塵境。是箇微妙大解脫門。所有鑑覺不染",
    "T47n1998A_026:0922c18": "不礙。如是光明未曾休廢。曩劫至今固無變",
    "T47n1998A_026:0922c19": "易。猶如日輪遠近斯照。雖及眾色。不與一",
    "T47n1998A_026:0922c20": "切和合。靈燭妙明非假鍛鍊。為不了故取於",
    "T47n1998A_026:0922c21": "物象。但如揑目妄起空華。徒自疲勞枉經劫",
    "T47n1998A_026:0922c22": "數。若能返照。無第二人。舉措施為不虧實",
    "T47n1998A_026:0922c23": "相。左右自言根鈍。試如此返照看。能知鈍者",
    "T47n1998A_026:0922c24": "還鈍也無。若不回光返照。只守鈍根更生煩",
    "T47n1998A_026:0922c25": "惱。乃是向幻妄上重增幻妄。空華上更添空",
    "T47n1998A_026:0922c26": "華也。但相聽能知根性鈍者。決定不鈍。雖不",
    "T47n1998A_026:0922c27": "得守著這箇鈍底。然亦不得捨却這箇鈍底",
    "T47n1998A_026:0922c28": "參。取捨利鈍在人不在心。此心與三世諸佛",
    "T47n1998A_026:0922c29": "一體無二。若有二則法不平等矣。受教傳心",
    "T47n1998A_026:0923a01": "但為虛妄。求真覓實轉見參差。但知得一體",
    "T47n1998A_026:0923a02": "無二之心。決定不在利鈍取捨之間。則便當",
    "T47n1998A_026:0923a03": "見月亡指直下一刀兩段。若更遲疑思前算",
    "T47n1998A_026:0923a04": "後。則乃是空拳指上生實解。根境法中虛揑",
    "T47n1998A_026:0923a05": "怪。於陰界中妄自囚執無有了時。近年以來",
    "T47n1998A_026:0923a06": "有一種邪師。說默照禪。教人十二時中是事",
    "T47n1998A_026:0923a07": "莫管。休去歇云。不得做聲。恐落今時。往往",
    "T47n1998A_026:0923a08": "士大夫。為聰明利根所使者。多是厭惡鬧處。",
    "T47n1998A_026:0923a09": "乍被邪師輩指令靜坐。却見省力。便以為是。",
    "T47n1998A_026:0923a10": "更不求妙悟。只以默然為極則。某不惜口業。",
    "T47n1998A_026:0923a11": "力救此弊。今稍有知非者。願公只向疑情不",
    "T47n1998A_026:0923a12": "破處參。行住坐臥不得放捨。僧問趙州。狗",
    "T47n1998A_026:0923a13": "子還有佛性也無。州云無。這一字子。便是",
    "T47n1998A_026:0923a14": "箇破生死疑心底刀子也。這刀子󰚁柄。只在",
    "T47n1998A_026:0923a15": "當人手中。教別人下手不得。須是自家下手",
    "T47n1998A_026:0923a16": "始得。若捨得性命。方肯自下手。若捨性命",
    "T47n1998A_026:0923a17": "不得。且只管在疑不破處崖將去。驀然自肯",
    "T47n1998A_026:0923a18": "捨命一下便了。那時方信靜時便是鬧時底。",
    "T47n1998A_026:0923a19": "鬧時便是靜時底。語時便是默時底。默時便",
    "T47n1998A_026:0923a20": "是語時底。不著問人。亦自然不受邪師胡說",
    "T47n1998A_026:0923a21": "亂道也。至禱至禱。昔朱世英。嘗以書問雲",
    "T47n1998A_026:0923a22": "菴真淨和尚云。佛法至妙。日用如何用心。",
    "T47n1998A_026:0923a23": "如何體究。望慈悲指示。真淨曰。佛法至妙無",
    "T47n1998A_026:0923a24": "二但未至於妙。則互有長短。苟至於妙。則",
    "T47n1998A_026:0923a25": "悟心之人。如實知自心究竟本來成佛。如實",
    "T47n1998A_026:0923a26": "自在。如實安樂如實解脫。如實清淨。而日",
    "T47n1998A_026:0923a27": "用唯用自心。自心變化把得便用。莫問是之",
    "T47n1998A_026:0923a28": "與非。擬心思量早不是也。不擬心一一天真。",
    "T47n1998A_026:0923a29": "一一明妙。一一如蓮華不著水。心清淨超於",
    "T47n1998A_026:0923b01": "彼。所以迷自心故作眾生。悟自心故成佛。而",
    "T47n1998A_026:0923b02": "眾生即佛。佛即眾生。由迷悟故有彼此也。如",
    "T47n1998A_026:0923b03": "今學道人。多不信自心。不悟自心。不得自",
    "T47n1998A_026:0923b04": "心明妙受用。不得自心安樂解脫。心外妄有",
    "T47n1998A_026:0923b05": "禪道。妄立奇特。妄生取捨。縱修行落外道",
    "T47n1998A_026:0923b06": "二乘禪寂斷見境界。所謂修行恐落斷常坑。",
    "T47n1998A_026:0923b07": "其斷見者。斷滅自心本妙明性。一向心外",
    "T47n1998A_026:0923b08": "著空滯禪寂。常見者。不悟一切法空。執著",
    "T47n1998A_026:0923b09": "世間諸有為法。以為究竟也。邪師輩。教士大",
    "T47n1998A_026:0923b10": "夫攝心靜坐。事事莫管。休去歇去。豈不是",
    "T47n1998A_026:0923b11": "將心休心將心歇心將心用心。若如此修行。",
    "T47n1998A_026:0923b12": "如何不落外道二乘禪寂斷見境界。如何顯",
    "T47n1998A_026:0923b13": "得自心明妙受用究竟安樂如實清淨解脫變",
    "T47n1998A_026:0923b14": "化之妙。須是當人自見得自悟得。自然不被",
    "T47n1998A_026:0923b15": "古人言句轉。而能轉得古人言句。如清淨摩",
    "T47n1998A_026:0923b16": "尼寶珠置泥潦之中。經百千歲亦不能染污。",
    "T47n1998A_026:0923b17": "以本體自清淨故。此心亦然。正迷時為塵勞",
    "T47n1998A_026:0923b18": "所惑。而此心體本不曾惑。所謂如蓮華不著",
    "T47n1998A_026:0923b19": "水也。忽若悟得此心本來成佛。究竟自在如",
    "T47n1998A_026:0923b20": "實安樂。種種妙用亦不從外來。為本自具足",
    "T47n1998A_026:0923b21": "故。黃面老子曰。無有定法名阿耨多羅三藐",
    "T47n1998A_026:0923b22": "三菩提。亦無有定法如來可說。若確定本體",
    "T47n1998A_026:0923b23": "實有恁麼事。又却不是也。事不獲已。因迷悟",
    "T47n1998A_026:0923b24": "取捨故。說道理有若干。為未至於妙者。方",
    "T47n1998A_026:0923b25": "便語耳。其實本體亦無若干。請公只恁麼用",
    "T47n1998A_026:0923b26": "心。日用二六時中。不得執生死佛道是有。不",
    "T47n1998A_026:0923b27": "得撥生死佛道歸無。但只看狗子還有佛性",
    "T47n1998A_026:0923b28": "也無。趙州云無。切不可向意根下卜度。不可",
    "T47n1998A_026:0923b29": "向言語上作活計。又不得向開口處承當。又",
    "T47n1998A_026:0923c01": "不得向擊石火閃電光處會。狗子還有佛性",
    "T47n1998A_026:0923c02": "也無。無。但只如此參。亦不得將心待悟待休",
    "T47n1998A_026:0923c03": "歇。若將心待悟待休歇。則轉沒交涉矣。",
    "T47n1998A_026:0923c04": "又。",
    "T47n1998A_026:0923c05": "示諭。自得山野向來書之後。每遇鬧中嚲避",
    "T47n1998A_026:0923c06": "不得處常自點檢。而未有著力工夫。只這嚲",
    "T47n1998A_026:0923c07": "避不得處。便是工夫了也。若更著力點檢。則",
    "T47n1998A_026:0923c08": "又却遠矣。昔魏府老華嚴云。佛法在日用處。",
    "T47n1998A_026:0923c09": "行住坐臥處。喫茶喫飯處。語言相問處。所",
    "T47n1998A_026:0923c10": "作所為處。舉心動念。又却不是也。正當嚲",
    "T47n1998A_026:0923c11": "避不得處。切忌起心動念作點檢想。祖師云。",
    "T47n1998A_026:0923c12": "分別不生。虛明自照。又龐居士云。日用事無",
    "T47n1998A_026:0923c13": "別。唯吾自偶諧。頭頭非取捨。處處勿張乖。",
    "T47n1998A_026:0923c14": "朱紫誰為號。丘山絕點埃。神通并妙用。運",
    "T47n1998A_026:0923c15": "水及搬柴。又先聖云。但有心分別計較。自",
    "T47n1998A_026:0923c16": "心見量者。悉皆是夢。切記取。嚲避不得時。",
    "T47n1998A_026:0923c17": "不得更擬心。不擬心時一切現成。亦不用理",
    "T47n1998A_026:0923c18": "會利。亦不用理會鈍。總不干他利鈍之事。亦",
    "T47n1998A_026:0923c19": "不干他靜亂之事。正當嚲避不得時。忽然打",
    "T47n1998A_026:0923c20": "失布袋。不覺拊掌大笑矣。記取記取。此事",
    "T47n1998A_026:0923c21": "若用一毫毛工夫取證。則如人以手撮摩虛",
    "T47n1998A_026:0923c22": "空。只益自勞耳。應接時但應接。要得靜坐",
    "T47n1998A_026:0923c23": "但靜坐。坐時不得執著坐底為究竟。今時邪",
    "T47n1998A_026:0923c24": "師輩。多以默照靜坐為究竟法。疑誤後昆。",
    "T47n1998A_026:0923c25": "山野不怕結怨。力詆之。以報佛恩。救末法",
    "T47n1998A_026:0923c26": "之弊也。",
    "T47n1998A_026:0923c27": "答趙待制答趙待制道夫",
    "T47n1998A_026:0923c28": "示諭。一一備悉。佛言。有心者皆得作佛。此心",
    "T47n1998A_026:0923c29": "非世間塵勞妄想心。謂發無上大菩提心。若",
    "T47n1998A_026:0924a01": "有是心。無不成佛者。士大夫學道。多自作障",
    "T47n1998A_026:0924a02": "難。為無決定信故也。佛又言。信為道元功德",
    "T47n1998A_026:0924a03": "母。長養一切諸善法。斷除疑網出愛流。開",
    "T47n1998A_026:0924a04": "示涅槃無上道。又云。信能增長智功德。信",
    "T47n1998A_026:0924a05": "能必到如來地。示諭。鈍根未能悟徹。且種佛",
    "T47n1998A_026:0924a06": "種子於心田。此語雖淺近。然亦深遠。但辦",
    "T47n1998A_026:0924a07": "肯心。必不相賺。今時學道之士。往往緩處却",
    "T47n1998A_026:0924a08": "急。急處却放緩。龐公云。一朝蛇入布裩襠。",
    "T47n1998A_026:0924a09": "試問宗師甚時節。昨日事今日尚有記不得",
    "T47n1998A_026:0924a10": "者。況隔陰事。豈容無忘失耶。決欲今生打",
    "T47n1998A_026:0924a11": "教徹。不疑佛不疑祖。不疑生不疑死。須有",
    "T47n1998A_026:0924a12": "決定信具決定志。念念如救頭然。如此做將",
    "T47n1998A_026:0924a13": "去。打未徹時方始可說根鈍耳。若當下便自",
    "T47n1998A_026:0924a14": "謂。我根鈍不能今生打得徹。且種佛種結緣。",
    "T47n1998A_026:0924a15": "乃是不行欲到。無有是處。杲每為信此道",
    "T47n1998A_026:0924a16": "者說。漸覺得日用二六時中省力處。便是學",
    "T47n1998A_026:0924a17": "佛得力處也。自家得力處。他人知不得。亦拈",
    "T47n1998A_026:0924a18": "出與人看不得。盧行者謂道明上座曰。汝若",
    "T47n1998A_026:0924a19": "返照自己本來面目。密意盡在汝邊是也。密",
    "T47n1998A_026:0924a20": "意者便是日用得力處也。得力處。便是省力",
    "T47n1998A_026:0924a21": "處也。世間塵勞事。拈一放一。無窮無盡。四",
    "T47n1998A_026:0924a22": "威儀內。未嘗相捨。為無始時來與之結得緣",
    "T47n1998A_026:0924a23": "深故也。般若智慧無始時來與之結得緣淺",
    "T47n1998A_026:0924a24": "故也。乍聞知識說著。覺得一似難會。若是",
    "T47n1998A_026:0924a25": "無始時來塵勞緣淺。般若緣深者。有甚難會",
    "T47n1998A_026:0924a26": "處。但深處放教淺。淺處放教深。生處放教",
    "T47n1998A_026:0924a27": "熟。熟處放教生。纔覺思量塵勞事時。不用",
    "T47n1998A_026:0924a28": "著力排遣。只就思量處。輕輕撥轉話頭。省",
    "T47n1998A_026:0924a29": "無限力。亦得無限力。請公只如此崖將去。莫",
    "T47n1998A_026:0924b01": "存心等悟。忽地自悟去。參政公想日日相會。",
    "T47n1998A_026:0924b02": "除圍碁外。還曾與說著這般事否。若只圍碁。",
    "T47n1998A_026:0924b03": "不曾說著這般事。只就黑白未分處。掀了盤",
    "T47n1998A_026:0924b04": "撒了子。却問他索取那一著。若索不得。是真",
    "T47n1998A_026:0924b05": "箇鈍根漢。姑置是事。",
    "T47n1998A_026:0924b06": "答許司理答許司理壽源",
    "T47n1998A_026:0924b07": "黃面老子曰。信為道元功德母。長養一切諸",
    "T47n1998A_026:0924b08": "善法。又云。信能增長智功德。信能必到如",
    "T47n1998A_026:0924b09": "來地。欲行千里一步為初。十地菩薩斷障證",
    "T47n1998A_026:0924b10": "法門。初從十信而入。然後登法雲地。而成正",
    "T47n1998A_026:0924b11": "覺。初歡喜地因信而生歡喜故也。若決定竪",
    "T47n1998A_026:0924b12": "起脊梁骨。要做世出世間沒量漢。須是箇生",
    "T47n1998A_026:0924b13": "鐵鑄就底方了得。若半明半暗半信半不信。",
    "T47n1998A_026:0924b14": "決定了不得。此事無人情。不可傳授。須是",
    "T47n1998A_026:0924b15": "自家省發始有趣向分。若取他人口頭辦。永",
    "T47n1998A_026:0924b16": "劫無有歇時。千萬十二時中。莫令空過。逐日",
    "T47n1998A_026:0924b17": "起來應用處。圓陀陀地與釋迦達磨無少異",
    "T47n1998A_026:0924b18": "自是當人見不徹透不過。全身跳在聲色裏。",
    "T47n1998A_026:0924b19": "却向裏許求出頭。轉沒交涉矣。此事亦不在",
    "T47n1998A_026:0924b20": "久參知識遍歷叢林而後了得。而今有多少",
    "T47n1998A_026:0924b21": "在叢林頭白齒黃了不得底。又有多少乍入",
    "T47n1998A_026:0924b22": "叢林一撥便轉千了百當底。發心有先後。悟",
    "T47n1998A_026:0924b23": "時無先後。昔李文和都尉參石門慈照。一句",
    "T47n1998A_026:0924b24": "下承當。便千了百當。甞有偈呈慈照云。學",
    "T47n1998A_026:0924b25": "道須是鐵漢。著手心頭便判。直取無上菩提。",
    "T47n1998A_026:0924b26": "一切是非莫管。但從脚下崖將去死便休。不",
    "T47n1998A_026:0924b27": "要念後思前。亦不要生煩惱。煩惱則障道也。",
    "T47n1998A_026:0924b28": "祝祝。",
    "T47n1998A_026:0924b29": "又。",
    "T47n1998A_026:0924c01": "左右具正信立正志。此乃成佛作祖基本也。",
    "T47n1998A_026:0924c02": "山野因以湛然名公道號。如水之湛然不動。",
    "T47n1998A_026:0924c03": "則虛明自照。不勞心力。世間出世間法。不離",
    "T47n1998A_026:0924c04": "湛然。無纖毫透漏。只以此印。於一切處印",
    "T47n1998A_026:0924c05": "定。無是無不是。一一解脫一一明妙一一實",
    "T47n1998A_026:0924c06": "頭。用時亦湛然。不用時亦湛然。祖師云。但",
    "T47n1998A_026:0924c07": "有心分別計較。自心見量者。悉皆是夢。若心",
    "T47n1998A_026:0924c08": "識寂滅無一動念處。是名正覺。覺既正。則於",
    "T47n1998A_026:0924c09": "日用二六時中。見色聞聲。嗅香了味。覺觸知",
    "T47n1998A_026:0924c10": "法。行住坐臥。語默動靜。無不湛然。亦自不作",
    "T47n1998A_026:0924c11": "顛倒想。有想無想悉皆清淨。既得清淨。動時",
    "T47n1998A_026:0924c12": "顯湛然之用。不動時歸湛然之體。體用雖殊。",
    "T47n1998A_026:0924c13": "而湛然則一也。如析栴檀片片皆栴檀。今時",
    "T47n1998A_026:0924c14": "有一種杜撰漢。自己脚跟下不實。只管教人",
    "T47n1998A_026:0924c15": "攝心靜坐。坐教絕氣息。此輩名為真可憐愍。",
    "T47n1998A_026:0924c16": "請公只恁麼做工夫。山野雖然如此指示公。",
    "T47n1998A_026:0924c17": "真不得已耳。若實有恁麼做工夫底事。即是",
    "T47n1998A_026:0924c18": "污染公矣。此心無有實體。如何硬收攝得住。",
    "T47n1998A_026:0924c19": "擬收攝向甚處安著。既無安著處。則無時無",
    "T47n1998A_026:0924c20": "節。無古無今。無凡無聖。無得無失。無靜無",
    "T47n1998A_026:0924c21": "亂。無生無死。亦無湛然之名。亦無湛然之體。",
    "T47n1998A_026:0924c22": "亦無湛然之用。亦無恁麼說湛然者。亦無恁",
    "T47n1998A_026:0924c23": "麼受湛然說者。若如是見得徹去。徑山亦不",
    "T47n1998A_026:0924c24": "虛作此號。左右亦不虛受此號。如何如何。",
    "T47n1998A_026:0924c25": "大慧普覺禪師書卷第二十六"
}