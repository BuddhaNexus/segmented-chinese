{
    "X78n1553_013:0478b19": "天聖廣燈錄卷第十三　　　〔宋勒〕",
    "X78n1553_013:0478b21": "雲山禪師開堂。升座。有僧問。師唱誰家曲。宗風嗣阿",
    "X78n1553_013:0478b22": "誰　師云。乾山來不絕。坎水出坤流　進云。恁麼即",
    "X78n1553_013:0478b23": "赤脚披衣去也　師云。三峯鎻夜月。獨照一輪燈。",
    "X78n1553_013:0478b24": "師見僧來。便作起勢　僧便出去　師云。得恁麼伶",
    "X78n1553_013:0478c01": "利　僧便喝云。作者箇眼目。承嗣臨濟也大屈哉",
    "X78n1553_013:0478c02": "　師云。且望闍梨善傳　僧迴首　師喝云。作者箇眼",
    "X78n1553_013:0478c03": "目。錯判諸方名言。隨後便打　問。不在內。不在外。不",
    "X78n1553_013:0478c04": "在中間。未審在什麼處　師云。北邙山下　進云。未",
    "X78n1553_013:0478c05": "審如何辨白　師云。千丘萬丘　學云。恁麼即辨得",
    "X78n1553_013:0478c06": "也　師云。辨得底事作麼生　僧便喝　師云。瞎。",
    "X78n1553_013:0478c07": "襄州歷村禪師因一日煎茶次。有僧問。如何是祖師",
    "X78n1553_013:0478c08": "西來意　師舉起茶匙　僧云。莫秖者箇便是否。",
    "X78n1553_013:0478c09": "　師擲向火中。問。如何是觀其音聲而得解脫　師",
    "X78n1553_013:0478c10": "將火筯敲柴。云。汝還聞麼　僧云。聞　師云。誰不解",
    "X78n1553_013:0478c11": "脫。問。如何是襄陽境　師云。漢高廟在主山頭",
    "X78n1553_013:0478c12": "　進云。如何是境中人　師云。口飲漢江水。脚踏鳳林",
    "X78n1553_013:0478c13": "關　問。句絕百非時如何　師云。開口合不得　進",
    "X78n1553_013:0478c14": "云。者箇還當得也無　師云。合口開不得。",
    "X78n1553_013:0478c15": "金沙禪師開堂日。州主并在城。官僚集。時有僧問。昔",
    "X78n1553_013:0478c16": "日梵王親請佛。迦葉白槌事若何　師云。從古至今",
    "X78n1553_013:0478c17": "　進云。恁麼即徧天徧地也　師云。收。問。斬釘截",
    "X78n1553_013:0478c18": "鐵時如何　師云。猶是鈍漢　學人禮拜　師便打。",
    "X78n1553_013:0478c19": "問。如何是祖師西來意　師云聽　進云。恁麼即大",
    "X78n1553_013:0478c20": "眾側聆　師云。十萬八千。問。如何是無縫塔　師",
    "X78n1553_013:0478c21": "云。來者皆瞻敬　進云。瞻敬後如何　師云。峯山不",
    "X78n1553_013:0478c22": "露頂。問。久思示誨。明暗難分。得妙稱揚。乞師一接",
    "X78n1553_013:0478c23": "　師云。得妙稱揚事作麼生　僧便喝　師云。却有",
    "X78n1553_013:0478c24": "些氣息　僧云。再犯不容。問。蓮華未出水時如何",
    "X78n1553_013:0479a01": "　師云。探頭覻不見　進云。出水後如何　師云。長",
    "X78n1553_013:0479a02": "三尺餘。問。久負不逢時如何　師云。舁到北林東",
    "X78n1553_013:0479a03": "　進云。逢後如何　師云。胡僧笑點頭。師俗壽八",
    "X78n1553_013:0479a04": "十二。夏臘七十五。於七月十六日解夏。至脕上堂。眾",
    "X78n1553_013:0479a05": "集。拈起柱杖云。大眾看看。眾皆競視。師擲下拄杖。於",
    "X78n1553_013:0479a06": "法座上端然而化矣。",
    "X78n1553_013:0479a07": "鄂州灌谿志閑禪師魏府舘陶人。俗姓史氏。弱冠依",
    "X78n1553_013:0479a08": "臨濟出家。受具畢。一日。臨濟見來。遂掫住　師云。領",
    "X78n1553_013:0479a09": "也　濟便拓開云。且放汝一頓。師離臨濟至末山",
    "X78n1553_013:0479a10": "　末山見來。便問。近離什麼處　師云。近離路口",
    "X78n1553_013:0479a11": "　山云。何不蓋却了來　師無語。師却問云。如何是",
    "X78n1553_013:0479a12": "末山　山云。不露頂　師云。如何是山中人　山云。",
    "X78n1553_013:0479a13": "非男女等相　師云。何不變去　山云。不是野狐精。",
    "X78n1553_013:0479a14": "變箇什麼　師禮拜。",
    "X78n1553_013:0479a15": "師住後。上堂。示眾云。我在臨濟爺爺處得半杓。末山",
    "X78n1553_013:0479a16": "孃孃處得半杓。共成一杓喫了。直至如今飽餉餉。",
    "X78n1553_013:0479a17": "僧問。請師不借借　師云。滿口道不得。問。如何是",
    "X78n1553_013:0479a18": "祖師西來旨　師云。鉢裡盛飯。鐼裡盛羹　進云。學",
    "X78n1553_013:0479a19": "人不會　師云。飢即喫。飽即休。",
    "X78n1553_013:0479a20": "師上堂。示眾云。十方無壁落。四畔亦無門。露裸裸。赤",
    "X78n1553_013:0479a21": "躧躧。無可把。便下座。師會下有僧去參石霜。石霜",
    "X78n1553_013:0479a22": "問。從什麼處來　僧云。灌谿來　霜云。我南山不如",
    "X78n1553_013:0479a23": "佗北山　僧無語。僧迴。舉似師。師云。何不道。灌谿",
    "X78n1553_013:0479a24": "修涅槃堂了也。僧問。久響灌谿。到來秖見一箇漚",
    "X78n1553_013:0479b01": "麻池　師云。汝秖見漚麻池。且不見灌谿　進云。如",
    "X78n1553_013:0479b02": "何是灌谿　師云。激箭急。",
    "X78n1553_013:0479b03": "師上堂云。不生想念。本來無體。大用現前。不說時節。",
    "X78n1553_013:0479b04": "無事。珍重。師於唐乾寧二年乙卯歲五月二十九",
    "X78n1553_013:0479b05": "日問侍者云。坐去是誰。侍者云。僧伽　師云。立去是",
    "X78n1553_013:0479b06": "誰。侍者云。僧會。師乃行七步。垂手而逝。",
    "X78n1553_013:0479b07": "滄州米倉禪師因州牧請師與寶壽二人長老入衙",
    "X78n1553_013:0479b08": "供養。牧主令人傳語。請長老談論佛法　寶壽乃云。",
    "X78n1553_013:0479b09": "請長老師兄答話　師便喝　壽云。某甲話也未曾",
    "X78n1553_013:0479b10": "問。喝作麼　師云。猶嫌少在　壽却喝。問。如何是",
    "X78n1553_013:0479b11": "米倉境　師云。千秋倉在北門西　進云。如何是境",
    "X78n1553_013:0479b12": "中人　師云。州主近來令稍難　進云。恁麼即權握",
    "X78n1553_013:0479b13": "在手　師云。七棒對十三。問。如何是道　師云。夏",
    "X78n1553_013:0479b14": "天多雨水。秋後滿田黃　學云。不問者箇道　師云。",
    "X78n1553_013:0479b15": "汝問什麼道　學云。問大道　師云。大道縱橫笑點",
    "X78n1553_013:0479b16": "頭。僧問。承古有言。閉門造車。出門合轍。如何是末",
    "X78n1553_013:0479b17": "後一楔　師云。寸釘纔入木。萬代秖傳名。問。如何",
    "X78n1553_013:0479b18": "是祖師西來意　師云。兩手扶牀脚　進云。未審此",
    "X78n1553_013:0479b19": "理云何　師云。寒天懶舉頭。",
    "X78n1553_013:0479b20": "新羅國智異山禪師僧問。師唱誰家曲。宗風嗣阿誰",
    "X78n1553_013:0479b21": "　師云。小年曾歷他門戶。員至如今飽不飢　進云。",
    "X78n1553_013:0479b22": "恁麼即鎮陽格調。今日全施也　師云。盲龜值木且",
    "X78n1553_013:0479b23": "藏身。問。欲掏真性去。未免業纏牽。未審如何免得",
    "X78n1553_013:0479b24": "　師云。放下著　進云。放後如何　師云。臨崖看虎",
    "X78n1553_013:0479c01": "眼。特地一場愁。問。如何是和尚家風　師云。瑠璃",
    "X78n1553_013:0479c02": "盌內水。符刀喝起行　進云。忽遇客來。將何祇待",
    "X78n1553_013:0479c03": "　師云。三巡茶後室中煙。問。如何是鎮國寶　師云。",
    "X78n1553_013:0479c04": "華表柱頭。思天念地　進云。既是鎮國寶。為什麼却",
    "X78n1553_013:0479c05": "如此　師云。非公境界。問。如何是菩提路　師云。",
    "X78n1553_013:0479c06": "三門前　進云。便恁麼去時如何　師云。看。師上",
    "X78n1553_013:0479c07": "堂云。冬不寒。臘後看。便下座。",
    "X78n1553_013:0479c08": "允誠禪師僧問。承教有言。大通智勝佛。十劫坐道場。",
    "X78n1553_013:0479c09": "佛法不現前。不得成佛道。既是十劫坐道場。為什麼",
    "X78n1553_013:0479c10": "不得成佛道　師云。門前鍾擊響。側耳誦經聲　進",
    "X78n1553_013:0479c11": "云。未審向上還更有事也無　師云。有　進云。如何",
    "X78n1553_013:0479c12": "是向上事　師云。地踊峯巒轉更多　學人禮拜",
    "X78n1553_013:0479c13": "　師云。噓。噓。問。達磨未來時如何　師云。風停浪息",
    "X78n1553_013:0479c14": "　進云。來後如何　師云。撞頭搕額。問。如何是佛",
    "X78n1553_013:0479c15": "　師云。人人盡瞻禮　進云。瞻禮後如何　師云。天",
    "X78n1553_013:0479c16": "下獨稱尊。問。一無所有時如何　師云。三冬瑞雪",
    "X78n1553_013:0479c17": "滿乾坤　進云。正當恁麼時。還可迴避也無　師云。",
    "X78n1553_013:0479c18": "錯　進云。不迴避時又如何　師云。錯。師問新到。",
    "X78n1553_013:0479c19": "近離什麼處　僧云。允誠　師云。允誠事作麼生。",
    "X78n1553_013:0479c20": "　僧便喝　師云。好好借問。亂喝作什麼　僧又喝。",
    "X78n1553_013:0479c21": "　師拈棒　僧近前約住云。作什麼　師云。明眼人難",
    "X78n1553_013:0479c22": "瞞。便托開　僧云。者賊。",
    "X78n1553_013:0479c23": "涿州剋符道者僧問。如何是賓中賓　師云。倚門傍",
    "X78n1553_013:0479c24": "戶猶如醉。出言吐氣不慚惶　學云。如何是賓中主",
    "X78n1553_013:0480a01": "　師云。口念彌陀雙柱杖。目瞽瞳人不出頭　學云。",
    "X78n1553_013:0480a02": "如何是主中賓　師云。高提祖印當機用。利物須知",
    "X78n1553_013:0480a03": "語帶悲　學云。如何是主中主　師云。橫按鏌鎁全",
    "X78n1553_013:0480a04": "正令。太平寰宇斬癡頑　學云。既是太平寰宇。為什",
    "X78n1553_013:0480a05": "麼却斬癡頑　師云。不許夜行剛把火。却須當道與",
    "X78n1553_013:0480a06": "人看。",
    "X78n1553_013:0480a07": "臨濟上堂。垂示四種料揀語。云。有時奪人不奪境。有",
    "X78n1553_013:0480a08": "時奪境不奪人。有時人境俱奪。有時人境俱不奪。師",
    "X78n1553_013:0480a09": "便出　問。如何是奪人不奪境　濟云。煦日發生鋪",
    "X78n1553_013:0480a10": "地錦。嬰兒垂髮白如[糸*系]　進云。如何是奪境不奪人",
    "X78n1553_013:0480a11": "　濟云。王令已行天下徧。將軍塞外絕煙塵　進云。",
    "X78n1553_013:0480a12": "如何是人境俱奪　濟云。并汾絕信。獨處一方　進",
    "X78n1553_013:0480a13": "云。如何是人境俱不奪　濟云。王登寶殿。野老謳謌",
    "X78n1553_013:0480a14": "　師乃有頌。",
    "X78n1553_013:0480a15": "　奪人不奪境　　緣自帶譊訛　　擬欲求玄旨",
    "X78n1553_013:0480a16": "　思量返責麼　　驪珠光璨爛　　蟾桂葉婆婆",
    "X78n1553_013:0480a17": "　覿體無差互　　還應滯網羅",
    "X78n1553_013:0480a18": "　奪境不奪人　　尋言何處真　　問禪禪是妄",
    "X78n1553_013:0480a19": "　究理理非親　　日照寒光澹　　山搖翠色新",
    "X78n1553_013:0480a20": "　直饒玄會得　　恬似眼中塵",
    "X78n1553_013:0480a21": "　人境兩俱奪　　從來正令行　　不論佛與祖",
    "X78n1553_013:0480a22": "　那說聖凡情　　擬犯吹毛劒　　退傷值木盲",
    "X78n1553_013:0480a23": "　進前求妙會　　特地打精靈",
    "X78n1553_013:0480a24": "　人境俱不奪　　思量意不偏　　主賓言不異",
    "X78n1553_013:0480b01": "　問答理俱全　　踏破澄潭月　　穿開碧落天",
    "X78n1553_013:0480b02": "　不能明妙用　　淪溺在無緣",
    "X78n1553_013:0480b03": "師頌三十八首",
    "X78n1553_013:0480b04": "初祖熊耳峰",
    "X78n1553_013:0480b05": "　閑佩毗盧印　　人天末位尊　　寶航橫鳳浦",
    "X78n1553_013:0480b06": "　金錫挂龍門　　去後梁王感　　來光魏主恩",
    "X78n1553_013:0480b07": "　葱山擕隻履　　半偈動乾坤",
    "X78n1553_013:0480b08": "二祖漳川鳳",
    "X78n1553_013:0480b09": "　別嗣神州祖　　聯燈又一迴　　密傳三祖印",
    "X78n1553_013:0480b10": "　還夢五侯街　　玄字乾坤太　　慈天日月開",
    "X78n1553_013:0480b11": "　逆流漳浦上　　天感泣雲雷",
    "X78n1553_013:0480b12": "三祖山谷麟",
    "X78n1553_013:0480b13": "　北齊傳得印　　獨步出人間　　祖地江河闊",
    "X78n1553_013:0480b14": "　隨天日月閑　　妙音流四海　　瑞氣溢三山",
    "X78n1553_013:0480b15": "　一句南來信　　清風撼雪關",
    "X78n1553_013:0480b16": "四祖雙峯松",
    "X78n1553_013:0480b17": "　翠合雞山樹　　峩峩祖岫松　　凝霜分五葉",
    "X78n1553_013:0480b18": "　含雪振雙峯　　月逈金河內　　珠添玉鏡中",
    "X78n1553_013:0480b19": "　颼飅傳細離　　天下播真宗",
    "X78n1553_013:0480b20": "五祖東山月",
    "X78n1553_013:0480b21": "　東山分祖印　　空際月成輪　　碧眼風光翠",
    "X78n1553_013:0480b22": "　黃梅樹色春　　九枝添瑞鶴　　一葉拂祥麟",
    "X78n1553_013:0480b23": "　別得金僊記　　曹谿第五人",
    "X78n1553_013:0480b24": "六祖曹谿寶",
    "X78n1553_013:0480c01": "　南得黃梅意　　曹谿記法泉　　三衣兼祖印",
    "X78n1553_013:0480c02": "　一鉢盡師傳　　慈月光千海　　玄河注百川",
    "X78n1553_013:0480c03": "　神洲十二代　　法眼繼相傳",
    "X78n1553_013:0480c04": "毗盧印",
    "X78n1553_013:0480c05": "　天中慈月三峯逈　　指外懸河萬派深",
    "X78n1553_013:0480c06": "　仙舸獨遊華藏海　　無邊川澤喜歸心",
    "X78n1553_013:0480c07": "熊耳巖",
    "X78n1553_013:0480c08": "　熊耳宗師葬洛陽　　龍城天子位千行",
    "X78n1553_013:0480c09": "　迴擔隻履葱山上　　驚殺梁王與魏王",
    "X78n1553_013:0480c10": "馬祖麟",
    "X78n1553_013:0480c11": "　麟眠法苑分千葉　　馬踏曹谿迸萬泉",
    "X78n1553_013:0480c12": "　古佛傳中親授記　　月轉碾破海中天",
    "X78n1553_013:0480c13": "百丈松",
    "X78n1553_013:0480c14": "　百丈和霜嶺上松　　蛇盤鶴性瘦如龍",
    "X78n1553_013:0480c15": "　下堂索著稱名字　　不會師心一萬重",
    "X78n1553_013:0480c16": "臨濟龍",
    "X78n1553_013:0480c17": "　龍控懸河海月秋　　煙霞風雨一時収",
    "X78n1553_013:0480c18": "　波濤急急人難會　　截斷千江水不流",
    "X78n1553_013:0480c19": "龍潭月",
    "X78n1553_013:0480c20": "　祖派波瀾半偈玄　　曹谿舟棹接風煙",
    "X78n1553_013:0480c21": "　一轉海底龍潭月　　碾破雞山雪嶺前",
    "X78n1553_013:0480c22": "雙林桂",
    "X78n1553_013:0480c23": "　身受龍華三會主　　搥開鳳閣九重城",
    "X78n1553_013:0480c24": "　梁王築倒金剛佛　　更門如何不講經",
    "X78n1553_013:0481a01": "藥山刀",
    "X78n1553_013:0481a02": "　藥岫龍泉照瞻清　　乾坤宗匠盡流行",
    "X78n1553_013:0481a03": "　格高一句難分出　　驀就雲巖谷口明",
    "X78n1553_013:0481a04": "丹霞日",
    "X78n1553_013:0481a05": "　一片丹霞見石頭　　麒麟雙鳳況難傳",
    "X78n1553_013:0481a06": "　鋒鋩欲說宗門印　　哽得師心掩耳休",
    "X78n1553_013:0481a07": "鳥窠柏樹居",
    "X78n1553_013:0481a08": "　白鳳烟霞控鳥窠　　驪龍珠耀祖山河",
    "X78n1553_013:0481a09": "　當初捻起布毛意　　體用毗盧些子多",
    "X78n1553_013:0481a10": "石鞏弓",
    "X78n1553_013:0481a11": "　龍劒雕弓祖佛威　　霜鋒雷電急難追",
    "X78n1553_013:0481a12": "　當初金鏃胷前過　　由未重玄多許為",
    "X78n1553_013:0481a13": "歸宗石",
    "X78n1553_013:0481a14": "　雪彩霜威馬祖風　　虎降高格氣如龍",
    "X78n1553_013:0481a15": "　誰人會得歸宗路　　一鏃三關海內通",
    "X78n1553_013:0481a16": "大梅霜",
    "X78n1553_013:0481a17": "　虎見烟蘿透洞門　　心中古佛震乾坤",
    "X78n1553_013:0481a18": "　龍泉截斷麒麟角　　撼得毗盧海月昏",
    "X78n1553_013:0481a19": "灌谿水",
    "X78n1553_013:0481a20": "　一派曹源與灌谿　　龍行風雨動雲霓",
    "X78n1553_013:0481a21": "　後機箭筈波瀾急　　撼得毗盧海岳低",
    "X78n1553_013:0481a22": "天皇竹",
    "X78n1553_013:0481a23": "　龍吟鳳彩震乾坤　　熊耳雞山海內聞",
    "X78n1553_013:0481a24": "　一片雪霜三島外　　虎心半偈灑風雲",
    "X78n1553_013:0481b01": "牛頭雪",
    "X78n1553_013:0481b02": "　六葉牛頭枡別栽　　五天熊耳縱雲雷",
    "X78n1553_013:0481b03": "　須知四祖垂機接　　百鳥銜華更不來",
    "X78n1553_013:0481b04": "五泄泉",
    "X78n1553_013:0481b05": "　發意當初問石頭　　江河心濆渺分流",
    "X78n1553_013:0481b06": "　喚迴指出毗盧印　　便得如山萬事休",
    "X78n1553_013:0481b07": "魯祖巖",
    "X78n1553_013:0481b08": "　虎徑龍泉遶行巖　　鳳棲霜倚鶴和杉",
    "X78n1553_013:0481b09": "　誰人會得宗師意　　紐轉乾坤好不參",
    "X78n1553_013:0481b10": "汾州玉",
    "X78n1553_013:0481b11": "　龍宮鹿苑百川通　　八藏三乘在掌中",
    "X78n1553_013:0481b12": "　却是江西逢馬祖　　迴頭踏轉大虗空",
    "X78n1553_013:0481b13": "踈山松",
    "X78n1553_013:0481b14": "　踈嶺松蘿五葉雲　　毗盧天外別為秦",
    "X78n1553_013:0481b15": "　驪龍踏落虗空月　　木馬重嘶雨露新",
    "X78n1553_013:0481b16": "關南皷",
    "X78n1553_013:0481b17": "　錫撼風霜虎豹愁　　楚王城裡倒騎牛",
    "X78n1553_013:0481b18": "　騰騰盡喝關南皷　　聲壓雲雷動九疇",
    "X78n1553_013:0481b19": "韻山壁",
    "X78n1553_013:0481b20": "　熊耳雞山五印玄　　蛇盤鳳口九瓟泉",
    "X78n1553_013:0481b21": "　紫霄峯上一輪月　　照破曹谿半夜圓",
    "X78n1553_013:0481b22": "南嶽讓禪師鳳",
    "X78n1553_013:0481b23": "　別沐曹谿水　　棲衡嶽萬重　　有心傳五葉",
    "X78n1553_013:0481b24": "　無意據千峯　　洞鶴爭藏翼　　巖雞息瘦容",
    "X78n1553_013:0481c01": "　一聲乾象外　　海內繼真風",
    "X78n1553_013:0481c02": "吉州鯉",
    "X78n1553_013:0481c03": "　五天慈雨細　　師得潤禪林　　碧眼千燈印",
    "X78n1553_013:0481c04": "　清源一派心　　有涯來敻遠　　無底更深沉",
    "X78n1553_013:0481c05": "　別嗣曹谿後　　眾人仰德音",
    "X78n1553_013:0481c06": "南泉竹",
    "X78n1553_013:0481c07": "　根蔕欲何尋　　孤奇逈眾林　　鳳來敲節目",
    "X78n1553_013:0481c08": "　龍去曉知音　　撼雪精神別　　吟風體物深",
    "X78n1553_013:0481c09": "　平常烟靄裡　　動轉振虗心",
    "X78n1553_013:0481c10": "石頭松",
    "X78n1553_013:0481c11": "　出石雄委逈　　樛林況莫同　　翠含烟靄外",
    "X78n1553_013:0481c12": "　閏布雪霜中　　影撼千谿月　　聲聯五葉風",
    "X78n1553_013:0481c13": "　妙音傳藥嶠　　天下定真宗",
    "X78n1553_013:0481c14": "夾山雷",
    "X78n1553_013:0481c15": "　澧水風濤急　　參差海嶽摧　　浪中澄得月",
    "X78n1553_013:0481c16": "　天外振驚雷　　龍領珠難取　　谿巖寶易栽",
    "X78n1553_013:0481c17": "　接人機路險　　寰海更誰偕",
    "X78n1553_013:0481c18": "洞山泉",
    "X78n1553_013:0481c19": "　深沉分派異　　方外一輪孤　　海底清天鏡",
    "X78n1553_013:0481c20": "　潭中碧眼珠　　千重排雪岸　　半偈徹氷壺",
    "X78n1553_013:0481c21": "　遞印宗門後　　人天作楷模",
    "X78n1553_013:0481c22": "趙州關",
    "X78n1553_013:0481c23": "　孤峻南泉派　　師機已得閑　　三衣傳祖域",
    "X78n1553_013:0481c24": "　一句動人眾　　幽谷珠光異　　藍田玉彩班",
    "X78n1553_013:0482a01": "　未明根下蔕　　難過趙州關",
    "X78n1553_013:0482a02": "雲居月",
    "X78n1553_013:0482a03": "　素容空界外　　廓落逈無邊　　玉鏡同千域",
    "X78n1553_013:0482a04": "　金輪帀五天　　霜凝熊耳印　　冰浩鷲峯玄",
    "X78n1553_013:0482a05": "　不是龍居月　　難光洞上泉",
    "X78n1553_013:0482a06": "都頌",
    "X78n1553_013:0482a07": "　儂家住處實堪隈　　吞炭藏身幾萬迴",
    "X78n1553_013:0482a08": "　不觸波瀾招慶月　　動人雲雨皷山雷",
    "X78n1553_013:0482a09": "桐峯庵主師在庵中坐。僧到庵前便去　師云。闍梨",
    "X78n1553_013:0482a10": "　僧迴首便喝　師良久　僧云。死却者漢也　師",
    "X78n1553_013:0482a11": "便打　僧無語　師呵呵大笑。僧見師。問。桐峯庵",
    "X78n1553_013:0482a12": "主在什麼處　師便打　僧云。者箇師僧得恁麼造",
    "X78n1553_013:0482a13": "次　師云。適問箇什麼　僧垂手立　師云。者箇却",
    "X78n1553_013:0482a14": "是闍梨造次　僧喝。便出去　師云。汝恁麼。迷却一",
    "X78n1553_013:0482a15": "切人在。僧問庵主。在者裡忽遇大蟲來時作麼生",
    "X78n1553_013:0482a16": "　師便作大蟲吼　僧作怕勢　師呵呵大笑　僧",
    "X78n1553_013:0482a17": "云。者賊　師云。爭奈我何。僧上山參師　師見云。",
    "X78n1553_013:0482a18": "作箇什麼　僧云。特來相訪　師便打　僧把住云。",
    "X78n1553_013:0482a19": "且莫行麤　師拓開。便歸庵　僧云。者山鬼　師云。",
    "X78n1553_013:0482a20": "什麼處得者師僧　僧云。爭奈公案何　師便打。",
    "X78n1553_013:0482a21": "　僧大笑而去。僧上來。被庵主捉住云。殺人。殺人",
    "X78n1553_013:0482a22": "　僧拓開云。呌作什麼　師云。誰　僧便喝　師便打",
    "X78n1553_013:0482a23": "　僧云。且待。且待　師大笑。",
    "X78n1553_013:0482a24": "師作草鞋次。僧後面來。作大蟲吼　師便喝　僧云。",
    "X78n1553_013:0482b01": "且不妨作草鞋　師云。闍梨[妳-女+口]　僧喝　師云。山僧",
    "X78n1553_013:0482b02": "招得。",
    "X78n1553_013:0482b03": "有一老人入山參師　師云。住在什麼處　老人不",
    "X78n1553_013:0482b04": "語　師云。善能對機　老人地上拈一枝草示師。",
    "X78n1553_013:0482b05": "　師便喝　老人禮拜　師便歸庵　老人云。與麼疑",
    "X78n1553_013:0482b06": "殺一切人在。",
    "X78n1553_013:0482b07": "僧看庵主。(元是同參)問師。還記得昔時行脚事麼　師云。",
    "X78n1553_013:0482b08": "不記得　僧云。自從分襟後。住來多少時也　師云。",
    "X78n1553_013:0482b09": "也是昔時事　僧云。何不道。住持事煩　師云。昔時",
    "X78n1553_013:0482b10": "猶在　僧云。比來相訪。珍重便去　師云。從來疑著。",
    "X78n1553_013:0482b11": "僧見庵主便喝　師云。驚殺人　僧云。大蟲耶　師",
    "X78n1553_013:0482b12": "便喝　僧便走　師將棒趁　僧作亞槍勢　師拄",
    "X78n1553_013:0482b13": "棒而立　僧云。敗也　師云。放儞二十。",
    "X78n1553_013:0482b14": "僧見庵主。云。特來相訪　師不顧　僧近前相看。",
    "X78n1553_013:0482b15": "　師便打　僧云。大陣當前。乞師善巧　師又打　僧",
    "X78n1553_013:0482b16": "云。罕逢作者　師云。汝從什麼處來　僧云。特來相",
    "X78n1553_013:0482b17": "訪　師云。罕遇知音。",
    "X78n1553_013:0482b18": "杉洋庵主師在庵內坐。有僧到庵前。叉手而立　師",
    "X78n1553_013:0482b19": "云。阿誰　僧云。杉洋庵主　師云。我是　僧便喝",
    "X78n1553_013:0482b20": "　師云。噓。噓　僧云。猶要棒喫在　師便打。有僧問",
    "X78n1553_013:0482b21": "云。久響杉洋。到來為什麼不見　師云。黑似漆　僧",
    "X78n1553_013:0482b22": "以手指　師云。親到杉洋。有僧來庵前共師菿坐",
    "X78n1553_013:0482b23": "　僧云。庵主得箇什麼道理。便住此山　師云。也欲",
    "X78n1553_013:0482b24": "通消息。恐遭人撿點　僧大笑而出　師云。今日大",
    "X78n1553_013:0482c01": "賺。",
    "X78n1553_013:0482c02": "師在庵前坐禪。有僧近前。便打師一掌　師便歸庵",
    "X78n1553_013:0482c03": "　其僧却坐　師却出來　僧云。猛虎當前。誰人敢",
    "X78n1553_013:0482c04": "敵　師便打　僧云。苦。苦。僧問庵主。境界當前。如",
    "X78n1553_013:0482c05": "何支遣　師喝云。者妖怪　僧云。今日被迷一上。不",
    "X78n1553_013:0482c06": "同小小　師云。賴是深山無人見　僧云。知即得。",
    "X78n1553_013:0482c07": "　師呵呵大笑。",
    "X78n1553_013:0482c08": "虎谿庵主師見僧入門。師便喝　僧默然　師便打",
    "X78n1553_013:0482c09": "　僧又喝　師云。好箇草賊。僧問。庵主在者裏多",
    "X78n1553_013:0482c10": "少年也　師云。秖見冬凋夏長。年代總不記得　僧",
    "X78n1553_013:0482c11": "云。大妙記不得　師云。汝道我在者裏得多少年也",
    "X78n1553_013:0482c12": "　僧云。冬凋夏長　師云。閙市裏虎。僧問。莫是虎",
    "X78n1553_013:0482c13": "谿庵主麼　師云。不是　僧云。為什麼不是　師云。",
    "X78n1553_013:0482c14": "對面不相識　僧云。聯殺人　師云。適來問箇什麼",
    "X78n1553_013:0482c15": "　僧喝。有僧來相看　師見總不顧　僧云。知道",
    "X78n1553_013:0482c16": "庵主有此機鋒　師彈指一下　僧云。是何宗旨。",
    "X78n1553_013:0482c17": "　師便打　僧云。知道今日落他便宜　師云。猶要棒",
    "X78n1553_013:0482c18": "喫在。僧問。庵主是什麼處人　師云。隴西人　僧",
    "X78n1553_013:0482c19": "云。承聞隴西出鸚鵡。是否　師作鸚聲　僧云。好箇",
    "X78n1553_013:0482c20": "鸚鵡　師便打。僧來訪師　師見云。何處來　僧",
    "X78n1553_013:0482c21": "便喝　師云。作家　僧良久　師云。死却者漢也。",
    "X78n1553_013:0482c22": "　僧便出去　師云。猶動在。僧見師坐　僧近前云。",
    "X78n1553_013:0482c23": "不審庵主　師云。是誰　僧便喝　師云。得恁麼無",
    "X78n1553_013:0482c24": "賓主　僧云。猶要第二喝在　師便喝。",
    "X78n1553_013:0483a01": "覆盆庵主師在庵內坐。有僧從山下哭上來。師閑却",
    "X78n1553_013:0483a02": "門　僧於壁上畫一圓相了。門外而立　師從後門",
    "X78n1553_013:0483a03": "出。却從山下哭上來　僧喝云。猶作者箇去就在",
    "X78n1553_013:0483a04": "　師搥胸云。可惜先師一場埋沒　僧云。苦。苦　師云。",
    "X78n1553_013:0483a05": "庵主被謾。師問僧。什麼處來　僧云。覆盆山下來",
    "X78n1553_013:0483a06": "　師云。還見庵主麼　僧喝　師便打　僧云。作什",
    "X78n1553_013:0483a07": "麼　師住棒　僧擬議　師又打。僧問。久響覆盆。",
    "X78n1553_013:0483a08": "山阿那箇是　師便指　僧隨手看　師打一掌",
    "X78n1553_013:0483a09": "　僧云。作家　師良久　僧打師一掌　師近前捉。",
    "X78n1553_013:0483a10": "　僧便走　師拍手大笑。",
    "X78n1553_013:0483a11": "定上座師到臨濟。問。如何是祖師西來意　濟下禪",
    "X78n1553_013:0483a12": "牀掫住　師擬議　濟便掌。師因此大悟。師離臨",
    "X78n1553_013:0483a13": "濟。向南行脚。路上逢著巖頭．雪峯．欽山三人。巖頭便",
    "X78n1553_013:0483a14": "問。上座什麼處來　師云。臨濟來　巖云。和尚萬福",
    "X78n1553_013:0483a15": "　師云。和尚順世也　巖云。某甲三人特去禮拜。自",
    "X78n1553_013:0483a16": "恨福薄不見得他。望上座慈悲。和尚因緣舉一兩則",
    "X78n1553_013:0483a17": "　師舉。臨濟上堂垂示。赤肉團上有無位真人。常從",
    "X78n1553_013:0483a18": "汝等諸人面門出入。未證據者看　時有僧問。如何",
    "X78n1553_013:0483a19": "是無位真人　濟下禪牀把住　僧擬議　濟云。無",
    "X78n1553_013:0483a20": "位真人是什麼乾屎橛。拓開。便歸方丈。欽山云。何",
    "X78n1553_013:0483a21": "不道。赤肉團上非無位真人　師便摛住云。無位真",
    "X78n1553_013:0483a22": "人與非無住真人。相去多少。速道。速道　欽山被摛。",
    "X78n1553_013:0483a23": "面青面黃。語之不得　巖頭．雪峯云。者箇新戒不識",
    "X78n1553_013:0483a24": "好惡。觸悞上座。且望慈悲　師云。不是者兩箇老凍",
    "X78n1553_013:0483b01": "齈。[祝/土]殺者尿牀子。師在鎮府齋。迴到橋上。逢三人",
    "X78n1553_013:0483b02": "座主。一人問。如何是禪河深處須窮底　師摛住。擬",
    "X78n1553_013:0483b03": "拋向橋下　二座主近前云。莫怪觸悞上座。且望慈",
    "X78n1553_013:0483b04": "悲　師云。不是看者兩箇座主。從教窮底。",
    "X78n1553_013:0483b05": "奯上座師離臨濟。南行參見德山　德山纔見。作",
    "X78n1553_013:0483b06": "抽坐具勢　師云。者箇即且置。心境一如底人來。共",
    "X78n1553_013:0483b07": "他說箇什麼即得免被諸方撿責　德云。猶教昔日",
    "X78n1553_013:0483b08": "三步。別作箇主人翁來　師便喝　德山不語　師",
    "X78n1553_013:0483b09": "云。塞却者老野狐咽喉。鴻山聞舉。云。奯上座雖得",
    "X78n1553_013:0483b10": "便宜。爭奈掩耳偷鈴。師到百丈。百丈云。有事相借",
    "X78n1553_013:0483b11": "問。得麼　師云。幸自非言。何須[劄-合+今][劄-合+至]　百丈云。收得",
    "X78n1553_013:0483b12": "安南。又憂塞北　師擘開胸云。與麼不與麼　丈云。",
    "X78n1553_013:0483b13": "要且難構。要且難構　師云。知即得。知即得。仰山",
    "X78n1553_013:0483b14": "聞舉。云。若有人知得此二人落處。不好奇特。若辨不",
    "X78n1553_013:0483b15": "得。大似日中迷路。",
    "X78n1553_013:0483b17": "天聖廣燈錄卷第十三"
}