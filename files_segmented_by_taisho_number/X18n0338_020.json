{
    "X18n0338_020:0617b20": "維摩羅詰經文疏卷第二十(問疾品之二)",
    "X18n0338_020:0617b22": "且置是事。",
    "X18n0338_020:0617b23": "自此以下是第四正明問疾上來言談是賓主初",
    "X18n0338_020:0617b24": "相見之儀未是文殊正意二人神解既齊辯無窮",
    "X18n0338_020:0617c01": "盡若縱無礙之談妨宣佛旨故云且置是事也今",
    "X18n0338_020:0617c02": "明正問疾文即有二一先宣佛旨問疾二文殊自",
    "X18n0338_020:0617c03": "述己情問疾一先宣佛旨問疾者本銜佛命師旨",
    "X18n0338_020:0617c04": "尊重故須前宣也次須問託疾之深致覈發大士",
    "X18n0338_020:0617c05": "闡揚利物故自述己情問疾也若但宣佛旨諸聲",
    "X18n0338_020:0617c06": "聞菩薩不應各辭不堪但對勝人慰問疾義深廣",
    "X18n0338_020:0617c07": "往復事難餘人不堪意在於此故文殊次須述己",
    "X18n0338_020:0617c08": "情也。",
    "X18n0338_020:0617c09": "居士此疾寧可忍不。",
    "X18n0338_020:0617c10": "此是第一先宣佛旨問疾文即有二一正宣旨二",
    "X18n0338_020:0617c11": "總述佛意就初正宣旨文有三句即為三意初云",
    "X18n0338_020:0617c12": "所疾寧可忍不淨名法身本自無疾有何可忍不",
    "X18n0338_020:0617c13": "可忍也既為眾生而現此疾還約眾生論忍不忍",
    "X18n0338_020:0617c14": "但佛為世尊處世利物迹同世間故有勞問如毗",
    "X18n0338_020:0617c15": "尼中佛慰問諸比丘道路不疲乞食易得不又如",
    "X18n0338_020:0617c16": "大品經明諸佛自相慰問少病少惱等智度論釋",
    "X18n0338_020:0617c17": "皆有深致今佛問淨名云所疾寧可忍不者淨名",
    "X18n0338_020:0617c18": "為眾生疾眾生疾不同疾有可忍不可忍如人雖",
    "X18n0338_020:0617c19": "疾而猶行步去來是為可忍或有疾苦痛惱逼切",
    "X18n0338_020:0617c20": "起止不能此是不可忍也今即約四土分別一約",
    "X18n0338_020:0617c21": "同居土二約有餘土三約果報土四約常寂光土",
    "X18n0338_020:0617c22": "一約同居土明可忍不可忍者同居土有二種一",
    "X18n0338_020:0617c23": "穢土疾者穢土有六道若十惡四重五逆謗方等",
    "X18n0338_020:0617c24": "作闡提是三惡道因疾三途苦果是果疾此之疾",
    "X18n0338_020:0618a01": "重是不可忍相若十善是修羅人天因疾八苦五",
    "X18n0338_020:0618a02": "衰等是果疾此苦少輕是可忍相今淨名權疾同",
    "X18n0338_020:0618a03": "分段身因疾果疾亦同其有可忍不可忍也復次",
    "X18n0338_020:0618a04": "同居穢土果疾是一而因疾有九種不同如人有",
    "X18n0338_020:0618a05": "六道因疾或有三乘根性若有六道因疾無三乘",
    "X18n0338_020:0618a06": "根性不可度是不忍相若有三乘根性可度即是",
    "X18n0338_020:0618a07": "可忍也淨名權疾同此即有可忍不可忍也復次",
    "X18n0338_020:0618a08": "若凡夫有三乘善性修二乘行根有利鈍遮有輕",
    "X18n0338_020:0618a09": "重利根遮輕疾則可忍鈍根遮重則不可忍淨名",
    "X18n0338_020:0618a10": "權疾亦同彼可忍不可忍也復次三乘人進行斷",
    "X18n0338_020:0618a11": "結斷結者疾輕可忍未斷者疾重不可忍淨名權",
    "X18n0338_020:0618a12": "疾亦同彼可忍不可忍也次同居淨土疾有可忍",
    "X18n0338_020:0618a13": "不可忍相者除四惡趣不可忍約人天明可忍不",
    "X18n0338_020:0618a14": "可忍三乘類如前二約有餘土疾明可忍不可忍",
    "X18n0338_020:0618a15": "者有餘土無分段之苦通論皆是可忍之疾但麤",
    "X18n0338_020:0618a16": "細相形待二乘通教菩薩生彼土者鈍是不可忍",
    "X18n0338_020:0618a17": "別教圓教菩薩生彼者利是可忍也淨名權同亦",
    "X18n0338_020:0618a18": "爾三約果報土分別果報土諸菩薩皆是中道法",
    "X18n0338_020:0618a19": "身無三乘之別雖無明別惑未盡有自體不成實",
    "X18n0338_020:0618a20": "生死因果之疾皆輕悉是可忍也淨名權同亦是",
    "X18n0338_020:0618a21": "可忍若地位相形待作可忍不可忍相非為不得",
    "X18n0338_020:0618a22": "但不如前有餘土橫有可忍相也四常寂光土既",
    "X18n0338_020:0618a23": "是極地眾惡永盡眾善晉會無疾無惱則無實疾",
    "X18n0338_020:0618a24": "權疾可忍不可忍之可分別也如此而明疾如來",
    "X18n0338_020:0618b01": "止一句慰問淨名其義廣博深遠無所不該問曰",
    "X18n0338_020:0618b02": "上或言常寂光土有疾今言無疾是事云何答曰",
    "X18n0338_020:0618b03": "不得定判經論言有即逐有解經論道無即隨無",
    "X18n0338_020:0618b04": "釋今一往據極地無權實疾也。",
    "X18n0338_020:0618b05": "療治有損。",
    "X18n0338_020:0618b06": "此是二明次宣佛第二句問療治有損者世間有",
    "X18n0338_020:0618b07": "疾必須醫藥療治淨名既為眾生有病必須用法",
    "X18n0338_020:0618b08": "藥治眾生疾即是治淨名疾也但眾生疾有三種",
    "X18n0338_020:0618b09": "不同一者取相見思疾二者恒沙無知疾三者無",
    "X18n0338_020:0618b10": "明疾此三種疾即是界內外一切因果諸疾之本",
    "X18n0338_020:0618b11": "若用三觀治此三種疾滅者即界內界外一切因",
    "X18n0338_020:0618b12": "果諸疾滅也是義具在玄義三觀中已明次釋此",
    "X18n0338_020:0618b13": "品下文自當可見也今約四土分別一從假入空",
    "X18n0338_020:0618b14": "觀正治同居土取相見思疾二從空入假觀正治",
    "X18n0338_020:0618b15": "有餘土恒沙煩惱傍治同居土塵沙無知疾也三",
    "X18n0338_020:0618b16": "中道正觀正治有餘土無明疾果報土無明疾利",
    "X18n0338_020:0618b17": "根菩薩傍治同居土見思恒沙無知亦傍治有餘",
    "X18n0338_020:0618b18": "土恒沙無知也常寂光土無疾可治今明治同居",
    "X18n0338_020:0618b19": "土大智論作四種料簡一根鈍遮重即是鈍根凡",
    "X18n0338_020:0618b20": "夫煩惱罪垢深重不可治也二根鈍遮輕如周黎",
    "X18n0338_020:0618b21": "槃特一夏止誦得鳩摩羅一偈而能發真無漏斷",
    "X18n0338_020:0618b22": "結成大力羅漢也三根利遮重如鴦掘魔羅一日",
    "X18n0338_020:0618b23": "殺九百九十九人但其根利雖有重遮不能鄣見",
    "X18n0338_020:0618b24": "佛即悟四根利遮輕如舍弗利聞阿說示說三諦",
    "X18n0338_020:0618c01": "一偈即得須陀洹也淨名同此等疾者難損易損",
    "X18n0338_020:0618c02": "如四句分別如槃特鴦掘身子等者皆是療有損",
    "X18n0338_020:0618c03": "也若就有餘土無明永不損三乘相形亦作三種",
    "X18n0338_020:0618c04": "分別有損淨名權疾亦同彼也若入果報平等法",
    "X18n0338_020:0618c05": "界此是利根但有一無明遮約位傳論輕重無別",
    "X18n0338_020:0618c06": "橫遮止作一有損若約初心宿業或作二句分別",
    "X18n0338_020:0618c07": "無別鈍根也淨名權疾亦同彼也若常寂光土極",
    "X18n0338_020:0618c08": "地寂然無此分別故佛問療治有損也。",
    "X18n0338_020:0618c09": "不至增乎。",
    "X18n0338_020:0618c10": "此是三次宣佛第三句問不能增乎所以有此問",
    "X18n0338_020:0618c11": "者如世間人疾具有四種一者從初得病雖服藥",
    "X18n0338_020:0618c12": "但增而不損終無差理是名增增二或有雖疾重",
    "X18n0338_020:0618c13": "困篤方治即愈是名增損三或復服藥初雖暫損",
    "X18n0338_020:0618c14": "而後更增是名損增四從初服藥漸損乃至平服",
    "X18n0338_020:0618c15": "是為損損淨名應生同居土說十二部經治眾生",
    "X18n0338_020:0618c16": "疾亦有四種增損根緣不同一增增者即是底下",
    "X18n0338_020:0618c17": "凡夫若為說法更起誹謗闡提之罪如善星調達",
    "X18n0338_020:0618c18": "等也二增損者如尸利鞠多鴦掘摩羅等也三損",
    "X18n0338_020:0618c19": "增者如釋論明一比丘修得四禪謂是四果臨終",
    "X18n0338_020:0618c20": "見生處謗無涅槃墮地獄又毗曇成實所明退法",
    "X18n0338_020:0618c21": "人皆是其相也四損損者身子等諸得道聖人也",
    "X18n0338_020:0618c22": "淨名同居土權疾亦同所治眾生有四種不同也",
    "X18n0338_020:0618c23": "二約有餘土有三種無增增也以其得位不退不",
    "X18n0338_020:0618c24": "還生三界而三乘生彼土者有鈍約行退念退故",
    "X18n0338_020:0619a01": "亦得有三種也淨名權疾在彼土即同彼也若果",
    "X18n0338_020:0619a02": "報土中皆是念不退人心心寂滅自然流入皆是",
    "X18n0338_020:0619a03": "損損也或約入出觀義作三句淨名權疾在彼土",
    "X18n0338_020:0619a04": "即同彼也若常寂光土極地即湛然也淨名權同",
    "X18n0338_020:0619a05": "前三土之疾若說法治眾生實疾有損不增即淨",
    "X18n0338_020:0619a06": "名權疾亦有損不增故慰問言不至增乎。",
    "X18n0338_020:0619a07": "世尊慇懃致問無量。",
    "X18n0338_020:0619a08": "此是二明文殊總宣佛意慰問也世尊慇懃致問",
    "X18n0338_020:0619a09": "無量者十方法界三土眾生實疾既無量淨名悲",
    "X18n0338_020:0619a10": "念亦無量則權疾亦無量也故世尊致問亦無量",
    "X18n0338_020:0619a11": "前止述此三句者此表問端或可復有多句翻經",
    "X18n0338_020:0619a12": "文者簡略例如五百八千皆有稱述略而不傳或",
    "X18n0338_020:0619a13": "是但總宣無量足表佛意更不多述。",
    "X18n0338_020:0619a14": "居士是疾何所因起其生久如當云何滅。",
    "X18n0338_020:0619a15": "此是第二文殊自述己情問疾奉旨事難意在此",
    "X18n0338_020:0619a16": "也就文即有二一正問果中權疾二問因中實疾",
    "X18n0338_020:0619a17": "就此二問即有二答初文殊問權疾淨名答因此",
    "X18n0338_020:0619a18": "出後不思議一品次文殊問實疾淨名答因此出",
    "X18n0338_020:0619a19": "觀眾生去四品至下釋五品宛然可見也就問果",
    "X18n0338_020:0619a20": "中權疾文有三意一從居士此疾何所因起即是",
    "X18n0338_020:0619a21": "問疾之因起大士果地法身清淨永無患累而今",
    "X18n0338_020:0619a22": "現疾何所因起也二從此室何以空無侍者即是",
    "X18n0338_020:0619a23": "問大士法身依報依報即是國土眷屬今何所在",
    "X18n0338_020:0619a24": "而但見畢竟空也三從是疾為何等相即是問應",
    "X18n0338_020:0619b01": "身同疾以何為相為同法身相為同凡夫相故問",
    "X18n0338_020:0619b02": "相貌也今就第一問文即有二一者文殊問二者",
    "X18n0338_020:0619b03": "淨名答一文殊問果地法身權疾因起文即有三",
    "X18n0338_020:0619b04": "一問疾何所因起二問疾生來久近三問滅疾之",
    "X18n0338_020:0619b05": "法初問是疾何所因起者若果地法身眾惡已盡",
    "X18n0338_020:0619b06": "眾善普會當有何疾何惱而今忽言有疾者此疾",
    "X18n0338_020:0619b07": "因何而有也次問其生久如者法身由來無疾既",
    "X18n0338_020:0619b08": "有權疾有此權已來凡得幾時也次問當云何滅",
    "X18n0338_020:0619b09": "者若是為眾生故而生此者今十方國土眾生無",
    "X18n0338_020:0619b10": "盡眾生既不可滅此疾以何方法當得滅也文殊",
    "X18n0338_020:0619b11": "次第有此三問大意在此也。",
    "X18n0338_020:0619b12": "維摩詰言從癡有愛則我病生以一切眾生病是故",
    "X18n0338_020:0619b13": "我病若一切眾生得不病者則我病滅。",
    "X18n0338_020:0619b14": "此是第二淨名答就答即為二一先超疊答文殊",
    "X18n0338_020:0619b15": "第二問疾生久如第三問當云何滅二次答第一",
    "X18n0338_020:0619b16": "問是疾何所因起所以問答互有前後者此各有",
    "X18n0338_020:0619b17": "意文殊問意欲令眾生知從本起迹淨名答意欲",
    "X18n0338_020:0619b18": "令眾生尋迹入本亦為顯生滅相成義也就前答",
    "X18n0338_020:0619b19": "文即有三一正疊答兩問二釋三譬顯就初正疊",
    "X18n0338_020:0619b20": "答兩問文即有二一答第二問疾生二答第三問",
    "X18n0338_020:0619b21": "疾滅今是第一先答第二問淨名言從癡有愛則",
    "X18n0338_020:0619b22": "我病生者此正答第二疾生來久近問也從癡有",
    "X18n0338_020:0619b23": "愛則我病生者疾從眾生十二因緣生也若眾生",
    "X18n0338_020:0619b24": "十二因緣生來近淨名權疾生來亦近若眾生十",
    "X18n0338_020:0619c01": "二因緣生來久淨名權疾生來亦久所以知是約",
    "X18n0338_020:0619c02": "十二因緣答者大涅槃云生死本際凡有二種無",
    "X18n0338_020:0619c03": "明與愛是二中間即有生老病死癡是過去無明",
    "X18n0338_020:0619c04": "愛是現在癡二世相避故立兩名過去無明潤行",
    "X18n0338_020:0619c05": "能使現在有識等五果生死現在愛取潤有則有",
    "X18n0338_020:0619c06": "未來生死故有十二因緣輪轉三界二十五有更",
    "X18n0338_020:0619c07": "生歷死則有因疾果疾也淨名為眾生有癡愛生",
    "X18n0338_020:0619c08": "法身大悲即有權疾生眾生癡愛生來非近即淨",
    "X18n0338_020:0619c09": "名權疾生來亦非近答問疾久近正意在此也復",
    "X18n0338_020:0619c10": "次淨名為一眾生故疾何但同居土眾生有為緣",
    "X18n0338_020:0619c11": "集癡愛疾生時即是淨名權病生有餘土無為緣",
    "X18n0338_020:0619c12": "集癡愛生時亦是淨名權病生所以然者同居癡",
    "X18n0338_020:0619c13": "愛盡時有餘土癡愛即生也以斯等眾生迷中道",
    "X18n0338_020:0619c14": "染涅槃故是癡愛生是二中間則有生死十二因",
    "X18n0338_020:0619c15": "緣因疾果疾也但是變易十二因緣與分段有異",
    "X18n0338_020:0619c16": "若是分段昇沈往反從天上還下至三塗彼變易",
    "X18n0338_020:0619c17": "十二因緣不爾但約其因愛生死愛滅即生上地",
    "X18n0338_020:0619c18": "受上生死終不更退生下地也所以然者已斷三",
    "X18n0338_020:0619c19": "界結惑盡故不還生分段三界亦不退細變易還",
    "X18n0338_020:0619c20": "受麤變易也類如那含於欲界身修得初禪若生",
    "X18n0338_020:0619c21": "初禪死即生二禪終不受生欲界更退生初禪也",
    "X18n0338_020:0619c22": "界內聖人尚爾何況界外聖人而更退生分段及",
    "X18n0338_020:0619c23": "退受麤變易也若變易眾生有此癡愛淨名大悲",
    "X18n0338_020:0619c24": "即有癡愛疾生即是答疾生之久近也若果報土",
    "X18n0338_020:0620a01": "眾生自體緣集無明未盡即是癡染依正即是愛",
    "X18n0338_020:0620a02": "見二中間即有自體不成實生死十二因緣之因",
    "X18n0338_020:0620a03": "疾果疾生也故勝鬘經言無明住地其力最大佛",
    "X18n0338_020:0620a04": "菩提智之所能斷若有餘土癡愛滅即果報土癡",
    "X18n0338_020:0620a05": "愛疾生淨名法身大悲即現同其生此即是答疾",
    "X18n0338_020:0620a06": "生之久近也若常寂光土極地無癡愛即無實疾",
    "X18n0338_020:0620a07": "故無權疾生之久近也問曰若約眾生癡愛生明",
    "X18n0338_020:0620a08": "淨名疾生久近者癡愛無始非久非近何得此答",
    "X18n0338_020:0620a09": "文殊問也答曰眾生癡愛無始非久非近淨名無",
    "X18n0338_020:0620a10": "緣大悲亦爾而得論久近者約事亦得有此義也",
    "X18n0338_020:0620a11": "所以然者果地大悲窮源寂照無疾隨眾生所起",
    "X18n0338_020:0620a12": "癡病同體大悲因是而生即是久近也此經云從",
    "X18n0338_020:0620a13": "無住本立一切法無始無明起恒沙無知界外四",
    "X18n0338_020:0620a14": "住界內四倒淨名窮緣起亦爾若依理果報土疾",
    "X18n0338_020:0620a15": "生為久有餘土同居疾生漸近依事則同居土疾",
    "X18n0338_020:0620a16": "生為久有餘土果報土疾生漸近如斷同居土癡",
    "X18n0338_020:0620a17": "愛方有餘土癡愛生也第二答文殊第三問疾滅",
    "X18n0338_020:0620a18": "者淨名言若眾生病滅則我病滅眾生病既因三",
    "X18n0338_020:0620a19": "種癡愛起若用四教三觀斷三土眾生癡愛實疾",
    "X18n0338_020:0620a20": "滅則淨名三土權疾亦滅故言則我病滅也所以",
    "X18n0338_020:0620a21": "然者若同居土從癡愛起因果疾淨名同彼疾為",
    "X18n0338_020:0620a22": "說四教令修三觀若彼眾生癡愛因果疾滅淨名",
    "X18n0338_020:0620a23": "權疾即隨彼而滅也若有餘土眾生癡愛有因疾",
    "X18n0338_020:0620a24": "果疾即淨名現有權疾為說別教圓教令修從空",
    "X18n0338_020:0620b01": "入假及中道正觀若彼眾生癡愛病滅也即淨名",
    "X18n0338_020:0620b02": "權疾隨彼滅若果報土眾生由癡愛有因疾果疾",
    "X18n0338_020:0620b03": "即淨名有權疾但為說圓教令修中道正觀若彼",
    "X18n0338_020:0620b04": "眾生癡愛分分四十一品滅淨名亦分分四十一",
    "X18n0338_020:0620b05": "品滅也常寂光十方諸佛極地一身一智慧智斷",
    "X18n0338_020:0620b06": "圓極則無滅也略明答第三問淨名疾滅義竟若",
    "X18n0338_020:0620b07": "諸法師不許約界外二土明權疾者界外二土應",
    "X18n0338_020:0620b08": "無無明也若界外有實無明者淨名何得無權疾",
    "X18n0338_020:0620b09": "之生滅也問曰十方三土眾生癡愛之疾無盡淨",
    "X18n0338_020:0620b10": "名權疾何當盡也答曰通論淨名權疾眾生不盡",
    "X18n0338_020:0620b11": "疾亦無盡也今且據一期有緣者為語三土所化",
    "X18n0338_020:0620b12": "有緣眾生疾滅者淨名權疾亦滅也。",
    "X18n0338_020:0620b13": "所以者何菩薩為眾生故入生死有生死則有病若",
    "X18n0338_020:0620b14": "眾生得離病者則菩薩無復病。",
    "X18n0338_020:0620b15": "此是二釋前兩答即有二意前言為眾生入生死",
    "X18n0338_020:0620b16": "有生死即是有三種疾生此釋答有權疾生之久",
    "X18n0338_020:0620b17": "近也二次言若眾生得離病者則菩薩無復疾即",
    "X18n0338_020:0620b18": "是釋後答權疾得滅之由也。",
    "X18n0338_020:0620b19": "譬如長者唯有一子其子得病父母亦病其子病愈",
    "X18n0338_020:0620b20": "父母亦愈。",
    "X18n0338_020:0620b21": "此是三譬顯文即有二一開譬二合譬一開譬即",
    "X18n0338_020:0620b22": "有二意一開有病譬二開病愈譬一開有病譬以",
    "X18n0338_020:0620b23": "父母為譬者菩薩從二智生大悲若住一子地即",
    "X18n0338_020:0620b24": "眾生之父母一切眾生同有佛性之理故云唯有",
    "X18n0338_020:0620c01": "一子也若三土眾生有癡愛之疾法身二智大悲",
    "X18n0338_020:0620c02": "即應生三土故有權疾二明開病愈可解。",
    "X18n0338_020:0620c03": "菩薩如是於諸眾生愛之若子眾生病則菩薩病眾",
    "X18n0338_020:0620c04": "生病愈菩薩亦愈。",
    "X18n0338_020:0620c05": "此是合譬文即有二前合有權疾譬次合權疾愈",
    "X18n0338_020:0620c06": "譬如文可解也。",
    "X18n0338_020:0620c07": "又言是疾何所因起菩薩病者以大悲起。",
    "X18n0338_020:0620c08": "此是第二追答文殊第一問也在後方答意如前",
    "X18n0338_020:0620c09": "釋欲令尋迹得本也上已辨權疾之生滅今次答",
    "X18n0338_020:0620c10": "起權病之因由由於大悲心也此大悲心即是無",
    "X18n0338_020:0620c11": "緣之悲不可思議解脫之慈悲慈悲善根力故能",
    "X18n0338_020:0620c12": "現身有疾而利益三土眾生此無心於物大涅槃",
    "X18n0338_020:0620c13": "經云即於五指出五師子如來實不作念而象見",
    "X18n0338_020:0620c14": "師子當知皆是慈善根力今淨名大悲薰心即有",
    "X18n0338_020:0620c15": "三土之疾亦復如是眾生緣法緣慈悲即不能普",
    "X18n0338_020:0620c16": "亦不能三土起應疾也今淨名無緣大悲故能三",
    "X18n0338_020:0620c17": "土現身有疾說四教三觀如人置毒於乳即能殺",
    "X18n0338_020:0620c18": "人乃至醍醐亦能殺人菩薩大悲亦如是隨所現",
    "X18n0338_020:0620c19": "身同事利益功不唐捐也故涅槃經云慈即如來",
    "X18n0338_020:0620c20": "慈即解脫此之慈悲即具一切佛法如慈石吸鐵",
    "X18n0338_020:0620c21": "悲亦如慈問曰為當石異於吸吸異於石答曰若",
    "X18n0338_020:0620c22": "石異於吸石則無吸若吸異於石吸在石外今既",
    "X18n0338_020:0620c23": "不得爾不一不異即是石吸無緣慈悲即是法身",
    "X18n0338_020:0620c24": "法身即是無緣大悲寂然清淨無念而吸眾生如",
    "X18n0338_020:0621a01": "鏡本無像生隨眾生像對鏡即現像眾生本性清",
    "X18n0338_020:0621a02": "淨無有癡愛菩薩法身亦本來無疾以三土眾生",
    "X18n0338_020:0621a03": "有癡愛之疾起菩薩大悲有三土應身權疾從大",
    "X18n0338_020:0621a04": "悲起故從癡有愛則我病生也。",
    "X18n0338_020:0621a05": "文殊師利言居士此室何以空無侍者。",
    "X18n0338_020:0621a06": "此是文殊第二問室無侍者就此文即有二一者",
    "X18n0338_020:0621a07": "文殊問二者淨名答一文殊問者文殊入室見空",
    "X18n0338_020:0621a08": "室有表文殊雖知時眾未悟今欲顯佛國義故次",
    "X18n0338_020:0621a09": "問也此即是問依報之國為正報所栖為令時眾",
    "X18n0338_020:0621a10": "知大士法身所栖究竟淨土無依報眷屬若應於",
    "X18n0338_020:0621a11": "物則有依報眷屬故次問此室何以空無侍者也",
    "X18n0338_020:0621a12": "此問正起發佛國符成上來佛說佛國品也。",
    "X18n0338_020:0621a13": "維摩詰言諸佛國土亦復皆空。",
    "X18n0338_020:0621a14": "此是二淨名答文即有二一前答問室空二次答",
    "X18n0338_020:0621a15": "問無侍者就前答問室空即有七番往復今言諸",
    "X18n0338_020:0621a16": "佛國土亦復皆空者大士善巧多端神力表發非",
    "X18n0338_020:0621a17": "一若是從來之室位置安施侍人陪列此為表欲",
    "X18n0338_020:0621a18": "說方便之教緣集未除未得顯清淨土也今欲顯",
    "X18n0338_020:0621a19": "真淨土無有分段變易依正患累引眾生入畢竟",
    "X18n0338_020:0621a20": "本性空理常寂佛國故屏諸所有為表捨方便明",
    "X18n0338_020:0621a21": "有之教方欲闡揚畢竟淨土真空常寂光國故最",
    "X18n0338_020:0621a22": "初答言諸佛國土亦復皆空空何但表性淨之境",
    "X18n0338_020:0621a23": "常寂之土空無所有一切諸國悉亦是空若諸土",
    "X18n0338_020:0621a24": "不空常寂光土則不遍一切處既遍一切處當知",
    "X18n0338_020:0621b01": "三土皆空也問曰別有常寂光之土耶答曰不然",
    "X18n0338_020:0621b02": "只分段變易即是常寂光土也如螺髻所見即穢",
    "X18n0338_020:0621b03": "是淨更不別求也故經云譬如諸天共寶器食飯",
    "X18n0338_020:0621b04": "色有異也今言諸國者即是分段同居變易有餘",
    "X18n0338_020:0621b05": "果報土也皆有依正二種正報即是身依報是住",
    "X18n0338_020:0621b06": "處所有淨玅五欲等也今言諸佛國空者即是表",
    "X18n0338_020:0621b07": "常寂光土無此依報封壃之所有亦無正報眾生",
    "X18n0338_020:0621b08": "同入究竟空理猶如此室空無物無侍也若是從",
    "X18n0338_020:0621b09": "來對諸方便賓客須安校具今賓皆同是入畢竟",
    "X18n0338_020:0621b10": "空機來假令於此未入者必入不久已得香飯如",
    "X18n0338_020:0621b11": "聞毒皷至聞法華經則入是故空室正表於此也。",
    "X18n0338_020:0621b12": "又問以何為空答曰以空空。",
    "X18n0338_020:0621b13": "此是第二問答文殊問以何為空者此言若分段",
    "X18n0338_020:0621b14": "變易皆有依正今若為令其同歸一空也又聲聞",
    "X18n0338_020:0621b15": "經明空三昧摩訶衍明十八空有空空未知以何",
    "X18n0338_020:0621b16": "空故空也淨名答言以空空故空若約境智通明",
    "X18n0338_020:0621b17": "法空即如大涅槃經明以諸法本來空故空亦以",
    "X18n0338_020:0621b18": "菩薩修空故空如鹽性鹹令異物鹹故言以空空",
    "X18n0338_020:0621b19": "故空也今言若不得經論意逐語明空空者空則",
    "X18n0338_020:0621b20": "無窮而猶不免戲論若三藏教通教所明空空只",
    "X18n0338_020:0621b21": "是界內空空此言空空者即是中道正觀能空一",
    "X18n0338_020:0621b22": "切生死亦空涅槃故言空空若空生死即是同居",
    "X18n0338_020:0621b23": "土分段生死空若空涅槃即是有餘土果報變易",
    "X18n0338_020:0621b24": "生死空故言以空故空也所以然者界內塊然之",
    "X18n0338_020:0621c01": "有猶尚空況界外果報虗無而非空也若以此而",
    "X18n0338_020:0621c02": "推空室表諸佛國空正表界內外諸土空空是常",
    "X18n0338_020:0621c03": "寂光土也。",
    "X18n0338_020:0621c04": "又問曰空何用空答曰以無分別空故空。",
    "X18n0338_020:0621c05": "此是第三番文殊所以更進問空何用空者若法",
    "X18n0338_020:0621c06": "本來自空何待修空故空若以修空故空似如本",
    "X18n0338_020:0621c07": "性不空又若觀分段三界從假入空空即是真諦",
    "X18n0338_020:0621c08": "真諦何須更空若須更空者當知是有不名為空",
    "X18n0338_020:0621c09": "故問空何用空也淨名答言以無分別空若作就",
    "X18n0338_020:0621c10": "本性空理是一但稟方便教二乘菩薩皆分別取",
    "X18n0338_020:0621c11": "空未會本性真空若捨智鄣分別二諦即會中道",
    "X18n0338_020:0621c12": "真空之理故以無分別故空也復次若分別俗是",
    "X18n0338_020:0621c13": "有真諦是空破俗入真則生死涅槃是二名為分",
    "X18n0338_020:0621c14": "別止得但空不得不可得空若體非俗非真則無",
    "X18n0338_020:0621c15": "生死涅槃之可分別豈有智鄣之可捨也無生死",
    "X18n0338_020:0621c16": "即是但空無涅槃即是不可得空即是以空故空",
    "X18n0338_020:0621c17": "也若會無分別空則無界內界外之可分別即是",
    "X18n0338_020:0621c18": "常寂光之真極淨土也。",
    "X18n0338_020:0621c19": "又問空可分別耶答曰分別亦空。",
    "X18n0338_020:0621c20": "此是第四番問答文殊問空可分別耶此是密難",
    "X18n0338_020:0621c21": "若分別即非空無分別是空者今何得言空也若",
    "X18n0338_020:0621c22": "言是空豈非分別若以二乘諸方便教菩薩等分",
    "X18n0338_020:0621c23": "別取空皆非空者今何得捨分別之空而取無分",
    "X18n0338_020:0621c24": "別之空若有取捨者無分別還成分別既成分別",
    "X18n0338_020:0622a01": "則非空也若是空者不應分別故問言空可分別",
    "X18n0338_020:0622a02": "耶淨名即答言分別亦空此之空理本性自空而",
    "X18n0338_020:0622a03": "眾生妄生分別只此分別未曾是有雖復種種憶",
    "X18n0338_020:0622a04": "想分別分別即空所以然者若性自空修空見空",
    "X18n0338_020:0622a05": "若所觀分別之境即空無分別者今能觀分別之",
    "X18n0338_020:0622a06": "智亦即空無分別若能觀分別之智不即是空無",
    "X18n0338_020:0622a07": "分別者所觀分別之境豈得即是空無分別也以",
    "X18n0338_020:0622a08": "所觀分別之境空即是無分別故今能觀之智分",
    "X18n0338_020:0622a09": "別即是空也若諸方便教明事理不融分別可鄣",
    "X18n0338_020:0622a10": "無分別若圓教所明一切分別即是無分別無分",
    "X18n0338_020:0622a11": "別即是分別分別即是空也所以此經言能善分",
    "X18n0338_020:0622a12": "別諸法相於第一義而不動雖復分別未甞異空",
    "X18n0338_020:0622a13": "故知分別亦空也復次三土皆是分別妄想故有",
    "X18n0338_020:0622a14": "若皆即是中道法性一如無二此之分別即空是",
    "X18n0338_020:0622a15": "無分別之常寂光土也。",
    "X18n0338_020:0622a16": "又問空當於何求答曰當於六十二見中求。",
    "X18n0338_020:0622a17": "此是第五番問答文殊問空當於何求者明此無",
    "X18n0338_020:0622a18": "分別空理微玅懸絕行人若欲求此空理當於何",
    "X18n0338_020:0622a19": "求淨名即答當於六十二見中求譬如有人迷南",
    "X18n0338_020:0622a20": "為北不可離計北迷處更覓南終須還就所迷計",
    "X18n0338_020:0622a21": "北之南處而求南也比至悟時還是向者計北之",
    "X18n0338_020:0622a22": "處而見南也今六十二見眾生未成道菩提為煩",
    "X18n0338_020:0622a23": "惱故有六十二之煩惱眾生若成道煩惱為菩提",
    "X18n0338_020:0622a24": "六十二見所計生煩惱之處即是菩提真空常寂",
    "X18n0338_020:0622b01": "之淨土也今明六十二見雖復眾多原其根本不",
    "X18n0338_020:0622b02": "出二見從二見出四見歷五陰三世即有六十二",
    "X18n0338_020:0622b03": "見故法華經云依止此諸見若有若無等具足六",
    "X18n0338_020:0622b04": "十二也今約凡夫合四教辨即有五種有無四見",
    "X18n0338_020:0622b05": "也一凡夫四見出六十二見如向已說二三藏教",
    "X18n0338_020:0622b06": "四門若未悟取著即是四見如大智論明若入毗",
    "X18n0338_020:0622b07": "曇墮有中空門昆勒門皆各墮見也三通教所明",
    "X18n0338_020:0622b08": "四門若未得真執此四句即是四見也如智度論",
    "X18n0338_020:0622b09": "云般若譬如大火炎四邊不可取也中論觀法品",
    "X18n0338_020:0622b10": "亦有此說四別教明四門如涅槃經明乳譬佛性",
    "X18n0338_020:0622b11": "四句若未見佛性執此四句即是四見也五圓教",
    "X18n0338_020:0622b12": "明四門若未見佛性執此四句亦成四見故思益",
    "X18n0338_020:0622b13": "經云實語是虗語生語見故涅槃經云自此以前",
    "X18n0338_020:0622b14": "皆名邪見人也如此約四教歷三世五陰二無我",
    "X18n0338_020:0622b15": "明義作亦皆得出六十二見有人言大集經有此",
    "X18n0338_020:0622b16": "分別未得討文所以出五種六十二見為成淨名",
    "X18n0338_020:0622b17": "答言當於六十二見中求若從凡夫六十二見三",
    "X18n0338_020:0622b18": "藏教通教四見中求得但空真諦即見同居有餘",
    "X18n0338_020:0622b19": "土若從別教圓教四見等諸見求得見果報土若",
    "X18n0338_020:0622b20": "求圓教四見等諸見至離一切見清淨淨禪即見",
    "X18n0338_020:0622b21": "常寂光土也如迷南為北還從迷處而求即得見",
    "X18n0338_020:0622b22": "本今欲求理只約見中求即得無分別空入常寂",
    "X18n0338_020:0622b23": "光土也故答言當於六十二見中求也。",
    "X18n0338_020:0622b24": "又問六十二見當於何求答曰當於諸佛解脫中求。",
    "X18n0338_020:0622c01": "此是第六番問答文殊問六十二見當於何求者",
    "X18n0338_020:0622c02": "此明諸見顛倒本來不實依何處起約何而求諸",
    "X18n0338_020:0622c03": "見淨名即答當於諸佛解脫中求所以然者諸佛",
    "X18n0338_020:0622c04": "解脫即是中道自性清淨心不為煩惱所染本來",
    "X18n0338_020:0622c05": "非縛非解不染而染難可了知即是眾生迷真性",
    "X18n0338_020:0622c06": "解脫故起六十二見有縛有脫此見非餘處而起",
    "X18n0338_020:0622c07": "即是迷於諸佛解脫而起今欲求此迷情起界內",
    "X18n0338_020:0622c08": "界外諸見者當於諸佛真性解脫中求則知六十",
    "X18n0338_020:0622c09": "二見所起之源也如欲求水不得離氷也。",
    "X18n0338_020:0622c10": "又問諸佛解脫當於何求答曰當於一切眾生心行",
    "X18n0338_020:0622c11": "中求。",
    "X18n0338_020:0622c12": "此是第七番問答文殊所以有此問者若求六十",
    "X18n0338_020:0622c13": "二見從諸佛解脫中求諸佛果地三德解脫復從",
    "X18n0338_020:0622c14": "何處求也淨名答從眾生心行中求果地解脫也",
    "X18n0338_020:0622c15": "此經云隨其心淨則佛土淨今觀眾生心行入本",
    "X18n0338_020:0622c16": "性清淨智窮眾生心源者即顯諸佛解脫之果也",
    "X18n0338_020:0622c17": "華嚴經明破一微塵出三千大千經卷也故般舟",
    "X18n0338_020:0622c18": "三昧經云諸佛從心得解脫心者清淨名無垢五",
    "X18n0338_020:0622c19": "道鮮潔不受色有解此者成大道故淨名勸於眾",
    "X18n0338_020:0622c20": "生心行中求諸佛解脫如勸求水不得離氷也問",
    "X18n0338_020:0622c21": "此求得真性解脫亦得實慧解脫方便解脫不答",
    "X18n0338_020:0622c22": "曰眾生心性即是真性解脫癡愛即是實慧解脫",
    "X18n0338_020:0622c23": "行不善即是方便解脫此如前玄義中明十二因",
    "X18n0338_020:0622c24": "緣三種非道通達三種不思議識三種解脫之佛",
    "X18n0338_020:0623a01": "道也若見眾生心淨即佛土淨者即於眾生心行",
    "X18n0338_020:0623a02": "見佛三種法身解脫不縱不橫如世伊字也所以",
    "X18n0338_020:0623a03": "至極法身離身無土離土無身身土理同而義異",
    "X18n0338_020:0623a04": "如天帝釋有多種名解脫亦爾或名毗盧遮那或",
    "X18n0338_020:0623a05": "名常寂光土也故淨名室空表佛國土唯置一床",
    "X18n0338_020:0623a06": "以疾而臥表三德解脫若見室空即見以疾臥床",
    "X18n0338_020:0623a07": "即見室空若見眾生心空即佛國空即是心行中",
    "X18n0338_020:0623a08": "求得三種解脫故淨名因答文殊佛國義即相仍",
    "X18n0338_020:0623a09": "答諸佛解脫也是則還扶成佛說不思議解脫之",
    "X18n0338_020:0623a10": "旨趣顯佛國品之宗致也助佛揚化正意在此下",
    "X18n0338_020:0623a11": "室內五品經文雖多有所明結撮旨歸終從此出",
    "X18n0338_020:0623a12": "也。",
    "X18n0338_020:0623a13": "又仁所問何無侍者一切眾魔及諸外道皆吾侍也。",
    "X18n0338_020:0623a14": "此是第二答無侍者問即是表於性淨之土無愛",
    "X18n0338_020:0623a15": "見二種故言無侍譬如世人之侍於兩邊駈馳使",
    "X18n0338_020:0623a16": "役種種之侍者正表此也就此文即有二一正答",
    "X18n0338_020:0623a17": "二釋出一正答云一切天魔外道皆吾侍也此之",
    "X18n0338_020:0623a18": "答意大士本以天魔外道為侍所以空室無侍表",
    "X18n0338_020:0623a19": "常寂土無有愛見眾生即是無天魔外道故無侍",
    "X18n0338_020:0623a20": "也而得有侍義者淨名應三土有愛見眾生即是",
    "X18n0338_020:0623a21": "天魔外道為淨名迴轉用為佛事利益眾生即是",
    "X18n0338_020:0623a22": "有侍義也若三土愛見眾生即空畢竟無所有者",
    "X18n0338_020:0623a23": "即是無侍義也而淨名為三土皆有愛見二種眾",
    "X18n0338_020:0623a24": "生故現居諸土即有侍也若同居穢土即有波旬",
    "X18n0338_020:0623b01": "眷屬及一切屬愛眾生是右面侍也六師九十六",
    "X18n0338_020:0623b02": "種外道及一切屬見眾生此是左面侍也所以然",
    "X18n0338_020:0623b03": "者淨名同居穢土現種種身於愛不捨或作魔王",
    "X18n0338_020:0623b04": "同緣教化調其眷屬以為佛事於見不動或作外",
    "X18n0338_020:0623b05": "道而能迴邪入正調其眷屬以為佛事此即用愛",
    "X18n0338_020:0623b06": "見所成眾生以為侍也現同居淨土亦然但無惡",
    "X18n0338_020:0623b07": "魔外道若有餘土見愛者二乘通教菩薩生彼土",
    "X18n0338_020:0623b08": "有禪定智慧禪定是愛性智慧是見性此中猶有",
    "X18n0338_020:0623b09": "愛見煩惱宿業罪垢故不見如來清淨之土淨名",
    "X18n0338_020:0623b10": "應生同其愛見調伏教化使為佛事即是侍也若",
    "X18n0338_020:0623b11": "別教圓教菩薩雖有福慧二種莊嚴未見佛性未",
    "X18n0338_020:0623b12": "斷無明即是無為緣集愛見所成眾生猶是界外",
    "X18n0338_020:0623b13": "天魔外道有餘變易土雖無佗化天子魔而有樂",
    "X18n0338_020:0623b14": "生死魔以染於涅槃即是愛愛故有變易生死果",
    "X18n0338_020:0623b15": "報即是魔也雖無真諦理外之外道而有中道理",
    "X18n0338_020:0623b16": "外之外道也大士於愛不捨於見不動而化度之",
    "X18n0338_020:0623b17": "即以此為侍也若果報土從初住雖見一實諦圓",
    "X18n0338_020:0623b18": "斷法界見思但愛見未盡乃至法雲猶有微細愛",
    "X18n0338_020:0623b19": "見故為無我輪惑之所縛餘一品死魔在淨名為",
    "X18n0338_020:0623b20": "此現生其土調伏此愛見所成諸菩薩以為眷屬",
    "X18n0338_020:0623b21": "即是皆吾侍也若究竟常寂光土諸業所感依報",
    "X18n0338_020:0623b22": "永盡故言空無所有畢竟無愛見所感正報故言",
    "X18n0338_020:0623b23": "無侍者空室無侍之相遠表此也。",
    "X18n0338_020:0623b24": "所以者何眾魔者樂生死菩薩於生死而不捨外道",
    "X18n0338_020:0623c01": "者樂諸見菩薩於諸見而不動。",
    "X18n0338_020:0623c02": "此是二釋也如同居土以愛見為天魔外道以此",
    "X18n0338_020:0623c03": "為侍者諸土有愛見所成眾生皆是淨名之侍也",
    "X18n0338_020:0623c04": "此明三土有愛見即是皆有侍義若愛見即空不",
    "X18n0338_020:0623c05": "捨不動即是無侍義即空而有愛見眾生淨名不",
    "X18n0338_020:0623c06": "滯此愛見不捨不動而調愛見眾生令具一切佛",
    "X18n0338_020:0623c07": "法即有侍義常寂光土畢竟無愛見所成眾生即",
    "X18n0338_020:0623c08": "無魔無外道故無侍。",
    "X18n0338_020:0623c09": "文殊師利言居士所疾為何等相維摩詰言我病無",
    "X18n0338_020:0623c10": "形不可見。",
    "X18n0338_020:0623c11": "此是第三文殊次問疾相也就此即有三番問答",
    "X18n0338_020:0623c12": "一問疾體相二問疾用三問成疾之法初文殊問",
    "X18n0338_020:0623c13": "言所疾為何等相即是問疾體相也所以問疾體",
    "X18n0338_020:0623c14": "相者既言法身無疾眾患永斷因大悲而現斯疾",
    "X18n0338_020:0623c15": "者大悲即是疾體大悲有何等相若有定相是則",
    "X18n0338_020:0623c16": "可知能有利物之實益也若無定體相豈有利物",
    "X18n0338_020:0623c17": "之用也淨名即答言我病無形不可見此明菩薩",
    "X18n0338_020:0623c18": "法身本來無疾以大悲善根而現此疾無緣大悲",
    "X18n0338_020:0623c19": "無有處所豈有形相若是眾生緣慈悲法緣慈悲",
    "X18n0338_020:0623c20": "有所依猗可辨其相無緣大悲無緣無念有何形",
    "X18n0338_020:0623c21": "質豈是耳目之可見聞乎直是法身無緣大悲如",
    "X18n0338_020:0623c22": "礠石吸鐵無有定相之可得也正如世間凡夫有",
    "X18n0338_020:0623c23": "病患尚不見相貌不可得何況法身無緣大悲而",
    "X18n0338_020:0623c24": "有定形相之可見也故答言我病無形不可見即",
    "X18n0338_020:0624a01": "是答疾體也。",
    "X18n0338_020:0624a02": "又問此病為身合耶心合耶答曰非身合身相離故",
    "X18n0338_020:0624a03": "亦非心合心如幻故。",
    "X18n0338_020:0624a04": "此是二明問疾用所以文殊問疾用者應身權疾",
    "X18n0338_020:0624a05": "即是疾用進退二種與何法合若是應身合者為",
    "X18n0338_020:0624a06": "與金剛法身合為當與十力無畏智慧心合若與",
    "X18n0338_020:0624a07": "金剛身合法身應有疾若與十力無畏等智慧心",
    "X18n0338_020:0624a08": "合十力無畏等心應有苦此約進合義問也所以",
    "X18n0338_020:0624a09": "約金剛為色十力等智慧為心者大涅槃經佛答",
    "X18n0338_020:0624a10": "師子吼作此分別也若此疾與眾生身合眾生身",
    "X18n0338_020:0624a11": "實有疾應身應實有疾若與眾生心合眾生心實",
    "X18n0338_020:0624a12": "苦應心亦應有實苦此約退合義問也若不與金",
    "X18n0338_020:0624a13": "剛身智慧心合云何名法身起應而言說大悲生",
    "X18n0338_020:0624a14": "耶若不與眾生身心合云何言應同其疾也淨名",
    "X18n0338_020:0624a15": "答言非身合身相離故直置世間凡夫身有病現",
    "X18n0338_020:0624a16": "見不與身心合推尋假名身不見有實疾但有名",
    "X18n0338_020:0624a17": "字名字不論合與不合身相離故求實不得故病",
    "X18n0338_020:0624a18": "不與身合亦不與心合心如幻化念念不住豈況",
    "X18n0338_020:0624a19": "應身權疾不與金剛身合金剛身相離故不與十",
    "X18n0338_020:0624a20": "力等智慧心合智慧心如幻但有名字故亦不與",
    "X18n0338_020:0624a21": "凡夫身合凡夫身相離故不與凡夫心合凡夫心",
    "X18n0338_020:0624a22": "如幻故譬如明鏡一切色像現於鏡內此像不與",
    "X18n0338_020:0624a23": "鏡合何以故鏡形圓滿像應隨圓滿若不圓滿當",
    "X18n0338_020:0624a24": "知像不與鏡合此像亦不與外形合何以故外形",
    "X18n0338_020:0624b01": "長短自是實形此像是不實形不實之形豈得與",
    "X18n0338_020:0624b02": "實形合雖像不與鏡合而因鏡故有像現雖像不",
    "X18n0338_020:0624b03": "與外形合形對則像生今合此譬者明此病不與",
    "X18n0338_020:0624b04": "金剛身智慧心合何以故金剛身離智慧心如幻",
    "X18n0338_020:0624b05": "皆無病患故此病亦不與凡夫身心合何以故凡",
    "X18n0338_020:0624b06": "夫身離凡夫心如幻又凡夫是實病此病是權現",
    "X18n0338_020:0624b07": "雖不與法身合而病因大悲起從無住本立一切",
    "X18n0338_020:0624b08": "法故有三土疾雖不與凡夫合而能應同三土病",
    "X18n0338_020:0624b09": "故以鏡為喻也。",
    "X18n0338_020:0624b10": "又問地大水大火大風大於此四大何大之病答曰",
    "X18n0338_020:0624b11": "是病非地大亦不離地大水大火風大亦復如是而",
    "X18n0338_020:0624b12": "眾生病從四大起以其有病是故我病。",
    "X18n0338_020:0624b13": "此是第三次問成病之法所以文殊作此問者夫",
    "X18n0338_020:0624b14": "為病之體必約身論病身有四大如四毒蛇二上",
    "X18n0338_020:0624b15": "二下更相殘害釋論明此身常自是疾何以故爾",
    "X18n0338_020:0624b16": "四蛇相違恒相殘害或時一大不調百一病惱故",
    "X18n0338_020:0624b17": "上文云菩薩為眾生受生死有生死則有病何以",
    "X18n0338_020:0624b18": "故以其應受此毒蛇身毒蛇身即有四大今現身",
    "X18n0338_020:0624b19": "有疾何大之病耶淨名即答言非地大若言地是",
    "X18n0338_020:0624b20": "病者一切土石林木亦應是病若此等是地而非",
    "X18n0338_020:0624b21": "病者何得言地大是病也風大火大水大亦如是",
    "X18n0338_020:0624b22": "外四大既非病內四大亦非病復次若四大是病",
    "X18n0338_020:0624b23": "者有此四大時應是病何得有時是病有時無病",
    "X18n0338_020:0624b24": "無病時應無四大雖有四大亦無病時當知病非",
    "X18n0338_020:0624c01": "四大亦不離四大者只約此四大身得論有病譬",
    "X18n0338_020:0624c02": "如因的則有箭中豈得離四大而別論病故言不",
    "X18n0338_020:0624c03": "離地大淨名亦如是本應同眾生是實病淨名是",
    "X18n0338_020:0624c04": "應疾應疾何得同於實疾故言非地大不離者淨",
    "X18n0338_020:0624c05": "名為眾生有此實疾是故應同其病眾生若無此",
    "X18n0338_020:0624c06": "實疾淨名則無應疾應疾之由良為實疾故言不",
    "X18n0338_020:0624c07": "離不即不離之中論淨名權病也又非地大者如",
    "X18n0338_020:0624c08": "請觀音經言地大地無堅性水性不住火從緣生",
    "X18n0338_020:0624c09": "風性無礙一一皆入如實之際四大實際即非病",
    "X18n0338_020:0624c10": "也故言非四大不離者為眾生不了四大如實故",
    "X18n0338_020:0624c11": "起諸病是以淨名應身約四大有病故說不離四",
    "X18n0338_020:0624c12": "大也淨名云以眾生疾從四大起以其有疾則我",
    "X18n0338_020:0624c13": "有病者即是眾生為四大所成淨名同眾生亦為",
    "X18n0338_020:0624c14": "四大所成四大即是成疾之法今約此三種辨疾",
    "X18n0338_020:0624c15": "相即遍約三土若是同居土分段眾生有疾淨名",
    "X18n0338_020:0624c16": "則現身有疾此大悲疾體無形無相猶若虗空不",
    "X18n0338_020:0624c17": "可得見此疾之應用不與身心合此成疾之法非",
    "X18n0338_020:0624c18": "四大亦不離四大而能為分段眾生現此權疾也",
    "X18n0338_020:0624c19": "若有餘土無為緣集眾生有疾淨名亦現身有疾",
    "X18n0338_020:0624c20": "此大悲疾體亦無形不可見此疾應用亦不與法",
    "X18n0338_020:0624c21": "身合不與變易生死眾生合此成疾法不即彼四",
    "X18n0338_020:0624c22": "大不離彼四大而同有餘土之疾也若果報土現",
    "X18n0338_020:0624c23": "權疾大悲疾體亦無相無形不可見此疾用亦不",
    "X18n0338_020:0624c24": "與法身合不與諸菩薩自體不成實生死果報身",
    "X18n0338_020:0625a01": "合此成疾法不即彼四大不離彼四大但以大悲",
    "X18n0338_020:0625a02": "力現同有彼疾也乃至法雲金剛心亦如是。",
    "X18n0338_020:0625a03": "爾時文殊師利問維摩詰言菩薩云何慰喻有疾菩",
    "X18n0338_020:0625a04": "薩。",
    "X18n0338_020:0625a05": "此是第二大段文殊問因中實病也所以次問實",
    "X18n0338_020:0625a06": "病者上來權疾當何所因只為同於實病以眾生",
    "X18n0338_020:0625a07": "有實疾故菩薩善權方便現疾同事為齊眾生實",
    "X18n0338_020:0625a08": "疾也復次上所明權疾為化實疾眾生菩薩既現",
    "X18n0338_020:0625a09": "權疾同事利物云何為實疾眾生說法若為慰喻",
    "X18n0338_020:0625a10": "實疾菩薩也就此文即有二一此文正為信行人",
    "X18n0338_020:0625a11": "問二從調伏其心為法行人問所以知然者初文",
    "X18n0338_020:0625a12": "殊問慰喻淨名答三教明慰喻即是為信行人也",
    "X18n0338_020:0625a13": "後文殊問調伏淨名答用三觀調伏即是為法行",
    "X18n0338_020:0625a14": "人也若信行人必假藉外人恒為說法指示分明",
    "X18n0338_020:0625a15": "方乃得悟此是鈍根若法行人不專藉外緣少有",
    "X18n0338_020:0625a16": "所聞即能觀行入道即利根也雖然此亦未必定",
    "X18n0338_020:0625a17": "爾也但眾生信法二行互有利鈍而有兩種根性",
    "X18n0338_020:0625a18": "不同文殊為此興兩問也復次菩薩修道累劫有",
    "X18n0338_020:0625a19": "時須聞法有時自進行此二問亦得為一人如為",
    "X18n0338_020:0625a20": "一人眾多亦然也文殊問慰喻意在請出三教問",
    "X18n0338_020:0625a21": "調伏意在請出三觀若將三教成上室外經文者",
    "X18n0338_020:0625a22": "即用通教慰喻從假入空觀調伏即是成上為國",
    "X18n0338_020:0625a23": "王長者說法彈呵有為緣集眾生若別教慰喻從",
    "X18n0338_020:0625a24": "空入假觀調伏即是成上呵十弟子無為緣集也",
    "X18n0338_020:0625b01": "若圓教慰喻空假一心三觀調伏即是成上彈呵",
    "X18n0338_020:0625b02": "菩薩自體緣集也若將此成下文者上已明問權",
    "X18n0338_020:0625b03": "疾為不思議品作本今問實疾若通教慰喻從假",
    "X18n0338_020:0625b04": "入空即為觀眾生品作本若別教慰喻從空入假",
    "X18n0338_020:0625b05": "調伏為佛道品作本若圓教慰喻中道正觀調伏",
    "X18n0338_020:0625b06": "為入不二法門香積二品作本而不取三藏教者",
    "X18n0338_020:0625b07": "此摩訶衍義也未入室明四教者為折伏彈呵凡",
    "X18n0338_020:0625b08": "夫著樂也今入室明三教三觀正為攝受是義已",
    "X18n0338_020:0625b09": "如前分別也故此經一部明四教三觀其文分明",
    "X18n0338_020:0625b10": "望前望後文句相當與一家用四教三觀義孱同",
    "X18n0338_020:0625b11": "故前於玄義具明四教三觀意在此也略判文殊",
    "X18n0338_020:0625b12": "兩問意竟今文殊問言菩薩應云何慰喻有疾菩",
    "X18n0338_020:0625b13": "薩者即是請出慰喻之教也。",
    "X18n0338_020:0625b14": "維摩詰言說身無常不說厭離於身說身有苦不說",
    "X18n0338_020:0625b15": "樂於涅槃說身無我而說教導眾生說身空寂不說",
    "X18n0338_020:0625b16": "畢竟寂滅。",
    "X18n0338_020:0625b17": "此是二淨名答就文有四意一約通教明慰喻二",
    "X18n0338_020:0625b18": "約別教明慰喻三約圓教明慰喻四結成今明三",
    "X18n0338_020:0625b19": "教但慰喻菩薩不取二乘所以然者以二乘無慈",
    "X18n0338_020:0625b20": "悲入涅槃也三藏通教共成一教慰喻者慰喻界",
    "X18n0338_020:0625b21": "內有為緣集見思疾未斷菩薩是菩薩有界內分",
    "X18n0338_020:0625b22": "段因果實疾故須用三藏教助通教大乘而慰喻",
    "X18n0338_020:0625b23": "也亦得兼用別教圓教慰喻也若說別教慰喻者",
    "X18n0338_020:0625b24": "正為慰喻有無為緣集菩薩是菩薩有塵沙無知",
    "X18n0338_020:0625c01": "變易因果實疾故須用別教大乘而慰喻也若說",
    "X18n0338_020:0625c02": "圓教慰喻者正為慰喻有自體緣集菩薩是菩薩",
    "X18n0338_020:0625c03": "有法界無明自體不成實因果疾故須用圓教而",
    "X18n0338_020:0625c04": "慰喻也今先明用三藏教助通教慰喻界內有見",
    "X18n0338_020:0625c05": "思因果實疾菩薩者正觀令從假入空觀修一切",
    "X18n0338_020:0625c06": "智慧眼也文即有二一從果假入空二從因假入",
    "X18n0338_020:0625c07": "空所言從果假入空者果是眾生五陰之身即是",
    "X18n0338_020:0625c08": "妄惑之果此果猶三假而有故名果假也此果即",
    "X18n0338_020:0625c09": "是苦諦苦諦下有四行四行中無常為初也經言",
    "X18n0338_020:0625c10": "說身是無常不說厭離者若聲聞觀身是無常起",
    "X18n0338_020:0625c11": "於厭離即欲捨遠世間生死菩薩不爾觀身無常",
    "X18n0338_020:0625c12": "若析若體為破計常顛倒不說厭離破二乘心雖",
    "X18n0338_020:0625c13": "知無常不住念念磨滅未度眾生未具佛法終不",
    "X18n0338_020:0625c14": "捨離生死也經言說身有苦不說樂於涅槃者若",
    "X18n0338_020:0625c15": "聲聞觀苦即怖畏苦求涅槃菩薩不爾若析若體",
    "X18n0338_020:0625c16": "解苦是苦為破計樂顛倒眾生未度未具足佛法",
    "X18n0338_020:0625c17": "終不入無餘涅槃也經言說身無我而說教導眾",
    "X18n0338_020:0625c18": "生者若聲聞觀無我即不見有眾生可度菩薩不",
    "X18n0338_020:0625c19": "爾若析若體觀我假入無我為破計我十六知見",
    "X18n0338_020:0625c20": "顛倒不取眾生畢竟空相故能為眾生說如是無",
    "X18n0338_020:0625c21": "我法利益教導之也經言說身空寂而不說畢竟",
    "X18n0338_020:0625c22": "寂滅若聲聞析法入偏真永寂菩薩不爾若析若",
    "X18n0338_020:0625c23": "體入假實二空而知有中道之理不以偏真為究",
    "X18n0338_020:0625c24": "竟也是則雖復從假入空若析若體俱為欲入中",
    "X18n0338_020:0626a01": "道哢胤大悲不捨群品與聲聞觀苦四行獨善有",
    "X18n0338_020:0626a02": "異意在此也。",
    "X18n0338_020:0626a03": "說悔先罪而不說入於過去。",
    "X18n0338_020:0626a04": "此是二明慰喻令觀因假入空所言因假者因即",
    "X18n0338_020:0626a05": "是集諦集諦即是結業竝是苦因此因為三假所",
    "X18n0338_020:0626a06": "成故言因假也二乘為涅槃但急斷結不懺宿罪",
    "X18n0338_020:0626a07": "身子罪故不見淨土意在此也菩薩達煩惱性不",
    "X18n0338_020:0626a08": "怱怱斷結急取涅槃但以懺悔為先淨諸功德故",
    "X18n0338_020:0626a09": "螺髻得見淨土意在此也說悔先罪而不說入於",
    "X18n0338_020:0626a10": "過去者此正明觀因假入空若但觀果假入空非",
    "X18n0338_020:0626a11": "不離四住之惑若過去罪業不除則鄣種種法門",
    "X18n0338_020:0626a12": "化佗功德菩薩而度眾生必須除罪業若無怨對",
    "X18n0338_020:0626a13": "即受化也故菩薩戒以殺為初聲聞戒以梵行為",
    "X18n0338_020:0626a14": "初意在此也今明菩薩修從假入空懺過去罪故",
    "X18n0338_020:0626a15": "說悔先罪也若是毗曇明三世有義罪從未來至",
    "X18n0338_020:0626a16": "現在入過去得繩繫屬行人若成論明二世無義",
    "X18n0338_020:0626a17": "罪隨心在現在也今菩薩觀無生懺則不如是尚",
    "X18n0338_020:0626a18": "無三世何況罪入過去尚不見現在何況罪在現",
    "X18n0338_020:0626a19": "在但過去顛倒妄造諸罪若知我心自空罪福無",
    "X18n0338_020:0626a20": "主如此悔時眾罪如霜露慧日能銷除體假入空",
    "X18n0338_020:0626a21": "破昔妄造故名說悔先罪三世空故而不入於過",
    "X18n0338_020:0626a22": "去也。",
    "X18n0338_020:0626a23": "以己之疾愍於彼疾當識宿世無數劫苦當念饒益",
    "X18n0338_020:0626a24": "一切眾生憶所修福念於淨命勿生憂惱常起精進。",
    "X18n0338_020:0626b01": "此是二明用別教慰喻無為緣集菩薩有恒沙別",
    "X18n0338_020:0626b02": "惑因果實疾令從空入假觀破恒沙無知得道種",
    "X18n0338_020:0626b03": "智法眼見機利物也別教慰喻辨令修從空入假",
    "X18n0338_020:0626b04": "化物文即有五一慰喻勸起悲心二慰喻勸發願",
    "X18n0338_020:0626b05": "饒益三慰喻勸修福慧四慰喻勸生勇健心五慰",
    "X18n0338_020:0626b06": "喻勸精進不退若具此五法即從空入假觀成能",
    "X18n0338_020:0626b07": "利益一切也經言以己之疾愍於彼疾者即是別",
    "X18n0338_020:0626b08": "教慰喻一明勸起悲心也所以然者二乘為無大",
    "X18n0338_020:0626b09": "悲心沈空受樂菩薩出假須起大悲心也問曰菩",
    "X18n0338_020:0626b10": "薩未斷見思疾己有疾可得愍彼若已斷己既無",
    "X18n0338_020:0626b11": "疾何得以己愍彼又別教雖有無明塵沙之病與",
    "X18n0338_020:0626b12": "分段不同云何得以己疾愍彼答曰此有二解一",
    "X18n0338_020:0626b13": "者言菩薩斷四住時但餘無明及習在即生是念",
    "X18n0338_020:0626b14": "我今無明之疾尚爾眾生見思具縛何能受界內",
    "X18n0338_020:0626b15": "重苦是則以己之輕疾當愍於重者故須出假行",
    "X18n0338_020:0626b16": "化也又解無明疾輕四住疾重得以輕苦愍於重",
    "X18n0338_020:0626b17": "苦經言當識宿世無數劫苦往昔之苦愍一切也",
    "X18n0338_020:0626b18": "如布衣登極知人苦樂令經言當念饒益一切眾",
    "X18n0338_020:0626b19": "生此是二明慰喻勸發弘誓也當念即是從悲心",
    "X18n0338_020:0626b20": "起四弘誓願之念欲饒益一切此中即是入假勝",
    "X18n0338_020:0626b21": "也經言憶所修福念於淨命此是三明慰喻令修",
    "X18n0338_020:0626b22": "福德智慧也若入空則無福無命今言所修福者",
    "X18n0338_020:0626b23": "此是入假修萬行如空中種樹憶所修福即是福",
    "X18n0338_020:0626b24": "德莊嚴念於淨命者即是智慧莊嚴如大智度論",
    "X18n0338_020:0626c01": "明四種正命五種正命皆是其事若不得正見慧",
    "X18n0338_020:0626c02": "命皆是邪命也勿生憂惱此是四慰喻勸生勇健",
    "X18n0338_020:0626c03": "心聞生死無量劫意而有勇也即是首楞嚴心乃",
    "X18n0338_020:0626c04": "能入假化眾生也若有怖畏憂惱或退墮二地故",
    "X18n0338_020:0626c05": "言勿生憂惱也常起精進此是五明慰喻勸修精",
    "X18n0338_020:0626c06": "進有疾菩薩若欲入假化眾生必須精進不得休",
    "X18n0338_020:0626c07": "息未具佛法不應滅受取證又方欲荷負眾生不",
    "X18n0338_020:0626c08": "應疲怠此即能從空入假利益一切眾生若言空",
    "X18n0338_020:0626c09": "無所有不修精進即退墮二地豈能從空入假化",
    "X18n0338_020:0626c10": "一切眾生也。",
    "X18n0338_020:0626c11": "當作醫王療治眾病。",
    "X18n0338_020:0626c12": "此是三明用圓教慰喻有自體法界實疾菩薩勸",
    "X18n0338_020:0626c13": "令修空假一心三觀得一切種智佛眼也若諸方",
    "X18n0338_020:0626c14": "便教明菩薩是醫此非大醫不名為王圓教發心",
    "X18n0338_020:0626c15": "作佛三諦圓觀若得開佛知見即是大醫王義能",
    "X18n0338_020:0626c16": "圓集一切法藥能遍治一切法界煩惱病也故言",
    "X18n0338_020:0626c17": "當作醫王療治眾病自行治一切眾生之疾得究",
    "X18n0338_020:0626c18": "竟也此慰喻文具明四教三觀意略而文未甚顯",
    "X18n0338_020:0626c19": "若至下三觀釋文此意方乃具足顯了。",
    "X18n0338_020:0626c20": "菩薩應如是慰喻有疾菩薩令其歡喜。",
    "X18n0338_020:0626c21": "此是四結成即是勸三教慰喻三種實疾菩薩若",
    "X18n0338_020:0626c22": "依教斷三種緣縛免三土因果患累者即各歡喜",
    "X18n0338_020:0626c23": "也。",
    "X18n0338_020:0626c24": "維摩羅詰經文疏卷第二十"
}