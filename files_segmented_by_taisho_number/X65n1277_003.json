{
    "X65n1277_003:0011f13": "高峰龍泉院因師集賢語錄卷之三",
    "X65n1277_003:0011f15": "音聲佛事門",
    "X65n1277_003:0011f16": "請佛文",
    "X65n1277_003:0011f17": "切以道場廣闢。法席宏開。毳流鴈列以成行。檀信鶴",
    "X65n1277_003:0011f18": "立而作禮。金鐃罷擊。玉磬徐敲。騰清韻以鏘鏘。合梵",
    "X65n1277_003:0011f19": "音而落落。一輪千福相。十號萬雄尊。端座蓮臺。輕垂",
    "X65n1277_003:0011f20": "霞服。髻聳青山之翠。目澄綠水之明。唇艶紅桃。眉分",
    "X65n1277_003:0011f21": "碧柳。胸印題於卍字。足輪躡於千花。鼻挺黃金。齒挑",
    "X65n1277_003:0011f22": "白玉。展鵝皇之兩掌。現獅子之全威。巍巍如海上一",
    "X65n1277_003:0011f23": "山。皎皎似星中孤月。菩薩辟支迦而擁從。聲聞阿羅",
    "X65n1277_003:0011f24": "漢以參隨。釋梵四王以皆臨。龍天八部而咸集。金剛",
    "X65n1277_003:0012a01": "執戟而左輔右弼。玉童散花而屈膝低腰。拱聖德之",
    "X65n1277_003:0012a02": "巍巍尊之至也。瞻形容之穆穆望之儼然。大哉天上",
    "X65n1277_003:0012a03": "天人。偉矣佛中佛日。溫溫乎和可知也。蕩蕩乎無能",
    "X65n1277_003:0012a04": "名焉。今則念茲在茲。來止蒞止。徒言詞之千種。莫讚",
    "X65n1277_003:0012a05": "嘆於一毫。法螺吹而法鼓鳴。天樂響而天花墜。洒霏",
    "X65n1277_003:0012a06": "霏之法雨。扇颯颯之慈風。廣開香積之厨。普献酥酡",
    "X65n1277_003:0012a07": "之饌。由是妙覺等覺聲聞覺溥共證明。觀音妙音海",
    "X65n1277_003:0012a08": "潮音皆歸正法。八萬塵勞俱一掃。百千功德現三乘。",
    "X65n1277_003:0012a09": "如甘露而沃心。似醍醐而灌頂。何必更尋彌勒佛。只",
    "X65n1277_003:0012a10": "今幸覩釋迦師。恭對覺皇。聊吟佛韻。信士虔誠。躬身",
    "X65n1277_003:0012a11": "設拜。",
    "X65n1277_003:0012a12": "大聖佛陀耶佛寶偈曰。",
    "X65n1277_003:0012a13": "　十方諸佛大虗空　　百億分身顯現同",
    "X65n1277_003:0012a14": "　變化萬般碧玉相　　莊嚴千尺紫金容",
    "X65n1277_003:0012a15": "　慈風浩浩祥雲繞　　法雨霏霏瑞氣濃",
    "X65n1277_003:0012a16": "　遙望西乾伸啟請　　願臨東土鑒無窮",
    "X65n1277_003:0012a17": "謹爇明香。稽首和尚。一心奉請十方盡虗空界三世",
    "X65n1277_003:0012a18": "過現未來無窮佛寶。恭惟佛寶者。百福尊相。千光妙",
    "X65n1277_003:0012a19": "身。果滿三祇。恩霑九有。道德遍通於遐邇。威靈變化",
    "X65n1277_003:0012a20": "於人天。演眉際之毫光。燭人間之勝事。伏願雲乘端",
    "X65n1277_003:0012a21": "彩。座擁祥蓮。戒定香騰於十方。慈悲雨洒於三界。引",
    "X65n1277_003:0012a22": "輕輕薄霧。扇颯颯和風。天女散華。空神奏樂。列東西",
    "X65n1277_003:0012a23": "之隊仗綵色凌霄。分南北之幡幢煇光耀日。寶鈸鳴",
    "X65n1277_003:0012a24": "而聲隨風響。金鐘扣而韻振海音。白檀香起於爐心。",
    "X65n1277_003:0012b01": "紅藕花芳於座下。聲聞引從。菩薩瞻依。星辰照而八",
    "X65n1277_003:0012b02": "表光明。道路平而四郊坦蕩。受今虔請。願降道場。不",
    "X65n1277_003:0012b03": "捨慈悲。證明功德。",
    "X65n1277_003:0012b04": "(長聲云)唯願佛慈廣大。妙力難思。降臨道場。(眾和)",
    "X65n1277_003:0012b05": "證明功德。香花請。香花請。",
    "X65n1277_003:0012b06": "大聖達摩耶法寶偈曰。",
    "X65n1277_003:0012b07": "　三乘妙法實難量　　一念歸依散禍殃",
    "X65n1277_003:0012b08": "　帝釋欽崇龕內供　　龍王瞻敬海中藏",
    "X65n1277_003:0012b09": "　五千貝葉靈文著　　十二琅函金口章",
    "X65n1277_003:0012b10": "　惟願輕推開寶藏　　降臨法會放毫光",
    "X65n1277_003:0012b11": "謹爇明香。稽首和南。一心奉請十方盡虗空界三世",
    "X65n1277_003:0012b12": "過現未來無窮法寶。恭惟法寶者。龍宮海藏。大聖遺",
    "X65n1277_003:0012b13": "言。嵓間開滿字之文。葉上寫觀花之偈。或銷金而飾",
    "X65n1277_003:0012b14": "筆。或刺血以濡毫。捲來檀軸香多。纏處霞絛縷細。書",
    "X65n1277_003:0012b15": "成返鵲。藏若回鸞。四句聞而千障消。一偈宣而六塵",
    "X65n1277_003:0012b16": "淨。道滿於岩間童子。功成於井上野犴。緬常瞻般若",
    "X65n1277_003:0012b17": "之臺。欽斯設大千之會。皆由重法。始獲聞經。半偈難",
    "X65n1277_003:0012b18": "逢。千生罕遇。伏願軋開龍藏捧出琅函。散天上明花。",
    "X65n1277_003:0012b19": "布人間喜氣。幢幡引從於前後。鐘螺振韻於高低。珠",
    "X65n1277_003:0012b20": "珮鳴而對對聲喧。香印分而縕縕煙散。受今虔請。願",
    "X65n1277_003:0012b21": "降道場。不捨慈悲。證明功德。",
    "X65n1277_003:0012b22": "(長聲云)唯願法慈廣大。妙力難思。降臨道場。(眾和)",
    "X65n1277_003:0012b23": "證明功德。香華請。香花請。",
    "X65n1277_003:0012b24": "大聖僧伽耶僧寶偈曰。",
    "X65n1277_003:0012c01": "　聲聞僧寶最超群　　名利雙忘道越尊",
    "X65n1277_003:0012c02": "　阿耨池中澆垢濁　　珊瑚樹下誦經文",
    "X65n1277_003:0012c03": "　龍降鉢內氤氳霧　　虎伏嵓前靉靆雲",
    "X65n1277_003:0012c04": "　願賜慈悲臨法會　　風車雲駕降紛紛",
    "X65n1277_003:0012c05": "謹爇明香。稽首和南。一心奉請十方盡虗空界三世",
    "X65n1277_003:0012c06": "過現未來無窮僧寶。恭惟僧寶者。三乘五位。十地六",
    "X65n1277_003:0012c07": "通。戒淨如霜。心明似鏡。或四界修證。或三劫練磨。運",
    "X65n1277_003:0012c08": "神通則海上浮盃。遊世界則空中振錫。煙郊入定。峰",
    "X65n1277_003:0012c09": "頂持經。道樹高而萬仞扶疎。福海深而千尋渺漠。一",
    "X65n1277_003:0012c10": "瞻一禮消劫劫塵勞。一讚一揚長生生福惠。伏願略",
    "X65n1277_003:0012c11": "辭幽谷暫降人間。泛海浮軀淩空躡足。振伏虎六鐶",
    "X65n1277_003:0012c12": "金錫。掌降龍五綴玉盂。旋輕羅於雪浪之中。披重霧",
    "X65n1277_003:0012c13": "於丹霄之外。忽遺針縫石室。能令線逐山移。願開婁",
    "X65n1277_003:0012c14": "藥之瓶。早赴今宵之會。受今虔請。願降道場。不捨慈",
    "X65n1277_003:0012c15": "悲。證明功德。",
    "X65n1277_003:0012c16": "(長聲云)唯願僧慈廣大。妙力難思。降臨道場。(眾和)",
    "X65n1277_003:0012c17": "證明功德。香花請。香華請。",
    "X65n1277_003:0012c18": "謹爇明香。一心奉請。摩訶薩界應供尊者。道明和尚。",
    "X65n1277_003:0012c19": "大辨長者。三寶會中護法神。八大金剛密跡眾。惟願",
    "X65n1277_003:0012c20": "不露如霜之劒。休彎似月之弓。願降道場。受韵供養。",
    "X65n1277_003:0012c21": "恭惟三身調御。四智能仁。五眼辟支。六通羅漢。光含",
    "X65n1277_003:0012c22": "萬象恩庇四生。色舒金相以巍巍。光迸玉毫而皎皎。",
    "X65n1277_003:0012c23": "身嚴百寶。座擁千蓮。梵王帝釋以交參。獅子象王而",
    "X65n1277_003:0012c24": "引從。人間天上接物利生。有請而處處皆通。無願而",
    "X65n1277_003:0013a01": "顒顒自在。不思議力難盡讚揚。恭望降臨。證明功德。",
    "X65n1277_003:0013a02": "安寶座真言。朗當持誦。　諷真言。",
    "X65n1277_003:0013a03": "又",
    "X65n1277_003:0013a04": "切以萬象森羅總是微塵剎土。十方清淨無非諸佛",
    "X65n1277_003:0013a05": "法身。雖云湛寂以難名。凡有感通而必應。又况精專",
    "X65n1277_003:0013a06": "眾志。嚴潔道場。金爐輕爇瑞煙浮。銀燭高燒祥光燦。",
    "X65n1277_003:0013a07": "法螺吹動雙雙如鸞鳳和鳴。梵韻揚時對對似頻伽",
    "X65n1277_003:0013a08": "交舞。四菩薩前迎於玉輦。八金剛後擁於瓊臺。緇流",
    "X65n1277_003:0013a09": "盡歸嚮之誠。檀越罄恭虔之禱。迎請十方真實際。萬",
    "X65n1277_003:0013a10": "億總持門。離染六通聖僧。參隨八部神眾。伏願聖心",
    "X65n1277_003:0013a11": "遠鑒。惠耳遙聞。不違願力以來臨。盡副此心之悃禱。",
    "X65n1277_003:0013a12": "又",
    "X65n1277_003:0013a13": "稽首十方華藏海剎塵等數諸如來。法身報身及化",
    "X65n1277_003:0013a14": "身。自覺覺它并覺滿。千花臺上圓真應。萬德光中示",
    "X65n1277_003:0013a15": "吉祥。三名四智鑒真機。五眼六通觀法界。釋迦大慈",
    "X65n1277_003:0013a16": "父。彌勒真導師。滿月琉璃光。極樂無量壽。普賢行願",
    "X65n1277_003:0013a17": "海。文殊智總持。觀音救四生。勢至携三有。無量真十",
    "X65n1277_003:0013a18": "地廣大願。三賢八解辟支迦。四果阿羅漢。龍天并八",
    "X65n1277_003:0013a19": "部。水府及人間。當界堅牢神。善惡功德案。此間土地",
    "X65n1277_003:0013a20": "主。伏事香火神。一切諸聖賢。見聞隨喜眾。聞斯召請。",
    "X65n1277_003:0013a21": "咸賜降臨。",
    "X65n1277_003:0013a22": "六献總文",
    "X65n1277_003:0013a23": "三世如來皆至止。十方賢聖悉光臨。雖云一意以精",
    "X65n1277_003:0013a24": "專。惟有數般呈供養。莫不香焚五分。花献三春。灯為",
    "X65n1277_003:0013b01": "傳法之因。茶乃破魔之瑞。菩提妙果。香積飩[飢-几+它]。献佛",
    "X65n1277_003:0013b02": "寶則佛果圓成。奉覺皇而覺花開發。念無物不足以",
    "X65n1277_003:0013b03": "見意。惟至誠斯可以感神。向下逐一為宣揚。惟願慈",
    "X65n1277_003:0013b04": "悲垂攝受。",
    "X65n1277_003:0013b05": "香",
    "X65n1277_003:0013b06": "是香也。曾祝萬年天子壽。熏成五分法王身。旃檀林",
    "X65n1277_003:0013b07": "裏占都魁。蘭麝叢中居上品。今崇佛事。上献明香。惟",
    "X65n1277_003:0013b08": "冀聖慈。俯垂攝受(舉鈴云)。",
    "X65n1277_003:0013b09": "嚩囉香供。旖旎消鎔。耶輸有難在皇宮。厄難當時",
    "X65n1277_003:0013b10": "現感通。寶香爇。火坑中。化青蓮。焰息紅。給孤爇。旃",
    "X65n1277_003:0013b11": "檀献妙容。",
    "X65n1277_003:0013b12": "囉須彌　囉捫佐餘訶度波(換易改此度波字)摩登常伽",
    "X65n1277_003:0013b13": "度波尾怛曩彌濟迦[丹-、+十]佐曩彌濟迦摩訶濟曩南",
    "X65n1277_003:0013b14": "迦盧彌",
    "X65n1277_003:0013b15": "花",
    "X65n1277_003:0013b16": "是花也。七寶池中呈國色。一枝月裏占天香。世尊拈",
    "X65n1277_003:0013b17": "起示諸人。達磨傳來開五葉。今崇佛事。上献明花。惟",
    "X65n1277_003:0013b18": "冀聖慈。俯垂攝受(舉鈴云)。",
    "X65n1277_003:0013b19": "嚩囉花供。芬芳春濃。碧綠青紅綻芳叢。明行如來",
    "X65n1277_003:0013b20": "号釋雄。寶花王。献妙容。達三明。證六通。迦葉昔曾",
    "X65n1277_003:0013b21": "拈。覺性通。囉須彌(依前唱和。改度波曰普悉波)。",
    "X65n1277_003:0013b22": "灯",
    "X65n1277_003:0013b23": "是灯也。一點八風吹不動。寸心方劫鎮長明。西天佛",
    "X65n1277_003:0013b24": "祖遞相傳。大地眾生消黑暗。今崇佛事。上献明灯。惟",
    "X65n1277_003:0013c01": "冀聖慈。俯垂攝受(舉鈴云)。",
    "X65n1277_003:0013c02": "嚩囉灯供。煇耀長空。鶴燄熒煌照迷曚。玉帝酥油",
    "X65n1277_003:0013c03": "萬斛中。阿那律。天眼通。照三塗。五苦中。舍利弗常",
    "X65n1277_003:0013c04": "燃。照梵宮。囉須彌(依前唱和。改度波曰你波)。",
    "X65n1277_003:0013c05": "茶",
    "X65n1277_003:0013c06": "是茶也。碧玉甌中銀浪湧。黃金碾畔雪花飛。撩天鼻",
    "X65n1277_003:0013c07": "孔始聞香。具眼舌頭方了味。今崇佛事。上献明茶。惟",
    "X65n1277_003:0013c08": "冀聖慈。俯垂攝受(舉鈴云)。",
    "X65n1277_003:0013c09": "嚩囉明茶。春苞萠芽。白玉分花味最嘉。採摘鎗旗",
    "X65n1277_003:0013c10": "布煙霞。野人做。息妖邪。碾玉塵。泛雪花。三吸趙州",
    "X65n1277_003:0013c11": "茶。來去也。囉須彌(依前唱和改度波曰適[口*公]波)。",
    "X65n1277_003:0013c12": "果",
    "X65n1277_003:0013c13": "是果也。福地栽培今已熟。心花結處自然成。就中當",
    "X65n1277_003:0013c14": "占御園春。直下共圓菩薩果。今崇佛事。上献菴蘿。惟",
    "X65n1277_003:0013c15": "冀聖慈。俯垂攝受(舉鈴云)。",
    "X65n1277_003:0013c16": "嚩囉果奇。青林玉墜。萬種香美鵲高枝。野鶴猿猴",
    "X65n1277_003:0013c17": "盡採歸。嚼紅杏。丹果美。味充腸。翠凝齒。修證阿僧",
    "X65n1277_003:0013c18": "祗。獲妙理。囉須彌(依前唱和。改度波曰頗羅)。",
    "X65n1277_003:0013c19": "食",
    "X65n1277_003:0013c20": "是食也。解使眾生皆飽滿。能令萬劫免飢虗。酥酡美",
    "X65n1277_003:0013c21": "味献諸天。香積上方呈我佛。今崇佛事。上献珍饈。惟",
    "X65n1277_003:0013c22": "冀聖慈。俯垂攝受(舉鈴云)。",
    "X65n1277_003:0013c23": "嚩囉純酡。六味均和。牧女煎糜供佛陀。百種珍饈",
    "X65n1277_003:0013c24": "號禪那。表精誠。福更多。呈三德。六波羅。釋梵辨天",
    "X65n1277_003:0014a01": "厨。獲妙果。囉須彌(依前唱和。改度波曰襪淩)。",
    "X65n1277_003:0014a02": "普奉獻祝。讚量無邊。惟願慈悲垂加護。合門長幼俱",
    "X65n1277_003:0014a03": "平安。福壽永綿綿(薦亡云。薦資亡者往生天。孝眷獲延年)。",
    "X65n1277_003:0014a04": "七獻總文",
    "X65n1277_003:0014a05": "法筵光啟。賢聖降臨。雖至誠自可以感神。然非物不",
    "X65n1277_003:0014a06": "足以見意。是用敬焚一炷煙飄靉靆祥雲。輕折數枝",
    "X65n1277_003:0014a07": "色現芬芳瑞彩。一滴洒為甘露。七層燦若明星。龍團",
    "X65n1277_003:0014a08": "碾破噴清香。蠏眼湯烹有真味。滿前芬馥無非香積",
    "X65n1277_003:0014a09": "厨中。座上圓明盡是菩提種子。用伸貢獻。以表純忱。",
    "X65n1277_003:0014a10": "香",
    "X65n1277_003:0014a11": "玉斧削成山勢聳。金爐爇起瑞煙濃。撩天鼻孔悉遙",
    "X65n1277_003:0014a12": "聞。戒定惠香熏法界。",
    "X65n1277_003:0014a13": "花",
    "X65n1277_003:0014a14": "五葉花心開此土。一枝優鉢產西天。世尊拈起示諸",
    "X65n1277_003:0014a15": "人。迦葉破顏曾一笑。",
    "X65n1277_003:0014a16": "灯",
    "X65n1277_003:0014a17": "照破昏衢消黑暗。增輝佛日轉分明。燈燈續焰到于",
    "X65n1277_003:0014a18": "今。祖祖傳芳光不滅。",
    "X65n1277_003:0014a19": "水",
    "X65n1277_003:0014a20": "吸盡西江難下口。布為甘露潤群生。九龍親吐浴金",
    "X65n1277_003:0014a21": "仙。萬古曹溪無盡綠。",
    "X65n1277_003:0014a22": "茶",
    "X65n1277_003:0014a23": "趙老喫茶何直截。文殊拈盞忒分明。欲知此味冠鴉",
    "X65n1277_003:0014a24": "山。須是舌頭親具眼。",
    "X65n1277_003:0014b01": "果",
    "X65n1277_003:0014b02": "功德園林勤種植。胸襟造化為栽培。拈來本自善根",
    "X65n1277_003:0014b03": "生。献處圓成無陋果。",
    "X65n1277_003:0014b04": "食",
    "X65n1277_003:0014b05": "大地遍為香積界。珍羞一味世間無。通身是口為霑",
    "X65n1277_003:0014b06": "甞。萬劫千生長飽滿。",
    "X65n1277_003:0014b07": "十二献總文",
    "X65n1277_003:0014b08": "道場開啟。法席精嚴。既儀物以廣陳。庶誠心之可表。",
    "X65n1277_003:0014b09": "戒香定香而雲騰霧滃。智炬惠炬而月耀星耀。優曇",
    "X65n1277_003:0014b10": "花吐帶祥煙。菩提果熟凝甘露。碧琉璃瓶內雪浮三",
    "X65n1277_003:0014b11": "吸趙州茶。紅碼碯甌中霜清一滴曹溪水。珍寶般般",
    "X65n1277_003:0014b12": "具足。神珠顆顆光圓。塗漿百味澄清。齋饍五香精潔。",
    "X65n1277_003:0014b13": "霞衣鮮彩。品藥芬芳。今將逐一献能仁。望賜慈悲同",
    "X65n1277_003:0014b14": "攝受。",
    "X65n1277_003:0014b15": "香者",
    "X65n1277_003:0014b16": "沉水旃檀價莫倫。金爐纔爇噴祥雲。氛氳遍徹三千",
    "X65n1277_003:0014b17": "界。為瑞為祥遶世尊。今崇佛事。上獻明香(隨物換易)。惟冀",
    "X65n1277_003:0014b18": "聖慈。俯垂納受(舉望泣南調)。",
    "X65n1277_003:0014b19": "香奉獻。沉水與旃檀。百和氛氳周法界。為祥為瑞",
    "X65n1277_003:0014b20": "遶靈山。請佛降人間。",
    "X65n1277_003:0014b21": "花者",
    "X65n1277_003:0014b22": "世尊金手昔曾拈。迦葉忻然妙意傳。從此靈山因頓",
    "X65n1277_003:0014b23": "悟。一枝五葉利人天。",
    "X65n1277_003:0014b24": "花奉献。五葉是誰栽。兜率陀天堦畔有。靈山會上",
    "X65n1277_003:0014c01": "佛前開。迦葉為傳來。",
    "X65n1277_003:0014c02": "灯者",
    "X65n1277_003:0014c03": "祖燄熒煌列寶臺。昔時尊者箭挑來。誰知萬斛紅蓮",
    "X65n1277_003:0014c04": "子。撒向道場此夜開。",
    "X65n1277_003:0014c05": "灯奉献。遍照向人間。達摩親傳分寶焰。灯灯相續",
    "X65n1277_003:0014c06": "不曾閑。從此破幽關。",
    "X65n1277_003:0014c07": "茶者",
    "X65n1277_003:0014c08": "石輪碾碎早春芽。點出浮甌散乳花。啜罷清風生兩",
    "X65n1277_003:0014c09": "腋。休言趙老好烹茶。",
    "X65n1277_003:0014c10": "茶奉献。香味總希奇。昔日趙州親自種。今宵信士",
    "X65n1277_003:0014c11": "献牟尼。烹出雪花飛。",
    "X65n1277_003:0014c12": "果者",
    "X65n1277_003:0014c13": "新鮮顆實薦金盤。四海禪人舉目顧。雙鳳啣來親献",
    "X65n1277_003:0014c14": "佛。野猿猶更用心攀。",
    "X65n1277_003:0014c15": "果奉献。碧玉嚼紅香。甘美充腸香透頂。金盤捧出",
    "X65n1277_003:0014c16": "玉含芳。堪献法中王。",
    "X65n1277_003:0014c17": "齋者",
    "X65n1277_003:0014c18": "梵天香積取來時。尚受宮娥玉乳糜。頂門若具金剛",
    "X65n1277_003:0014c19": "眼。何必文殊下一匙。",
    "X65n1277_003:0014c20": "齋奉献。不復羨酥酡。百味珍羞堪献佛。天厨纔辨",
    "X65n1277_003:0014c21": "不曾多。齋後獲禪那。",
    "X65n1277_003:0014c22": "水者",
    "X65n1277_003:0014c23": "汪洋碧浪接天流。每向滄溟濟巨舟。龜山昔降軍十",
    "X65n1277_003:0014c24": "萬。點來菩薩柳枝頭。",
    "X65n1277_003:0015a01": "水奉献。隨器逐方圓。曾向觀音楊柳上。變成甘露",
    "X65n1277_003:0015a02": "洒三千。火焰化紅蓮。",
    "X65n1277_003:0015a03": "塗者",
    "X65n1277_003:0015a04": "金盃沈水最幽香。灌頂醍醐玉液漿。能為眾生除熱",
    "X65n1277_003:0015a05": "惱。更教心地獲清凉(云云同前)。",
    "X65n1277_003:0015a06": "塗奉獻。甘露乳瓊漿。海岸寶陀靈石上。眾仙分處",
    "X65n1277_003:0015a07": "甚馨香。捧出有霞光。",
    "X65n1277_003:0015a08": "寶者",
    "X65n1277_003:0015a09": "紅爐鑛熟上鉗鎚。打就金毛師子兒。休鑑卞和空泣",
    "X65n1277_003:0015a10": "玉。於中還有老胡知(云云同前)。",
    "X65n1277_003:0015a11": "寶奉獻。奇異實堪誇。白玉黃金為至貴。珊瑚碼瑙",
    "X65n1277_003:0015a12": "絕纖瑕。獻佛在龍華。",
    "X65n1277_003:0015a13": "珠者",
    "X65n1277_003:0015a14": "二龍爭闘覔無休。却使胡僧笑點頭。還知海藏親収",
    "X65n1277_003:0015a15": "得。莫向摩尼境外求(云云同前)。",
    "X65n1277_003:0015a16": "珠奉獻。龍女捧摩尼。果證南方無垢地。蓮華臺畔",
    "X65n1277_003:0015a17": "證菩提。三界盡遙知。",
    "X65n1277_003:0015a18": "衣者",
    "X65n1277_003:0015a19": "九條五相紫檀衣。傳自黃梅半夜時。庾嶺石邊持不",
    "X65n1277_003:0015a20": "起。重樓鎮鎻在曹溪(云云同前)。",
    "X65n1277_003:0015a21": "衣奉獻。五彩色光輝。鎮在重樓為祖體。黃梅半夜",
    "X65n1277_003:0015a22": "密傳時。堪獻佛牟尼。",
    "X65n1277_003:0015a23": "藥者",
    "X65n1277_003:0015a24": "世間稱作大醫王。自有長生不死方。能救眾生諸疾",
    "X65n1277_003:0015b01": "苦。頓令熱惱作清凉(云云同前)。",
    "X65n1277_003:0015b02": "藥奉獻。功妙實難量。解救眾生諸疾苦。世間難辨",
    "X65n1277_003:0015b03": "品材良。心地有真方。",
    "X65n1277_003:0015b04": "　上來所陳諸供養　　能令利益遍虗空",
    "X65n1277_003:0015b05": "　我今宣演妙真言　　合會聖賢咸攝受",
    "X65n1277_003:0015b06": "曩謨娑婆怛它孽多度波補澁波你波碾馱頗羅",
    "X65n1277_003:0015b07": "未鄰補佐銘迦三母捺囉三摩曳吽(一遍)",
    "X65n1277_003:0015b08": "唵誐誐曩三婆嚩韈日囉斛(二遍)",
    "X65n1277_003:0015b09": "普奉献。十二妙因緣。次第精專陳讚嘆。迎祥集福雪",
    "X65n1277_003:0015b10": "冤諐。諸聖鑒無邊。",
    "X65n1277_003:0015b12": "高峰龍泉院因師集賢語錄卷之三"
}