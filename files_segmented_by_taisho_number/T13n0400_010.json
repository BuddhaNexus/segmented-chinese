{
    "T13n0400_010:0498c08": "佛說海意菩薩所問淨印法門經",
    "T13n0400_010:0498c09": "卷第十",
    "T13n0400_010:0498c11": "西天譯經三藏朝散大夫試鴻臚卿傳梵",
    "T13n0400_010:0498c12": "大師賜紫沙門臣法護等奉　詔譯",
    "T13n0400_010:0498c13": "爾時，海意菩薩摩訶薩白佛言：「希有，世尊！",
    "T13n0400_010:0498c14": "多所饒益修大乘者。一切眾生，謂諸天人雖",
    "T13n0400_010:0498c15": "受天人中樂，乃能親近無上涅槃最勝妙樂。",
    "T13n0400_010:0498c16": "世尊！有幾種法而能隨轉攝受大乘？復有幾",
    "T13n0400_010:0498c17": "法於大乘中而能多作？復有幾法於大乘",
    "T13n0400_010:0498c18": "中而極難作？復有幾法增長大乘？復有幾法",
    "T13n0400_010:0498c19": "於大乘中而為障難？世尊！復以何緣說名大",
    "T13n0400_010:0498c20": "乘？」",
    "T13n0400_010:0498c21": "佛告海意菩薩言：「汝當諦聽！我今為說。海",
    "T13n0400_010:0498c22": "意當知！有一種法攝受大乘。何等為一？謂不",
    "T13n0400_010:0498c23": "忘失大菩提心，復不放逸。海意！復有一法",
    "T13n0400_010:0498c24": "攝受大乘，謂信所作悉墮業報。復有一法",
    "T13n0400_010:0498c25": "謂起正見，於緣生法不相違背。復有一法離",
    "T13n0400_010:0498c26": "愛、非愛，於一切眾生起平等心。復有一法，隨",
    "T13n0400_010:0498c27": "住大慈而自救度。復有一法，起大悲心不著",
    "T13n0400_010:0498c28": "己樂。復有一法，希求佛身隨念於佛。復有",
    "T13n0400_010:0498c29": "一法，依法真修隨念於法。復有一法，住不",
    "T13n0400_010:0499a01": "退轉眾中隨念於眾。復有一法，蠲除一切煩",
    "T13n0400_010:0499a02": "惱隨念於捨。復有一法，常不忘失菩提心",
    "T13n0400_010:0499a03": "故隨念於戒。復有一法，住清淨法隨念於天。",
    "T13n0400_010:0499a04": "復有一法，隨住利樂令他歡喜。復有一法，",
    "T13n0400_010:0499a05": "住堅固意極善樂欲。復有一法，起歡喜心為",
    "T13n0400_010:0499a06": "一切眾生施作解脫。復有一法，從甚深法如",
    "T13n0400_010:0499a07": "理出生勤求正法。復有一法，不以財利之心",
    "T13n0400_010:0499a08": "而行法施。復有一法，於聽法者作病人想。",
    "T13n0400_010:0499a09": "復有一法，於所說法如良藥想。復有一法，",
    "T13n0400_010:0499a10": "己說法者如醫王想。復有一法，常行衛護令",
    "T13n0400_010:0499a11": "法久住。復有一法，令三寶種不斷不絕。復",
    "T13n0400_010:0499a12": "有一法，無貪相續常生喜足。復有一法，捨",
    "T13n0400_010:0499a13": "諸所有不起愛著。復有一法，雖自守戒而",
    "T13n0400_010:0499a14": "常將護諸破戒者。復有一法，諸惡作者不觀",
    "T13n0400_010:0499a15": "彼過而住於忍。復有一法，諸善作者現起饒",
    "T13n0400_010:0499a16": "益而住於忍。復有一法，於背恩者起悲愍慧。",
    "T13n0400_010:0499a17": "復有一法，於知恩者起恭敬悲。復有一法，於",
    "T13n0400_010:0499a18": "無智者不起慢心。復有一法，於有智者隨彼",
    "T13n0400_010:0499a19": "受學。復有一法，深固善根心無厭捨。復有",
    "T13n0400_010:0499a20": "一法，於諸善法心常隨轉。復有一法，無諂",
    "T13n0400_010:0499a21": "曲故三戒清淨。復有一法，於說法者愛敬承",
    "T13n0400_010:0499a22": "事如師尊想。復有一法，捨諸外道文籍善聽",
    "T13n0400_010:0499a23": "正法。復有一法，修諸善根，雖復艱苦於生",
    "T13n0400_010:0499a24": "死中亦不疲懈。復有一法，於現住世及已涅",
    "T13n0400_010:0499a25": "槃諸佛如來，承事供養而無厭足。復有一法，",
    "T13n0400_010:0499a26": "與諸眾生為不請友。復有一法，以無依、無取、",
    "T13n0400_010:0499a27": "無著之心修四攝法。復有一法，了知在家諸",
    "T13n0400_010:0499a28": "過失已常樂出家。復有一法，於正士之業常",
    "T13n0400_010:0499a29": "自開發。復有一法，所作決定住菩提道增修",
    "T13n0400_010:0499b01": "勝行。復有一法，於同住大乘者不生惱恚。",
    "T13n0400_010:0499b02": "復有一法，教授菩提心法不生疲懈。復有",
    "T13n0400_010:0499b03": "一法，善護祕密法使不流散。復有一法，常",
    "T13n0400_010:0499b04": "當勤求法工巧智。復有一法，以真實語建",
    "T13n0400_010:0499b05": "立法幢。復有一法，所發誓願當令畢竟。復",
    "T13n0400_010:0499b06": "有一法，以無變悔心鈞行布施。復有一法，常",
    "T13n0400_010:0499b07": "當覺了諸魔事業。復有一法，常應發起離慢",
    "T13n0400_010:0499b08": "智業。復有一法，遠於知識樂居寂靜。復有",
    "T13n0400_010:0499b09": "一法，離增上慢及貢高心不起他謗。復有一",
    "T13n0400_010:0499b10": "法，雖復了知諸煩惱已，而亦隨順世間行相。",
    "T13n0400_010:0499b11": "復有一法，淨命自資離諸貪染。復有一法，深",
    "T13n0400_010:0499b12": "固相應而常宴坐。復有一法，雖復多聞而常",
    "T13n0400_010:0499b13": "寂定。復有一法，如理正修瑜伽行地。復有",
    "T13n0400_010:0499b14": "一法，如實伺察空境界法。復有一法，於其",
    "T13n0400_010:0499b15": "利、衰心無高下。復有一法，怖畏憒閙獨處園",
    "T13n0400_010:0499b16": "林。復有一法，若得法利與他同分。復有一",
    "T13n0400_010:0499b17": "法，善解四聖諦智。復有一法，於諸智法而",
    "T13n0400_010:0499b18": "無祕惜。復有一法，為未學者成辦學故心",
    "T13n0400_010:0499b19": "無高勝。復有一法，若得、若失，信業報故不",
    "T13n0400_010:0499b20": "生熱惱。復有一法，恭敬聽法之者善為說",
    "T13n0400_010:0499b21": "法。復有一法，於親友中離諸貪愛，於一切",
    "T13n0400_010:0499b22": "眾生起平等心。復有一法，於說法師所不起",
    "T13n0400_010:0499b23": "諂心而常讚歎。復有一法，以調順心故荷",
    "T13n0400_010:0499b24": "擔一切眾生。復有一法，於諸波羅蜜多相應",
    "T13n0400_010:0499b25": "勤求。復有一法，精進長養菩提道行。復有",
    "T13n0400_010:0499b26": "一法，建立信根令無動轉。復有一法，於國",
    "T13n0400_010:0499b27": "城中不空受食。復有一法，積集七種聖財而",
    "T13n0400_010:0499b28": "不匱乏。復有一法，內意真實安固命根。復",
    "T13n0400_010:0499b29": "有一法，以方便善巧成熟眾生。復有一法，",
    "T13n0400_010:0499c01": "行法施故而善攝法。復有一法，離諸諍論說",
    "T13n0400_010:0499c02": "最上法。復有一法，以無所得心聽受正法。",
    "T13n0400_010:0499c03": "復有一法，離沙門垢故而成沙門。復有一法，",
    "T13n0400_010:0499c04": "以無染愛心入王城聚落。復有一法，常當伺",
    "T13n0400_010:0499c05": "察過失善護一切眾生。復有一法，棄捨世間",
    "T13n0400_010:0499c06": "諸雜藝者。復有一法，於善知識所常當誠",
    "T13n0400_010:0499c07": "實。復有一法，自心清淨已起智復令一切眾",
    "T13n0400_010:0499c08": "生心得清淨。復有一法，無虛假故內意清淨。",
    "T13n0400_010:0499c09": "復有一法，趣向最勝道故深心清淨，而此一",
    "T13n0400_010:0499c10": "法善作勝業方便清淨。復有一法，福清淨已",
    "T13n0400_010:0499c11": "諸相清淨。復有一法，智清淨已煩惱清淨。",
    "T13n0400_010:0499c12": "復有一法，眾生清淨已剎土清淨。復有一",
    "T13n0400_010:0499c13": "法，雖觀無相而善迴向。復有一法，修隨順",
    "T13n0400_010:0499c14": "忍。復有一法，於三解脫門常當伺察修習出",
    "T13n0400_010:0499c15": "離。復有一法，住無所住。復有一法，證漏盡智",
    "T13n0400_010:0499c16": "神通游戲。復有一法，住於止觀所作成辦得",
    "T13n0400_010:0499c17": "明解脫。復有一法，勤修方便所攝之慧。復",
    "T13n0400_010:0499c18": "有一法，住三界輪得菩提場莊嚴。復有一法，",
    "T13n0400_010:0499c19": "謂一切法平等現成正覺。復有一法，攝受大",
    "T13n0400_010:0499c20": "乘，謂一切法自性無性、無生、無起，如是知已",
    "T13n0400_010:0499c21": "即得無生法忍。海意！此之一法而能攝受大",
    "T13n0400_010:0499c22": "乘，如是等一法攝受大乘已，餘諸攝受依止",
    "T13n0400_010:0499c23": "而悉捨離。",
    "T13n0400_010:0499c24": "「復次，海意！有二種法，於大乘中而能多作。",
    "T13n0400_010:0499c25": "何等為二？一者、於佛法中生淨信解；二者、不",
    "T13n0400_010:0499c26": "樂聲聞、緣覺乘法。有二種法，於大乘中而極",
    "T13n0400_010:0499c27": "難作。何等為二？一者、自解脫已善護未解",
    "T13n0400_010:0499c28": "脫者；二者、隨為彼說解脫之法。復有二法多",
    "T13n0400_010:0499c29": "作：一者、常不壞滅大菩提心；二者、伺察眾生",
    "T13n0400_010:0500a01": "善為建立。復有二法難作：一者、觀菩提心猶",
    "T13n0400_010:0500a02": "如幻法；二者、觀一切眾生皆悉無我。復有二",
    "T13n0400_010:0500a03": "法多作：一者、心無厭離；二者、所修方便而不",
    "T13n0400_010:0500a04": "虛假。復有二法難作：一者、內心清淨而為根",
    "T13n0400_010:0500a05": "本；二者、無作、無不作故修諸福行。復有二法",
    "T13n0400_010:0500a06": "多作：一者、勤修善根方便；二者、所修方便而",
    "T13n0400_010:0500a07": "令畢竟。復有二法難作：一者、無戲論故而修",
    "T13n0400_010:0500a08": "方便；二者、所修方便住畢竟故其心寂靜。復",
    "T13n0400_010:0500a09": "有二法多作：一者、深心趣向勝道；二者、於最",
    "T13n0400_010:0500a10": "勝法中作最勝所緣。復有二法難作：一者、說",
    "T13n0400_010:0500a11": "悔自罪；二者、出離他罪。復有二法多作：一",
    "T13n0400_010:0500a12": "者、捨諸所有；二者、不求果報。復有二法難作：",
    "T13n0400_010:0500a13": "一者、起平等心而行施捨；二者、善能迴向。復",
    "T13n0400_010:0500a14": "有二法多作：一者、護戒無缺；二者、不求生天。",
    "T13n0400_010:0500a15": "復有二法難作：一者、於毀戒者起悲愍心；二",
    "T13n0400_010:0500a16": "者、自具戒德不作貢高。復有二法多作：一者、",
    "T13n0400_010:0500a17": "善樂於忍；二者、迴向菩提。復有二法難作：",
    "T13n0400_010:0500a18": "一者、捨離高心；二者、尊敬忍者。復有二法多",
    "T13n0400_010:0500a19": "作：一者、發起精進求諸善法；二者、於諸善根",
    "T13n0400_010:0500a20": "生歡喜心。復有二法難作：一者、身心寂靜；",
    "T13n0400_010:0500a21": "二者、心離依著。復有二法多作：一者、積集禪",
    "T13n0400_010:0500a22": "支；二者、心業調暢。復有二法難作：一者、不",
    "T13n0400_010:0500a23": "著禪味；二者、不厭欲界。復有二法多作：一",
    "T13n0400_010:0500a24": "者、勤求正法；二者、常生法欲。復有二法難",
    "T13n0400_010:0500a25": "作：一者、伺察於法；二者、於法寂定。復有二",
    "T13n0400_010:0500a26": "法多作：一者、親近善友；二者、於師長所增加",
    "T13n0400_010:0500a27": "尊重。復有二法難作：一者、專勤承事；二者、",
    "T13n0400_010:0500a28": "善言隨順。復有二法多作：一者、於時、非時而",
    "T13n0400_010:0500a29": "常請問；二者、隨所得義領納於心。復有二法",
    "T13n0400_010:0500b01": "難作：一者、修義智；二者、修法智。復有二法",
    "T13n0400_010:0500b02": "多作：一者、聞財無厭；二者、聞慧無厭。復有",
    "T13n0400_010:0500b03": "二法難作：一者、伺察深固之法；二者、遠離不",
    "T13n0400_010:0500b04": "深固法。復有二法多作：一者、如理為他說法；",
    "T13n0400_010:0500b05": "二者、於聽法者起悲愍心。復有二法難作：一",
    "T13n0400_010:0500b06": "者、於法不吝；二者、不以財利之心為他說法。",
    "T13n0400_010:0500b07": "復有二法多作：一者、止息外聽；二者、攝受諸",
    "T13n0400_010:0500b08": "心。復有二法難作：一者、息除五蓋；二者、修",
    "T13n0400_010:0500b09": "七覺分。復有二法多作：一者、獲得歡喜；二",
    "T13n0400_010:0500b10": "者、喜受相應。復有二法難作：一者、知法、知量；",
    "T13n0400_010:0500b11": "二者、知自境界。復有二法多作：一者、信於業",
    "T13n0400_010:0500b12": "報；二者、善修勝行。復有二法難作：一者、解",
    "T13n0400_010:0500b13": "了諸非業報；二者、增長一切善法。復有二法",
    "T13n0400_010:0500b14": "多作：一者、出誠實言；二者、不誑聖人。復有",
    "T13n0400_010:0500b15": "二法難作：一者、如說能行；二者、不壞佛眼。",
    "T13n0400_010:0500b16": "復有二法多作：一者、身業清淨；二者、離三不",
    "T13n0400_010:0500b17": "善。復有二法難作：一者、觀身猶如影像；二者、",
    "T13n0400_010:0500b18": "觀如草、木、瓦礫。復有二法多作：一者、語業清",
    "T13n0400_010:0500b19": "淨；二者、離語四過。復有二法難作：一者、解",
    "T13n0400_010:0500b20": "悟不可說法；二者、智了諸聲猶如對響。復",
    "T13n0400_010:0500b21": "有二法多作：一者、心業清淨；二者、遠離貪、瞋、",
    "T13n0400_010:0500b22": "邪見。復有二法難作：一者、內心寂止；二者、",
    "T13n0400_010:0500b23": "外無所行。復有二法多作：一者、修慈心觀；",
    "T13n0400_010:0500b24": "二者、於諸眾生起平等心。復有二法難作：一",
    "T13n0400_010:0500b25": "者、心如虛空清淨無垢；二者、自度度他而善",
    "T13n0400_010:0500b26": "迴向。復有二法多作：一者、常不厭離大悲之",
    "T13n0400_010:0500b27": "心；二者、勤修善根而無懈倦。復有二法難作：",
    "T13n0400_010:0500b28": "一者、伺察無生；二者、善護出離。復有二法多",
    "T13n0400_010:0500b29": "作：一者、游戲法園；二者、除厭離心。復有二",
    "T13n0400_010:0500c01": "法難作：一者、圓滿寂默之法；二者、未具法者",
    "T13n0400_010:0500c02": "而令修行。復有二法多作：一者、捨離愛染；",
    "T13n0400_010:0500c03": "二者、斷諸損害。復有二法難作：一者、修於捨",
    "T13n0400_010:0500c04": "行；二者、觀察眾生而無艱苦。復有二法多",
    "T13n0400_010:0500c05": "作：一者、修念佛觀；二者、住於無念而起念",
    "T13n0400_010:0500c06": "心。復有二法難作：一者、觀於法身；二者、成",
    "T13n0400_010:0500c07": "辦諸相好身。復有二法多作：一者、修念法觀；",
    "T13n0400_010:0500c08": "二者、成辦諸眾生法。復有二法難作：一者、伺",
    "T13n0400_010:0500c09": "察離貪；二者、於其貪行眾生起大悲心。復有",
    "T13n0400_010:0500c10": "二法多作：一者、隨念諸菩薩眾；二者、歸向不",
    "T13n0400_010:0500c11": "退轉眾。復有二法難作：一者、觀察無為；二",
    "T13n0400_010:0500c12": "者、護得果者。復有二法多作；一者、隨念於戒；",
    "T13n0400_010:0500c13": "二者、常不忘失大菩提心。復有二法難作：一",
    "T13n0400_010:0500c14": "者、伺察無加行戒；二者、攝受將護破戒眾生。",
    "T13n0400_010:0500c15": "復有二法多作：一者、隨念於捨；二者、捨己不",
    "T13n0400_010:0500c16": "生變悔。復有二法難作：一者、蠲除己之煩",
    "T13n0400_010:0500c17": "惱；二者、為眾生說斷煩惱法。復有二法多",
    "T13n0400_010:0500c18": "作：一者、隨念於天；二者、不求生天。復有二",
    "T13n0400_010:0500c19": "法難作：一者、住正念慧；二者、散亂心者令",
    "T13n0400_010:0500c20": "住念處。復有二法多作：一者、增修福行；二",
    "T13n0400_010:0500c21": "者、增修智行。復有二法難作；一者、善修無加",
    "T13n0400_010:0500c22": "行智；二者、於諸福行不生厭離。復有二法多",
    "T13n0400_010:0500c23": "作：一者、超越諸著；二者、於諸愛著悉能解",
    "T13n0400_010:0500c24": "脫。復有二法難作：一者、極善樂欲；二者、不",
    "T13n0400_010:0500c25": "生諂誑。復有二法多作：一者、知恩；二者、報",
    "T13n0400_010:0500c26": "恩。復有二法難作：一者、斷除欲貪；二者、於",
    "T13n0400_010:0500c27": "善法欲而無厭棄。復有二法多作：一者、說悔",
    "T13n0400_010:0500c28": "諸罪；二者、不作諸罪。復有二法難作：一者、",
    "T13n0400_010:0500c29": "不起惡作；二者、不起隨眠。復有二法多作：",
    "T13n0400_010:0501a01": "一者、隨喜他福；二者、自福無厭。復有二法難",
    "T13n0400_010:0501a02": "作：一者、於一切罪起盡滅智；二者、於一切福",
    "T13n0400_010:0501a03": "起長養智。復有二法多作：一者、勸請諸佛；",
    "T13n0400_010:0501a04": "二者、護持正法。復有二法難作：一者、雖知法",
    "T13n0400_010:0501a05": "界本無分別；二者、智善分別說諸句義。復有",
    "T13n0400_010:0501a06": "二法多作：一者、善解迴向；二者、隨所迴向",
    "T13n0400_010:0501a07": "與一切眾生共之。復有二法難作：一者、決擇",
    "T13n0400_010:0501a08": "無相；二者、修諸有相。復有二法多作：一者、",
    "T13n0400_010:0501a09": "雖觀於空；二者、觀照眾生。復有二法難作：",
    "T13n0400_010:0501a10": "一者、慧起悉無所樂；二者、方便而有所樂。復",
    "T13n0400_010:0501a11": "有二法多作：一者、希求善根；二者、為諸眾生",
    "T13n0400_010:0501a12": "成辦善根。復有二法難作：一者、修習無願；",
    "T13n0400_010:0501a13": "二者、積集所生之智。復有二法多作：一者、無",
    "T13n0400_010:0501a14": "著；二者、無動。復有二法難作：一者、無慢；",
    "T13n0400_010:0501a15": "二者、愛樂。復有二法多作：一者、樂居寂靜；",
    "T13n0400_010:0501a16": "二者、領納寂靜功德。復有二法難作：一者、修",
    "T13n0400_010:0501a17": "寂靜行；二者、自度復度一切眾生。復有二法",
    "T13n0400_010:0501a18": "多作：一者、少欲；二者、知足。復有二法難作；",
    "T13n0400_010:0501a19": "一者、省察己之煩惱；二者、審觀斷除一切眾",
    "T13n0400_010:0501a20": "生煩惱。復有二法多作：一者、安定；二者、伺",
    "T13n0400_010:0501a21": "察。復有二法難作；一者、常省己過；二者、不",
    "T13n0400_010:0501a22": "觀他過。復有二法多作；一者、自離貢高；二",
    "T13n0400_010:0501a23": "者、不起他謗。復有二法難作：一者、觀我無我；",
    "T13n0400_010:0501a24": "二者、觀眾生無眾生。復有二法多作：一者、自",
    "T13n0400_010:0501a25": "常行施；二者、容受他施。復有二法難作：一",
    "T13n0400_010:0501a26": "者、出離輪迴；二者、度輪迴中一切眾生。復有",
    "T13n0400_010:0501a27": "二法多作：一者、勤求波羅蜜多；二者、隨諸所",
    "T13n0400_010:0501a28": "求波羅蜜多如所說住。復有二法難作：一者、",
    "T13n0400_010:0501a29": "得現量智；二者、成辦他智。復有二法多作：",
    "T13n0400_010:0501b01": "一者、不求世間名聞利養；二者、勤求正法。復",
    "T13n0400_010:0501b02": "有二法難作：一者、不饒益者為作饒益；二者、",
    "T13n0400_010:0501b03": "已饒益者而令增極。復有二法多作：一者、所",
    "T13n0400_010:0501b04": "作大慈而無邊際；二者、所行大悲而無間斷。",
    "T13n0400_010:0501b05": "復有二法難作：一者、已得度者而令證悟；二",
    "T13n0400_010:0501b06": "者、未得度者而為濟度。復有二法多作：一者、為",
    "T13n0400_010:0501b07": "諸眾生成就功德；二者、無德眾生起大悲心。",
    "T13n0400_010:0501b08": "復有二法難作：一者、不饒益者作饒益行；二",
    "T13n0400_010:0501b09": "者、已作饒益而無異想。復有二法多作：一者、",
    "T13n0400_010:0501b10": "常作身念處觀；二者、身住清淨。復有二法難",
    "T13n0400_010:0501b11": "作：一者、雖作身中身隨念觀；二者、不與身俱",
    "T13n0400_010:0501b12": "起於尋伺及尋伺道。復有二法多作：一者、常",
    "T13n0400_010:0501b13": "作受念處觀；二者、於苦樂等受而無領納。復",
    "T13n0400_010:0501b14": "有二法難作：一者、雖作受中受隨念觀；二者、",
    "T13n0400_010:0501b15": "不與受俱起於尋伺及尋伺道。復有二法多",
    "T13n0400_010:0501b16": "作：一者、常作心念處觀；二者、心住清淨。復",
    "T13n0400_010:0501b17": "有二法難作：一者、雖作心中心隨念觀；二者、",
    "T13n0400_010:0501b18": "不與心俱起於尋伺及尋伺道。復有二法多",
    "T13n0400_010:0501b19": "作：一者、常作法念處觀；二者、常起決擇法智。",
    "T13n0400_010:0501b20": "復有二法難作：一者、雖作法中法念處觀；二",
    "T13n0400_010:0501b21": "者、不與法俱起於尋伺及尋伺道。復有二法",
    "T13n0400_010:0501b22": "多作：一者、已生諸不善法悉令除斷；二者、已",
    "T13n0400_010:0501b23": "生一切善法而能守護。復有二法難作：一者、",
    "T13n0400_010:0501b24": "未生諸不善法防令不生；二者、未生一切善",
    "T13n0400_010:0501b25": "法當令生起。復有二法多作：一者、常修欲、勤、",
    "T13n0400_010:0501b26": "心、慧四種神足；二者、應以神足得度眾生而",
    "T13n0400_010:0501b27": "善度之。復有二法難作：一者、雖獲無加行神",
    "T13n0400_010:0501b28": "變；二者、不動法界能於一切佛剎之中顯諸",
    "T13n0400_010:0501b29": "神應。復有二法多作：一者、自所得信而無動",
    "T13n0400_010:0501c01": "轉；二者、諸未信者令具於信。復有二法難作：",
    "T13n0400_010:0501c02": "一者、自心而無雜染；二者、染心眾生令得清",
    "T13n0400_010:0501c03": "淨。復有二法多作：一者、發起諸精進根；二者、",
    "T13n0400_010:0501c04": "安住念根不生散亂。復有二法難作：一者、決",
    "T13n0400_010:0501c05": "擇善觀諸精進根；二者、不著空相而起於念。",
    "T13n0400_010:0501c06": "復有二法多作：一者、於定慧根勤修諸行；二",
    "T13n0400_010:0501c07": "者、所修諸行不生疲懈。復有二法難作：一者、",
    "T13n0400_010:0501c08": "智無所行；二者、成熟眾生而有所行。復有二",
    "T13n0400_010:0501c09": "法多作：一者、於諸煩惱觀離煩惱；二者、已生",
    "T13n0400_010:0501c10": "煩惱勤求出離。復有二法難作：一者、一切法",
    "T13n0400_010:0501c11": "不和合本離煩惱故；二者、於三界和合，為斷",
    "T13n0400_010:0501c12": "一切眾生諸煩惱故。",
    "T13n0400_010:0501c13": "佛說海意菩薩所問淨印法門經卷第十"
}