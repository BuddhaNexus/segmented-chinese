{
    "T37n1763_034:0491b17": "大般涅槃經集解卷第三十四",
    "T37n1763_034:0491b19": "　破外道所執義　釋更轉法輪義",
    "T37n1763_034:0491b20": "聖行品之第八",
    "T37n1763_034:0491b21": "復次善男子諸行無我(至)以是義故定知無我。",
    "T37n1763_034:0491b22": "案。僧宗曰。專念憶想。是證常家。第三第四",
    "T37n1763_034:0491b23": "事也。常即自在。所以兼破。",
    "T37n1763_034:0491b24": "復次善男子若諸外道(至)如來如是真實有我。",
    "T37n1763_034:0491b25": "案。僧亮曰。計我之六事也。諸根和合。是假",
    "T37n1763_034:0491b26": "名我。假名但名家稱名也。",
    "T37n1763_034:0491b27": "復次善男子若諸外道(至)以是義故定知無我。",
    "T37n1763_034:0491b28": "案。僧亮曰。通破第一第二事。先以口涎破",
    "T37n1763_034:0491b29": "第四事也。",
    "T37n1763_034:0491c01": "善男子是諸外道癡如小兒(至)有真實諦非於",
    "T37n1763_034:0491c02": "外道。案。僧亮曰。我名本在佛地也。外道不",
    "T37n1763_034:0491c03": "識得少許分故。妄計諸行為我。如生盲不見",
    "T37n1763_034:0491c04": "色。說色語之。唯以已之所解為色。終不得色",
    "T37n1763_034:0491c05": "之相。",
    "T37n1763_034:0491c06": "文殊師利白佛言世尊(至)乃作如是分別真",
    "T37n1763_034:0491c07": "諦。案。僧亮曰。四諦二諦。昔來凡是廣說。顯",
    "T37n1763_034:0491c08": "示應迹。似乖將欲會之故也。法瑤曰。聞上廣",
    "T37n1763_034:0491c09": "說四諦真實之義。歎今說實諦。於昔鹿苑。為",
    "T37n1763_034:0491c10": "更轉也。僧宗曰。三重明慧。窮理盡性。聖行已",
    "T37n1763_034:0491c11": "畢。迦葉取時眾之心。假為不達因。以盡疑",
    "T37n1763_034:0491c12": "也。寶亮曰。一品之中。第四遣執明慧也。若",
    "T37n1763_034:0491c13": "於緣中。虛心屬法。則成智慧用也。文殊一問。",
    "T37n1763_034:0491c14": "成有三過。一謂如來實涅槃。二云佛作心轉",
    "T37n1763_034:0491c15": "法輪。三謂更轉也。",
    "T37n1763_034:0491c16": "佛告文殊師利汝今云何(至)常住不變不般涅",
    "T37n1763_034:0491c17": "槃。案。僧亮曰。轉法輪者。謂所說之法。令聽",
    "T37n1763_034:0491c18": "悟解。為轉也。解以摧惑。為輪也。若佛有說。",
    "T37n1763_034:0491c19": "則是有為有盡。何名涅槃。今無說而物聞。",
    "T37n1763_034:0491c20": "不滅而人自滅。故言不涅槃也。僧宗曰。疑有",
    "T37n1763_034:0491c21": "三意。此釋第一意也。",
    "T37n1763_034:0491c22": "善男子若有計我是佛(至)如來方便轉於法",
    "T37n1763_034:0491c23": "輪。案。僧亮曰。此下釋不轉有二意。一以不",
    "T37n1763_034:0491c24": "轉說轉。二就迹應有轉也。此第一意。不轉說",
    "T37n1763_034:0491c25": "轉也。僧宗曰。釋不轉有三重。第一極處無轉。",
    "T37n1763_034:0491c26": "第二應故有轉。第三顯極處相。如虛空也。",
    "T37n1763_034:0491c27": "善男子譬如因眼緣色緣明(至)非諸聲聞緣覺",
    "T37n1763_034:0491c28": "所知。案。僧宗曰。第二明有轉之。義緣有應",
    "T37n1763_034:0491c29": "接之因也。",
    "T37n1763_034:0492a01": "善男子亦爾非生非出(至)非作非造非有為",
    "T37n1763_034:0492a02": "法。案。僧宗曰。第三明極地無心於轉。如彼",
    "T37n1763_034:0492a03": "虛空也。",
    "T37n1763_034:0492a04": "善男子諸佛世尊語有二種(至)為諸菩薩說",
    "T37n1763_034:0492a05": "出世語。案。僧亮曰。第四明昔小今大。不應",
    "T37n1763_034:0492a06": "言更。若以益物為更者。四十九年已來。未始",
    "T37n1763_034:0492a07": "不益。不應今日方云更也。僧宗曰。此下釋無",
    "T37n1763_034:0492a08": "更義。有九重也。此即第一明教異。謂昔淺而",
    "T37n1763_034:0492a09": "今深也。",
    "T37n1763_034:0492a10": "善男子是諸大眾復有二種(至)為諸菩薩轉大",
    "T37n1763_034:0492a11": "法輪。案。僧宗曰。第二明乘異。昔為求小者",
    "T37n1763_034:0492a12": "故說。今為求大者說。",
    "T37n1763_034:0492a13": "復次善男子復有二人(至)極下根者即一闡提。",
    "T37n1763_034:0492a14": "案。僧宗曰。第三明根異。昔為中根者說。今",
    "T37n1763_034:0492a15": "為上根者說也。",
    "T37n1763_034:0492a16": "復次善男子求佛道者(至)為上精進轉大法輪。",
    "T37n1763_034:0492a17": "案。僧宗曰。第四明精進異。昔為中精進。今",
    "T37n1763_034:0492a18": "為上精進說也。",
    "T37n1763_034:0492a19": "復次善男子我昔於彼(至)阿耨多羅三藐三菩",
    "T37n1763_034:0492a20": "提。案。僧宗曰。第五明得道異。昔八萬天",
    "T37n1763_034:0492a21": "人悟須陀洹果。今八十萬億人不退轉三菩",
    "T37n1763_034:0492a22": "提也。",
    "T37n1763_034:0492a23": "復次善男子波羅捺城(至)稽首請我轉大法輪。",
    "T37n1763_034:0492a24": "案。僧宗曰。第六明請主異。昔日梵王。今日",
    "T37n1763_034:0492a25": "迦葉。",
    "T37n1763_034:0492a26": "復次善男子我昔於彼(至)如實演說常樂我淨。",
    "T37n1763_034:0492a27": "案。僧宗曰。第七所明理異。昔說無常。今說",
    "T37n1763_034:0492a28": "常也。",
    "T37n1763_034:0492a29": "復次善男子我昔於彼(至)四維上下亦復如是。",
    "T37n1763_034:0492b01": "案。僧宗曰。第八聲之所聞遠近異。昔止梵",
    "T37n1763_034:0492b02": "天。今徹十方廿恒沙世界之也。",
    "T37n1763_034:0492b03": "復次善男子諸佛世尊(至)皆悉名為轉法輪也。",
    "T37n1763_034:0492b04": "案。僧宗曰。第九明自出世已來。未曾不轉",
    "T37n1763_034:0492b05": "法輪。今亦何更之有耶。",
    "T37n1763_034:0492b06": "善男子譬如聖王所有輪寶(至)大涅槃經所行",
    "T37n1763_034:0492b07": "聖行。案。僧宗曰。歎法輪也。",
    "T37n1763_034:0492b08": "迦葉菩薩白佛言世尊(至)則能奉行故名聖行。",
    "T37n1763_034:0492b09": "案。僧亮曰。上已說戒定慧。通菩薩。得稱聖",
    "T37n1763_034:0492b10": "行。未知究竟實諦。通學地以不。是故問也。聖",
    "T37n1763_034:0492b11": "名諸佛世尊者。夫究竟實諦。得稱聖行。唯佛",
    "T37n1763_034:0492b12": "世尊也。法瑤曰。此下為明聖。不為明行。上來",
    "T37n1763_034:0492b13": "明戒定慧是聖人之所行。非明聖也。聖者正",
    "T37n1763_034:0492b14": "也。如來始當其位。故說佛說聖義也。今但合",
    "T37n1763_034:0492b15": "行說耳。旨不在行也。僧宗曰。上明戒中。已結",
    "T37n1763_034:0492b16": "聖名。今辨三法既竟。復想結聖行。寶亮曰。",
    "T37n1763_034:0492b17": "第五段結果也。",
    "T37n1763_034:0492b18": "善男子是菩薩摩訶薩(至)是故此地名無所畏。",
    "T37n1763_034:0492b19": "案。僧亮曰。前三是因。後四是果。慧能斷因",
    "T37n1763_034:0492b20": "果。故總說地德也。亦不畏三惡道者。除惡已",
    "T37n1763_034:0492b21": "漸。故次說之。此三麁故先除也。惡有二種者。",
    "T37n1763_034:0492b22": "此善趣中惡也。不畏受二十五有者。無如上",
    "T37n1763_034:0492b23": "惡。能斷二十五有也。法瑤曰。得上戒定慧行。",
    "T37n1763_034:0492b24": "則入此初住地也。離五怖畏。故曰無畏地也。",
    "T37n1763_034:0492b25": "畏貪恚病死等者。即不死不活畏也。闡提等",
    "T37n1763_034:0492b26": "者。離惡名畏也。不畏三惡道。無惡道畏也。不",
    "T37n1763_034:0492b27": "畏沙門。乃至波旬。無大眾畏也。前不動地。是",
    "T37n1763_034:0492b28": "入初地之始也。堪忍地。是初地之中。此無",
    "T37n1763_034:0492b29": "畏地。是初地之終。亦可七住。七住三界結盡。",
    "T37n1763_034:0492c01": "始無三畏之畏也。僧宗曰。無畏地者。七地也。",
    "T37n1763_034:0492c02": "前結戒果云。初不動地。次結定果云。第三",
    "T37n1763_034:0492c03": "堪忍地。今結慧果。指第七地也。所以爾者。",
    "T37n1763_034:0492c04": "示行有淺深。結果亦異。言無畏為七地。依常",
    "T37n1763_034:0492c05": "釋七地。為遠行地。今乃云。無畏者。謂不畏三",
    "T37n1763_034:0492c06": "界果報。故偏稱也。寶亮曰。無畏果者。亦同是",
    "T37n1763_034:0492c07": "初地。明慧是解性。不存緣而照。既具有無分",
    "T37n1763_034:0492c08": "別之知。故結之以無畏也。第一無不活畏。以",
    "T37n1763_034:0492c09": "菩薩達萬法相空。不假資生。豈畏不活。以不",
    "T37n1763_034:0492c10": "畏故。則不生三毒。故無不活畏也。第二無三",
    "T37n1763_034:0492c11": "惡道畏也。第三無惡名畏。第四無大眾威德",
    "T37n1763_034:0492c12": "畏。第五無生死畏。大士不畏受二十五有生",
    "T37n1763_034:0492c13": "死。",
    "T37n1763_034:0492c14": "善男子菩薩摩訶薩(至)所有功德而當可說。",
    "T37n1763_034:0492c15": "案。僧亮曰。智能除結。非定不成。是以因定說",
    "T37n1763_034:0492c16": "智也。若欲吹壞須彌山王。乃至碎身之苦者。",
    "T37n1763_034:0492c17": "地有二果。一滅惡。二神通。兩說其名也。所以",
    "T37n1763_034:0492c18": "然者。上說斷有。或者便謂。不得入有為化。更",
    "T37n1763_034:0492c19": "出自在之事。以表地名。釋其疑也。僧宗曰。此",
    "T37n1763_034:0492c20": "言漸進。向八地也。向七地已。不畏惡道果報。",
    "T37n1763_034:0492c21": "而未免二十五有者。就七地。自有餘報身者。",
    "T37n1763_034:0492c22": "今八地以上。一向法身。故言二十五有也。三",
    "T37n1763_034:0492c23": "昧非慧。因定生慧。共相資成也。所以知八地",
    "T37n1763_034:0492c24": "者。言具二十五三昧。能為種種神通。尋神通",
    "T37n1763_034:0492c25": "之用。非近行所為也。寶亮曰。第六段也。若通",
    "T37n1763_034:0492c26": "作結果段者。猶屬前文。第五段直結果。在初",
    "T37n1763_034:0492c27": "地既發。初住得無漏正解。後方進修萬行。得",
    "T37n1763_034:0492c28": "二十五三昧。斷二十五有。結得八地以上自",
    "T37n1763_034:0492c29": "在果。若就此義而分。則成第六也。此二十五",
    "T37n1763_034:0493a01": "三昧。就勝處受名。一一皆攝於眾。故名三",
    "T37n1763_034:0493a02": "昧中之王也。",
    "T37n1763_034:0493a03": "大般涅槃經集解卷第三十四"
}