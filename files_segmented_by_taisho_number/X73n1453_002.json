{
    "X73n1453_002:0410b01": "紫栢尊者別集卷之二",
    "X73n1453_002:0410b02": "虞山白衣私淑弟子蒙叟錢謙益纂閱",
    "X73n1453_002:0410b03": "徑山寂照六世孫傳臨濟宗契穎壽梓",
    "X73n1453_002:0410b04": "贊偈詩",
    "X73n1453_002:0410b05": "比丘觀音像贊四首為南海諸禪上人作",
    "X73n1453_002:0410b06": "昔雲門老漢。大似眼底無人。見瞿曇少逞英雄。便教",
    "X73n1453_002:0410b07": "一棒打殺。貴圖天下太平。邇當像季。魔眷尤隆。有一",
    "X73n1453_002:0410b08": "等揑怪眾生。不安本分。竊取正法如來之號。詐現比",
    "X73n1453_002:0410b09": "丘之容。乳庭時逢酷暑。乞食疲勞。那討閑氣力。効雲",
    "X73n1453_002:0410b10": "門鈍置家風。總將來貶向碧波洋裏。風吹浪打。百千",
    "X73n1453_002:0410b11": "萬劫。受苦無窮。",
    "X73n1453_002:0410b12": "天下本無事。庸人乃自擾。菩薩強出頭。衲僧笑不了。",
    "X73n1453_002:0410b13": "示現種種相。寧不愈顛倒。乾坤風月。宇宙春光。既同",
    "X73n1453_002:0410b14": "血氣。孰不完妙。更何必圓顱方服。托形海島。咦。惹人",
    "X73n1453_002:0410b15": "描摸非佳事。惱亂眾生卒未休。",
    "X73n1453_002:0410b16": "海門風浪惡。誰敢泛慈舟。惟有觀世音。此中賣饅頭。",
    "X73n1453_002:0410b17": "來去紛紛者。相逢飽也不。飽不飽即置。且要檢點因",
    "X73n1453_002:0410b18": "緣明白。但聞觀音買餬餅。不聞觀音賣饅頭。餬餅饅",
    "X73n1453_002:0410b19": "頭。是同是別。衲僧門下。不用指東話西。直教當行者",
    "X73n1453_002:0410b20": "辨看。若揀辨得出。補怛山穿衣喫飯。若揀辨不出。洛",
    "X73n1453_002:0410b21": "迦山中。穿衣喫飯。",
    "X73n1453_002:0410b22": "本是一海水。情見各不同。天人謂瑠璃。餓鬼謂火膿。",
    "X73n1453_002:0410b23": "我今所見者。碧水涵虗空。一是兩必非。兩是一不通。",
    "X73n1453_002:0410b24": "往返細推尋。此理終未融。以故謁大士。笑指紫竹叢。",
    "X73n1453_002:0410c01": "白花去不遠。紫竹吟海風。俄然一比丘。彈舌授降龍。",
    "X73n1453_002:0410c02": "觀音大士讚",
    "X73n1453_002:0410c03": "眾生苦痛呼菩薩。眾難交併聲不已。不已之心果苦",
    "X73n1453_002:0410c04": "痛。如鐘受擊聲何出。若人了知知不痛。一切荼毒頓",
    "X73n1453_002:0410c05": "解脫。海山出雲本無盡。海水為濤寧有窮。菩薩憫此",
    "X73n1453_002:0410c06": "煩惱雲。亦復復慨生死浪。忽然示此苾蒭身。壞衣趺",
    "X73n1453_002:0410c07": "坐苔石上。若聞若見俱入流。聲塵未必為眼障。阿誰",
    "X73n1453_002:0410c08": "携入五峰中。早晚經行閒拄杖。",
    "X73n1453_002:0410c09": "觀世音菩薩讚",
    "X73n1453_002:0410c10": "稽首淨聖尊。觀音不觀色。頓入三摩中。茲晨成正覺。",
    "X73n1453_002:0410c11": "恒不昧初心。願輪運悲智。譬如寶月明。水澄淺深現。",
    "X73n1453_002:0410c12": "我痛產末法。根鈍若牛馬。仰熏圓通香。轉臭成妙馥。",
    "X73n1453_002:0410c13": "感恩雖有心。報德愧無力。菩薩道今成。哀誠獻贊耳。",
    "X73n1453_002:0410c14": "又贊",
    "X73n1453_002:0410c15": "我聞菩薩言。凡諸有難者。號痛稱其名。所苦即自在。",
    "X73n1453_002:0410c16": "稱者果有痛。悲聲復何出。聲出本冲曠。譬如雷震空。",
    "X73n1453_002:0410c17": "空若有形質。擊木則無響。若以法眼觀。大地塵非得。",
    "X73n1453_002:0410c18": "況復虗空痛。空痛安可一。一則無能所。今據理不然。",
    "X73n1453_002:0410c19": "以故痛不痛。眾生迷痛因。淫火起莫救。玄津焚益枯。",
    "X73n1453_002:0410c20": "觀音痛憫我。故我恒瞻仰。",
    "X73n1453_002:0410c21": "觀世音贊",
    "X73n1453_002:0410c22": "音可以觀。色可以聽。二根如是。餘則皆然。是以菩薩。",
    "X73n1453_002:0410c23": "六塵圓通。六根互用。分身則如月在天。無心而影臨",
    "X73n1453_002:0410c24": "萬水。寂滅則如春在花。非巧而艶徧群芳。如此大用。",
    "X73n1453_002:0411a01": "無擇凡聖。誰不圓滿。但菩薩聞聲遺聲。謂之觀音。音",
    "X73n1453_002:0411a02": "屬於觀。則不逐聲塵而奔境。所以常光時時現前。如",
    "X73n1453_002:0411a03": "夜光之珠。宛轉盤中。超然無滯也。菩薩心光之珠。以",
    "X73n1453_002:0411a04": "六塵為盤。曾無纖滯。所以妙而常靈。眾生此光非缺。",
    "X73n1453_002:0411a05": "以聞聲見色之間。生心著想。所以珠滯於盤。不能宛",
    "X73n1453_002:0411a06": "轉圓活也。噫。有志男子。覩斯言而無所悟發。則牛馬",
    "X73n1453_002:0411a07": "不如也。",
    "X73n1453_002:0411a08": "觀西方像贊",
    "X73n1453_002:0411a09": "宿有善根。佛冥加故。凡穢垢身。心具淨土。勿縱懈怠。",
    "X73n1453_002:0411a10": "當生精進。誓生彼國。了不去去。",
    "X73n1453_002:0411a11": "觀佛贊",
    "X73n1453_002:0411a12": "稽首無上圓滿覺。神光隱顯憎愛中。巍巍妙相廢稱",
    "X73n1453_002:0411a13": "謂。一念不生始真覩。",
    "X73n1453_002:0411a14": "彌勒佛贊",
    "X73n1453_002:0411a15": "心上若有一毫事。安能得入歡喜地。終朝坦腹笑欣",
    "X73n1453_002:0411a16": "欣。一切見者生福慧。",
    "X73n1453_002:0411a17": "頌善雲堂彌勒像",
    "X73n1453_002:0411a18": "從教煩惱等山高。一覩慈顏意自消。無限春風吹大",
    "X73n1453_002:0411a19": "地。那來霜雪上頭毛。",
    "X73n1453_002:0411a20": "石佛頌",
    "X73n1453_002:0411a21": "大地一尊佛。石在恁麼處。大地一塊石。佛在恁麼處。",
    "X73n1453_002:0411a22": "師子獨行時。哮吼百獸死。如是大慈悲。分明竹篦子。",
    "X73n1453_002:0411a23": "疏通一切法。法法廣長舌。舌上湧樓臺。眼前即不見。",
    "X73n1453_002:0411a24": "不見我是誰。毗盧家舍弟。",
    "X73n1453_002:0411b01": "開元石佛贊",
    "X73n1453_002:0411b02": "稽首如來相。非金亦非木。趺坐驚濤中。渡海達於此。",
    "X73n1453_002:0411b03": "若謂石有心。有心則非石。若謂石無心。無心豈名佛。",
    "X73n1453_002:0411b04": "吾聞自無法。攝一切法盡。若人於石佛。諦信不生疑。",
    "X73n1453_002:0411b05": "不疑惑自斷。惑所凡聖情。層氷覓火焰。況夫石與佛。",
    "X73n1453_002:0411b06": "何從生二見。二見既不生。石佛迅於電。",
    "X73n1453_002:0411b07": "雪山大士并文殊普賢贊",
    "X73n1453_002:0411b08": "天晴日出。雨下地濕。飢來欲食。渴來欲飲。雖至愚之",
    "X73n1453_002:0411b09": "人。不待言說而皆了然者。即此了然。文殊得之。徹見",
    "X73n1453_002:0411b10": "自心。普賢得之。圓用自心。惟釋迦老漢。百無一事。終",
    "X73n1453_002:0411b11": "日頹然。憨坐於蒼嵓之下。文殊普賢。雖復常侍左右。",
    "X73n1453_002:0411b12": "提鞋挈瓶。種種親近。要且摸他鼻孔不著在。鼻孔纍",
    "X73n1453_002:0411b13": "纍誰摸著。晨朝洗面勿生疑。",
    "X73n1453_002:0411b14": "刺血觀音像贊",
    "X73n1453_002:0411b15": "舉心刺血時。菩薩已現身。譬如濃雲迸。寶月忽然露。",
    "X73n1453_002:0411b16": "待爾欲著眼。雲合光錯過。是光樂不有。苦難豈可留。",
    "X73n1453_002:0411b17": "六根有迷悟。苦樂從此起。方便拔一根。諸塵同解脫。",
    "X73n1453_002:0411b18": "一塵粘識精。根根皆障礙。以是而推之。我欲脫苦難。",
    "X73n1453_002:0411b19": "必須自疑斷。菩薩力無預。",
    "X73n1453_002:0411b20": "馬郎婦贊",
    "X73n1453_002:0411b21": "欲火燒靈根。心苗終焦滅。智者聞此言。悲痛入骨髓。",
    "X73n1453_002:0411b22": "奈何天下人。如花女為寶。冀得枕臂眠。即死亦甘耳。",
    "X73n1453_002:0411b23": "菩薩甚愍之。幻此微妙容。令眾生見喜。因喜生愛心。",
    "X73n1453_002:0411b24": "因愛生覺悟。覺悟即慚愧。遠一切婦人。如菩薩無異。",
    "X73n1453_002:0411c01": "勿於菩薩身。生此不淨想。人為萬物靈。猪狗乃不若。",
    "X73n1453_002:0411c02": "由是淫心生。號跳強制止。勉然至自然。終登無欲地。",
    "X73n1453_002:0411c03": "無欲即聖人。常為如來子。於世作日月。破大夜昏暗。",
    "X73n1453_002:0411c04": "一人全此德。大千蒙利益。觀音之化身。身身無窮已。",
    "X73n1453_002:0411c05": "大士像贊",
    "X73n1453_002:0411c06": "次公寫此像。實夫受此像。吾亦贊此像。未寫未受未",
    "X73n1453_002:0411c07": "贊時。圓通自古無比況。自是眾生瞥起情。日用紛紜",
    "X73n1453_002:0411c08": "淪得喪。一尊妙相觀世音。鬼臉神頭失本狀。當情檢",
    "X73n1453_002:0411c09": "點難何從。惡人猛獸皆師友。火坑刀山解脫門。鴉鳴",
    "X73n1453_002:0411c10": "鵲噪入寂滅。或儒或佛或神仙。譬如水清月影現。臨",
    "X73n1453_002:0411c11": "濟棒德山喝。此是觀音廣長舌。相遇莫道靜無言。楊",
    "X73n1453_002:0411c12": "枝滴水潤焦渴。且道誰知冷煖。待汝親嘗了來。說破",
    "X73n1453_002:0411c13": "未晚。",
    "X73n1453_002:0411c14": "墮指觀音贊",
    "X73n1453_002:0411c15": "枯木不盈尺。孰運般若手。刻此微妙相。眉目若山海。",
    "X73n1453_002:0411c16": "遠橫而湛然。面部宛如月。光明照濁世。身量及衣紋。",
    "X73n1453_002:0411c17": "滿重而縹緲。掌垂兜羅綿。足襯蓮花浪。一念未生處。",
    "X73n1453_002:0411c18": "無手手之狀。故一指墮時。萬象皆墮也。",
    "X73n1453_002:0411c19": "摩侯羅伽觀音贊",
    "X73n1453_002:0411c20": "百蟲之中。維爾最毒。蛇質獸頭。聖凡難局。長蛇封豕。",
    "X73n1453_002:0411c21": "帶之與蝎。世皆毒之。其毒如髮。毒中之雄。摩侯羅伽。",
    "X73n1453_002:0411c22": "一承記莂。為佛爪牙。凡有梵剎。侵則毒殺。聞眾苦聲。",
    "X73n1453_002:0411c23": "以眼觀察。虬松之下。毒處流慈。現微妙容。見者習移。",
    "X73n1453_002:0411c24": "習移識轉。智光燦爛。駕以大悲。度諸毒難。兜鍪執斧。",
    "X73n1453_002:0412a01": "倚松而閒。仁而能勇。泉石之間。稽首大士。護念聖觀。",
    "X73n1453_002:0412a02": "火焰觀音贊(有引)",
    "X73n1453_002:0412a03": "凡五金八石。觸火能化。而況于木。惟聖人善能會萬",
    "X73n1453_002:0412a04": "物。通乎一己。故水不洗水。火不燒火耳。知此者可與",
    "X73n1453_002:0412a05": "言火觀之微乎。稽首贊曰。",
    "X73n1453_002:0412a06": "萬物無體。唯心為本。于斯勿惑。近可為遠。火兮火兮。",
    "X73n1453_002:0412a07": "曷不能水。橫計苟化。弦解作矢。",
    "X73n1453_002:0412a08": "觀音贊",
    "X73n1453_002:0412a09": "以一眼見。觀盡世人。是億萬心。為億萬法。法歸於一。",
    "X73n1453_002:0412a10": "一歸自然。自然歸無有。語其細則攝入恒河沙。語其",
    "X73n1453_002:0412a11": "大則充滿十法界。",
    "X73n1453_002:0412a12": "第一賓度羅跋囉墯闍尊者(俱丁雲鵬畵)",
    "X73n1453_002:0412a13": "肩高無用。聊可倚杖。膝亦空閒。承經何恙。莫嫌眉長。",
    "X73n1453_002:0412a14": "飄拂巖龕。不礙眼光。湛如寒潭。",
    "X73n1453_002:0412a15": "第二迦諾迦伐蹉尊者",
    "X73n1453_002:0412a16": "抱杖伸指。非三唯兩。以[革*(華(十*〡*十)+(人*〡*人))]藏足。[革*(華(十*〡*十)+(人*〡*人))]脫足爽。風致疎閒。",
    "X73n1453_002:0412a17": "巢由之間。鬚髮若存。鼻孔蚤穿。",
    "X73n1453_002:0412a18": "第三迦諾迦跋梨墮闍尊者",
    "X73n1453_002:0412a19": "眉揚目朗。揮指蕭然。即此為舌。法沾人天。誰為虎子。",
    "X73n1453_002:0412a20": "牙爪鋒利。具而不張。野干爭避。",
    "X73n1453_002:0412a21": "第四蘇頻陀尊者",
    "X73n1453_002:0412a22": "衣不揜胸。心同虗空。握拳誰擊。開口漏風。謂手按膝。",
    "X73n1453_002:0412a23": "膝無我人。謂膝承手。手原屬身。",
    "X73n1453_002:0412a24": "第五諾矩羅尊者",
    "X73n1453_002:0412b01": "背若果有。痒爬難除。果然無背。爬痒非虗。往復觀察。",
    "X73n1453_002:0412b02": "情枯智訖。池成月來。眼底見佛。",
    "X73n1453_002:0412b03": "第六跋陀羅尊者",
    "X73n1453_002:0412b04": "頭疑怪石。飄髮如柳。一手持珠。以珠代口。莫驚濶頷。",
    "X73n1453_002:0412b05": "具體而間。顛倒佛頭。依稀德山。",
    "X73n1453_002:0412b06": "第七迦理迦尊者",
    "X73n1453_002:0412b07": "面圓如楪。五官併穴。分疆割界。漂杵流血。眾部之君。",
    "X73n1453_002:0412b08": "眉應不群。坐妨曲折。行則拖雲。",
    "X73n1453_002:0412b09": "第八伐闍羅弗多尊者",
    "X73n1453_002:0412b10": "衣卸肩出。碧眸注經。此經甚深。大夢雷霆。文字非實。",
    "X73n1453_002:0412b11": "實非文字。獨垂一足。兩手自恣。",
    "X73n1453_002:0412b12": "第九戒博迦尊者",
    "X73n1453_002:0412b13": "腦後無際。額憑高巖。手中所握。扇塵同函。雲沸無心。",
    "X73n1453_002:0412b14": "偶遮半面。其誰作禮。直見不見。",
    "X73n1453_002:0412b15": "第十半託迦尊者",
    "X73n1453_002:0412b16": "視經垂頭。肩背吞耳。泉出地中。湛然在紙。嶺南老盧。",
    "X73n1453_002:0412b17": "柴擔蹔停。無所住心。得之此經。",
    "X73n1453_002:0412b18": "第十一羅怙羅尊者",
    "X73n1453_002:0412b19": "怒髮衝冠。唯師不然。刈茅非鎮。一怒盡蠲。三屈兩伸。",
    "X73n1453_002:0412b20": "卷舒一手。嗔為佛事。誠不請友。",
    "X73n1453_002:0412b21": "第十二那伽犀那尊者",
    "X73n1453_002:0412b22": "兩手支頷。恐其墮地。口開齒露。眼迸心睡。心睡身忘。",
    "X73n1453_002:0412b23": "石無施剛。石忘我足。沒入何妨。",
    "X73n1453_002:0412b24": "第十三因揭陀尊者",
    "X73n1453_002:0412c01": "腕為杖主。手復持珠。更恐心放。托經自娛。秋空鴈鳴。",
    "X73n1453_002:0412c02": "梵字參差。以此贊佛。耆年了知。",
    "X73n1453_002:0412c03": "第十四伐那婆斯尊者",
    "X73n1453_002:0412c04": "一心不生。我即龕巖。波浪衣紋。泉鳴翠巉。眼雖不開。",
    "X73n1453_002:0412c05": "光照六合。明暗兩忘。見精非雜。",
    "X73n1453_002:0412c06": "第十五阿氏多尊者",
    "X73n1453_002:0412c07": "斂肩抱膝。果有所思。我所思者。心精思遺。思遺而坐。",
    "X73n1453_002:0412c08": "寬窄皆可。石本無相。吹毛莫躲。",
    "X73n1453_002:0412c09": "第十六注茶半托迦尊者",
    "X73n1453_002:0412c10": "枯槎生花。非耳不見。額鼻俱聳。春光何限。屈伸有常。",
    "X73n1453_002:0412c11": "機絕抑揚。三直兩曲。臂肱堂堂。",
    "X73n1453_002:0412c12": "第十七慶支尊者",
    "X73n1453_002:0412c13": "瑠璃為鍊。內外洞然。目注其中。五臺現前。白雲舒卷。",
    "X73n1453_002:0412c14": "百狀千態。故埋松根。逞其自在。",
    "X73n1453_002:0412c15": "第十八賓頭盧尊者",
    "X73n1453_002:0412c16": "以杖倚額。額為杖架。一肩孤聳。並足酬價。杖額不同。",
    "X73n1453_002:0412c17": "主賓何功。唯肩與足。空礚虗空。",
    "X73n1453_002:0412c18": "皮毬道人自贊",
    "X73n1453_002:0412c19": "汝這男子。出身不是名門舊族。情懷大都濶略寬勁。",
    "X73n1453_002:0412c20": "世出世間之書。見之如飲醇醪而不醒。有時胸中覓",
    "X73n1453_002:0412c21": "一箇字脚又不可得。佛祖機緣。葛藤落索。偏解拈弄",
    "X73n1453_002:0412c22": "無常。了無繫帶。或嫌佛祖無靈。置之腦後。恣自家一",
    "X73n1453_002:0412c23": "片舌頭。貶斥聖凡。忽升廁中蛆虫於毗盧頂上。忽斥",
    "X73n1453_002:0412c24": "達磨老漢於下風。要人學好。如己還過。一言不合。王",
    "X73n1453_002:0413a01": "侯涕唾。我看你一條窮性命。東擲西拋。著恁麼急。咄。",
    "X73n1453_002:0413a02": "將此身心奉塵剎。是則名為佛冤家。",
    "X73n1453_002:0413a03": "其二。",
    "X73n1453_002:0413a04": "善知識不曾參得一箇。教乘不熟閑得一部。每向無",
    "X73n1453_002:0413a05": "佛處稱尊。忽然撞著鼻孔遼天。脚跟點地底漢子。直",
    "X73n1453_002:0413a06": "教把住襟喉。坐斷舌頭。我看你又向甚麼處更施手",
    "X73n1453_002:0413a07": "脚。咦。相逢謾道無機械。圈[囗@套]多端惑亂人。",
    "X73n1453_002:0413a08": "自贊",
    "X73n1453_002:0413a09": "這漢行脚。三十餘年。跋涉山海。露宿風[(歹*又)/食]。峨嵋勞盛",
    "X73n1453_002:0413a10": "白雲。補陀時光拋擲。所立何事。頭毛白而難黑。事未",
    "X73n1453_002:0413a11": "了而心悲。且道。所悲何事。甬東三佛地。海濶魚龍腥。",
    "X73n1453_002:0413a12": "天童與雪竇。法鼓元不鳴。深心奉塵剎。二李眼聞聲。",
    "X73n1453_002:0413a13": "四明李次德驥。與其兄次公麟。參筆經營。畵師大",
    "X73n1453_002:0413a14": "像。自謂生平寫師。此為神似。雖爪髮皮肉。無不畢",
    "X73n1453_002:0413a15": "肖。大師手書贊。筆蹟雄偉。今傳甬東陸符家。",
    "X73n1453_002:0413a16": "漢壽亭侯關將軍贊",
    "X73n1453_002:0413a17": "今日之光。露於許田射鹿之時。許田射鹿之光。露於",
    "X73n1453_002:0413a18": "桃園結義之日。此光此心。又得左傳聞薰。擴充躬體。",
    "X73n1453_002:0413a19": "力行之効。宜乎千古。如雷如霆。如日如月。震諸昏蟄。",
    "X73n1453_002:0413a20": "破諸幽暗。賢哉壽亭。是故贊之。",
    "X73n1453_002:0413a21": "宋岳武穆王像贊",
    "X73n1453_002:0413a22": "將軍耿光。萬古無配。學射於師。師亡如在。以斯事君。",
    "X73n1453_002:0413a23": "軀命敢愛。出處雖殊。寸心無再。中原失策。醜巨為憝。",
    "X73n1453_002:0413a24": "據我疆場。犬羊成隊。將軍奮怒。一掃腥穢。恢復神州。",
    "X73n1453_002:0413b01": "垂成而廢。心知檜奸。君命無背。視死如歸。坦然非悔。",
    "X73n1453_002:0413b02": "光同日月。炳耀大塊。匪擇賢愚。孰弗仰戴。浙西之巔。",
    "X73n1453_002:0413b03": "虗受若鼐。中有精廬。城山是載。將軍無辭。永為法儡。",
    "X73n1453_002:0413b04": "吉者賜福。凶者摧碎。我乘佛慈。敕爾勿退。",
    "X73n1453_002:0413b05": "吳江優婆夷周母薛孺人贊",
    "X73n1453_002:0413b06": "漢高大度。項羽強悍。臨死生別離之際。而不脫兒女",
    "X73n1453_002:0413b07": "情狀。又青山白雲。二三十年。精修禪觀者。臨終坐脫",
    "X73n1453_002:0413b08": "亦不多得。況女流乎。孺人生平奉佛。勤至尤信。往生",
    "X73n1453_002:0413b09": "法門。故其臨終之時。家業手製。兒孫滿前。毫無情見。",
    "X73n1453_002:0413b10": "超然坐脫。即此觀之。則孺人過漢高項羽多矣。或者。",
    "X73n1453_002:0413b11": "以女流閨閤。高僧贊之。非虗語也。噫。無雲萬古吳江",
    "X73n1453_002:0413b12": "月。淨土蓮開火宅香。",
    "X73n1453_002:0413b13": "偈",
    "X73n1453_002:0413b14": "示潯陽二邢偈(出王宇泰筆麈)",
    "X73n1453_002:0413b15": "紫栢尊者在潯陽。邢來慈匡石二居士。同聲問曰。秦",
    "X73n1453_002:0413b16": "將白起。四十萬人。一日坑之。為是多人坑一。一報多",
    "X73n1453_002:0413b17": "人。為是多人罪重。天使坑耶。兩者疑結。交搆胸中。唯",
    "X73n1453_002:0413b18": "願尊者。開解疑情。頓剖積垢。尊者即說偈曰。昔多坑",
    "X73n1453_002:0413b19": "一。今一坑多。一屈一伸。箭鋒相值。本無所失。無失無",
    "X73n1453_002:0413b20": "疑。疑既不有。將何開解。以是印心。天遣非理。凡有報",
    "X73n1453_002:0413b21": "復。情有理無。情如夢中。理際非夢。夢中一多。醒後追",
    "X73n1453_002:0413b22": "思。何多何一。若離一念。古今延促。多一之辨。醉情昧",
    "X73n1453_002:0413b23": "理。不以比量。折衷非似。亢違聖斷。穿鑿橫計。非理設",
    "X73n1453_002:0413b24": "問。智者不答。茲憐若愚。強說是偈。自今而後。莫生此",
    "X73n1453_002:0413c01": "見。當於佛前。懺洗癡垢。福慧冥長。脫弗痛悛。終成魔",
    "X73n1453_002:0413c02": "外。吾語不真。吾舌當朽。",
    "X73n1453_002:0413c03": "讀東坡夢齋銘偈(出王宇泰筆麈)",
    "X73n1453_002:0413c04": "東坡居士曰。世人之心。因塵而有。未甞獨立也。塵之",
    "X73n1453_002:0413c05": "生滅。無一念住。夢覺之間。塵塵相授。數傳之後。失其",
    "X73n1453_002:0413c06": "本矣。則以為形神不接豈非因乎。人有牧羊而復者。",
    "X73n1453_002:0413c07": "因羊而念馬。因馬而念車。因車而念葢。遂夢曲葢鼓",
    "X73n1453_002:0413c08": "吹。身為王公。夫牧羊之與王公亦遠矣。想之所因豈",
    "X73n1453_002:0413c09": "足怪乎。紫栢老人寓余齋中。與余讀夢齋銘。而示以",
    "X73n1453_002:0413c10": "偈曰。開眼見山河。合眼山河見。能見既本一。所見豈",
    "X73n1453_002:0413c11": "有二。雖分夢與覺。能所覺夢等。如覺乃有待。夢或無",
    "X73n1453_002:0413c12": "待者。無待則獨立。何塵相引授。以此觀覺夢。開合見",
    "X73n1453_002:0413c13": "非異。但習俗橫執。謂夢覺真偽。如開眼無想。合眼夢",
    "X73n1453_002:0413c14": "自除。吾本來覺者。非覺夢所囿。只此不囿光。照物初",
    "X73n1453_002:0413c15": "無累。明了若未起。覺夢亦無地。解此可轉經。用此經",
    "X73n1453_002:0413c16": "無字。無字轉無歇。塵剎熾然說。",
    "X73n1453_002:0413c17": "什祖頂鉢偈",
    "X73n1453_002:0413c18": "無心頂鉢。鉢無輕重。有心分別。鉢重不勝。由是而觀。",
    "X73n1453_002:0413c19": "物我本無。分別建立。又如茄子誤脚踏碎。心疑蝦蟇。",
    "X73n1453_002:0413c20": "合眼討命。開眼見茄。蝦蟇無影。汝為佛子。常作此想。",
    "X73n1453_002:0413c21": "萬法無法。心生橫有。生死煩惱。亦復如是。",
    "X73n1453_002:0413c22": "為顯居士乞米偈",
    "X73n1453_002:0413c23": "法輪轉處食輪先。甘雨通宵注似泉。麥熟莫言非佛",
    "X73n1453_002:0413c24": "力。黑山延慶結因緣。",
    "X73n1453_002:0414a01": "晴雨無常偈",
    "X73n1453_002:0414a02": "萬佛庄前觀月色。月中無雨是真實。黑山延慶雨何",
    "X73n1453_002:0414a03": "來。遠近普霑皆利益。若使雨性晴性常。先天弗違聖",
    "X73n1453_002:0414a04": "慚德。須知陰晴事隨緣。緣熏熟處業用力。",
    "X73n1453_002:0414a05": "顯慈息微菴字偈",
    "X73n1453_002:0414a06": "根塵脫落。此心頓顯。顯則微妙。智識難見。日用靈然。",
    "X73n1453_002:0414a07": "江山踏遍。歸來報本。見偈始驗。",
    "X73n1453_002:0414a08": "示支檀拳手偈",
    "X73n1453_002:0414a09": "眾生無明熾。執身招生死。聖人愍其愚。教以觀一四。",
    "X73n1453_002:0414a10": "見四了不昧。一身不可得。此滌凡夫垢。非是二乘執。",
    "X73n1453_002:0414a11": "又以一遣四。四亦不可得。一四俱不有。直下無生智。",
    "X73n1453_002:0414a12": "不可以數求。不可以情會。情數兩坐斷。肉塊金剛體。",
    "X73n1453_002:0414a13": "譬如手作拳。或者作拳想。或以拳作手。或者作手想。",
    "X73n1453_002:0414a14": "拳若有拳性。作手不可得。手若有手性。作拳不可得。",
    "X73n1453_002:0414a15": "拳手兩無性。執者寧非惑。雖無拳手性。拳手宛然爾。",
    "X73n1453_002:0414a16": "我此拳手偈。相逢誰薦取。自信合佛心。龍神謹護持。",
    "X73n1453_002:0414a17": "凡願見聞者。俱悟無生理。",
    "X73n1453_002:0414a18": "婆子拋兒水中",
    "X73n1453_002:0414a19": "臭口纔開驀一橈。老婆無計雪腥臊。便將赤子拋寒",
    "X73n1453_002:0414a20": "浪。惹得魚龍四海囂。",
    "X73n1453_002:0414a21": "頌德山托鉢",
    "X73n1453_002:0414a22": "托鉢因緣不甚難。耳邊密啟即幽關。相逢就裏知歸",
    "X73n1453_002:0414a23": "處。萬妙千玄片餉間。",
    "X73n1453_002:0414a24": "偶偈",
    "X73n1453_002:0414b01": "落花滿地已春深。長日空堂演梵音。若要靈臺無一",
    "X73n1453_002:0414b02": "物。好將四蘊細推心。",
    "X73n1453_002:0414b03": "毒鼓頌",
    "X73n1453_002:0414b04": "見身可得生死媒。介然有知憎愛本。若人兩者了無",
    "X73n1453_002:0414b05": "性。境緣順逆塗毒鼓。",
    "X73n1453_002:0414b06": "降魔偈",
    "X73n1453_002:0414b07": "若人精進時。動靜境界中。一切善惡想。皆自心變現。",
    "X73n1453_002:0414b08": "故得自心者。眾魔不能惑。如未得心人。彼現作自觀。",
    "X73n1453_002:0414b09": "除自心之外。萬有不可得。不可得中若有魔。何異層",
    "X73n1453_002:0414b10": "氷覓猛焰。如是諦觀自心空。心空境寂魔不有。魔既",
    "X73n1453_002:0414b11": "不有佛不生。佛不生處光充滿。此光有緣得覩者。順",
    "X73n1453_002:0414b12": "逆關頭恒自在。持是自在度含識。佛燈終古照無盡。",
    "X73n1453_002:0414b13": "一切魔屬當護持。此偈若不護持。魔種不能活。",
    "X73n1453_002:0414b14": "交蘆菴偈",
    "X73n1453_002:0414b15": "萬象皆交蘆。了達何好醜。渴鹿逐陽焰。愈近轉非有。",
    "X73n1453_002:0414b16": "瞥起凡聖情。夢中生取舍。輸與溈山牛。水足眠深綠。",
    "X73n1453_002:0414b17": "題姑蘇寒山寺壁間寒山拾得像",
    "X73n1453_002:0414b18": "虗空其懷。金石其質。古之今之。對面不識。",
    "X73n1453_002:0414b19": "又。",
    "X73n1453_002:0414b20": "奇峰難以狀其骨。閒雲無以喻其心。吾不知其誰氏",
    "X73n1453_002:0414b21": "之子。奚超曠而精深。",
    "X73n1453_002:0414b22": "又。",
    "X73n1453_002:0414b23": "洞然劫火燒虗空。兩箇頭陀漫作風。若問安身在何",
    "X73n1453_002:0414b24": "處。可郎鬚上好藏踪。",
    "X73n1453_002:0414c01": "題明月寺",
    "X73n1453_002:0414c02": "虗無萬象本。玄遠精神門。杜門而拔本。進德何所據。",
    "X73n1453_002:0414c03": "哀哉無事界。墮落難出去。死水不藏龍。藏龍須活水。",
    "X73n1453_002:0414c04": "譬如一枝花。春光寧有際。此言固雖淡。味之頗有理。",
    "X73n1453_002:0414c05": "題竹塢石室",
    "X73n1453_002:0414c06": "何處無青山。片心灰冷艱。片心灰冷易。智拔萬重關。",
    "X73n1453_002:0414c07": "師拈末句問曇文。答曰。竹密不妨流水過。山高豈",
    "X73n1453_002:0414c08": "礙白雲飛。師命文三拜曰。先以定動。後以智拔。汝",
    "X73n1453_002:0414c09": "說不免現成。",
    "X73n1453_002:0414c10": "五色糞偈",
    "X73n1453_002:0414c11": "男女念不動。赤白則不流。赤白既不流。我身安可得。",
    "X73n1453_002:0414c12": "我若念不動。赤白難所主。諦觀三緣中。身心氷底焰。",
    "X73n1453_002:0414c13": "氷底若有焰。氷則不名氷。智者如是觀。深入如三昧。",
    "X73n1453_002:0414c14": "百花林下臥。弗殊荒塚間。欽壇成荒塚。遊者誰復留。",
    "X73n1453_002:0414c15": "假使有香餌。進之不肯食。怖畏掣肘去。寧敢生盻顧。",
    "X73n1453_002:0414c16": "惟有紫栢翁。同觀無二見。",
    "X73n1453_002:0414c17": "破執偈",
    "X73n1453_002:0414c18": "形骸如皮斗。心識若巨燭光。焰本無際。皮斗罩不明。",
    "X73n1453_002:0414c19": "忽然揭皮斗。光即滿天地。此據橫計言。皮斗燭不同。",
    "X73n1453_002:0414c20": "了達橫計空。說甚皮斗異。",
    "X73n1453_002:0414c21": "五言偈",
    "X73n1453_002:0414c22": "白雲雖無心。去住亦有度。清風則同行。驚飈不隨舞。",
    "X73n1453_002:0414c23": "卷舒懶希時。惟乃率其故。孤峰與高松。長空及深塢。",
    "X73n1453_002:0414c24": "來往任悠悠。那受塵侵侮。",
    "X73n1453_002:0415a01": "又。",
    "X73n1453_002:0415a02": "承蜩蜩不飛。蜩飛我有意。蜩正不飛時。蜩我本無二。",
    "X73n1453_002:0415a03": "有二則情生。情生神不凝。神凝我物敵。彼此各有形。",
    "X73n1453_002:0415a04": "有心尚不可。有形安可承。工在累丸起。其次乃忘形。",
    "X73n1453_002:0415a05": "我形若不忘。累丸終不來。形忘貴無我。無我神始凝。",
    "X73n1453_002:0415a06": "此旨頓然曉。可以學長生。",
    "X73n1453_002:0415a07": "渡江偈示戴生升之",
    "X73n1453_002:0415a08": "夢中見海不敢渡。開眼見川不敢涉。分明陸障非水",
    "X73n1453_002:0415a09": "障。陸障若消海可涉。此理現成誰不知。不知端為情",
    "X73n1453_002:0415a10": "所結。解結之人虗可步。山壁由之火不熱。善哉男子",
    "X73n1453_002:0415a11": "能悟此。去來長江蘆莫折。",
    "X73n1453_002:0415a12": "墮生歌",
    "X73n1453_002:0415a13": "君不見溈山水牯牛。蹄角異常流。苗稼從他茂。不犯",
    "X73n1453_002:0415a14": "莫相尤。白雲叱。郭公立。石火電光喻莫及。縱使兒童",
    "X73n1453_002:0415a15": "解著鞭。聖凡路上難收拾。曹谿水。雲巖草。城市山林",
    "X73n1453_002:0415a16": "恣幽抱。相逢若問有何能。耕破虗空種梨棗。這家風。",
    "X73n1453_002:0415a17": "輸與我右即右兮左即左平田淺艸總生涯。譬水方",
    "X73n1453_002:0415a18": "圓無不可。或時上。或時下。逆順縱橫寧翫把。龐公未",
    "X73n1453_002:0415a19": "是就中人。當場且握雪團打。休妄想。皆影響。覿面相",
    "X73n1453_002:0415a20": "呈謾鹵莽。夢中蹴踏龍象棋。一著參差三十杖。此綱",
    "X73n1453_002:0415a21": "領。豈易逞。笑殺捉風并捕影。獨許章郎蓄養深。搖頭",
    "X73n1453_002:0415a22": "擺尾那堪省。那堪省那堪省。春來處處泥沒脛。一聲",
    "X73n1453_002:0415a23": "短笛月明高。不脫蓑衣臥。誰肯收。芒繩繫枯柳。人兮",
    "X73n1453_002:0415a24": "牛兮無煩守。斗柄從教夜半移。憨眠如醉君知否。",
    "X73n1453_002:0415b01": "感懷歌",
    "X73n1453_002:0415b02": "古云蜀道危。又云長江險。蜀道攀蘿度不難。長江無",
    "X73n1453_002:0415b03": "風亦可還。惟有人心危險極。千奇萬怪不可測。論交",
    "X73n1453_002:0415b04": "滿口如蜜甜。誰知甜內皆荊棘。荊棘刺人人不死。心",
    "X73n1453_002:0415b05": "刺刺人死未止。忽地思量怕殺人。究竟總因情所致。",
    "X73n1453_002:0415b06": "情關未破莫論交。論交須待情關破。情關破了冤親",
    "X73n1453_002:0415b07": "齊。寧有相知仍見過。",
    "X73n1453_002:0415b08": "示王二峰歌",
    "X73n1453_002:0415b09": "憐君今年四十九。燈下相參面目醜。昔日容顏今日",
    "X73n1453_002:0415b10": "無。韶華過眼能幾有。燕山見我不相見。慈壽香雲浮",
    "X73n1453_002:0415b11": "片片。不見因緣意最深。渠儂未必能親薦。我本雲外",
    "X73n1453_002:0415b12": "人。胸中何所欲。去來若轉蓬。豈肯墮流俗。王二峰王",
    "X73n1453_002:0415b13": "二峰。長橋月明清淺中。朝三暮四但如此。吳江水急",
    "X73n1453_002:0415b14": "鎖垂虹。子未生功未建。等閑雙鬢白上來。世故紛紛",
    "X73n1453_002:0415b15": "更難遣。一息不來身無主。身外所有豈能住。固有常",
    "X73n1453_002:0415b16": "光變黑風。羽毛鱗甲頻來去。天地生我不能育。資我",
    "X73n1453_002:0415b17": "生者　聖君祿。祿無窮而生有涯。相逢幾個能回燭。",
    "X73n1453_002:0415b18": "呵呵呵會也麼。老僧饒舌為誰何。來年桃李如今歲",
    "X73n1453_002:0415b19": "紅白枝枝風雨多。更有一般堪痛處。大頭不是小頭",
    "X73n1453_002:0415b20": "和。",
    "X73n1453_002:0415b21": "王二峰。余妻父也。萬曆己丑進士。禮部郎中繆仲",
    "X73n1453_002:0415b22": "淳覆舟鶯脰湖中。二峰救起。解衣推食。遂為生死",
    "X73n1453_002:0415b23": "交。後將赴任。同仲淳謁大師。示之以歌。無句不騐。",
    "X73n1453_002:0415b24": "二峰功名子嗣之念甚切。故開示對病發藥。于中",
    "X73n1453_002:0415c01": "甫先生簡老人稿。凡類神異者。悉不採錄。余為翁",
    "X73n1453_002:0415c02": "壻。此歌得存。末小頭似指余內。內為翁舜女。既無",
    "X73n1453_002:0415c03": "出亦四十九而亡爾。周永肩性贊識。",
    "X73n1453_002:0415c04": "斷凡禪人恢復天池贈之以偈并序",
    "X73n1453_002:0415c05": "天池子曰。凡可斷乎。曰斷凡之情。非斷凡之法。法若",
    "X73n1453_002:0415c06": "可斷。何殊離波求水。山外覓雲乎。若然者凡情既斷。",
    "X73n1453_002:0415c07": "雖鑊湯爐炭婬坊酒肆。皆蓮華淨土耳。況斷凡禪人。",
    "X73n1453_002:0415c08": "高臥層峰。與鹿豕游。果有凡可觀乎哉。無凡可斷乎",
    "X73n1453_002:0415c09": "哉。雖然。情根久植。非力斷之。終難得佛也。斷凡禪人",
    "X73n1453_002:0415c10": "恢復天池。其寸心之苦。一生九死而乃克功。紫栢道",
    "X73n1453_002:0415c11": "人哀其初心。聊此贈之。",
    "X73n1453_002:0415c12": "雲石可以臥。松泉可以弄。鳥語恣所聞。客去何必送。",
    "X73n1453_002:0415c13": "天池龍睡隱。庭竹堪栖鳳。隔嶺花山鐘。當陽蒼土洞。",
    "X73n1453_002:0415c14": "斷凡心不生。六月烟霞凍。此意向誰道。搊鼻難忍痛。",
    "X73n1453_002:0415c15": "示廣燈法名偈",
    "X73n1453_002:0415c16": "兩度廣燈今已見。祖翁何事太留遲。箇中別有通霄",
    "X73n1453_002:0415c17": "路。鐵壁銀墻自在馳。",
    "X73n1453_002:0415c18": "此偈非凡夫心量測識。徵或不遠于鑾識。",
    "X73n1453_002:0415c19": "贈清原寶藏秀峰二禪人",
    "X73n1453_002:0415c20": "方始悲秋又復春。百年豈止過駒塵。黑頭若許黃金",
    "X73n1453_002:0415c21": "買。不死輸也富貴人。",
    "X73n1453_002:0415c22": "住來無著與天親。市上安禪道自真。少欲何須觀白",
    "X73n1453_002:0415c23": "骨。有緣曾不破清貧。寒流並汲澆瓜菜。古佛同修愍",
    "X73n1453_002:0415c24": "世塵。最是一般堪愛處。共甘澹泊懶求人。",
    "X73n1453_002:0416a01": "牢山訪憨清公",
    "X73n1453_002:0416a02": "吾道沈冥久。誰唱齊魯風。閑來居海上。名誤落山東。",
    "X73n1453_002:0416a03": "水接田橫島。雲連慧炬峰。相尋不相見。踏遍法身中。",
    "X73n1453_002:0416a04": "諸城道中乞食",
    "X73n1453_002:0416a05": "秋風古策輕。曉揭淺溪清。此日風霜色。誰家鼓鈸聲。",
    "X73n1453_002:0416a06": "疎林明海曙。曲徑勘人情。白足空回鉢。蒼頭聞令行。",
    "X73n1453_002:0416a07": "詩",
    "X73n1453_002:0416a08": "送幻居講主之徑山",
    "X73n1453_002:0416a09": "吾久浪山海。茲將息影何。念爾為前茅。且建安樂窩。",
    "X73n1453_002:0416a10": "雙徑固迷迥。五峰亦嵯峨。松濤鳴碧空。舌相真奇那。",
    "X73n1453_002:0416a11": "登錦屏山",
    "X73n1453_002:0416a12": "日上長歌度彩虹。隔江烟火古蠶叢。危峰欲墮松根",
    "X73n1453_002:0416a13": "抱。浩露初殘花影空。山水不殊前代色。衣冠猶帶野",
    "X73n1453_002:0416a14": "人風。白鷗訝我登臨晚。來去飛鳴錦浪中。",
    "X73n1453_002:0416a15": "與王圖南出塵",
    "X73n1453_002:0416a16": "出塵地不遠。貴在方寸虗。憎愛匪關心。逆順常自如。",
    "X73n1453_002:0416a17": "芳草總心訣。白雲皆禪書。能將耳檢閱。除我誰復儒。",
    "X73n1453_002:0416a18": "示范君昭",
    "X73n1453_002:0416a19": "處處青山有白雲。此回何處更逢君。流泉若使眼根",
    "X73n1453_002:0416a20": "聽。始信楞嚴非見聞。",
    "X73n1453_002:0416a21": "過姑蘇北峰支公隱處",
    "X73n1453_002:0416a22": "松根抱石不知勞。誰向空山守寂寥。老我遍參行脚",
    "X73n1453_002:0416a23": "倦。笑來此地種靈苗。",
    "X73n1453_002:0416a24": "紫栢尊者別集卷之二"
}