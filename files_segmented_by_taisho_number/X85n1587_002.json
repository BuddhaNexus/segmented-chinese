{
    "X85n1587_002:0008a03": "正源略集卷第二",
    "X85n1587_002:0008a05": "維揚嗣祖沙門(寶輪際源高旻了貞)輯",
    "X85n1587_002:0008a07": "天台國清　達珍　編",
    "X85n1587_002:0008a08": "南嶽下三十四世",
    "X85n1587_002:0008a09": "磬山天隱修禪師法嗣(五人)",
    "X85n1587_002:0008a10": "京口夾山林臯本豫禪師晚號晦夫。崑山陳氏子。十",
    "X85n1587_002:0008a11": "九。脫白於姑蘇之堯峯。誦金剛經應無所住而生其",
    "X85n1587_002:0008a12": "心句。有省。初參博山來。來曰。未入金籠貯。誰家野鳥",
    "X85n1587_002:0008a13": "兒。師曰。鶴有九臯翀碧漢。馬無千里不追風。來曰。運",
    "X85n1587_002:0008a14": "斤非郢。未免傷痕。師曰。祇如諸方竪拂揚眉。又得什",
    "X85n1587_002:0008a15": "麼邊事。來曰。片雲橫海嶽。樵子盡思歸。師曰。怪來巖",
    "X85n1587_002:0008a16": "下虎。特地暗驚人。次參密雲悟和尚。其日已晚。便問。",
    "X85n1587_002:0008a17": "夜宿投人時如何。悟云。者裏歇不得。師曰。豈無方便。",
    "X85n1587_002:0008a18": "悟拈拄杖。師接住一送云。看破也。便出。後參磬山修",
    "X85n1587_002:0008a19": "和尚。修問。那裏來。師云武林。修云。怎知我者裏。師云。",
    "X85n1587_002:0008a20": "臭名難瞞。修云。汙汝耳。師便喝。修云。喝後何如。師云。",
    "X85n1587_002:0008a21": "猶是不知。修云。老僧不知。汝知箇甚麼。師擬掌。修云。",
    "X85n1587_002:0008a22": "猶弄虗在。師禮拜。一日修云。今時學人。不肯著實用",
    "X85n1587_002:0008a23": "心。所以法門寥落。師云。雖然如是。大約過在知識。如",
    "X85n1587_002:0008a24": "黃龍南公。不得慈明和尚痛折。云何得知道出常情。",
    "X85n1587_002:0008b01": "修云。豈口傳耳授之所得耶。師吐舌。又一日入室。修",
    "X85n1587_002:0008b02": "云。我疑你不會廓侍者與華嚴相會因緣。師云。不但",
    "X85n1587_002:0008b03": "和尚疑某甲。盡大地人疑某甲。修曰。盡大地人疑你",
    "X85n1587_002:0008b04": "則可。莫使老僧疑你。師曰。恁麼則某甲罪過。修曰。只",
    "X85n1587_002:0008b05": "如興化與旻德賓主四喝。化曰。適纔。若是別人三十",
    "X85n1587_002:0008b06": "棒。一棒也饒不得。何故。為他會一喝不作一喝用。那",
    "X85n1587_002:0008b07": "裏是他會一喝不作一喝用處。師曰。放某甲別通箇",
    "X85n1587_002:0008b08": "消息。修曰。不要下語。師遂頌曰。賓主相逢縱奪家。喝",
    "X85n1587_002:0008b09": "下從雲見活蛇。棒頭突出通無犯。豈作親承解撒沙。",
    "X85n1587_002:0008b10": "修然之。師開法中山石湫。乃過報恩謝法。修將如意",
    "X85n1587_002:0008b11": "付曰。此是老僧四十年用不盡底。將去揩磨。不得有",
    "X85n1587_002:0008b12": "忘。師秉如意。入堂曰。者箇是堂上老人。為豫上座。作",
    "X85n1587_002:0008b13": "用不盡底公案。敢問。有同相證用者麼。良久。擊板頭",
    "X85n1587_002:0008b14": "一下。便出　上堂。若論此事。心不可求。智不可學。揑",
    "X85n1587_002:0008b15": "斷百匝千重。於中下機。一時颺却。突出孤危。方教峻",
    "X85n1587_002:0008b16": "峭。都盧收拾將來。非心非色。非如非異。要用即用。要",
    "X85n1587_002:0008b17": "舍即舍。要行即行。要藏即藏。擬思一毫地。便落生死",
    "X85n1587_002:0008b18": "關頭。到者裏。作麼生相救得。復曰。五蘊山頭自在身。",
    "X85n1587_002:0008b19": "了然物物應天真。頓教直下無思議。玄要全分見本",
    "X85n1587_002:0008b20": "人。卓拄杖一喝　示眾。十五日已前。汝諸人放出山",
    "X85n1587_002:0008b21": "水。十五日已後。汝諸人坐斷柴頭。正當十五日。山僧",
    "X85n1587_002:0008b22": "看破汝諸人一著。要出出不得。要入入不得。出不得",
    "X85n1587_002:0008b23": "入不得。火裏眉毛烏歷歷。自家鼻孔急須參。碧眼胡",
    "X85n1587_002:0008b24": "僧恒面壁　師一日開山次。握枯藤於手。謂僧云。此",
    "X85n1587_002:0008c01": "是曹家女。僧云。却少箇謝家郎在。師曰。但得有女。何",
    "X85n1587_002:0008c02": "愁沒郎。僧云。也要完全始得。師度藤與僧。僧擬接。師",
    "X85n1587_002:0008c03": "即擲下云。却不相當　僧問。三更月落。古殿燈殘。有",
    "X85n1587_002:0008c04": "一箇沒面目人來。如何相見。師曰。笑殺人。笑殺人。曰",
    "X85n1587_002:0008c05": "和尚笑箇什麼。師咄云。問頭也不識　僧問。如何是",
    "X85n1587_002:0008c06": "諸佛出身處。師云。須彌倒卓半虗空。曰如何是透法",
    "X85n1587_002:0008c07": "身事。師云。猢猻吞大象　僧問。如何是虗空。師云。你",
    "X85n1587_002:0008c08": "亦在裏許。僧云。某甲不見虗空。師云。者瞎漢。好與三",
    "X85n1587_002:0008c09": "十棒　示眾。石裏壓油。水中取火。不是動轉勞人。祇",
    "X85n1587_002:0008c10": "貴當陽吐露。趙州老子太惺惺。切忌道青州布衫重",
    "X85n1587_002:0008c11": "七斤　僧問。明月堂前。花開枯木。是賓家句。主家句。",
    "X85n1587_002:0008c12": "師云。石女哭蒼天　僧問。天不蓋。地不載。甚處安身",
    "X85n1587_002:0008c13": "立命。師打出方丈。次日又問。某甲昨日喫棒。今日和",
    "X85n1587_002:0008c14": "尚痛否。師復打出　順治丙戌冬。預計逝日。說偈辭",
    "X85n1587_002:0008c15": "眾。窆全身於山門之右。天童忞禪師。銘其塔。師著。有",
    "X85n1587_002:0008c16": "宗門成範四卷。并語錄。行世。",
    "X85n1587_002:0008c17": "杭州南澗理安箬菴問禪師吳江俞氏子。父羨長先",
    "X85n1587_002:0008c18": "生。晚憂無子。於鷲峯寺。建無遮大會百日。應禱而生。",
    "X85n1587_002:0008c19": "幼失恃。病甚。飲酒不自好。年十六。始自驚曰。柰何使",
    "X85n1587_002:0008c20": "身心無措足之地哉。奮志讀書。一日偶過山寺。見楞",
    "X85n1587_002:0008c21": "嚴經云。此身及心外洎虗空山河大地咸是妙明真",
    "X85n1587_002:0008c22": "心中物。有疑。特走謁磬山修。教看父母未生前本來",
    "X85n1587_002:0008c23": "面目話。一日修與客立澗邊。提金剛經。師開口。修驀",
    "X85n1587_002:0008c24": "劄云。如何是其心。當時不覺自失。二十四歲。姻事苦",
    "X85n1587_002:0009a01": "逼。竟宵遁至武林。投南澗法雨大師脫白。嘗夜跪佛",
    "X85n1587_002:0009a02": "燈下。單提父母未生前本來面目話。不契。決計參方。",
    "X85n1587_002:0009a03": "聞金粟悟和尚在北禪。腰包趕入吳中。得蒙痛棒垂",
    "X85n1587_002:0009a04": "示。復上磬山。又遇山茨際公。同在山中五更聞得一",
    "X85n1587_002:0009a05": "陣風聲。疑情頓釋。目前淨躶躶地。了無一法當情。直",
    "X85n1587_002:0009a06": "是通身慶快。作偈云。千元萬妙隔重重。箇裏無私總",
    "X85n1587_002:0009a07": "不容。一種沒絃琴上曲。寒崖吹落五更風。呈修。修云。",
    "X85n1587_002:0009a08": "玄妙即不問。如何是不隔底句。師擬對。被棒。者裏却",
    "X85n1587_002:0009a09": "又去不得。修見師疑滯。示一頌云。千波萬浪隔重重。",
    "X85n1587_002:0009a10": "識得源源處處通。根境脫然全體用。拈來物物始從",
    "X85n1587_002:0009a11": "容。師看頌亦自了了。却是臨機不得活脫自由。一日",
    "X85n1587_002:0009a12": "頌百丈併却咽喉唇吻云。併却咽喉唇吻。三人口濶",
    "X85n1587_002:0009a13": "一尺。夜半露柱相逢。橫吹無孔鐵笛。呈修。修云。露柱",
    "X85n1587_002:0009a14": "還有口麼。師云。熾然說。修云。道得一半。師云。和尚又",
    "X85n1587_002:0009a15": "如何。修云。此問復何來。當時被者一撥。直下如團熱",
    "X85n1587_002:0009a16": "鐵火相似。次日呈似修。修云。不得燒却眉毛。師便喝。",
    "X85n1587_002:0009a17": "修云。却燒却了也。師轉身云。看者老漢一場敗闕。便",
    "X85n1587_002:0009a18": "出。上堂。望剎竿便橫趨而過。猶是不唧[口*留]漢。電影裏",
    "X85n1587_002:0009a19": "穿針。弓弦上走馬。也須是箇衲僧始得。匙挑不上底。",
    "X85n1587_002:0009a20": "如稻麻竹葦。千劄不回底。亦如稻麻竹葦。截斷天下",
    "X85n1587_002:0009a21": "人舌頭。即不問。如何是汝諸人全身獨脫句。舉拂子",
    "X85n1587_002:0009a22": "云。漫天網子百千重　上堂我者裏禪。無你諸人歇",
    "X85n1587_002:0009a23": "足處。無你諸人依傍處。無你諸人計較摶量處。直下",
    "X85n1587_002:0009a24": "如一團熱鐵火燄相似。你纔擬歇足。燒却脚跟了也。",
    "X85n1587_002:0009b01": "纔擬依傍。燎却眉毛了也。你纔擬計較摶量。自己早",
    "X85n1587_002:0009b02": "打失眼睛鼻孔了也。你若總不恁麼。又有什麼氣息。",
    "X85n1587_002:0009b03": "湊泊也。湊泊他不得。躲避也。躲避他不得。除是你猛",
    "X85n1587_002:0009b04": "烈提取始得。道箇猛烈提取。已是蹉過多時也。到者",
    "X85n1587_002:0009b05": "裏。你諸人作麼生。顧左右擲杖。歸方丈　雪嶠信和",
    "X85n1587_002:0009b06": "尚至問。你是那邊。為甚麼又在者邊。師曰。一點墨水。",
    "X85n1587_002:0009b07": "兩處成龍。信曰。不會興雲作霧在。師曰。今日放大師",
    "X85n1587_002:0009b08": "過。茶次。信曰。我平日。只教人誦金剛經。師曰。多少人",
    "X85n1587_002:0009b09": "錯會大師意。信曰。直饒不錯會。大遠在。師曰。大師莫",
    "X85n1587_002:0009b10": "瞞人好。山門前行次。見狗子吠。信曰。者無佛性底東",
    "X85n1587_002:0009b11": "西。師曰。却搔著大師癢處。信大笑。師亦大笑。大眾作",
    "X85n1587_002:0009b12": "禮次。信左右顧視。眾佇立。信曰。都是老實頭。師曰。大",
    "X85n1587_002:0009b13": "師面前。誰敢出手　山茨禪師問。釋迦掩室。淨名默",
    "X85n1587_002:0009b14": "然。盡屬化門邊事。不落今時。請師道一句。師曰。未問",
    "X85n1587_002:0009b15": "已前答了也。曰阿誰證明。師曰。十字街頭廖胡子。又",
    "X85n1587_002:0009b16": "問。先師不了事。你我共知。作麼生與先師了却。師曰。",
    "X85n1587_002:0009b17": "蒼天中更添冤苦。曰非兄不委。師曰。逢人切忌錯舉。",
    "X85n1587_002:0009b18": "又問。十年同學唱。拍板不相離。此去理安。兄還見我",
    "X85n1587_002:0009b19": "否。師曰。無人處斫額相望。曰渠無面目。望箇甚麼。師",
    "X85n1587_002:0009b20": "曰。草賊大敗。問。拈椎竪拂即且置。斬新條令道將來。",
    "X85n1587_002:0009b21": "師曰。一掌一握血。曰須老兄始得。師曰。是我罪過。又",
    "X85n1587_002:0009b22": "問。談玄說妙。先哲所訶。瞬目揚眉。今時禪弊。去此二",
    "X85n1587_002:0009b23": "途。如何是兄的的為人處。師曰。我不教壞人家男女。",
    "X85n1587_002:0009b24": "曰忒煞婆心。師曰。龍蛇易辯。衲子難瞞　僧問。大悲",
    "X85n1587_002:0009c01": "千手眼。那隻是正眼。師云。急水灘頭下釣絲　僧問。",
    "X85n1587_002:0009c02": "對面不識時如何。師云。刀斧斫不開。問。如何是法身",
    "X85n1587_002:0009c03": "三種病。師曰。灸瘡瘢。曰如何二種光。師曰。覷著則瞎",
    "X85n1587_002:0009c04": "　問。大徹底人。本脫生死。因甚命根不斷。師曰。螺螄",
    "X85n1587_002:0009c05": "吞却鴨。順治乙未夏。磬山解制後。師將方丈所有器",
    "X85n1587_002:0009c06": "皿。各具手書。分送諸方為遺念。乃杖錫出遊。至武康",
    "X85n1587_002:0009c07": "報恩掃塔。晤琇禪師。備托法門大事。預定逝期。於九",
    "X85n1587_002:0009c08": "月二十七日。行至吳江。寓應天寺。如期坐逝。門弟子",
    "X85n1587_002:0009c09": "迎龕。塔於南澗。弘覺忞禪師。為之銘塔。語錄。奏請入",
    "X85n1587_002:0009c10": "藏。外有續燈存稿。行世。",
    "X85n1587_002:0009c11": "湖州報恩玉林通琇禪師蓉城楊氏子。童子時。一長",
    "X85n1587_002:0009c12": "者。令諸晚學。各閉目一回。反觀念起。眾童子各言。起",
    "X85n1587_002:0009c13": "念畢。師良久云。某甲反觀。無念可得。參天隱修和尚",
    "X85n1587_002:0009c14": "于磬山。命充侍司。隨堂坐香。一夕未開靜。即進方丈。",
    "X85n1587_002:0009c15": "修見云。今日香完何早。師云。自是我不去坐香。修云。",
    "X85n1587_002:0009c16": "見甚道理不去坐。師云。即今亦無不坐。修驀拈案上",
    "X85n1587_002:0009c17": "石屋錄。問云。者箇是甚麼。師云。却請和尚道。修云。你",
    "X85n1587_002:0009c18": "不道。教老僧道。師云。情知和尚不敢道。修云。石屋錄。",
    "X85n1587_002:0009c19": "我為甚不敢道。師云。隨他去也。修云。贓誣老僧。師者",
    "X85n1587_002:0009c20": "裏透不過。直得大淚如雨。一晚目不交睫。立修單側。",
    "X85n1587_002:0009c21": "竟忘入寮。至五皷。修呼云。不用急。我為你舉則古話。",
    "X85n1587_002:0009c22": "當初有箇龐居士。初見人時。也似你一般。孤孤逈逈。",
    "X85n1587_002:0009c23": "開口便問人。不與萬法為侶者是誰。馬祖當時為甚",
    "X85n1587_002:0009c24": "蹋向前一步云。待汝一口吸盡西江水。即與汝道。師",
    "X85n1587_002:0010a01": "云。某有一頌。修云。汝頌云何。師呈頌云。不侶萬法的",
    "X85n1587_002:0010a02": "為誰。誰亦不立始親渠。有意馳求轉暌隔。無心識得",
    "X85n1587_002:0010a03": "不相違。修云。不問你不侶萬法。要你會一口吸盡西",
    "X85n1587_002:0010a04": "江水。師於言下大悟。廼拂袖而出。自後凡有徵詰。皆",
    "X85n1587_002:0010a05": "當機不讓。修深肯之　師掩關蓉城江干。修遷武康",
    "X85n1587_002:0010a06": "報恩。連書促師云。老僧在報恩。精神日不如前。當知",
    "X85n1587_002:0010a07": "我必不久人世。得書即來。有最要語分付。師得書。破",
    "X85n1587_002:0010a08": "關詣修。不作禮近前叉手云。狂兒國土。父不容過。者",
    "X85n1587_002:0010a09": "箇峯頭。還是老漢住處麼。修云。你且站下脚。與你道。",
    "X85n1587_002:0010a10": "師驀掀倒香案而出。修高聲云。將拄杖來。師遙應云。",
    "X85n1587_002:0010a11": "劍去久矣。次日。修上堂。維那擬白椎。師喝住云。待我",
    "X85n1587_002:0010a12": "問了話白椎。便問云。昔日大唐國裏無禪師。而今國",
    "X85n1587_002:0010a13": "裏還有麼。修拈拄杖作打勢云。看棒。師便喝。修亦喝。",
    "X85n1587_002:0010a14": "師復喝一喝。轉身云。不是狂兒多意氣。祇因曾透上",
    "X85n1587_002:0010a15": "頭關。便出。修喝一喝。師亦喝。遙聞維那重白椎。師乃",
    "X85n1587_002:0010a16": "高聲云。歎死氣　住報恩上堂。拈拄杖曰。奇特因緣。",
    "X85n1587_002:0010a17": "須奇特人拈出。驚羣句子。於驚羣處舉揚。今日既遇",
    "X85n1587_002:0010a18": "奇特人。有奇特緣。真是驚羣處。舉驚羣句。且道。驚羣",
    "X85n1587_002:0010a19": "句作麼生舉。驀召大眾曰。吳中石佛大　示眾。舉道",
    "X85n1587_002:0010a20": "吾每執木劒因緣云。吠虗逐塊韓盧。齩著半醒半醉",
    "X85n1587_002:0010a21": "漢子。終不免大家草裏輥。道吾若於者僧纔欲取劒。",
    "X85n1587_002:0010a22": "便一脚蹋翻。儻其知非。不惟令彼頓易皮毛。自亦頭",
    "X85n1587_002:0010a23": "正尾正。那堪不示本分草料。木劒竟成戲具　示眾。",
    "X85n1587_002:0010a24": "透脫末後牢關。雲菴正罵。洞達歷祖綱宗。妙喜猶呵。",
    "X85n1587_002:0010b01": "汝等諸人。趣向者箇法門。大須仔細。前谿水急魚行",
    "X85n1587_002:0010b02": "澀。後嶺風高鳥泊難　示眾。舉殃崛摩羅產難因緣",
    "X85n1587_002:0010b03": "云。且道。世尊者兩語。是箇什麼道理。得恁麼靈驗。救",
    "X85n1587_002:0010b04": "得人家產難。驀喝一喝云。莫做夢。山僧為汝諸人。說",
    "X85n1587_002:0010b05": "箇譬喻。恰似人來買生薑。世尊乃與他一大把人參。",
    "X85n1587_002:0010b06": "其時將去。竟作生薑受用。帶累人亂齩嚼。吞了吐不",
    "X85n1587_002:0010b07": "得。吐了吞不得。如今者裏。有不亂齩嚼的出來。山僧",
    "X85n1587_002:0010b08": "與汝三十拄杖。何故。世尊當年折本。山僧今日與他",
    "X85n1587_002:0010b09": "上利　示眾。舉唐州大乘遵禪師上堂云。上來又不",
    "X85n1587_002:0010b10": "問。下去又不疑。不知是不是。是即也大奇。師云。其時",
    "X85n1587_002:0010b11": "無量大眾。一時成道　師問行堂。飯桶裏多少達磨",
    "X85n1587_002:0010b12": "眼睛。堂罔措。問火頭。三世諸佛。向火焰裏說法。還端",
    "X85n1587_002:0010b13": "的也未。頭亦罔措。師指旁立一僧云。惟有者箇師僧",
    "X85n1587_002:0010b14": "解答話。便歸方丈　師問僧。樹凋葉落時如何。進云。",
    "X85n1587_002:0010b15": "不隔一絲毫。師云。機不離位。墮在毒海。僧喝。師便打",
    "X85n1587_002:0010b16": "　居士問。明知日用不離者箇。為什麼道不得。師云。",
    "X85n1587_002:0010b17": "知之一字。眾禍之門　僧問。昔日高祖道。海底泥牛",
    "X85n1587_002:0010b18": "銜月走。巖前石虎抱兒眠。鐵蛇鑽入金剛眼。崑崙騎",
    "X85n1587_002:0010b19": "象鷺鶿牽。意旨如何。師曰。好兒終不使爺錢　示眾。",
    "X85n1587_002:0010b20": "山僧說得一篇好佛法。懸在雨花橋上。大眾各自看",
    "X85n1587_002:0010b21": "取。良久曰。伯樂曾三顧。千金誰解增。贈君君不納。完",
    "X85n1587_002:0010b22": "璧倚枯藤　示眾。老窻敗屋。紙帳青燈。此中有人得",
    "X85n1587_002:0010b23": "些子意味否。夜來風色峭。釀雪已三分　僧問。如何",
    "X85n1587_002:0010b24": "是本分事。師曰。管人家烟沖大小　僧問。撾鼓鳴鐘。",
    "X85n1587_002:0010c01": "所為何事。師曰。換人眼睛。師初主報恩。齒最少。道望",
    "X85n1587_002:0010c02": "四馳。順治己亥春。　詔迎入京。命住萬善殿。　御駕",
    "X85n1587_002:0010c03": "親臨。師陞座。舉西余端村裏師子話。下座。上大悅。",
    "X85n1587_002:0010c04": "　賜大覺禪師。紫衣金印。是年。師告假還山。次年秋。上",
    "X85n1587_002:0010c05": "于馬上有省。連　詔敦請至京。日窮玄奧。又　詔師。",
    "X85n1587_002:0010c06": "為一千五百僧。授菩薩大戒。加封普濟能仁國師。康",
    "X85n1587_002:0010c07": "熈乙卯秋。示疾。說偈而化。壽六十二。坐夏四十三。門",
    "X85n1587_002:0010c08": "人奉全身於天目東塢。塔號璚雲。保和殿大學士王",
    "X85n1587_002:0010c09": "熙。為撰銘。語錄奏請入藏。",
    "X85n1587_002:0010c10": "南嶽綠蘿山茨際禪師邗之通州李氏子。兒時。父遇",
    "X85n1587_002:0010c11": "相師云。爾子。骨格太清。年未必永。乃捨之出家。初侍",
    "X85n1587_002:0010c12": "東隱若昧法師。聽講有會。禮辭參方。謁金粟悟和尚。",
    "X85n1587_002:0010c13": "一見便問。客散堂空時如何。悟曰。是甚麼時節。師便",
    "X85n1587_002:0010c14": "喝。悟便打。師又喝。悟又打。師禮拜云。今日起動和尚。",
    "X85n1587_002:0010c15": "上磬山參修和尚。問。昔日聞風。今日覿面。覿面一句。",
    "X85n1587_002:0010c16": "請師分付。修曰。你試道看。師便禮拜。修云。也當不得。",
    "X85n1587_002:0010c17": "師轉身便出。一日修問。只如百丈。於馬祖喝下。得箇",
    "X85n1587_002:0010c18": "甚麼。師云。若有得。即鈍置馬祖也。修云。他道三日耳",
    "X85n1587_002:0010c19": "聾聻。師云。某亦不可更作野狐精見解。修乃休去。一",
    "X85n1587_002:0010c20": "日修問。古人道有句無句。子如何會。師云。石長無根",
    "X85n1587_002:0010c21": "草。山藏不動雲。修云。如藤倚樹聻。師云。吾常於此切。",
    "X85n1587_002:0010c22": "修云。樹倒藤枯。又作麼生。師低頭而出　黃端伯司",
    "X85n1587_002:0010c23": "理。請住東明祖庭。師云。聞居士開先有省推倒廬山。",
    "X85n1587_002:0010c24": "是否。士云。還見廬山麼。師云。待你扶起。士云。乍喚東",
    "X85n1587_002:0011a01": "明。師云。作家作家。士休去。少頃。士問。大師一向在甚",
    "X85n1587_002:0011a02": "麼處住。師云。居士道。山僧即今在甚麼處住。士云。出",
    "X85n1587_002:0011a03": "此門不得。師云。居士還出得此門麼。士擬議。師云。却",
    "X85n1587_002:0011a04": "是居士出此門不得　住綠蘿上堂。山僧者裏。也不",
    "X85n1587_002:0011a05": "論玄。也不論妙。也不論禪。也不論道。只要你們生死",
    "X85n1587_002:0011a06": "心破。生死心若不破。便是閻王老子面前。喫鐵棒的",
    "X85n1587_002:0011a07": "公招。所以云。參須實參。悟須實悟。閻羅大王不怕多",
    "X85n1587_002:0011a08": "語。不勞久立。珍重　住南源示眾。諸方有玄妙禪。有",
    "X85n1587_002:0011a09": "性理禪。有細膩禪。有逐日常進禪。有休去歇去禪。有",
    "X85n1587_002:0011a10": "大法小法禪。與人理會。與人齩嚼。山僧此間。且無如",
    "X85n1587_002:0011a11": "許多禪。只有遠祖百丈大智禪師。留得一把鈍鐵鋤",
    "X85n1587_002:0011a12": "頭。逐日要人使用。使用得純熟。若到力忘於己。手忘",
    "X85n1587_002:0011a13": "於心。目前不見有可開之田。脚下不見有可立之地。",
    "X85n1587_002:0011a14": "忽然鋤轉山河大地百雜碎。露出當人雙眼睛。大眾。",
    "X85n1587_002:0011a15": "即今把柄在阿誰手裏。驀擲拄杖云。當陽拈出大家",
    "X85n1587_002:0011a16": "看　僧問。大死的人。却活時如何。師云。喚來與山僧",
    "X85n1587_002:0011a17": "洗脚。問。如何是學人轉身處。師云。速禮三拜。如何是",
    "X85n1587_002:0011a18": "學人親切句。師云。分明記取　僧問。古人云。三千里",
    "X85n1587_002:0011a19": "外逢人不審。逢甚麼人。師云。不是別人。崇禎戊寅。師",
    "X85n1587_002:0011a20": "登南嶽。愛祝融之勝。止擲鉢峯下。結茅而居。葢虎穴",
    "X85n1587_002:0011a21": "也。了不為意。桂林王。聞而異之。親至問道。遣內臣侍",
    "X85n1587_002:0011a22": "候。不絕於路。願迎入宮。堅却之不得。輙密跡去。王不",
    "X85n1587_002:0011a23": "懌而焚菴。祝菴前石榴樹曰。南來僧。果有道耶。樹即",
    "X85n1587_002:0011a24": "冬實。未幾。開花且結實。王乃益加敬信。訪師卓錫處。",
    "X85n1587_002:0011b01": "折節步行三百里就見之。復為建菴供養　僧問。如",
    "X85n1587_002:0011b02": "何是超佛越祖句。師竪拄杖曰。向者裏薦取。僧便喝。",
    "X85n1587_002:0011b03": "師便打。僧擬進語。師連棒趁出　僧問。如何是學人",
    "X85n1587_002:0011b04": "安身立命處。師曰。待山僧有安身立命處。即向汝道",
    "X85n1587_002:0011b05": "　僧問。手握利劒。因甚猢猻子不死。師曰。全承渠力。",
    "X85n1587_002:0011b06": "甲申春。流賊蹂躢三楚山中。日食不繼。採薇救饑。悞",
    "X85n1587_002:0011b07": "食野芹。同食二人皆覓療。師曰。何必爾。遂端坐而逝。",
    "X85n1587_002:0011b08": "門人奉全身。塔于綠蘿。箬菴問禪師。銘其塔。語錄奏",
    "X85n1587_002:0011b09": "請入藏。外有南嶽禪燈錄。正法眼藏續集。行世。",
    "X85n1587_002:0011b10": "陽山松際印中通授禪師烏程嚴氏子。年十七。投道",
    "X85n1587_002:0011b11": "場山脫白。參磬山修和尚。示狗子話。力參久之。一旦",
    "X85n1587_002:0011b12": "聞畫眉聲。有省。趨見修。修竪起拳曰。道道。師曰。板鳴",
    "X85n1587_002:0011b13": "也。請和尚赴堂。修可之。崇禎九年。出住南麻明慶。遷",
    "X85n1587_002:0011b14": "崇義。後繼席磬山　上堂。門對千峯碧。溪沿一逕幽。",
    "X85n1587_002:0011b15": "更求玄妙旨。撥火覓浮漚。遂下座　師性恬退。以應",
    "X85n1587_002:0011b16": "對繁。未幾辭去。隱於陽山。僧問。如何是和尚悟處。師",
    "X85n1587_002:0011b17": "曰。瞞人不得。又問。如何是諸佛出身處。師曰。殿角鵓",
    "X85n1587_002:0011b18": "鳩啼　僧問。雪峯陞座輥出木毬。玄沙捉來安住舊",
    "X85n1587_002:0011b19": "處因緣。師曰。陽山不妨再輥。便入方丈　僧問。二十",
    "X85n1587_002:0011b20": "五聖本無優劣。為甚獨選耳根圓通。師曰。翠為毛死",
    "X85n1587_002:0011b21": "　訣眾偈曰。昔人五十知非。予年五十知止。莫云日",
    "X85n1587_002:0011b22": "出事生。須信分明直指。擲筆而逝。",
    "X85n1587_002:0011b23": "雪嶠信禪師法嗣(四人)",
    "X85n1587_002:0011b24": "杭州積翠唯一潤禪師浙之梅東人。族姓楊。年二十",
    "X85n1587_002:0011c01": "三。出家完具。徧參真寂黃檗博山金粟諸老宿。俱有",
    "X85n1587_002:0011c02": "機契。三十五。參雪嶠信禪師於不動軒。言下投機。歷",
    "X85n1587_002:0011c03": "隨匡南開先數載。後信開法禾之東塔。舉師為第一",
    "X85n1587_002:0011c04": "座。送入座元寮。便問。首座何不道取一句。師與一掌",
    "X85n1587_002:0011c05": "　師至匡南。得蒙印可。遂呈心燈續焰偈曰。不動軒",
    "X85n1587_002:0011c06": "中話已遙。開先三度奪高標。福城東畔西風急。一掌",
    "X85n1587_002:0011c07": "酬恩首座寮。丁亥春。信遷雲門。師養病於鹿城祇園。",
    "X85n1587_002:0011c08": "八月信逝。訃至日。師大慟伏枕。草嗣法書。上供座前。",
    "X85n1587_002:0011c09": "順治丁亥九月十九日示寂。塔建菴之後。",
    "X85n1587_002:0011c10": "越州雲門徹崖宏歇禪師楚黃游氏子。投廬山西林",
    "X85n1587_002:0011c11": "脫白。參雲門信於開先。一日信謂眾曰。我有一句子。",
    "X85n1587_002:0011c12": "淨盡無道理。黃葉樹頭空。金風到薜蘿。有人下語親",
    "X85n1587_002:0011c13": "切。為雲門第二代。眾下語不契。師曰。不是某甲。幾作",
    "X85n1587_002:0011c14": "話會。信曰。不作話會又如何。師退身曰。罪過了也。信",
    "X85n1587_002:0011c15": "曰。老僧也分一半。信示寂後。請師繼席。信三週。師拈",
    "X85n1587_002:0011c16": "香曰。三年得活真消息。拈出耶溪水逆流。不是嶺南",
    "X85n1587_002:0011c17": "攜去事。快如風雨任人收　過紫雲上堂。過江江浪",
    "X85n1587_002:0011c18": "起。入竹竹竿斜。僧投寺裏宿。賊打不貧家。山僧今日",
    "X85n1587_002:0011c19": "無端著賊。還有共相捉敗者麼。一僧出。師打曰。賊身",
    "X85n1587_002:0011c20": "已露。乃曰。古人道。相見不揚眉。君東我亦西。紅霞穿",
    "X85n1587_002:0011c21": "碧落。白日繞須彌。他古人相見。具相見底眼。山僧。與",
    "X85n1587_002:0011c22": "紫雲十載同參。今日借路經過。相見一句。如何舉揚。",
    "X85n1587_002:0011c23": "紫雲影裏歌聲滑。秦望峯頭和得齊。師示寂於順治",
    "X85n1587_002:0011c24": "丁酉九月初十日。世壽四十八。僧臘二十。",
    "X85n1587_002:0012a01": "衢州明果形山宏淖禪師楚安陸陳氏子。參雲門信",
    "X85n1587_002:0012a02": "於徑山。問。如何是佛法大意。信曰。無恁麼事。且坐喫",
    "X85n1587_002:0012a03": "茶。師曰。今日親見明眼尊宿。信首肯之。即題像讚源",
    "X85n1587_002:0012a04": "流付囑。師開法天溪衢州天寧烏石明果紹興大善",
    "X85n1587_002:0012a05": "雲門海鹽鷹峯。上堂。僧問。垂絲千尺。為釣獰龍。猛虎",
    "X85n1587_002:0012a06": "當軒。如何迴避。師曰。照顧性命。曰恁麼則某甲喪身",
    "X85n1587_002:0012a07": "去也。師曰。山僧今日罪過。乃曰。識得一萬事畢。此猶",
    "X85n1587_002:0012a08": "是法身邊事。須知法身向上有事在。雨落地上濕。天",
    "X85n1587_002:0012a09": "晴日頭出。恁麼悟去。猶較天溪半月程。康熈甲寅二",
    "X85n1587_002:0012a10": "月初四日。師於天寧坐脫。弟子迎龕。建塔明果。壽七",
    "X85n1587_002:0012a11": "十六。臘五十三。",
    "X85n1587_002:0012a12": "廬山開先山鳴弘璐禪師解制上堂。風蕭蕭雨蕭蕭。",
    "X85n1587_002:0012a13": "行脚高流心莫焦。拈來鉢袋從頭看。生涯只在舊時",
    "X85n1587_002:0012a14": "瓢。開先一期解結。且喜太平。結則虗空合聚。解則大",
    "X85n1587_002:0012a15": "地平鋪。一任伊東去西去。又誰管胡來漢來。肩擔日",
    "X85n1587_002:0012a16": "月。脚踏水雲。行行入佛祖家鄉。步步踏祖翁田地。放",
    "X85n1587_002:0012a17": "曠隨緣。逍遙自在。拈棒云。住住。忽遇著箇咬猪狗手",
    "X85n1587_002:0012a18": "脚的。攛出撩天拄杖。當頭把住不放行。又作麼生。良",
    "X85n1587_002:0012a19": "久云。三十年薦取　僧問。參禪貴了生死。生死不了"
}