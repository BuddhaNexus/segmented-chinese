{
    "T25n1509_047:0396b21": "大智度論釋摩訶衍品第十八之",
    "T25n1509_047:0396b22": "餘(卷四十七)",
    "T25n1509_047:0396b24": "龍樹菩薩造",
    "T25n1509_047:0396b25": "後秦龜茲國三藏鳩摩羅什譯",
    "T25n1509_047:0396b26": "【經】「復次，須菩提！菩薩摩訶薩摩訶衍，所謂名",
    "T25n1509_047:0396b27": "首楞嚴三昧，寶印三昧，師子遊戲三昧，妙月",
    "T25n1509_047:0396b28": "三昧，月幢相三昧，出諸法三昧，觀頂三昧，",
    "T25n1509_047:0396b29": "畢法性三昧，畢幢相三昧，金剛三昧，入法",
    "T25n1509_047:0396c01": "印三昧，三昧王安立三昧，放光三昧，力進三",
    "T25n1509_047:0396c02": "昧，高出三昧，必入辯才三昧，釋名字三昧，",
    "T25n1509_047:0396c03": "觀方三昧，陀羅尼印三昧，無誑三昧，攝諸法",
    "T25n1509_047:0396c04": "海三昧，遍覆虛空三昧，金剛輪三昧，斷寶",
    "T25n1509_047:0396c05": "三昧，能照三昧，不求三昧，無住三昧，無心三",
    "T25n1509_047:0396c06": "昧，淨燈三昧，無邊明三昧，能作明三昧，普",
    "T25n1509_047:0396c07": "照明三昧，堅淨諸三昧三昧，無垢明三昧，歡",
    "T25n1509_047:0396c08": "喜三昧，電光三昧，無盡三昧，威德三昧，離盡",
    "T25n1509_047:0396c09": "三昧，不動三昧，不退三昧，日燈三昧，月淨三",
    "T25n1509_047:0396c10": "昧，淨明三昧，能作明三昧，作行三昧，知相三",
    "T25n1509_047:0396c11": "昧，如金剛三昧，心住三昧，普明三昧，安立三",
    "T25n1509_047:0396c12": "昧，寶聚三昧，妙法印三昧，法等三昧，斷喜",
    "T25n1509_047:0396c13": "三昧，到法頂三昧，能散三昧，分別諸法句三",
    "T25n1509_047:0396c14": "昧，字等相三昧，離字三昧，斷緣三昧，不壞三",
    "T25n1509_047:0396c15": "昧，無種相三昧，無處行三昧，離曚昧三昧，無",
    "T25n1509_047:0396c16": "去三昧，不變異三昧，度緣三昧，集諸功德三",
    "T25n1509_047:0396c17": "昧，住無心三昧，妙淨華三昧，覺意三昧，無",
    "T25n1509_047:0396c18": "量辯三昧，無等等三昧，度諸法三昧，分別",
    "T25n1509_047:0396c19": "諸法三昧，散疑三昧，無住處三昧，一莊嚴三",
    "T25n1509_047:0396c20": "昧，生行三昧，一行三昧，不一行三昧，妙行",
    "T25n1509_047:0396c21": "三昧，達一切有底散三昧，入名語三昧，離音",
    "T25n1509_047:0396c22": "聲字語三昧，然炬三昧，淨相三昧，破相三昧，",
    "T25n1509_047:0396c23": "一切種妙足三昧，不喜苦樂三昧，無盡相三",
    "T25n1509_047:0396c24": "昧，陀羅尼三昧，攝諸邪正相三昧，滅憎愛",
    "T25n1509_047:0396c25": "三昧，逆順三昧，淨光三昧，堅固三昧，滿月淨",
    "T25n1509_047:0396c26": "光三昧，大莊嚴三昧，能照一切世三昧，三昧",
    "T25n1509_047:0396c27": "等三昧，攝一切有諍無諍三昧，不樂一切住",
    "T25n1509_047:0396c28": "處三昧，如住定三昧，壞身衰三昧，壞語如虛",
    "T25n1509_047:0396c29": "空三昧，離著虛空不染三昧。「云何名首楞嚴",
    "T25n1509_047:0397a01": "三昧？知諸三昧行處，是名首楞嚴三昧。云何",
    "T25n1509_047:0397a02": "名寶印三昧？住是三昧能印諸三昧，是名寶",
    "T25n1509_047:0397a03": "印三昧。云何名師子遊戲三昧？住是三昧能",
    "T25n1509_047:0397a04": "遊戲諸三昧中如師子，是名師子遊戲三昧。",
    "T25n1509_047:0397a05": "云何名妙月三昧？住是三昧能照諸三昧如",
    "T25n1509_047:0397a06": "淨月，是名妙月三昧。云何名月幢相三昧？住",
    "T25n1509_047:0397a07": "是三昧能持諸三昧相，是名月幢相三昧。云",
    "T25n1509_047:0397a08": "何名出諸法三昧？住是三昧能出生諸三昧，",
    "T25n1509_047:0397a09": "是名出諸法三昧。云何名觀頂三昧？住是三",
    "T25n1509_047:0397a10": "昧能觀諸三昧頂，是名觀頂三昧。云何名畢",
    "T25n1509_047:0397a11": "法性三昧？住是三昧決定知法性，是名畢法",
    "T25n1509_047:0397a12": "性三昧。云何名畢幢相三昧？住是三昧能持",
    "T25n1509_047:0397a13": "諸三昧幢，是名畢幢相三昧。云何名金剛三",
    "T25n1509_047:0397a14": "昧？住是三昧能破諸三昧，是名金剛三昧。云",
    "T25n1509_047:0397a15": "何名入法印三昧？住是三昧入諸法印，是名",
    "T25n1509_047:0397a16": "入法印三昧。云何名三昧王安立三昧？住是",
    "T25n1509_047:0397a17": "三昧，一切諸三昧中安立住如王，是名三昧",
    "T25n1509_047:0397a18": "王安立三昧。云何名放光三昧？住是三昧，能",
    "T25n1509_047:0397a19": "放光照諸三昧，是名放光三昧。云何名力進",
    "T25n1509_047:0397a20": "三昧？住是三昧於諸三昧能作力勢，是名力",
    "T25n1509_047:0397a21": "進三昧。云何名高出三昧？住是三昧能增長",
    "T25n1509_047:0397a22": "諸三昧，是名高出三昧。云何名必入辯才三",
    "T25n1509_047:0397a23": "昧？住是三昧能辯說諸三昧，是名必入辯",
    "T25n1509_047:0397a24": "才三昧。云何名釋名字三昧？住是三昧能釋",
    "T25n1509_047:0397a25": "諸三昧名字，是名釋名字三昧。云何名觀方",
    "T25n1509_047:0397a26": "三昧？住是三昧能觀諸三昧方，是名觀方三",
    "T25n1509_047:0397a27": "昧。云何名陀羅尼印三昧？住是三昧持諸三",
    "T25n1509_047:0397a28": "昧印，是名陀羅尼印三昧。云何名無誑三昧？",
    "T25n1509_047:0397a29": "住是三昧於諸三昧不欺誑，是名無誑三",
    "T25n1509_047:0397b01": "昧。云何名攝諸法海三昧？住是三昧能攝諸",
    "T25n1509_047:0397b02": "三昧如大海水，是名攝諸法海三昧。云何名",
    "T25n1509_047:0397b03": "遍覆虛空三昧？住是三昧遍覆諸三昧如虛",
    "T25n1509_047:0397b04": "空，是名遍覆虛空三昧。云何名金剛輪三昧？",
    "T25n1509_047:0397b05": "住是三昧能持諸三昧分，是名金剛輪三昧。",
    "T25n1509_047:0397b06": "云何名斷寶三昧？住是三昧斷諸三昧煩惱",
    "T25n1509_047:0397b07": "垢，是名斷寶三昧。云何名能照三昧？住是三",
    "T25n1509_047:0397b08": "昧能以光明顯照諸三昧，是名能照三昧。云",
    "T25n1509_047:0397b09": "何名不求三昧？住是三昧無法可求，是名不",
    "T25n1509_047:0397b10": "求三昧。云何名無住三昧？住是三昧一切三",
    "T25n1509_047:0397b11": "昧中不見法住，是名無住三昧。云何名無心",
    "T25n1509_047:0397b12": "三昧？住是三昧心心數法不行，是名無心三",
    "T25n1509_047:0397b13": "昧。云何名淨燈三昧？住是三昧於諸三昧中",
    "T25n1509_047:0397b14": "作明如燈，是名淨燈三昧。云何名無邊明三",
    "T25n1509_047:0397b15": "昧？住是三昧與諸三昧作無邊明，是名無邊",
    "T25n1509_047:0397b16": "明三昧。云何名能作明三昧？住是三昧即時",
    "T25n1509_047:0397b17": "能為諸三昧作明，是名能作明三昧。云何名",
    "T25n1509_047:0397b18": "普照明三昧？住是三昧即能照諸三昧門，是",
    "T25n1509_047:0397b19": "名普照明三昧。云何名堅淨諸三昧三昧？住",
    "T25n1509_047:0397b20": "是三昧能堅淨諸三昧相，是名堅淨諸三昧三",
    "T25n1509_047:0397b21": "昧。云何名無垢明三昧？住是三昧能除諸三",
    "T25n1509_047:0397b22": "昧垢，亦能照一切三昧，是名無垢明三昧。云",
    "T25n1509_047:0397b23": "何名歡喜三昧？住是三昧能受諸三昧喜，是",
    "T25n1509_047:0397b24": "名歡喜三昧。云何名電光三昧？住是三昧照",
    "T25n1509_047:0397b25": "諸三昧如電光，是名電光三昧。云何名無盡",
    "T25n1509_047:0397b26": "三昧？住是三昧於諸三昧不見盡，是名無盡",
    "T25n1509_047:0397b27": "三昧。云何名威德三昧？住是三昧於諸三昧",
    "T25n1509_047:0397b28": "威德照然，是名威德三昧。云何名離盡三昧？",
    "T25n1509_047:0397b29": "住是三昧不見諸三昧盡，是名離盡三昧。云何",
    "T25n1509_047:0397c01": "名不動三昧？住是三昧令諸三昧不動不戲，",
    "T25n1509_047:0397c02": "是名不動三昧。云何名不退三昧？住是三昧",
    "T25n1509_047:0397c03": "能不見諸三昧退，是名不退三昧。云何名日",
    "T25n1509_047:0397c04": "燈三昧？住是三昧放光照諸三昧門，是名日",
    "T25n1509_047:0397c05": "燈三昧。云何名月淨三昧？住是三昧能除諸",
    "T25n1509_047:0397c06": "三昧闇，是名月淨三昧。云何名淨明三昧？住",
    "T25n1509_047:0397c07": "是三昧於諸三昧得四無礙智，是名淨明三",
    "T25n1509_047:0397c08": "昧。云何名能作明三昧？住是三昧，於諸三昧",
    "T25n1509_047:0397c09": "門能作明，是名能作明三昧。云何名作行三",
    "T25n1509_047:0397c10": "昧？住是三昧能令諸三昧各有所作，是名作",
    "T25n1509_047:0397c11": "行三昧。云何名知相三昧？住是三昧見諸三",
    "T25n1509_047:0397c12": "昧知相，是名知相三昧。云何名如金剛三昧？",
    "T25n1509_047:0397c13": "住是三昧能貫達諸法，亦不見達，是名如金剛",
    "T25n1509_047:0397c14": "三昧。云何名心住三昧？住是三昧，心不動不",
    "T25n1509_047:0397c15": "轉不惱，亦不念有是心，是名心住三昧。云何",
    "T25n1509_047:0397c16": "名普明三昧？住是三昧普見諸三昧明，是名",
    "T25n1509_047:0397c17": "普明三昧。云何名安立三昧？住是三昧，於諸",
    "T25n1509_047:0397c18": "三昧安立不動，是名安立三昧。云何名寶聚",
    "T25n1509_047:0397c19": "三昧？住是三昧普見諸三昧如見寶聚，是名",
    "T25n1509_047:0397c20": "寶聚三昧。云何名妙法印三昧？住是三昧能",
    "T25n1509_047:0397c21": "印諸三昧，以無印印故，是名妙法印三昧。云",
    "T25n1509_047:0397c22": "何名法等三昧？住是三昧觀諸法等、無法不",
    "T25n1509_047:0397c23": "等，是名法等三昧。云何名斷喜三昧？住是三",
    "T25n1509_047:0397c24": "昧斷一切法中喜，是名斷喜三昧。云何名到",
    "T25n1509_047:0397c25": "法頂三昧？住是三昧滅諸法闇，亦在諸三昧",
    "T25n1509_047:0397c26": "上，是名到法頂三昧。云何名能散三昧？住是",
    "T25n1509_047:0397c27": "三昧中能破散諸法，是名能散三昧。云何名",
    "T25n1509_047:0397c28": "分別諸法句三昧？住是三昧能分別諸三昧",
    "T25n1509_047:0397c29": "諸法句，是名分別諸法句三昧。云何名字等",
    "T25n1509_047:0398a01": "相三昧？住是三昧得諸三昧字等，是名字等",
    "T25n1509_047:0398a02": "相三昧。云何名離字三昧？住是三昧，諸三昧",
    "T25n1509_047:0398a03": "中乃至不見一字，是名離字三昧。云何名斷",
    "T25n1509_047:0398a04": "緣三昧？住是三昧斷諸三昧緣，是名斷緣三",
    "T25n1509_047:0398a05": "昧。云何名不壞三昧？住是三昧不得諸法變",
    "T25n1509_047:0398a06": "異，是名不壞三昧。云何名無種相三昧？住是",
    "T25n1509_047:0398a07": "三昧不見諸法種種，是名無種相三昧。云何",
    "T25n1509_047:0398a08": "名無處行三昧？住是三昧不見諸三昧處，是",
    "T25n1509_047:0398a09": "名無處行三昧。云何名離曚昧三昧？住是三",
    "T25n1509_047:0398a10": "昧離諸三昧微闇，是名離曚昧三昧。云何名",
    "T25n1509_047:0398a11": "無去三昧？住是三昧不見一切三昧去相，是",
    "T25n1509_047:0398a12": "名無去三昧。云何名不變異三昧？住是三昧",
    "T25n1509_047:0398a13": "不見諸三昧變異相，是名不變異三昧。云何",
    "T25n1509_047:0398a14": "名度緣三昧？住是三昧度一切三昧緣境界，",
    "T25n1509_047:0398a15": "是名度緣三昧。云何名集諸功德三昧？住是",
    "T25n1509_047:0398a16": "三昧集諸三昧功德，是名集諸功德三昧。云",
    "T25n1509_047:0398a17": "何名住無心三昧？住是三昧於諸三昧心不",
    "T25n1509_047:0398a18": "入，是名住無心三昧。云何名淨妙華三昧？住",
    "T25n1509_047:0398a19": "是三昧令諸三昧得淨妙如華，是名淨妙華三",
    "T25n1509_047:0398a20": "昧。云何名覺意三昧？住是三昧，諸三昧中得",
    "T25n1509_047:0398a21": "七覺分，是名覺意三昧。云何名無量辯三昧？",
    "T25n1509_047:0398a22": "住是三昧，於諸法中得無量辯，是名無量",
    "T25n1509_047:0398a23": "辯三昧。云何名無等等三昧？住是三昧，諸三",
    "T25n1509_047:0398a24": "昧中得無等等相，是名無等等三昧。云何名",
    "T25n1509_047:0398a25": "度諸法三昧？住是三昧，度一切三昧，是名度",
    "T25n1509_047:0398a26": "諸法三昧。云何名分別諸法三昧？住是三昧，",
    "T25n1509_047:0398a27": "諸三昧及諸法分別見，是名分別諸法三昧。",
    "T25n1509_047:0398a28": "云何名散疑三昧？住是三昧得散諸法疑，是",
    "T25n1509_047:0398a29": "名散疑三昧。云何名無住處三昧？住是三昧",
    "T25n1509_047:0398b01": "不見諸法住處，是名無住處三昧。云何名一",
    "T25n1509_047:0398b02": "莊嚴三昧？住是三昧終不見諸法二相，是名",
    "T25n1509_047:0398b03": "一莊嚴三昧。云何名生行三昧？住是三昧不",
    "T25n1509_047:0398b04": "見諸行生，是名生行三昧。云何名一行三昧？",
    "T25n1509_047:0398b05": "住是三昧不見諸三昧此岸、彼岸，是名一",
    "T25n1509_047:0398b06": "行三昧。云何名不一行三昧？住是三昧不見",
    "T25n1509_047:0398b07": "諸三昧一相，是名不一行三昧。云何名妙行",
    "T25n1509_047:0398b08": "三昧？住是三昧不見諸三昧二相，是名妙行",
    "T25n1509_047:0398b09": "三昧。云何名達一切有底散三昧？住是三昧",
    "T25n1509_047:0398b10": "入一切有一切三昧，智慧通達亦無所達，是",
    "T25n1509_047:0398b11": "名達一切有底散三昧。云何名入名語三昧？",
    "T25n1509_047:0398b12": "住是三昧入一切三昧名語，是名入名語三",
    "T25n1509_047:0398b13": "昧。云何名離音聲字語三昧？住是三昧不見",
    "T25n1509_047:0398b14": "諸三昧音聲字語，是名離音聲字語三昧。云",
    "T25n1509_047:0398b15": "何名然炬三昧？住是三昧威德照明如炬，是",
    "T25n1509_047:0398b16": "名然炬三昧。云何名淨相三昧？住是三昧淨",
    "T25n1509_047:0398b17": "諸三昧相，是名淨相三昧。云何名破相三昧？",
    "T25n1509_047:0398b18": "住是三昧不見諸三昧相，是名破相三昧。云",
    "T25n1509_047:0398b19": "何名一切種妙足三昧？住是三昧一切諸三",
    "T25n1509_047:0398b20": "昧種皆具足，是名一切種妙足三昧。云何名",
    "T25n1509_047:0398b21": "不喜苦樂三昧？住是三昧不見諸三昧苦樂，",
    "T25n1509_047:0398b22": "是名不喜苦樂三昧。云何名無盡相三昧？住",
    "T25n1509_047:0398b23": "是三昧不見諸三昧盡，是名無盡相三昧。云",
    "T25n1509_047:0398b24": "何名陀羅尼三昧？住是三昧能持諸三昧，是",
    "T25n1509_047:0398b25": "名陀羅尼三昧。云何名攝諸邪正相三昧？住",
    "T25n1509_047:0398b26": "是三昧於諸三昧不見邪正相，是名攝諸邪",
    "T25n1509_047:0398b27": "正相三昧。云何名滅憎愛三昧？住是三昧不",
    "T25n1509_047:0398b28": "見諸三昧憎愛，是名滅憎愛三昧。云何名逆",
    "T25n1509_047:0398b29": "順三昧？住是三昧，不見諸法、諸三昧逆順，是",
    "T25n1509_047:0398c01": "名逆順三昧。云何名淨光三昧？住是三昧不",
    "T25n1509_047:0398c02": "得諸三昧明垢，是名淨光三昧。云何名堅固",
    "T25n1509_047:0398c03": "三昧？住是三昧不得諸三昧不堅固，是名堅",
    "T25n1509_047:0398c04": "固三昧。云何名滿月淨光三昧？住是三昧諸",
    "T25n1509_047:0398c05": "三昧滿足如月十五日，是名滿月淨光三昧。",
    "T25n1509_047:0398c06": "云何名大莊嚴三昧？住是三昧大莊嚴成就",
    "T25n1509_047:0398c07": "諸三昧，是名大莊嚴三昧。云何名能照一切",
    "T25n1509_047:0398c08": "世三昧？住是三昧，諸三昧及一切法能照，是",
    "T25n1509_047:0398c09": "名能照一切世三昧。云何名三昧等三昧？住",
    "T25n1509_047:0398c10": "是三昧於諸三昧不得定亂相，是名三昧等",
    "T25n1509_047:0398c11": "三昧。云何名攝一切有諍無諍三昧？住是三",
    "T25n1509_047:0398c12": "昧能使諸三昧不分別有諍無諍，是名攝一",
    "T25n1509_047:0398c13": "切有諍無諍三昧。云何名不樂一切住處三",
    "T25n1509_047:0398c14": "昧？住是三昧不見諸三昧依處，是名不樂一",
    "T25n1509_047:0398c15": "切住處三昧。云何名如住定三昧？住是三昧",
    "T25n1509_047:0398c16": "不過諸三昧如相，是名如住定三昧。云何名",
    "T25n1509_047:0398c17": "壞身衰三昧？住是三昧不得身相，是名壞身",
    "T25n1509_047:0398c18": "衰三昧。云何名壞語如虛空三昧？住是三昧",
    "T25n1509_047:0398c19": "不見諸三昧語業如虛空，是名壞語如虛空",
    "T25n1509_047:0398c20": "三昧。云何名離著虛空不染三昧？住是三昧",
    "T25n1509_047:0398c21": "見諸法如虛空無礙亦不染，是名離著虛空",
    "T25n1509_047:0398c22": "不染三昧。「須菩提！是名菩薩摩訶薩摩訶衍。」",
    "T25n1509_047:0398c23": "【論】釋曰：上以十八空釋般若波羅蜜，今",
    "T25n1509_047:0398c24": "以百八三昧釋禪波羅蜜。百八三昧，佛自",
    "T25n1509_047:0398c25": "說其義，是時人利根故，皆得信解；今則不",
    "T25n1509_047:0398c26": "然，論者重釋其義，令得易解。",
    "T25n1509_047:0398c27": "首楞嚴三昧者，秦言健相，分別知諸三昧",
    "T25n1509_047:0398c28": "行相多少深淺，如大將知諸兵力多少。復次，",
    "T25n1509_047:0398c29": "菩薩得是三昧，諸煩惱魔及魔人無能壞者；",
    "T25n1509_047:0399a01": "譬如轉輪聖王主兵寶將，所往至處無不降",
    "T25n1509_047:0399a02": "伏。寶印三昧者，能印諸三昧。於諸寶中法",
    "T25n1509_047:0399a03": "寶是實寶，今世、後世乃至涅槃，能為利益。",
    "T25n1509_047:0399a04": "如經中說：「佛語比丘：『為汝說法，所說法",
    "T25n1509_047:0399a05": "者，所謂法印。』」法印，即是寶印，寶印即是三",
    "T25n1509_047:0399a06": "解脫門。復次，有人言：三法印名為寶印三昧，",
    "T25n1509_047:0399a07": "一切法無我，一切作法無常，寂滅涅槃——是三",
    "T25n1509_047:0399a08": "法印，一切人天無能如法壞者。入是三昧，",
    "T25n1509_047:0399a09": "能三種觀諸法，是名寶印。復次，般若波羅",
    "T25n1509_047:0399a10": "蜜是寶，是相應三昧名印，是名寶印。師子",
    "T25n1509_047:0399a11": "遊戲三昧者，菩薩得是三昧，於一切三昧",
    "T25n1509_047:0399a12": "中，出入、遲速皆得自在。譬如眾獸戲時，若",
    "T25n1509_047:0399a13": "見師子，率皆怖懾；師子戲時，自在無所畏",
    "T25n1509_047:0399a14": "難。復次，師子戲時，於諸群獸，強者則殺，伏者",
    "T25n1509_047:0399a15": "則放；菩薩亦如是，得是三昧，於諸外道，強",
    "T25n1509_047:0399a16": "者破之，信者度之。復次，師子遊戲者，如初",
    "T25n1509_047:0399a17": "品中說。菩薩入是三昧中，地為六反震動；",
    "T25n1509_047:0399a18": "令一切十方世界地獄湯冷，盲者得視，",
    "T25n1509_047:0399a19": "聾者得聽等。妙月三昧者，如月滿清淨，無",
    "T25n1509_047:0399a20": "諸翳障，能除夜闇；此三昧亦如是，菩薩入",
    "T25n1509_047:0399a21": "是三昧，能除諸法邪見、無明闇蔽等。月幢相",
    "T25n1509_047:0399a22": "三昧者，如大軍將幢以寶作月像，見此",
    "T25n1509_047:0399a23": "幢相，人皆隨從；菩薩入是三昧中，諸法通達",
    "T25n1509_047:0399a24": "無礙，皆悉隨從。出諸法三昧者，菩薩得是三",
    "T25n1509_047:0399a25": "昧，令諸三昧增長；譬如時雨，林木茂盛。觀頂",
    "T25n1509_047:0399a26": "三昧者，入是三昧中，能遍見諸三昧；如住",
    "T25n1509_047:0399a27": "山頂，悉見眾物。畢法性三昧者，法性無量",
    "T25n1509_047:0399a28": "無二，難可執持；入是三昧，必能得定相。譬",
    "T25n1509_047:0399a29": "如虛空，無能住者；得神足力，則能處之。",
    "T25n1509_047:0399b01": "畢幢相三昧者，入是三昧，則於諸三昧最",
    "T25n1509_047:0399b02": "為尊長；譬如軍將得幢，表其大相。金剛三",
    "T25n1509_047:0399b03": "昧者，譬如金剛，無物不陷。此三昧亦如是，",
    "T25n1509_047:0399b04": "於諸法無不通達，令諸三昧各得其用；",
    "T25n1509_047:0399b05": "如車璩、瑪瑙、琉璃，唯金剛能穿。入法印三",
    "T25n1509_047:0399b06": "昧者，如人入安隱國，有印得入，無印不得",
    "T25n1509_047:0399b07": "入；菩薩得是三昧，能入諸法實相中，所謂",
    "T25n1509_047:0399b08": "諸法畢竟空。三昧王安立三昧者，譬如大王",
    "T25n1509_047:0399b09": "安住正殿，召諸群臣，皆悉從命。菩薩入",
    "T25n1509_047:0399b10": "三昧王，放大光明，請召十方，無不悉集；",
    "T25n1509_047:0399b11": "又遣化佛，遍至十方。安立者，譬如國王安",
    "T25n1509_047:0399b12": "處正殿，身心坦然，無所畏懼。放光三昧者，",
    "T25n1509_047:0399b13": "常修火一切入故，生神通力，隨意放種種",
    "T25n1509_047:0399b14": "色光，隨眾生所樂，若熱、若冷、若不熱不冷。照",
    "T25n1509_047:0399b15": "諸三昧者，光明有二種：一者、色光，二者、智慧",
    "T25n1509_047:0399b16": "光。住是三昧中，照諸三昧，無有邪見、無明",
    "T25n1509_047:0399b17": "等。力進三昧者，先於諸法中得信等五種",
    "T25n1509_047:0399b18": "力，然後於諸三昧中得自在力。又雖住三",
    "T25n1509_047:0399b19": "昧，而常能神通變化，度諸眾生。高出三昧者，",
    "T25n1509_047:0399b20": "菩薩入是三昧，所有福德智慧皆悉增長；諸",
    "T25n1509_047:0399b21": "三昧性，從心而出。必入辯才三昧者，四無礙",
    "T25n1509_047:0399b22": "中，辭、辯相應三昧；菩薩得是三昧，悉知眾",
    "T25n1509_047:0399b23": "生語言次第，及經書名字等，悉能分別無礙。",
    "T25n1509_047:0399b24": "釋名字三昧者，諸法雖空，以名字辯諸法",
    "T25n1509_047:0399b25": "義，令人得解。觀方三昧者，於十方眾生，以",
    "T25n1509_047:0399b26": "慈悲憐愍，平等心觀。復次，方者，循道理名",
    "T25n1509_047:0399b27": "為得方；是三昧力故，於諸三昧得其道理，",
    "T25n1509_047:0399b28": "出入自在無礙。陀羅尼印三昧者，得是三昧",
    "T25n1509_047:0399b29": "者，能得分別諸三昧皆有陀羅尼。無誑三",
    "T25n1509_047:0399c01": "昧者，有三昧生愛、恚、無明、邪見等，是三昧",
    "T25n1509_047:0399c02": "於諸三昧都無迷悶之事。攝諸法海三昧",
    "T25n1509_047:0399c03": "者，如一切眾流皆歸於海，三乘法皆入是",
    "T25n1509_047:0399c04": "三昧中亦如是。又諸餘三昧皆入是三昧",
    "T25n1509_047:0399c05": "中，如四禪、四無色中攝諸解脫、九次第等，皆",
    "T25n1509_047:0399c06": "入其中。遍覆虛空三昧者，是虛空無量無邊；",
    "T25n1509_047:0399c07": "是三昧力，悉能遍覆虛空；或結加趺坐、或",
    "T25n1509_047:0399c08": "放光明、或以音聲充滿其中。金剛輪三昧",
    "T25n1509_047:0399c09": "者，如真金剛輪，所往無礙；得是三昧者，於",
    "T25n1509_047:0399c10": "諸法中所至無礙。復次，能分別諸三昧分",
    "T25n1509_047:0399c11": "界，故名輪；輪，分界也。斷寶三昧者，如有",
    "T25n1509_047:0399c12": "寶能淨治諸寶；是三昧亦如是，能除諸三",
    "T25n1509_047:0399c13": "昧煩惱垢。五欲垢易遣，諸三昧垢難却。能",
    "T25n1509_047:0399c14": "照三昧者，得是三昧，能以十種智慧照了",
    "T25n1509_047:0399c15": "諸法；譬如日出照閻浮提，事皆顯了。不求",
    "T25n1509_047:0399c16": "三昧者，觀諸法如幻化，三界愛斷故，都無",
    "T25n1509_047:0399c17": "所求。無住三昧者，是三昧名無住三昧；住",
    "T25n1509_047:0399c18": "是三昧中，觀諸法念念無常，無有住時。無",
    "T25n1509_047:0399c19": "心三昧者，即是滅盡定，或無想定。何以故？",
    "T25n1509_047:0399c20": "佛自說因緣：「入是三昧中，諸心心數法不",
    "T25n1509_047:0399c21": "行。」淨燈三昧者，燈名智慧燈，諸煩惱名垢；",
    "T25n1509_047:0399c22": "離是垢，慧則清淨。無邊明三昧者，無邊名",
    "T25n1509_047:0399c23": "無量無數。明有二種：一者、度眾生故，身放",
    "T25n1509_047:0399c24": "光明；二者、分別諸法總相、別相故，智慧光明。",
    "T25n1509_047:0399c25": "得是三昧，能照十方無邊世界及無邊諸",
    "T25n1509_047:0399c26": "法。能作明三昧者，於諸法能為作明，如闇",
    "T25n1509_047:0399c27": "中然炬。普照明三昧者，如轉輪聖王寶珠，",
    "T25n1509_047:0399c28": "於軍眾外，四邊各照一由旬；菩薩得是三",
    "T25n1509_047:0399c29": "昧，普照諸法種種門。堅淨諸三昧三昧者，菩",
    "T25n1509_047:0400a01": "薩得是三昧力故，令諸三昧清淨堅牢。無",
    "T25n1509_047:0400a02": "垢明三昧者，三解脫門相應三昧；得是三昧，",
    "T25n1509_047:0400a03": "離一切三昧垢，離一切無明、愛等，亦能照",
    "T25n1509_047:0400a04": "一切諸三昧。歡喜三昧者，得是三昧，於諸",
    "T25n1509_047:0400a05": "法生歡喜樂。何者是？有人言：初禪是。如佛",
    "T25n1509_047:0400a06": "說有四修定：一者、修是三昧，得現在歡喜",
    "T25n1509_047:0400a07": "樂；二者、修定得知見，見眾生生死；三者、修",
    "T25n1509_047:0400a08": "定得智慧分別；四者、修定得漏盡。復次，得",
    "T25n1509_047:0400a09": "是三昧，生無量無邊法歡喜樂。電光三昧者，",
    "T25n1509_047:0400a10": "如電暫現，行者得路；得是三昧者，無始世",
    "T25n1509_047:0400a11": "界來失道還得。無盡三昧者，得是三昧，滅",
    "T25n1509_047:0400a12": "諸法無常等相，即入不生不滅。威德三昧者，",
    "T25n1509_047:0400a13": "菩薩得是三昧，威德莊嚴。離盡三昧者，菩薩",
    "T25n1509_047:0400a14": "得是三昧，無量阿僧祇劫善本功德必得，",
    "T25n1509_047:0400a15": "果報不失故。不動三昧者，有人言：第四禪",
    "T25n1509_047:0400a16": "是不動。欲界中五欲故動，初禪中覺觀故動，",
    "T25n1509_047:0400a17": "二禪中喜多故動，三禪中樂多故動，四禪",
    "T25n1509_047:0400a18": "離出入息無諸動相故不動。有人言：四無",
    "T25n1509_047:0400a19": "色定是不動，離諸色故。有人言：滅盡定是",
    "T25n1509_047:0400a20": "不動，離心心數法故。有人言：知諸法實相，",
    "T25n1509_047:0400a21": "畢竟空智慧相應三昧故不動。得是三昧",
    "T25n1509_047:0400a22": "已，於一切三昧、一切法，都不戲論。不退三",
    "T25n1509_047:0400a23": "昧者，住是三昧，不見諸三昧退。論者言：菩",
    "T25n1509_047:0400a24": "薩住是三昧常不退轉，即是阿鞞跋致智慧",
    "T25n1509_047:0400a25": "相應三昧。不退者，不墮頂，如「不墮頂」義中說。",
    "T25n1509_047:0400a26": "日燈三昧者，得是三昧，能照一切諸法種種",
    "T25n1509_047:0400a27": "門及諸三昧；譬如日出能照一切閻浮提。月",
    "T25n1509_047:0400a28": "淨三昧者，如月從十六日漸減，至三十日",
    "T25n1509_047:0400a29": "都盡；凡夫人亦如是，諸善功德漸漸減盡，",
    "T25n1509_047:0400b01": "墮三惡道。如月從一日漸漸增長，至十五",
    "T25n1509_047:0400b02": "日光明清淨；菩薩亦如是，得是三昧，從發",
    "T25n1509_047:0400b03": "心來，世世漸增善根，乃至得無生法忍，授",
    "T25n1509_047:0400b04": "記，智慧清淨，利益眾生。又能破諸三昧中",
    "T25n1509_047:0400b05": "無明。淨明三昧者，明名慧，垢為礙。得是三",
    "T25n1509_047:0400b06": "昧者，於諸法無障礙；以是故，佛於此說：",
    "T25n1509_047:0400b07": "「住是三昧中，得四無礙智。」問曰：佛何以獨",
    "T25n1509_047:0400b08": "於此中說四無礙智？答曰：於三昧中無覺",
    "T25n1509_047:0400b09": "觀心，所可樂說與定相違，是事為難！此三",
    "T25n1509_047:0400b10": "昧力故，得四無礙智。「四無礙智」義，如先說。能",
    "T25n1509_047:0400b11": "作明三昧者，明即是智慧，諸智慧中，般若智",
    "T25n1509_047:0400b12": "慧最第一；是般若相應三昧能作明。作行三",
    "T25n1509_047:0400b13": "昧者，得是三昧力，能發起先所得諸三昧。",
    "T25n1509_047:0400b14": "知相三昧者，得是三昧，見一切諸三昧中",
    "T25n1509_047:0400b15": "有實智慧相。如金剛三昧者，得是三昧，以",
    "T25n1509_047:0400b16": "智慧能通達一切諸法，亦不見通達，用無",
    "T25n1509_047:0400b17": "所得故。問曰：三種三昧，何以皆言「金剛」？答",
    "T25n1509_047:0400b18": "曰：初言「金剛」，中言「金剛輪」，後言「如金剛」。「如",
    "T25n1509_047:0400b19": "金剛三昧」，佛說能貫穿一切諸法，亦不見",
    "T25n1509_047:0400b20": "是金剛三昧能通達諸三昧。「金剛輪三昧」",
    "T25n1509_047:0400b21": "者，得是三昧，即能持諸三昧輪。是皆佛自",
    "T25n1509_047:0400b22": "說義。論者言：「如金剛三昧」者，能破一切諸煩",
    "T25n1509_047:0400b23": "惱結使無有遺餘；譬如釋提桓因，手執金",
    "T25n1509_047:0400b24": "剛破阿修羅軍。即是學人末後心，從是心",
    "T25n1509_047:0400b25": "次第得三種菩提；聲聞菩提、辟支佛菩提、佛",
    "T25n1509_047:0400b26": "無上菩提。「金剛三昧」者，能破一切諸法，入",
    "T25n1509_047:0400b27": "無餘涅槃，更不受有；譬如真金剛，能破諸",
    "T25n1509_047:0400b28": "山，令滅盡無餘。「金剛輪」者，此三昧能破一",
    "T25n1509_047:0400b29": "切諸法，無遮無礙；譬如金剛輪轉時，無所",
    "T25n1509_047:0400c01": "不破，無所障礙。復次，初、金剛，二、金剛輪，三、",
    "T25n1509_047:0400c02": "如金剛，名字分別，佛說其義亦異；論者釋",
    "T25n1509_047:0400c03": "其因緣亦異，不應致難。心住三昧者，心相",
    "T25n1509_047:0400c04": "輕疾，遠逝無形，難制難持，常是動相；如獼",
    "T25n1509_047:0400c05": "猴子，又如掣電，亦如蛇舌。得是三昧故，",
    "T25n1509_047:0400c06": "能攝令住；乃至天欲，心不動轉，何況人欲！普",
    "T25n1509_047:0400c07": "明三昧者，得是三昧，於一切法見光明相，",
    "T25n1509_047:0400c08": "無黑闇相。如晝所見，夜亦如是；如見前，",
    "T25n1509_047:0400c09": "見後亦爾；如見上，見下亦爾，心中無礙。",
    "T25n1509_047:0400c10": "修是三昧故，得天眼通，普見光明，了了無",
    "T25n1509_047:0400c11": "礙。善修是神通故，得成慧眼，普照諸法，所",
    "T25n1509_047:0400c12": "見無礙。安立三昧者，得是三昧者，一切諸",
    "T25n1509_047:0400c13": "功德善法中安立牢固；如須彌山在大海，安",
    "T25n1509_047:0400c14": "立不動。寶聚三昧者，得是三昧，所有國土悉",
    "T25n1509_047:0400c15": "成七寶。問曰：此是肉眼所見？禪定所見？答",
    "T25n1509_047:0400c16": "曰：天眼、肉眼皆能見。何以故？外六塵不定故；",
    "T25n1509_047:0400c17": "行者常修習禪定，是故能轉本相。妙法印三",
    "T25n1509_047:0400c18": "昧者，妙法名諸佛菩薩深功德智慧；得是",
    "T25n1509_047:0400c19": "三昧，得諸深妙功德智慧。法等三昧者，等",
    "T25n1509_047:0400c20": "有二種：眾生等、法等。法等相應三昧，名為法",
    "T25n1509_047:0400c21": "等。斷喜三昧者，得是三昧，觀諸法無常、苦、",
    "T25n1509_047:0400c22": "空、無我、不淨等，心生厭離；十想中，一切世",
    "T25n1509_047:0400c23": "間不可樂想相應三昧是。到法頂三昧者，法",
    "T25n1509_047:0400c24": "名菩薩法，所謂六波羅蜜；到般若波羅蜜中，",
    "T25n1509_047:0400c25": "得方便力，到法山頂。得是三昧，能住是法",
    "T25n1509_047:0400c26": "山頂，諸無明煩惱不能動搖。能散三昧者，",
    "T25n1509_047:0400c27": "得是三昧，能破散諸法；散空相應三昧是。",
    "T25n1509_047:0400c28": "分別諸法句三昧者，得是三昧，能分別一切",
    "T25n1509_047:0400c29": "諸法語言字句，為眾生說辭無滯礙，樂說",
    "T25n1509_047:0401a01": "相應三昧是。字等相三昧者，得是三昧，觀",
    "T25n1509_047:0401a02": "諸字諸語皆悉平等；呵詈、讚歎，無有憎愛。",
    "T25n1509_047:0401a03": "離字三昧者，得是三昧，不見字在義中，亦",
    "T25n1509_047:0401a04": "不見義在字中。斷緣三昧者，得是三昧，",
    "T25n1509_047:0401a05": "若內若外，樂中不生喜，苦中不生瞋，不苦",
    "T25n1509_047:0401a06": "不樂中不生捨心。於此三受遠離不著，",
    "T25n1509_047:0401a07": "心則歸滅；心若滅，緣亦斷。不壞三昧者，緣法",
    "T25n1509_047:0401a08": "性畢竟空相應三昧，戲論不能破，無常不",
    "T25n1509_047:0401a09": "能轉，先已壞故。無種三昧者，得是三昧，",
    "T25n1509_047:0401a10": "不見諸法種種相，但見一相，所謂無相。無",
    "T25n1509_047:0401a11": "處行三昧者，得是三昧，知三毒火然三界",
    "T25n1509_047:0401a12": "故，心不依止；涅槃畢竟空故，亦不依止。離曚",
    "T25n1509_047:0401a13": "昧三昧者，得是三昧，於諸三昧中，微翳無",
    "T25n1509_047:0401a14": "明等悉皆除盡。無去三昧者，得是三昧，不",
    "T25n1509_047:0401a15": "見一切法來去相。不變異三昧者，得是三",
    "T25n1509_047:0401a16": "昧，觀一切諸法，因不變為果，如乳不變作",
    "T25n1509_047:0401a17": "酪；諸法皆住自相，不動故。度緣三昧者，得",
    "T25n1509_047:0401a18": "是三昧，於六塵中諸煩惱盡滅，度六塵大",
    "T25n1509_047:0401a19": "海，亦能過一切三昧緣生智慧。集諸功德",
    "T25n1509_047:0401a20": "三昧者，得是三昧，集諸功德，從信至智慧，",
    "T25n1509_047:0401a21": "初夜、後夜修習不息；如日月運轉，初不休",
    "T25n1509_047:0401a22": "息。住無心三昧者，入是三昧中，不隨心，但",
    "T25n1509_047:0401a23": "隨智慧，至諸法實相中住。淨妙華三昧者，",
    "T25n1509_047:0401a24": "如樹華敷開，令樹嚴飾；得是三昧，諸三昧",
    "T25n1509_047:0401a25": "中，開諸功德華以自莊嚴。覺意三昧者，得",
    "T25n1509_047:0401a26": "是三昧，令諸三昧變成無漏，與七覺相應；",
    "T25n1509_047:0401a27": "譬如石汁一斤，能變千斤銅為金。無量辯",
    "T25n1509_047:0401a28": "三昧者，即是樂說辯。得是三昧力故，乃至",
    "T25n1509_047:0401a29": "樂說一句，無量劫而不窮盡。無等等三昧者，",
    "T25n1509_047:0401b01": "得是三昧，觀一切眾生皆如佛，觀一切法",
    "T25n1509_047:0401b02": "皆同佛法；無等等般若波羅蜜相應是。度諸",
    "T25n1509_047:0401b03": "法三昧者，得是三昧，入三解脫門，過出三",
    "T25n1509_047:0401b04": "界，度三乘眾生。分別諸法三昧者，即是分別",
    "T25n1509_047:0401b05": "慧相應三昧。得是三昧，分別諸法善、不善，有",
    "T25n1509_047:0401b06": "漏、無漏，有為、無為等相。散疑三昧者，有人言：",
    "T25n1509_047:0401b07": "即是見諦道中無相三昧；疑結，見諦智相應",
    "T25n1509_047:0401b08": "三昧斷故。有人言：菩薩無生法忍相應三昧",
    "T25n1509_047:0401b09": "是。時，一切法中疑網悉斷，見十方諸佛，",
    "T25n1509_047:0401b10": "得一切諸法實相。有人言：無礙解脫相應三",
    "T25n1509_047:0401b11": "昧是。諸佛得是三昧已，於諸法中無疑，",
    "T25n1509_047:0401b12": "無近、無遠，皆如觀掌中。無住處三昧者，即",
    "T25n1509_047:0401b13": "是無受智慧相應三昧。得是三昧，不見一",
    "T25n1509_047:0401b14": "切諸法定有住處。一莊嚴三昧者，得是三",
    "T25n1509_047:0401b15": "昧，觀諸法皆一；或一切法有相故一，或一",
    "T25n1509_047:0401b16": "切法無故一，或一切法空故一，如是等無量",
    "T25n1509_047:0401b17": "皆一。以一相智慧莊嚴是三昧，故言一莊",
    "T25n1509_047:0401b18": "嚴。生行三昧者，行名觀，得是三昧，能觀種",
    "T25n1509_047:0401b19": "種行相、入相、住相、出相；又是行皆空，亦不可",
    "T25n1509_047:0401b20": "見。一行三昧者，是三昧常一行畢竟空相應",
    "T25n1509_047:0401b21": "三昧中，更無餘行次第；如無常行中次有",
    "T25n1509_047:0401b22": "苦行，苦行中次有無我行。又菩薩於是三",
    "T25n1509_047:0401b23": "昧，不見此岸，不見彼岸。諸三昧入相為此",
    "T25n1509_047:0401b24": "岸，出相為彼岸；初得相為此岸，滅相為彼",
    "T25n1509_047:0401b25": "岸。不一行三昧者，與上一行相違者是，所",
    "T25n1509_047:0401b26": "謂諸餘觀行。妙行三昧者，即是畢竟空相應",
    "T25n1509_047:0401b27": "三昧，乃至不見不二相，一切戲論不能",
    "T25n1509_047:0401b28": "破。達一切有底散三昧者，「有」名三有；「底」者，",
    "T25n1509_047:0401b29": "非有想非無想，以難到故名底。「達」者，以無",
    "T25n1509_047:0401c01": "漏智慧，乃至離非有想非無想，入無餘涅",
    "T25n1509_047:0401c02": "槃，三界五眾散滅。復次，菩薩得是不生不滅",
    "T25n1509_047:0401c03": "智慧，一切諸有通達散壞，皆無所有。入名語",
    "T25n1509_047:0401c04": "三昧者，得是三昧，識一切眾生、一切物、一切",
    "T25n1509_047:0401c05": "法名字，亦能以此名字語化人；一切語言，",
    "T25n1509_047:0401c06": "無不解了，皆有次第。離音聲字語三昧者，",
    "T25n1509_047:0401c07": "得是三昧，觀一切諸法皆無音聲語言，常",
    "T25n1509_047:0401c08": "寂滅相。然炬三昧者，如捉炬夜行，不墮",
    "T25n1509_047:0401c09": "險處；菩薩得是三昧，以智慧炬，於諸法中",
    "T25n1509_047:0401c10": "無錯、無著。淨相三昧者，得是三昧，能清淨",
    "T25n1509_047:0401c11": "具足莊嚴三十二相，又能如法觀諸法總",
    "T25n1509_047:0401c12": "相、別相，亦能觀諸法無相清淨，所謂空、無相、",
    "T25n1509_047:0401c13": "無作，如〈相品〉是中廣說。破相三昧者，得是",
    "T25n1509_047:0401c14": "三昧，不見一切法相，何況諸三昧相！得是",
    "T25n1509_047:0401c15": "無相三昧。一切種妙足三昧者，得是三昧，",
    "T25n1509_047:0401c16": "以諸功德具足莊嚴，所謂好姓、好家、好身、好",
    "T25n1509_047:0401c17": "眷屬，禪定、智慧，皆悉具足清淨。不喜苦樂三",
    "T25n1509_047:0401c18": "昧者，得是三昧，觀世間樂多過多患、虛妄",
    "T25n1509_047:0401c19": "顛倒、非可愛樂；觀世間苦如病、如箭入",
    "T25n1509_047:0401c20": "身，心不喜樂。以一切法虛誑故，不求其樂。",
    "T25n1509_047:0401c21": "何以故？異時變為苦；樂尚不喜，何況於苦！",
    "T25n1509_047:0401c22": "無盡相三昧者，得是三昧，觀一切法無壞",
    "T25n1509_047:0401c23": "無盡。問曰：若爾者，云何不墮常邊？答曰：",
    "T25n1509_047:0401c24": "如菩薩雖觀無常，不墮滅中；若觀不盡，",
    "T25n1509_047:0401c25": "不墮常中；此二相於諸法中皆不可得。",
    "T25n1509_047:0401c26": "有因緣故修行，所謂為罪福不失故言常，",
    "T25n1509_047:0401c27": "離著故言無常。陀羅尼三昧者，得是三昧",
    "T25n1509_047:0401c28": "力故，聞持等諸陀羅尼，皆自然得。攝諸邪",
    "T25n1509_047:0401c29": "正相三昧者，得是三昧，不見三聚眾生，所",
    "T25n1509_047:0402a01": "謂正定、邪定、不定，都無所棄，一心攝取。又",
    "T25n1509_047:0402a02": "於諸法不見定正相、定邪相，諸法無定相",
    "T25n1509_047:0402a03": "故。滅憎愛三昧者，得是三昧，可喜法中不",
    "T25n1509_047:0402a04": "生愛，可憎法中不生瞋。逆順三昧者，得",
    "T25n1509_047:0402a05": "是三昧，於諸法中逆順自在；能破諸邪逆",
    "T25n1509_047:0402a06": "眾生，能順可化眾生。又離著故，破一切法；",
    "T25n1509_047:0402a07": "善根增長故，成一切法；亦不見諸法逆順，",
    "T25n1509_047:0402a08": "是事亦不見，以無所有故。淨光三昧者，",
    "T25n1509_047:0402a09": "得是三昧，一切法中諸煩惱垢不可得；不可",
    "T25n1509_047:0402a10": "得故，諸三昧皆清淨。堅固三昧者，有人言：金",
    "T25n1509_047:0402a11": "剛三昧是，堅固不壞故。有人言：金剛非。所以",
    "T25n1509_047:0402a12": "者何？金剛亦易破故。是諸法實相智相應",
    "T25n1509_047:0402a13": "三昧不可破如虛空，以是故言牢固。滿月",
    "T25n1509_047:0402a14": "淨光三昧者，得是三昧，所言清淨，無諸錯",
    "T25n1509_047:0402a15": "謬。如秋時，虛空清淨，月滿、光明、涼樂、可樂，",
    "T25n1509_047:0402a16": "無諸可惡。菩薩亦如是，修諸功德故，如月",
    "T25n1509_047:0402a17": "滿；破無明闇故，淨智光明具足；滅愛恚等",
    "T25n1509_047:0402a18": "火故，清涼功德具足；大利益眾生故，可樂。",
    "T25n1509_047:0402a19": "大莊嚴三昧者，見十方如恒河沙等世界，以",
    "T25n1509_047:0402a20": "七寶華香莊嚴，佛處其中，如是等清淨莊",
    "T25n1509_047:0402a21": "嚴。得是三昧故，一時莊嚴諸功德；又觀此",
    "T25n1509_047:0402a22": "莊嚴空無所有，心無所著。能照一切世間",
    "T25n1509_047:0402a23": "三昧者，得是三昧故，能照三種世間：眾生",
    "T25n1509_047:0402a24": "世間、住處世間、五眾世間。三昧等三昧者，得",
    "T25n1509_047:0402a25": "是三昧，觀諸三昧皆一等，所謂攝心相。是",
    "T25n1509_047:0402a26": "三昧皆得因緣生，有為作法，無深淺；得是",
    "T25n1509_047:0402a27": "三昧，皆悉平等，是名為等。與餘法亦等無",
    "T25n1509_047:0402a28": "異，以是故義中說，一切法中定亂相不可",
    "T25n1509_047:0402a29": "得。攝一切有諍無諍三昧者，得是三昧，不",
    "T25n1509_047:0402b01": "見是法如是相、是法不如是相；不分別諸",
    "T25n1509_047:0402b02": "法有諍無諍，於一切法中通達無礙。於眾",
    "T25n1509_047:0402b03": "生中亦無好醜諍論，但隨眾生心行而度",
    "T25n1509_047:0402b04": "脫之。得是三昧故，於諸三昧皆隨順不",
    "T25n1509_047:0402b05": "逆。不樂一切住處三昧者，得是三昧，不樂",
    "T25n1509_047:0402b06": "住世間，不樂住非世間。以世間無常過",
    "T25n1509_047:0402b07": "故不樂；非世間中無一切法，是大可畏處，",
    "T25n1509_047:0402b08": "不應生樂。如住定三昧者，得是三昧故，",
    "T25n1509_047:0402b09": "知一切法如實相，不見有法過是如者。「如」",
    "T25n1509_047:0402b10": "義，如先說。壞身衰三昧者，血、肉、筋、骨等和合",
    "T25n1509_047:0402b11": "故名為身；是身多患，常與飢、寒、冷、熱等",
    "T25n1509_047:0402b12": "諍，是名身衰。得是三昧故，以智慧力，分分",
    "T25n1509_047:0402b13": "破壞身衰相，乃至不見不可得相。壞語如",
    "T25n1509_047:0402b14": "虛空三昧者，語名內有風發，觸七處故有",
    "T25n1509_047:0402b15": "聲，依聲故有語。觀如是語言因緣故，能",
    "T25n1509_047:0402b16": "壞語言，不生我相及以愛憎。有人言：二禪",
    "T25n1509_047:0402b17": "無覺觀，是壞語三昧，賢聖默然故。有人言：",
    "T25n1509_047:0402b18": "無色定三昧，彼中無身，離一切色故。有人",
    "T25n1509_047:0402b19": "言：但是諸菩薩三昧，能破先世結業因緣不",
    "T25n1509_047:0402b20": "淨身而受法身，隨可度眾生種種現形。離",
    "T25n1509_047:0402b21": "著虛空不染三昧者，菩薩行般若波羅蜜，觀",
    "T25n1509_047:0402b22": "諸法畢竟空，不生不滅，如虛空，無物可喻。",
    "T25n1509_047:0402b23": "鈍根菩薩著此虛空；得此三昧故，離著虛",
    "T25n1509_047:0402b24": "空等諸法，亦不染著是三昧。如人沒在泥",
    "T25n1509_047:0402b25": "中，有人挽出，鎖腳為奴；如有三昧能離",
    "T25n1509_047:0402b26": "著虛空，而復著此三昧亦如是。今是三昧",
    "T25n1509_047:0402b27": "能離著虛空，亦自離著。問曰：佛多說「諸",
    "T25n1509_047:0402b28": "三昧」，汝何以但說「諸法」？答曰：佛多說果",
    "T25n1509_047:0402b29": "報，論者合因緣果報說。譬如人觀身不",
    "T25n1509_047:0402c01": "淨，得不淨三昧；身是因緣，三昧是果。又如",
    "T25n1509_047:0402c02": "人觀五眾無常、苦、空等，得七覺意三昧，能",
    "T25n1509_047:0402c03": "生八聖道、四沙門果。復次，佛應適眾生故，但",
    "T25n1509_047:0402c04": "說一法；論者廣說，分別諸事。譬如一切有",
    "T25n1509_047:0402c05": "漏皆是苦因，而佛但說愛；一切煩惱滅，名滅",
    "T25n1509_047:0402c06": "諦，佛但說愛盡。是菩薩於諸觀行中必不",
    "T25n1509_047:0402c07": "疑，於諸三昧未了故，佛但說三昧；論者說",
    "T25n1509_047:0402c08": "諸法，一切三昧皆已在中。是諸三昧末後，皆",
    "T25n1509_047:0402c09": "應言用無所得，以同般若故。如是等無量",
    "T25n1509_047:0402c10": "無邊三昧和合，名為摩訶衍。",
    "T25n1509_047:0402c11": "大智度論卷第四十七"
}