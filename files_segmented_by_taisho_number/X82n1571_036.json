{
    "X82n1571_036:0023a10": "五燈全書卷第三十六",
    "X82n1571_036:0023a12": "京都聖感禪寺住持(臣)僧　(超永)　編輯",
    "X82n1571_036:0023a13": "京都古華嚴寺住持(臣)僧　(超揆)　較閱　進",
    "X82n1571_036:0023a14": "呈",
    "X82n1571_036:0023a15": "　　雲門宗",
    "X82n1571_036:0023a16": "南嶽下十三世",
    "X82n1571_036:0023a17": "法雲本禪師法嗣",
    "X82n1571_036:0023a18": "臨安府淨慈楚明寶印禪師萬粤張氏。上堂。祖師心",
    "X82n1571_036:0023a19": "印。非長非短。非方非圓。非內非外。亦非中間。且問大",
    "X82n1571_036:0023a20": "眾。決定是何形貌。拈拄杖曰。還見麼。古篆不成文。飛",
    "X82n1571_036:0023a21": "帛難同體。從本自分明。何須重特地。擊禪牀。下座",
    "X82n1571_036:0023a22": "　上堂。出門見山水。入門見佛殿。靈光觸處通。諸人何",
    "X82n1571_036:0023a23": "不薦。若不薦。淨慈今日不著便　上堂。祖師道。吾本",
    "X82n1571_036:0023a24": "來茲土。傳法救迷情。一花開五葉。結果自然成。淨慈",
    "X82n1571_036:0023b01": "當時若見恁麼道。用黑漆拄杖子。一棒打殺。埋向無",
    "X82n1571_036:0023b02": "陰陽地上。令他出氣不得。何故。尀耐他瞞我唐土。人",
    "X82n1571_036:0023b03": "眾中。莫有為祖師出氣底麼。出來。和你一時埋却",
    "X82n1571_036:0023b04": "　上堂。若論此事。如散鋪寶貝。亂堆金玉。昧己者自甘",
    "X82n1571_036:0023b05": "窮困。有眼底信手拈來。所以道。閻浮有大寶。見少得",
    "X82n1571_036:0023b06": "還稀。若人將獻我。成佛一餉時。乃拈拄杖曰。如今一",
    "X82n1571_036:0023b07": "時。呈似普請。大眾高著眼。擲拄杖。下座。",
    "X82n1571_036:0023b08": "真州長蘆道和祖照禪師興化潘氏子。僧問。無遮聖",
    "X82n1571_036:0023b09": "會。還有不到者麼。師曰。有曰誰是不到者。師曰。金剛",
    "X82n1571_036:0023b10": "脚下鐵崑崙　問不許夜行。投明須到。意旨如何。師",
    "X82n1571_036:0023b11": "曰。羊頭車子推明月。曰便恁麼去時如何。師曰。鐵門",
    "X82n1571_036:0023b12": "路嶮　問一槌兩當時如何。師曰。踏藕得魚歸　問",
    "X82n1571_036:0023b13": "教外別傳。未審傳個甚麼。師曰。鐵彈子　問百城遊",
    "X82n1571_036:0023b14": "罷時如何。師曰。前頭更有趙州關　上堂。一二三四",
    "X82n1571_036:0023b15": "五六。碧眼胡僧數不足。泥牛入海過新羅。木馬追風",
    "X82n1571_036:0023b16": "到天竺。天竺茫茫何處尋。補陀巖上問觀音。普賢拍",
    "X82n1571_036:0023b17": "手呵呵笑。歸去來兮秋水深。",
    "X82n1571_036:0023b18": "福州雪峰思慧妙湛禪師錢塘俞氏子。僧問。古殿無",
    "X82n1571_036:0023b19": "燈時如何。師曰。東壁打西壁。曰恁麼則撞著露柱也。",
    "X82n1571_036:0023b20": "師曰。未敢相許　上堂。一法若通。萬緣方透。拈拄杖",
    "X82n1571_036:0023b21": "曰。這裏悟了。提起拄杖。海上橫行。若到雲居山頭。為",
    "X82n1571_036:0023b22": "我傳語雪峰和尚。咄　上堂。布大教網。摝人天魚。護",
    "X82n1571_036:0023b23": "聖不似老胡拖泥帶水。祇是見兔放鷹。遇獐發箭。乃",
    "X82n1571_036:0023b24": "高聲召眾曰。中　上堂。昔日藥山。早晚不參。動經旬",
    "X82n1571_036:0023c01": "月。一日大眾纔集。藥山便歸方丈。諸禪德。彼時佛法",
    "X82n1571_036:0023c02": "早自淡薄。論來猶較些子。如今每日鳴鼓陞堂。忉忉",
    "X82n1571_036:0023c03": "怛怛地。問者口似紡車。答者舌如霹靂。總似今日。靈",
    "X82n1571_036:0023c04": "山慧命。殆若懸絲。少室家風。危如纍卵。又安得個。慨",
    "X82n1571_036:0023c05": "然有志。扶豎宗乘底衲子。出來喝散大眾。非唯耳邊",
    "X82n1571_036:0023c06": "靜辦。當使正法久住。豈不偉哉。如或棒上不成龍。山",
    "X82n1571_036:0023c07": "僧倒行此令。以拄杖一時趂散　上堂。眼睫橫亘十",
    "X82n1571_036:0023c08": "方。眉毛上透青天。下徹黃泉。且道。鼻孔在甚麼處。良",
    "X82n1571_036:0023c09": "久曰。劄　上堂。妙高山頂。雲海茫茫。少室巖前。雪霜",
    "X82n1571_036:0023c10": "凜凜。齊腰獨立。徒自苦疲。七日不逢一場懡[怡-台+羅]。別峰",
    "X82n1571_036:0023c11": "相見落在半途。隻履西歸遠之遠矣。卓拄杖。下座",
    "X82n1571_036:0023c12": "　上堂。大道祇在目前。要且目前難睹。欲識大道真體",
    "X82n1571_036:0023c13": "今朝三月十五。不勞久立　建炎改元上堂。天地之",
    "X82n1571_036:0023c14": "大德曰生。聖人之大寶曰位。今上皇帝。踐登寶位。萬",
    "X82n1571_036:0023c15": "國歸仁。草木禽魚。咸被其德。此猶是聖主應世邊事。",
    "X82n1571_036:0023c16": "王宮降誕已前一句。天下人摸索不著　上堂。一切",
    "X82n1571_036:0023c17": "法無差。雲門胡餅趙州茶。黃鶴樓中吹玉笛。江城五",
    "X82n1571_036:0023c18": "月落梅花。慚愧太原孚上座。五更聞鼓角。天曉弄琵",
    "X82n1571_036:0023c19": "琶。喝一喝　上堂。南詢諸友。踏破草鞋。絕學無為。坐",
    "X82n1571_036:0023c20": "消日月。凡情易脫。聖解難忘。但有纖毫。皆成滲漏。可",
    "X82n1571_036:0023c21": "中為道。似地擎山。應物現形。如驢覰井。縱無計較。途",
    "X82n1571_036:0023c22": "轍已成。若論相應。轉沒交涉。勉諸仁者。莫錯用心。各",
    "X82n1571_036:0023c23": "自歸堂。更求何事。",
    "X82n1571_036:0023c24": "婺州寶林果昌寶覺禪師安州時氏子。師與提刑楊",
    "X82n1571_036:0024a01": "次公。同遊山次。楊拈起大士飯石。問既是飯石。為甚",
    "X82n1571_036:0024a02": "麼齩不破。師曰。祇為太硬。楊曰。猶涉繁詞。師曰。未審。",
    "X82n1571_036:0024a03": "提刑作麼生。楊曰。硬師曰。也是第二月　楊為寫七",
    "X82n1571_036:0024a04": "佛殿額乃問。七佛重出世時如何。師曰。一回相見一",
    "X82n1571_036:0024a05": "回新　上堂。一即一。二即二。齅著直是無香氣。驀拈",
    "X82n1571_036:0024a06": "拄杖。卓一下曰。識得山僧楖栗條。莫向南山尋鼈鼻。",
    "X82n1571_036:0024a07": "鄭州資福法明寶月禪師上堂。資福別無所補。五日",
    "X82n1571_036:0024a08": "一參。擊鼓何曾說妙談元。祇是麤言直語。甘草自來",
    "X82n1571_036:0024a09": "甜。黃連依舊苦。忽若鼻孔遼天。逢人切忌錯舉。參",
    "X82n1571_036:0024a10": "　上堂。若論此事。譬如伐樹得根。灸病得穴。若也得根。",
    "X82n1571_036:0024a11": "豈在千枝徧斫。若也得穴。不假六分全燒。以拄杖卓",
    "X82n1571_036:0024a12": "一下曰。這個是根。那個是穴。擲下拄杖曰。這個是穴。",
    "X82n1571_036:0024a13": "又喚甚麼作根。咄是何言歟。",
    "X82n1571_036:0024a14": "潭州雲峰志璿祖燈禪師南粤陳氏子。上堂。休去歇",
    "X82n1571_036:0024a15": "去。一念萬年去。寒灰枯木去。古廟香爐去。一條白練",
    "X82n1571_036:0024a16": "去。大眾。古人見處。如日暉空。不著二邊。豈墮陰界。堪",
    "X82n1571_036:0024a17": "嗟後代兒孫。多作一色邊會。山僧即不然。不休去。不",
    "X82n1571_036:0024a18": "歇去。業識茫茫去。七顛八倒去。十字街頭鬧浩浩地。",
    "X82n1571_036:0024a19": "聲色裏坐臥去。三家村裏。盈衢塞路。荊棘裏游戲去。",
    "X82n1571_036:0024a20": "刀山劒樹。劈腹剜心。鑊湯爐炭。皮穿骨爛去。如斯舉",
    "X82n1571_036:0024a21": "唱。大似三歲孩兒輥繡毬　上堂。一切聲是佛聲。塗",
    "X82n1571_036:0024a22": "毒鼓透入耳朵裏。一切色是佛色。鐵蒺藜穿過眼睛",
    "X82n1571_036:0024a23": "中。好事不如無。便下座　上堂。盡乾坤大地。是個熱",
    "X82n1571_036:0024a24": "鐵團。汝等諸人。向甚麼處下口。良久曰。吞不進。吐不",
    "X82n1571_036:0024b01": "出　上堂。瘦竹長松滴翠香。流風疏月度炎涼。不知",
    "X82n1571_036:0024b02": "誰住原西寺。每日鐘聲送夕陽　上堂。聲色堆頭睡",
    "X82n1571_036:0024b03": "眠。虎狼羣裏安禪。荊棘林內翻身。雪刃叢中遊戲。竹",
    "X82n1571_036:0024b04": "影掃堦塵不動。月穿潭底水無痕　上堂。不是風動。",
    "X82n1571_036:0024b05": "不是幡動。衲僧失却鼻孔。是風動。是幡動。分明是個",
    "X82n1571_036:0024b06": "漆桶。兩段不同。眼暗耳聾。澗水如藍碧。山花似火紅",
    "X82n1571_036:0024b07": "　上堂。僧問。如何是西來意。師曰。築著額頭。磕著鼻。",
    "X82n1571_036:0024b08": "曰。意旨如何。師曰。驢駞馬載。曰向上還有事也無。師",
    "X82n1571_036:0024b09": "曰。朝到西天。暮歸唐土。曰謝師答話。師曰。大乘砑郎",
    "X82n1571_036:0024b10": "當。僧退。師乃曰。僧問西來意。築著額頭磕著鼻。意旨",
    "X82n1571_036:0024b11": "又如何。驢駞并馬載。朝到西天暮歸唐。大乘恰似砑",
    "X82n1571_036:0024b12": "郎當。何故。沒量大人。被語脉裏轉却。遂拊掌大笑。下",
    "X82n1571_036:0024b13": "座　僧問。丹霞燒木佛。院主為甚麼眉鬚墮落。師曰。",
    "X82n1571_036:0024b14": "一人傳虗。萬人傳實。曰恁麼則不落也。師曰。兩重公",
    "X82n1571_036:0024b15": "案。曰學人未曉。特伸請益。師曰。筠袁虔吉。頭上插筆",
    "X82n1571_036:0024b16": "　問德山入門便棒。意旨如何。師曰。束杖理民。曰臨",
    "X82n1571_036:0024b17": "濟入門便喝。又作麼生。師曰。不言而化。曰未審。和尚",
    "X82n1571_036:0024b18": "如何為人。師曰。一刀兩段　問無縫鐵門。請師一啟。",
    "X82n1571_036:0024b19": "師曰。進前三步。曰向上無關。請師一閉。師曰。退後一",
    "X82n1571_036:0024b20": "尋。曰不開不閉。又作麼生。師曰。吽吽。便打。",
    "X82n1571_036:0024b21": "東京慧林常悟禪師僧問。若不傳法度眾生。舉世無",
    "X82n1571_036:0024b22": "由報恩者。未審傳個甚麼法。師曰。開宗明義章第一",
    "X82n1571_036:0024b23": "　問達磨未來時如何。師曰。省得草鞋錢。曰來後如",
    "X82n1571_036:0024b24": "何。師曰。重叠關山路。",
    "X82n1571_036:0024c01": "安吉州道場有規禪師婺州姜氏子。上堂。拈拄杖曰。",
    "X82n1571_036:0024c02": "還見麼。窮諸玄辯。若一毫置於大虗。竭世樞機。似一",
    "X82n1571_036:0024c03": "滴投於巨壑。德山老人。雖則焚其疏鈔。也是賊過後",
    "X82n1571_036:0024c04": "張弓。且道。文彩未彰以前。又作麼生理論。三千劒客",
    "X82n1571_036:0024c05": "今何在。獨許莊周致太平　上堂。種田博飯。地藏家",
    "X82n1571_036:0024c06": "風。客來喫茶。趙州禮度。且道。護聖門下。別有甚麼長",
    "X82n1571_036:0024c07": "處。良久曰。尋常不放山泉出。屋底清池冷照人　化",
    "X82n1571_036:0024c08": "士出問。促裝已辦。乞師一言。師曰。好看前路事。莫比",
    "X82n1571_036:0024c09": "在家時。曰恁麼則三家村裏。十字街頭。等個人去也。",
    "X82n1571_036:0024c10": "師曰。照顧打失布袋。",
    "X82n1571_036:0024c11": "越州延慶可復禪師上堂。番來番現。漢來漢現。忽然",
    "X82n1571_036:0024c12": "番漢俱來時如何祇準。良久曰。落霞與孤鶩齊飛。秋",
    "X82n1571_036:0024c13": "水共長天一色　上堂。驀拈拄杖。橫按膝上曰。苦痛",
    "X82n1571_036:0024c14": "深。苦痛深。碧潭千萬丈。那個是知音。卓一下。下座。",
    "X82n1571_036:0024c15": "安吉州道場慧顏禪師上堂。世尊按指。海印發光。拈",
    "X82n1571_036:0024c16": "拄杖曰。莫妄想。便下座。",
    "X82n1571_036:0024c17": "溫州雙峰普寂宗達佛海禪師僧問。如何是永嘉境。",
    "X82n1571_036:0024c18": "師曰。華葢峰。曰如何是境中人。師曰。一宿覺　上堂。",
    "X82n1571_036:0024c19": "眾集定。喝一喝曰。冤有頭債有主珍重。",
    "X82n1571_036:0024c20": "越州五峰子琪禪師僧問。學人上來。乞師垂示。師曰。",
    "X82n1571_036:0024c21": "花開千朵秀。曰學人不會。師曰。雨後萬山青。曰謝指",
    "X82n1571_036:0024c22": "示師。曰你作麼生會。僧便喝。師曰。未在。僧又喝。師曰。",
    "X82n1571_036:0024c23": "一喝兩喝。後作麼生。曰也知和尚有此機要。師曰。適",
    "X82n1571_036:0024c24": "來道甚麼。僧無語。師便喝。",
    "X82n1571_036:0025a01": "西京韶山雲門道信禪師僧問。如何是祖師西來意。",
    "X82n1571_036:0025a02": "師曰。千年古墓蛇。今日頭生角。曰莫便是和尚家風",
    "X82n1571_036:0025a03": "也無。師曰。卜度則喪身失命　問如何是學人自己。",
    "X82n1571_036:0025a04": "師曰。無人識者。曰如何得脫灑去。師曰。你問我答。",
    "X82n1571_036:0025a05": "臨安府上天竺從諫慈辯講師處州松陽人。具大知",
    "X82n1571_036:0025a06": "見。聲播講席。於止觀深有所契。每與禪衲遊。甞以道",
    "X82n1571_036:0025a07": "力扣大通。通一日作書寄之。師發緘。睹黑白二圓相。",
    "X82n1571_036:0025a08": "乃悟。答偈曰。黑相白相。擔枷過狀。了不了兮。無風起",
    "X82n1571_036:0025a09": "浪。若問究竟事如何。洞庭山在太湖上。",
    "X82n1571_036:0025a10": "紹興承天滋須禪師單州黃氏子。受業東京常興寺。",
    "X82n1571_036:0025a11": "深窮經論。律行精持。參大通。言下契悟。出住承天。上",
    "X82n1571_036:0025a12": "堂。拈起拄杖曰。見麼。明如鏡。平如秤。四七二三。親行",
    "X82n1571_036:0025a13": "此令。有眼底辯取。擊禪牀一下。",
    "X82n1571_036:0025a14": "蘇州吳江聖壽法晏禪師上堂。山頭浪起。水底塵飛。",
    "X82n1571_036:0025a15": "果結空花。兒生石女。如今即不恁麼。三年一閏。九月",
    "X82n1571_036:0025a16": "重陽。冬天日短。春天漸長。寒即向火。熱即取涼。且道",
    "X82n1571_036:0025a17": "佛法在甚麼處。不離當處常湛然。覓即知君不可見。",
    "X82n1571_036:0025a18": "喝一喝。",
    "X82n1571_036:0025a19": "紹興天衣慧通禪師上堂。僧問。師子未出窟時如何。",
    "X82n1571_036:0025a20": "師曰。藏牙伏爪。曰出窟後如何。師曰。群狐屏亦。問如",
    "X82n1571_036:0025a21": "何是祖師西來意。師曰。青松倒影垂幽徑。曰學人不",
    "X82n1571_036:0025a22": "會。師曰。綠竹寒聲夾亂流。曰從此更無疑也。師曰。且",
    "X82n1571_036:0025a23": "緩緩。乃曰。金鐘一扣。響振妙峰。玉燭騰輝。大千普照。",
    "X82n1571_036:0025a24": "觀音菩薩到這裏。無處藏身。更問。如何若何。鐵圍山",
    "X82n1571_036:0025b01": "畔。更過三千。",
    "X82n1571_036:0025b02": "湖州天聖齊月禪師僧問。如何是祖師西來意。師曰。",
    "X82n1571_036:0025b03": "南地冬生笋。曰乞師再指。師曰。波斯不繫腰　問師",
    "X82n1571_036:0025b04": "唱誰家曲。宗風嗣阿誰。師曰。魚行水濁。曰恁麼則淨",
    "X82n1571_036:0025b05": "慈一箭。直射翠峰也。師曰。卦是天門。筭來五兆。曰騐",
    "X82n1571_036:0025b06": "人端的處。下口便知音。師曰。一任摸索。",
    "X82n1571_036:0025b07": "柳州宜章圓明希古禪師上堂。天地無四壁。日月無",
    "X82n1571_036:0025b08": "四時。暑往寒來。風恬浪靜。古今天地。古今山河。情與",
    "X82n1571_036:0025b09": "無情。皆承恩力。不用南詢諸祖。北見文殊。古佛堂前。",
    "X82n1571_036:0025b10": "此時參畢。見個什麼。良久曰。是迷逢達磨。",
    "X82n1571_036:0025b11": "江南通州狼山文慧禪師僧問。和尚未見淨慈時如",
    "X82n1571_036:0025b12": "何。師曰。鐵牛生角。曰見後如何。師曰。石馬懷胎　問",
    "X82n1571_036:0025b13": "如何是祖師西來意。師曰。海雲生嶽頂。曰學人不會。",
    "X82n1571_036:0025b14": "師曰。揚子水朝東。",
    "X82n1571_036:0025b15": "金山寧禪師法嗣",
    "X82n1571_036:0025b16": "婺州普濟子淳圓濟禪師僧問。摩尼珠人不識。如來",
    "X82n1571_036:0025b17": "藏裏親收得。如何是珠。師曰。不撥自轉。曰如何是藏。",
    "X82n1571_036:0025b18": "師曰。一撥便轉。曰轉後如何。師曰。把不住　上堂。雨",
    "X82n1571_036:0025b19": "過山青。雲開月白。帶雪寒松。搖風庭栢。山僧恁麼說",
    "X82n1571_036:0025b20": "話。還有祖師意也無。其或未然。良久曰。看看。",
    "X82n1571_036:0025b21": "吉州禾山用安禪師僧問。蓮華未出水時如何。師曰。",
    "X82n1571_036:0025b22": "魚挨鱉倚。曰出水後如何。師曰。水仙頭上戴。好手絕",
    "X82n1571_036:0025b23": "躋攀。曰出與未出時如何。師曰。應是乾坤措。不教容",
    "X82n1571_036:0025b24": "易看。",
    "X82n1571_036:0025c01": "嘉典禪悅知相禪師上堂。或住城隍或住山。任緣無",
    "X82n1571_036:0025c02": "事可相關。有時默坐令人笑。道是閒時又不閒。且問",
    "X82n1571_036:0025c03": "諸人。為什麼却成不閒。良久曰。昨朝秋令盡。今日孟",
    "X82n1571_036:0025c04": "冬初。",
    "X82n1571_036:0025c05": "嘉興鹿苑道齊禪師上堂。若論此事。直下無私。輝騰",
    "X82n1571_036:0025c06": "今古。不離當處。應現無虧。更逞詞鋒。徒勞側耳。門庭",
    "X82n1571_036:0025c07": "敲磕。萬別千差。到者裏。維摩老漢。祇可傍觀。達磨九",
    "X82n1571_036:0025c08": "年。看即有分。良久曰。參。",
    "X82n1571_036:0025c09": "本覺一禪師法嗣",
    "X82n1571_036:0025c10": "福州越峰粹珪妙覺禪師本郡林氏子。僧問。如何是",
    "X82n1571_036:0025c11": "祖師西來意。師曰。瘦田損種。曰未審如何領會。師曰。",
    "X82n1571_036:0025c12": "刈禾鎌子曲如鉤　問機關不到時如何。師曰。抱甕",
    "X82n1571_036:0025c13": "灌園。曰此猶是機關邊事。師曰。須要雨淋頭。",
    "X82n1571_036:0025c14": "台州天台如庵主久依法真。因看雲門東山水上行",
    "X82n1571_036:0025c15": "語。發明己見。歸隱故山。猿鹿為伍。郡守聞其風。遣使",
    "X82n1571_036:0025c16": "逼令住持。師作偈曰。三十年來住此山。郡符何事到",
    "X82n1571_036:0025c17": "林間。休將瑣瑣塵寰事。換我一生閑又閑。遂焚其廬。",
    "X82n1571_036:0025c18": "竟不知所止。",
    "X82n1571_036:0025c19": "福州壽山本明禪師僧問。如何是壽山境。師曰。三山",
    "X82n1571_036:0025c20": "長在目。一徑是松杉。曰如何是境中人。師曰。閒持楖",
    "X82n1571_036:0025c21": "栗木。笑問往來人　問如何是向上宗乘。師曰。龍吟",
    "X82n1571_036:0025c22": "霧起。虎嘯風生。曰作麼生是吹毛劒。師曰。清風八面。",
    "X82n1571_036:0025c23": "曰。中下之機。如何曉解。師曰。切忌當鋒。",
    "X82n1571_036:0025c24": "平江府西竺寺尼法海禪師寶文呂嘉姑也。首參法",
    "X82n1571_036:0026a01": "雲秀和尚。後領旨於法真言下。諸名儒。屢挽應世。堅",
    "X82n1571_036:0026a02": "不從。殂日說偈曰。霜天雲霧結。山月冷涵輝。夜接故",
    "X82n1571_036:0026a03": "鄉信。曉行人不知。屆明坐脫。",
    "X82n1571_036:0026a04": "投子顒禪師法嗣",
    "X82n1571_036:0026a05": "壽州資壽灌禪師上堂。良久曰便恁麼散去。已是葛",
    "X82n1571_036:0026a06": "藤。更若喃喃有何所益。以拂子擊禪牀。下座。",
    "X82n1571_036:0026a07": "西京白馬崇壽江禪師僧問。知師久蘊囊中寶。今日",
    "X82n1571_036:0026a08": "開堂略借看。師曰。不借。曰為甚麼不借。師曰。賣金須",
    "X82n1571_036:0026a09": "是買金人。",
    "X82n1571_036:0026a10": "鄧州香嚴智月海印禪師上堂。僧問。法雷已震選佛",
    "X82n1571_036:0026a11": "場開。不昧宗乘。請師直指。師曰。三月三日時。千花萬",
    "X82n1571_036:0026a12": "花拆。曰普天匝地承恩力。覺苑仙葩一夜開。師曰。切",
    "X82n1571_036:0026a13": "忌隨他去。乃曰。判府吏部。此日命山僧開堂祝聖。紹",
    "X82n1571_036:0026a14": "續祖燈。祇如祖燈。作麼生續。不見古者道。六街鐘鼓",
    "X82n1571_036:0026a15": "響鼕鼕。即處鋪金世界中。池長芰荷庭長栢。更將何",
    "X82n1571_036:0026a16": "法演真宗。恁麼說話。也是事不獲已。有旁不肯底出",
    "X82n1571_036:0026a17": "來。把山僧拽下禪牀。痛打一頓。許伊是個本分衲僧。",
    "X82n1571_036:0026a18": "若未有這箇作家手脚。切不得草草匇匇。勘得脚跟",
    "X82n1571_036:0026a19": "下。不實頭沒去處。却須倒喫香嚴手中钁柄。莫言不",
    "X82n1571_036:0026a20": "道　上堂。吾家寶藏不慳惜。覿面相呈人罕識。輝今",
    "X82n1571_036:0026a21": "耀古體圓時。照地照天光赫赤。荊山美玉奚為貴。合",
    "X82n1571_036:0026a22": "浦明珠比不得。借問誰人敢酧價。波斯鼻孔長三尺。",
    "X82n1571_036:0026a23": "咄。",
    "X82n1571_036:0026a24": "丞相富弼居士字彥國。由清獻公警勵之後。不舍晝",
    "X82n1571_036:0026b01": "夜。力進此道。聞投子顒法席冠淮甸。往質所疑。會顒",
    "X82n1571_036:0026b02": "為眾登座。見其顧視如象王回旋。公微有得。因執弟",
    "X82n1571_036:0026b03": "子禮。趨函丈。命侍者請為入室。顒見即曰。相公已入",
    "X82n1571_036:0026b04": "來。富弼猶在外。公聞汗流浹背。即大悟。尋以偈寄圓",
    "X82n1571_036:0026b05": "照本曰。一見顒公悟入深。夤緣傳得老師心。東南謾",
    "X82n1571_036:0026b06": "說江山遠。目對靈光與妙音。後奏署顒師號。顒上堂",
    "X82n1571_036:0026b07": "謝語有曰。彼一期之悞。我亦將錯而就錯。公作偈贊",
    "X82n1571_036:0026b08": "曰。萬木千花欲向榮。臥龍猶未出滄溟。彤雲彩霧呈",
    "X82n1571_036:0026b09": "嘉瑞。依舊南山一色青。",
    "X82n1571_036:0026b10": "甘露宣禪師法嗣",
    "X82n1571_036:0026b11": "平江府妙湛寺尼文照禪師溫陵人。上堂。靈源不動。",
    "X82n1571_036:0026b12": "妙體何依。歷歷孤明。是誰光彩。若道真如實際。大似",
    "X82n1571_036:0026b13": "好肉剜瘡。更作祖意商量。正是迷頭認影。老胡四十",
    "X82n1571_036:0026b14": "九年說夢即且止。僧堂裏。憍陳如上座。為你諸人舉",
    "X82n1571_036:0026b15": "覺底。還記得麼。良久曰。惜取眉毛好。",
    "X82n1571_036:0026b16": "瑞巖居禪師法嗣",
    "X82n1571_036:0026b17": "台州萬年處幽禪師上堂。先聖行不到處。凡流恰到。",
    "X82n1571_036:0026b18": "凡流既到。先聖莫知。到與不到。知與不知。總置一壁。",
    "X82n1571_036:0026b19": "祇如僧問乾峰。十方薄伽梵。一路涅槃門。未審路頭",
    "X82n1571_036:0026b20": "在甚麼處。峰以拄杖畫一畫曰。在這裏。且道。此老與",
    "X82n1571_036:0026b21": "他先聖凡流。相去幾何。南山虎齩石羊兒。須向其中",
    "X82n1571_036:0026b22": "識生死。",
    "X82n1571_036:0026b23": "廣靈祖禪師法嗣",
    "X82n1571_036:0026b24": "處州縉雲仙巖懷義禪師僧問。如何是佛。師曰。自屈",
    "X82n1571_036:0026c01": "作麼。曰如何是道。師曰。你道了。曰向上更有事也無。",
    "X82n1571_036:0026c02": "師曰無。曰恁麼則小出大遇也。師曰。祇恐不恁麼。曰",
    "X82n1571_036:0026c03": "也是。師曰。却恁麼去也。",
    "X82n1571_036:0026c04": "嚴州烏龍山廣堅禪師上堂。明珠在掌。別者還稀。寶",
    "X82n1571_036:0026c05": "鏡當臺。何人委悉。鋒前一路。截斷眾流。言下千差。隨",
    "X82n1571_036:0026c06": "波逐浪。所以道。棒頭取證。喝下承當。擬議之間。新羅",
    "X82n1571_036:0026c07": "國裏如斯舉唱。曲為初機。若是明眼高流。不在鑽龜",
    "X82n1571_036:0026c08": "打瓦。",
    "X82n1571_036:0026c09": "嚴州清溪西禪智誠禪師示眾。庭凋一葉之悟。普天",
    "X82n1571_036:0026c10": "秋色。雲過數行之鴈。匝地寒聲。忽薦西風。頓清野水。",
    "X82n1571_036:0026c11": "頭頭顯露。物物全彰。有眼底總見。有耳底總聞。且道。",
    "X82n1571_036:0026c12": "佛法在甚麼處。良久曰。多少分明。",
    "X82n1571_036:0026c13": "淨因嶽禪師法嗣",
    "X82n1571_036:0026c14": "福州鼓山體淳禪鑒禪師上堂。由基弓矢不射田蛙。",
    "X82n1571_036:0026c15": "任氏絲綸。要投溟渤。發則穿楊破的。得則修鯨巨鰲。",
    "X82n1571_036:0026c16": "隻箭既入重城。長竿豈釣淺水。而今莫有吞鉤齧鏃",
    "X82n1571_036:0026c17": "底麼。若無。山僧卷起絲綸。抝折弓箭去也。擲拄杖下",
    "X82n1571_036:0026c18": "座。",
    "X82n1571_036:0026c19": "乾明覺禪師法嗣",
    "X82n1571_036:0026c20": "岳州平江長慶應圓禪師上堂。寒氣將殘春日到。無",
    "X82n1571_036:0026c21": "索泥牛皆[跳-兆+孛]跳。築著崑崙鼻孔頭。觸倒須彌成糞掃。",
    "X82n1571_036:0026c22": "牧童兒鞭棄了。懶吹無孔笛。拍手呵呵笑。歸去來兮",
    "X82n1571_036:0026c23": "歸去來。煙霞深處和衣倒。良久曰。切忌睡著。",
    "X82n1571_036:0026c24": "長蘆信禪師法嗣",
    "X82n1571_036:0027a01": "東京慧林懷深慈受禪師壽春府夏氏子。生而祥光",
    "X82n1571_036:0027a02": "現舍。文殊堅。遙見疑火。詰旦。知師始生。往訪之。師見",
    "X82n1571_036:0027a03": "堅輙笑。母許出家。十四。割愛冠祝髮。後四年。訪道方",
    "X82n1571_036:0027a04": "外。依淨照於嘉禾資聖。照舉良遂見麻谷因緣。問曰。",
    "X82n1571_036:0027a05": "如何是良遂知處。師即洞明。出住資福。屨滿戶外。蔣",
    "X82n1571_036:0027a06": "山佛鑑懃行化至。茶退。師引巡寮。至千人街坊。鑑問。",
    "X82n1571_036:0027a07": "既是千人街坊。為甚麼祇有一人。師曰。多虗不如少",
    "X82n1571_036:0027a08": "實。懃曰。恁麼那。師赧然。偶朝廷改資福。為神霄宮。因",
    "X82n1571_036:0027a09": "棄。往蔣山留西庵。陳請益。懃曰。資福知是般事便休。",
    "X82n1571_036:0027a10": "師曰。某實未穩。望和尚不外。懃舉倩女離魂話。反覆",
    "X82n1571_036:0027a11": "窮之。大豁疑礙。呈偈曰。祇是舊時行履處。等閑舉著",
    "X82n1571_036:0027a12": "便誵訛。夜來一陣狂風起。吹落桃花知幾多。懃拊几",
    "X82n1571_036:0027a13": "曰。這底豈不是活祖師意。未幾。被旨住焦山　僧問。",
    "X82n1571_036:0027a14": "如何是佛。師曰。面黃不是真金貼。曰如何是佛向上",
    "X82n1571_036:0027a15": "事。師曰。一箭一蓮華。僧作禮。師彈指三下　問知有",
    "X82n1571_036:0027a16": "道不得時如何。師曰。瘂子喫蜜。曰道得不知有時如",
    "X82n1571_036:0027a17": "何。師曰。鸚鵡喚人。僧禮拜。師叱曰。這傳語漢　問甚",
    "X82n1571_036:0027a18": "麼人不被無常吞。師曰。祇恐他無下口處。曰恁麼則",
    "X82n1571_036:0027a19": "一念通元箭。三尸鬼失奸也。師曰。汝有一念。定被他",
    "X82n1571_036:0027a20": "吞了。曰無一念時如何。師曰。捉著闍黎　上堂。古者",
    "X82n1571_036:0027a21": "道。忍忍。三世如來從此盡。饒饒。萬禍千殃從此消。默",
    "X82n1571_036:0027a22": "默。無上菩提從此得。師曰。會得此三種語了。好個不",
    "X82n1571_036:0027a23": "快活漢。山僧祇是得人一牛。還人一馬。潑水相唾。插",
    "X82n1571_036:0027a24": "觜廝罵。卓拄杖曰。平出平出　上堂。雲自何山起。風",
    "X82n1571_036:0027b01": "從甚澗生。好個入頭處。官路少人行　上堂。不是境。",
    "X82n1571_036:0027b02": "亦非心。喚作佛時也陸沈。個中本自無階級。切忌無",
    "X82n1571_036:0027b03": "階級處尋。總不尋。過猶深。打破雲門飯袋子。方知赤",
    "X82n1571_036:0027b04": "土是黃金。咄。",
    "X82n1571_036:0027b05": "平江府萬壽如璝證悟禪師建寧魏氏子。開堂日。僧",
    "X82n1571_036:0027b06": "問。如何是蘇臺境。師曰。山橫師子秀。水接太湖清。曰",
    "X82n1571_036:0027b07": "如何是境中人。師曰。衣冠皇宋後。禮樂大周前。師凡",
    "X82n1571_036:0027b08": "見僧。必問近日如何。僧擬對。即拊其背曰。不可思議。",
    "X82n1571_036:0027b09": "將示寂。眾集。復曰不可思議。乃合掌而終。",
    "X82n1571_036:0027b10": "越州天衣如哲禪師族里未詳。自退席。寓平江之萬",
    "X82n1571_036:0027b11": "壽。飲啖無擇。人多侮之。有以瑞巖喚主人公話問者。",
    "X82n1571_036:0027b12": "師答以偈曰。瑞巖長喚主人公。突出須彌最上峰。大",
    "X82n1571_036:0027b13": "地掀翻無覓處。笙歌一曲畫樓中　一日曰。吾行矣。",
    "X82n1571_036:0027b14": "令拂拭所乘笋輿。乃書偈告眾曰。道在用處。用在死",
    "X82n1571_036:0027b15": "處。時人祇管貪歡樂。不肯學無為。敘平昔參問。勉眾",
    "X82n1571_036:0027b16": "進修已。忽豎起拳曰。諸人且道。這個落在甚麼處。眾",
    "X82n1571_036:0027b17": "無對。師揮案一下曰。一齊分付與秋風。遂入輿。端坐",
    "X82n1571_036:0027b18": "而逝。",
    "X82n1571_036:0027b19": "婺州智者法銓禪師上堂。要扣玄關。須是有節操。極",
    "X82n1571_036:0027b20": "慷慨。斬得釘。截得鐵。硬剝剝地漢始得。若是隈刀避",
    "X82n1571_036:0027b21": "箭。碌碌之徒。看即有分。以拂子擊禪牀。下座。",
    "X82n1571_036:0027b22": "臨安府徑山智訥妙空禪師秀州夏氏子。初住淮之",
    "X82n1571_036:0027b23": "天寧。建炎初。靈隱慈聖皇后。賜號佛海。韓世忠。表請",
    "X82n1571_036:0027b24": "靈巖為功德院。命師主之。凡五踞法席。僧問。牛頭未",
    "X82n1571_036:0027c01": "見四祖時如何。師曰。坐久成勞。曰見後如何。師曰。不",
    "X82n1571_036:0027c02": "妨我東行西行　宋高宗紹興丁丑。師至華亭。有朱",
    "X82n1571_036:0027c03": "宅請師齋。以十一月二十六至其家。據坐說法。緇白",
    "X82n1571_036:0027c04": "畢集。有僧出問。如何是生死根本。師酬對。語未卒。舉",
    "X82n1571_036:0027c05": "拂扣牀一擊而逝。壽八十。僧臘六十七。葬於寺之白",
    "X82n1571_036:0027c06": "雲庵。",
    "X82n1571_036:0027c07": "金山慧禪師法嗣",
    "X82n1571_036:0027c08": "常州報恩覺然寶月禪師越州鄭氏子。上堂。學者無",
    "X82n1571_036:0027c09": "事空言。須求妙悟去。妙悟而事空言。其猶逐臭耳。然",
    "X82n1571_036:0027c10": "雖如是。罕逢穿耳客。多遇刻舟人　一日與眾曰。世",
    "X82n1571_036:0027c11": "緣易染。道業難辦。汝等勉之。語卒而逝。",
    "X82n1571_036:0027c12": "法雲白禪師法嗣",
    "X82n1571_036:0027c13": "婺州智者紹先禪師潭州人。上堂。根塵同源。縛脫無",
    "X82n1571_036:0027c14": "二。動動絲毫。十方遊戲。子湖犬子雖獰。爭似南山鼈",
    "X82n1571_036:0027c15": "鼻。遂高聲曰。大眾看脚下　上堂。團不聚。撥不散。日",
    "X82n1571_036:0027c16": "曬不乾。水浸不爛。等閑挂在大虗中。一任旁人冷眼",
    "X82n1571_036:0027c17": "看。",
    "X82n1571_036:0027c18": "沂州馬鞍山福聖院仲易禪師上堂。一二三四五。陞",
    "X82n1571_036:0027c19": "堂擊法鼓。簇簇齊上來。一一面相睹。秋色滿虗庭。秋",
    "X82n1571_036:0027c20": "風動寰宇。更問祖師禪。雪峰到投子。咄。",
    "X82n1571_036:0027c21": "東京慧林慧海月印禪師僧問。師唱誰家曲。宗風嗣",
    "X82n1571_036:0027c22": "阿誰。師曰。黃金地上玉樓臺。曰如何是祖師西來意。",
    "X82n1571_036:0027c23": "師曰。三月洛陽人戴花　上堂。黃金地上。具眼者未",
    "X82n1571_036:0027c24": "肯安居。荊棘林中。本分底留伊不得。祇如去此二途。",
    "X82n1571_036:0028a01": "作麼生是衲僧行履處。良久曰。舉頭煙靄裏。依約見",
    "X82n1571_036:0028a02": "家山　上堂。顧視大眾。拍禪牀一下曰。聊表不空。便",
    "X82n1571_036:0028a03": "下座。",
    "X82n1571_036:0028a04": "揚州建隆原禪師姑蘇夏氏子。上堂。拈拄杖曰。買帽",
    "X82n1571_036:0028a05": "相頭。依模畫樣。從他野老自顰眉。誌公不是閑和尚。",
    "X82n1571_036:0028a06": "卓拄杖下座。",
    "X82n1571_036:0028a07": "鎮江金山佛鑑惟仲禪師汀州人。游廬山。歷淮浙。徧",
    "X82n1571_036:0028a08": "扣宗師。至龜山。參佛國。入室次。聞舉栢樹子話。豁然",
    "X82n1571_036:0028a09": "契悟。出世磁州慧果。後佛國奉詔。住東京法雲。師典",
    "X82n1571_036:0028a10": "第一座。宋元符庚辰。哲宗上僊。五七命師入內說法。",
    "X82n1571_036:0028a11": "賜師法號佛鑑。徽宗建中靖國辛巳。住持金山。皇后",
    "X82n1571_036:0028a12": "遣中使降香。為國祝延。上堂。僧問。選佛場開當此日。",
    "X82n1571_036:0028a13": "師將何法答皇恩。師曰。萬年松在祝融峰。曰祇如大",
    "X82n1571_036:0028a14": "監臨筵。如何補報。師曰。漁樵千里樂昇平。曰飄來新",
    "X82n1571_036:0028a15": "雨露。洗出舊樓臺。師曰。說得道理好。乃曰。法本無說。",
    "X82n1571_036:0028a16": "隨事應機。心本絕形。遇緣即現。古今如是。凡聖同途。",
    "X82n1571_036:0028a17": "葢眾生迷妄不知。遂成流轉。故能仁頓忘情見。了達",
    "X82n1571_036:0028a18": "根源。不從外求。亦非內得。所以佛佛授手。祖祖相傳。",
    "X82n1571_036:0028a19": "建立門風。各張舖席。包含萬象。該括大千。冥冥不混。",
    "X82n1571_036:0028a20": "於色聲蕩蕩。豈妨於語嘿。把定則十方坐斷。虎踞龍",
    "X82n1571_036:0028a21": "蟠。放行則千聖出興。風行草偃。助堯仁政化。祝睿筭",
    "X82n1571_036:0028a22": "延鴻。降伏眾魔。普利群有。雖然。猶涉程途。且正令當",
    "X82n1571_036:0028a23": "行。如何理論。乃擊拂子曰。一氣不言含有象。萬靈何",
    "X82n1571_036:0028a24": "處謝無私。",
    "X82n1571_036:0028b01": "漢中褒城中梁山乾明永因禪師僧問。改律為禪。非",
    "X82n1571_036:0028b02": "無所以。學人上來。乞師便道。師曰。分明一句。作者猶",
    "X82n1571_036:0028b03": "迷。曰漢水祇應流到海。月輪直上最高峰。師曰。且得",
    "X82n1571_036:0028b04": "領話　問世尊出世。地涌金蓮。和尚出世。有何祥瑞",
    "X82n1571_036:0028b05": "師曰。昨日雨。今日晴。曰向上更有事也無。師曰。東西",
    "X82n1571_036:0028b06": "南北。上下四維。",
    "X82n1571_036:0028b07": "淮安勝因崇愷禪師上堂。僧問。菩薩人見性。如晝見",
    "X82n1571_036:0028b08": "日。聲聞人見性。如夜見月。未審和尚見性如何。師曰。",
    "X82n1571_036:0028b09": "一筆勾下。曰是何意旨。師曰。萬里無雲。千峰壁立。乃",
    "X82n1571_036:0028b10": "曰。祖師正令。今古全提。函葢乾坤。把定世界。直得天",
    "X82n1571_036:0028b11": "輪左轉。地軸右旋。夜月流光。朝曦曜彩。四方炳煥。八",
    "X82n1571_036:0028b12": "顧恢張。不隱微毫。無遺纖芥。山青水碧。鵠白烏玄。霧",
    "X82n1571_036:0028b13": "起郊原。龍吟城際。風生檻外。虎嘯亭前。木童揭出幽",
    "X82n1571_036:0028b14": "關。石女擘開金鎖。石鞏弓。秘魔叉。直須放下。德山棒。",
    "X82n1571_036:0028b15": "臨濟喝。無地施呈。何須擊鼓搬泥。不用輥毬拽石。個",
    "X82n1571_036:0028b16": "中道理俱盡。巴鼻全無。雖然。祇如超宗越格底事。又",
    "X82n1571_036:0028b17": "作麼生。良久曰。大地載不起。乾坤藏亦難。",
    "X82n1571_036:0028b18": "開封大覺法慶禪師初住泗州普照。後遷嵩少。次居",
    "X82n1571_036:0028b19": "東京。因侍者讀洞山錄。作愚癡齋處。者曰。古人甚奇",
    "X82n1571_036:0028b20": "怪。師曰。吾他日化後。汝可喚之。若能回來。是我道力",
    "X82n1571_036:0028b21": "也。後臨寂時至。作偈曰。今年五月初五。四大將離本",
    "X82n1571_036:0028b22": "主。白骨當風颺却。莫占檀那地土。乃盡出衣物飯僧。",
    "X82n1571_036:0028b23": "聞初夜鍾聲竟。坐逝。侍者如約喚之。師應曰。作麼。者",
    "X82n1571_036:0028b24": "曰。和尚何裸跣而去。師曰。來時何有。者欲強穿衣。師",
    "X82n1571_036:0028c01": "曰。休留與後人。者曰。正恁麼時如何。師曰。也只恁麼。",
    "X82n1571_036:0028c02": "復書一偈曰。七十三年如掣電。臨行為君通一線。鐵",
    "X82n1571_036:0028c03": "牛[跳-兆+孛]跳過新羅。撞破虗空七八片。儼然而化。當宋高",
    "X82n1571_036:0028c04": "宗紹興癸亥五月五日也。",
    "X82n1571_036:0028c05": "保寧英禪師法嗣",
    "X82n1571_036:0028c06": "臨安府廣福院惟尚禪師初參覺印。問曰。南泉斬貓",
    "X82n1571_036:0028c07": "兒。意旨如何。印曰。須是南泉始得。印以前語詰之。師",
    "X82n1571_036:0028c08": "不能對。至僧堂。忽大悟曰。古人道。從今日去。更不疑",
    "X82n1571_036:0028c09": "天下老和尚舌頭。信有之矣。述偈呈印曰。須是南泉",
    "X82n1571_036:0028c10": "第一機。不知不覺驀頭錐。覿面若無青白眼。還如[感*鳥]",
    "X82n1571_036:0028c11": "[感*鳥]守空池。舉未絕。印豎拳曰。正當恁麼時作麼生。師",
    "X82n1571_036:0028c12": "掀倒禪牀。印遂喝。師曰。賊過後張弓。便出。住廣福日。",
    "X82n1571_036:0028c13": "室中問僧。提起來作麼生會。又曰。且道是個甚麼。要",
    "X82n1571_036:0028c14": "人提起。",
    "X82n1571_036:0028c15": "明州雪竇法寧禪師衢州杜氏子。上堂。百川異流。以",
    "X82n1571_036:0028c16": "海為極。森羅萬象。以空為極。四聖六凡。以佛為極。明",
    "X82n1571_036:0028c17": "眼衲子。以拄杖子為極。且道。拄杖子以何為極。有人",
    "X82n1571_036:0028c18": "道得。山僧兩手分付。儻或未然。不如閑倚禪牀畔。留",
    "X82n1571_036:0028c19": "與兒孫指路頭。",
    "X82n1571_036:0028c20": "廬州羅漢勤禪師上堂。羅漢有一句。擬議成露布。直",
    "X82n1571_036:0028c21": "下便承當。歸堂喫茶去　上堂。月生一。三世如來跳",
    "X82n1571_036:0028c22": "不出。月生二。直下分明絕擬議。月生三。凜凜霜風徹",
    "X82n1571_036:0028c23": "骨寒。遂拈拄杖曰。山僧拄杖子。過去不可得。見在不",
    "X82n1571_036:0028c24": "可得。諸人作麼生會。向這裏辨得羅紋。十字一任橫",
    "X82n1571_036:0029a01": "行。苟或未然。切忌亂走。擊禪牀下座。",
    "X82n1571_036:0029a02": "廬州羅漢善修禪師上堂。一氣不言。群芳競吐。烟羃",
    "X82n1571_036:0029a03": "羃兮。水綠山青。日遲遲兮。鶯吟燕語。桃花依舊笑春",
    "X82n1571_036:0029a04": "風。靈雲別後知何許。驀拈柱杖曰。見麼。鼻孔眼睛。一",
    "X82n1571_036:0029a05": "時穿却。",
    "X82n1571_036:0029a06": "開先珣禪師法嗣",
    "X82n1571_036:0029a07": "廬州延昌熈詠禪師僧問。少陵面壁。意旨如何。師曰。",
    "X82n1571_036:0029a08": "慚惶殺人。",
    "X82n1571_036:0029a09": "廬州開先宗禪師上堂。一不做。二不休。捩轉鼻孔。捺",
    "X82n1571_036:0029a10": "下雲頭。禾山解打鹽官鼓。僧繇不寫戴嵩牛。廬陵米。",
    "X82n1571_036:0029a11": "投子油。雪峰依舊輥雙毬。夜來風送衡陽信。寒鴈一",
    "X82n1571_036:0029a12": "聲霜月幽。",
    "X82n1571_036:0029a13": "甘露顒禪師法嗣",
    "X82n1571_036:0029a14": "揚州光孝元禪師僧問。如何是和尚家風。師曰。七顛",
    "X82n1571_036:0029a15": "八倒。曰忽遇客來。如何祇待。師曰。生鐵蒺藜劈口[祝/土]。",
    "X82n1571_036:0029a16": "雪竇榮禪師法嗣",
    "X82n1571_036:0029a17": "福州雪峰大智禪師僧問。如何是祖師西來意。師銜",
    "X82n1571_036:0029a18": "拂柄示之。僧曰。此是香嚴底。和尚又作麼生。師便喝。",
    "X82n1571_036:0029a19": "僧大笑。師叱曰。這野狐精。",
    "X82n1571_036:0029a20": "元豐滿禪師法嗣",
    "X82n1571_036:0029a21": "福州雪峰宗演圓覺禪師恩州崔氏子。法貌修整。持",
    "X82n1571_036:0029a22": "守嚴密。宣和中。徽宗詔入內庭說法。賜紫方袍。住院",
    "X82n1571_036:0029a23": "凡十有三。僧問。不慕諸聖不重己靈時如何。師曰。欵",
    "X82n1571_036:0029a24": "出囚口。曰便恁麼會去時如何。師曰。換手搥胸。問如",
    "X82n1571_036:0029b01": "何是大善知識心。師曰。十字街頭片瓦子。辭眾曰。僧",
    "X82n1571_036:0029b02": "問。如何是臨岐一句。師曰。有馬騎馬。無馬步行。曰途",
    "X82n1571_036:0029b03": "中事作麼生。師曰。賤避貴　上堂。遣迷求悟。不知迷",
    "X82n1571_036:0029b04": "是悟之鉗鎚。愛聖憎凡。不知凡是聖之鑪鞴。祇如聖",
    "X82n1571_036:0029b05": "凡雙泯。迷悟俱忘一句。作麼生道。半夜彩霞籠玉像。",
    "X82n1571_036:0029b06": "天明峰頂五雲遮。",
    "X82n1571_036:0029b07": "衛州王大夫遺其名。以喪偶厭世相。遂參元豐。於言",
    "X82n1571_036:0029b08": "下知歸。豐一日謂曰。子乃今之陸亘也。公便掩耳。既",
    "X82n1571_036:0029b09": "而回壇山之陽。縛茅自處者三載。偶歌曰。壇山裏。日",
    "X82n1571_036:0029b10": "何長。青松嶺。白雲鄉。吟鳥啼猿作道場。散髮采薇歌",
    "X82n1571_036:0029b11": "又笑。從教人道野夫狂。",
    "X82n1571_036:0029b12": "育王振禪師法嗣",
    "X82n1571_036:0029b13": "明州岳林真禪師上堂。古人道。初秋夏末。合有責情",
    "X82n1571_036:0029b14": "三十棒。岳林則不然。靈山會上。世尊拈華。迦葉微笑。",
    "X82n1571_036:0029b15": "正當恁麼時。好與三十棒。何故如此。太平時節。強起",
    "X82n1571_036:0029b16": "干戈。教人吹大法螺。擊大法鼓。舉步則金蓮躞蹀。端",
    "X82n1571_036:0029b17": "居則寶座巍峩。梵王引之於前。香花繚繞。帝釋隨之",
    "X82n1571_036:0029b18": "於後。龍象駢羅。致令後代兒孫。遞相倣斆。三三兩兩。",
    "X82n1571_036:0029b19": "皆言出格風標。劫劫波波。未肯歸家。穩坐鼓唇搖舌。",
    "X82n1571_036:0029b20": "宛如鐘磬笙竽。奮臂點胸。何啻稻麻竹葦。更逞遊山",
    "X82n1571_036:0029b21": "玩水。撥草瞻風。人前說得石點頭。天上飛來花撲地。",
    "X82n1571_036:0029b22": "也好與三十棒。且道。坐夏賞勞。如何酬獎。良久曰。萬",
    "X82n1571_036:0029b23": "寶功成何厚薄。千鈞價重自低昂。",
    "X82n1571_036:0029b24": "招提湛禪師法嗣",
    "X82n1571_036:0029c01": "秀州華亭觀音和尚僧問。如何是佛。師曰。半夜烏龜",
    "X82n1571_036:0029c02": "火裏行。曰意作麼生。師曰。虗空無背面。僧禮拜。師便",
    "X82n1571_036:0029c03": "打。",
    "X82n1571_036:0029c04": "南嶽下十四世",
    "X82n1571_036:0029c05": "淨慈明禪師法嗣",
    "X82n1571_036:0029c06": "臨安府淨慈象禪師越州山陰人。上堂。古者道。一翳",
    "X82n1571_036:0029c07": "在眼。空花亂墜。拈拄杖曰。淨慈拈起拄杖。豈不是一",
    "X82n1571_036:0029c08": "翳在眼。百千諸佛。總在拄杖頭。現丈六紫磨金色之",
    "X82n1571_036:0029c09": "身。乘其國土。遊歷十方。說一切法。度一切眾。豈不是",
    "X82n1571_036:0029c10": "空花亂墜。即今莫有向拄杖未拈已前。坐斷得麼。出",
    "X82n1571_036:0029c11": "來與淨慈相見。如無。切忌向空本無花。眼本無翳處",
    "X82n1571_036:0029c12": "著倒。乃擲拄杖。下座。",
    "X82n1571_036:0029c13": "福州雪峰隆禪師上堂。一不成。二不是。口喫飯。鼻出",
    "X82n1571_036:0029c14": "氣。休云北斗藏身。說甚南山鼈鼻。家財運出任交關。",
    "X82n1571_036:0029c15": "勸君莫競錐頭利。",
    "X82n1571_036:0029c16": "長蘆和禪師法嗣",
    "X82n1571_036:0029c17": "鎮江府甘露達珠禪師福州人。上堂。聖賢不分。古今",
    "X82n1571_036:0029c18": "惟一。可謂火就燥。水流濕。鑿井而飲。耕田而食。大眾。",
    "X82n1571_036:0029c19": "東村王老去不歸。紛紛黃葉空狼籍。",
    "X82n1571_036:0029c20": "臨安府靈隱惠淳圓智禪師上堂。吾心似秋月。碧潭",
    "X82n1571_036:0029c21": "清皎潔。乃喝曰。寒山子話墮了也。諸禪德。皎潔無塵。",
    "X82n1571_036:0029c22": "豈中秋之月可比。虗明絕待。非照世之珠可倫。獨露",
    "X82n1571_036:0029c23": "乾坤。光吞萬象。普天匝地。耀古騰今。且道。是個甚麼。",
    "X82n1571_036:0029c24": "良久曰。此夜一輪滿。清光何處無。",
    "X82n1571_036:0030a01": "雪峰慧禪師法嗣",
    "X82n1571_036:0030a02": "臨安府淨慈月堂道昌佛行禪師湖州寶溪吳氏子。",
    "X82n1571_036:0030a03": "僧問。大用現前。不存軌則時如何。師曰。張家兄弟太",
    "X82n1571_036:0030a04": "無良。曰恁麼則一切處皆是去也。師曰。莫唐突人好",
    "X82n1571_036:0030a05": "　問心生則法生。心滅則法滅。祇如心法雙忘時。生",
    "X82n1571_036:0030a06": "滅在甚麼處。師曰。左手得來右手用　問如何是從",
    "X82n1571_036:0030a07": "上宗門中事。師曰。一畝地。曰便恁麼會時如何。師曰。",
    "X82n1571_036:0030a08": "埋沒不少　問如何是諸佛本源。師曰。屋頭問路。曰",
    "X82n1571_036:0030a09": "向上還有事也無。師曰。月下拋甎　上堂。未透祖師",
    "X82n1571_036:0030a10": "關。千難與萬難。既透祖師關。千難與萬難。未透時難",
    "X82n1571_036:0030a11": "即且置。既透了。因甚麼却難。放下笊籬雖得價。動他",
    "X82n1571_036:0030a12": "杓柄也無端　上堂。與我相似。共你無緣。打翻茶銚。",
    "X82n1571_036:0030a13": "傾出爐煙。還丹一粒分明在。流落人間是幾年。咄",
    "X82n1571_036:0030a14": "　上堂。鴈過長空。影沉寒水。鴈無遺蹤之意。水無留影",
    "X82n1571_036:0030a15": "之心。若能如是。正好買草鞋行脚。所以道。動則影現。",
    "X82n1571_036:0030a16": "覺則冰生。不動不覺。正在死水裏。薦福老人出頭不",
    "X82n1571_036:0030a17": "得。即且置。育王今日又作麼生。向道莫行山下路。果",
    "X82n1571_036:0030a18": "聞猿呌斷腸聲　歲旦上堂。舉拂子曰。歲朝把筆。萬",
    "X82n1571_036:0030a19": "事皆吉。忽有個漢出來道。和尚這個是三家村裏保",
    "X82n1571_036:0030a20": "正書門底。為甚麼將來華王座上。當作宗乘。祇向他",
    "X82n1571_036:0030a21": "道。牛進千頭。馬入百疋　師為人高古。法嗣無聞。或",
    "X82n1571_036:0030a22": "謂。和尚無意囑託。得不辜妙湛乎。師曰。種瓜而愛盛",
    "X82n1571_036:0030a23": "者。夏日方中而灌之。瓜不旋踵而死。其愛之非不勤。",
    "X82n1571_036:0030a24": "灌之非不以時也。諸方提挈衲子。不觀其道業內充。",
    "X82n1571_036:0030b01": "才器宏遠。只欲速其為人。逮審其道德則淫汙。察其",
    "X82n1571_036:0030b02": "言行則乖戾。謂其公正邪侫。得非愛過其分乎。正猶",
    "X82n1571_036:0030b03": "日中灌瓜。予深恐識者笑。故不為耳。",
    "X82n1571_036:0030b04": "臨安府徑山照堂了一禪師明州徐氏子。初住石泉。",
    "X82n1571_036:0030b05": "次遷黃檗。宋高宗紹興甲戌。被旨住徑山。上堂。參元",
    "X82n1571_036:0030b06": "之士。觸境遇緣。不能直下透脫者。葢為業識深重。情",
    "X82n1571_036:0030b07": "妄膠固。六門未息。一處不通。絕點純清。含生難到。直",
    "X82n1571_036:0030b08": "須入林不動草。入水不動波。始可順生死流。入人間",
    "X82n1571_036:0030b09": "世。諸人要會麼。以拄杖畫曰。祇向這裏薦取　一旦。",
    "X82n1571_036:0030b10": "指芝巖遺址曰。吾將築室居焉。乙亥三月示微疾。退",
    "X82n1571_036:0030b11": "處明月堂。唱衣供眾。翌日書偈而逝。壽六十四。臘五",
    "X82n1571_036:0030b12": "十。遵治命。塔所指遺址。",
    "X82n1571_036:0030b13": "鎮江府金山了心禪師上堂。佛之一字孰云無。木馬",
    "X82n1571_036:0030b14": "泥牛滿道途。倚遍欄干春色晚。海風吹斷碧珊瑚。還",
    "X82n1571_036:0030b15": "有同聲相應。同氣相求者麼。百鳥不來樓閣閉。祇聞",
    "X82n1571_036:0030b16": "夜雨滴芭蕉。",
    "X82n1571_036:0030b17": "香嚴月禪師法嗣",
    "X82n1571_036:0030b18": "鄧州香嚴倚松如壁禪師撫州饒氏子。上堂。變化密",
    "X82n1571_036:0030b19": "移何太急。剎那念念一呼吸。八萬四千方便門。且道",
    "X82n1571_036:0030b20": "何門不可入。入不入。曉來雨打芭蕉濕。殷勤更問個",
    "X82n1571_036:0030b21": "中人。門外堂堂相對立　聞啄木鳥鳴。說偈曰。剝剝",
    "X82n1571_036:0030b22": "剝。裏面有蟲外面啄。多少茫茫瞌睡人。頂後一錐猶",
    "X82n1571_036:0030b23": "未覺。若不覺。更聽山僧剝剝剝。",
    "X82n1571_036:0030b24": "慧林深禪師法嗣",
    "X82n1571_036:0030c01": "臨安府靈隱寂室慧光禪師錢塘夏侯氏子。僧問。飛",
    "X82n1571_036:0030c02": "來山色。示清淨法身。合澗溪聲。演廣長舌相。正當恁",
    "X82n1571_036:0030c03": "麼時。如何是雲門一曲。師曰。芭蕉葉上三更雨。曰一",
    "X82n1571_036:0030c04": "句全提超佛祖。滿筵朱紫盡知音。師曰。逢人不得錯",
    "X82n1571_036:0030c05": "舉　上堂。不用求真。何須息見。倒騎牛兮入佛殿。羗",
    "X82n1571_036:0030c06": "笛一聲天地空。不知誰識瞿曇面。",
    "X82n1571_036:0030c07": "台州國清愚谷妙印禪師上堂。滿口道得底。為甚麼",
    "X82n1571_036:0030c08": "不知有。十分知有底。為甚麼滿口道不得。且道。誵訛",
    "X82n1571_036:0030c09": "在甚麼處。若也知得。許你照用同時。明闇俱了。其或",
    "X82n1571_036:0030c10": "未然。道得道不得。知有不知有。南山石大蟲。解作師",
    "X82n1571_036:0030c11": "子吼。",
    "X82n1571_036:0030c12": "台州國清垂慈普紹禪師上堂。靈雲悟桃花。元沙傍",
    "X82n1571_036:0030c13": "不肯。多少癡禪和。擔雪去填井。今春花又開。此意誰",
    "X82n1571_036:0030c14": "能領。端的少人知。花落春風靜。",
    "X82n1571_036:0030c15": "泉州九座慧邃禪師上堂。九座今日向孤峰絕頂。駕",
    "X82n1571_036:0030c16": "一隻鐵船。截斷天下人要津。教他揮篙動掉不得。有",
    "X82n1571_036:0030c17": "個錦標子。且道。在甚麼人手裏。拈拄杖曰。看看。向道",
    "X82n1571_036:0030c18": "是龍剛不信。等閑奪得始驚人。",
    "X82n1571_036:0030c19": "報恩然禪師法嗣",
    "X82n1571_036:0030c20": "秀州資聖元祖禪師僧問。紫金蓮捧千輪足。白玉毫",
    "X82n1571_036:0030c21": "輝萬德身。如何是佛。師曰。拖槍帶甲。曰貫花千偈雖",
    "X82n1571_036:0030c22": "殊品。標月還歸理一如。如何是法。師曰。元豐條。紹興",
    "X82n1571_036:0030c23": "令。曰林下雅為方外客。人間堪作火中蓮。如何是僧。",
    "X82n1571_036:0030c24": "師曰。披席把椀。",
    "X82n1571_036:0031a01": "慧林海禪師法嗣",
    "X82n1571_036:0031a02": "廬州萬杉壽堅禪師相州人。歲旦上堂。有一人。不拜",
    "X82n1571_036:0031a03": "歲。不迎新。寒暑不能侵其體。聖凡不能混其迹。從來",
    "X82n1571_036:0031a04": "鼻孔遼天。誰管多年曆日。大眾且道。此人即今在甚",
    "X82n1571_036:0031a05": "麼處。卓拄杖曰。咄咄咄沒處去。",
    "X82n1571_036:0031a06": "開先宗禪師法嗣",
    "X82n1571_036:0031a07": "瑞州黃檗惟初禪師常州蔡氏子。上堂。我見宗大哥。",
    "X82n1571_036:0031a08": "平生槁默危坐。所謂朽木形骸。未嘗口角譊譊。將佛",
    "X82n1571_036:0031a09": "祖言教。以當門庭。祇要當人歇得。十成自然。不向這",
    "X82n1571_036:0031a10": "殻漏子上著倒。有僧問。既不向這殻漏子上著倒。未",
    "X82n1571_036:0031a11": "審如何保任。師曰。無你用心處。曰和尚豈無方便。師",
    "X82n1571_036:0031a12": "曰。鏊餅既無汁。壓沙那有油。",
    "X82n1571_036:0031a13": "潭州嶽麓海禪師僧問。進前三步時如何。師曰。撞頭",
    "X82n1571_036:0031a14": "磕額。曰退後三步時如何。師曰。墮坑落壍。曰不進不",
    "X82n1571_036:0031a15": "退時如何。師曰。立地死漢。",
    "X82n1571_036:0031a16": "雪峰演禪師法嗣",
    "X82n1571_036:0031a17": "福州西禪慧舜禪師真定府人。上堂。五日一參。三八",
    "X82n1571_036:0031a18": "普說。千說萬說。橫說豎說。忽有個漢出來道。說即不",
    "X82n1571_036:0031a19": "無。爭奈三門頭兩個不肯。山僧即向他道。瞎漢若不",
    "X82n1571_036:0031a20": "得他兩個。西禪大似不遇知音。",
    "X82n1571_036:0031a21": "南嶽下十五世",
    "X82n1571_036:0031a22": "雪竇明禪師法嗣",
    "X82n1571_036:0031a23": "密州[山*耆]山寧禪師上堂。有時孤峰頂上。嘯月眠雲。有",
    "X82n1571_036:0031a24": "時大洋海中。翻波走浪。有時十字街頭。七穿八穴。諸",
    "X82n1571_036:0031b01": "人還相委悉麼。樟樹花開盛。芭蕉葉最多　後朱諤。",
    "X82n1571_036:0031b02": "迎主佘山昭慶。而逝。塔于寺之東。",
    "X82n1571_036:0031b03": "淨慈昌禪師法嗣",
    "X82n1571_036:0031b04": "臨安府五雲悟禪師苕溪人。上堂。月堂老漢道。行不",
    "X82n1571_036:0031b05": "見行。是個甚麼。坐不見坐。是個甚麼。著衣時不見著",
    "X82n1571_036:0031b06": "衣。是個甚麼。喫飯時不見喫飯。是個甚麼。山僧雖與",
    "X82n1571_036:0031b07": "他同牀打睡。要且各自做夢。何故。行見行。坐見坐。著",
    "X82n1571_036:0031b08": "衣時見著衣。喫飯時見喫飯。無有不見底道理亦。無",
    "X82n1571_036:0031b09": "個是甚麼。諸人且道。老漢底是。五雲底是。拈拄杖。卓",
    "X82n1571_036:0031b10": "一下曰。桃紅李白薔薇紫。問著春風總不知。",
    "X82n1571_036:0031b11": "靈隱光禪師法嗣",
    "X82n1571_036:0031b12": "臨安府中竺癡禪元妙禪師婺州王氏子。僧問。如何",
    "X82n1571_036:0031b13": "是截斷眾流句。師曰。佛祖開口無分。曰如何是函葢",
    "X82n1571_036:0031b14": "乾坤句。師曰。匝地普天。曰如何是隨波逐浪句。師曰。",
    "X82n1571_036:0031b15": "有時入荒草。有時上孤峰　上堂。黃昏雞報曉。半夜",
    "X82n1571_036:0031b16": "日頭明。驚起雪師子。瞠開紅眼睛　上堂。去年梅。今",
    "X82n1571_036:0031b17": "歲柳。顏色馨香。喝一喝。良久曰。若不得這一喝。幾乎",
    "X82n1571_036:0031b18": "道著依舊。且道。道著後如何。眼睛突出。",
    "X82n1571_036:0031b19": "圓覺曇禪師法嗣",
    "X82n1571_036:0031b20": "撫州靈巖圓日禪師上堂。悟無不悟。得無不得。九年",
    "X82n1571_036:0031b21": "面壁空勞力。三脚驢兒跳上天。泥牛入海無蹤跡。為",
    "X82n1571_036:0031b22": "甚如此。九九八十一揑跳。",
    "X82n1571_036:0031b23": "嶽麓海禪師法嗣",
    "X82n1571_036:0031b24": "荊門軍玉泉思達磨師僧問。如何是一印印空。師曰。",
    "X82n1571_036:0031c01": "萬象收歸古鑑中。曰如何是一印印水。師曰。秋蟾影",
    "X82n1571_036:0031c02": "落千江裏。曰如何是一印印泥。師曰。細觀文彩未生",
    "X82n1571_036:0031c03": "時。",
    "X82n1571_036:0031c04": "南嶽下十六世",
    "X82n1571_036:0031c05": "中竺妙禪師法嗣",
    "X82n1571_036:0031c06": "溫州光孝己菴深禪師本郡人。上堂。龍生龍。鳳生鳳。",
    "X82n1571_036:0031c07": "老鼠養兒沿□□。達磨大師不會禪。歷魏遊梁乾打",
    "X82n1571_036:0031c08": "鬨　上堂。一九二九。相逢不出手。三九二十七。籬頭",
    "X82n1571_036:0031c09": "吹觱栗。翻憶小釋迦。雙子抱屈膝。知不知。實不實。摩",
    "X82n1571_036:0031c10": "訶般若波羅蜜　上堂。維摩默然。普賢廣說。歷代聖",
    "X82n1571_036:0031c11": "人互呈醜拙。君不見。落花三月子規啼。一聲聲是一",
    "X82n1571_036:0031c12": "點血　上堂。風蕭蕭。葉飄飄。雲片片。水茫茫。江干獨",
    "X82n1571_036:0031c13": "立向誰說。天外飛鴻三兩行。",
    "X82n1571_036:0031c15": "五燈全書卷第三十六"
}