{
    "T04n0212_008:0649c02": "出曜經卷第八",
    "T04n0212_008:0649c04": "姚秦涼州沙門竺佛念譯",
    "T04n0212_008:0649c05": "6 念品念品第六",
    "T04n0212_008:0649c06": "念喜生憂，　　念喜生畏，　　無所念喜，",
    "T04n0212_008:0649c07": "何憂何畏？",
    "T04n0212_008:0649c08": "昔佛在舍衛國祇樹給孤獨園。時，有外道梵",
    "T04n0212_008:0649c09": "志素少子息，唯有一子卒便命終，晝夜追憶不",
    "T04n0212_008:0649c10": "能飲食，脫衣露形在塜啼哭，恒憶亡兒行來進",
    "T04n0212_008:0649c11": "止處所。是時梵志出舍衛城到祇洹精舍，至",
    "T04n0212_008:0649c12": "世尊所共相問訊在一面坐。是時世尊告梵",
    "T04n0212_008:0649c13": "志曰：「汝今梵志諸根不定心意倒錯，有何事",
    "T04n0212_008:0649c14": "故乃至於是？」梵志白佛：「唯有一子捨我命終，",
    "T04n0212_008:0649c15": "不能逐亡苟存而已，諸根豈能得定意不倒錯",
    "T04n0212_008:0649c16": "耶？少小養育冀望得力，今便捨我無常，心意",
    "T04n0212_008:0649c17": "懊惱不能去懷。自死已來晝夜追憶不離食",
    "T04n0212_008:0649c18": "息，脫衣露形在塚啼哭，恒憶行來進止處所。」",
    "T04n0212_008:0649c19": "世尊告曰：「如是梵志！如汝所言，皆由恩愛生",
    "T04n0212_008:0649c20": "愁憂苦惱。」梵志白佛：「不如瞿曇所說，世人恩",
    "T04n0212_008:0649c21": "愛皆生歡樂。」時彼梵志聞佛所說亦不然可，",
    "T04n0212_008:0649c22": "即從坐起儼頭而去。道經戲村，見有二人對",
    "T04n0212_008:0649c23": "坐博戲，梵志見已便興斯念：「夫人處世高才",
    "T04n0212_008:0649c24": "智慧，博古攬今敷於幽奧，無有出此博戲之",
    "T04n0212_008:0649c25": "人。我今可以瞿曇所說向彼二人宣耶？」時梵",
    "T04n0212_008:0649c26": "志即向二人說瞿曇所說言教，時彼戲人謂",
    "T04n0212_008:0649c27": "梵志曰：「如是如是如汝所言，恩愛合會皆生歡",
    "T04n0212_008:0649c28": "樂。」梵志心自生念：「我之所念與彼不異。」即從",
    "T04n0212_008:0649c29": "坐起歡喜踊躍涉道而去。如是展轉聞波斯",
    "T04n0212_008:0650a01": "匿王，時波斯匿王語末利夫人曰：「卿頗聞瞿",
    "T04n0212_008:0650a02": "曇沙門所說，恩愛合會皆生愁憂苦惱耶？」夫人",
    "T04n0212_008:0650a03": "白王：「如王所說，恩愛合會皆生愁憂苦惱。」王",
    "T04n0212_008:0650a04": "告夫人：「汝是瞿曇弟子，瞿曇是汝師，豈得不",
    "T04n0212_008:0650a05": "說恩愛合會生愁憂苦惱耶？末利當知！恩愛",
    "T04n0212_008:0650a06": "合會皆生歡樂，喜情內發共相娛樂，何以故說",
    "T04n0212_008:0650a07": "生愁憂苦惱耶？」是時夫人前白言：「願聽微言，",
    "T04n0212_008:0650a08": "以自陳啟，若見聽者敢有所宣。」王報夫人：「恣",
    "T04n0212_008:0650a09": "汝所說。」夫人白王：「云何大王！頗念婆耆利王",
    "T04n0212_008:0650a10": "女不耶？復念流離大將軍不？復念禹翅剎利",
    "T04n0212_008:0650a11": "夫人不？」王告夫人：「我甚愛念婆耆王女、流離",
    "T04n0212_008:0650a12": "大將軍、禹翅剎利夫人，不去心懷斯須頃。」夫",
    "T04n0212_008:0650a13": "人白王言：「云何大王！斯諸人等設當變易各",
    "T04n0212_008:0650a14": "就後世，當有愁憂苦惱不耶？」王告夫人：「彼等",
    "T04n0212_008:0650a15": "諸人變易遷轉，甚懷憂愁痛切叵言。」夫人白",
    "T04n0212_008:0650a16": "言：「王念愛我不？」王報夫人：「甚愛於卿。」夫人白",
    "T04n0212_008:0650a17": "言：「設我遷轉變易不住者，王復當愁憂不？」王",
    "T04n0212_008:0650a18": "告夫人：「甚懷愁憂，不去食息心意倒錯，或成",
    "T04n0212_008:0650a19": "狂病。」「云何大王！頗念迦尸拘薩羅國界人民",
    "T04n0212_008:0650a20": "不？」王報夫人：「甚愛敬念。所以然者，如我今日",
    "T04n0212_008:0650a21": "五樂自娛，皆由拘薩羅國界人民得此歡樂。」",
    "T04n0212_008:0650a22": "「云何大王！若使拘薩羅國界人民變易遷轉，當",
    "T04n0212_008:0650a23": "生愁憂苦惱不耶？」王告夫人：「若無彼人民則",
    "T04n0212_008:0650a24": "無我身，那得不生愁憂苦惱乎？」「如今大王以",
    "T04n0212_008:0650a25": "自證明，恩愛離苦、怨憎會苦。如來所說，正謂",
    "T04n0212_008:0650a26": "此義耳。」時波斯匿王心開意悟，即勅夫人：「自",
    "T04n0212_008:0650a27": "今已後，我為瞿曇弟子，瞿曇為我師。」「我今末",
    "T04n0212_008:0650a28": "利，遙歸命瞿曇沙門歸命法歸命比丘僧，盡",
    "T04n0212_008:0650a29": "我形壽不復殺生。」是故說曰，念喜生憂，念喜",
    "T04n0212_008:0650b01": "生畏；無所念喜，何憂何畏？念喜生畏者，人得",
    "T04n0212_008:0650b02": "疾患，瞻養病者恒生憂畏恐病不差，或欲至",
    "T04n0212_008:0650b03": "他方、或為王使、或入海採寶，家人畏懼恐行",
    "T04n0212_008:0650b04": "不全濟，家人諫諭：「家有餘財足畢命生活，何",
    "T04n0212_008:0650b05": "為遠涉艱難採致貴貨？設汝去者兩頭俱衰，",
    "T04n0212_008:0650b06": "或行安住衰、或行衰住安。」是故說曰，念喜生",
    "T04n0212_008:0650b07": "畏也。無所念喜，何憂何畏者，云何？設無所念",
    "T04n0212_008:0650b08": "喜，能除欲愛。何以故？以其欲界憂根堅固掘",
    "T04n0212_008:0650b09": "根甚難，是故說曰，無所念喜何憂何畏。有",
    "T04n0212_008:0650b10": "憂則有畏，無憂何有畏耶？憂盡則畏盡，五滅",
    "T04n0212_008:0650b11": "十八滅，此之謂也。念喜生憂、念喜生畏，念喜",
    "T04n0212_008:0650b12": "已離，遂捨狂惑。昔佛在舍衛國祇樹給孤獨",
    "T04n0212_008:0650b13": "園。時有梵志大種稻田，唯有一子在田守衛，",
    "T04n0212_008:0650b14": "時天大雹雨，傷殺稻子并殺其兒。時彼梵志",
    "T04n0212_008:0650b15": "心懷苦惱馳走城市，倮形露跣不避豪賤，展",
    "T04n0212_008:0650b16": "轉以次到祇桓精舍。然彼梵志應得受化，",
    "T04n0212_008:0650b17": "如來玄鑒知應得度，即化祇洹門外盡為稻",
    "T04n0212_008:0650b18": "田，復作化人如梵志子。梵志見已意即開悟，",
    "T04n0212_008:0650b19": "稻田我子今故存在，橫自勞苦在外馳走。心",
    "T04n0212_008:0650b20": "意還定不復狂惑，往至世尊所，頭面禮足在",
    "T04n0212_008:0650b21": "一面坐。是時如來見彼坐定，諸佛世尊常所",
    "T04n0212_008:0650b22": "說法，苦習盡道四諦真如，盡為彼梵志一一",
    "T04n0212_008:0650b23": "說之，逆順三昧空無相願一一分別，使彼梵",
    "T04n0212_008:0650b24": "志曤然大悟，諸塵垢盡得法眼淨。彼已得法",
    "T04n0212_008:0650b25": "成法，無虛妄法、無狐疑法，自處如來眾無所畏",
    "T04n0212_008:0650b26": "法，即從座起禮如來足：「自今已始受三自歸，",
    "T04n0212_008:0650b27": "歸命佛歸命法歸命比丘僧，盡形壽不復殺",
    "T04n0212_008:0650b28": "生。」是故說曰，念喜已離便捨狂惑。心意還正",
    "T04n0212_008:0650b29": "皆由佛力，不遇佛者則不成辦。",
    "T04n0212_008:0650c01": "夫人懷愁憂，　　世苦無數端，",
    "T04n0212_008:0650c02": "斯由念恩愛，　　無念則無畏。",
    "T04n0212_008:0650c03": "夫人懷愁憂者，眾生之類晝夜愁憂相對號",
    "T04n0212_008:0650c04": "哭，或時失性遂致狂惑，皆由恩愛戀慕所致，",
    "T04n0212_008:0650c05": "是故說曰，夫人懷愁憂也。世苦無數端者，",
    "T04n0212_008:0650c06": "衣不蓋形食不充口，顏色萎黃身體垢坌，五親",
    "T04n0212_008:0650c07": "分離廢諸伎術，皆由恩愛致此災患。人在世",
    "T04n0212_008:0650c08": "間遇諸苦惱，亦由恩愛不能捨離，是故說曰，",
    "T04n0212_008:0650c09": "世苦無數端也。斯由念恩愛者，生死久長苦",
    "T04n0212_008:0650c10": "本難尋，愚者處中不自覺知，人相戀慕非徒",
    "T04n0212_008:0650c11": "一類，或念父母兄弟宗親知識，死者生者於",
    "T04n0212_008:0650c12": "中興念，追號啼哭，是故說曰，斯由念恩愛也。",
    "T04n0212_008:0650c13": "無念則無畏者，人去想念無所戀慕則無愁",
    "T04n0212_008:0650c14": "憂苦惱。有家憂家有財憂財，有車乘鞍馬",
    "T04n0212_008:0650c15": "則憂車乘鞍馬，無車乘鞍馬則無所戀。無想",
    "T04n0212_008:0650c16": "念者，何者是？所謂欲愛盡人永斷無餘。何者",
    "T04n0212_008:0650c17": "斷欲愛人？所謂徑取阿那含不由二道，是謂",
    "T04n0212_008:0650c18": "斷欲愛人，無有想念永處究竟不還欲界，凡",
    "T04n0212_008:0650c19": "夫愛未盡，雖獲五通不離三有，若失神足恚",
    "T04n0212_008:0650c20": "怒隆盛，彈指之頃還墮惡趣，方當經歷劫數",
    "T04n0212_008:0650c21": "乃還復身。是故說曰，無念則無畏也。",
    "T04n0212_008:0650c22": "是故不生念，　　念者是惡累，",
    "T04n0212_008:0650c23": "彼則無諸縛，　　無念無不念。",
    "T04n0212_008:0650c24": "是故不生念者，人生世間，由念生恩愛、由念",
    "T04n0212_008:0650c25": "變易，諸有愁憂苦惱皆緣念而生，是故說曰，",
    "T04n0212_008:0650c26": "不生念也。念者是惡累，云何？猶世有狂夫身",
    "T04n0212_008:0650c27": "抱困病，以其病故，或殺五生或殺百生以救",
    "T04n0212_008:0650c28": "病者謂蒙瘳降，不知病者受罪無數。或有病",
    "T04n0212_008:0650c29": "人殺生祠祀亦望救命，正使病人藏置百重",
    "T04n0212_008:0651a01": "鐵籠裏者，於一重間盡安衛守共相括證，不",
    "T04n0212_008:0651a02": "聽司命來錄死者。此事不然。皆由恩愛致此",
    "T04n0212_008:0651a03": "災變。或復有人知親別久，遠來歸家念彼人",
    "T04n0212_008:0651a04": "故，殺害蟲獸不可稱計共相慶賀，以積殃禍",
    "T04n0212_008:0651a05": "之根。是故說曰，念者是惡累也。彼則無諸",
    "T04n0212_008:0651a06": "縛者，所謂縛者，羈靽人神不至無為，如契經",
    "T04n0212_008:0651a07": "所說，夫人染著愛心未盡者，有緣有因所趣",
    "T04n0212_008:0651a08": "生處，或彼終生此，有因有緣繫所繫、縛所縛、",
    "T04n0212_008:0651a09": "結所結。猶如智人及智弟子，若能作華鬘，先",
    "T04n0212_008:0651a10": "作長繩為本，因上織華鬘，以花為緣得成華",
    "T04n0212_008:0651a11": "鬘。愛心未盡者亦復如是，有緣有因所趣生",
    "T04n0212_008:0651a12": "處彼終生此，有緣有因得果證之人，不復經",
    "T04n0212_008:0651a13": "此諸縛之難。是故說曰，彼則無諸縛。無念",
    "T04n0212_008:0651a14": "無不念者，以離惱熱念，而無恩愛、無為，樂",
    "T04n0212_008:0651a15": "遊戲第一義，是故說曰，無念無不念。",
    "T04n0212_008:0651a16": "念為求方便，　　非義未設權，",
    "T04n0212_008:0651a17": "權慧致大義，　　自致第一尊。",
    "T04n0212_008:0651a18": "念為求方便者，欲得修習無上智慧，分別深",
    "T04n0212_008:0651a19": "義無有欺詐，已成此慧終已無亂，是故說曰，",
    "T04n0212_008:0651a20": "念為求方便也。非義未設權者，云何？非義與",
    "T04n0212_008:0651a21": "此深義亦不相應，令人墮惡不興善根，為諸",
    "T04n0212_008:0651a22": "智人所見嗤笑。若能改已往失者，令作將來",
    "T04n0212_008:0651a23": "福也，便為天人所嘆譽，權得消咎舋於當時，",
    "T04n0212_008:0651a24": "殖善本於來世，是故說曰，非義未設權也。權",
    "T04n0212_008:0651a25": "慧致大義者，云何？與善知識從事，教人正見",
    "T04n0212_008:0651a26": "不順邪業，亦復不習外道異術，承受其義，所",
    "T04n0212_008:0651a27": "謂義者，無漏慧義禪義觀義，是故說曰，權慧",
    "T04n0212_008:0651a28": "致大義也。自致第一尊者，諸佛世尊奉持禁",
    "T04n0212_008:0651a29": "戒，不放逸人執心牢固不入邪聚，恒以禁戒訓",
    "T04n0212_008:0651b01": "誨眾生常求三業，是故說曰，自致第一尊也。",
    "T04n0212_008:0651b02": "莫與愛念會，　　亦莫不念俱，",
    "T04n0212_008:0651b03": "愛念不見苦，　　不念愛憂慼，",
    "T04n0212_008:0651b04": "於中生愁慼，　　消滅人根原。",
    "T04n0212_008:0651b05": "莫與愛念會者，昔有二人共相愛敬不能相",
    "T04n0212_008:0651b06": "離，行則俱進食則同甘。中共離別各在異處，",
    "T04n0212_008:0651b07": "後復追憶思共相見，屢遣信喚欲得同處。「卿",
    "T04n0212_008:0651b08": "若不來益吾愁矣。」此人怨家與彼人親親，彼",
    "T04n0212_008:0651b09": "其來喚寧可共赴其命耶？遂便從命相與共",
    "T04n0212_008:0651b10": "往，別久相見內懷歡喜，見彼怨家情憤不悅，",
    "T04n0212_008:0651b11": "在其隱處親親義言：「奚復與我怨家遊止同",
    "T04n0212_008:0651b12": "行，我不喜見。」得此言說，愛著偏多便共俱還，",
    "T04n0212_008:0651b13": "其後思想復遣信喚，如是再三，復語親親：「何",
    "T04n0212_008:0651b14": "故與彼人遊處耶？」其人報曰：「愛至待厚退忘",
    "T04n0212_008:0651b15": "來言。」即復報曰：「思見所歡復見惡緣，我今",
    "T04n0212_008:0651b16": "何為乃爾戀著親親，兩不相適耶？」即便捐家",
    "T04n0212_008:0651b17": "妻息出家學道。復有一人唯有一子，為羅剎",
    "T04n0212_008:0651b18": "鬼所持，晝夜憂念不能捨離。時羅剎鬼全舉",
    "T04n0212_008:0651b19": "小兒詣鬼住處經十餘日，彼人不見其子，晝",
    "T04n0212_008:0651b20": "夜憂念死而復穌。羅剎鬼復將兒還，父見兒",
    "T04n0212_008:0651b21": "喜不能自勝，終日抱弄視無厭足，若見羅剎",
    "T04n0212_008:0651b22": "復懷愁憂衣毛為竪。復經十日，羅剎鬼復將",
    "T04n0212_008:0651b23": "小兒還詣鬼國，父後追憶不離食息，如是數",
    "T04n0212_008:0651b24": "反遂成憂疾。其父思惟：「人生憂惱其苦萬端，",
    "T04n0212_008:0651b25": "我今宜可捨家為道。」即便出家得在道次。爾",
    "T04n0212_008:0651b26": "時世尊欲度彼人等，示現權慧安處無為，在",
    "T04n0212_008:0651b27": "大眾中而說此偈：",
    "T04n0212_008:0651b28": "「莫與愛念會，　　亦莫不念俱，",
    "T04n0212_008:0651b29": "愛念不見苦，　　不念愛憂慼，",
    "T04n0212_008:0651c01": "於中生愁慼，　　消滅人根原。」",
    "T04n0212_008:0651c02": "世尊說曰：「恩愛猶尚不可戀慕，況非恩愛而",
    "T04n0212_008:0651c03": "可親近？」時二比丘內自思惟：「如來所訓正為",
    "T04n0212_008:0651c04": "我等，宜自謹慎修無上梵行。」晝則經行夜則",
    "T04n0212_008:0651c05": "坐禪，未經旬日即獲道跡，身能飛行眼能徹",
    "T04n0212_008:0651c06": "視，六通清徹無所罣礙。於如來佛法為有反",
    "T04n0212_008:0651c07": "復，咄嗟恩愛不可恃怙，諸結使盡得羅漢果，",
    "T04n0212_008:0651c08": "善哉福報如影追形，福業冥報如油津衣，身",
    "T04n0212_008:0651c09": "自衰喪罪福不朽。",
    "T04n0212_008:0651c10": "愛念就後世，　　朋友知親多，",
    "T04n0212_008:0651c11": "長夜愁憂思，　　念離甚為苦。",
    "T04n0212_008:0651c12": "愛念就後世者，父母兄弟姊妹中表，及諸知",
    "T04n0212_008:0651c13": "識男女大小，從今世至後世流轉不停，是故",
    "T04n0212_008:0651c14": "說曰，愛念就後世，朋友知親多也。長夜憂",
    "T04n0212_008:0651c15": "思啼泣號哭，蓬頭亂髮搥胸懊惱，是故說曰，",
    "T04n0212_008:0651c16": "長夜愁憂思。念離甚為苦者，恩愛已離，或在",
    "T04n0212_008:0651c17": "他方、或復命終，所求不得所念不從，是故說",
    "T04n0212_008:0651c18": "曰，念離甚為苦。",
    "T04n0212_008:0651c19": "念色善色容，　　天身而別住，",
    "T04n0212_008:0651c20": "極樂而害至，　　為死王所錄。",
    "T04n0212_008:0651c21": "念色善色容者，昔佛在舍衛國祇樹給孤獨",
    "T04n0212_008:0651c22": "園。爾時世尊告諸比丘：「上空界有天名歡樂，",
    "T04n0212_008:0651c23": "過差展轉共集作倡伎樂終日無厭，由其歡",
    "T04n0212_008:0651c24": "樂過故，從彼命終今生此間。比丘當知，復有天",
    "T04n0212_008:0651c25": "名曰喜笑，展轉共集舉聲大笑終日無厭，以",
    "T04n0212_008:0651c26": "其笑過差故，從彼命終來生此間。」是故說曰，",
    "T04n0212_008:0651c27": "念色善色容也。天身而別住者，晝夜戲笑不",
    "T04n0212_008:0651c28": "計無常對至，謂為受天之福無有窮已，極樂",
    "T04n0212_008:0651c29": "而害至，作倡伎樂舉聲大喚，皆是害本皆當",
    "T04n0212_008:0652a01": "捐棄，壽非久保便為死王所攝，隨形料簡科",
    "T04n0212_008:0652a02": "量罪福分別善惡，重罪付鑊湯輕付鬲子，平",
    "T04n0212_008:0652a03": "正如水齊量如概。是故說曰，為死王所攝也。",
    "T04n0212_008:0652a04": "若人處晝夜，　　消滅念愛色，",
    "T04n0212_008:0652a05": "自掘深根本，　　不越死徑路。",
    "T04n0212_008:0652a06": "若人處晝夜者，專精一意斷欲界欲愛永盡",
    "T04n0212_008:0652a07": "無餘，晝則勤精夜則諷誦，是故說曰，若人",
    "T04n0212_008:0652a08": "處晝夜也。消滅念愛色者，已滅已盡度有至",
    "T04n0212_008:0652a09": "無，無復恚怒，是故說曰，消滅念愛色也。自掘",
    "T04n0212_008:0652a10": "深根本者，或時掘念根、或掘愛根、或掘戀慕",
    "T04n0212_008:0652a11": "宗親縛著之根，著勇猛服執智慧钁，掘三毒",
    "T04n0212_008:0652a12": "根永使不生，是故說曰，自掘深根本也。不越",
    "T04n0212_008:0652a13": "死徑路者，愛著田業財寶七珍皆為死徑，心",
    "T04n0212_008:0652a14": "意戀著初不捨離亦是死徑，當求方便超越",
    "T04n0212_008:0652a15": "死路至不死處，是故說曰，不越死徑路也。",
    "T04n0212_008:0652a16": "不善像善色，　　愛色言非愛，",
    "T04n0212_008:0652a17": "苦謂為樂色，　　放逸之所使。",
    "T04n0212_008:0652a18": "不善像善色者，善者意所貪樂，終日翫習而",
    "T04n0212_008:0652a19": "不捨離，為人稱譏，如此眾善除捨遠離，為智",
    "T04n0212_008:0652a20": "者所譏、為智者所棄、為智者所責，是故說曰、",
    "T04n0212_008:0652a21": "不善像善色也。云何愛色言非愛？愛者無欺",
    "T04n0212_008:0652a22": "無詐，令人憂惱所欲不果遂生愛戀，是故說",
    "T04n0212_008:0652a23": "曰，愛色言非愛。云何苦謂為樂色？樂者身",
    "T04n0212_008:0652a24": "中諸根寂靜不亂，志性安和不興亂想，亦能",
    "T04n0212_008:0652a25": "使人生眾苦惱，先歡而後憂，是故說曰，苦謂",
    "T04n0212_008:0652a26": "為樂想。放逸所使者，放逸之人心不常定，與",
    "T04n0212_008:0652a27": "諸五親共相娛樂，生欣怒心放意自恣，是故",
    "T04n0212_008:0652a28": "說曰，放逸之所使也。",
    "T04n0212_008:0652a29": "夫欲自念者，　　不與惡共居，",
    "T04n0212_008:0652b01": "此則難獲得，　　樂為惡根本。",
    "T04n0212_008:0652b02": "夫欲自念者，若人欲自愛身當先愛彼，不由",
    "T04n0212_008:0652b03": "此愛傷害生命，是故說曰，夫欲自念身也。",
    "T04n0212_008:0652b04": "云何不與惡人共居？世間多諸畏懼，與惡",
    "T04n0212_008:0652b05": "從事遂積重罪，不與惡共居者，身口意常清",
    "T04n0212_008:0652b06": "淨，是故說曰，不與惡共居也。此則難獲得者，",
    "T04n0212_008:0652b07": "不修善本不教一切眾生立於根門，亦復不",
    "T04n0212_008:0652b08": "能廣化未悟，是故說曰，此則難獲得也。樂為",
    "T04n0212_008:0652b09": "惡根本者，夫行惡人終無有樂，心在殺害修",
    "T04n0212_008:0652b10": "不善本，是故說曰，樂為惡根本也。",
    "T04n0212_008:0652b11": "夫欲自念者，　　善宜自守護，",
    "T04n0212_008:0652b12": "猶如防邊城，　　深塹固乃牢，",
    "T04n0212_008:0652b13": "失三離三者，　　智者宜自悟。",
    "T04n0212_008:0652b14": "夫欲自念者，猶如邊城常當守護，自防護身",
    "T04n0212_008:0652b15": "亦復如是，或畏外寇來入境內，復恐自下私",
    "T04n0212_008:0652b16": "竊叛逆，復畏內人與外情通。內心城者亦當",
    "T04n0212_008:0652b17": "如是，常當三事防護，恐外結使賊來入境內，",
    "T04n0212_008:0652b18": "復畏心所念法與外塵同。內不思惟挍計塵",
    "T04n0212_008:0652b19": "勞，心城危險難賞難護多諸恐畏，守護堅牢",
    "T04n0212_008:0652b20": "無有恐懼。心城亦如是，守護牢固無有恐懼。",
    "T04n0212_008:0652b21": "是故說曰，夫欲自念者也，善宜自守護，猶如防",
    "T04n0212_008:0652b22": "邊城，深塹固乃牢，失三離三者，智者宜自悟也。",
    "T04n0212_008:0652b23": "夫欲自念者，　　藏而使牢固，",
    "T04n0212_008:0652b24": "猶如防邊城，　　內外悉牢固。",
    "T04n0212_008:0652b25": "昔佛在舍衛國祇樹給孤獨園。是時世尊告",
    "T04n0212_008:0652b26": "諸比丘：「若邊境郭七業成就，四食充實，易護",
    "T04n0212_008:0652b27": "易滿，外寇欲來攻者終不能得，除其內人與",
    "T04n0212_008:0652b28": "外通也。云何邊境七業成就？於是邊境鹿角",
    "T04n0212_008:0652b29": "外防牢固不可移動，是謂邊城初業成就，外",
    "T04n0212_008:0652c01": "寇不能得壞。復次邊城掘塹深廣修飾極妙，",
    "T04n0212_008:0652c02": "是謂邊城二業成就，外寇不能得壞也。復次",
    "T04n0212_008:0652c03": "邊城造其却敵以俟戰鬪，是謂邊城成就三",
    "T04n0212_008:0652c04": "業，外寇不能得壞。復次邊城戰具備足，弓弩",
    "T04n0212_008:0652c05": "機關飛輪水道、融鐵雷石戈矛利矟、內備退",
    "T04n0212_008:0652c06": "道，是謂邊城成就四業者外寇不能得壞。復",
    "T04n0212_008:0652c07": "次邊城四面安四種軍，象軍馬軍車軍步軍，",
    "T04n0212_008:0652c08": "除其內人與外通者，是謂邊城成就五業，外",
    "T04n0212_008:0652c09": "寇不能得壞。復次邊城瞻守門戶，持時曉夜",
    "T04n0212_008:0652c10": "解知號令即別善惡，識者聽入不識者不聽入，",
    "T04n0212_008:0652c11": "是謂邊城成就六業，外寇不能得壞。復次邊城",
    "T04n0212_008:0652c12": "高峻內外剗治，除其內人與外通者，是謂邊",
    "T04n0212_008:0652c13": "城成就七業，外寇不能得壞。云何邊城裏四",
    "T04n0212_008:0652c14": "食充滿，外寇不能得攻？復次邊城饒薪多水，",
    "T04n0212_008:0652c15": "除其內人與外通者，是謂成就初食，外寇不",
    "T04n0212_008:0652c16": "能得其便。復次邊城豐饒穀米庫藏充滿，除",
    "T04n0212_008:0652c17": "其內人與外通者，是謂邊城成就二食，外",
    "T04n0212_008:0652c18": "寇不能得便。復次邊城饒稻麥豆，除其內人",
    "T04n0212_008:0652c19": "與外通者，是謂邊城成就三食，外寇不能得",
    "T04n0212_008:0652c20": "其便。復次邊城饒諸熟食，油酥脂膏魚脯乾",
    "T04n0212_008:0652c21": "肉，是謂邊城成就四食。」佛說此偈，內外牢固，",
    "T04n0212_008:0652c22": "姦宄寇賊不得其便。是故說曰，猶如邊城內",
    "T04n0212_008:0652c23": "外牢固，常當專意，內無色想除外色，外無色",
    "T04n0212_008:0652c24": "想除內色，內外無色想除內外色也。",
    "T04n0212_008:0652c25": "當自防護，　　時不再遇，　　時過生憂，",
    "T04n0212_008:0652c26": "墜墮地獄。",
    "T04n0212_008:0652c27": "當自防護者，執心不亂諸根寂定，目見生死",
    "T04n0212_008:0652c28": "災害熾然，修諸善法，知泥洹城清涼無為，防",
    "T04n0212_008:0652c29": "護穢濁心垢之惱，是故說曰，當自防護。時",
    "T04n0212_008:0653a01": "不再遇者，於億千萬劫乃遇一良時，雖復遭",
    "T04n0212_008:0653a02": "遇，或前或後或生中國，與賢聖相遇，諸根不缺，",
    "T04n0212_008:0653a03": "宿種功德，遭值佛世，汝等宿緣堪任斷結越",
    "T04n0212_008:0653a04": "次取證，盡諸有漏成無漏行。是故說曰，時不",
    "T04n0212_008:0653a05": "再遇。時過生憂者，從無數劫積善所致乃遇",
    "T04n0212_008:0653a06": "良時，良時已過悔無所及，有八事中間不得",
    "T04n0212_008:0653a07": "向王有所陳啟。云何為八？王遭喪難不得",
    "T04n0212_008:0653a08": "有所陳啟，王身遇熱患不得有所陳啟，王飢",
    "T04n0212_008:0653a09": "未食不得有所陳啟，王入深宮不得有所陳",
    "T04n0212_008:0653a10": "啟，王或入庫藏或侵他境不得有所陳啟，王",
    "T04n0212_008:0653a11": "或與鼎臣共議不得有所陳啟，有人發舉陰",
    "T04n0212_008:0653a12": "謀之事不得有所陳啟，王獨坐靜默意有所",
    "T04n0212_008:0653a13": "規不得有所陳啟。俗間八事有所禁忌不得",
    "T04n0212_008:0653a14": "自宣。今此內法亦復如是，在八無閑不得興",
    "T04n0212_008:0653a15": "發善心。云何為八？或遭喪難親族死亡，不得",
    "T04n0212_008:0653a16": "興發善心。在八地獄十六鬲子，刀山劍樹火",
    "T04n0212_008:0653a17": "車爐炭受諸苦惱身爛心焦，於其中間不容善",
    "T04n0212_008:0653a18": "心念道。或在餓鬼，腹如泰山縱廣數十由延，",
    "T04n0212_008:0653a19": "咽如細鍼長數十丈一寸千鬲，爾時意荒心",
    "T04n0212_008:0653a20": "念飲食，於其中間不容善心念道。若生六天，",
    "T04n0212_008:0653a21": "一男服飾百億莊嚴，食以甘露，玉女圍繞，視",
    "T04n0212_008:0653a22": "東忘西視右忘左，如數疾輪無有端緒，於其",
    "T04n0212_008:0653a23": "中間不容善心念道。若生邊地夷狄之中，無",
    "T04n0212_008:0653a24": "佛法眾，不聞三法之音，語不真正心無篤信，",
    "T04n0212_008:0653a25": "生在邪見或生長壽天，於其中間不容善心",
    "T04n0212_008:0653a26": "念道。或生中國，手脚不具六情不完，或聾",
    "T04n0212_008:0653a27": "盲瘖瘂，於其中間不容善心念道。或生佛後",
    "T04n0212_008:0653a28": "五無間處，於其中間不容善心念道。若佛",
    "T04n0212_008:0653a29": "興出於世，其人在邪見家，不信三寶，與顛倒",
    "T04n0212_008:0653b01": "相應，於其中間不容善心念道。是謂八不閑",
    "T04n0212_008:0653b02": "處，善不與惡俱、惡不與善俱。佛告比丘：「如",
    "T04n0212_008:0653b03": "我今出現於世，如來、至真、等正覺，十號具足",
    "T04n0212_008:0653b04": "敷演道義，上中下善，志趣滅度，度未度者。」是",
    "T04n0212_008:0653b05": "故說曰，時過生憂，墮地獄中。",
    "T04n0212_008:0653b06": "遍於諸方求，　　念心中間察，",
    "T04n0212_008:0653b07": "頗有斯等類，　　不愛己愛彼，",
    "T04n0212_008:0653b08": "以己喻彼命，　　是故不害人。",
    "T04n0212_008:0653b09": "遍於諸方求者，心念十方，何等眾生不畏死",
    "T04n0212_008:0653b10": "不懷恐懼？復有何等眾生不念樂不患苦？復",
    "T04n0212_008:0653b11": "有何等眾生具一切眾行而自娛樂？是故說",
    "T04n0212_008:0653b12": "曰，遍於諸方求也。念心中間察者，心常憶念",
    "T04n0212_008:0653b13": "行業之本，行業有二種：一者淨觀，二者不淨",
    "T04n0212_008:0653b14": "觀。智者淨觀，不智者不淨觀。是故說曰，念心",
    "T04n0212_008:0653b15": "中間察也。云何頗有斯等類者？若大若小若",
    "T04n0212_008:0653b16": "好若醜各自有性，彼彼自相念，如念己身無",
    "T04n0212_008:0653b17": "異，是故說曰，頗有斯等類也。不愛己愛彼",
    "T04n0212_008:0653b18": "者，人之受形四大俱等，命根一類無有高下，",
    "T04n0212_008:0653b19": "彼命此命俱終變易，是故說曰，不愛己愛彼",
    "T04n0212_008:0653b20": "也。以己喻彼命，是故不害人也。",
    "T04n0212_008:0653b21": "一切皆懼死，　　莫不畏杖痛，",
    "T04n0212_008:0653b22": "恕己可為譬，　　勿殺勿行杖。",
    "T04n0212_008:0653b23": "一切皆懼死者，五道眾生迴轉四流，皆畏楚毒",
    "T04n0212_008:0653b24": "自護已命。世尊說曰：「若欲護己者，不當行楚",
    "T04n0212_008:0653b25": "毒。」世間狂夫橫行罪業，或以刀杖共相傷害，",
    "T04n0212_008:0653b26": "戲笑為惡號哭受痛，懷毒陰謀禍及門族，是故",
    "T04n0212_008:0653b27": "智者絕禍於未生，資福於無形。是故說曰，一",
    "T04n0212_008:0653b28": "切皆懼死，莫不畏杖痛，恕己可為譬，勿殺勿行",
    "T04n0212_008:0653b29": "杖。夫行殺者，生輒短命，是故汝等當避於殺也。",
    "T04n0212_008:0653c01": "譬人久行，　　從遠吉還，　　親厚並安，",
    "T04n0212_008:0653c02": "歸來喜歡。",
    "T04n0212_008:0653c03": "昔佛在舍衛國祇樹給孤獨園。時舍衛城裏",
    "T04n0212_008:0653c04": "有人名曰鍾磬，宗族五親不可稱限，己身貧",
    "T04n0212_008:0653c05": "匱乏諸財產，衣不覆形食不充口，五親相見",
    "T04n0212_008:0653c06": "皆低頭而過。鍾磬自念：「吾宿少福生不遇時，",
    "T04n0212_008:0653c07": "自知貧困五親離薄，出則為人所笑，入則為",
    "T04n0212_008:0653c08": "妻兒所責，寧出此國造他方土，死活由天安知",
    "T04n0212_008:0653c09": "餘事，正使處他國土，寧彼死亡不在此求活。」",
    "T04n0212_008:0653c10": "時彼鍾磬即出國界適他邦域，賣庸客作勤",
    "T04n0212_008:0653c11": "力生活，憶本窮悴為五親所薄，晝夜勤勤不",
    "T04n0212_008:0653c12": "暇食息，漸漸積財無數，金銀珍寶車𤦲馬瑙、",
    "T04n0212_008:0653c13": "珊瑚虎珀駱駝驢騾，及以車輿載致珍寶歸還",
    "T04n0212_008:0653c14": "本國。諸五親聞鍾磬多獲珍寶還來歸家，盡",
    "T04n0212_008:0653c15": "出迎逆。與家別久亂髮鬢長，衣裳垢坌步負",
    "T04n0212_008:0653c16": "錢財，五親不識而問曰：「鍾磬今為所在？」鍾磬",
    "T04n0212_008:0653c17": "報曰：「乃在於後，斯須自到。」五親留待，復問後",
    "T04n0212_008:0653c18": "人：「鍾磬所在？」後人報曰：「鍾磬最在前。」如是經",
    "T04n0212_008:0653c19": "久不見鍾磬。鍾磬但言在後，後人復言在前，",
    "T04n0212_008:0653c20": "遂欲至家不識鍾磬。時諸五親捉鍾磬奴指",
    "T04n0212_008:0653c21": "示鍾磬，五親得與相見。「與卿別久各不相識，人",
    "T04n0212_008:0653c22": "存形變乃至於斯。今我五親故來迎卿，何為",
    "T04n0212_008:0653c23": "面欺故言在後？」鍾磬報曰：「我非鍾磬，後車載",
    "T04n0212_008:0653c24": "寶貨乃是鍾磬。曩昔貧悴，為諸五親所見輕",
    "T04n0212_008:0653c25": "忽，對面相見低頭而過。汝今何為求於鍾磬？」",
    "T04n0212_008:0653c26": "五親報曰：「我等接遇卿者，今日何由得致此",
    "T04n0212_008:0653c27": "財？」雖爾五親不多如本不及盡，往城外共",
    "T04n0212_008:0653c28": "相問訊，沐浴澡洗，更著新衣入城歸家。至明",
    "T04n0212_008:0653c29": "清旦辭五親：「違遠如來日久，欲往禮覲問訊。」",
    "T04n0212_008:0654a01": "諸親報曰：「我等亦欲隨從。」是時五親相將共",
    "T04n0212_008:0654a02": "至世尊所，頭面禮足在一面坐。爾時世尊見",
    "T04n0212_008:0654a03": "眾坐已定，便說斯偈：「譬人久行，從遠吉還，親厚",
    "T04n0212_008:0654a04": "共安，歸來喜歡。」爾時鍾磬及諸五親，歡喜踊",
    "T04n0212_008:0654a05": "躍善心生焉，即起長跪請佛及僧至家設供。",
    "T04n0212_008:0654a06": "如來默然受請。明日時到著衣持鉢，比丘僧",
    "T04n0212_008:0654a07": "眾前後圍繞，往造磬家各各次坐。鍾磬手自",
    "T04n0212_008:0654a08": "斟酌行甘饌飲食，食訖行水，更取小坐在如",
    "T04n0212_008:0654a09": "來前，而受呪願。如來說偈：",
    "T04n0212_008:0654a10": "「好行福者，　　從此到彼，　　自受福祚，",
    "T04n0212_008:0654a11": "如親來喜。　　起從聖教，　　禁制不善，",
    "T04n0212_008:0654a12": "近道見愛，　　離道莫親。　　近與不近，",
    "T04n0212_008:0654a13": "所往者異，　　近道昇天，　　不近墮獄。」",
    "T04n0212_008:0654a14": "爾時鍾磬及諸五親，聞佛所說心開意悟，即",
    "T04n0212_008:0654a15": "於坐上得盡信之法。",
    "T04n0212_008:0654a16": "樂法戒成就，　　誠信樂而習，",
    "T04n0212_008:0654a17": "能自勅身者，　　為人所愛敬。",
    "T04n0212_008:0654a18": "樂法戒成就者，眾生之類習於法教修諸善",
    "T04n0212_008:0654a19": "法。戒成就者，云何？若有眾生奉持禁戒無毫",
    "T04n0212_008:0654a20": "釐失，持此戒福，復生梵天受福無窮，此則缺",
    "T04n0212_008:0654a21": "戒不奉禁律。何以故？由其摸貿天福故。若",
    "T04n0212_008:0654a22": "復有人奉持禁戒毫釐不失，持禁戒福不求生",
    "T04n0212_008:0654a23": "天為梵身帝釋，不求作魔王，不求作轉輪王",
    "T04n0212_008:0654a24": "典四天下，我今持戒之福求於無上等正覺，",
    "T04n0212_008:0654a25": "是謂名為戒成就。是故說曰，樂法戒成就也。",
    "T04n0212_008:0654a26": "誠信樂而習者，執信堅固常樂修習，心不恐",
    "T04n0212_008:0654a27": "懼亦無亂念，一一篤信所行真實，常處有記",
    "T04n0212_008:0654a28": "不處無記，出言至誠不說彼此，是故說曰，",
    "T04n0212_008:0654a29": "誠信樂而習。云何能自勅身？夫行善者自",
    "T04n0212_008:0654b01": "為己身，以物惠施自受其福，奉持禁戒捨放",
    "T04n0212_008:0654b02": "逸意，求於濟神，為後世作橋梁，論經說義廣",
    "T04n0212_008:0654b03": "採異同亦為己身，是故說曰，能自勅身也。",
    "T04n0212_008:0654b04": "為人所愛敬者，執行之人所遊方域，為人所",
    "T04n0212_008:0654b05": "敬、歎說其德。福由人弘，名稱外被，是故說曰，",
    "T04n0212_008:0654b06": "為人所愛敬也。",
    "T04n0212_008:0654b07": "為人所愛敬，　　皆由己所造，",
    "T04n0212_008:0654b08": "現世得稱譽，　　後生於天上。",
    "T04n0212_008:0654b09": "為人所愛敬者，人之行全則名顯，外來為數",
    "T04n0212_008:0654b10": "千萬人所見尊奉，言從語用為人摽首，斯由",
    "T04n0212_008:0654b11": "積行無虧損故，是故說曰，為人所愛敬。皆由",
    "T04n0212_008:0654b12": "己所造者，人修善行求免厄難，受人信施衣",
    "T04n0212_008:0654b13": "被󰕖食床臥具病瘦醫藥，則不損耗於禁律",
    "T04n0212_008:0654b14": "法，內有真誠外能消化，是故說曰，皆由己所",
    "T04n0212_008:0654b15": "造也。現世所稱譽者，為天人所歎，德可敬可",
    "T04n0212_008:0654b16": "貴，所遊之方無所罣礙，是故說曰，現世所稱",
    "T04n0212_008:0654b17": "譽也。後生於天上者，身壞命終生善處天上，",
    "T04n0212_008:0654b18": "七寶殿堂受福自然，是故說曰，後生於天上。",
    "T04n0212_008:0654b19": "教習使稟受，　　制止非法行，",
    "T04n0212_008:0654b20": "善者之所念，　　惡者當遠離。",
    "T04n0212_008:0654b21": "教習使稟受者，在於法功德中教授正法，隨",
    "T04n0212_008:0654b22": "彼所須而演其教，是故說曰，教習使稟受。制",
    "T04n0212_008:0654b23": "止非法行者，非法行者，人所憎惡多興亂念，",
    "T04n0212_008:0654b24": "眾惡之原，令人墮地獄餓鬼畜生，是故說曰，",
    "T04n0212_008:0654b25": "制止非法行也。善者之所念者，修善之人善",
    "T04n0212_008:0654b26": "德具足，終不使人至於惡道，是故說曰，善者",
    "T04n0212_008:0654b27": "之所念也。惡者當遠離者，惡知識者即是惡",
    "T04n0212_008:0654b28": "也，行不至要動與惡俱，心中所念以惡為首，",
    "T04n0212_008:0654b29": "是故說曰，惡者當遠離也。",
    "T04n0212_008:0654c01": "善與不善者，　　此二俱不別，",
    "T04n0212_008:0654c02": "不善生地獄，　　善者生天上。",
    "T04n0212_008:0654c03": "善與不善者，各自別異：一者妙，二者非妙；一",
    "T04n0212_008:0654c04": "者定，二者亂；一趣善道，二趣惡道；一得善",
    "T04n0212_008:0654c05": "譽，二致誹謗。是故說曰，善與不善也。此二俱",
    "T04n0212_008:0654c06": "不別者，從此人間終亦從行地死，從此造業",
    "T04n0212_008:0654c07": "而致來變，是故說曰，此二俱不別也。不善生",
    "T04n0212_008:0654c08": "地獄者，惡知識人修不善行，己所施為亦欲",
    "T04n0212_008:0654c09": "使人同己，是故說曰，不善生地獄也。善者生",
    "T04n0212_008:0654c10": "天上者，所謂四雙八輩十二賢士，修善本、遊",
    "T04n0212_008:0654c11": "虛無，不樂世煩，是故說曰，善者生天上也。",
    "T04n0212_008:0654c12": "出曜經卷第八"
}