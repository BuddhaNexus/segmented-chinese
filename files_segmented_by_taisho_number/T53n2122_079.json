{
    "T53n2122_079:0871a18": "法苑珠林卷第七十九",
    "T53n2122_079:0871a20": "西明寺沙門釋道世撰",
    "T53n2122_079:0871a21": "十惡篇第八十四之七",
    "T53n2122_079:0871a22": "13 邪見部(七九)邪見部第十三此別二部",
    "T53n2122_079:0871a23": "1 述意部述意部第一",
    "T53n2122_079:0871a24": "夫創入佛法。要須信心為首。譬如有人至於",
    "T53n2122_079:0871a25": "寶山。若無信手空無所獲。故經說。愚癡之人",
    "T53n2122_079:0871a26": "不識因果。妄起邪見謗無三寶四諦。無禍無",
    "T53n2122_079:0871a27": "福乃至無善無惡。亦無善惡業報。亦無今代",
    "T53n2122_079:0871a28": "後代眾生受生。如是之人。破善惡法名斷善",
    "T53n2122_079:0871a29": "根。決定當墮阿鼻地獄也。",
    "T53n2122_079:0871b01": "2 引證部引證部第二",
    "T53n2122_079:0871b02": "如大品經云。若人不信謗大乘般若經。直墮",
    "T53n2122_079:0871b03": "阿鼻地獄。無量百千萬億歲中受極苦痛。從",
    "T53n2122_079:0871b04": "一地獄至一地獄。若此劫盡生於他方大地",
    "T53n2122_079:0871b05": "獄中。他方劫盡復生此方大地獄中。如是",
    "T53n2122_079:0871b06": "展轉遍十方界。他方劫盡還生此間大地獄",
    "T53n2122_079:0871b07": "中。地獄罪畢生畜生中。亦遍十方界。畜生罪",
    "T53n2122_079:0871b08": "畢。來生人中無佛法處。貧窮下賤諸根不具。",
    "T53n2122_079:0871b09": "常癡狂騃無所別知。雖非愚畜縱是聰人。",
    "T53n2122_079:0871b10": "妄生異執者亦名邪見。故成實論云。癡有差",
    "T53n2122_079:0871b11": "別。所以者何。非一切癡盡是不善。若癡增上",
    "T53n2122_079:0871b12": "轉成邪見。則名不善業道。是故從癡增長邪",
    "T53n2122_079:0871b13": "見。則成重罪。必墮阿鼻地獄。直就邪見自有",
    "T53n2122_079:0871b14": "輕重。輕者可轉。重不可轉。故菩薩地持經",
    "T53n2122_079:0871b15": "云。邪見有二種。一者可轉。二者不可轉。誹謗",
    "T53n2122_079:0871b16": "因果言無聖人。名不可轉。非因見因。非果",
    "T53n2122_079:0871b17": "見果。是名可轉。是故惡業名為邪見。善業者",
    "T53n2122_079:0871b18": "名為正見。不謗四諦。迷聖道者。不知理道從",
    "T53n2122_079:0871b19": "自心生。唯常苦身以求解脫。如犬逐塊不知",
    "T53n2122_079:0871b20": "尋本。故大莊嚴論云。譬如師子打射時。而彼",
    "T53n2122_079:0871b21": "師子尋逐人來。譬如癡犬有人打擲。便逐瓦",
    "T53n2122_079:0871b22": "石不知尋本。言師子者。喻智慧人解求其本",
    "T53n2122_079:0871b23": "而滅煩惱。言癡犬者。即是外道五熱炙身不",
    "T53n2122_079:0871b24": "識心本四面安火。上有日炙。身處其中。以苦求道。但諸凡愚多迷真",
    "T53n2122_079:0871b25": "道。不知觀察身心無我。但學苦行以為道者。",
    "T53n2122_079:0871b26": "即同外道妄行邪法謬執乖真唯成惡法。故",
    "T53n2122_079:0871b27": "智度論云。邪見罪重故。雖持戒等身口業好。",
    "T53n2122_079:0871b28": "皆隨邪見惡心。如佛自說譬喻。如種苦種雖",
    "T53n2122_079:0871b29": "復四大所成皆作苦味。邪見之人此亦如是。",
    "T53n2122_079:0871c01": "雖持戒精進皆成惡法。不如不執少行慧施。",
    "T53n2122_079:0871c02": "無執易化。有執難度。非直自壞亦損他人。故",
    "T53n2122_079:0871c03": "成實論云。寧止不行勿行邪道。身壞命終墮",
    "T53n2122_079:0871c04": "於惡趣。又正法念經。閻羅王說偈責疏罪人",
    "T53n2122_079:0871c05": "云。",
    "T53n2122_079:0871c06": "汝邪見愚癡　　癡羂所縛人",
    "T53n2122_079:0871c07": "今墮此地獄　　在於大苦海",
    "T53n2122_079:0871c08": "惡見燒福盡　　人中最凡鄙",
    "T53n2122_079:0871c09": "汝畏地獄縛　　此是汝舍宅",
    "T53n2122_079:0871c10": "若屬邪見者　　彼人非黠慧",
    "T53n2122_079:0871c11": "一切地獄行　　怨家心所誑",
    "T53n2122_079:0871c12": "心是第一怨　　此怨最為惡",
    "T53n2122_079:0871c13": "此怨能縛人　　送到閻羅處",
    "T53n2122_079:0871c14": "爾時世尊而說偈云。",
    "T53n2122_079:0871c15": "癡心彌泥魚　　住於愛舍宅",
    "T53n2122_079:0871c16": "作業時喜笑　　受苦時號哭",
    "T53n2122_079:0871c17": "又修行道地經偈云。",
    "T53n2122_079:0871c18": "其口有愚癡　　人心懷闇冥",
    "T53n2122_079:0871c19": "都不能念惡　　亦無念善心",
    "T53n2122_079:0871c20": "𧄼瞢常昏昏　　萬事不能為",
    "T53n2122_079:0871c21": "如暴中炊煮　　無所能成熟",
    "T53n2122_079:0871c22": "多習愚癡者　　諸根不完具",
    "T53n2122_079:0871c23": "生於牛羊中　　然後墮地獄",
    "T53n2122_079:0871c24": "月光童子經。亦名佛說申日經云。時有長者。",
    "T53n2122_079:0871c25": "名曰申日。取外道六師語欲請佛僧。令長者",
    "T53n2122_079:0871c26": "中門外鑿作五丈六尺深坑。以炭火過半。細",
    "T53n2122_079:0871c27": "鐵為椽。土薄覆上。設眾飲食。以毒著中。火坑",
    "T53n2122_079:0871c28": "不禁。毒飯足害。以此圖之。何憂不死。如教作",
    "T53n2122_079:0871c29": "之。外道皆喜。於是申日便詣佛所。殷勤請佛",
    "T53n2122_079:0872a01": "及諸聖眾。是時世尊。愍其狂愚。欲濟脫之。默",
    "T53n2122_079:0872a02": "然受請。申日內喜。果如其計。須彌之毒。大",
    "T53n2122_079:0872a03": "千剎火。刀劍鋒刃。不能動佛一毛之力。今",
    "T53n2122_079:0872a04": "以火坑毒飯欲毀於佛。譬如蚊虻欲動太",
    "T53n2122_079:0872a05": "山蠅蠓之翅欲障日月。徒自毀壞不如早悔。",
    "T53n2122_079:0872a06": "爾時長者罪蓋所覆心不開解。世尊心念。今",
    "T53n2122_079:0872a07": "受長者申日之請。不與常同。廣現威神震動",
    "T53n2122_079:0872a08": "十方。百千聖眾兼諸龍神。空飛地行。不可算",
    "T53n2122_079:0872a09": "計。一時到家為作利益。佛以神德即變火坑。",
    "T53n2122_079:0872a10": "成七寶池。八味具足。飲飯天甘。食者充悅。六",
    "T53n2122_079:0872a11": "師惶悑各以逃竄。長者歸伏稽首于地。嗚",
    "T53n2122_079:0872a12": "于佛足長跪自陳。今以覺寤從佛得度。諸",
    "T53n2122_079:0872a13": "來會者皆樂法音。得福獲度不可稱計。",
    "T53n2122_079:0872a14": "又觀佛三昧經云。爾時世尊告父王言。舍衛",
    "T53n2122_079:0872a15": "城中須達長者。有一老母名毘低羅。謹勤家",
    "T53n2122_079:0872a16": "業。長者勅使手。執庫鑰。出內取與一切委",
    "T53n2122_079:0872a17": "之。須達請佛及僧供給所須。時病比丘多所",
    "T53n2122_079:0872a18": "求索。老母慳惜瞋嫌佛法及與眾僧。而作",
    "T53n2122_079:0872a19": "是言。我長者愚癡迷惑受沙門術。是諸乞士",
    "T53n2122_079:0872a20": "多求無厭。何道之有。作是語已復發惡願。何",
    "T53n2122_079:0872a21": "時當得不聞佛名不聞僧名。如是惡聲展轉",
    "T53n2122_079:0872a22": "遍舍衛城。末利夫人聞此語已。而作是言。須",
    "T53n2122_079:0872a23": "達長者。如好蓮華。人所樂見。云何復有毒蛇",
    "T53n2122_079:0872a24": "護之。喚須達婦而語之言。汝家老婢惡口",
    "T53n2122_079:0872a25": "誹謗何不擯出。時須達婦跪白夫人。央掘魔",
    "T53n2122_079:0872a26": "等弊惡之人。佛尚能伏何況老婢。末利聞之",
    "T53n2122_079:0872a27": "歡喜語言。我明請佛汝遣婢來。到明食時。長",
    "T53n2122_079:0872a28": "者遣婢。持滿瓶金助王供養。末利見來而作",
    "T53n2122_079:0872a29": "是言。此邪見人。佛若化度我必獲利。佛於爾",
    "T53n2122_079:0872b01": "時從正門入。難陀侍左。阿難侍右。羅睺佛後。",
    "T53n2122_079:0872b02": "老婢見佛心驚毛竪。言此惡人隨我後至。即",
    "T53n2122_079:0872b03": "時退走。從狗竇出。狗竇即閉。四門皆塞唯正",
    "T53n2122_079:0872b04": "門開。婢即覆面以扇自障。佛在其前。令扇如",
    "T53n2122_079:0872b05": "鏡無所障礙。迴顧東視東方有佛。南西北方",
    "T53n2122_079:0872b06": "亦皆如是。舉頭仰看上方有佛。低頭伏地。地",
    "T53n2122_079:0872b07": "化為佛。以手覆面。手十指頭皆化為佛。老婢",
    "T53n2122_079:0872b08": "閉目。心眼開見。虛空化佛滿十方界。當時城",
    "T53n2122_079:0872b09": "中有二十五旃陀羅女。復有五十婆羅門女。",
    "T53n2122_079:0872b10": "及諸雜類。并及末利夫人宮中合五百女。不",
    "T53n2122_079:0872b11": "信佛者。見佛如來足步虛空為於老婢現無",
    "T53n2122_079:0872b12": "數身。皆破邪見頭頂禮佛。稱南無佛。稱已尋",
    "T53n2122_079:0872b13": "見化佛如林。即發菩提。老婢邪見仍未生信。",
    "T53n2122_079:0872b14": "由見佛故除却八十萬億劫中生死之罪。得",
    "T53n2122_079:0872b15": "見佛已疾走歸家。白大家言。我於今日遇大",
    "T53n2122_079:0872b16": "惡對。見於瞿曇在王宮門。作諸幻化。身如金",
    "T53n2122_079:0872b17": "山。目逾青蓮。放勝光明。作此語已入木籠中。",
    "T53n2122_079:0872b18": "以百張皮覆木籠上。白㲲纏頭却臥黑處。佛",
    "T53n2122_079:0872b19": "還祇桓。末利白佛。願化邪女莫還精舍。佛",
    "T53n2122_079:0872b20": "告末利。此婢罪重於佛無緣。於羅睺羅有大",
    "T53n2122_079:0872b21": "因緣。佛既還已遣羅睺羅。詣須達家度彼老",
    "T53n2122_079:0872b22": "婢。羅睺變作轉輪聖王。時千二百五十比丘",
    "T53n2122_079:0872b23": "化為千子。到須達家。以彼老婢為玉女寶。爾",
    "T53n2122_079:0872b24": "時聖王即便以如意珠照曜女面。令女自見",
    "T53n2122_079:0872b25": "如玉女寶。倍大歡喜而作是言。諸沙門等高",
    "T53n2122_079:0872b26": "談大語。自言有道無一効驗。聖王出世弘",
    "T53n2122_079:0872b27": "利處多。令我老婢如玉女寶。作是語已五體",
    "T53n2122_079:0872b28": "投地禮於聖王。時典藏臣宣王十善。女聞",
    "T53n2122_079:0872b29": "十善心大歡喜。聖王所說義無不善。為王",
    "T53n2122_079:0872c01": "作禮悔過自責。心既調伏。時羅睺羅及諸比",
    "T53n2122_079:0872c02": "丘還復本形。老婢見已即作是言。佛法清淨",
    "T53n2122_079:0872c03": "不捨眾生。知我弊惡猶尚化度。即受五戒成",
    "T53n2122_079:0872c04": "須陀洹。將詣佛所為佛作禮。懺悔前罪。求佛",
    "T53n2122_079:0872c05": "出家。得阿羅漢。於虛空中作十八變。波斯匿",
    "T53n2122_079:0872c06": "王末利夫人。見白佛言。此婢前世有何罪咎。",
    "T53n2122_079:0872c07": "生為婢使。復有何福。值佛得道。佛告王曰。過",
    "T53n2122_079:0872c08": "去久遠有佛出世。名一寶蓋燈王。入涅槃後。",
    "T53n2122_079:0872c09": "於像法中有王。名曰雜寶華光。子名快見。出",
    "T53n2122_079:0872c10": "家學道。自恃王子。常懷憍慢。和尚為說甚",
    "T53n2122_079:0872c11": "深般若波羅蜜經大空之義。王子聞已謬解",
    "T53n2122_079:0872c12": "邪說。師滅度後即作是言。我大和尚空無",
    "T53n2122_079:0872c13": "智慧。但讚空義。願我後生不樂見也。我阿闍",
    "T53n2122_079:0872c14": "梨智慧辯才。願於生生為善知識。作是語已",
    "T53n2122_079:0872c15": "教諸徒眾皆行邪見。雖持禁戒。由謗般若謬",
    "T53n2122_079:0872c16": "解邪說。命終之後墮阿鼻獄。八十億劫受",
    "T53n2122_079:0872c17": "苦無量。罪畢出獄為貧賤人。五百身中聾癡",
    "T53n2122_079:0872c18": "無目。千二百身常為人婢。佛告大王。時和",
    "T53n2122_079:0872c19": "尚者今我身是。阿闍梨者今羅睺羅是。王子",
    "T53n2122_079:0872c20": "比丘老婢是。徒眾弟子。今邪見女等發菩提",
    "T53n2122_079:0872c21": "心者是。",
    "T53n2122_079:0872c22": "又薩遮尼乾子經云。昔佛在世時。欝闍延城",
    "T53n2122_079:0872c23": "有嚴熾王。問薩遮尼乾子言。若有惡人不信",
    "T53n2122_079:0872c24": "三寶。焚燒塔寺經書形像。惡言毀呰。言造作",
    "T53n2122_079:0872c25": "者無有福德。其供養者。虛損現在。無益未來。",
    "T53n2122_079:0872c26": "或嫌塔寺及諸形像。妨是處所。破壞除滅。送",
    "T53n2122_079:0872c27": "置餘處。或破沙門房舍窟宅。或取佛物法物",
    "T53n2122_079:0872c28": "僧物園林田宅象馬車乘奴婢六畜衣服飲食",
    "T53n2122_079:0872c29": "一切珍寶。或捉沙門策役驅使。責其發調",
    "T53n2122_079:0873a01": "罷令還俗。或時輕心種種戲弄。或時毀呰罵",
    "T53n2122_079:0873a02": "詈誹謗。或以杖木自手鞭打。或以種種傷害",
    "T53n2122_079:0873a03": "其身。如是惡人攝在何等眾生分中。答言。大",
    "T53n2122_079:0873a04": "王。攝在惡逆眾生分中。大王應當上品治罪。",
    "T53n2122_079:0873a05": "所以然者。以作根本極重罪故。有五種罪名",
    "T53n2122_079:0873a06": "為根本。何等為五。一破壞塔寺焚燒經像。取",
    "T53n2122_079:0873a07": "三寶物自作教人見作助喜。是名第一根本重",
    "T53n2122_079:0873a08": "罪。二謗三乘法毀呰留難隱弊覆藏。是名第",
    "T53n2122_079:0873a09": "二根本重罪。三若有沙門信心出家𩮜除鬚",
    "T53n2122_079:0873a10": "髮身著袈裟。或有持戒。或不持戒。繫閉牢獄",
    "T53n2122_079:0873a11": "枷鎖打縛。策役驅使責諸發調。或脫袈裟逼",
    "T53n2122_079:0873a12": "令還俗。或斷其命。是名第三根本重罪。四於",
    "T53n2122_079:0873a13": "五逆中。若作一逆。是名第四根本重罪。五謗",
    "T53n2122_079:0873a14": "無一切善惡業報。長夜常行十不善業。不畏",
    "T53n2122_079:0873a15": "後世。自作教人堅住不捨。是名第五根本重",
    "T53n2122_079:0873a16": "罪。若犯如是根本重罪而不自悔。決定燒滅",
    "T53n2122_079:0873a17": "一切善根。趣大地獄受無間苦。永無出期。若",
    "T53n2122_079:0873a18": "國內有如是惡人。毀滅三寶。一切羅漢諸佛",
    "T53n2122_079:0873a19": "聖人。出國而去。諸天悲泣。善神不護。各自相",
    "T53n2122_079:0873a20": "殺四方賊起。龍王隱伏水旱不調。風雨失時",
    "T53n2122_079:0873a21": "五穀不熟。人民飢餓遞相食噉。白骨滿野多",
    "T53n2122_079:0873a22": "饒疫病。死亡無數。人民不知自思是過。反怨",
    "T53n2122_079:0873a23": "諸天及善神祇。又觀佛三昧經云。有七種重",
    "T53n2122_079:0873a24": "罪。一一罪能令眾生墮阿鼻地獄。經八萬四",
    "T53n2122_079:0873a25": "千大劫。一不信因果。二毀無十方佛。三斷學",
    "T53n2122_079:0873a26": "般若。四犯四重虛食信施。五用僧祇物。六",
    "T53n2122_079:0873a27": "逼掠淨行比丘尼。七六親所行不淨行。",
    "T53n2122_079:0873a28": "又小五濁經云。五逆罪外別有五逆罪。第一",
    "T53n2122_079:0873a29": "慢二親而事鬼神。第二嫉妬國君。第三後",
    "T53n2122_079:0873b01": "生輕薄。第四賤其身命而貴其財。第五去福",
    "T53n2122_079:0873b02": "就罪。又中阿含經云。佛告比丘。若凡愚人作",
    "T53n2122_079:0873b03": "身惡行口惡行意惡行。命終之後生於惡趣",
    "T53n2122_079:0873b04": "泥犁之中。受極苦痛一向無樂。譬如有人",
    "T53n2122_079:0873b05": "犯盜付王治其盜罪。王即遣人於晨朝時。",
    "T53n2122_079:0873b06": "以一百戟而以刺之。彼命故存。至於日中王",
    "T53n2122_079:0873b07": "復勅以二百戟刺。彼命故存。至於晡時王復",
    "T53n2122_079:0873b08": "勅以三百戟刺。彼人身分皆悉破盡。其命故",
    "T53n2122_079:0873b09": "存。佛告比丘。於意云何。此人被戟為苦不",
    "T53n2122_079:0873b10": "耶。比丘答佛。一戟刺時猶尚苦痛。況三百戟。",
    "T53n2122_079:0873b11": "佛即以手取少沙石。如豆等許。告諸比丘。",
    "T53n2122_079:0873b12": "我手中石比雪山石。何者為多。比丘答佛。雪",
    "T53n2122_079:0873b13": "山石多。不可為喻。佛告比丘。三百戟苦比泥",
    "T53n2122_079:0873b14": "犁苦如小沙石。泥犁之苦如雪山石。百千萬",
    "T53n2122_079:0873b15": "倍不可為喻。泥犁中苦其事云何。若有眾生",
    "T53n2122_079:0873b16": "墮泥犁中。獄卒以斧燒令極然。斫身八楞",
    "T53n2122_079:0873b17": "及以四方。經百千歲極令苦痛。而不命終。要",
    "T53n2122_079:0873b18": "令惡盡復坐鐵床。以鐵鉗口吞熱鐵丸。經百",
    "T53n2122_079:0873b19": "千歲。復坐鐵床。洋銅灌口。經百千歲。復臥鐵",
    "T53n2122_079:0873b20": "地。以熱鐵釘釘其身首。經百千歲。復出其舌",
    "T53n2122_079:0873b21": "使舐鐵地。以釘釘之。如張牛皮。經百千歲。復",
    "T53n2122_079:0873b22": "挽項筋縛著車上經百千歲。復燒鐵地令在",
    "T53n2122_079:0873b23": "上行經百千歲復燒火山令下舉足著上血肉",
    "T53n2122_079:0873b24": "即消舉足還生經百千歲。復鑊煮之經百千",
    "T53n2122_079:0873b25": "歲。極令苦痛。而不命終。要令惡盡乃得出耳。",
    "T53n2122_079:0873b26": "是為泥犁地獄中苦。地獄罪畢生於種種畜",
    "T53n2122_079:0873b27": "生之中。常處暗冥共相噉食。受苦無量不可",
    "T53n2122_079:0873b28": "具說。畜生罪畢或生人中。若從畜生為人甚",
    "T53n2122_079:0873b29": "難。猶如盲龜遇浮木孔。設生人中貧窮下賤。",
    "T53n2122_079:0873c01": "為他役使形貌醜陋。或根殘缺。或復短命。",
    "T53n2122_079:0873c02": "若作惡業者死還生在泥犁中。輪轉無窮不",
    "T53n2122_079:0873c03": "可具說。佛告比丘。凡夫愚人作身口意三惡",
    "T53n2122_079:0873c04": "行者。獲罪如是。佛告比丘。若智慧人作身善",
    "T53n2122_079:0873c05": "行口善行意善行。命終生於善處天上。一向",
    "T53n2122_079:0873c06": "受樂。如轉輪王。與七寶俱。人間四妙。佛告比",
    "T53n2122_079:0873c07": "丘。於意云何。此為樂不。比丘答佛。一寶一妙",
    "T53n2122_079:0873c08": "猶為極樂。何況七寶四妙居也。佛還以手取",
    "T53n2122_079:0873c09": "小沙石。如豆等許。告諸比丘。我手中石比雪",
    "T53n2122_079:0873c10": "山石。何者為多。比丘答佛。雪山石多不可為",
    "T53n2122_079:0873c11": "喻。佛告比丘。轉輪王樂比天上樂如小沙石。",
    "T53n2122_079:0873c12": "天上之樂如雪山石。百千萬倍不可為喻。天",
    "T53n2122_079:0873c13": "上之樂其事云何。若生天上所受六塵無不",
    "T53n2122_079:0873c14": "隨意。受極快樂不可具說。若從天上來生人",
    "T53n2122_079:0873c15": "間生帝王家。或生大姓。大富大貴。饒財多寶。",
    "T53n2122_079:0873c16": "名稱遠聞。端正殊妙。眾人所愛。佛告比丘。若",
    "T53n2122_079:0873c17": "智慧人作身口意三善行者。獲福如是。佛告",
    "T53n2122_079:0873c18": "比丘。此是世間有漏之樂。若修善根迴向菩",
    "T53n2122_079:0873c19": "提。於生死中所受果報。乃至涅槃終無有",
    "T53n2122_079:0873c20": "盡。",
    "T53n2122_079:0873c21": "又中阿含經云。爾時斯和提中。有王名蜱肆。",
    "T53n2122_079:0873c22": "極大豐樂資財無量。共斯和提梵志居士。北",
    "T53n2122_079:0873c23": "行至尸攝和林。遙見尊者鳩摩羅迦葉所。",
    "T53n2122_079:0873c24": "共相問訊。却坐一面。問迦葉曰。我如是見。如",
    "T53n2122_079:0873c25": "是說。無有後世。無眾生生。沙門鳩摩羅迦葉",
    "T53n2122_079:0873c26": "告曰。今此日月為是今世為後世耶。王曰。",
    "T53n2122_079:0873c27": "雖作是說。然無後世。無眾生生。迦葉種種譬",
    "T53n2122_079:0873c28": "喻方便為說。固執己見而不捨之。迦葉復告",
    "T53n2122_079:0873c29": "蜱肆。汝聽我說喻。若有慧者。聞喻則解其",
    "T53n2122_079:0874a01": "義。蜱肆。猶養猪人。彼行路時。見有熇糞甚",
    "T53n2122_079:0874a02": "多無主。便作是念。此糞可以養飽多猪。我寧",
    "T53n2122_079:0874a03": "可取自重而去。即取負去。彼於中道遇天大",
    "T53n2122_079:0874a04": "雨。糞釋流漫澆污其身。故負持去。終不棄捨。",
    "T53n2122_079:0874a05": "彼則自受無量之惡。亦為眾人之所憎惡。當",
    "T53n2122_079:0874a06": "知蜱肆亦復如是。若汝此見欲取悑癡終不",
    "T53n2122_079:0874a07": "捨者。汝便當受無量之惡。亦為眾人之所憎",
    "T53n2122_079:0874a08": "惡。猶如養猪人。蜱肆王言。沙門雖作是說。但",
    "T53n2122_079:0874a09": "我此見欲取恚悑癡終不能捨。尊者迦葉告",
    "T53n2122_079:0874a10": "曰。蜱肆。復聽我說最後譬喻。若汝知者善。若",
    "T53n2122_079:0874a11": "不知者我不復說法。蜱肆。猶如大猪為五百",
    "T53n2122_079:0874a12": "猪王行嶮難道。彼於中道遇見一虎。由見虎",
    "T53n2122_079:0874a13": "已便作是念。而語虎曰。若欲鬪者便可共鬪。",
    "T53n2122_079:0874a14": "若不爾者借我道過。彼虎聞已便語猪曰。聽",
    "T53n2122_079:0874a15": "汝共鬪不借汝道。猪復語曰。虎汝小住。待我",
    "T53n2122_079:0874a16": "披著祖父時鎧。還當共戰。彼虎聞已而作是",
    "T53n2122_079:0874a17": "念。彼非我敵。況祖父鎧耶。便語猪曰。隨汝所",
    "T53n2122_079:0874a18": "欲。猪即還至本廁處所。宛轉糞中塗身至眼",
    "T53n2122_079:0874a19": "已。便往虎所語曰。汝欲鬪者便可共鬪。若不",
    "T53n2122_079:0874a20": "爾者借我道過。虎見猪已復作是念。我常不",
    "T53n2122_079:0874a21": "食雜小蟲者。以惜牙故。況復當近此臭猪耶。",
    "T53n2122_079:0874a22": "虎念是已便語猪曰。我借汝道不與汝鬪。猪",
    "T53n2122_079:0874a23": "得過已。即還向虎。而說頌曰。",
    "T53n2122_079:0874a24": "虎汝有四足　　我亦有四足",
    "T53n2122_079:0874a25": "汝來共我鬪　　何意悑而走",
    "T53n2122_079:0874a26": "時虎聞已。亦復說頌。而答猪曰。",
    "T53n2122_079:0874a27": "汝毛竪森森　　諸畜中下極",
    "T53n2122_079:0874a28": "猪汝可速去　　糞臭不可堪",
    "T53n2122_079:0874a29": "時猪自誇。復說頌曰。",
    "T53n2122_079:0874b01": "摩竭鴦二國　　聞我共汝鬪",
    "T53n2122_079:0874b02": "汝來共我戰　　何以悑而走",
    "T53n2122_079:0874b03": "虎聞此已。復說頌曰。",
    "T53n2122_079:0874b04": "舉身毛皆污　　汝猪臭熏我",
    "T53n2122_079:0874b05": "汝鬪欲取勝　　我今與汝勝",
    "T53n2122_079:0874b06": "尊者迦葉告曰。蜱肆。若汝欲取恚悑癡終不",
    "T53n2122_079:0874b07": "捨者。汝便自受無量之惡。亦為眾人之所憎",
    "T53n2122_079:0874b08": "惡。猶如彼虎與猪勝也。蜱肆王聞歡喜奉受",
    "T53n2122_079:0874b09": "求上妙智。",
    "T53n2122_079:0874b10": "正報頌曰。",
    "T53n2122_079:0874b11": "六賊姦邪偽　　七識亂乖真",
    "T53n2122_079:0874b12": "謗毀玄正理　　妄語役貪瞋",
    "T53n2122_079:0874b13": "惡業從橫作　　忠言不喜聞",
    "T53n2122_079:0874b14": "一入無間獄　　萬苦競纏身",
    "T53n2122_079:0874b15": "習報頌曰。",
    "T53n2122_079:0874b16": "邪見習癡業　　阿鼻受楚毒",
    "T53n2122_079:0874b17": "劫盡人中生　　復與邪相續",
    "T53n2122_079:0874b18": "邪正既相違　　自然成諂曲",
    "T53n2122_079:0874b19": "此心若不改　　連環未絕獄",
    "T53n2122_079:0874b20": "感應緣感應緣略引一十三驗",
    "T53n2122_079:0874b21": "宋沈僧覆宋釋道志宋唐文伯宋",
    "T53n2122_079:0874b22": "周宗宋王淮之宋沮渠蒙遜魏崔",
    "T53n2122_079:0874b23": "皓周武帝隋釋慧雲叔唐太史令傅",
    "T53n2122_079:0874b24": "弈唐刑部郎中宋行質唐姜滕生唐",
    "T53n2122_079:0874b25": "姚明解",
    "T53n2122_079:0874b26": "宋沈僧覆宋吳興沈僧覆。大明末本土飢荒。逐食至山",
    "T53n2122_079:0874b27": "陽。晝入村野乞食。夜還寄寓寺舍左右。時山",
    "T53n2122_079:0874b28": "陽諸寺小形銅像甚眾。僧覆與其鄉里數人",
    "T53n2122_079:0874b29": "積漸竊取。遂囊篋數四悉滿焉。因將還家共",
    "T53n2122_079:0874c01": "鑄為錢。事既發覺。執送出都。入船便云。見人",
    "T53n2122_079:0874c02": "以火燒之。晝夜噭呼。自稱楚毒不可堪忍。",
    "T53n2122_079:0874c03": "未及刑坐而死。舉體皆炘裂。狀如火燒。吳",
    "T53n2122_079:0874c04": "郡朱亨親識僧覆。具見其事。",
    "T53n2122_079:0874c05": "宋釋道志宋沙門道志者。北多寶僧也。嘗僧令知殿塔。",
    "T53n2122_079:0874c06": "自竊帳蓋等寶飾。所取其眾。後遂偷像眉間",
    "T53n2122_079:0874c07": "珠相。既而開穿垣壁若外盜者。故僧眾不能",
    "T53n2122_079:0874c08": "覺也。積旬餘而得病。便見異人以戈矛刺之。",
    "T53n2122_079:0874c09": "時來時去。來輒驚噭應聲流血。初猶日中一",
    "T53n2122_079:0874c10": "兩如此。其後病甚刺者稍數。傷痍遍體。呻",
    "T53n2122_079:0874c11": "呼不能絕聲。同寺僧眾頗疑其有罪。欲為懺",
    "T53n2122_079:0874c12": "謝。始問猶諱而不言。將盡二三日。乃具自陳",
    "T53n2122_079:0874c13": "列泣洟請救曰。吾愚悖不通。謂無幽途。",
    "T53n2122_079:0874c14": "失意作罪。招此殃酷。生受楚考。死嬰刀鑊。",
    "T53n2122_079:0874c15": "已糜之身。唯垂哀恕。今無復餘物。唯衣被氈",
    "T53n2122_079:0874c16": "履。或足充一會。并頻請願具為懺悔。昔偷",
    "T53n2122_079:0874c17": "像相珠有二枚。一枚已屬嫗人不可復得。一",
    "T53n2122_079:0874c18": "以貿錢在陳照家。今可贖取。道志既死。諸",
    "T53n2122_079:0874c19": "僧合集贖得相珠。并設齋懺。初工人復相珠",
    "T53n2122_079:0874c20": "時。展轉迴趣終不安合。眾僧復為禮拜燒香。",
    "T53n2122_079:0874c21": "乃得著焉。年餘而同學等。於昏夜間聞空中",
    "T53n2122_079:0874c22": "有語。詳聽即道志聲也。自說云。自死以來備",
    "T53n2122_079:0874c23": "嬰痛毒。方累年劫未有出期。賴蒙眾僧哀憐",
    "T53n2122_079:0874c24": "救護。贖像相珠故。於苦酷之中時有間息。感",
    "T53n2122_079:0874c25": "自网已。故暫來稱謝言此而已。聞其語時",
    "T53n2122_079:0874c26": "腥腐臭氣苦痛難過。言終久久乃稍歇。此",
    "T53n2122_079:0874c27": "事在泰始末年。其寺好事者。已具條記。",
    "T53n2122_079:0874c28": "宋唐文伯宋唐文伯。東海戇榆人也。弟好蒲博家資都",
    "T53n2122_079:0874c29": "盡。村中有寺。經過人或以錢上佛。弟屢竊",
    "T53n2122_079:0875a01": "取。久後癩病。卜者云。崇由盜佛錢。父怒曰。",
    "T53n2122_079:0875a02": "佛是何神。乃令我兒致此。吾當試更虜奪。若",
    "T53n2122_079:0875a03": "復能病可也。前縣令何欣之婦。上織成寶蓋",
    "T53n2122_079:0875a04": "帶四枚。乃盜取之。以為腰帶。不盈百日復得",
    "T53n2122_079:0875a05": "惡病。發瘡之始起腰帶處。世時在元嘉年初",
    "T53n2122_079:0875a06": "爾。",
    "T53n2122_079:0875a07": "宋周宗宋周宗者。廣陵肥如人也。元嘉七年隨劉彥",
    "T53n2122_079:0875a08": "之北伐王師失利。與同邑六人逃竄間行。於",
    "T53n2122_079:0875a09": "彭城北遇一空寺。無有僧徒。中有形像。以水",
    "T53n2122_079:0875a10": "精為相。因共竊取。出村貿食。其一人羸病。等",
    "T53n2122_079:0875a11": "輩輕之。獨不得分。既各還家。三四年中宗",
    "T53n2122_079:0875a12": "等五人相係病癩而死。不得分者獨獲全",
    "T53n2122_079:0875a13": "免。",
    "T53n2122_079:0875a14": "宋王淮之宋王淮之字元曾。琅瑘人也。世以儒專不信",
    "T53n2122_079:0875a15": "佛法。常謂身神俱滅。寧有三世。元嘉中為丹",
    "T53n2122_079:0875a16": "陽令。十年得病氣絕。少時還復暫蘇。時建康",
    "T53n2122_079:0875a17": "令賀道力。省疾下床。會淮之語力曰。始知釋",
    "T53n2122_079:0875a18": "教不虛。人死神存信有徵矣。道力曰。明府",
    "T53n2122_079:0875a19": "生平置論不爾。今何見而異。淮之斂眉答",
    "T53n2122_079:0875a20": "云。神實不盡。佛教不得不信。語卒而終",
    "T53n2122_079:0875a21": "右五驗出冥祥記。",
    "T53n2122_079:0875a22": "宋沮渠蒙遜宋沮渠蒙遜。時有沙門曇摩讖者。博達多識。",
    "T53n2122_079:0875a23": "為蒙遜之所信重。魏氏遣李順拜蒙遜為涼",
    "T53n2122_079:0875a24": "王。仍求曇摩讖。蒙遜悋而不與。摩讖意欲入",
    "T53n2122_079:0875a25": "魏。屢從蒙遜請行蒙遜。怒殺之。既而左右",
    "T53n2122_079:0875a26": "常白日見。摩讖以劍繫蒙遜。因疾而死",
    "T53n2122_079:0875a27": "右一驗出宣魂志。",
    "T53n2122_079:0875a28": "魏崔皓宋文帝元嘉二十三年丙戌。是北魏太平真",
    "T53n2122_079:0875a29": "君七年。太武皇帝信任崔皓邪佞諂諛。崇重",
    "T53n2122_079:0875b01": "寇謙號為天師。殘害釋種毀破浮圖。廢棄",
    "T53n2122_079:0875b02": "淫祀。時諸臣僉曰。如康僧感瑞太皇創",
    "T53n2122_079:0875b03": "寺。若也除毀恐貽後悔。又於後宮內掘地得",
    "T53n2122_079:0875b04": "一金像。皓乃穢之。陰處尤痛噭聲難忍。太",
    "T53n2122_079:0875b05": "史卜曰。由犯大神故。於是廣祈名山多賽祀",
    "T53n2122_079:0875b06": "廟。而屏苦尤重內痛彌甚。有信宮人屢設諫",
    "T53n2122_079:0875b07": "曰。陛下所痛由犯釋像。請祈佛者容可止苦。",
    "T53n2122_079:0875b08": "皓曰。佛為大神耶。試可求之。一請便愈。欣",
    "T53n2122_079:0875b09": "慶易心。乃以車馬迎康僧會法師。請求洗懺",
    "T53n2122_079:0875b10": "從受五戒。深加敬重也。太武皇帝方知寇謙",
    "T53n2122_079:0875b11": "陰用邪誤。乃加重罰。以置四郊。埋身出口。",
    "T53n2122_079:0875b12": "令四衢行人皆用口廁。以盡形命。徒黨之流",
    "T53n2122_079:0875b13": "並皆斬決。至庚寅年。大武遭疾。方始感寤。",
    "T53n2122_079:0875b14": "兼有曇始白足禪師。來相啟發。生愧悔心。即",
    "T53n2122_079:0875b15": "誅崔皓。到壬辰歲太武帝崩。孫文成立。即起",
    "T53n2122_079:0875b16": "浮圖。毀經七年還興三寶。至和平三年。昭",
    "T53n2122_079:0875b17": "玄統沙門釋曇曜。慨前凌廢欣今再興。故",
    "T53n2122_079:0875b18": "於此臺石室寺。集諸僧眾譯經傳流。通後賢",
    "T53n2122_079:0875b19": "之徒使法藏住持。千載不墜。准此掘地獲像。",
    "T53n2122_079:0875b20": "明知秦周已有佛教驗矣。",
    "T53n2122_079:0875b21": "周武帝昔後周承魏運。魏接晉基。餘則偏王所無依",
    "T53n2122_079:0875b22": "據。而宋齊梁陳之日。自有司存。國亡帝落。遂",
    "T53n2122_079:0875b23": "即從諸筆削。可不然乎。周之先祖宇文覺者。",
    "T53n2122_079:0875b24": "即西魏大丞相黑泰之世子也。泰舉高陽王為",
    "T53n2122_079:0875b25": "魏帝。西遷長安。改衣幡為皂色。號大統元年。",
    "T53n2122_079:0875b26": "一十八載。改年廢帝。立魏齊王。四年而薨。覺",
    "T53n2122_079:0875b27": "承魏禪。當年被廢。立弟毓為帝。四年而崩。立",
    "T53n2122_079:0875b28": "弟邕為帝。太祖第三子也。開闊大度。統御",
    "T53n2122_079:0875b29": "群小。立十二年殺叔大冢宰。晉國公護父子",
    "T53n2122_079:0875c01": "十人大臣六家。改元建德。至三年內。納道士",
    "T53n2122_079:0875c02": "張賓妖佞云。佛法於國不祥。遂滅除之。至",
    "T53n2122_079:0875c03": "建德六年。東平齊國。又殄前代數百年來公",
    "T53n2122_079:0875c04": "私寺塔。掃地除盡。融刮聖容。焚燒經典。州",
    "T53n2122_079:0875c05": "縣佛寺出四十千。盡賜王公。三方釋子減三",
    "T53n2122_079:0875c06": "百萬。還歸編戶。帝以為大周天下無事。不謂",
    "T53n2122_079:0875c07": "禍災身遂大患。志高慮遠。改元宣政五月而",
    "T53n2122_079:0875c08": "崩。太子贇立。殺齊王父子八人。改元大成。二",
    "T53n2122_079:0875c09": "月立子衍為太子。禪位與之。改元大象。自號",
    "T53n2122_079:0875c10": "天元皇帝。立四皇后。威儀服飾倍多於古。大",
    "T53n2122_079:0875c11": "象二年五月天元崩。子衍立。正月一日改元",
    "T53n2122_079:0875c12": "大定。二月禪位於隋。周凡五帝。二十五年。治",
    "T53n2122_079:0875c13": "於長安右二驗出唐高僧傳記。",
    "T53n2122_079:0875c14": "周武帝隋開皇十一年。內太府寺丞趙文昌身忽暴",
    "T53n2122_079:0875c15": "死。於數日唯心上暖。家人不敢入殮。後時得",
    "T53n2122_079:0875c16": "語。眷屬怪問。文昌說云。吾死已有人引至閻",
    "T53n2122_079:0875c17": "羅王所。語昌云。汝一生已來作何福業。昌答",
    "T53n2122_079:0875c18": "云。家貧無物可營功德。唯專心誦持金剛般",
    "T53n2122_079:0875c19": "若。王聞此語合掌斂膝。讚言。善哉善哉。汝",
    "T53n2122_079:0875c20": "能受持般若。功德甚大。不可思議。王語所執",
    "T53n2122_079:0875c21": "之人。好須勘當。莫令錯將人來。使人少時之",
    "T53n2122_079:0875c22": "間。勘當知錯。即報王言。此人實錯。計活更合",
    "T53n2122_079:0875c23": "二十餘年。王聞此語。即語使人。汝引文昌向",
    "T53n2122_079:0875c24": "經藏內。取金剛般若經將來。使人受教。即引",
    "T53n2122_079:0875c25": "文昌。向西行五里。得到藏所。見數十間屋。甚",
    "T53n2122_079:0875c26": "精華麗。其中經卷皆悉遍滿。金軸寶帙莊飾",
    "T53n2122_079:0875c27": "極好。文昌見已善心彌發。一心合掌閉目",
    "T53n2122_079:0875c28": "信手抽取一卷。大小似舊誦者。文昌忙怕。恐",
    "T53n2122_079:0875c29": "非般若。求使却換。使人不肯然見及題云。功",
    "T53n2122_079:0876a01": "德之中最為第一。昌即開看乃是金剛般若。",
    "T53n2122_079:0876a02": "文昌歡喜將至王所。令一人執卷在西。昌令",
    "T53n2122_079:0876a03": "東立。面向經卷。遣昌誦經。使人勘試。一字不",
    "T53n2122_079:0876a04": "遺。並皆通利。時王放昌還家。仍約束昌云。汝",
    "T53n2122_079:0876a05": "勤受持此經勿令廢忘。令一人引昌從南門",
    "T53n2122_079:0876a06": "出。欲至門首。便見周武帝在門東房內頸著",
    "T53n2122_079:0876a07": "三重鉗鎖。即喚昌云。汝是我本國人。暫來至",
    "T53n2122_079:0876a08": "此。須共汝語。文昌見喚。走至武帝所。便即拜",
    "T53n2122_079:0876a09": "之。帝云。汝識我不。文昌答曰。臣昔宿衛陛",
    "T53n2122_079:0876a10": "下。奉識陛下。武帝云。卿既是我舊臣。汝今還",
    "T53n2122_079:0876a11": "家。為吾具向隋文皇帝說吾諸罪。並欲辯了",
    "T53n2122_079:0876a12": "唯滅佛法罪重未可得竟。當時以衛元嵩教。",
    "T53n2122_079:0876a13": "我滅佛法。比來數追元嵩未得。以是不了。昌",
    "T53n2122_079:0876a14": "問元嵩何處去。王追不得。武帝答云。吾當時",
    "T53n2122_079:0876a15": "不解元嵩意。錯滅佛法。元嵩是三界外人。非",
    "T53n2122_079:0876a16": "是閻羅王所能管攝。為此追之不得。汝語隋",
    "T53n2122_079:0876a17": "帝。乞吾少物。營修功德。冀望福資得出地獄。",
    "T53n2122_079:0876a18": "昌受囑辭行。少時出南門外。見一大糞坑中",
    "T53n2122_079:0876a19": "有一人。頭髮片出。昌問引人。此是何人。引",
    "T53n2122_079:0876a20": "人答云。此是秦將白起。坑趙卒。寄禁此中。",
    "T53n2122_079:0876a21": "罪猶未了。引人將昌至家得活。昌經三日所",
    "T53n2122_079:0876a22": "患漸瘳。昌以此事具奏文帝。文帝出勅遍下",
    "T53n2122_079:0876a23": "國內。人出一錢。為周武帝轉金剛般若經。兼",
    "T53n2122_079:0876a24": "三日持齋。仍勅錄此事入於隋史。",
    "T53n2122_079:0876a25": "隋釋慧雲叔隋東川釋慧雲。范陽人。十二出家。游聽為務。",
    "T53n2122_079:0876a26": "年至十八。乘驢止于叔家。叔覩其驢快。將",
    "T53n2122_079:0876a27": "規害之。適持刀往。見東牆下有黃衣人。揚拳",
    "T53n2122_079:0876a28": "逆叱曰。此道人方為通法大上。何忍欲害。",
    "T53n2122_079:0876a29": "叔懼告婦。婦曰。君心無剛。眼華所致耳。聞已",
    "T53n2122_079:0876b01": "復往。又見西牆下黃衣人云。勿殺道人。若殺",
    "T53n2122_079:0876b02": "大禍交及。叔悑乃止。明旦辭往姊家。叔又持",
    "T53n2122_079:0876b03": "刀送之。告雲曰。此路幽險故送師度難。雲在",
    "T53n2122_079:0876b04": "前行。正在深阻。叔在其後揮刃欲斫。忽見姊",
    "T53n2122_079:0876b05": "夫在傍。遂得免害。雲都不知。雲後學問名德",
    "T53n2122_079:0876b06": "高遠。至開皇年中。領徒五百來過叔家。見",
    "T53n2122_079:0876b07": "闡化深慚昔亹。乃奉絹十匹。夫妻發露。雲始",
    "T53n2122_079:0876b08": "知之。乃為說法永斷毒心。常以此事每誡門",
    "T53n2122_079:0876b09": "人曰。吾昔不乘好物何事累人。自預學徒聞",
    "T53n2122_079:0876b10": "皆儉素。大有聲譽。不測終年。",
    "T53n2122_079:0876b11": "唐太史令傅弈唐太史令傅奕。本太原人。隋末徙至扶風。",
    "T53n2122_079:0876b12": "少好博學。善天文曆數。聰辯能劇談。自武",
    "T53n2122_079:0876b13": "德貞觀二十許年。常為太史令。性不信佛",
    "T53n2122_079:0876b14": "法。每輕僧尼。至以石像為塼瓦之用。至貞觀",
    "T53n2122_079:0876b15": "十四年秋暴病卒。初奕與同伴傅仁均薜賾。",
    "T53n2122_079:0876b16": "並為太史令。賾先負仁均錢五千未償。而仁",
    "T53n2122_079:0876b17": "均死後。賾夢見仁均。言語如平常。𦣱曰。因先",
    "T53n2122_079:0876b18": "所負錢當付誰。仁均曰。可以付泥犁人𦣱問。",
    "T53n2122_079:0876b19": "泥梨人是誰。答曰。太史令傅奕是也。既而",
    "T53n2122_079:0876b20": "寤。是夜少府監馮長命又夢。已在一處多見",
    "T53n2122_079:0876b21": "先亡人。長命聞經文說罪福之報。未知當定",
    "T53n2122_079:0876b22": "有不。答曰。皆悉有之。又問曰。如傅奕者。生",
    "T53n2122_079:0876b23": "平不信。死受何報。答曰。罪福定有。然傅奕",
    "T53n2122_079:0876b24": "已被配越州。為泥犁人矣言泥犁者。依經翻為無間大地獄苦也長",
    "T53n2122_079:0876b25": "命旦入殿見薜賾。因說所夢。賾又自說泥犁",
    "T53n2122_079:0876b26": "人之事。二人同夜闇相符會。共嗟歎之。罪福",
    "T53n2122_079:0876b27": "之事不可不信。𦣱既見徵。仍送錢付奕。并為",
    "T53n2122_079:0876b28": "說夢。後數日間而奕忽卒。初亡之日大有惡",
    "T53n2122_079:0876b29": "徵。不可具說臨在殿庭。親見二官。說夢皆",
    "T53n2122_079:0876c01": "同。",
    "T53n2122_079:0876c02": "唐刑部郎中宋行質唐尚書刑部郎中宋行質。博陵人也。性不信",
    "T53n2122_079:0876c03": "佛。有慢謗之言。至永徽二年五月病死。至六",
    "T53n2122_079:0876c04": "月九日。尚書都官令史王璹暴死。經二日而",
    "T53n2122_079:0876c05": "蘇。自言。初死之時見四人來至其所云。官府",
    "T53n2122_079:0876c06": "追汝。璹隨行入一大門。見廳事甚壯。向北為",
    "T53n2122_079:0876c07": "之。廳上西間有一人坐。形容肥黑。廳東間有",
    "T53n2122_079:0876c08": "一僧坐。與官相當。皆面向北。各有床几案",
    "T53n2122_079:0876c09": "縟。侍童子二百許人。或冠或辮。皆美容貌。",
    "T53n2122_079:0876c10": "階下有吏文案。有一老人。著枷被縛立東階",
    "T53n2122_079:0876c11": "下。璹至庭亦已被縛。吏執紙筆問璹。辭曰。貞",
    "T53n2122_079:0876c12": "觀十八年任長安佐史之日。因何改李須達",
    "T53n2122_079:0876c13": "籍。答曰。璹前任長安佐史。貞觀十六年轉選。",
    "T53n2122_079:0876c14": "至十七年蒙授司農寺府吏。十八年改籍。非",
    "T53n2122_079:0876c15": "璹罪也。廳上大官讀其辭辯。顧謂東階下老",
    "T53n2122_079:0876c16": "囚曰。何因妄訴耶。囚曰。須達年實未至。由",
    "T53n2122_079:0876c17": "璹改籍。加須達年大。豈敢妄耶璹云。璹至十",
    "T53n2122_079:0876c18": "七年。改任告身見在。請追驗之。官司呼領璹",
    "T53n2122_079:0876c19": "者三人。解璹縛將取告身。告身至大官。自讀",
    "T53n2122_079:0876c20": "之。謂老囚曰。他改任大分明。汝無理令送老",
    "T53n2122_079:0876c21": "囚出北門外。昏闇多有城。城上皆有女牆。似",
    "T53n2122_079:0876c22": "是惡處。大官因書案上。謂璹曰。汝無罪。放汝",
    "T53n2122_079:0876c23": "去。璹辭拜。吏引璹至東階拜辭僧。僧印璹",
    "T53n2122_079:0876c24": "臂曰好去。吏引璹出東南。行度三重門。每皆",
    "T53n2122_079:0876c25": "勘視臂印。然後聽出。至四門。門甚壯大。重",
    "T53n2122_079:0876c26": "樓朱粉三戶並開。狀如官城門。守衛嚴切。",
    "T53n2122_079:0876c27": "又驗印聽出。門東南行數十步。聞有人從喚",
    "T53n2122_079:0876c28": "璹。璹迴顧見侍郎宋行質。面色慘黑。色如濕",
    "T53n2122_079:0876c29": "地。露頭散腰著故緋袍。頭髮短垂。如胡人",
    "T53n2122_079:0877a01": "者。立於廳事階下。有吏主守之。西近城有一",
    "T53n2122_079:0877a02": "大木牌。高一丈二尺許。大書牌上曰。此是",
    "T53n2122_079:0877a03": "勘當擬過王人。其字大方尺餘甚分明。廳事",
    "T53n2122_079:0877a04": "上有床坐几案。如官府者。而無人坐。行質見",
    "T53n2122_079:0877a05": "璹悲喜。口云。汝何故得來。璹曰。官追勘問改",
    "T53n2122_079:0877a06": "籍。無事放還。行質捉其兩手謂璹曰。吾被官",
    "T53n2122_079:0877a07": "責問功德簿。吾手中無功德簿。坐此困苦。加",
    "T53n2122_079:0877a08": "之飢渴寒苦不可言說。君可努力。至我家急",
    "T53n2122_079:0877a09": "語令作功德也。如是殷勤四囑之。璹乃辭",
    "T53n2122_079:0877a10": "去。行數十步。又呼璹。還未及言。廳上有官人",
    "T53n2122_079:0877a11": "來坐怒璹曰。我方勘責事。汝何人輒至囚處。",
    "T53n2122_079:0877a12": "使卒搭其耳推令去。璹走又至一門。門吏曰。",
    "T53n2122_079:0877a13": "汝被搭耳。耳當聾。吾為汝却其中物。因以手",
    "T53n2122_079:0877a14": "挑其耳。耳中鳴乃驗。即放。出門外黑如。漆璹",
    "T53n2122_079:0877a15": "不知所。在以手摸西及南。皆是牆壁。唯東無",
    "T53n2122_079:0877a16": "障礙而闇不可行。立待少時見向者追璹之",
    "T53n2122_079:0877a17": "吏從門出來。謂璹曰。君尚能待我甚善。可乞",
    "T53n2122_079:0877a18": "我錢一千。璹不應。內自思曰。吾無罪放來。何",
    "T53n2122_079:0877a19": "為覓賄。吏即謂曰。君不得無行。吾向若不",
    "T53n2122_079:0877a20": "早將汝過官令。二日受縛。豈不困耶。璹心然",
    "T53n2122_079:0877a21": "之。因愧謝曰。依命。吏曰。吾不用汝銅錢。欲",
    "T53n2122_079:0877a22": "得白紙錢。期十五日來取。璹許。因問歸路。吏",
    "T53n2122_079:0877a23": "曰但東行二百步。當見一處。牆穿破見明。可",
    "T53n2122_079:0877a24": "推倒之。即至君家。璹如信行。至牆推之良",
    "T53n2122_079:0877a25": "久。乃至依倒處出。即至其所居。隆政坊南門",
    "T53n2122_079:0877a26": "矣。於是歸家見人坐泣。入戶而蘇。至十五日。",
    "T53n2122_079:0877a27": "璹忘與錢。明日復病困絕。見吏來怒曰。君果",
    "T53n2122_079:0877a28": "無行。期與我錢。遂不與。今復將汝去。因即驅",
    "T53n2122_079:0877a29": "行。出金光門令入坑。璹拜謝百餘拜。遂即",
    "T53n2122_079:0877b01": "放歸。又蘇璹告家人。買紙百張作錢送之。明",
    "T53n2122_079:0877b02": "日璹又病困。復見吏曰。君幸能與我錢。而錢",
    "T53n2122_079:0877b03": "不好。璹辭謝請更作許之。又蘇。至二十日。璹",
    "T53n2122_079:0877b04": "令用六十錢買白紙百張作錢并酒食。自於",
    "T53n2122_079:0877b05": "隆政坊西門渠水上燒之。既而身輕體健。遂",
    "T53n2122_079:0877b06": "念誦不廢。臨問其事。時與刑部侍郎劉燕客",
    "T53n2122_079:0877b07": "大理少卿辛茂將。在大理鞫問請。劉召璹至。",
    "T53n2122_079:0877b08": "與辛卿等對問之云耳右三驗出冥報記。",
    "T53n2122_079:0877b09": "唐姜滕生冀州故觀城人姜滕生。武德末年忽遇惡疾。",
    "T53n2122_079:0877b10": "遂入蒙山。醫療積年不損。後始還家。身體瘡",
    "T53n2122_079:0877b11": "爛手足指落。夜眠忽夢見一白石像。可長三",
    "T53n2122_079:0877b12": "尺許。謂之曰。但為我續手令爾即差。至旦忽",
    "T53n2122_079:0877b13": "憶。於武德初年在黍地裏打雀。於故村佛堂",
    "T53n2122_079:0877b14": "中。取維摩經。裂破用。繫杖頭嚇雀。有人見者",
    "T53n2122_079:0877b15": "云道裂經大罪。滕生反更惡罵。遂入堂中打",
    "T53n2122_079:0877b16": "白石像。右手總落。夢中所見宛然舊像。遂往",
    "T53n2122_079:0877b17": "佛前頭面作禮。盡心悔過。雇匠續其像手。造",
    "T53n2122_079:0877b18": "經四十卷。營一精舍。一年之內病得痊愈。鄉",
    "T53n2122_079:0877b19": "人號為聖像。其堂及像並皆見在。",
    "T53n2122_079:0877b20": "唐姚明解唐姚明解者。本是普光寺沙門也。性聰敏有",
    "T53n2122_079:0877b21": "文藻。工書翰善丹青。至於鼓琴亦當時獨絕。",
    "T53n2122_079:0877b22": "每欣俗網不樂道門。至龍朔元年舉應詔人。",
    "T53n2122_079:0877b23": "躬赴雒陽。及升第歸俗。頗有餘言。未幾而",
    "T53n2122_079:0877b24": "卒。後託夢於相知淨土寺僧智整曰。明解宿",
    "T53n2122_079:0877b25": "無福業不遵內教。今大受罪非常飢乏。儻有",
    "T53n2122_079:0877b26": "故人之情。頗能惠一飡不。智整夢中許諾及",
    "T53n2122_079:0877b27": "其寤後乃為設食。至夜纔眠。即見明解來愧",
    "T53n2122_079:0877b28": "謝之。至二年秋中又託夢於畫工曰。我以不",
    "T53n2122_079:0877b29": "信佛法今大受苦痛。努力為我寫二三卷經。",
    "T53n2122_079:0877c01": "執手殷勤賦詩言別。教畫工讀十八遍令記。",
    "T53n2122_079:0877c02": "寤乃憶之。其詩曰。握手不能別。撫膺還自傷。",
    "T53n2122_079:0877c03": "痛矣時陰短。悲哉泉路長。松林驚野吹。荒𡑞",
    "T53n2122_079:0877c04": "落寒霜。言離何以贈。留心內典章。",
    "T53n2122_079:0877c05": "其畫工素不識字。忽寤乃倩人錄之。將示明",
    "T53n2122_079:0877c06": "解知友故人。皆曰。是明解文體不惑。聞見者",
    "T53n2122_079:0877c07": "莫不惻然。京下道俗傳之非一右二驗出冥報拾遺。",
    "T53n2122_079:0877c08": "法苑珠林卷第七十九"
}