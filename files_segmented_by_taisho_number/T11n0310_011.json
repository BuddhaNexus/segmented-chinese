{
    "T11n0310_011:0059c02": "大寶積經卷第十一",
    "T11n0310_011:0059c04": "西晉三藏竺法護譯",
    "T11n0310_011:0059c05": "密迹金剛力士會第三之四",
    "T11n0310_011:0059c06": "密迹金剛力士復謂寂意菩薩：「何謂為如來",
    "T11n0310_011:0059c07": "心祕要？其業清淨，所以因緣一切諸天子所",
    "T11n0310_011:0059c08": "生，以一識慧壽八萬四千劫，又其神識不轉",
    "T11n0310_011:0059c09": "不變，以為餘識乃至定意還得壽命；從彼終",
    "T11n0310_011:0059c10": "沒，因其所行受身而生。如是寂意！如來從其",
    "T11n0310_011:0059c11": "夜得成佛道至滅度日，於其中間，如來無疑",
    "T11n0310_011:0059c12": "亦不迴轉，心無思行、心無遊行、心無不堅、心",
    "T11n0310_011:0059c13": "無所合、心無所散、心無亂、心無移、心無遊、心",
    "T11n0310_011:0059c14": "無護、心無寂、心無失時、心無迷、心無求理、心",
    "T11n0310_011:0059c15": "無暗、心無生、心無喜、心無怯、心無住、心無",
    "T11n0310_011:0059c16": "往、心無想、心無望、心無求想、心無消滅、心無",
    "T11n0310_011:0059c17": "所觀、心無御識、心無住處、心無觀他，心目無",
    "T11n0310_011:0059c18": "覩、耳無所聽、無鼻口身，心無想念，意不倚色，",
    "T11n0310_011:0059c19": "無聲香味細滑。心不依法、心無樂處、心不非",
    "T11n0310_011:0059c20": "樂。心不住內亦不住外，心不入法、心不越慧，",
    "T11n0310_011:0059c21": "心不觀過去、心不觀當來、心不觀現在。心如",
    "T11n0310_011:0059c22": "來聖，心清淨巍巍。其心不造罪福之業，於一",
    "T11n0310_011:0059c23": "切法慧無罣礙，而普示現已心清淨，不見他",
    "T11n0310_011:0059c24": "人心不清淨。其所見者亦無所觀，若所觀者",
    "T11n0310_011:0059c25": "亦無妄想察無放逸，覩所觀見亦無馳騁，觀",
    "T11n0310_011:0059c26": "有所見永無所見。如來所見，不肉眼視、不天",
    "T11n0310_011:0059c27": "眼覩、不慧眼察、不法眼看、不佛眼觀。不合",
    "T11n0310_011:0059c28": "天耳聽，不合觀他心，不雜念識過去世事，",
    "T11n0310_011:0059c29": "不依神足而為變化，不倚所有。諸漏已盡，",
    "T11n0310_011:0060a01": "於一切法悉無合會，應於諸法無所罣礙，其",
    "T11n0310_011:0060a02": "無吉祥、無有眾業、永無所行。其慧所住，猶若",
    "T11n0310_011:0060a03": "本無，皆知一切眾生心行。十種力業、四無畏",
    "T11n0310_011:0060a04": "慧、十八不共諸佛之法，是亦若斯。進退無業，",
    "T11n0310_011:0060a05": "捨心意識，不離如來三昧定住，普造一切諸",
    "T11n0310_011:0060a06": "佛道事，一切諸法慧無罣礙悉無所著。猶",
    "T11n0310_011:0060a07": "如寂意！如來至真化如來像，其化如來無",
    "T11n0310_011:0060a08": "心意識身口意，其行所在至真示現隨時能",
    "T11n0310_011:0060a09": "作佛事，化亦無想亦無求念。如是寂意！道心",
    "T11n0310_011:0060a10": "如斯，猶如來化等無有異。其所化者所念無",
    "T11n0310_011:0060a11": "念、無身口心，因緣進退目覩見之皆作佛",
    "T11n0310_011:0060a12": "事，亦無所有，所謂化者悉無所行。諸法如化，",
    "T11n0310_011:0060a13": "如來解是成最正覺。已成正覺，如來慧識不",
    "T11n0310_011:0060a14": "住五陰，無十八種亦無諸入，不住內外，無善",
    "T11n0310_011:0060a15": "無不善、無現世、無度世、無有漏、無不漏、無",
    "T11n0310_011:0060a16": "塵勞諍訟之厭、不住無為有數無數、無有三",
    "T11n0310_011:0060a17": "世去來今行，周旋往反，不住有為有所觀察",
    "T11n0310_011:0060a18": "也，不住無為觀也。其慧亦如是，悉無所住。如",
    "T11n0310_011:0060a19": "來至真處於一切眾生志性，顯仁慈慧、無所",
    "T11n0310_011:0060a20": "傷害、救濟危厄。寂意當知，是如來祕要，若有",
    "T11n0310_011:0060a21": "所入，其所班宣無不普達。又有寂意！如來祕",
    "T11n0310_011:0060a22": "要不可限量，所宣祕密不可得底。」密迹金剛",
    "T11n0310_011:0060a23": "力士說如來祕要品時，無央數諸佛世界六",
    "T11n0310_011:0060a24": "反震動，其大光明照於十方，覩於十方無量",
    "T11n0310_011:0060a25": "佛土，天雨眾花，箜篌樂器不鼓自鳴。無央數",
    "T11n0310_011:0060a26": "人皆發無上正覺道意，不可計菩薩逮得無",
    "T11n0310_011:0060a27": "所從生法忍，不可限人逮得柔順法忍。倍復",
    "T11n0310_011:0060a28": "不可計菩薩得一生補處，德本淳淑，以是因",
    "T11n0310_011:0060a29": "緣故十方所在諸佛國土各各在諸佛世尊，",
    "T11n0310_011:0060b01": "於賢劫中眾菩薩等淨修梵行。是諸菩薩以",
    "T11n0310_011:0060b02": "法供養，皆各散花奉事貢上密迹金剛力士。",
    "T11n0310_011:0060b03": "其所散花化成花蓋，承佛威神，是諸花蓋一",
    "T11n0310_011:0060b04": "切咸來在於佛所，而繞佛及密迹金剛力士，",
    "T11n0310_011:0060b05": "三匝普覆眾會。又其寶蓋住虛空中當於佛",
    "T11n0310_011:0060b06": "上，從寶蓋出如是比好妙音聲：「唯然世尊！",
    "T11n0310_011:0060b07": "賢劫菩薩遣我等來，供養大聖及密迹金剛",
    "T11n0310_011:0060b08": "力士，奉法供養及班宣是如來至真不可思",
    "T11n0310_011:0060b09": "議所說祕要，皆佛威變之所為也。」爾時一切",
    "T11n0310_011:0060b10": "諸來眾會聞說是法，欣然大悅皆共叉手，咸",
    "T11n0310_011:0060b11": "禮稽首密迹金剛力士，益加恭敬現若干變，",
    "T11n0310_011:0060b12": "宣說是言：「我等，世尊！為得善利獲無極慶，乃",
    "T11n0310_011:0060b13": "逮得見密迹金剛力士，值聞如來不可思議祕",
    "T11n0310_011:0060b14": "要言教。若有眾生得致聞是經典之要而信",
    "T11n0310_011:0060b15": "樂者，以近道業不懷狐疑未曾猶豫入佛訓",
    "T11n0310_011:0060b16": "誨，則當觀之為不退轉，當至無上正真道也。」",
    "T11n0310_011:0060b17": "時佛嗟歎密迹金剛力士言：「善哉善哉！快說",
    "T11n0310_011:0060b18": "是言，誠如宣意。」復告寂意菩薩：「大士！如來",
    "T11n0310_011:0060b19": "功勳甚奇真諦，四無所畏。是經典者，如密迹",
    "T11n0310_011:0060b20": "金剛力士所可諮嗟，快說至訓。斯諸正士，諸",
    "T11n0310_011:0060b21": "佛尊法道慧巍巍如是。其聞是法，不恐不怖",
    "T11n0310_011:0060b22": "心不懷懼，解義所趣，若復受持能諷誦學、廣",
    "T11n0310_011:0060b23": "為人說，不久受決。當作是觀，疾逮無上正真",
    "T11n0310_011:0060b24": "之道成最正覺。」爾時彼眾會場地正其中間，",
    "T11n0310_011:0060b25": "於世尊前，地尋時劈裂深六十八百千由旬，",
    "T11n0310_011:0060b26": "自然出水渧大如車釭，上虛空中高至梵天，",
    "T11n0310_011:0060b27": "灑三千大千世界。佛告寂意：「汝寧見此其大",
    "T11n0310_011:0060b28": "渧水上虛空中，灑乎三千大千世界地乎？」對",
    "T11n0310_011:0060b29": "曰：「已見。天中之天！唯然大聖！垂愍唯說何所",
    "T11n0310_011:0060c01": "先瑞？」佛告寂意：「仁當知此，今斯水渧，地無思",
    "T11n0310_011:0060c02": "想無所裂壞水自然出，諸法師等亦復若斯，",
    "T11n0310_011:0060c03": "若以受持是經至要，住如上教而奉行法，皆",
    "T11n0310_011:0060c04": "當裂壞六十二見眾邪疑網，逮得於此不可",
    "T11n0310_011:0060c05": "盡明法辯才之慧，斯諸正士為諸眾生快說",
    "T11n0310_011:0060c06": "正法普悅眾心。又寂意！知是經典者，盡脫眾",
    "T11n0310_011:0060c07": "惡三塗之難乎。」時賢者舍利弗前白佛言：",
    "T11n0310_011:0060c08": "「今賢劫中諸菩薩眾在於十方諸佛世界淨",
    "T11n0310_011:0060c09": "修梵行，云何於是密迹金剛力士，斯諸菩薩",
    "T11n0310_011:0060c10": "後成佛時皆當手執金剛侍從後乎？」佛言：「且",
    "T11n0310_011:0060c11": "止。舍利弗！是不可思議。諸天世人得聞是言，",
    "T11n0310_011:0060c12": "將無怪惑，菩薩所行或能不信。」舍利弗復白",
    "T11n0310_011:0060c13": "佛言：「若有學人殖眾德本，當信樂之，我等",
    "T11n0310_011:0060c14": "咸當受如來命。」佛言：「汝寧見此密迹金剛力",
    "T11n0310_011:0060c15": "士住侍佛後乎？」答曰：「已見。」佛言：「以神通力本",
    "T11n0310_011:0060c16": "願所致，常當供養諸菩薩眾，於賢劫中當成",
    "T11n0310_011:0060c17": "佛時，密迹力士常應侍之亦如侍我也。是舍",
    "T11n0310_011:0060c18": "利弗！密迹金剛力士，皆於賢劫諸菩薩眾常",
    "T11n0310_011:0060c19": "當侍衛。賢劫諸佛以神通力，皆是本宿自在",
    "T11n0310_011:0060c20": "誓願。」佛言：「舍利弗！正使三千大千世界一切",
    "T11n0310_011:0060c21": "眾生將來成佛皆當須侍，得佛道時亦執金",
    "T11n0310_011:0060c22": "剛悉衛侍後而自示現。雖爾變化，又此正士",
    "T11n0310_011:0060c23": "神足之德建立聖威未曾損耗。舍利弗！寧見",
    "T11n0310_011:0060c24": "彌勒菩薩，今密迹金剛力士常侍其後？」答曰：",
    "T11n0310_011:0060c25": "「已見。世尊！以是之故承佛聖旨，從古以來未",
    "T11n0310_011:0060c26": "曾聞斯。」佛告舍利弗：「常侍彌勒，汝等不見也。",
    "T11n0310_011:0060c27": "亦在他方諸佛國土諸菩薩來，天帝釋梵及四",
    "T11n0310_011:0060c28": "天王，見密迹金剛力士侍於彌勒菩薩之後。",
    "T11n0310_011:0060c29": "又時其餘賢劫之中，彌勒菩薩及餘菩薩化",
    "T11n0310_011:0061a01": "作億百千姟諸菩薩眾，皆在其後而侍化人",
    "T11n0310_011:0061a02": "開度眾生。以是正士所建立威不可思議神",
    "T11n0310_011:0061a03": "足威變巍巍如是，具足眾德六通慧力，不可",
    "T11n0310_011:0061a04": "限量。」於是寂意菩薩謂密迹金剛力士曰：「豈",
    "T11n0310_011:0061a05": "能屈意班宣如來修勤苦行、莊嚴道樹降伏",
    "T11n0310_011:0061a06": "魔官而轉法輪造立至諦？仁者所明，具說意",
    "T11n0310_011:0061a07": "旨。」密迹金剛力士謂寂意曰：「其功德勳不可",
    "T11n0310_011:0061a08": "限量，假使住命一劫稱其至德，不能具宣講",
    "T11n0310_011:0061a09": "論意旨，承佛威神粗舉其要。」又曰：「寂意！菩薩",
    "T11n0310_011:0061a10": "所行不以一事修勤苦行，菩薩行法為外異",
    "T11n0310_011:0061a11": "學，欲濟危厄故示現義，各以隨宜從其身行，",
    "T11n0310_011:0061a12": "多少明宣顯其威儀，因而得化外學眾邪。現",
    "T11n0310_011:0061a13": "身最勝尊豪難逮，所行勤苦甚不可及。示現",
    "T11n0310_011:0061a14": "菩薩威儀禮節，一切外學眾邪異業所不能",
    "T11n0310_011:0061a15": "逮。菩薩在彼住一章句解無量義，或現上方、",
    "T11n0310_011:0061a16": "或現日月周旋往反、或現神通飛行仙人隱",
    "T11n0310_011:0061a17": "處、或現儒林國師居士、或現宗長聖帝四王、",
    "T11n0310_011:0061a18": "或現帝釋梵天轉輪聖王、或以自現行不具",
    "T11n0310_011:0061a19": "足，或現其身臥荊棘上、或現臥[麥*弋]草上、或臥",
    "T11n0310_011:0061a20": "土上、或現所臥或畏或無所畏、或現臥處、",
    "T11n0310_011:0061a21": "或現坐食果、或現弊衣、或臥泡上、或現赭衣、",
    "T11n0310_011:0061a22": "或現裸形所共遊居，或現服食猶孝子睒、或",
    "T11n0310_011:0061a23": "現惡食、或現食豆穀、或現食麻米、或現食蘿",
    "T11n0310_011:0061a24": "菔若芋蕪菁、或以食餔若食菜茹、或食荊棘、",
    "T11n0310_011:0061a25": "或服葉花實、或現食棗果，或能一食、或再食、",
    "T11n0310_011:0061a26": "或現常食、或現七日一食、或現十五日一食、",
    "T11n0310_011:0061a27": "或有一月一食、或服一渧蘇、或服一渧油、",
    "T11n0310_011:0061a28": "或服一渧蜜、或服一渧水、或服一渧乳、或現",
    "T11n0310_011:0061a29": "不食，或現常住、或現常坐。如是寂意！是及餘",
    "T11n0310_011:0061b01": "行不可稱計威儀禮節，是為菩薩所現苦行。",
    "T11n0310_011:0061b02": "菩薩所現勤苦之行具足六年，不但一行威",
    "T11n0310_011:0061b03": "儀禮節，行若干種示現具足，復以超是堅固",
    "T11n0310_011:0061b04": "勤修精進。又諸眾生不見如來若干品威儀禮",
    "T11n0310_011:0061b05": "節，亦不能知菩薩所為。若有眾生能修行道，",
    "T11n0310_011:0061b06": "如其所行舉動進止威儀禮節，以是開化使",
    "T11n0310_011:0061b07": "得度脫。若見菩薩威儀禮節，乃能覩之菩薩",
    "T11n0310_011:0061b08": "所行觀無妄想。是為菩薩所行勤苦，具足開",
    "T11n0310_011:0061b09": "化六十姟人三百萬諸天人民皆入道業，爾",
    "T11n0310_011:0061b10": "時菩薩行微妙業。又菩薩行在於所生，坐寶",
    "T11n0310_011:0061b11": "挍露高閣之臺而示現生，無眾患難、永得安",
    "T11n0310_011:0061b12": "隱、三昧常定，而反示現六年苦行復見起去。",
    "T11n0310_011:0061b13": "彼時諸天求於法樂，若志經典不慕世俗住",
    "T11n0310_011:0061b14": "菩薩邊，無有異業唯班宣法是為菩薩。時有",
    "T11n0310_011:0061b15": "菩薩名曰法種，好樂大乘入于大哀。復有法",
    "T11n0310_011:0061b16": "典名入不可思議法門，又號普攝，降伏眾邪",
    "T11n0310_011:0061b17": "一切諸魔入苦難慧永獲大安。」密迹金剛力",
    "T11n0310_011:0061b18": "士謂寂意菩薩：「菩薩勤行竟六年已，輒如所",
    "T11n0310_011:0061b19": "現精進威儀從其坐起，詣於尼連閑靜河邊，",
    "T11n0310_011:0061b20": "順示從世故到閑靜流河水際，洗身清淨度",
    "T11n0310_011:0061b21": "河水去，往至他處而獨立焉。有彌迦女名善",
    "T11n0310_011:0061b22": "蔭，搆千頭牛而取其乳，展轉相飲取後淳湩",
    "T11n0310_011:0061b23": "用作湩糜，在釜跳上數十丈。女怪所以。梵志",
    "T11n0310_011:0061b24": "占之，臨成佛者乃應服耳。時女齎往詣菩薩",
    "T11n0310_011:0061b25": "所，及六萬天、龍、鬼神、揵沓和等，各各齎食奇異",
    "T11n0310_011:0061b26": "甘饍詣菩薩所，各自啟曰：『唯願垂愍受是供",
    "T11n0310_011:0061b27": "養。』于時菩薩受善蔭彌迦女乳糜服食，亦取",
    "T11n0310_011:0061b28": "一切六萬天、龍、鬼神、揵沓和妻飯，示現皆食。",
    "T11n0310_011:0061b29": "諸來施者各各自見獨受其食不見他人，他",
    "T11n0310_011:0061c01": "人亦不知之。時一一人各自念言：『菩薩獨念",
    "T11n0310_011:0061c02": "取我供食，當逮無上正真之道成最正覺。』以",
    "T11n0310_011:0061c03": "是喜悅發大道意，應時得立不退轉地。是為",
    "T11n0310_011:0061c04": "名曰受供饍食，開化眾生故現六年勤苦行",
    "T11n0310_011:0061c05": "業。」密迹金剛力士謂寂意曰：「是為菩薩隨其",
    "T11n0310_011:0061c06": "世俗受供而食，使身氣力充備安和。往詣樹",
    "T11n0310_011:0061c07": "下，又有地神名善地天子告諸天子及餘地",
    "T11n0310_011:0061c08": "行天神：『持地不動莫令肅震，斷眾愛欲及諸",
    "T11n0310_011:0061c09": "結著，菩薩已到於樹王下。』嚴淨其地次第諸",
    "T11n0310_011:0061c10": "施，歡然三千世界自然清淨，散花燒香、香",
    "T11n0310_011:0061c11": "水灑地，迦留迹天持花鬼神下其天宮住虛",
    "T11n0310_011:0061c12": "空中，見菩薩欣然雨種種華。其四天王與其",
    "T11n0310_011:0061c13": "眷屬至四方域，以紫磨金網縵妙帳周遍覆",
    "T11n0310_011:0061c14": "蓋三千佛土以供養佛。天帝釋梵前有大神",
    "T11n0310_011:0061c15": "足，莊嚴如意諮嗟三千世界。忉利天、焰天各",
    "T11n0310_011:0061c16": "紫磨金帳而挍露之，紺琉璃帳覆三千大千",
    "T11n0310_011:0061c17": "佛土供養。兜率天珠校露帳挍飾供養如來",
    "T11n0310_011:0061c18": "巍巍堂堂，及諸天王微妙甚好如紫磨金，其",
    "T11n0310_011:0061c19": "心大悅供養如來雨好真珠。化善天王以",
    "T11n0310_011:0061c20": "明月珠、光明晃耀白玉銀帳，演其和音流布",
    "T11n0310_011:0061c21": "十方，令三千世界莫不悅豫。乃至諸天清淨",
    "T11n0310_011:0061c22": "眾寶，威神無量無垢顯明。他化自在天化作",
    "T11n0310_011:0061c23": "一帳，眾寶合成，普奉事佛。諸天、龍、神、阿須",
    "T11n0310_011:0061c24": "倫、迦樓羅、真陀羅、摩休勒，各以神足聖力",
    "T11n0310_011:0061c25": "示現莊嚴，修治一切欲界。」力士謂寂意：「爾時",
    "T11n0310_011:0061c26": "有大梵天王名曰威神自在，主三千世界極",
    "T11n0310_011:0061c27": "尊無量。其菩薩行往覩佛樹，又是天王告諸",
    "T11n0310_011:0061c28": "梵天：『諸仁當知，是菩薩大士於過去佛修治",
    "T11n0310_011:0061c29": "正行殖眾德本，稽首歸命無數諸佛，大願不",
    "T11n0310_011:0062a01": "動堅強意固志不患厭，皆興一切諸菩薩行，",
    "T11n0310_011:0062a02": "奉修諸度所度無極，悉於其地而得自在。志",
    "T11n0310_011:0062a03": "性普和善修清淨，盡入一切眾生根本，皆通一",
    "T11n0310_011:0062a04": "切如來祕要悉度魔事。其眾德本不依仰人，",
    "T11n0310_011:0062a05": "為諸如來善修建立無上道法，為大導師救",
    "T11n0310_011:0062a06": "濟眾生、班宣經典，一切眾生合一勇猛拔乎",
    "T11n0310_011:0062a07": "魔境，永無魔業曉了道法。為大醫王療眾生",
    "T11n0310_011:0062a08": "病，服解脫冠為大法王，演智慧光無極聖帝。",
    "T11n0310_011:0062a09": "不為世俗八法所拘，猶如蓮華不著塵水，執",
    "T11n0310_011:0062a10": "持諸法未曾忽忘，猶如江海智不可限，如須",
    "T11n0310_011:0062a11": "彌山不可動搖。淨洗其心如水洗垢，終不自",
    "T11n0310_011:0062a12": "大常行謙下。如明月珠去冥眾濁，於一切法",
    "T11n0310_011:0062a13": "而得自在。積眾德本，猶如梵天天上第一。往",
    "T11n0310_011:0062a14": "詣樹下降伏眾魔，逮得無上正真之道為最",
    "T11n0310_011:0062a15": "正覺，具足諸佛十種力、四無所畏、十八不共",
    "T11n0310_011:0062a16": "諸佛之法，轉大法輪為師子吼，充滿一切潤",
    "T11n0310_011:0062a17": "以法施。欲淨一切眾生道眼攝取諸法，棄外",
    "T11n0310_011:0062a18": "邪業九十六種，具足本願好見諸佛十方境",
    "T11n0310_011:0062a19": "界，大聖威德遊得自在，第一諸度所濟無極。",
    "T11n0310_011:0062a20": "汝等仁者常當謙恪恭諸菩薩。』於是自在梵",
    "T11n0310_011:0062a21": "天於諸天前說是頌曰：",
    "T11n0310_011:0062a22": "「『清淨正行，　　決上妙法，　　愍傷世間，",
    "T11n0310_011:0062a23": "　　哀及諸天。　　天中之天，　　天人中尊，",
    "T11n0310_011:0062a24": "　　大聖今往，　　詣佛樹下，　　當降伏魔，",
    "T11n0310_011:0062a25": "　　及與官屬，　　逮得正覺，　　成一切智。",
    "T11n0310_011:0062a26": "　　已樂備悉，　　最正覺業，　　便復以轉，",
    "T11n0310_011:0062a27": "　　正法之輪。　　大智無窮，　　大師子吼，",
    "T11n0310_011:0062a28": "　　可悅一切，　　眾生之心。　　以清淨故，",
    "T11n0310_011:0062a29": "　　致妙法眼，　　導師往詣，　　於佛樹下。",
    "T11n0310_011:0062b01": "　　降棄眾魔，　　消外異學，　　皆悉具足，",
    "T11n0310_011:0062b02": "　　本宿誓願，　　正覺法身，　　所見無倦。",
    "T11n0310_011:0062b03": "　　其時導師，　　往詣佛所，　　善哉一切，",
    "T11n0310_011:0062b04": "　　皆共和同，　　當好莊嚴，　　三千界地，",
    "T11n0310_011:0062b05": "　　是以校飾，　　於其欲界，　　色無色界，",
    "T11n0310_011:0062b06": "　　莊嚴如是。　　善哉梵天，　　其心仁和，",
    "T11n0310_011:0062b07": "　　此三千國，　　一切嚴淨。　　如是欲界，",
    "T11n0310_011:0062b08": "　　以清淨好，　　所見供養，　　復過於彼。",
    "T11n0310_011:0062b09": "　　名香木櫁，　　眾花順義，　　斯寶光明，",
    "T11n0310_011:0062b10": "　　鼓眾伎樂，　　其有覩者，　　莫不欣喜。",
    "T11n0310_011:0062b11": "　　而梵天王，　　普三千界，　　從梵天王，",
    "T11n0310_011:0062b12": "　　至迦尼吒，　　各各梵天，　　平正清淨，",
    "T11n0310_011:0062b13": "　　在虛空中，　　神尊復尊。　　有天中天，",
    "T11n0310_011:0062b14": "　　見淨復淨。　　六十億載，　　諸天來會，",
    "T11n0310_011:0062b15": "　　為於菩薩，　　嚴金剛場。　　下諸天花，",
    "T11n0310_011:0062b16": "　　而雨供養，　　眾香香水，　　以用灑地，",
    "T11n0310_011:0062b17": "　　眾寶妙床，　　施設諸座，　　嚴淨校飾，",
    "T11n0310_011:0062b18": "　　佛樹下坐。　　我等導師，　　一切諮嗟，",
    "T11n0310_011:0062b19": "　　隨所安處，　　令其清淨。』」",
    "T11n0310_011:0062b20": "時密迹金剛力士謂寂意菩薩：「時菩薩往而",
    "T11n0310_011:0062b21": "坐樹下，於其足底生千輻相，從出光明。其光",
    "T11n0310_011:0062b22": "遍照斯佛國土靡不周至，一切地獄、畜生、餓",
    "T11n0310_011:0062b23": "鬼、一切眾人苦惱休息。又大光照黑耳地",
    "T11n0310_011:0062b24": "獄，時黑耳地獄蒙世尊光，歡喜踊躍眾雲集",
    "T11n0310_011:0062b25": "焉。於時諸天咸說頌曰：",
    "T11n0310_011:0062b26": "「『紫磨金色光，　　從天中眉出，",
    "T11n0310_011:0062b27": "　　來照我等身，　　令心中欣然。",
    "T11n0310_011:0062b28": "　　我值過去佛，　　覩見好瑞應，",
    "T11n0310_011:0062b29": "　　大雄必不疑，　　佛定出世間。",
    "T11n0310_011:0062c01": "　　善哉雜飾鬘，　　香花及塗熏，",
    "T11n0310_011:0062c02": "　　紫金明珠成，　　右手執持衣，",
    "T11n0310_011:0062c03": "　　鼓其妙伎樂，　　而受綵幡蓋，",
    "T11n0310_011:0062c04": "　　亦竪其大幢，　　供養於世尊。",
    "T11n0310_011:0062c05": "　　諸地獄中人，　　蒙光普清淨，",
    "T11n0310_011:0062c06": "　　以供奉於佛，　　承事於大聖。』",
    "T11n0310_011:0062c07": "「於時黑耳大地獄中王與中宮俱，其所集眾",
    "T11n0310_011:0062c08": "一切各持花香雜香澤香、衣服幢蓋幡綵伎",
    "T11n0310_011:0062c09": "樂，出其宮宅上虛空中化作寶雲，雨明月珠",
    "T11n0310_011:0062c10": "名香木櫁及栴檀香眾花真珠，承龍大神神",
    "T11n0310_011:0062c11": "足變化，詣菩薩所稽首足下右繞三匝，與其",
    "T11n0310_011:0062c12": "眷屬各以所執供養之具，進上菩薩作其伎",
    "T11n0310_011:0062c13": "樂。以是頌偈而歎世尊：",
    "T11n0310_011:0062c14": "「『猶如有寶地，　　莊嚴雜豐妙，",
    "T11n0310_011:0062c15": "　　佛樹花果茂，　　獲坐其道場。",
    "T11n0310_011:0062c16": "　　如河定不流，　　若月住虛空，",
    "T11n0310_011:0062c17": "　　成佛普一切，　　降伏魔官屬。",
    "T11n0310_011:0062c18": "　　世尊眾祐曜，　　猶如日盛光，",
    "T11n0310_011:0062c19": "　　若如重六通，　　蜂王宣和音，",
    "T11n0310_011:0062c20": "　　演其光明慧，　　如梵天須輪。",
    "T11n0310_011:0062c21": "　　今日眾祐現，　　充滿藏無限，",
    "T11n0310_011:0062c22": "　　日月珠火光，　　天帝釋梵曜，",
    "T11n0310_011:0062c23": "　　能仁光適出，　　皆覆蔽其明。",
    "T11n0310_011:0062c24": "　　光現我宮殿，　　知佛興乎世，",
    "T11n0310_011:0062c25": "　　顯瑞應歡喜，　　知今佛出現。",
    "T11n0310_011:0062c26": "　　見聞拘留孫、　　拘那牟尼佛、",
    "T11n0310_011:0062c27": "　　迦葉詣佛樹，　　適聞音供之。",
    "T11n0310_011:0062c28": "　　見於無等倫，　　瑞應與彼同，",
    "T11n0310_011:0062c29": "　　心生歡喜悅，　　今必當有佛。",
    "T11n0310_011:0063a01": "　　世尊我善利，　　得廣供養佛，",
    "T11n0310_011:0063a02": "　　以四事世光，　　奉信行恭敬。",
    "T11n0310_011:0063a03": "　　所積功德福，　　具足奉明眼，",
    "T11n0310_011:0063a04": "　　是世光明曜，　　成佛無等倫。』",
    "T11n0310_011:0063a05": "「爾時菩薩往到迦隣龍王所止土界，龍王見",
    "T11n0310_011:0063a06": "佛心中欣然，自出其室往詣佛樹住佛之右。",
    "T11n0310_011:0063a07": "又有一人名曰吉安遙住視佛，因求好草手",
    "T11n0310_011:0063a08": "執此草，觀菩薩至詣佛樹下，諸天宣暢柔軟",
    "T11n0310_011:0063a09": "微妙，諮嗟德音安隱巍巍可意快樂無上之",
    "T11n0310_011:0063a10": "德，繞佛轉進。其草香好香風流布，靡麗光澤",
    "T11n0310_011:0063a11": "好細無量猶如天衣。如是好草，以時執持往",
    "T11n0310_011:0063a12": "到其所，以此好草貢與菩薩，稽首足下右繞",
    "T11n0310_011:0063a13": "七匝，以仁和心至不退轉，發無思議無上正",
    "T11n0310_011:0063a14": "真之道。心自念言：『不當作是非宜之行。所觀",
    "T11n0310_011:0063a15": "若斯無吉不來。』乃至吉安以時施與菩薩之",
    "T11n0310_011:0063a16": "草，當發無上正真道意。所以者何？本願所致。",
    "T11n0310_011:0063a17": "寂意當知，吉安乃往宿世本願作是。所以者",
    "T11n0310_011:0063a18": "何？我憶識念，寂意菩薩！乃往過去無央數世",
    "T11n0310_011:0063a19": "經九十一劫，維衛佛時興出乎世，如來、至真、",
    "T11n0310_011:0063a20": "等正覺、明行成為、善逝、世間解、無上士、道法御、",
    "T11n0310_011:0063a21": "天人師，號佛、世尊。其佛世時，有千比丘淨修",
    "T11n0310_011:0063a22": "梵行。彼時世尊授是千比丘決，在賢劫中當",
    "T11n0310_011:0063a23": "成無上正真之道為最正覺。時於會中有一",
    "T11n0310_011:0063a24": "長者名曰有志，聞授菩薩決，心自念言：『我於",
    "T11n0310_011:0063a25": "賢劫當成如來逮最正覺則不違宜，吾於彼",
    "T11n0310_011:0063a26": "世見施好草，時布師子座甚妙嚴淨仁和安",
    "T11n0310_011:0063a27": "然，緣是則發無上正真之道。』寂意！欲知爾時",
    "T11n0310_011:0063a28": "有志長者，今吉安是也。以是之故當作是觀，",
    "T11n0310_011:0063a29": "如其本願致吉安行。彼以隨時施與好草所",
    "T11n0310_011:0063b01": "可因號，後成佛時，名如來至真寶淨師子。爾",
    "T11n0310_011:0063b02": "時菩薩以授好草布佛樹下，又上樹神乃至",
    "T11n0310_011:0063b03": "虛空一萬天女，各以衣裓盛好天華，各取香",
    "T11n0310_011:0063b04": "花雜香澤香往迎菩薩，稽首作禮，各持眾花",
    "T11n0310_011:0063b05": "香幡蓋供養菩薩。以此讚曰：",
    "T11n0310_011:0063b06": "「『無恐無所畏，　　無怯不懷難，",
    "T11n0310_011:0063b07": "　　建立難得值，　　無染無癡惡，",
    "T11n0310_011:0063b08": "　　無凶禍之罪，　　無慳嫉無愚，",
    "T11n0310_011:0063b09": "　　離欲以解脫，　　願稽首大聖。",
    "T11n0310_011:0063b10": "　　以律化得度，　　麁獷及邪行，",
    "T11n0310_011:0063b11": "　　善為俗良賢，　　療治眾苦疾。",
    "T11n0310_011:0063b12": "　　見諸無救護，　　無燈光自歸，",
    "T11n0310_011:0063b13": "　　今佛興出世，　　濟脫於三世。",
    "T11n0310_011:0063b14": "　　諸天之大眾，　　各心抱踊悅，",
    "T11n0310_011:0063b15": "　　一切普雨花，　　眾花若干種。",
    "T11n0310_011:0063b16": "　　諸天所造供，　　衣被及細好，",
    "T11n0310_011:0063b17": "　　當成為佛道，　　皆發歡喜心。",
    "T11n0310_011:0063b18": "　　以坐樹王下，　　心不懷恐怖，",
    "T11n0310_011:0063b19": "　　以甘露之味，　　壞裂塵勞網。",
    "T11n0310_011:0063b20": "　　覺了乎寂然，　　致最尊佛道，",
    "T11n0310_011:0063b21": "　　如過去諸佛，　　曉了最勝法。",
    "T11n0310_011:0063b22": "　　其所奉行要，　　修無央數劫，",
    "T11n0310_011:0063b23": "　　以積累苦行，　　欲度於眾生。",
    "T11n0310_011:0063b24": "　　昔願已得成，　　今正是其時，",
    "T11n0310_011:0063b25": "　　逮得尊佛道，　　唯演布慈愍。』」",
    "T11n0310_011:0063b26": "密迹金剛力士謂寂意菩薩：「佛以時取草往",
    "T11n0310_011:0063b27": "詣道樹，以此好草布其樹下，稽首作禮右繞",
    "T11n0310_011:0063b28": "七匝。適布座竟，應時八萬四千諸天子等覩",
    "T11n0310_011:0063b29": "菩薩布座心中欣然，尋設八萬四千師子之",
    "T11n0310_011:0063c01": "座。座甚微妙若干殊異，極高廣長眾寶合成，",
    "T11n0310_011:0063c02": "以奇珍為欄楯，周迴興立挍露之帳，以紫金",
    "T11n0310_011:0063c03": "飾，則用真珠垂珞其間，明月夜光雜廁羅列，",
    "T11n0310_011:0063c04": "瑰奇之寶以用作鈴懸之甚鳴，其音和雅無",
    "T11n0310_011:0063c05": "量調合。無數天衣而布其上。菩薩應時自變",
    "T11n0310_011:0063c06": "其身，普遍八萬四千師子之座。是諸天子各",
    "T11n0310_011:0063c07": "不相見亦不相知，一一天子心自念言：『菩薩",
    "T11n0310_011:0063c08": "獨處我師子座成最正覺。』以是悅心至不退",
    "T11n0310_011:0063c09": "轉，然後皆當逮得無上正真之道也。」密迹力",
    "T11n0310_011:0063c10": "士謂寂意：「於時菩薩建立威神使魔知之，與",
    "T11n0310_011:0063c11": "無央數不可稱計億百千姟鬼神俱發，眷屬",
    "T11n0310_011:0063c12": "圍繞，皆被鎧甲、顯大神足興最勢力，將眾鬼",
    "T11n0310_011:0063c13": "兵周三百三十六萬里，顏貌各異所從不同，",
    "T11n0310_011:0063c14": "各現威勢無數眾難若干種像，兵仗嚴整、頭",
    "T11n0310_011:0063c15": "首各異、志願各別，飯食所行志操不同，言聲",
    "T11n0310_011:0063c16": "各別、辭談音異，皆詣菩薩。時魔波旬與大眷",
    "T11n0310_011:0063c17": "屬甚可畏懼，不順仁義所作大非，興反逆事",
    "T11n0310_011:0063c18": "不可見聞不怙道德，各執兵仗稱叫大呼，揚",
    "T11n0310_011:0063c19": "其音聲驚動三界，假使凡夫未離欲者得聞",
    "T11n0310_011:0063c20": "此音，輒當沸血從面孔出或恐怖死。其時菩",
    "T11n0310_011:0063c21": "薩不以此難而有畏矣亦無罣礙，于時菩薩",
    "T11n0310_011:0063c22": "興大悲哀，可畏音響自然消滅不知所湊。所",
    "T11n0310_011:0063c23": "以者何？欲安眾生不令被嬈、無危害患。菩薩",
    "T11n0310_011:0063c24": "逮承奉淨道心善權方便，雖聞此音了之本",
    "T11n0310_011:0063c25": "虛、本無有聲，衣毛不竪。見魔眾來，光顏益",
    "T11n0310_011:0063c26": "榮，大明顯發宣四事業志無所畏，以十六事",
    "T11n0310_011:0063c27": "興己辯慧，隨所可樂摧折大難，而告魔曰：『且",
    "T11n0310_011:0063c28": "止波旬！用為興發如斯色像無益之事而懷",
    "T11n0310_011:0063c29": "瞋毒，還自危身長夜不安？所以者何？波旬！今",
    "T11n0310_011:0064a01": "日發心欲壞菩薩，菩薩弘仁以大勇猛無盡",
    "T11n0310_011:0064a02": "大哀懷無極慈，降伏惡逆欲亂菩薩。菩薩本",
    "T11n0310_011:0064a03": "淨，消除垢濁羸劣閡心弊惡之塵，今日波旬",
    "T11n0310_011:0064a04": "反成菩薩。欲以螢火越日月光明，菩薩已免",
    "T11n0310_011:0064a05": "無限之底，演大柔和深妙道味甘露正覺。諸",
    "T11n0310_011:0064a06": "小蟲獸欲驚師子，魔今欲躄大無極樹以使",
    "T11n0310_011:0064a07": "摧折拔其根本。以牛迹水欲比大海，反長",
    "T11n0310_011:0064a08": "怨賊無益之城起凶敵心。今日魔王當與度",
    "T11n0310_011:0064a09": "怨，言談說事橫興反禍，惡鬼為倫當蠲迷惑，",
    "T11n0310_011:0064a10": "取道伴黨令至平等而無殊特，棄非法王，自",
    "T11n0310_011:0064a11": "歸聖道嚴淨微妙，生無上慧仁義法味，捨眾",
    "T11n0310_011:0064a12": "邪曲令心質朴。今日波旬心當惟念，過大",
    "T11n0310_011:0064a13": "曠野最後究竟盡生死源，而反馳騁入大海",
    "T11n0310_011:0064a14": "中。當乘大舟度終始流，今遇習學，值被劫",
    "T11n0310_011:0064a15": "燒并災樹木眾雜藥草，莫復毀壞大金剛術，",
    "T11n0310_011:0064a16": "當歸大道然後得佛，度脫十方眾生人物。』」密",
    "T11n0310_011:0064a17": "迹力士謂寂意：「於時諸天歎詠佛德，巍巍如",
    "T11n0310_011:0064a18": "是而無比像。其魔波旬以得歎佛聞是十六",
    "T11n0310_011:0064a19": "事，好樂所慕心存大猷。」於是密迹力士謂寂",
    "T11n0310_011:0064a20": "意菩薩：「菩薩自念：『吾不可計劫功勳普著因",
    "T11n0310_011:0064a21": "行成就，從無央數百千億姟積功累德，皆是",
    "T11n0310_011:0064a22": "宿本世世本法。每生自剋愍念眾生三界之",
    "T11n0310_011:0064a23": "厄，故行柔軟平正鮮明致清淨業。誰敢毀壞",
    "T11n0310_011:0064a24": "獨地證明？』於時菩薩從袈裟裏出紫磨金色",
    "T11n0310_011:0064a25": "手，普摩己身不捨大哀，志性調和欲度眾生",
    "T11n0310_011:0064a26": "常行安徐，舉其右手向十方界。自見諸佛適",
    "T11n0310_011:0064a27": "至乎地，三千大千世界六反振動，有自然",
    "T11n0310_011:0064a28": "音其音宣徹十方佛土。其魔波旬聞斯音聲，",
    "T11n0310_011:0064a29": "及魔官屬在虛空中亦聞斯音響，咸共自責，",
    "T11n0310_011:0064b01": "飢虛禁戒樂乎勤修。又時大聖加施無畏愍",
    "T11n0310_011:0064b02": "傷眾生，應時八十姟魔及鬼神伏向菩薩，自",
    "T11n0310_011:0064b03": "然躄地心自歸命唯見擁護，諸在眾中與魔",
    "T11n0310_011:0064b04": "眷屬破壞亡去，自然迷惑不知所湊。所以菩",
    "T11n0310_011:0064b05": "薩演大光明，愍哀斯等各離恐畏皆歸天宮。",
    "T11n0310_011:0064b06": "以是之故，菩薩大士現降魔王及眾官屬八",
    "T11n0310_011:0064b07": "十億姟鬼神皆發無上正真道意，九十二億",
    "T11n0310_011:0064b08": "載人以仁和心立不退轉，八萬四千諸天子",
    "T11n0310_011:0064b09": "等宿殖德本逮得無所從生法忍。」密迹力士",
    "T11n0310_011:0064b10": "謂寂意曰：「以是比像所降眾魔，諸天世人不",
    "T11n0310_011:0064b11": "可稱載受化得濟，其諸天人追魔波旬。若人",
    "T11n0310_011:0064b12": "以見菩薩所行，或見坐於寶淨蓮花師子之",
    "T11n0310_011:0064b13": "床，或見在地，或在虛空師子座上，或復見在",
    "T11n0310_011:0064b14": "貝多樹下，或見在忉利天上晝夜樹下，或以",
    "T11n0310_011:0064b15": "見在眾寶樹下，或復普見一切諸人七尺諸",
    "T11n0310_011:0064b16": "佛樹下；或諸天見坐佛樹下處在師子半仞",
    "T11n0310_011:0064b17": "座上，或在七仞，或復十里，或二十里，或四",
    "T11n0310_011:0064b18": "十里；或諸天人悉見八萬四千由旬佛樹下",
    "T11n0310_011:0064b19": "座，或復現在四萬二千由旬坐師子床。如是",
    "T11n0310_011:0064b20": "寂意！諸菩薩不可稱計境界難限，諸菩薩眾",
    "T11n0310_011:0064b21": "由是道場歸乎殊特。菩薩所行有若干種歡",
    "T11n0310_011:0064b22": "樂之業八百千行。菩薩所現不同，各從本",
    "T11n0310_011:0064b23": "性而開化之，發賢聖意成最正覺至一切智，",
    "T11n0310_011:0064b24": "隨時音響而班宣法供所當奉。菩薩於彼以",
    "T11n0310_011:0064b25": "若干品其所諮嗟，皆是菩薩本宿所行。菩薩",
    "T11n0310_011:0064b26": "所因勸樂示義，咸來諮嗟而供養之。雖爾菩",
    "T11n0310_011:0064b27": "薩心無所著，無有魔難以捨眾害，普逮一切",
    "T11n0310_011:0064b28": "諸佛道法，須臾一時發心之頃，等行智慧悉",
    "T11n0310_011:0064b29": "當知此，逮致佛道為最正覺。以達一切逮最",
    "T11n0310_011:0064c01": "正覺，住在一切十方世界，見不可計無限如",
    "T11n0310_011:0064c02": "來，授其右掌盡問佛道，又諮永安道德之源。",
    "T11n0310_011:0064c03": "道慧微妙無有患厭，講論至道慧得自在，宣",
    "T11n0310_011:0064c04": "布平等入無邪業，分別示眾無央數行，剖判",
    "T11n0310_011:0064c05": "三寶使不斷絕敷演大哀，於一切法而得自",
    "T11n0310_011:0064c06": "在，入于豪勢無窮之業。若有眾生諸根淳熟，",
    "T11n0310_011:0064c07": "悉能了是菩薩所行；若諸根亂，不知所趣。菩",
    "T11n0310_011:0064c08": "薩適成如來道法，夙夜七日悉存法樂，觀佛",
    "T11n0310_011:0064c09": "道樹不以為厭目未曾眴。百千億天來歎供",
    "T11n0310_011:0064c10": "養，百千玉案貢上甘饍，咸發無上正真道意，",
    "T11n0310_011:0064c11": "覩見如來威儀禮節。已成佛道如來至真，時",
    "T11n0310_011:0064c12": "四天王各往執鉢奉上如來。如斯剎土一四",
    "T11n0310_011:0064c13": "方域，三千大千世界為中國土，大千國土各",
    "T11n0310_011:0064c14": "有百億，諸四方域四百億四大天王皆各執",
    "T11n0310_011:0064c15": "鉢往授如來，如來悉受。佛顯威神，使諸天王",
    "T11n0310_011:0064c16": "各不相見，各自心念：『佛受我鉢當以飯食。』以",
    "T11n0310_011:0064c17": "此忻喜心中坦然，咸發無上至真道心至不",
    "T11n0310_011:0064c18": "退轉。佛以成道，提謂波利五百賈客佛欲度",
    "T11n0310_011:0064c19": "之。現車馬頓，賈客伴黨及餘而不自在，怪",
    "T11n0310_011:0064c20": "之所以。天於虛空告言：『佛興在世，可往供養。』",
    "T11n0310_011:0064c21": "聞之忻然，各上蜜麨醍醐。八萬四千諸天子",
    "T11n0310_011:0064c22": "眾亦貢供饍。如來受之，其本宿世曾建至",
    "T11n0310_011:0064c23": "願：『如來成道，我等第一進奉供饍。』欲遂本願，",
    "T11n0310_011:0064c24": "各不相見不知所在。一一各念：『獨供養佛，餘",
    "T11n0310_011:0064c25": "無進者。』以是忻預逮不退轉，然後當得無上",
    "T11n0310_011:0064c26": "正真之道為最正覺，度眾危厄。」",
    "T11n0310_011:0064c27": "大寶積經卷第十一"
}