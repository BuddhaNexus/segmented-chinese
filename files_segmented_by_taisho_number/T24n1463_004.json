{
    "T24n1463_004:0818c26": "毘尼母經卷第四",
    "T24n1463_004:0818c28": "失譯人名今附秦錄",
    "T24n1463_004:0818c29": "「諸比丘欲集法藏，時摩訶迦葉以手拍地，聲",
    "T24n1463_004:0819a01": "震之響喻如銅鍾。爾時王舍城中舊住五百",
    "T24n1463_004:0819a02": "羅漢師子阿蘭那，聞此之音共相告言：『集",
    "T24n1463_004:0819a03": "法藏時至。』尊者富蘭那，與其徒眾五百羅漢，",
    "T24n1463_004:0819a04": "即共相隨向王舍城耆闍崛山竹林精舍中，",
    "T24n1463_004:0819a05": "至摩訶迦葉所。到已語摩訶迦葉言：『我等聞",
    "T24n1463_004:0819a06": "摩訶迦葉五百羅漢於王舍城竹林精舍中欲",
    "T24n1463_004:0819a07": "集法藏，我等亦欲得聞』。摩訶迦葉即向富蘭",
    "T24n1463_004:0819a08": "那等出集法藏因緣。富蘭那語尊者摩訶迦",
    "T24n1463_004:0819a09": "葉言：『大德！所集法藏緣已得聞竟，甚善不可",
    "T24n1463_004:0819a10": "言。但於八法中我所不解。從界裏宿食乃至",
    "T24n1463_004:0819a11": "池邊種種草根等，如此八法親從佛邊聞，如",
    "T24n1463_004:0819a12": "來聽畜。復言不聽者，是處不解。』迦葉答言：『實",
    "T24n1463_004:0819a13": "如汝語。佛為飢饉穀貴乞食難得，憐愍眾生",
    "T24n1463_004:0819a14": "故聽畜。世豐穀賤乞食易得，是故如來還不",
    "T24n1463_004:0819a15": "聽也。』富蘭那言：『迦葉！如來是一切知見者，畜",
    "T24n1463_004:0819a16": "時欲使人知畜時，捨時欲使人知捨時。』迦葉",
    "T24n1463_004:0819a17": "答言：『以是義故，佛知時而說，是時中應畜、是",
    "T24n1463_004:0819a18": "時中不應畜。富蘭那！是故我等應隨如來，制",
    "T24n1463_004:0819a19": "時隨制、聽時隨聽。如來應供成就八種善法：",
    "T24n1463_004:0819a20": "一者善得金剛智；二者悉斷一切煩惱破無明",
    "T24n1463_004:0819a21": "闇；三者於一切法無諸障礙；四於一切處而",
    "T24n1463_004:0819a22": "得自在；五能善降伏外道異論；六善示眾生",
    "T24n1463_004:0819a23": "利不利；七能與眾生如法分別；八善能巧制",
    "T24n1463_004:0819a24": "犯不犯自在無礙。成此八法名法王法主。』爾",
    "T24n1463_004:0819a25": "時摩訶迦葉問阿難言：『此事復云何？』阿難答",
    "T24n1463_004:0819a26": "摩訶迦葉曰：『如我佛邊所聞，如迦葉答富蘭",
    "T24n1463_004:0819a27": "那也。若人如佛語而行者，此人能熾然佛法。",
    "T24n1463_004:0819a28": "是故應如法行之。』尊者富蘭那徒眾，聞此語",
    "T24n1463_004:0819a29": "已如法而行，即是熾然佛法者。此是雪山中",
    "T24n1463_004:0819b01": "五百比丘所集法藏。「七百比丘集法藏今當",
    "T24n1463_004:0819b02": "說。如來涅槃後一百年，毘舍離毘利祇子諸",
    "T24n1463_004:0819b03": "比丘等，如佛所說行於十法，隨順行者熾然",
    "T24n1463_004:0819b04": "佛法：一應用二指抄飯食；二入聚落得食，",
    "T24n1463_004:0819b05": "說言飽已不言不足，後得食時不作殘食法",
    "T24n1463_004:0819b06": "得食；三界裏群品作法事亦得；四讚歎群品",
    "T24n1463_004:0819b07": "作法事善；五前人作法後人復作所作皆善；",
    "T24n1463_004:0819b08": "六酥油蜂蜜石蜜，以酪和之得食；七昨日受",
    "T24n1463_004:0819b09": "鹽，今日得和飯食；八得飲奢留伽酒；九坐具",
    "T24n1463_004:0819b10": "不剪鬚得敷；十金銀七寶得自手捉亦得畜",
    "T24n1463_004:0819b11": "之。以是因緣故，迦蘭陀子耶舍欲除滅此過",
    "T24n1463_004:0819b12": "患，於毘舍離集七百羅漢。眾僧集已，迦蘭陀",
    "T24n1463_004:0819b13": "子耶舍問尊者離婆多言：『比丘入聚落中食，",
    "T24n1463_004:0819b14": "得兩指抄飯食不？』尊者離婆多答曰：『不得兩",
    "T24n1463_004:0819b15": "指抄飯食。』耶舍問曰：『何處制此不得兩指",
    "T24n1463_004:0819b16": "抄飯食也？』離婆多答曰：『舍衛國制殘食處制",
    "T24n1463_004:0819b17": "之。』耶舍復問尊者離婆多言：『若比丘食足已，",
    "T24n1463_004:0819b18": "不作殘食法得食不？』答言：『不得。』耶舍復問尊",
    "T24n1463_004:0819b19": "者：『界裏作法事得不？』尊者即問：『界裏作何",
    "T24n1463_004:0819b20": "等法事？』答曰：『群品作法事。』尊者答言：『不得。』",
    "T24n1463_004:0819b21": "問：『何處制？』答曰：『王舍城中布薩犍度中制。』",
    "T24n1463_004:0819b22": "耶舍復問：『界裏群品作法事說言好，得作",
    "T24n1463_004:0819b23": "如是語不？』答言：『不得。此亦王舍城中布薩乾",
    "T24n1463_004:0819b24": "度中制。』耶舍復問尊者：『前所作事更得重作",
    "T24n1463_004:0819b25": "不？』尊者答曰：『云何名為重作？』耶舍說曰：『此事",
    "T24n1463_004:0819b26": "今作曾作。』尊者答曰：『若此事以阿毘曇、毘尼、",
    "T24n1463_004:0819b27": "修妬路不合者，已作不應作、未作不應作、今",
    "T24n1463_004:0819b28": "作不應作。若此事與三藏合者，已作應作、未",
    "T24n1463_004:0819b29": "作應作、今作應作。』耶舍復問尊者：『得食美食",
    "T24n1463_004:0819c01": "不？』答曰：『何者美食？』耶舍說曰：『酥油蜜石蜜",
    "T24n1463_004:0819c02": "與酪和之，是為美食。』尊者答曰：『不得食也。』『何",
    "T24n1463_004:0819c03": "處制也？』『舍衛國中制殘食處制耳。』耶舍復問",
    "T24n1463_004:0819c04": "尊者：『所受鹽得食不？』尊者答曰：『何者所受鹽？』",
    "T24n1463_004:0819c05": "耶舍說曰：『昨所受鹽，今日得和飯食不？』尊者",
    "T24n1463_004:0819c06": "答曰：『不得食也。』『何處制也？』『舍衛國藥草犍度",
    "T24n1463_004:0819c07": "中制。』復問尊者：『得飲奢留伽酒不？』答言：『不得。』",
    "T24n1463_004:0819c08": "『何處制？』『拘睒彌國因莎提比丘制。』耶舍復問",
    "T24n1463_004:0819c09": "尊者言：『得畜不剪鬚敷具不？』答言：『不得。』『何處",
    "T24n1463_004:0819c10": "制之？』『舍衛國因六群比丘制。』復問尊者：『得畜",
    "T24n1463_004:0819c11": "金銀寶器不？』答言：『不得。』『何處制之？』『王舍城",
    "T24n1463_004:0819c12": "因跋難陀釋子制。』以何義故更集法藏？欲使",
    "T24n1463_004:0819c13": "比丘捨惡修善。若四人住處乃至眾多人住",
    "T24n1463_004:0819c14": "處，欲使知法如法修行佛法熾然。若和尚阿",
    "T24n1463_004:0819c15": "闍梨若知法人，如此人等皆能如法者，可佛",
    "T24n1463_004:0819c16": "法增長。有二種法不可違：一佛法不可違；二",
    "T24n1463_004:0819c17": "轉輪聖王法不可違。以是義故，更集七百僧",
    "T24n1463_004:0819c18": "集法藏也。「所以言毘尼經者，諸經中與毘尼",
    "T24n1463_004:0819c19": "相應者，總為比丘比丘尼經。諸經中與迦絺",
    "T24n1463_004:0819c20": "那衣相應者，總為迦絺那犍度。比丘經、比",
    "T24n1463_004:0819c21": "丘尼經、一切犍度、摩得勒伽、毘尼增一，此",
    "T24n1463_004:0819c22": "五種總為毘尼藏，是故名毘尼經。「所言大廣",
    "T24n1463_004:0819c23": "說者，所說事多，故名廣說。我今教授大法，故",
    "T24n1463_004:0819c24": "名為大。我今說大法大毘尼，是故名大廣",
    "T24n1463_004:0819c25": "說。大人所說法，名之為大。何者大人？諸佛世",
    "T24n1463_004:0819c26": "尊名為大人，此大人說故名為大人。又言廣",
    "T24n1463_004:0819c27": "者，有大德比丘略說經，若眾多比丘前、若四",
    "T24n1463_004:0819c28": "三二一比丘前，說其所解經『我親從佛邊聞",
    "T24n1463_004:0819c29": "如此說。』上座有德知見者，應取其所說思惟",
    "T24n1463_004:0820a01": "此理，若與三藏相應者，應語言：『大德所說甚",
    "T24n1463_004:0820a02": "善，若有後學者應以此法教之。』若不與三藏",
    "T24n1463_004:0820a03": "相應者，語言：『大德！莫行此法，亦莫教人行此",
    "T24n1463_004:0820a04": "法也。』是故名為廣說。說大調伏現前，故名廣",
    "T24n1463_004:0820a05": "說。",
    "T24n1463_004:0820a06": "「若有一人聰哲高才，自備此德捉其所解，與",
    "T24n1463_004:0820a07": "如來所說法競。如人捉偽金與真金並，若真",
    "T24n1463_004:0820a08": "偽難別者，以火燒之真偽自現。若以偽法言",
    "T24n1463_004:0820a09": "是如來說者，與三藏經並之，知其真偽也。如",
    "T24n1463_004:0820a10": "世有真醫，有人實非醫，妄稱是醫人。不別",
    "T24n1463_004:0820a11": "者就其治病，虛喪身命。猶如世人不識真法，",
    "T24n1463_004:0820a12": "隨行邪偽法者，能滅善心身命也。不滅正法",
    "T24n1463_004:0820a13": "者，佛所說毘尼，如佛所說行，是人能使正法",
    "T24n1463_004:0820a14": "熾然於世。何以故？此人知此是佛說、知此非",
    "T24n1463_004:0820a15": "佛說，是故能典正法。是名廣說。尊者薩婆",
    "T24n1463_004:0820a16": "多說曰：『有四白廣說，有四黑廣說。以何義故",
    "T24n1463_004:0820a17": "名為廣說？以此經故。知此是佛語、此非佛語。",
    "T24n1463_004:0820a18": "若有才辯了了能識是非為人說者，此言應",
    "T24n1463_004:0820a19": "受。黑廣說亦應如白廣知。四者，若眾多、若三、",
    "T24n1463_004:0820a20": "若二、若一，是名為四。又比丘作如是言：「世尊",
    "T24n1463_004:0820a21": "在浮彌城告諸比丘：『汝等若村若落，我親從",
    "T24n1463_004:0820a22": "佛邊聞說受持，此是法、此是毘尼、此是師教。』",
    "T24n1463_004:0820a23": "此比丘所說非可非不可。若以增一阿含、中",
    "T24n1463_004:0820a24": "阿含、長阿含、雜阿含、比丘經比、丘尼經、諸犍",
    "T24n1463_004:0820a25": "度、摩得勒伽與法理合者，應語言：『大德！此法",
    "T24n1463_004:0820a26": "可自勤行，亦教人勤行。』若不合法理者，語言：",
    "T24n1463_004:0820a27": "『大德！此法不應自行，亦不應教人行。』」此是初",
    "T24n1463_004:0820a28": "廣說。第二第三乃至第四亦如是說。第一大",
    "T24n1463_004:0820a29": "眾前、第二四人前、第三二人前、第四一人前，",
    "T24n1463_004:0820b01": "是名廣說。』",
    "T24n1463_004:0820b02": "「佛告諸比丘：『吾教汝一句一偈、若多若少，若",
    "T24n1463_004:0820b03": "應行者如語行之，不應行者如語莫行。若後",
    "T24n1463_004:0820b04": "世比丘所說，與三藏相應者亦應行之。若吾",
    "T24n1463_004:0820b05": "所說或多或少，不應行者亦莫行之。後代比",
    "T24n1463_004:0820b06": "丘所說，不應行者亦莫行之。』此法增一經中",
    "T24n1463_004:0820b07": "廣明。有廣說者，如來臨涅槃時告阿難言：『吾",
    "T24n1463_004:0820b08": "滅度後，汝等言：「我等無依。」莫作此說。吾所制",
    "T24n1463_004:0820b09": "波羅提木叉，即是汝依、即是汝師。是故阿難！",
    "T24n1463_004:0820b10": "吾去世後，當依波羅提木叉而行行法，應當",
    "T24n1463_004:0820b11": "各各謙卑行之。汝等應當除去憍慢、安心淨",
    "T24n1463_004:0820b12": "法。阿難！從今已去，下者應稱上座尊者，上座",
    "T24n1463_004:0820b13": "應稱下座慧命。阿難！若人見十二因緣，是為",
    "T24n1463_004:0820b14": "見法亦得見我。』如來臨涅槃時，欲為利益眾",
    "T24n1463_004:0820b15": "生故，說是四廣。以是義故，名為廣說。佛復告",
    "T24n1463_004:0820b16": "言：『有物和合故應畜，有物不和合故不應畜。』",
    "T24n1463_004:0820b17": "云何名為和合？如舍利弗外得上色納，以此",
    "T24n1463_004:0820b18": "納縫著條衣上，佛即聽畜之，故名和合。不和",
    "T24n1463_004:0820b19": "合者，上色錦、上色白，雖和合不應畜，故名不",
    "T24n1463_004:0820b20": "和合。猶如酒若和藥得飲，不和不得飲。上色",
    "T24n1463_004:0820b21": "與下色合得畜，不合不得畜。和合有二種：一",
    "T24n1463_004:0820b22": "色和合、二衣和合。色和合者，先用根染，後用",
    "T24n1463_004:0820b23": "弱染。復有先用上色染，後用下色染。此二名",
    "T24n1463_004:0820b24": "色和合，應畜。何者名為上色？五正色名為上",
    "T24n1463_004:0820b25": "色。薩婆多說曰：『上色者，純青、純赤、純黃、純黑、",
    "T24n1463_004:0820b26": "純白，是名五種上色。』大色和合者，先用青染，",
    "T24n1463_004:0820b27": "後用餘色染；先用餘色染，後用青色染。五種",
    "T24n1463_004:0820b28": "亦如是，是色，應得畜。衣和合者，若衣作淨、納",
    "T24n1463_004:0820b29": "未作淨，縫納著衣上。若衣未淨、納已淨者，縫",
    "T24n1463_004:0820c01": "納著衣上。此二皆名淨衣。若衣未滿十日未",
    "T24n1463_004:0820c02": "作淨施，納已作淨施，縫納著衣上，得畜。若納",
    "T24n1463_004:0820c03": "十日未滿未作淨施，縫納著衣上，得畜。故名",
    "T24n1463_004:0820c04": "衣和合。淨施法。一日得一日作淨施，若過十",
    "T24n1463_004:0820c05": "日不作淨施，犯尼薩耆。若復放逸故不說淨",
    "T24n1463_004:0820c06": "者，以心惡故，不滿十日皆犯捨墮。「何者不和",
    "T24n1463_004:0820c07": "合應畜、和合不應畜？不和合應畜者，山涉子、",
    "T24n1463_004:0820c08": "識其留草、閻婆伽、毘鉢、優勒伽蜜、苦酒、閻陀",
    "T24n1463_004:0820c09": "林斤、提力薑，如是等藥不合應畜。何以故？此",
    "T24n1463_004:0820c10": "藥一一別中投食合，不中投食。如煮乳令沸",
    "T24n1463_004:0820c11": "熟已，寫置一器中，時節小久乳水各別。此乳",
    "T24n1463_004:0820c12": "著鹽不中食，不和鹽中食。上所列藥草和合",
    "T24n1463_004:0820c13": "投合，不中一一中投食。亦如乳鹽合不中食，",
    "T24n1463_004:0820c14": "別食甚好。是名不和合用。當於爾時，佛為病",
    "T24n1463_004:0820c15": "比丘聽飲蘇毘勒漿著鹽得飲、不著亦得。是",
    "T24n1463_004:0820c16": "名和合用。",
    "T24n1463_004:0820c17": "「盡形受藥者，薑、椒、蓽茇、訶梨勒、鹽、菖蒱，如",
    "T24n1463_004:0820c18": "是等皆名盡形受藥。藥草犍度中廣說。寺中",
    "T24n1463_004:0820c19": "應可作者，從羯磨一切法事，乃至飲食臥",
    "T24n1463_004:0820c20": "起，及露著泥洹僧竭支皆中。復有中者，若寺",
    "T24n1463_004:0820c21": "中地見金銀，知主不知主，皆應取舉之。知主",
    "T24n1463_004:0820c22": "者，後來當還。若不知主者，應當眾僧中唱：『我",
    "T24n1463_004:0820c23": "昨日僧地中得金銀。是誰物也？』有人來言是",
    "T24n1463_004:0820c24": "我物者，應問：『此物頭數多少及與斤兩？裹持",
    "T24n1463_004:0820c25": "繫縛用何等物？』若言一一相應者可還之，不",
    "T24n1463_004:0820c26": "相應者不應與也。復有寺中可中作者，若比",
    "T24n1463_004:0820c27": "丘比丘尼，用木葉作蓋、用木皮作蓋、或織",
    "T24n1463_004:0820c28": "草作蓋，如此等皆寺中得用。復有比丘，寺中",
    "T24n1463_004:0820c29": "得用物，富羅上重著革皮落縮，若出聚落雨",
    "T24n1463_004:0821a01": "雪得著，無雨雪不得也。所著革屣，四重三重",
    "T24n1463_004:0821a02": "乃至一單，寺裏皆應得著。入聚落時雨雪得",
    "T24n1463_004:0821a03": "著，無時不得也。病時亦得著。革屣犍度",
    "T24n1463_004:0821a04": "中廣說。",
    "T24n1463_004:0821a05": "「寺中應畜鐵鑰木鑰、瓢杖、浴室中床。是名",
    "T24n1463_004:0821a06": "寺中應畜物。「比丘僧差入林者，應與七日。若",
    "T24n1463_004:0821a07": "七日不得來者，應與十五日。若十五日不得",
    "T24n1463_004:0821a08": "來者，應與一月。是名應入林。",
    "T24n1463_004:0821a09": "「若比丘身上生瘡，比丘用麁澁散洗瘡。佛言：",
    "T24n1463_004:0821a10": "『聽諸比丘用細末柔軟散洗瘡。』舉散法。著瓶",
    "T24n1463_004:0821a11": "中塞口乃至著橛上。藥草犍度中應廣知。",
    "T24n1463_004:0821a12": "「若比丘有白癩病，自裂膿血流出。諸比丘用",
    "T24n1463_004:0821a13": "麁澁散塗洗。佛言：『當用細末柔軟散塗洗。』雜",
    "T24n1463_004:0821a14": "犍度中應廣知。",
    "T24n1463_004:0821a15": "「若比丘新生瘡，病痛不壞者，當用壞藥傅",
    "T24n1463_004:0821a16": "之。後時當畜種種愈瘡藥治之令差。",
    "T24n1463_004:0821a17": "「若比丘下分中有痔病者，當作裹瘡衣，莫令",
    "T24n1463_004:0821a18": "膿血流出污衣。隨醫師分處，作衣聽畜之。",
    "T24n1463_004:0821a19": "「若諸比丘頭上生瘡、若面上生瘡、若脣上生",
    "T24n1463_004:0821a20": "瘡、若肩頭生瘡、若腋下生瘡、若脇上生瘡、",
    "T24n1463_004:0821a21": "若臍上生瘡、若坐處生瘡、若膝頭生瘡、若𨄔",
    "T24n1463_004:0821a22": "上生瘡、若頭上有瘡者，聽裹頭覆頭入白衣",
    "T24n1463_004:0821a23": "舍。若面上有瘡者，聽鉢水中自照。或壁上",
    "T24n1463_004:0821a24": "自照見瘡，得自塗藥。脣上有瘡者，得聽兩脣",
    "T24n1463_004:0821a25": "不相到嚼食。若舌上有瘡者，聽著口中不嚼",
    "T24n1463_004:0821a26": "吞之。若肩頭有瘡者，聽以手捉瘡以衣覆上",
    "T24n1463_004:0821a27": "入白衣舍。復聽肩頭瘡，上衣不覆得入白衣",
    "T24n1463_004:0821a28": "舍。若腋下有瘡者，聽手扠腰入白衣舍。若",
    "T24n1463_004:0821a29": "脇上有瘡者，聽反抄衣入白衣舍。若臍上有",
    "T24n1463_004:0821a30": "瘡者，聽下繫泥洹僧。若坐處有瘡者，聽入白",
    "T24n1463_004:0821b01": "衣舍蹲坐。若膝上有瘡，聽褰衣過膝入白衣",
    "T24n1463_004:0821b02": "舍。若󰈷上有瘡者，聽高著泥洹僧入白衣",
    "T24n1463_004:0821b03": "舍。是故名有瘡聽也。「若眾僧寺裏有三四人",
    "T24n1463_004:0821b04": "別作大堂，住止處應遶四邊掘深塹遮水，塹",
    "T24n1463_004:0821b05": "裏應作大小行處。此事敷具犍度中廣說。「佛",
    "T24n1463_004:0821b06": "告阿難：『汝捉鑰可房房語諸比丘：「吾欲南行",
    "T24n1463_004:0821b07": "按行諸國。誰能隨吾去者，可自料理衣鉢。」』阿",
    "T24n1463_004:0821b08": "難即受告勅，房房語之。諸長老比丘白阿難",
    "T24n1463_004:0821b09": "言：『若師去者得隨佛去，若師不去自亦不得",
    "T24n1463_004:0821b10": "去。何以故？至彼中更須覓依止師故。』爾時世",
    "T24n1463_004:0821b11": "尊即共堪能去者相隨向南路上。佛見諸比",
    "T24n1463_004:0821b12": "丘少，告阿難言：『汝不房房語也？比丘何故少？』",
    "T24n1463_004:0821b13": "阿難即具以上事白世尊。佛告阿難：『從今已",
    "T24n1463_004:0821b14": "後，若比丘滿十臘知法者，應受。十臘乃至百",
    "T24n1463_004:0821b15": "臘不知法者，依止。』依止法，受具犍度中廣說。",
    "T24n1463_004:0821b16": "「此房房中所作事，應二指作法。若鉢破作五",
    "T24n1463_004:0821b17": "段，綴此鉢法，應相去二指安一綴。若上廁時",
    "T24n1463_004:0821b18": "洗大便道，應用二指頭洗之。若衣破著納者，",
    "T24n1463_004:0821b19": "孔外蔭二指。若比丘畜髮法，極長不過二指",
    "T24n1463_004:0821b20": "應剃。是名法。「略說共作法。若比丘性行調柔，",
    "T24n1463_004:0821b21": "持戒亦具威儀可觀。如此人者，僧應與共同",
    "T24n1463_004:0821b22": "一切法事，乃至飲食臥起皆應共同。是名略",
    "T24n1463_004:0821b23": "說共作法。若比丘行來到他寺上，應問此寺",
    "T24n1463_004:0821b24": "中一比丘結大界處。復問離衣宿處，兼問眾",
    "T24n1463_004:0821b25": "僧淨厨處，亦問布薩說戒處。如是等處皆問",
    "T24n1463_004:0821b26": "一人，故名略問。問已若有同伴亦應語之。又",
    "T24n1463_004:0821b27": "復應問，所飲水中有蟲不？清淨不？此水屬誰？",
    "T24n1463_004:0821b28": "又問，菓菜淨未？一人問，餘人皆得淨，故名",
    "T24n1463_004:0821b29": "略。若舊住比丘請客比丘，客比丘到寺，一人",
    "T24n1463_004:0821c01": "問淨不淨，如是可問處皆問，是餘比丘皆得",
    "T24n1463_004:0821c02": "清淨。尊者薩婆多說曰：『有利養生人貪著，佛",
    "T24n1463_004:0821c03": "不聽取。然不制所犯，應如前所制法行。』",
    "T24n1463_004:0821c04": "「世尊說曰：『若人所作不善，知慚愧者不為障",
    "T24n1463_004:0821c05": "道。若比丘無慚愧心、亦無所知，如是所說不",
    "T24n1463_004:0821c06": "應受用。又復有人無慚愧心、有所知解，其所",
    "T24n1463_004:0821c07": "說法亦不應受。復次有人雖知慚愧、然無所",
    "T24n1463_004:0821c08": "知，若有所說亦不應受。若復有人有慚愧心、",
    "T24n1463_004:0821c09": "能達法相，如此說者應受用之。』尊者迦葉惟",
    "T24n1463_004:0821c10": "說曰：『有諸人智慧等所見亦同，其性柔雅戒",
    "T24n1463_004:0821c11": "行清淨無有瑕穢，是名和雅，所說應受。』「有應",
    "T24n1463_004:0821c12": "作處。何者是？尼師壇有破穿處，應用弊納",
    "T24n1463_004:0821c13": "補，四邊蔭一寸。如是廣知。若有瘡處應治，若",
    "T24n1463_004:0821c14": "眾僧食處應掃，若和尚阿闍梨食處應",
    "T24n1463_004:0821c15": "掃，是名處所。若比丘病，佛聽煮粥食之。無",
    "T24n1463_004:0821c16": "淨地，眾僧當與作白二羯磨作淨處所。如是",
    "T24n1463_004:0821c17": "等皆名處所。",
    "T24n1463_004:0821c18": "「佛在世時常在王舍城中說戒。至十五日月",
    "T24n1463_004:0821c19": "盡，諸比丘遠近不避疲勞，詣王舍城聽佛說",
    "T24n1463_004:0821c20": "戒。佛知諸比丘疲苦，即問諸比丘方所。隨其",
    "T24n1463_004:0821c21": "方所住處說戒，是名為方。東方塔名羅多跋",
    "T24n1463_004:0821c22": "陀羅，乃至北方有山名無之羅毘羅，是名為",
    "T24n1463_004:0821c23": "方。如是等邊方，有律師五人得受具足。阿練",
    "T24n1463_004:0821c24": "若比丘應善知方所，亦應知處及時。爾時諸",
    "T24n1463_004:0821c25": "比丘北方受安居。安居已竟，各執衣鉢往到",
    "T24n1463_004:0821c26": "佛所。世尊問言：『從何方來？』皆說所從來處。故",
    "T24n1463_004:0821c27": "名為方。佛聽何等國土應五人受具？阿畔提",
    "T24n1463_004:0821c28": "國有毘尼師，聽五人受具。有一比丘字數虜",
    "T24n1463_004:0821c29": "奴，少小信道欲得受具。國土無僧，尊者迦旃",
    "T24n1463_004:0822a01": "延有緣到彼國，此比丘求迦旃延欲受具，十",
    "T24n1463_004:0822a02": "二年中集僧乃得受具。迦旃延為受具已，來",
    "T24n1463_004:0822a03": "到佛所。佛問言：『迦旃延！汝何故遲？』迦旃延即",
    "T24n1463_004:0822a04": "以受戒因緣具白世尊。佛即立制：『從今已去，",
    "T24n1463_004:0822a05": "聽邊地無眾僧處有律師五人受具。』有國大熱",
    "T24n1463_004:0822a06": "處，聽日日洗。荊棘多處，聽著厚革屣。作革屣",
    "T24n1463_004:0822a07": "法，隨土地所有厚皮聽作。有諸比丘在雪山",
    "T24n1463_004:0822a08": "中夏安居，手脚頭耳皆凍壞。安居已訖，各執",
    "T24n1463_004:0822a09": "衣持鉢來詣佛所，頭面禮足退立一面。佛知",
    "T24n1463_004:0822a10": "而故問：『汝等何故身體皆壞。』比丘白佛：『雪山",
    "T24n1463_004:0822a11": "中寒凍故，是以皆壞。』佛問言：『應著何等不令",
    "T24n1463_004:0822a12": "身壞？』諸比丘白佛：『若脚著皮革，鞾上著複衣，",
    "T24n1463_004:0822a13": "應當不壞。』佛即聽著富羅，復聽著羅目伽，上",
    "T24n1463_004:0822a14": "聽著駒執。復聽著複衣，若用羊毛駱駝毛，乃",
    "T24n1463_004:0822a15": "至綿紵之聽著。有二婆羅門比丘，一字烏嗟",
    "T24n1463_004:0822a16": "呵、二字散摩陀，往到佛所白世尊言：『佛弟子",
    "T24n1463_004:0822a17": "中，有種種性、種種國土人、種種郡縣人，言音",
    "T24n1463_004:0822a18": "不同。語既不正，皆壞佛正義。唯願世尊聽我",
    "T24n1463_004:0822a19": "等依闡陀至持論撰集佛經次比文句，使言",
    "T24n1463_004:0822a20": "音辯了義亦得顯。』佛告比丘：『吾佛法中不與",
    "T24n1463_004:0822a21": "美言為是，但使義理不失，是吾意也。隨諸眾",
    "T24n1463_004:0822a22": "生應與何音而得受悟，應為說之。』是故名為",
    "T24n1463_004:0822a23": "隨國應作。「毘舍離飢饉，如上文說，佛聽畜迦",
    "T24n1463_004:0822a24": "絺那衣。有五種利：一得中前數數食；二得有",
    "T24n1463_004:0822a25": "檀越來請得別眾食；三得畜長財不說淨；四",
    "T24n1463_004:0822a26": "得離衣宿；五不白得出界。是名受迦絺那衣",
    "T24n1463_004:0822a27": "利。「作漿法。先研米與水和濾著一器中，後炊",
    "T24n1463_004:0822a28": "飯𩛢饙，取飯汁著一處經一宿，中食時如法",
    "T24n1463_004:0822a29": "受飲之。薩婆多、迦葉惟說曰：『此漿中後乃至",
    "T24n1463_004:0822b01": "初夜得飲。』初一分竟。「諸比丘夏安居法。若有",
    "T24n1463_004:0822b02": "破壞房舍，應受取，任力所能修補治之。「自恣",
    "T24n1463_004:0822b03": "法者，若有大眾，應如法白二羯磨自恣。若阿",
    "T24n1463_004:0822b04": "練若比丘，或一或二乃至三四，應胡跪合掌",
    "T24n1463_004:0822b05": "展轉相向言：『今日眾僧自恣，我亦自恣。』如是",
    "T24n1463_004:0822b06": "三說。若獨一人，應心念口言：『今日眾僧自恣，",
    "T24n1463_004:0822b07": "我亦自恣。』如是三說。「云何與自恣欲？爾時世",
    "T24n1463_004:0822b08": "尊告諸比丘：『今日自恣，有一比丘白佛言：「世",
    "T24n1463_004:0822b09": "尊！病比丘不堪來者、為看病不得來者、為佛",
    "T24n1463_004:0822b10": "法僧不得來者。此事云何？」』佛告比丘：『如此等",
    "T24n1463_004:0822b11": "皆應與欲，說言：「今日眾僧自恣，我不得往自",
    "T24n1463_004:0822b12": "恣，與眾僧清淨如法自恣欲。」如是三說。』是名",
    "T24n1463_004:0822b13": "與自恣法。有五種與自恣法：一今日僧自恣，",
    "T24n1463_004:0822b14": "我與僧自恣；二我白自恣；三為我故自恣；四",
    "T24n1463_004:0822b15": "若口不能言者，手作說相亦得與自恣；五語",
    "T24n1463_004:0822b16": "雖不了，亦是與自恣。是名五種自恣。若前人",
    "T24n1463_004:0822b17": "身口不能，後復更問之。身口無相貌者，命根",
    "T24n1463_004:0822b18": "未斷、耳聞人語，眾僧就其前羯磨自恣。取自",
    "T24n1463_004:0822b19": "恣人若將自恣來，道中命終、或為婬欲所迷、",
    "T24n1463_004:0822b20": "或失性、或出界外、或捨道還俗，如此等皆不",
    "T24n1463_004:0822b21": "成取欲，應更遣人取欲。若取欲者，為賊為水",
    "T24n1463_004:0822b22": "為虎狼所遮不得來者，此取欲成就。如此等",
    "T24n1463_004:0822b23": "難事非一。但取欲者欲來而力不能，皆取欲",
    "T24n1463_004:0822b24": "成就。「波羅提木叉法者，",
    "T24n1463_004:0822b25": "爾時世尊在淨房中作是念：『我今為諸比丘制",
    "T24n1463_004:0822b26": "說波羅提木叉戒。何以故？後學比丘欲行法",
    "T24n1463_004:0822b27": "者，不知何者佛制、何者非佛制，乃至阿羅漢",
    "T24n1463_004:0822b28": "果樂。』佛告諸比丘：『我今說波羅提木叉，汝等",
    "T24n1463_004:0822b29": "當善受行之。若有所犯即應懺悔，若無所犯",
    "T24n1463_004:0822c01": "應繫念思惟。吾說戒時若默然者，當知皆是",
    "T24n1463_004:0822c02": "清淨之人。汝等屏處發露無隱，吾大眾中問",
    "T24n1463_004:0822c03": "無隱等無有異。第二第三亦如是問。』若故作",
    "T24n1463_004:0822c04": "不妄語者，佛說障道。障者，障於四禪四空",
    "T24n1463_004:0822c05": "乃至障四果四向。若後能改悔，四禪四空四",
    "T24n1463_004:0822c06": "向四果皆可得取。是故名波羅提木叉法也。",
    "T24n1463_004:0822c07": "說波羅提木叉有五種，如上說也。布薩取欲，",
    "T24n1463_004:0822c08": "如上自恣取欲無異。「田舍園，前所施、後所施",
    "T24n1463_004:0822c09": "處，不應轉易更施餘處。若五錢轉施，皆是惡",
    "T24n1463_004:0822c10": "作。復有十八種分別。復有八種阿練若處所，",
    "T24n1463_004:0822c11": "有若比丘尼外來所施，若有所作為人所嘆、",
    "T24n1463_004:0822c12": "有作為人呵擯，如是等皆名為物。云何名呵",
    "T24n1463_004:0822c13": "責擯出？呵責擯出者，要示彼擯者罪相貌",
    "T24n1463_004:0822c14": "然後擯出，不得直驅。",
    "T24n1463_004:0822c15": "「爾時自恣前，有一比丘犯罪。見者欲諫，語言：",
    "T24n1463_004:0822c16": "『我欲諫汝。聽不？』犯罪者可。當欲諫時，犯罪者",
    "T24n1463_004:0822c17": "無，是名事在人無。若後時欲諫者，還犯罪人",
    "T24n1463_004:0822c18": "邊取欲得諫，不取不得也。",
    "T24n1463_004:0822c19": "「爾時世尊從迦尸國與五百比丘向幽蘭精",
    "T24n1463_004:0822c20": "舍。此寺中有舊住五人，一名阿犯祇、二名",
    "T24n1463_004:0822c21": "富那婆蘇、三名半持陀路醯尼、四名伽路",
    "T24n1463_004:0822c22": "羅、五名帝奢。此比丘等聞世尊來，即共分此",
    "T24n1463_004:0822c23": "寺中房舍園田花菓敷具及養生具，唯留佛",
    "T24n1463_004:0822c24": "一房。所以分者，恐佛共舍利弗、目連諸大比",
    "T24n1463_004:0822c25": "丘等來，必奪我房舍及田業，是故急分。生此",
    "T24n1463_004:0822c26": "念已，房舍作一分、園田作一分、一切敷具作",
    "T24n1463_004:0822c27": "一分、一切養生具作一分、一切花菓作一分。",
    "T24n1463_004:0822c28": "分已，世尊來到。到已告舍利弗、目連言：『汝語",
    "T24n1463_004:0822c29": "舊住比丘，客僧來到，可房房料理敷具。』如佛",
    "T24n1463_004:0823a01": "告勅即往語之。",
    "T24n1463_004:0823a02": "舊住者即答舍利弗目連言：『第一房為佛拔",
    "T24n1463_004:0823a03": "竟，唯願如來安樂住止。餘物一切，五分分竟。』",
    "T24n1463_004:0823a04": "目連聞此語已，即傳此言具白世尊。世尊即",
    "T24n1463_004:0823a05": "遣目連復重語之，諸比丘答亦如前。佛即喚",
    "T24n1463_004:0823a06": "舊住比丘，種種因緣呵責，為說世有五賊。",
    "T24n1463_004:0823a07": "第一賊者，有惡比丘不持禁戒，多將徒眾遊諸",
    "T24n1463_004:0823a08": "國邑食人信施者是。二若有比丘實不清淨",
    "T24n1463_004:0823a09": "自言清淨，此亦是賊。三若有比丘自恃聰明",
    "T24n1463_004:0823a10": "多智，起於憍慢訶罵比丘言無節度，此亦是",
    "T24n1463_004:0823a11": "賊。四若有比丘為衣食故，自言得過人法，此",
    "T24n1463_004:0823a12": "復是賊也。五若有比丘用僧祇物以自資命，",
    "T24n1463_004:0823a13": "此亦是賊。是故一切屬四方僧物不應獨用。",
    "T24n1463_004:0823a14": "諸比丘白佛：『若有物，諸比丘因此生諍訟者，",
    "T24n1463_004:0823a15": "此物云何？』佛言：『比丘若共懺悔，此物得分。不",
    "T24n1463_004:0823a16": "和合，不得分也。』分法，要作白二羯磨。此事拘",
    "T24n1463_004:0823a17": "睒彌犍度中廣明。「提婆達多破僧有五法：一",
    "T24n1463_004:0823a18": "者盡形壽乞食；二者糞掃衣；三者不食酥",
    "T24n1463_004:0823a19": "鹽；四者不食肉魚；五者露坐。以此五法僧中",
    "T24n1463_004:0823a20": "行籌，可者受籌。爾時座中有百比丘受籌，",
    "T24n1463_004:0823a21": "阿難即眾中脫僧伽梨擲地唱言：『此是非法。』",
    "T24n1463_004:0823a22": "有五十大上座亦脫僧伽梨擲地。諸比丘以",
    "T24n1463_004:0823a23": "此因緣具白世尊。佛言：『此便是地獄人，當入",
    "T24n1463_004:0823a24": "阿鼻地獄一劫。不可救也。』此破僧犍度中廣",
    "T24n1463_004:0823a25": "明。上提婆達多五法不違佛說，但欲依此法",
    "T24n1463_004:0823a26": "壞佛法也。",
    "T24n1463_004:0823a27": "「爾時世尊在王舍城，諸比丘在塚間樹下、或",
    "T24n1463_004:0823a28": "在水邊大澤中，處處敷草露宿。有大長者晨",
    "T24n1463_004:0823a29": "朝出行，見諸比丘為作禮，問言：『昨暮何處宿？』",
    "T24n1463_004:0823b01": "諸比丘答曰：『塚間樹下處處皆敷草臥。』長者",
    "T24n1463_004:0823b02": "問言：『若有檀越為作房舍得不？』諸比丘答曰：",
    "T24n1463_004:0823b03": "『佛未聽作。』比丘以是因緣即往白佛。佛告諸",
    "T24n1463_004:0823b04": "比丘：『若有檀越信心能為僧造房者，聽作之。』",
    "T24n1463_004:0823b05": "長者聞佛告已，即造六十口房施設飲食，請",
    "T24n1463_004:0823b06": "佛及僧供養已，捉金瓶行水竟，胡跪合掌白",
    "T24n1463_004:0823b07": "佛言：『今為佛及僧作六十口房。願世尊及比",
    "T24n1463_004:0823b08": "丘僧為弟子受用。』佛因長者施房，為說施房",
    "T24n1463_004:0823b09": "利益：一者能遮風雨；二者能遮寒熱；三者能",
    "T24n1463_004:0823b10": "遮惡獸毒蟲。如是種種利益盡為說之。因此",
    "T24n1463_004:0823b11": "房故，令諸比丘得善寂安樂住。此敷具犍度",
    "T24n1463_004:0823b12": "中廣說。",
    "T24n1463_004:0823b13": "「佛在阿吒毘國，聽諸比丘私作房。諸比丘各",
    "T24n1463_004:0823b14": "各私作大房，所索甚多。諸檀越遙見沙門入",
    "T24n1463_004:0823b15": "村，皆避之不欲相見。有比丘字阿吒毘，為私",
    "T24n1463_004:0823b16": "作房故自伐林木。林中有神以林為舍，此鬼",
    "T24n1463_004:0823b17": "內自思惟：『正欲打此道人，恐畏有咎。若默",
    "T24n1463_004:0823b18": "然者，無住止處。』即往白佛。佛告言：『若打持戒",
    "T24n1463_004:0823b19": "者，其罪極重。汝渡河有大樹，此樹神昨已命",
    "T24n1463_004:0823b20": "終，汝可依彼大樹住。』因此制戒，不聽私起大",
    "T24n1463_004:0823b21": "房。",
    "T24n1463_004:0823b22": "「爾時世尊在拘睒彌國。有比丘字闡陀，與國",
    "T24n1463_004:0823b23": "主優填王極善。自往語之：『今欲私起房，乏材",
    "T24n1463_004:0823b24": "木。』王即語言：『國中所有材木隨意取之。』此比",
    "T24n1463_004:0823b25": "丘官路中有一大樹，枝條蔭覆五百乘車，國",
    "T24n1463_004:0823b26": "中諸人皆以此樹有命之想。闡陀比丘伐此",
    "T24n1463_004:0823b27": "樹，檀越慊之。比丘往白世尊。佛即因而制",
    "T24n1463_004:0823b28": "戒：『自今已去，若有神樹，路中諸人所貴重樹，",
    "T24n1463_004:0823b29": "不聽伐也。若伐者得波逸提，或言偷蘭遮。』從",
    "T24n1463_004:0823c01": "此以來不聽過量私作大房。",
    "T24n1463_004:0823c02": "「爾時闥婆摩羅子出家，翹勤行道得阿羅漢",
    "T24n1463_004:0823c03": "果。內自思惟：『於此身上更修何業？』思惟既定，",
    "T24n1463_004:0823c04": "當為僧勸化中食及造敷具。於一日中有比",
    "T24n1463_004:0823c05": "丘，逼夜來向寺，不知寺處。闥婆摩羅子即入",
    "T24n1463_004:0823c06": "火光三昧，舉手照明令知寺處。此比丘到已，",
    "T24n1463_004:0823c07": "示房舍敷具大小行處，澡手水塗足油一切",
    "T24n1463_004:0823c08": "示處。若有客僧來到寺者，隨其所須皆供給",
    "T24n1463_004:0823c09": "之，心無愛憎。佛即讚歎，一切飲食敷具平等",
    "T24n1463_004:0823c10": "無過。闥婆摩羅子無根謗緣，因此廣知。",
    "T24n1463_004:0823c11": "「爾時提婆達多共阿闍世論議：『汝可殺父，我",
    "T24n1463_004:0823c12": "亦殺佛。新王、新佛共治天下，世皆大平，人民",
    "T24n1463_004:0823c13": "安樂，不亦快乎！』阿闍世問提婆達多：『須幾兵",
    "T24n1463_004:0823c14": "眾可得除佛？』提婆達言：『得六十兵可得除之。』",
    "T24n1463_004:0823c15": "與六十兵。得兵已，先遣二人往殺佛：『殺佛已，",
    "T24n1463_004:0823c16": "從餘道迴，莫著本路。』復遣四人殺前二人，從",
    "T24n1463_004:0823c17": "餘道迴。如是展轉皆，欲令相殺盡。所以爾者，",
    "T24n1463_004:0823c18": "不欲令此惡名流布於外。二人往見佛，自然",
    "T24n1463_004:0823c19": "不起惡心，即向佛說本來之意。佛為說法，得",
    "T24n1463_004:0823c20": "須陀洹果。佛即語之：『汝等迴去，莫隨餘道。』得",
    "T24n1463_004:0823c21": "到提婆達多所，提婆達多聞不得殺佛，即生",
    "T24n1463_004:0823c22": "瞋恚自到佛所，以大石打佛。諸天即接此石",
    "T24n1463_004:0823c23": "擲著他山，有小石破來傷佛足，諸比丘等皆",
    "T24n1463_004:0823c24": "來捉杖圍繞世尊房。佛語諸比丘：『假使有人",
    "T24n1463_004:0823c25": "捉須彌山欲壓吾者猶不能害，況提婆達",
    "T24n1463_004:0823c26": "多。汝等各自隨所修業安樂行之。』佛未制戒",
    "T24n1463_004:0823c27": "前，比丘一不得與沙彌同房宿。羅睺羅無別",
    "T24n1463_004:0823c28": "房，諸比丘驅出，羅睺在廁上宿。廁中有大毒",
    "T24n1463_004:0823c29": "蛇，佛知有此毒蛇恐傷羅睺，故來到廁，知而",
    "T24n1463_004:0824a01": "故問：『汝是誰耶？』羅睺答言：『是沙彌羅睺。』佛",
    "T24n1463_004:0824a02": "問：『汝何故此中住？』答言：『更無別房。諸比丘不",
    "T24n1463_004:0824a03": "聽共宿。』佛即將入房。後日集諸比丘告曰：『出",
    "T24n1463_004:0824a04": "家人法常應慈心。從今以後，沙彌聽共大比",
    "T24n1463_004:0824a05": "丘二宿。至三夜若無去處，比丘不應睡臥，",
    "T24n1463_004:0824a06": "當結加趺坐至明相現。若第四日復無去",
    "T24n1463_004:0824a07": "處，明相欲現時應遣沙彌出房外。若沙彌恐",
    "T24n1463_004:0824a08": "怖不能出者，大比丘應自出去。』「有客比丘來",
    "T24n1463_004:0824a09": "到寺上，舊住比丘拔房舍臥具供給之，後去",
    "T24n1463_004:0824a10": "時不白舊住者。經多日已，主人入房始知客",
    "T24n1463_004:0824a11": "比丘去，敷具蟲鼠嚙壞。以是因緣比丘具白",
    "T24n1463_004:0824a12": "世尊。佛因而制戒：『若客比丘寄寺中宿者，去",
    "T24n1463_004:0824a13": "時應擗揲敷具及料理坐床，當白舊住比",
    "T24n1463_004:0824a14": "丘去。若不爾出界外，得波逸提。』",
    "T24n1463_004:0824a15": "「有於一時，六群比丘共十七群比丘俱作客寄",
    "T24n1463_004:0824a16": "宿。六群是上座，十七群是下座。十七群語六",
    "T24n1463_004:0824a17": "群言：『大德！可簡取上房。』六群答言：『誰問好",
    "T24n1463_004:0824a18": "惡？』十七群自取房敷坐具竟，六群即奪房取，",
    "T24n1463_004:0824a19": "驅令出外。十七群瞋恚高聲唱叫，主人聞已，",
    "T24n1463_004:0824a20": "『十七群為何等事？』十七群如上因緣答主人。",
    "T24n1463_004:0824a21": "諸比丘往白世尊。佛因而制戒：『從今以後，下",
    "T24n1463_004:0824a22": "座推上房與上座，上座不取。下座敷敷具",
    "T24n1463_004:0824a23": "竟，上座不得強力奪取驅出。若下座先至，不",
    "T24n1463_004:0824a24": "知上座來。上座既至，下座應避出去。上下皆",
    "T24n1463_004:0824a25": "不得恃力驅出。若恃力者，得波逸提。』「時有六",
    "T24n1463_004:0824a26": "群比丘在重閣上住，意不審悉，不看閣地厚",
    "T24n1463_004:0824a27": "薄放身而坐。床脚陷過，傷下住比丘頭。佛因",
    "T24n1463_004:0824a28": "而制戒：『從今以去，閣上住者要審悉厚薄，",
    "T24n1463_004:0824a29": "不得直放身坐。若坐者，得波逸提。』",
    "T24n1463_004:0824b01": "「有於一時，闡陀比丘作房，用有蟲水和泥。諸",
    "T24n1463_004:0824b02": "檀越見慊言：『云何比丘無慈心？』佛因而制戒：",
    "T24n1463_004:0824b03": "『從今已去，比丘不得用雜蟲水和泥作房。若",
    "T24n1463_004:0824b04": "用，得波逸提。』房舍竟。",
    "T24n1463_004:0824b05": "「爾時佛在波羅奈國。阿若憍陳如等五比丘，",
    "T24n1463_004:0824b06": "往到佛所白世尊言：『聽諸比丘何等處住？敷",
    "T24n1463_004:0824b07": "何等敷具？』佛告憍陳如：『聽比丘阿練若處、樹",
    "T24n1463_004:0824b08": "下、塚間、河邊、山谷間空閑處住，敷草木葉以為",
    "T24n1463_004:0824b09": "坐具。』此敷具犍度中廣明。住處總明有二：",
    "T24n1463_004:0824b10": "一者聚落中；二者空靜處。",
    "T24n1463_004:0824b11": "「爾時有客比丘，寄他寺中安居，不自看房舍",
    "T24n1463_004:0824b12": "臥具，得下房下臥具，心中不悅修道有廢。瞋",
    "T24n1463_004:0824b13": "舊住比丘，有生謗之言：『比丘心有愛瞋癡怖。』",
    "T24n1463_004:0824b14": "佛聞此言，告諸比丘：『從今以去，夏安居時要",
    "T24n1463_004:0824b15": "自看房舍臥具，然後受之。若依上座次第得",
    "T24n1463_004:0824b16": "房，不看無咎。若分房者語：「汝自看房。」懈怠",
    "T24n1463_004:0824b17": "不看者，得突吉羅。』如來所以教諸比丘護敷",
    "T24n1463_004:0824b18": "具者，見五種過：一不欲令風吹；二不令日",
    "T24n1463_004:0824b19": "曝；三不令得天雨；四不令塵土坌之；五不令",
    "T24n1463_004:0824b20": "蟲鳥敷具上放不淨。「比丘夏安居法。差分房",
    "T24n1463_004:0824b21": "分敷具人，令房房看之，何等房敷具多、何處",
    "T24n1463_004:0824b22": "無。若多處，分著無處。若遍有長敷具，從上座",
    "T24n1463_004:0824b23": "次第賦之。是名敷具處所。營事有二種：一",
    "T24n1463_004:0824b24": "者作、二者覆。作者，有檀越欲為眾僧起房，僧",
    "T24n1463_004:0824b25": "差營事人白二羯磨令料理。若此營事人意",
    "T24n1463_004:0824b26": "欲成此房己盡形受用者，僧當令其十二年",
    "T24n1463_004:0824b27": "住，後眾僧隨意分處。若營事人二三年中不",
    "T24n1463_004:0824b28": "能成房，僧當觀其力能，若堪辦者聽使作",
    "T24n1463_004:0824b29": "竟，若不能者更差餘人。是名作者。云何名為",
    "T24n1463_004:0824c01": "覆者？若作者作牆壁已不能覆，後僧更差堪",
    "T24n1463_004:0824c02": "能者令覆。若覆者意欲盡形住，僧當聽六年",
    "T24n1463_004:0824c03": "住，後隨僧分處。是名覆處者。比丘相恭敬法，",
    "T24n1463_004:0824c04": "當起迎作禮執手問訊，隨其所須供給，莫違",
    "T24n1463_004:0824c05": "其志。",
    "T24n1463_004:0824c06": "「諸比丘白佛：『上座於下座有所犯罪，現前應",
    "T24n1463_004:0824c07": "立幾法發露？』佛言：『當立四法：一者偏袒右肩；",
    "T24n1463_004:0824c08": "二者脫革屣；三者合掌；四者當說所犯罪。下",
    "T24n1463_004:0824c09": "座向上座悔過，所犯者現前，應立五法：一偏",
    "T24n1463_004:0824c10": "袒右肩；二脫革屣；三胡跪；四合掌；五說所",
    "T24n1463_004:0824c11": "犯罪。』",
    "T24n1463_004:0824c12": "「若客比丘到他寺中見上座，應立五法恭敬：",
    "T24n1463_004:0824c13": "一偏袒右肩；二脫革屣；三胡跪；四兩手捉",
    "T24n1463_004:0824c14": "上座足；五和南。若舊住比丘小者，亦應立五",
    "T24n1463_004:0824c15": "法恭敬，是法持戒犍度中廣明。「治風病法，",
    "T24n1463_004:0824c16": "當用蘇毘勒漿。此漿作法，先遣淨人搗大麥",
    "T24n1463_004:0824c17": "器中盛之，著水經二三日，小酢已淨濾飲之。",
    "T24n1463_004:0824c18": "若和尚病，弟子應作此漿養病。弟子若病，",
    "T24n1463_004:0824c19": "和尚亦應如此。",
    "T24n1463_004:0824c20": "「有比丘尼持蘇毘勒漿隨道行，道中見一人",
    "T24n1463_004:0824c21": "截手足而臥。比丘尼以蘇毘勒漿灌瘡上，此",
    "T24n1463_004:0824c22": "人即死。佛言：『從今已去，不聽持蘇毘勒漿灌",
    "T24n1463_004:0824c23": "瘡上。』有比丘持蘇毘勒漿到尸陀林，見一病",
    "T24n1463_004:0824c24": "人臥地，從比丘索蘇毘勒漿飲。比丘慈悲心",
    "T24n1463_004:0824c25": "故施之，此人即死。諸比丘生疑，無有所犯",
    "T24n1463_004:0824c26": "也？佛言：『憐愍心故無犯。』是名蘇毘勒漿。佛",
    "T24n1463_004:0824c27": "為病比丘故，聽服六種散：一離畔散；二破羅",
    "T24n1463_004:0824c28": "私散；三怖羅羅散；四阿犯却羅散；五波却羅",
    "T24n1463_004:0824c29": "散；六阿半陀散。如是等散眾多不一，若比丘",
    "T24n1463_004:0825a01": "病，隨醫分處服之。",
    "T24n1463_004:0825a02": "「爾時離車子有寶鉢，滿中盛細末旃檀，持用",
    "T24n1463_004:0825a03": "奉佛。佛言：『吾佛法中不聽受寶器。』離車子言：",
    "T24n1463_004:0825a04": "『若不受寶，願世尊可受旃檀香。』佛即為受。",
    "T24n1463_004:0825a05": "有比丘用麁澡豆洗鉢，壞鉢色。佛言：『應當熟",
    "T24n1463_004:0825a06": "搗、細物篩之，然後得用。』有一女人夫主已",
    "T24n1463_004:0825a07": "喪，婬欲熾盛與外人交通，遂成有胎。恐事發",
    "T24n1463_004:0825a08": "露，語交通者求藥墮胎。此人於比丘比丘尼",
    "T24n1463_004:0825a09": "中求得藥，即墮其胎。佛聞而制戒：『不聽出家",
    "T24n1463_004:0825a10": "者與人墮胎藥。』比丘法，不得用雜香澡豆洗",
    "T24n1463_004:0825a11": "身，乃至病亦不得用。",
    "T24n1463_004:0825a12": "毘尼母經卷第四"
}