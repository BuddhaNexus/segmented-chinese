{
    "T22n1421_015:0101a08": "五分律卷第十五彌沙塞",
    "T22n1421_015:0101a10": "宋罽賓三藏佛陀什",
    "T22n1421_015:0101a11": "共竺道生等譯",
    "T22n1421_015:0101a12": "第三分1 受戒法1第三分初受戒法上",
    "T22n1421_015:0101a13": "佛在王舍城，告諸比丘：「過去有王名曰欝摩，",
    "T22n1421_015:0101a14": "有四庶子：一名照目、二名聰目、三名調伏象、",
    "T22n1421_015:0101a15": "四名尼樓；聰明遠達，並有威德。第一夫人有",
    "T22n1421_015:0101a16": "子，名曰長生，頑薄醜陋，眾人所賤。夫人念言：",
    "T22n1421_015:0101a17": "『我子雖長，才不及物；而彼四子並有威德，國",
    "T22n1421_015:0101a18": "祚所歸，必鍾此等。當設何計，固子基業？』復作",
    "T22n1421_015:0101a19": "是念：『王見信愛，兼餘夫人！正當先以情求，次",
    "T22n1421_015:0101a20": "以理成耳！』即如其念，便自嚴飾，於王入時，",
    "T22n1421_015:0101a21": "倍加承敬。王欲親近，即便啼泣，王問其",
    "T22n1421_015:0101a22": "故，夫人答言：『微願不遂，於是盡矣！』王言：『汝",
    "T22n1421_015:0101a23": "願理苟可從，誓不相違！』便白王言：『王之四",
    "T22n1421_015:0101a24": "子並有威德，我子雖長，才不及物，承係大業",
    "T22n1421_015:0101a25": "必為𣣋奪！若王擯斥四子，我情乃安！』王言：『四",
    "T22n1421_015:0101a26": "子孝友，於國無愆。我今云何而得擯黜？』夫人",
    "T22n1421_015:0101a27": "又言：『我心劬勞，實兼家國！王此四子並有威",
    "T22n1421_015:0101a28": "德，民各懷附已；一旦競逐，必相殄滅，大國之",
    "T22n1421_015:0101a29": "祚何必王後？』王言：『止，止！勿復有言！』即呼四",
    "T22n1421_015:0101b01": "子勅令出國。四子奉命，即便裝嚴。時四子",
    "T22n1421_015:0101b02": "母及同生姊妹，咸求同去；又諸力士、百工、",
    "T22n1421_015:0101b03": "婆羅門、長者、居士、一切人民，多樂隨從，王悉",
    "T22n1421_015:0101b04": "聽之。於是四子拜辭而去，渡傍耆羅河，到",
    "T22n1421_015:0101b05": "雪山北，土地平廣，四望清淨，又多名果、",
    "T22n1421_015:0101b06": "異類禽獸。四子見之，呼婆羅門、長者、居士",
    "T22n1421_015:0101b07": "住，共議言：『所經諸處，無勝此者！可以居乎？』咸",
    "T22n1421_015:0101b08": "無異議。即便頓止，營建城邑。數年之中歸者",
    "T22n1421_015:0101b09": "如市，漸漸熾盛，遂成大國。「去後數年，父王",
    "T22n1421_015:0101b10": "思子，問群臣言：『我四子者，今在何許？』答言：",
    "T22n1421_015:0101b11": "『在雪山北，近舍夷林，築城營邑，人民熾盛，地",
    "T22n1421_015:0101b12": "沃野豐，衣食無乏。』王聞三歎：『我子有能！』如是",
    "T22n1421_015:0101b13": "三歎。從是遂號為釋迦種也。「尼樓有子，名象",
    "T22n1421_015:0101b14": "頭羅。象頭羅子，名瞿頭羅。瞿頭羅子，名尼休",
    "T22n1421_015:0101b15": "羅。尼休羅有四子：一名淨飯、二名白飯、三名",
    "T22n1421_015:0101b16": "斛飯、四名甘露飯。淨飯王有二子：一名菩薩、",
    "T22n1421_015:0101b17": "二名難陀。白飯有二子：一名阿難陀、二名調",
    "T22n1421_015:0101b18": "達。斛飯有二子：一名摩訶男、二名阿那律。甘",
    "T22n1421_015:0101b19": "露飯有二子：一名婆婆、二名拔提。菩薩有子，",
    "T22n1421_015:0101b20": "名羅睺羅。「菩薩少有出家志，父王恐其學",
    "T22n1421_015:0101b21": "道，常以五欲而娛樂之。至年十四，嚴駕遊觀，",
    "T22n1421_015:0101b22": "出東城門，逢見老人，頭白背僂，拄杖羸步。問",
    "T22n1421_015:0101b23": "御者曰：『此為何人？』答曰：『老人也！』又問：『何謂為",
    "T22n1421_015:0101b24": "老？』答曰：『年耆根熟，形變色衰，坐起苦極，餘命",
    "T22n1421_015:0101b25": "無幾，故謂之老。』菩薩曰：『吾免之乎？』答曰：『未也！』",
    "T22n1421_015:0101b26": "便迴駕還宮，自念未離老法，愁憂不樂。王問",
    "T22n1421_015:0101b27": "御者：『太子出為樂不？』答言：『不樂！』又問：『何故？』",
    "T22n1421_015:0101b28": "答曰：『逢見老人，是故不樂。』王恐相師言實，出",
    "T22n1421_015:0101b29": "家不久，復增五欲以娛樂之。「菩薩久後復勅",
    "T22n1421_015:0101c01": "御者嚴駕遊觀，出南城門，逢見病人，形體羸",
    "T22n1421_015:0101c02": "瘦，倚門喘息，問御者曰：『此為何人？』",
    "T22n1421_015:0101c03": "答曰：『病人也！』又問：『何謂為病？』答曰：『四大增損，",
    "T22n1421_015:0101c04": "飲食不能，氣息羸微，命在漏刻，故謂之病。』",
    "T22n1421_015:0101c05": "又問：『吾免之乎？』答曰：『未也！』便迴駕還宮，自念",
    "T22n1421_015:0101c06": "未離老病，更增愁憂。王復問御者：『太子此出",
    "T22n1421_015:0101c07": "樂不？』答言：『逾更不樂。』又問：『何故？』答曰：『逢見",
    "T22n1421_015:0101c08": "病人，是故不樂。』王恐出家不久，復增五欲，晝",
    "T22n1421_015:0101c09": "夜娛樂。「菩薩久後復勅御者，嚴駕遊觀，出西",
    "T22n1421_015:0101c10": "城門，逢見死人，舁屍在前，室家男女哀號隨",
    "T22n1421_015:0101c11": "後。問御者曰：『此為何人？』答曰：『死人也！』又問：",
    "T22n1421_015:0101c12": "『何謂為死？』答曰：『氣絕神逝，無所復知，棄之空",
    "T22n1421_015:0101c13": "野，長離親戚，故謂之死。』又問：『吾免之乎？』答曰：",
    "T22n1421_015:0101c14": "『未也！』菩薩自念，未離老病死法，更增愁憂，即",
    "T22n1421_015:0101c15": "迴車還，逢見一人，剃除鬚髮，法服擎鉢，視地",
    "T22n1421_015:0101c16": "而行。問御者曰：『此為何人？衣服異世。』答曰：『出",
    "T22n1421_015:0101c17": "家人也！』又問：『何謂出家？』答曰：『善自調伏，具諸",
    "T22n1421_015:0101c18": "威儀，常行忍辱，憐愍眾生，故謂出家。』菩薩聞",
    "T22n1421_015:0101c19": "已，三稱：『善哉，惟是為快！』至便下車，恭敬而",
    "T22n1421_015:0101c20": "問：『何故形服與世絕異？』答亦如上。菩薩復三",
    "T22n1421_015:0102a01": "稱：『善哉，惟是為快！』登車向宮。有一女人遙見",
    "T22n1421_015:0102a02": "菩薩，生欲愛心，即說偈言：",
    "T22n1421_015:0102a03": "「『母有此子樂，　　其父亦甚歡；",
    "T22n1421_015:0102a04": "女人有此婿，　　樂過於泥洹。』",
    "T22n1421_015:0102a05": "「菩薩聞說泥洹聲，歡喜踊躍，自念：『我何當得",
    "T22n1421_015:0102a06": "此無上泥洹？』還宮思惟，未離生老病死之法。",
    "T22n1421_015:0102a07": "王問御者：『太子今出樂不？』答言：『始出不悅，還",
    "T22n1421_015:0102a08": "時甚樂！』又問：『何故？』答曰：『出逢死人，是故不悅。",
    "T22n1421_015:0102a09": "還見比丘，是故歡樂。』王復念曰：『相師言實，出",
    "T22n1421_015:0102a10": "家必矣！』復增五欲晝夜娛樂。菩薩為諸妓女",
    "T22n1421_015:0102a11": "所娛樂已，便得暫眠，眾妓女輩皆淳惛而",
    "T22n1421_015:0102a12": "寐。菩薩尋覺，觀諸妓直更相荷枕，或露形體",
    "T22n1421_015:0102a13": "如木人狀，鼻涕，目淚，口中流涎，琴瑟箏笛縱",
    "T22n1421_015:0102a14": "橫在地；又見宮殿，猶如丘墓。菩薩見已，三反",
    "T22n1421_015:0102a15": "稱言：『禍哉，禍哉！』走視父王所住宮殿，宮殿變",
    "T22n1421_015:0102a16": "狀，亦復如是。復稱：『禍哉！』深生厭離。於是菩薩",
    "T22n1421_015:0102a17": "勅奴闡陀：『汝起被馬，勿令人聞！』闡陀白言：",
    "T22n1421_015:0102a18": "『夜非行時，不應遊觀，又無怨敵，逼於上宮。不",
    "T22n1421_015:0102a19": "審何故夜勅被馬？』太子答言：『有大怨敵，汝不",
    "T22n1421_015:0102a20": "知耶？老病死怨，怨之大者！汝速被馬，勿得",
    "T22n1421_015:0102a21": "稽留！』即被白馬，牽至中庭，白言：『馬已來此！』",
    "T22n1421_015:0102a22": "菩薩便到馬所，將欲跨之，馬大悲鳴，天神恐",
    "T22n1421_015:0102a23": "有留難，即散馬聲，令人不聞。菩薩跨馬向閤，",
    "T22n1421_015:0102a24": "閤即自開；復向城門，門亦自開，既出門已，向",
    "T22n1421_015:0102a25": "阿㝹耶林，去城不遠，便下馬脫寶衣，語闡",
    "T22n1421_015:0102a26": "陀言：『汝可牽馬，并持寶衣還宮，道吾拜白父",
    "T22n1421_015:0102a27": "母：「今辭學道，不久當還，願不垂憂！」』闡陀涕泣",
    "T22n1421_015:0102a28": "長跪，白言：『相師昔記太子，當為轉輪聖王，七",
    "T22n1421_015:0102a29": "寶千子，主四天下，正法御世，不用兵杖，自然",
    "T22n1421_015:0102b01": "太平；而今云何棄此王位，脫身寶衣，受苦山",
    "T22n1421_015:0102b02": "野？』菩薩反問：『相師爾時，復何所記？』答言：『若不",
    "T22n1421_015:0102b03": "樂天下，出家學道，當成無上等正覺道。』菩薩",
    "T22n1421_015:0102b04": "語言：『汝聞此語，今何為憂？但速還歸，啟白父",
    "T22n1421_015:0102b05": "母：「設我骸骨枯腐，不盡生老病死之原，終不",
    "T22n1421_015:0102b06": "還反！」』於是闡陀悲泣前禮，右繞三匝，牽馬持",
    "T22n1421_015:0102b07": "寶衣還宮。",
    "T22n1421_015:0102b08": "「菩薩前行，見一獵人著袈裟衣，往至其所，",
    "T22n1421_015:0102b09": "以所著衣價直百千，用以貿之，得著而去。菩",
    "T22n1421_015:0102b10": "薩復前向須摩那樹，樹下有剃頭師，求令除",
    "T22n1421_015:0102b11": "髮，即為剃之。釋提桓因如屈伸臂頃至菩薩",
    "T22n1421_015:0102b12": "前，以衣承髮，持還天宮。剃已，作是念：『我今已",
    "T22n1421_015:0102b13": "為出家，自然具戒。』於是漸漸遊行，到王舍城。",
    "T22n1421_015:0102b14": "瓶沙王少有五願：一者、父王登遐，我當紹",
    "T22n1421_015:0102b15": "位；二者、願為王時，遇佛出世；三者、願身見佛，",
    "T22n1421_015:0102b16": "親近供養；四者、願發喜心，得聞正法；五者、願",
    "T22n1421_015:0102b17": "聞法已，即得信解。菩薩入城乞食，威儀庠序，",
    "T22n1421_015:0102b18": "視地而行，時未有鉢，持蓮華葉展轉道路，",
    "T22n1421_015:0102b19": "葉不離根。時王與諸群臣於高樓上，遙見菩",
    "T22n1421_015:0102b20": "薩以為奇雅，顧語眾臣：『未曾見聞若斯人比，",
    "T22n1421_015:0102b21": "必是神聖！』咸皆白言：『昔聞雪山北，迦維羅衛",
    "T22n1421_015:0102b22": "城王名淨飯，生子名菩薩；相師相之，若在家",
    "T22n1421_015:0102b23": "者，當為轉輪聖王，主四天下七寶自至，所謂",
    "T22n1421_015:0102b24": "輪寶、象寶、馬寶、珠寶、女寶、臣寶、主兵寶；王有",
    "T22n1421_015:0102b25": "千子勇健多力，以法御世，兵杖不用自然太",
    "T22n1421_015:0102b26": "平。若不樂世間，出家學道，道成號佛，度人生",
    "T22n1421_015:0102b27": "死。聞已出家，此人必是！』王聞是語，便大歡",
    "T22n1421_015:0102b28": "喜言：『吾昔五願一願已果，餘有四願，今必獲",
    "T22n1421_015:0102b29": "矣！』即勅二人：『往視菩薩於何憩止？吾當出詣。』",
    "T22n1421_015:0102c01": "受教馳往，見菩薩乞食畢，還波羅㮈山，向波",
    "T22n1421_015:0102c02": "旬國結跏趺坐，一人住視，一人還白。王即嚴",
    "T22n1421_015:0102c03": "駕，出詣菩薩止頓山下，王步上山，至菩薩所。",
    "T22n1421_015:0102c04": "菩薩言：『善來，大王！得無疲極？』王即稽首禮足，",
    "T22n1421_015:0102c05": "却坐一面，白菩薩言：『本生何國？何姓出家？』菩",
    "T22n1421_015:0102c06": "薩答曰：『生雪山北，舍夷國迦維羅衛城，父名",
    "T22n1421_015:0102c07": "淨飯，姓曰瞿曇。』王欲試菩薩，語言：『比丘族姓",
    "T22n1421_015:0102c08": "尊貴，世為王胄，聖德自然，應君四海。四海",
    "T22n1421_015:0102c09": "顒顒莫不企仰，若能降志，亦當稱蕃北面相",
    "T22n1421_015:0102c10": "事。』菩薩答曰：『位莫尊轉輪王，吾已棄之，況四",
    "T22n1421_015:0102c11": "海乎！所以出家求道，欲度一切生死大苦！何",
    "T22n1421_015:0102c12": "不請我道成先度，乃反區區以此相要？』王言：",
    "T22n1421_015:0102c13": "『善哉，斯語甚快！道成之日，願先度我及此國",
    "T22n1421_015:0102c14": "人！』菩薩許之，王大歡喜，禮足辭退。「王去後，菩",
    "T22n1421_015:0102c15": "薩便向菩提樹，去樹不遠見一人刈草名曰",
    "T22n1421_015:0102c16": "吉安，從乞少草持至樹下，敷已結跏趺坐，直",
    "T22n1421_015:0102c17": "身正意，繫念在前，即除五蓋，離欲惡不善法，",
    "T22n1421_015:0102c18": "乃至得第四禪，遊戲其中，通三十七道品之",
    "T22n1421_015:0102c19": "行；以此淨心，三明洞照，所謂：宿命明、他心明、",
    "T22n1421_015:0102c20": "漏盡明，如《瑞應本起》中說。於是起，到欝鞞羅",
    "T22n1421_015:0102c21": "聚落。始得佛道，坐林樹下，初夜逆順觀十二",
    "T22n1421_015:0102c22": "因緣：緣是，故有是；緣滅，則是滅。所謂：無明",
    "T22n1421_015:0102c23": "緣行，行緣識，識緣名色，名色緣六入，六入",
    "T22n1421_015:0102c24": "緣觸，觸緣受，受緣愛，愛緣取，取緣有，有",
    "T22n1421_015:0102c25": "緣生，生緣老死憂悲苦惱；若無明滅則行",
    "T22n1421_015:0102c26": "滅，行滅則識滅，識滅則名色滅，名色滅則六",
    "T22n1421_015:0102c27": "入滅，六入滅則觸滅，觸滅則受滅，受滅則愛",
    "T22n1421_015:0102c28": "滅，愛滅則取滅，取滅則有滅，有滅則生滅，生",
    "T22n1421_015:0102c29": "滅則老死憂悲苦惱皆滅。見此義已，即說偈",
    "T22n1421_015:0103a01": "言：",
    "T22n1421_015:0103a02": "「『生緣法皆爾，　　梵志初始禪，",
    "T22n1421_015:0103a03": "既知此緣法，　　能除一切疑；",
    "T22n1421_015:0103a04": "生緣法皆爾，　　梵志初始禪，",
    "T22n1421_015:0103a05": "既知此緣法，　　能除一切苦；",
    "T22n1421_015:0103a06": "生緣法皆爾，　　梵志初始禪，",
    "T22n1421_015:0103a07": "破魔之闇冥，　　如日昇虛空。』",
    "T22n1421_015:0103a08": "「爾時世尊身有風患，摩修羅山神即取訶梨",
    "T22n1421_015:0103a09": "勒果奉佛：『願佛食之，以除風患！』佛受為食，風",
    "T22n1421_015:0103a10": "患即除，結跏趺坐，七日受解脫樂。過七日已，",
    "T22n1421_015:0103a11": "從三昧起，遊行人間。「時有五百賈客，乘五百",
    "T22n1421_015:0103a12": "乘車，中有二大人：一名離謂、二名波利。二人",
    "T22n1421_015:0103a13": "昔善知識，死為善神，恒隨逐之，作是念：『今佛",
    "T22n1421_015:0103a14": "始成大道，未有獻食者，我今當令二人飯佛，",
    "T22n1421_015:0103a15": "使長夜獲安！』即以神力，車牛皆躓，眾人怖懼，",
    "T22n1421_015:0103a16": "四向求神。彼神於空中，語言：『汝等莫怖，汝等",
    "T22n1421_015:0103a17": "莫怖！今佛世尊初成大道，靜坐七日，從定起",
    "T22n1421_015:0103a18": "遊行，坐彼樹下，未有獻食者。汝奉上󰉓蜜，長",
    "T22n1421_015:0103a19": "夜獲安！』眾人歡喜，即和󰉓蜜，俱詣樹下，遙見",
    "T22n1421_015:0103a20": "世尊，姿容挺特，諸根寂定，有三十二大人之",
    "T22n1421_015:0103a21": "相，圓光一尋，猶若金山；前禮佛足，奉上󰉓蜜。",
    "T22n1421_015:0103a22": "世尊作是念：『過去諸佛皆以鉢受，當來諸佛",
    "T22n1421_015:0103a23": "亦復如是，我今亦應用鉢受施。』四天王知佛",
    "T22n1421_015:0103a24": "意，各取一自然香淨石鉢，以奉世尊，白言：『惟",
    "T22n1421_015:0103a25": "願哀納我等此器，受賈人施！』佛復惟念：『若取",
    "T22n1421_015:0103a26": "一王鉢，不可餘王意！』便悉受四鉢，累左手中，",
    "T22n1421_015:0103a27": "右手按之，合成一鉢，以用受施。受已，語言：『汝",
    "T22n1421_015:0103a28": "等當歸依佛，歸依法！』即受二自歸，是為人中",
    "T22n1421_015:0103a29": "二賈客，最初受二自歸。便為說隨喜呪願之",
    "T22n1421_015:0103b01": "偈：",
    "T22n1421_015:0103b02": "「『二足汝安隱，　　四足亦安隱，",
    "T22n1421_015:0103b03": "去亦得安隱，　　還亦得安隱。",
    "T22n1421_015:0103b04": "如耕田有望，　　下種亦有望，",
    "T22n1421_015:0103b05": "汝今入海望，　　獲果亦如彼。』",
    "T22n1421_015:0103b06": "「爾時世尊說此偈已，更為賈人說種種妙法，",
    "T22n1421_015:0103b07": "示教利喜已，復至一樹下食󰉓蜜。食󰉓蜜已，",
    "T22n1421_015:0103b08": "復結跏趺坐，入定七日，受解脫樂。過七日已，",
    "T22n1421_015:0103b09": "到文鱗龍所，坐一樹下。龍從水出，以非人食",
    "T22n1421_015:0103b10": "奉上世尊。佛受食已，復入定七日，受解脫樂。",
    "T22n1421_015:0103b11": "時雨七日，其雲甚黑，使人毛竪，龍作是念：『今",
    "T22n1421_015:0103b12": "雨可畏，我寧可化作大身，繞佛七匝，頭覆佛",
    "T22n1421_015:0103b13": "上，勿使風雨、蚊虻，惱亂世尊！』即便作之。世尊",
    "T22n1421_015:0103b14": "過七日已，從三昧起。龍見雨止，空中清明，捨",
    "T22n1421_015:0103b15": "其本形，化作年少，稽首白佛：『我化大身圍繞",
    "T22n1421_015:0103b16": "七匝，頭覆佛上，欲以障蔽風雨、蚊虻，不為觸",
    "T22n1421_015:0103b17": "惱！』「佛以此義，便說偈言：",
    "T22n1421_015:0103b18": "「『靜處遠離樂，　　聞法見法樂，",
    "T22n1421_015:0103b19": "不惱世間樂，　　能慈眾生樂，",
    "T22n1421_015:0103b20": "世間離欲樂，　　等度恩愛樂，",
    "T22n1421_015:0103b21": "能伏我慢者，　　是為最上樂。』",
    "T22n1421_015:0103b22": "「佛說偈已，起到欝鞞羅斯那聚落，入村乞食；",
    "T22n1421_015:0103b23": "次到斯那婆羅門舍，於門外默然立。彼女須",
    "T22n1421_015:0103b24": "闍陀，見佛威相殊妙，前取佛鉢盛滿美食，以",
    "T22n1421_015:0103b25": "奉世尊。佛受食已，語言：『汝可歸依佛，歸依法！』",
    "T22n1421_015:0103b26": "即受二自歸，是為女人中須闍陀最初受二",
    "T22n1421_015:0103b27": "自歸為優婆夷。佛食已，復還菩提樹下，結跏",
    "T22n1421_015:0103b28": "趺坐，三昧七日，受解脫樂。過七日已，從三昧",
    "T22n1421_015:0103b29": "起，著衣持鉢，復到其舍。斯那奉食，受二自歸，",
    "T22n1421_015:0103c01": "亦如上說。佛後復往其舍，其婦見佛奉食，受",
    "T22n1421_015:0103c02": "二自歸，亦如上說。佛後復往其舍，彼姊妹四",
    "T22n1421_015:0103c03": "人，見佛奉食，受二自歸，亦如上說。佛食已，復",
    "T22n1421_015:0103c04": "還菩提樹下，三昧七日起，向阿豫波羅尼拘",
    "T22n1421_015:0103c05": "類樹，中路見一女人鑽酪作酥，便從乞食。彼",
    "T22n1421_015:0103c06": "女取鉢，盛滿酪奉佛，受二自歸，亦如上說。佛",
    "T22n1421_015:0103c07": "食已，前到樹下三昧七日。過七日已，從三昧",
    "T22n1421_015:0103c08": "起，作是念：『我所得法，甚深微妙，難解難見，寂",
    "T22n1421_015:0103c09": "寞無為，智者所知，非愚所及！眾生樂著三界",
    "T22n1421_015:0103c10": "窟宅，集此諸業，何緣能悟十二因緣，甚深微",
    "T22n1421_015:0103c11": "妙難見之法？又復息一切行，截斷諸流，盡恩",
    "T22n1421_015:0103c12": "愛源，無餘泥洹，益復甚難。若我說者，徒自",
    "T22n1421_015:0103c13": "疲勞，唐自枯苦！』「爾時世尊欲重明不可說義，",
    "T22n1421_015:0103c14": "而說偈言：",
    "T22n1421_015:0103c15": "「『我所成道難，　　若為窟宅說，",
    "T22n1421_015:0103c16": "逆流迴生死，　　深妙甚難解，",
    "T22n1421_015:0103c17": "染欲之所覆，　　黑闇無所見，",
    "T22n1421_015:0103c18": "貪恚愚癡者，　　不能入此法。』",
    "T22n1421_015:0103c19": "「爾時世尊以此默然，而不說法。時梵天王",
    "T22n1421_015:0103c20": "於梵天上，遙知佛意，作是念：『今佛正覺，興出",
    "T22n1421_015:0103c21": "于世，不為眾生說所悟法，世間長衰，永處盲",
    "T22n1421_015:0103c22": "冥，死即當復墮三惡道！』念已，如力士屈伸臂",
    "T22n1421_015:0103c23": "頃，於梵天沒涌出佛前，頭面禮足，却住一面，",
    "T22n1421_015:0103c24": "白佛言：『惟願世尊，哀愍眾生，時為說法！自有",
    "T22n1421_015:0103c25": "眾生能受佛教，若不聞者便當退落！』如是三",
    "T22n1421_015:0103c26": "返。復以此義說偈請佛：",
    "T22n1421_015:0103c27": "「『先此摩竭界，　　常說雜穢法。",
    "T22n1421_015:0103c28": "願開甘露門，　　為演純淨義！",
    "T22n1421_015:0103c29": "自我在梵宮，　　皆見古佛說，",
    "T22n1421_015:0104a01": "惟願今普眼，　　亦敷法堂教！",
    "T22n1421_015:0104a02": "眾生沒憂惱，　　不離生老死，",
    "T22n1421_015:0104a03": "然多樂善者，　　願說戰勝法！』",
    "T22n1421_015:0104a04": "「爾時世尊默然受之，即以佛眼普觀世間，見",
    "T22n1421_015:0104a05": "諸眾生根有利鈍：有畏後世三惡道者；有能",
    "T22n1421_015:0104a06": "受法，如大海者，有若蓮華萌芽在泥，出水、未",
    "T22n1421_015:0104a07": "出水不污染者，而說偈言：",
    "T22n1421_015:0104a08": "「『先恐徒疲勞，　　不說甚深義，",
    "T22n1421_015:0104a09": "甘露今當開，　　一切皆應聞。』",
    "T22n1421_015:0104a10": "「爾時梵天聞此偈已，歡喜踊躍，前禮佛足，右",
    "T22n1421_015:0104a11": "繞三匝，忽然不現，還於天宮。佛作是念：『甘露",
    "T22n1421_015:0104a12": "當開，誰應先聞？欝頭藍弗聰明易悟，此人應",
    "T22n1421_015:0104a13": "先！』念已欲行，天於空中白言：『欝頭藍弗亡來",
    "T22n1421_015:0104a14": "七日。』佛言：『苦哉！彼為長衰，甘露法鼓如何不",
    "T22n1421_015:0104a15": "聞？』復更惟曰：『甘露當開，誰應次聞？阿蘭迦",
    "T22n1421_015:0104a16": "蘭聰明易悟，次應得聞！』適起欲行，天復白言：",
    "T22n1421_015:0104a17": "『阿蘭迦蘭昨夜命終。』佛言：『苦哉！甘露法鼓而",
    "T22n1421_015:0104a18": "不得聞，生死往來，何由得息？』復更惟曰：『甘露",
    "T22n1421_015:0104a19": "當開，誰應次聞？父王昔遣五人，隨侍勞苦，此",
    "T22n1421_015:0104a20": "功應報！今此五人，在波羅㮈國，仙人鹿苑",
    "T22n1421_015:0104a21": "中。』念已便行，未至中間，道逢梵志，名優婆",
    "T22n1421_015:0104a22": "耆婆，遙見世尊姿容挺特，諸根寂定，圓光一",
    "T22n1421_015:0104a23": "尋，猶若金山，便問曰：『本事何師？行何道法？以",
    "T22n1421_015:0104a24": "致斯尊！』「爾時世尊以偈答曰：",
    "T22n1421_015:0104a25": "「『一切智為最，　　無累無所染，",
    "T22n1421_015:0104a26": "我行不由師，　　自然通聖道，",
    "T22n1421_015:0104a27": "唯一無有等，　　能令世安隱；",
    "T22n1421_015:0104a28": "當於波羅㮈，　　擊甘露法鼓。』",
    "T22n1421_015:0104a29": "「梵志復問：『自說最勝，願聞其義！』「佛復以偈答",
    "T22n1421_015:0104b01": "曰：",
    "T22n1421_015:0104b02": "「『能除一切結，　　滅盡三界漏，",
    "T22n1421_015:0104b03": "摧破諸惡法，　　是故我為勝！』",
    "T22n1421_015:0104b04": "「梵志不受，拍髀而去。彼梵志宿世善神，即於",
    "T22n1421_015:0104b05": "空中為說偈言：",
    "T22n1421_015:0104b06": "「『佛始出世間，　　天上天下尊。",
    "T22n1421_015:0104b07": "如何汝遇之，　　而反棄捨去？』",
    "T22n1421_015:0104b08": "「梵志雖聞此偈，猶去不顧。「於是世尊之波羅",
    "T22n1421_015:0104b09": "㮈趣五人所。五人遙見佛來，共作要言：『瞿",
    "T22n1421_015:0104b10": "曇沙門昔日食一麻、一米，尚不得道；今既多",
    "T22n1421_015:0104b11": "欲，去道遠矣！但為敷一小座，慎莫起迎，禮拜",
    "T22n1421_015:0104b12": "問訊！』世尊既到，五人不覺起禮，為捉衣鉢，",
    "T22n1421_015:0104b13": "更敷好座，以水洗足；然猶輕如來，面呼姓",
    "T22n1421_015:0104b14": "名：『某甲可就此坐！』佛告五人：『汝等愚癡立要，",
    "T22n1421_015:0104b15": "云何而不牢固？汝莫輕於佛，面稱姓名，自使",
    "T22n1421_015:0104b16": "長夜受大苦報！吾今已成無上正覺，應共一",
    "T22n1421_015:0104b17": "心聽受教誡，汝若隨順無違無逆，不久當得",
    "T22n1421_015:0104b18": "族姓出家，淨修梵行，現證道果！生死已盡，梵",
    "T22n1421_015:0104b19": "行已立，所作已作，解了五陰，止宿泥洹。』五人",
    "T22n1421_015:0104b20": "復言：『卿先如是難行苦行，尚不得過人法，聖",
    "T22n1421_015:0104b21": "利滿足！況今失道，放恣多欲，過人之法，其可",
    "T22n1421_015:0104b22": "得乎！』佛復告曰：『汝等莫輕如來無上正覺，佛",
    "T22n1421_015:0104b23": "不失道，亦不多欲！』五人聞已，乃捨本心。佛復告",
    "T22n1421_015:0104b24": "曰：『世有二邊，不應親近：一者、貪著愛欲，說欲",
    "T22n1421_015:0104b25": "無過；二者、邪見苦形，無有道迹。捨此二邊，便",
    "T22n1421_015:0104b26": "得中道，生眼智明覺，向於泥洹。何謂中道？",
    "T22n1421_015:0104b27": "所謂八正：正見、正思、正語、正業、正命、正方便、",
    "T22n1421_015:0104b28": "正念、正定，是為中道。復有四聖諦：苦聖諦、",
    "T22n1421_015:0104b29": "苦集聖諦、苦滅聖諦、苦滅道聖諦。何謂苦",
    "T22n1421_015:0104c01": "聖諦？所謂生苦、老苦、病苦、死苦、憂悲惱苦、怨憎",
    "T22n1421_015:0104c02": "會苦、愛別離苦、所求失苦。以要言之，五盛陰",
    "T22n1421_015:0104c03": "苦，是謂苦聖諦。何謂苦集聖諦？所謂有愛，及",
    "T22n1421_015:0104c04": "俱生煩惱，處處樂著，是謂苦集聖諦。何謂苦",
    "T22n1421_015:0104c05": "滅聖諦？所謂愛斷無餘，滅盡泥洹，是謂苦滅",
    "T22n1421_015:0104c06": "聖諦。何謂苦滅道聖諦？所謂八正道，是謂苦",
    "T22n1421_015:0104c07": "滅道聖諦。是法我先未聞：眼生、智生、明生、覺",
    "T22n1421_015:0104c08": "生、通生、慧生，是法應知；我先未聞：眼生乃至",
    "T22n1421_015:0104c09": "慧生，是法已知；我先未聞：眼生乃至慧生，是",
    "T22n1421_015:0104c10": "苦聖諦，是苦聖諦應知，是苦聖諦已知。我先",
    "T22n1421_015:0104c11": "未聞：眼生乃至慧生，是苦集聖諦，是苦集聖",
    "T22n1421_015:0104c12": "諦應斷，是苦集聖諦已斷。我先未聞：眼生乃",
    "T22n1421_015:0104c13": "至慧生，是苦滅聖諦，是苦滅聖諦應證，是苦",
    "T22n1421_015:0104c14": "滅聖諦已證。我先未聞：眼生乃至慧生，是苦",
    "T22n1421_015:0104c15": "滅道聖諦，是苦滅道聖諦應修，是苦滅道聖",
    "T22n1421_015:0104c16": "諦已修。我先未聞：眼生乃至慧生，我已如實",
    "T22n1421_015:0104c17": "知。是三轉十二行法輪，得成無上正覺。』說",
    "T22n1421_015:0104c18": "是法時，地為六返震動。「憍陳如遠塵離垢，",
    "T22n1421_015:0104c19": "於諸法中得法眼淨。佛問：『憍陳如！解未？憍陳",
    "T22n1421_015:0104c20": "如！解未？』憍陳如答言：『已解，世尊！』地神聞已，告",
    "T22n1421_015:0104c21": "虛空神，虛空神告四天王天，四天王天告",
    "T22n1421_015:0104c22": "忉利天，如是展轉至於梵天，言：『佛今於波",
    "T22n1421_015:0104c23": "羅㮈轉無上法輪，先所未轉！若沙門、婆羅門、",
    "T22n1421_015:0104c24": "若天、若魔、若梵，一切世間所未曾轉！』諸天歡",
    "T22n1421_015:0105a01": "喜，雨種種花，皆有光明，如星墜地；於虛空中",
    "T22n1421_015:0105a02": "作天伎樂。於是憍陳如從坐起，頂禮佛足，白",
    "T22n1421_015:0105a03": "佛言：『世尊！願與我出家受具足戒！』佛言：『善來，",
    "T22n1421_015:0105a04": "比丘！受具足戒，於我善說法律，能盡一切苦，",
    "T22n1421_015:0105a05": "淨修梵行。』憍陳如鬚髮自墮，袈裟著身，鉢盂",
    "T22n1421_015:0105a06": "在手，是為憍陳如已得出家受具足戒。自是",
    "T22n1421_015:0105a07": "已後，名為阿若憍陳如。佛便為四人說法教",
    "T22n1421_015:0105a08": "誡，跋提、婆頗二人得法眼淨，見法得果。",
    "T22n1421_015:0105a09": "見法得果已，從坐起頂禮佛足，白佛言：『世",
    "T22n1421_015:0105a10": "尊！願與我出家受具足戒！』佛言：『善來，比丘！』",
    "T22n1421_015:0105a11": "乃至鉢盂在手，亦如上說。復為二人說法教",
    "T22n1421_015:0105a12": "誡，頞鞞、摩訶納得法眼淨，見法得果。見",
    "T22n1421_015:0105a13": "法得果已，從坐起頂禮佛足，白佛言：『世尊！願",
    "T22n1421_015:0105a14": "與我出家受具足戒！』佛言：『善來，比丘！』乃至鉢",
    "T22n1421_015:0105a15": "盂在手，亦如上說。「佛告五比丘：『汝等一心求",
    "T22n1421_015:0105a16": "正斷煩惱，我先亦一心求正斷煩惱，故得成",
    "T22n1421_015:0105a17": "無上正覺！於意云何？色為是常，為無常乎？』",
    "T22n1421_015:0105a18": "答言：『無常！』又問：『若無常者，為苦？為樂？』答言：",
    "T22n1421_015:0105a19": "『苦！』又問：『若苦，為我？為非我？』答言：『非我！』受想",
    "T22n1421_015:0105a20": "行識亦如是，問答亦如上。『是故諸比丘！色若",
    "T22n1421_015:0105a21": "內、若外，若過去、未來、現在，皆應如實見於非",
    "T22n1421_015:0105a22": "我，受想行識亦如是！夫為聖弟子，應作是觀，",
    "T22n1421_015:0105a23": "厭離、無染，便得解脫；得解脫智，梵行已立，所",
    "T22n1421_015:0105a24": "作已作！』說是法時，五比丘一切漏盡，得阿羅",
    "T22n1421_015:0105a25": "漢道。爾時世間有六阿羅漢。「復有長者子，名",
    "T22n1421_015:0105a26": "曰耶舍，本性賢善，厭離世間，喜樂聞法。世",
    "T22n1421_015:0105a27": "尊作是念：『彼耶舍長者子，當以信出家！』便往",
    "T22n1421_015:0105a28": "婆羅水邊，敷草坐宿。時彼長者子五欲自娛",
    "T22n1421_015:0105a29": "已，便得暫眠，一切伎直悉皆眠臥。長者子須",
    "T22n1421_015:0105b01": "臾便覺，視己屋舍猶若丘塚，觀諸伎直皆如",
    "T22n1421_015:0105b02": "木人，更相荷枕，鼻涕，目淚，口中流涎，琴瑟箏",
    "T22n1421_015:0105b03": "笛樂器縱橫，甚大驚怖，生厭離心；走向父所",
    "T22n1421_015:0105b04": "住處，見亦如是，益生厭離，即便向閤，閤忽",
    "T22n1421_015:0105b05": "自開；向門及大城門，皆自然開，逕趣婆羅水",
    "T22n1421_015:0105b06": "邊高聲大唱：『我今憂厄，無所歸趣！』",
    "T22n1421_015:0105b07": "「爾時世尊伸金色臂，招言：『童子來此！此處無",
    "T22n1421_015:0105b08": "為，無有憂厄！』耶舍聞佛語聲，一切憂厄，豁然",
    "T22n1421_015:0105b09": "消除，即脫琉璃屐著於岸邊，渡水詣佛，遙見",
    "T22n1421_015:0105b10": "世尊姿容殊特，猶若金山，生歡喜心。到已，頭",
    "T22n1421_015:0105b11": "面禮足，却坐一面。佛為說種種妙法，示教利",
    "T22n1421_015:0105b12": "喜，次說四諦苦集滅道，即於坐上遠塵離垢，",
    "T22n1421_015:0105b13": "得法眼淨。後伎直覺，共求耶舍，不知所在，白",
    "T22n1421_015:0105b14": "其父母。父母四向推求，絡繹而追，兼募人",
    "T22n1421_015:0105b15": "言：『若知我子所在，即以其身所著寶衣與之！』",
    "T22n1421_015:0105b16": "其父夜至城門，待開出城，見其屐跡，尋跡追",
    "T22n1421_015:0105b17": "之；既到水邊，見琉璃屐在岸上，乍喜、乍悲，即",
    "T22n1421_015:0105b18": "捨屐渡水。佛遙見之，恐壞子善心，化令有",
    "T22n1421_015:0105b19": "障，使子見父，而父不見子。父問佛言：『沙門見",
    "T22n1421_015:0105b20": "我子不？』佛言：『且坐！若在此者，何憂不見？』聞此",
    "T22n1421_015:0105b21": "語已，念言：『沙門必不妄語！』便前禮佛足，却坐",
    "T22n1421_015:0105b22": "一面。佛為說種種妙法，示教利喜，所謂：施論、",
    "T22n1421_015:0105b23": "戒論、生天之論；五欲過患，出生諸漏，在家染",
    "T22n1421_015:0105b24": "累，出家無著。說如是種種助菩提法，然後更",
    "T22n1421_015:0105b25": "說諸佛常所說法，所謂：苦集盡道。彼即於坐",
    "T22n1421_015:0105b26": "上遠塵離垢，得法眼淨，見法得果。見法得果",
    "T22n1421_015:0105b27": "已，受三自歸，次受五戒，是為諸優婆塞於人",
    "T22n1421_015:0105b28": "中，耶舍父最初受三歸五戒。耶舍聞佛為父",
    "T22n1421_015:0105b29": "說四真諦法，漏盡意解。然後令其父子兩得",
    "T22n1421_015:0105c01": "相見，父語子言：『汝起還家！汝母失汝，憂愁殆",
    "T22n1421_015:0105c02": "死！』佛語其父言：『若人解脫於漏，寧能還受欲",
    "T22n1421_015:0105c03": "不？』答言：『不能！』佛言：『我為汝說法時，耶舍觀",
    "T22n1421_015:0105c04": "諸法漏盡，心得解脫！』其父白佛言：『佛為我說",
    "T22n1421_015:0105c05": "法，而使耶舍快得善利！』於是耶舍從坐起，白",
    "T22n1421_015:0105c06": "佛言：『世尊！願與我出家受具足戒！』佛言：『善來，",
    "T22n1421_015:0105c07": "比丘！』乃至鉢盂在手，亦如上說。爾時世間有",
    "T22n1421_015:0105c08": "七阿羅漢。",
    "T22n1421_015:0105c09": "「時耶舍父從坐起頂禮佛足，白佛言：『惟願世",
    "T22n1421_015:0105c10": "尊與耶舍，受我明日食！』佛默然受之。更頂禮",
    "T22n1421_015:0105c11": "足，繞三匝而去；還家辦種種多美飲食。佛至",
    "T22n1421_015:0105c12": "時將耶舍，著衣持鉢，往到其家，就座而坐。長",
    "T22n1421_015:0105c13": "者夫婦，手自下食。食已，行澡水畢，婦取小床",
    "T22n1421_015:0105c14": "於佛前坐。佛言：『姊妹！汝歸依佛、歸依法、歸依",
    "T22n1421_015:0105c15": "比丘僧！』即受三歸，次受五戒，是為耶舍母初",
    "T22n1421_015:0105c16": "受三自歸五戒。爾時世尊為耶舍母舉家大",
    "T22n1421_015:0105c17": "小，說種種妙法，示教利喜，皆遠塵離垢，得法",
    "T22n1421_015:0105c18": "眼淨，見法得果。見法得果已，皆受三自歸，",
    "T22n1421_015:0105c19": "次受五戒。「爾時耶舍有四友人：一名、滿足，二",
    "T22n1421_015:0105c20": "名、善博，三名、離垢，四名、牛主，聞耶舍於",
    "T22n1421_015:0105c21": "沙門瞿曇所，出家修梵行，共議言：『其道必勝！",
    "T22n1421_015:0105c22": "乃使豪族，不顧世榮。我等可共到大沙門所，淨",
    "T22n1421_015:0105c23": "修梵行！』四人欣悅，慕道於心，便往耶舍所，問",
    "T22n1421_015:0105c24": "言：『汝所修梵行，豈能具足為最勝乎？』答言：『此",
    "T22n1421_015:0105c25": "道無量，為最勝也！』便將四人往到佛所，頂禮",
    "T22n1421_015:0105c26": "佛足，却住一面。佛為說種種妙法，示教利喜，",
    "T22n1421_015:0105c27": "皆於坐上遠塵離垢，得法眼淨，見法得果。見",
    "T22n1421_015:0105c28": "法得果已，頂禮佛足，白佛言：『世尊！願與我出",
    "T22n1421_015:0105c29": "家受具足戒！』佛言：『善來，比丘！』乃至鉢盂在手，",
    "T22n1421_015:0106a01": "亦如上說。受戒未久，懃修不懈，得阿羅漢。爾",
    "T22n1421_015:0106a02": "時世間有十一阿羅漢。「耶舍昔所交遊，復有",
    "T22n1421_015:0106a03": "五十人，聞耶舍於瞿曇所，修行梵行，共議出",
    "T22n1421_015:0106a04": "家乃至得阿羅漢，皆如上說。爾時世間有六",
    "T22n1421_015:0106a05": "十一阿羅漢。",
    "T22n1421_015:0106a06": "「相師阿夷知菩薩成佛，當在波羅㮈國，仙人",
    "T22n1421_015:0106a07": "鹿苑中，轉于法輪，又念：『我命過後，諸弟子中",
    "T22n1421_015:0106a08": "那羅摩納，當紹繼我。我之供養悉當屬彼，彼",
    "T22n1421_015:0106a09": "必貪著，無復憶佛出興世意。我今寧可於鹿",
    "T22n1421_015:0106a10": "苑邊，為立舍宅，教令日日三念：「佛當出世！若",
    "T22n1421_015:0106a11": "出世時，汝當於彼淨修梵行！」』念已，即為立宅，",
    "T22n1421_015:0106a12": "如念教之。阿夷不久便命過，那羅果得供養，",
    "T22n1421_015:0106a13": "貪著心深，都不復憶佛當出世。",
    "T22n1421_015:0106a14": "「時伊羅鉢龍王，作是念：『昔迦葉佛記我：「於當",
    "T22n1421_015:0106a15": "來過百千萬億歲，釋迦牟尼佛出現於世，佛",
    "T22n1421_015:0106a16": "當記汝脫龍身時。」時今應至，當往見佛。』彼龍",
    "T22n1421_015:0106a17": "為見佛故，於六齋日在恒水中，用金鉢盛銀",
    "T22n1421_015:0106a18": "粟，銀鉢盛金粟，又莊嚴二女，而說偈言：",
    "T22n1421_015:0106a19": "「『何者王中上？　　染與非染等，",
    "T22n1421_015:0106a20": "云何得無垢？　　何者名為愚？",
    "T22n1421_015:0106a21": "何者流所㵱？　　得何名為智？",
    "T22n1421_015:0106a22": "云何流不流，　　而名為解脫？』",
    "T22n1421_015:0106a23": "「龍王說此偈已，念言：『若人有能解此偈者，即",
    "T22n1421_015:0106a24": "是佛！若從佛聞，必示我佛處！我今不見餘沙",
    "T22n1421_015:0106a25": "門、婆羅門、諸天魔梵、一切世間有能解此偈",
    "T22n1421_015:0106a26": "者。』念已唱言：『若有能解此偈，我當與金銀鉢",
    "T22n1421_015:0106a27": "滿金銀粟，及此二女。』爾時眾多餘沙門、婆羅",
    "T22n1421_015:0106a28": "門、長者、居士競欲為龍解此偈義，龍王為說，",
    "T22n1421_015:0106a29": "皆不能解。爾時那羅摩納，為摩竭國人所共",
    "T22n1421_015:0106b01": "宗敬，皆言：『此摩納有大知見，必能解之！』便共",
    "T22n1421_015:0106b02": "往請。摩納念言：『我為一國所宗，若言不能，",
    "T22n1421_015:0106b03": "便當為彼眾人所棄；我雖未解，當作方便，保",
    "T22n1421_015:0106b04": "全此譽！』便語眾人：『汝皆共我往到龍所，我當",
    "T22n1421_015:0106b05": "解之！』於是眾人與摩納俱，恭敬圍繞，往到龍",
    "T22n1421_015:0106b06": "所，語龍言：『可說汝偈，我當敷演！』龍即說偈，摩",
    "T22n1421_015:0106b07": "納言：『此甚易解！我七日後，當來解之。』即誦其",
    "T22n1421_015:0106b08": "偈，先問餘沙門、婆羅門、不蘭迦葉六師等；悉",
    "T22n1421_015:0106b09": "不能解，皆詭瞋罵，咸言：『無義！』欲以掩藏不解",
    "T22n1421_015:0106b10": "之短。摩納復念言：『師昔告我，佛當出世，於彼",
    "T22n1421_015:0106b11": "淨修梵行。今沙門瞿曇在鹿苑中，必能解之，",
    "T22n1421_015:0106b12": "我當往問。』復作是念：『此六師等年耆博見，尚",
    "T22n1421_015:0106b13": "不能解！況沙門瞿曇既自年少，出家始爾，而",
    "T22n1421_015:0106b14": "能解乎！』復念：『明闇自然，不可以先後相挌！",
    "T22n1421_015:0106b15": "瞿曇雖少，不可輕也！』念已，便到佛所，頂禮佛",
    "T22n1421_015:0106b16": "足，却住一面，說龍王偈，以問於佛。佛即為說：",
    "T22n1421_015:0106b17": "「『第六王為上，　　染者與染等，",
    "T22n1421_015:0106b18": "不染則無垢，　　染者謂之愚，",
    "T22n1421_015:0106b19": "愚者流所㵱，　　能滅者為智，",
    "T22n1421_015:0106b20": "捨流不復流，　　是名為解脫。』",
    "T22n1421_015:0106b21": "「摩納聞說偈已，深知是佛，誦習受持，至第七",
    "T22n1421_015:0106b22": "日往到龍所；時八萬四千人在恒水兩岸，欲",
    "T22n1421_015:0106b23": "聽摩納解說偈義。摩納更語龍言：『說汝先偈。』",
    "T22n1421_015:0106b24": "龍王便說，摩納即說佛所說偈，而為解之。龍",
    "T22n1421_015:0106b25": "王聞偈，歡喜踊躍，念言：『佛已出世！我今便為",
    "T22n1421_015:0106b26": "已得見佛！所以者何？我不見餘沙門、婆羅門、",
    "T22n1421_015:0106b27": "諸天魔梵、一切世間有能解此義者。』念已，問",
    "T22n1421_015:0106b28": "摩納言：『汝實語我！汝所說偈，為從誰聞？我今",
    "T22n1421_015:0106b29": "不見諸餘沙門、婆羅門、一切世間有能說此偈",
    "T22n1421_015:0106c01": "者。唯除佛，若從佛聞！』答言：『我實語汝，佛已出",
    "T22n1421_015:0106c02": "世，我從其聞！』龍王歡喜問言：『佛今在何處？我",
    "T22n1421_015:0106c03": "欲見之！』摩納胡跪，舒右手指佛處方，言：『佛今",
    "T22n1421_015:0106c04": "在彼！』龍王益復歡喜，三返稱：『南無如來、應供、",
    "T22n1421_015:0106c05": "等正覺！』便語摩納言：『汝可送我往至佛所，問",
    "T22n1421_015:0106c06": "訊世尊！』答言：『可爾！』龍王即自復身，身體長大，",
    "T22n1421_015:0106c07": "眼如大鉢，喘息如雷，口出火光，水中逆上，八",
    "T22n1421_015:0106c08": "萬四千人皆亦隨從。既達渚，次化作轉輪聖",
    "T22n1421_015:0106c09": "王，上岸詣佛；遙見世尊姿容殊特，猶若金山，",
    "T22n1421_015:0106c10": "龍王歡喜，加敬無量。佛見龍王稱其名曰：『善",
    "T22n1421_015:0106c11": "來，伊羅鉢龍王！』龍王聞已，復加喜敬：『世尊知",
    "T22n1421_015:0106c12": "我名，修伽陀識我名！』前頂禮足，却住一面，更",
    "T22n1421_015:0106c13": "說本偈，以問於佛，佛為說摩納所受之偈。龍",
    "T22n1421_015:0106c14": "王聞已，先大歡喜，然後悲泣。佛問龍王：『何故",
    "T22n1421_015:0106c15": "須臾乍喜、乍悲？』答言：『世尊！我憶過去迦葉佛",
    "T22n1421_015:0106c16": "所，淨修梵行。於後時，捉紫華莖，往到佛所問",
    "T22n1421_015:0106c17": "言：「世尊！若比丘殺此草，得何等罪？」佛答我",
    "T22n1421_015:0106c18": "言：「以此因緣，或有墮最苦地獄者！」我聞此語",
    "T22n1421_015:0106c19": "不信不敬，便故刺伊羅樹葉，作是念：「試看有",
    "T22n1421_015:0106c20": "何果報？」竟不捨此見，亦不悔過。命終之後，今",
    "T22n1421_015:0106c21": "生長壽龍中，因是業故，名我為伊羅鉢龍。",
    "T22n1421_015:0106c22": "既受身已，復往佛所問言：「我何時當得脫此",
    "T22n1421_015:0106c23": "龍身？」佛答我言：「當來過於百千億萬歲，有釋",
    "T22n1421_015:0106c24": "迦牟尼佛出現於世，彼佛當記汝得解脫時！」",
    "T22n1421_015:0106c25": "我今既見世尊生希有心，始知諸佛言無虛",
    "T22n1421_015:0106c26": "妄，是以欣笑。又念昔違佛教，今復不能受佛",
    "T22n1421_015:0106c27": "明戒，是以悲泣。』復白佛言：『願記我何時當得",
    "T22n1421_015:0106c28": "脫此龍身！』佛言：『當來過百千億萬歲，有彌勒",
    "T22n1421_015:0106c29": "佛出現於世，汝於爾時得脫龍身，出家受戒，",
    "T22n1421_015:0107a01": "廣修梵行，得盡苦源！』佛便為龍受三自歸，為",
    "T22n1421_015:0107a02": "優婆塞；復為八萬四千人說種種妙法，示教",
    "T22n1421_015:0107a03": "利喜，所謂：施論乃至出要為樂。皆歡喜已，更",
    "T22n1421_015:0107a04": "為說諸佛常所說法，苦集盡道。八萬四千人即",
    "T22n1421_015:0107a05": "於坐上，遠塵離垢，得法眼淨，見法得果。見法",
    "T22n1421_015:0107a06": "得果已，受三自歸，次受五戒。於是龍王語摩",
    "T22n1421_015:0107a07": "納言：『汝今何為須此龍女？龍女多恚，或以毒",
    "T22n1421_015:0107a08": "火共相傷害！隨汝所須金銀寶物，盡當相與！』",
    "T22n1421_015:0107a09": "答言：『止，止！龍王！我不須龍女，亦不須金銀！我",
    "T22n1421_015:0107a10": "聞佛最後說偈，得離欲界欲故。』佛說法已，語",
    "T22n1421_015:0107a11": "龍王言：『汝可還歸所住！』龍王受教，頂禮而退。",
    "T22n1421_015:0107a12": "龍王去後，摩納前禮佛足，白佛言：『世尊！願與",
    "T22n1421_015:0107a13": "我出家受具足戒！』佛言：『善來，比丘！』乃至鉢盂",
    "T22n1421_015:0107a14": "在手，亦如上說。出家未久，懃行不懈，得阿羅",
    "T22n1421_015:0107a15": "漢。爾時世間有六十二阿羅漢。「於是世尊從",
    "T22n1421_015:0107a16": "鹿苑，漸漸遊行到娑羅林，在樹下坐。去林不",
    "T22n1421_015:0107a17": "遠有一園觀，時有同友三十人，各將其婦於",
    "T22n1421_015:0107a18": "中遊戲。一人無婦，雇一婬女假好衣服，共遊",
    "T22n1421_015:0107a19": "此園，方欲極情肆樂，而彼婬女著其好衣忽",
    "T22n1421_015:0107a20": "然叛去，相助追覓至娑羅林，遙見世尊姿容",
    "T22n1421_015:0107a21": "挺特，猶若金山，見已生希有心，皆到佛所，頂",
    "T22n1421_015:0107a22": "禮佛足，却坐一面，問佛言：『大沙門！見有一女",
    "T22n1421_015:0107a23": "人來不？』佛言：『寧欲自求，為欲求他？』答言：『我寧",
    "T22n1421_015:0107a24": "自求，不求婦女！』佛言：『且坐！為汝說法！』皆受教，",
    "T22n1421_015:0107a25": "更禮而坐。佛為說種種妙法，示教利喜，乃至",
    "T22n1421_015:0107a26": "苦集盡道。三十人皆遠塵離垢，得法眼淨，見",
    "T22n1421_015:0107a27": "法得果。見法得果已，白佛言：『願與我出家",
    "T22n1421_015:0107a28": "受具足戒！』佛言：『善來，比丘！』乃至得阿羅漢亦",
    "T22n1421_015:0107a29": "如上說。爾時世間有九十二阿羅漢。「時復有",
    "T22n1421_015:0107b01": "六十人為婚姻事，行過娑羅林，遙見世尊姿",
    "T22n1421_015:0107b02": "容挺特，猶若金山，皆前到佛所，頂禮佛足。佛",
    "T22n1421_015:0107b03": "為說法，乃至得阿羅漢皆如上說。爾時世間",
    "T22n1421_015:0107b04": "有百五十二阿羅漢。",
    "T22n1421_015:0107b05": "五分律卷第十五"
}