{
    "T32n1646_006:0281a02": "成實論卷第六",
    "T32n1646_006:0281a04": "訶梨跋摩造",
    "T32n1646_006:0281a05": "姚秦三藏鳩摩羅什譯",
    "T32n1646_006:0281a06": "想論77 想陰品苦諦聚中想陰品第七十七",
    "T32n1646_006:0281a07": "問曰：何法為想？答曰：取假法相故名為想。",
    "T32n1646_006:0281a08": "所以者何？如經中說：有人少想、有人多想、有",
    "T32n1646_006:0281a09": "人無量想、無所有想。而實無此多少等諸法，",
    "T32n1646_006:0281a10": "故知想者取假法相。是想多在顛倒中說，",
    "T32n1646_006:0281a11": "如說無常中常想顛倒、苦中樂想顛倒、無我",
    "T32n1646_006:0281a12": "中我想顛倒、不淨中淨想顛倒，亦於信解",
    "T32n1646_006:0281a13": "觀一切入等中說。又以想三種差別取緣，",
    "T32n1646_006:0281a14": "謂怨、親、中人，於是緣中次生三受，受生三",
    "T32n1646_006:0281a15": "毒，故想有過。想有過故佛說應斷，如說",
    "T32n1646_006:0281a16": "眼見色莫取想，故知取假法相是名為",
    "T32n1646_006:0281a17": "想。問曰：取假法為想，此義不然。所以者",
    "T32n1646_006:0281a18": "何？此想能斷煩惱。如經中說：善修無常想",
    "T32n1646_006:0281a19": "故，能斷一切欲染色染及無色染，一切戲",
    "T32n1646_006:0281a20": "掉我慢無明。故知非但取假法想，取假法",
    "T32n1646_006:0281a21": "想則不應能斷諸煩惱。答曰：此實智慧，",
    "T32n1646_006:0281a22": "以想名說。如說受者於一切得解脫，亦",
    "T32n1646_006:0281a23": "說以意斷諸煩惱。又如說以不黑不白",
    "T32n1646_006:0281a24": "業能盡諸業，亦說信能渡河、一心渡海、",
    "T32n1646_006:0281a25": "精進除苦、慧能清淨，而實以慧得渡，不",
    "T32n1646_006:0281a26": "以信等，如是智慧以想名說。又經中說以",
    "T32n1646_006:0281a27": "慧為刀，如說聖弟子以智慧刃斷諸煩",
    "T32n1646_006:0281a28": "惱，故知慧能斷結非是想也。又三十七聖",
    "T32n1646_006:0281a29": "道品中不說想名，故不斷結。又經中說",
    "T32n1646_006:0281b01": "知者見者能得漏盡，非不知見者。又三無",
    "T32n1646_006:0281b02": "漏根中說，未知欲知根、知根、知已根，皆以",
    "T32n1646_006:0281b03": "知為名。又佛說慧為慧品、解脫知見品。",
    "T32n1646_006:0281b04": "又說無禪不智、無智不禪。又《次第經》說：",
    "T32n1646_006:0281b05": "持淨戒者則心不悔，乃至攝心得如實知。",
    "T32n1646_006:0281b06": "又法智等皆以慧為名。又三學中慧學最",
    "T32n1646_006:0281b07": "勝，亦說智慧具足、解脫知見具足。又七淨中",
    "T32n1646_006:0281b08": "說知見淨。又佛說正知一切法故，名無",
    "T32n1646_006:0281b09": "上智慧，想無如是說。又理應用慧斷諸",
    "T32n1646_006:0281b10": "煩惱，不是想也。所以者何？如《大因緣經》",
    "T32n1646_006:0281b11": "說：若義入修多羅，不違法相、隨順比尼，",
    "T32n1646_006:0281b12": "是義應取。又說於正義中置隨義語，於",
    "T32n1646_006:0281b13": "正語中置隨語義，故經雖說無常想等能",
    "T32n1646_006:0281b14": "斷諸結，理應是慧。又說無明是煩惱根，離",
    "T32n1646_006:0281b15": "無明故慧得解脫，故以慧斷諸煩惱。問",
    "T32n1646_006:0281b16": "曰：汝言諸想取假法相，以何為相？答曰：有",
    "T32n1646_006:0281b17": "人以假法為相，假法有五：一過去、二未來、",
    "T32n1646_006:0281b18": "三名字、四者相、五者人。是事不然。所以者",
    "T32n1646_006:0281b19": "何？人因五陰成，相無成因故非假名。問",
    "T32n1646_006:0281b20": "曰：今相義云何？答曰：緣即是相。何以知之？",
    "T32n1646_006:0281b21": "如說師子獸王立河此岸，取彼岸相，截",
    "T32n1646_006:0281b22": "流而渡，若不相當則還此岸，至死不捨。",
    "T32n1646_006:0281b23": "是經中以樹木等為相。又說比丘示相，",
    "T32n1646_006:0281b24": "是中亦以衣等為相。又說世尊現如是相。",
    "T32n1646_006:0281b25": "又說宰人因王食故取所嗜相。又說明旦",
    "T32n1646_006:0281b26": "是日出相。又說三相，所謂攝相、發相、捨相。",
    "T32n1646_006:0281b27": "是中即以攝等為相，隨念何法心繫在緣",
    "T32n1646_006:0281b28": "是名攝相。又諸天退時先五相現，是中即以",
    "T32n1646_006:0281b29": "五法為相。故知不以假法為相，亦非行",
    "T32n1646_006:0281c01": "陰所攝。又舍利弗取富樓那面貌等相。又",
    "T32n1646_006:0281c02": "經中說眼見色不取相。又法印中說：若比",
    "T32n1646_006:0281c03": "丘自見斷色聲等相，我未說是人得清淨",
    "T32n1646_006:0281c04": "知見。以此故知緣即是相，非假法也。問曰：",
    "T32n1646_006:0281c05": "緣非是相。所以者何？無相三昧亦有緣故。",
    "T32n1646_006:0281c06": "又說見色已不取相。若緣是相，云何取色",
    "T32n1646_006:0281c07": "而不取相？答曰：相有二種，有過相、無過",
    "T32n1646_006:0281c08": "相，遮過相故說見色不取相。無相者緣",
    "T32n1646_006:0281c09": "亦有過，後滅諦中當廣說，謂滅三心故名",
    "T32n1646_006:0281c10": "無相。初入行者非一切相盡是過也，若取",
    "T32n1646_006:0281c11": "攝相發捨相等是則無過。又涅槃名無法，",
    "T32n1646_006:0281c12": "故不應為難。如說若取法相不能為污，",
    "T32n1646_006:0281c13": "取假名相則生煩惱。所以者何？取怨親等",
    "T32n1646_006:0281c14": "差別相故生憂喜等，從此能生貪恚等過。",
    "T32n1646_006:0281c15": "故知取假法相是名為想也。",
    "T32n1646_006:0281c16": "受論78 受相品苦諦聚受論中受相品第七十八",
    "T32n1646_006:0281c17": "問曰：云何為受？答曰：苦、樂、不苦不樂。問曰：",
    "T32n1646_006:0281c18": "何謂為苦？何謂為樂？云何名為不苦不樂？",
    "T32n1646_006:0281c19": "答曰：若增益身心是名為樂，損減身心是",
    "T32n1646_006:0281c20": "名為苦，與二相違名不苦不樂。問曰：此三",
    "T32n1646_006:0281c21": "受無決定相。所以者何？如即一事，或增身",
    "T32n1646_006:0281c22": "心、或為損減、或俱相違。答曰：是緣不定，非",
    "T32n1646_006:0281c23": "受不定。所以者何？如即一火，或時生樂、或",
    "T32n1646_006:0281c24": "時生苦、或時能生不苦不樂，從緣生受",
    "T32n1646_006:0281c25": "是則決定；即此一事以隨時故，或為樂因、",
    "T32n1646_006:0281c26": "或為苦因、或為不苦不樂因。問曰：以何時",
    "T32n1646_006:0281c27": "故此緣能為苦樂等因？答曰：隨能遮苦，於",
    "T32n1646_006:0281c28": "是時中則生樂相，如人為寒所惱，爾時",
    "T32n1646_006:0281c29": "熱觸能生樂相。問曰：是熱觸過增還能為",
    "T32n1646_006:0282a01": "苦，非復是樂，故知樂受亦無。答曰：世俗名",
    "T32n1646_006:0282a02": "相故有樂受、非真實義，隨是人喜熱觸時",
    "T32n1646_006:0282a03": "亦為增益。又遮先苦，爾時是中則生樂相；",
    "T32n1646_006:0282a04": "若離先苦，是熱觸則不能為樂，故非實有。",
    "T32n1646_006:0282a05": "問曰：汝言但以名相故有樂者，是事不然。",
    "T32n1646_006:0282a06": "所以者何？經中佛自說三受。若實無樂，云",
    "T32n1646_006:0282a07": "何說三？又說色若定苦，眾生於中不生貪",
    "T32n1646_006:0282a08": "著。又說何等為色中味，所謂因色能生喜",
    "T32n1646_006:0282a09": "樂。又說樂受，生時樂、住時樂、壞時苦；苦受，",
    "T32n1646_006:0282a10": "生時苦、住時苦、壞時樂；不苦不樂受，不知",
    "T32n1646_006:0282a11": "苦不知樂。又樂受是福報、苦受是罪報，若",
    "T32n1646_006:0282a12": "實無樂受，罪福但有苦果，而實不然。又欲",
    "T32n1646_006:0282a13": "界中亦有樂受，若實無樂受，色無色界不",
    "T32n1646_006:0282a14": "應有受，而實不然。又說樂受中貪使，若",
    "T32n1646_006:0282a15": "無樂受貪何處使？不可說苦受中貪使，",
    "T32n1646_006:0282a16": "故知實有樂受。答曰：若實有樂受，應說其",
    "T32n1646_006:0282a17": "相，何者為樂？而實不可說，當知但以苦差",
    "T32n1646_006:0282a18": "別中名為樂相。一切世界從大地獄上至",
    "T32n1646_006:0282a19": "有頂皆是苦相，為多苦所惱，於小苦中",
    "T32n1646_006:0282a20": "生此樂相。如人為熱苦所惱，則以冷觸",
    "T32n1646_006:0282a21": "為樂。是故諸經作如是說，無所妨也。問",
    "T32n1646_006:0282a22": "曰：亦可說世間一切皆樂，於微樂中而生",
    "T32n1646_006:0282a23": "苦相；若不爾者，亦不得言於微苦中生",
    "T32n1646_006:0282a24": "樂想也。答曰：苦受相麁，故不可以微樂為",
    "T32n1646_006:0282a25": "苦。又樂雖微，亦非惱相。所以者何？不見有",
    "T32n1646_006:0282a26": "人受微樂故舉手大呼。又受轉微故名",
    "T32n1646_006:0282a27": "寂滅相，猶如上地轉轉寂滅。是故說微樂中",
    "T32n1646_006:0282a28": "生苦相者，但有是語；凡夫愚人於微苦中",
    "T32n1646_006:0282a29": "妄生樂相，則有道理。",
    "T32n1646_006:0282b01": "79 行苦品行苦品第七十九",
    "T32n1646_006:0282b02": "諸受皆苦。所以者何？衣食等物皆是苦因，非",
    "T32n1646_006:0282b03": "樂因也。何以知之？現見衣食過增，則苦亦",
    "T32n1646_006:0282b04": "增，故名苦因。又手痛等苦可以相示，樂相",
    "T32n1646_006:0282b05": "不然。又衣食等物皆為療病，如人不渴，飲",
    "T32n1646_006:0282b06": "不生樂。又人為苦所惱，於異苦中而生",
    "T32n1646_006:0282b07": "樂相，如人畏死以刑罰為樂。又鞭杖刀矟",
    "T32n1646_006:0282b08": "諸苦因緣皆是決定，樂因不然。又一切所",
    "T32n1646_006:0282b09": "須究竟苦故，當知先有後時乃覺，如屐漸",
    "T32n1646_006:0282b10": "盡。又於女色等中先生樂相，後還憎惡，故",
    "T32n1646_006:0282b11": "知以邪憶想生此樂相，離邪憶想還見其",
    "T32n1646_006:0282b12": "過。又女色等皆是乾消病等苦因，故非樂",
    "T32n1646_006:0282b13": "也。又離欲時皆捨此緣，若實是樂，何故捨",
    "T32n1646_006:0282b14": "耶？又人隨生樂處，後即此事還生苦心，故",
    "T32n1646_006:0282b15": "知非樂。又身為苦田非樂田也，如野田",
    "T32n1646_006:0282b16": "中嘉苗難殖而穢草易生，如是身田眾苦",
    "T32n1646_006:0282b17": "易集而虛樂難生。又人於苦中先起樂倒、",
    "T32n1646_006:0282b18": "後生貪著，樂若少實不名為倒，如常我淨",
    "T32n1646_006:0282b19": "少、實亦無，樂亦如是，俱顛倒故。又人於辛苦",
    "T32n1646_006:0282b20": "中而生樂心，如擔重易肩故知無樂。又經",
    "T32n1646_006:0282b21": "中佛說當觀樂是苦，觀苦如箭入心，不苦",
    "T32n1646_006:0282b22": "不樂當觀無常念生念滅。若定有樂，不應",
    "T32n1646_006:0282b23": "觀苦。當知凡夫於苦取樂，是故佛說：隨",
    "T32n1646_006:0282b24": "凡夫人生樂相處，汝當觀苦。又此三受皆",
    "T32n1646_006:0282b25": "苦諦攝，若實是樂，苦諦云何攝？又苦為真",
    "T32n1646_006:0282b26": "實、樂相虛妄。何以知之？以觀苦心能斷諸",
    "T32n1646_006:0282b27": "結，非樂心也，故知皆苦。又一切萬物皆是",
    "T32n1646_006:0282b28": "苦因，猶如怨賊。怨賊二種，或即能為苦、或",
    "T32n1646_006:0282b29": "初雖軟善後則害人。萬物亦爾，或初便生",
    "T32n1646_006:0282c01": "善、或後反為害，故知皆苦。又眾生得欲無",
    "T32n1646_006:0282c02": "厭，如飲醎水不足故苦。又無所求欲乃",
    "T32n1646_006:0282c03": "名為樂，求故名苦，不見世間有無求者，",
    "T32n1646_006:0282c04": "故知無樂。又一切眾生身苦心苦常隨逐，故",
    "T32n1646_006:0282c05": "知身為苦。又身如獄常有䩭鎖。何以知",
    "T32n1646_006:0282c06": "之？以滅此身乃名解脫，䩭鎖故苦。又一",
    "T32n1646_006:0282c07": "切物漸漸次第皆可鄙惡，如地獄等身、冬",
    "T32n1646_006:0282c08": "夏等時、小兒等根、知寒暑等相，待後皆憎惡，",
    "T32n1646_006:0282c09": "當知皆苦。又身多怨賊，謂毒蛇篋、五拔刀",
    "T32n1646_006:0282c10": "賊、詐親善賊，及空聚落壞聚落賊、大河此",
    "T32n1646_006:0282c11": "岸，種種諸苦皆常隨逐，故知皆苦。又知眾",
    "T32n1646_006:0282c12": "生身諸苦隨逐，謂生苦、老苦、痛苦、死苦、怨憎",
    "T32n1646_006:0282c13": "會苦、愛別離苦、違願等苦常與相隨故，故",
    "T32n1646_006:0282c14": "身為眾苦之聚。又以有身故則有我所及",
    "T32n1646_006:0282c15": "貪著等諸衰惱集，故知身為眾苦因緣。又",
    "T32n1646_006:0282c16": "亦五道眾生行四威儀皆無有樂。所以者",
    "T32n1646_006:0282c17": "何？如經中說：色是苦受，想行識是苦。若色",
    "T32n1646_006:0282c18": "生時，當知即是老病死等諸衰惱生，受想行",
    "T32n1646_006:0282c19": "識亦復如是。又身常怱務，以身口意造",
    "T32n1646_006:0282c20": "作眾事，造作眾事皆名為苦。又諸賢聖以",
    "T32n1646_006:0282c21": "身盡為悅，若實為樂，云何失樂而生歡",
    "T32n1646_006:0282c22": "悅？故知皆苦也。",
    "T32n1646_006:0282c23": "80 壞苦品壞苦品第八十",
    "T32n1646_006:0282c24": "問曰：汝雖以多因緣明苦，而人猶貪樂，隨",
    "T32n1646_006:0282c25": "得所欲以為樂。答曰：是先已答，凡夫倒",
    "T32n1646_006:0282c26": "故於苦取樂。又癡惑所害，云何可信？雖",
    "T32n1646_006:0282c27": "得所欲亦應觀苦。所以者何？是皆無常壞",
    "T32n1646_006:0282c28": "時生苦。如經中佛說：天人愛色、樂色、貪",
    "T32n1646_006:0282c29": "色，是色壞時生大憂苦，受想行識亦復如",
    "T32n1646_006:0283a01": "是。以壞敗故當知亦苦。又人受虛妄樂便",
    "T32n1646_006:0283a02": "生貪著，以貪著因緣生守護等過，故當觀",
    "T32n1646_006:0283a03": "樂甚於苦也。又樂為苦門，以貪樂故從三",
    "T32n1646_006:0283a04": "毒起不善業，墮地獄等受諸苦惱，當知皆",
    "T32n1646_006:0283a05": "以樂為根本。又一切合會皆別離相，離所",
    "T32n1646_006:0283a06": "愛時深受諸苦，不由不愛，故知樂者甚過",
    "T32n1646_006:0283a07": "於苦。又樂具之生皆為欺誑眾生令墮諸",
    "T32n1646_006:0283a08": "苦，如食野禽為魚沈餌，皆以取故，樂物",
    "T32n1646_006:0283a09": "亦然，故應觀苦。又於樂受中得少味故",
    "T32n1646_006:0283a10": "獲無量過，猶如魚獸所味至寡其患甚多，",
    "T32n1646_006:0283a11": "故應觀苦。又樂受是煩惱生處。所以者何？",
    "T32n1646_006:0283a12": "以貪身故則欲所須，欲因緣故恚等煩惱次",
    "T32n1646_006:0283a13": "第而生。又樂受是生死根本。所以者何？因樂",
    "T32n1646_006:0283a14": "生愛，如經中說愛為苦本。又一切眾生有",
    "T32n1646_006:0283a15": "所造作無不為樂，故名苦本。又樂受難",
    "T32n1646_006:0283a16": "捨甚於桎梏。又生死中貪樂所縛。所以者",
    "T32n1646_006:0283a17": "何？以貪樂故不脫生死。又此樂受常能生",
    "T32n1646_006:0283a18": "苦，求時欲苦，失時憶苦，得時無厭如海",
    "T32n1646_006:0283a19": "吞流是亦為苦。又樂受是不疲倦因。所以",
    "T32n1646_006:0283a20": "者何？眾生求樂因時，雖經嶮難以為樂，",
    "T32n1646_006:0283a21": "故心不懈倦，是故智者應當觀苦。又樂受",
    "T32n1646_006:0283a22": "名起諸業因。所以者何？以貪樂故能起善",
    "T32n1646_006:0283a23": "業，為現樂故起不善業，亦是一切受身之",
    "T32n1646_006:0283a24": "因。所以者何？取樂生愛，愛故受身。又樂受",
    "T32n1646_006:0283a25": "與涅槃相違。所以者何？眾生貪著生死樂，",
    "T32n1646_006:0283a26": "故不樂泥洹。又未離欲者愛此樂受，愛",
    "T32n1646_006:0283a27": "因生苦，故知樂受是眾苦本。又經中說二求",
    "T32n1646_006:0283a28": "難斷，一謂得求、二謂命求。求隨意諸欲，是",
    "T32n1646_006:0283a29": "名得求。求得壽命受此諸欲，是名命求。此",
    "T32n1646_006:0283b01": "二求皆以樂受為本，是故智者難斷應",
    "T32n1646_006:0283b02": "斷，謂能如實觀樂受相。又樂受味亦能染",
    "T32n1646_006:0283b03": "污，未得離欲大智人心，以難斷故甚於苦",
    "T32n1646_006:0283b04": "受。又樂受味是貪等因，若無樂受則無所",
    "T32n1646_006:0283b05": "貪。又樂受味真智能斷。所以者何？世間諸智",
    "T32n1646_006:0283b06": "要取上地味、能捨下地，故知樂受甚過於",
    "T32n1646_006:0283b07": "苦。又眾生心縛在生處，乃至畜生亦貪惜",
    "T32n1646_006:0283b08": "身，當知皆以樂受味故。是故應觀樂受",
    "T32n1646_006:0283b09": "為苦。",
    "T32n1646_006:0283b10": "81 辯三受品辯三受品第八十一",
    "T32n1646_006:0283b11": "問曰：已知一切皆苦，今以何差別故有三",
    "T32n1646_006:0283b12": "受？答曰：即一苦受，以時差別故有三種：能",
    "T32n1646_006:0283b13": "惱害者則名為苦；既惱害已，更求異苦以",
    "T32n1646_006:0283b14": "遮先苦，以願求故大苦暫息，爾時名樂；憂",
    "T32n1646_006:0283b15": "喜不了，不願不求，爾時名為不苦不樂。問",
    "T32n1646_006:0283b16": "曰：不苦不樂不名為受。所以者何？苦樂可",
    "T32n1646_006:0283b17": "覺，不苦不樂不可覺故。答曰：是人為三觸",
    "T32n1646_006:0283b18": "所觸，謂苦觸、樂觸、不苦不樂觸，以有因故",
    "T32n1646_006:0283b19": "當知有果。如人熱極，得冷觸覺樂，得熱",
    "T32n1646_006:0283b20": "觸覺苦，得不冷不熱觸覺不苦不樂故知",
    "T32n1646_006:0283b21": "有此不苦不樂。汝意或謂不苦不樂觸中不",
    "T32n1646_006:0283b22": "能生受，是事不然。所以者何？人覺此觸不",
    "T32n1646_006:0283b23": "冷不熱，覺知所緣即名為受，云何言無？又",
    "T32n1646_006:0283b24": "緣有三差別，怨、親、中人，於親生喜、於怨",
    "T32n1646_006:0283b25": "生憂、於中生捨，故知想分別故有此三受，",
    "T32n1646_006:0283b26": "以緣別故起此三想。又緣有三種，為益、",
    "T32n1646_006:0283b27": "為損、或俱相違，有樂、不樂、有俱相違，亦有",
    "T32n1646_006:0283b28": "貪處、瞋處、癡處，有喜、不喜、有俱相違，有福",
    "T32n1646_006:0283b29": "果、罪果、有不動果，是諸緣中隨生三受，故",
    "T32n1646_006:0283c01": "知有此不苦不樂受。又可適心處是名樂",
    "T32n1646_006:0283c02": "受，違逆心處是名苦受，不逆不順名不苦",
    "T32n1646_006:0283c03": "不樂受。又世八法，得、失、毀、譽、稱、譏、苦、樂，凡夫",
    "T32n1646_006:0283c04": "於失等四法違逆其心，於得等四法以為",
    "T32n1646_006:0283c05": "可適，必當應有離欲聖人能俱捨者，捨名",
    "T32n1646_006:0283c06": "不苦不樂受，是故非無。問曰：若以觸等因",
    "T32n1646_006:0283c07": "緣故有三受者，則一切心行皆名為受。所",
    "T32n1646_006:0283c08": "以者何？所有心行在於身中，皆是苦、樂、不苦",
    "T32n1646_006:0283c09": "不樂。答曰：如是，一切心行皆名為受。所以",
    "T32n1646_006:0283c10": "者何？經中說十八意行，是中但是一意有",
    "T32n1646_006:0283c11": "十八差別，謂六喜行、六憂行、六捨行，以想分",
    "T32n1646_006:0283c12": "別故有苦分、樂分、捨分，故知一切心行無",
    "T32n1646_006:0283c13": "非受也。又經中說諸受皆苦，故知心行在",
    "T32n1646_006:0283c14": "於身中皆名為苦。又說若色生即是苦生。",
    "T32n1646_006:0283c15": "云何色名為苦？以苦因故，故知緣及諸根",
    "T32n1646_006:0283c16": "但能生苦。是故一切心行皆名為受，以行苦",
    "T32n1646_006:0283c17": "故，一切諸行應觀是苦；以壞苦故，應觀",
    "T32n1646_006:0283c18": "樂受為苦；苦苦即苦。是三種苦，皆從眾緣",
    "T32n1646_006:0283c19": "和合故生，念念滅故聖人觀苦。是故一切心",
    "T32n1646_006:0283c20": "行皆名為受。問曰：無漏諸受亦是苦耶？答",
    "T32n1646_006:0283c21": "曰：亦苦。所以者何？無漏諸受，聖人亦次第捨。",
    "T32n1646_006:0283c22": "從初禪來乃至證一切滅，是皆有苦。又有",
    "T32n1646_006:0283c23": "漏禪樂、無漏禪樂有何差別？隨有漏禪，以",
    "T32n1646_006:0283c24": "我因故苦；無漏諸禪亦以此苦。又若聖人",
    "T32n1646_006:0283c25": "住無漏心深厭一切，故無漏心生則深生",
    "T32n1646_006:0283c26": "厭患，如睫入目。凡夫不知，皆以苦為樂。",
    "T32n1646_006:0283c27": "聖人智深妙故厭離有頂，甚於餘人厭患",
    "T32n1646_006:0283c28": "欲界，故無漏苦喻於有漏。又諸聖人得無",
    "T32n1646_006:0283c29": "漏心，但向涅槃。所以者何？是人爾時明",
    "T32n1646_006:0284a01": "見一切有為法苦，若無漏受樂則應喜樂，",
    "T32n1646_006:0284a02": "不應復生向泥洹心。問曰：若諸心行皆名",
    "T32n1646_006:0284a03": "受者，云何別有諸心等法？答曰：即是一受，",
    "T32n1646_006:0284a04": "緣中行異故有差別。諸心等法亦行緣異，但",
    "T32n1646_006:0284a05": "識緣時是行名心。此等如先說，是一切法",
    "T32n1646_006:0284a06": "在身中時，有利益等諸差別故，故名為受。",
    "T32n1646_006:0284a07": "又多以心能起煩惱，爾時名受。如經中說：",
    "T32n1646_006:0284a08": "樂受中貪使，苦受中瞋使，不苦不樂受中無",
    "T32n1646_006:0284a09": "明使。是故想分別緣中，喜等法名受。所以",
    "T32n1646_006:0284a10": "者何？是時能生諸煩惱故。問曰：若一一受",
    "T32n1646_006:0284a11": "中三煩惱使，何故定說樂受中貪使？答曰：",
    "T32n1646_006:0284a12": "苦受中不應貪使。癡一切處使，以癡力故。",
    "T32n1646_006:0284a13": "於苦中生樂想，不知見事故得苦生瞋；",
    "T32n1646_006:0284a14": "不苦不樂受細故不覺貪瞋。所以者何？是人",
    "T32n1646_006:0284a15": "於此中不生苦樂想故。不知見事故，但",
    "T32n1646_006:0284a16": "生癡使。又於捨緣中若貪瞋不行，凡夫於",
    "T32n1646_006:0284a17": "中謂能勝緣。是故佛言：汝不勝此緣，以",
    "T32n1646_006:0284a18": "未覺故貪瞋不行。如經中說：凡夫所有色",
    "T32n1646_006:0284a19": "中生捨皆依止色，若勝此緣，於我增益、若",
    "T32n1646_006:0284a20": "作損減，還生貪瞋故，知未勝緣。又不苦",
    "T32n1646_006:0284a21": "不樂受其相寂滅，如無色定，以寂滅故",
    "T32n1646_006:0284a22": "煩惱細行，凡夫於中生解脫想，是故佛說",
    "T32n1646_006:0284a23": "此中有無明使。又未覺緣故苦樂不了，若",
    "T32n1646_006:0284a24": "知此緣苦樂則了，爾時則生貪瞋。問曰：若",
    "T32n1646_006:0284a25": "覺此緣則生苦樂相，是故但應有苦樂受。",
    "T32n1646_006:0284a26": "答曰：是人有時於此緣中，不生樂心、不生",
    "T32n1646_006:0284a27": "苦心，是故不但有苦樂也，如先說皆是苦",
    "T32n1646_006:0284a28": "而有三差。問曰：汝言覺知此緣還生樂想。",
    "T32n1646_006:0284a29": "云何覺知？不可以無明覺知。答曰：是人於",
    "T32n1646_006:0284b01": "此緣中先取相，故於此緣中若無明使、若",
    "T32n1646_006:0284b02": "貪瞋使。問曰：但於苦樂中生癡。如經中說：",
    "T32n1646_006:0284b03": "是人於諸受，不如實知集滅味過出等。以",
    "T32n1646_006:0284b04": "不知故，於不苦不樂中說無明使使。是故",
    "T32n1646_006:0284b05": "但於苦樂中起無明使，非不苦不樂中。答",
    "T32n1646_006:0284b06": "曰：此經自說於諸受不如實知集滅味等",
    "T32n1646_006:0284b07": "故，不苦不樂中無明使使。問曰：雖有是",
    "T32n1646_006:0284b08": "說，此義不然。云何於苦樂不知集滅等",
    "T32n1646_006:0284b09": "故，不苦不樂受中無明使使？所以者何？於",
    "T32n1646_006:0284b10": "餘事不知，餘事中使。是故此經應如是說，",
    "T32n1646_006:0284b11": "是人於不苦不樂受中不知集等故，不苦",
    "T32n1646_006:0284b12": "不樂受中無明使使、若不苦不樂受中無明",
    "T32n1646_006:0284b13": "不使。答曰：是人於不苦不樂受中生三種",
    "T32n1646_006:0284b14": "心，寂滅想、不苦不樂想故生不苦不樂心，若",
    "T32n1646_006:0284b15": "以邪智取相則生樂心，若取上地樂味則",
    "T32n1646_006:0284b16": "生苦心。是故經中說諸受多語。所以者何？",
    "T32n1646_006:0284b17": "一切諸受皆無明所使，是不苦不樂受隨時",
    "T32n1646_006:0284b18": "故有三種差別。又若未通達苦集等，爾時",
    "T32n1646_006:0284b19": "於苦受中生樂想，亦生不苦不樂想，是故",
    "T32n1646_006:0284b20": "說不知諸受集等故無明使使，但不苦不",
    "T32n1646_006:0284b21": "樂受中多無明使使。",
    "T32n1646_006:0284b22": "82 問受品問受品第八十二",
    "T32n1646_006:0284b23": "問曰：經中說是人受樂受時，如實知我受",
    "T32n1646_006:0284b24": "此樂受。如實知何受耶？過去未來受不可",
    "T32n1646_006:0284b25": "得受，現在受不得自知。答曰：此經意說人",
    "T32n1646_006:0284b26": "受，是故無過。又樂等受來在身，以意能緣，",
    "T32n1646_006:0284b27": "故亦無咎。又於樂具中說樂等名，世間亦",
    "T32n1646_006:0284b28": "有因中說果故。又是人先受樂受，然後取",
    "T32n1646_006:0284b29": "相，故名受樂受時如實知。問曰：為以受",
    "T32n1646_006:0284c01": "者故名受、可受故名受？若以受者名受，",
    "T32n1646_006:0284c02": "則受與樂等異，而經中說樂受、苦受、不苦不",
    "T32n1646_006:0284c03": "樂受。若以可受名受，誰受之者？以受故名",
    "T32n1646_006:0284c04": "受。答曰：於緣中說樂，如火苦火樂，是故",
    "T32n1646_006:0284c05": "以覺知緣，故名為受樂。又眾生受此受故，",
    "T32n1646_006:0284c06": "名可受為受。問曰：眾生不名為受，經中",
    "T32n1646_006:0284c07": "說受為受。答曰：名義如是，有相則有作，假",
    "T32n1646_006:0284c08": "名中有相，是苦樂不苦不樂在身則心能覺，",
    "T32n1646_006:0284c09": "故說受為受。問曰：經中說諸受中順受觀",
    "T32n1646_006:0284c10": "行者，爾時云何生苦、樂、不苦不樂相？是人",
    "T32n1646_006:0284c11": "爾時不皆生苦相耶？答曰：是人未得一切",
    "T32n1646_006:0284c12": "皆苦，但憶念三受。問曰：若用意識修四念",
    "T32n1646_006:0284c13": "處，云何說身樂？答曰：於一切受中應如是",
    "T32n1646_006:0284c14": "繫念，是身樂、是心樂。又修念處時身中生",
    "T32n1646_006:0284c15": "樂相，繫念是中故名身樂。問曰：若一切受",
    "T32n1646_006:0284c16": "皆是心法，何故說身受？答曰：為外道故說。",
    "T32n1646_006:0284c17": "外道謂諸受依神，故佛說諸受依止身心。",
    "T32n1646_006:0284c18": "問曰：何者是身受？答曰：因五根所生受是",
    "T32n1646_006:0284c19": "名身受，因第六根所生受是名心受。問",
    "T32n1646_006:0284c20": "曰：是受云何名垢？云何名淨？答曰：諸煩惱",
    "T32n1646_006:0284c21": "名垢，是煩惱所使受是名為垢，煩惱所不",
    "T32n1646_006:0284c22": "使受是名為淨。問曰：云何苦受名淨？答曰：",
    "T32n1646_006:0284c23": "斷煩惱人苦受，是名為淨。又與煩惱相違",
    "T32n1646_006:0284c24": "苦受，是名為淨。問曰：已說垢淨，何故更說",
    "T32n1646_006:0284c25": "依貪依出，貪即煩惱、出即是淨？答曰：先總",
    "T32n1646_006:0284c26": "說垢，今更別說貪為垢因。如經中說：有垢",
    "T32n1646_006:0284c27": "喜、有淨喜、有淨中淨喜。垢喜者，因五欲",
    "T32n1646_006:0284c28": "生喜。淨喜者，謂初禪喜。淨中淨喜，謂二禪",
    "T32n1646_006:0284c29": "喜。若受但為泥洹，是名依出，是故更說。",
    "T32n1646_006:0285a01": "問曰：五根中何故苦受樂受各分為二，而捨",
    "T32n1646_006:0285a02": "受不耶？答曰：憂喜要以想分別生，苦樂不",
    "T32n1646_006:0285a03": "必由想分別，捨受想分別微故不為二。問",
    "T32n1646_006:0285a04": "曰：第三禪中意識所受何故名樂，不說喜",
    "T32n1646_006:0285a05": "耶？答曰：是樂深厚遍滿身心故名為樂，喜",
    "T32n1646_006:0285a06": "但能遍心不能遍身，故三禪中佛差別",
    "T32n1646_006:0285a07": "喜說身受樂。問曰：是三受中何者能生深",
    "T32n1646_006:0285a08": "厚煩惱？答曰：有論師言，樂受能生。所以者何？",
    "T32n1646_006:0285a09": "先已說壞敗等因緣受大苦故。又論師言，",
    "T32n1646_006:0285a10": "苦受能生。所以者何？眾生為苦所逼，以求",
    "T32n1646_006:0285a11": "樂故深起煩惱。又種種樂少苦能勝，如人具",
    "T32n1646_006:0285a12": "足受五欲時，蚊蚋所侵則生苦覺，色等五",
    "T32n1646_006:0285a13": "欲樂不如是。又如存百子樂，不如喪一",
    "T32n1646_006:0285a14": "子苦。又生死中苦受相多，樂受不爾。所以",
    "T32n1646_006:0285a15": "者何？多有眾生在三惡趣，生天人少。又不",
    "T32n1646_006:0285a16": "須加功自然得苦，加功求樂有得不得，猶",
    "T32n1646_006:0285a17": "如田中穢草自生，嘉苗不爾。又因苦受起",
    "T32n1646_006:0285a18": "重罪業。所以者何？苦受中有瞋使，經中說",
    "T32n1646_006:0285a19": "瞋為重罪。又論師言，不苦不樂能生。所以",
    "T32n1646_006:0285a20": "者何？是中有癡使，癡是一切煩惱根本。又此",
    "T32n1646_006:0285a21": "受細微，是中煩惱難覺知故。又此受是眾生",
    "T32n1646_006:0285a22": "本性，苦樂為客。又此受遍在三界，餘二不",
    "T32n1646_006:0285a23": "爾。又此受是長壽因，貪此受故壽八萬大",
    "T32n1646_006:0285a24": "劫，久受苦相諸陰。又此受與泥洹相違。所",
    "T32n1646_006:0285a25": "以者何？是中生寂滅相、泥洹相故，不復能",
    "T32n1646_006:0285a26": "得真實泥洹。又此受以聖道能過，如說",
    "T32n1646_006:0285a27": "因離性得解脫，苦受樂受以世間道亦能",
    "T32n1646_006:0285a28": "得過。又此受窮生死邊斷相續時斷，是故",
    "T32n1646_006:0285a29": "能生深厚煩惱。",
    "T32n1646_006:0285b01": "83 五受根品五受根品第八十三",
    "T32n1646_006:0285b02": "問曰：樂根為在何處，乃至捨根在何處耶？",
    "T32n1646_006:0285b03": "答曰：苦樂在身，隨所得身，乃至四禪；餘三",
    "T32n1646_006:0285b04": "在心，隨所得心，乃至有頂。問曰：如經中",
    "T32n1646_006:0285b05": "說，憂根初禪中滅、喜根三禪中滅、樂根四禪",
    "T32n1646_006:0285b06": "中滅、捨根滅盡定中滅。是故汝說不然。答",
    "T32n1646_006:0285b07": "曰：若汝信此經者，則苦根應在初禪；而汝",
    "T32n1646_006:0285b08": "法中初禪實無苦根，是故不應信此經也。",
    "T32n1646_006:0285b09": "問曰：色無色界深修善法，應無憂苦。答曰：",
    "T32n1646_006:0285b10": "三界皆苦，上二界中雖無麁苦亦有微苦。",
    "T32n1646_006:0285b11": "何以知之？四禪中說有四威儀，隨有威儀",
    "T32n1646_006:0285b12": "皆應有苦。又色界有眼耳身識，此識中",
    "T32n1646_006:0285b13": "所有受名為苦樂，從一威儀求一威儀",
    "T32n1646_006:0285b14": "故知有苦。又經中問：色有何味？所謂因",
    "T32n1646_006:0285b15": "色生樂生喜。色中有何過？謂所有色無",
    "T32n1646_006:0285b16": "常苦敗壞相。色界有色故，有味心有過心，",
    "T32n1646_006:0285b17": "故有苦樂。又行者於諸禪定亦貪亦捨，必",
    "T32n1646_006:0285b18": "以樂受因緣故貪、苦受因緣故捨，故知有",
    "T32n1646_006:0285b19": "苦樂也。又佛說聲等是初禪刺，覺觀是二禪",
    "T32n1646_006:0285b20": "刺，乃至非想非無想處有想受刺。刺名",
    "T32n1646_006:0285b21": "苦義，故知一切有苦。又一切五陰皆名為",
    "T32n1646_006:0285b22": "苦，正以惱害為苦。如欲界受惱害故苦，",
    "T32n1646_006:0285b23": "上二界受亦有惱害，何故非苦？如欲界說",
    "T32n1646_006:0285b24": "病等八行，色無色界同說八行，何故無苦？",
    "T32n1646_006:0285b25": "又色界說光明優劣，故知色界業亦差別，業",
    "T32n1646_006:0285b26": "差別故必應當有得苦報業。又經說：此中",
    "T32n1646_006:0285b27": "有嫉妬等煩惱，如有梵天語諸梵言：此處",
    "T32n1646_006:0285b28": "是常，汝等勿詣瞿曇沙門。亦有梵天來難",
    "T32n1646_006:0285b29": "問佛。又經中說：入第四禪斷不善法。又經",
    "T32n1646_006:0285c01": "中亦說是中有邪見煩惱。是等煩惱即是不",
    "T32n1646_006:0285c02": "善，應得苦報，何故無苦？又論師說，一切煩",
    "T32n1646_006:0285c03": "惱皆是不善。是中云何無苦受耶？又經中",
    "T32n1646_006:0285c04": "說：諸天人愛色、樂色、貪色、著色。是諸天人",
    "T32n1646_006:0285c05": "愛樂貪著色故，是色敗壞則生憂苦，乃至",
    "T32n1646_006:0285c06": "識亦如是。故知一切未離欲人皆有憂喜。",
    "T32n1646_006:0285c07": "又愛緣生喜，離此愛緣必生憂悲，凡夫無",
    "T32n1646_006:0285c08": "智，何能有力得所愛緣而不生喜、失不",
    "T32n1646_006:0285c09": "生憂？如經中說：唯得道者，將命終時無",
    "T32n1646_006:0285c10": "憂喜色。故知一切凡夫憂喜常隨。又佛自",
    "T32n1646_006:0285c11": "說：不憂不喜一心行捨，是應羅漢功德。又",
    "T32n1646_006:0285c12": "六捨行唯聖所行，非凡夫也。凡夫或時行",
    "T32n1646_006:0285c13": "捨，皆以未能知見緣故。如經中說：凡夫",
    "T32n1646_006:0285c14": "色中所有捨心，皆依止色，貪色不離。故",
    "T32n1646_006:0285c15": "知凡夫無捨心也。又經中說樂受中貪使。",
    "T32n1646_006:0285c16": "若彼無樂受，貪何處使？汝意或謂，不苦不",
    "T32n1646_006:0285c17": "樂中貪使使。經無說處。又上地中轉寂滅",
    "T32n1646_006:0285c18": "樂大利身心，如說是天一坐千劫；若苦行",
    "T32n1646_006:0285c19": "者於諸威儀不能久住，如經中說安坐七",
    "T32n1646_006:0285c20": "日受解脫樂。又是中猗樂第一，如經中說",
    "T32n1646_006:0285c21": "猗者受樂。故知一切地中皆有樂也。汝意",
    "T32n1646_006:0285c22": "或謂猗受樂異。是事不然，所有利益事",
    "T32n1646_006:0285c23": "來在身則名為樂，是故猗樂不異受樂。",
    "T32n1646_006:0285c24": "問曰：若上界定有苦樂憂喜，云何得與禪",
    "T32n1646_006:0285c25": "經相順？答曰：此經違害法相，若捨何咎。",
    "T32n1646_006:0285c26": "又此中樂行寂滅不善，不能發起麁貪",
    "T32n1646_006:0285c27": "麁恚，是故說名無苦樂。又此中苦樂細",
    "T32n1646_006:0285c28": "微不了，無有刀杖等苦喪親等憂，是故",
    "T32n1646_006:0285c29": "名無。如說色界無寒無熱，是中亦有四",
    "T32n1646_006:0286a01": "大，云何當言無寒無熱耶？如說三禪眾",
    "T32n1646_006:0286a02": "生一身一想，是中亦有光明差別，如說",
    "T32n1646_006:0286a03": "若行禪者不能善除睡眠戲調則光明不",
    "T32n1646_006:0286a04": "淨。又少智人名為無智，又如世人以食中",
    "T32n1646_006:0286a05": "少醎名為無醎，如是彼中憂喜不了，故",
    "T32n1646_006:0286a06": "名為無。又汝等說彼中無覺，佛經中說想",
    "T32n1646_006:0286a07": "因緣覺。是中有想，云何無覺？故知覺法乃",
    "T32n1646_006:0286a08": "至有頂為麁覺故，說二禪滅，是故上二",
    "T32n1646_006:0286a09": "界中亦有苦樂等。受陰竟。",
    "T32n1646_006:0286a10": "行論84 思品苦諦聚行陰論中思品第八十四",
    "T32n1646_006:0286a11": "經中說思是行陰。問曰：何等為思？答曰：願",
    "T32n1646_006:0286a12": "求為思，如經中說：下思、下求、下願。問曰：以",
    "T32n1646_006:0286a13": "何故知求名為思？答曰：經中說作起故名",
    "T32n1646_006:0286a14": "為行，受陰作起是名求，如經說作起皆",
    "T32n1646_006:0286a15": "依於愛。又經中說：如一束麥置四衢道中，六",
    "T32n1646_006:0286a16": "人來打，有第七人復更來打。比丘！於汝意",
    "T32n1646_006:0286a17": "云何？是為熟不？熟已。世尊！佛言：癡人亦爾，",
    "T32n1646_006:0286a18": "常為六觸入之所打，如是打時復思後身，",
    "T32n1646_006:0286a19": "是為至熟。當知求即是思。又說：意思食應",
    "T32n1646_006:0286a20": "觀如火聚。火何所喻？是人求後身，後身如",
    "T32n1646_006:0286a21": "火，常生諸苦故。又經中說：我即是動處亦",
    "T32n1646_006:0286a22": "是戲論、作起依愛，隨有我處則有動念戲",
    "T32n1646_006:0286a23": "論、作起依愛。若作起法說名依愛，當知",
    "T32n1646_006:0286a24": "求即是思。又說：若小兒從生習慈，能起惡",
    "T32n1646_006:0286a25": "業思惡業不？不也。世尊！是義名求欲造惡",
    "T32n1646_006:0286a26": "業。又說業者若思、思已，是中思是意業，思已",
    "T32n1646_006:0286a27": "是身口業。思已名為求已。又《和利經》中說",
    "T32n1646_006:0286a28": "尼延子斷冷水受煖水，死時求冷水，竟不",
    "T32n1646_006:0286a29": "得而死，生意著天。是則以思冷故生，故知",
    "T32n1646_006:0286b01": "求即是思。問曰：汝言求是思者，此是愛相，",
    "T32n1646_006:0286b02": "非是思也。所以者何？《有因有緣經》中說：癡",
    "T32n1646_006:0286b03": "人所求即是愛也。又《大因經》中說：因愛故",
    "T32n1646_006:0286b04": "求等。又經中說：苦者多求，樂者不求。又說：",
    "T32n1646_006:0286b05": "若人欲行五欲，欲即是求。又說愛因緣取，",
    "T32n1646_006:0286b06": "先求後取，求即是愛。是故汝以求為思，是事",
    "T32n1646_006:0286b07": "不然。又汝言願是思者，是亦不然。所以者",
    "T32n1646_006:0286b08": "何？《和利經》中說不思造業，業則不重。不思",
    "T32n1646_006:0286b09": "名不先知，世間亦以知為思，如言：云何智",
    "T32n1646_006:0286b10": "者能為是事？誰有思者當作是事？此語義",
    "T32n1646_006:0286b11": "名智者，故知知即是思。答曰：願名為集，欲",
    "T32n1646_006:0286b12": "分願名思。如人願言：我未來世得如是身。",
    "T32n1646_006:0286b13": "問曰：若欲分願是思者，則無無漏思。又思",
    "T32n1646_006:0286b14": "為愛因，如經中說：若知見意思食，即知見",
    "T32n1646_006:0286b15": "斷三愛。故知思是愛因。答曰：汝言無無漏",
    "T32n1646_006:0286b16": "思，我亦不說有無漏思。所以者何？作起行",
    "T32n1646_006:0286b17": "相故名為思，無漏法無起作相，故思是作",
    "T32n1646_006:0286b18": "起，非滅法也。又汝言思是愛因，是亦不然。",
    "T32n1646_006:0286b19": "所以者何？思為愛果，亦是愛分，非愛因也。",
    "T32n1646_006:0286b20": "以果斷故說因斷，謂意思食斷故三愛斷。",
    "T32n1646_006:0286b21": "行等因緣眾皆以是答，故知愛分是思。愛有",
    "T32n1646_006:0286b22": "二種，有因、有果，因名愛、果為求，求即是",
    "T32n1646_006:0286b23": "思。問曰：若因時名愛、果時名思，則思非愛",
    "T32n1646_006:0286b24": "分。所以者何？若法在因相異、在果相異，故",
    "T32n1646_006:0286b25": "知思非愛分，如有因有緣。經中說癡人所",
    "T32n1646_006:0286b26": "求即名為愛，愛者所作即名為業。是故思",
    "T32n1646_006:0286b27": "墮業相，故與愛異。若人貪此事，故求是",
    "T32n1646_006:0286b28": "事，是故從貪生求，求即是思，是故貪為思",
    "T32n1646_006:0286b29": "因。答曰：我先說愛分是思，愛分即是愛，但",
    "T32n1646_006:0286c01": "愛初起名貪，貪已名求。又汝言願者，是事",
    "T32n1646_006:0286c02": "不然。所以者何？願是思分，先願名業，後業",
    "T32n1646_006:0286c03": "回向。問曰：思與意為一為異？答曰：意即",
    "T32n1646_006:0286c04": "是思。如法句中說：惡心所作所說皆受苦",
    "T32n1646_006:0286c05": "果，善心亦爾。故知意即是思。若意非即是",
    "T32n1646_006:0286c06": "思，何者為意業？意業名意行緣中，是故思",
    "T32n1646_006:0286c07": "即是意。雖總相說意行名思，而思多在善",
    "T32n1646_006:0286c08": "不善中說。是思有眾多分，若人為他眾生",
    "T32n1646_006:0286c09": "求善求惡，爾時名思；若求未得事，爾時名",
    "T32n1646_006:0286c10": "求；若求後身，爾時名願。故知一思以種種",
    "T32n1646_006:0286c11": "名說。",
    "T32n1646_006:0286c12": "85 觸品觸品第八十五",
    "T32n1646_006:0286c13": "識在緣中是名為觸。以三事和合名觸，是",
    "T32n1646_006:0286c14": "非觸相。所以者何？根不到緣，是故根緣不",
    "T32n1646_006:0286c15": "應和合，以此三事能取緣故名為和合。問",
    "T32n1646_006:0286c16": "曰：別有心數法名觸。所以者何？十二因緣",
    "T32n1646_006:0286c17": "中說觸因緣受，又說觸為受想行等因。若",
    "T32n1646_006:0286c18": "法無者，云何為因？故知有此心數法名為",
    "T32n1646_006:0286c19": "觸。又《六六經》中說六觸眾，又經中說應觀",
    "T32n1646_006:0286c20": "無明等觸。若說成假法諸因，不應復別說",
    "T32n1646_006:0286c21": "假法。又經中有二種觸，一三事和合觸、二",
    "T32n1646_006:0286c22": "三事和合故觸，故知觸有二種，一有自體、",
    "T32n1646_006:0286c23": "二是假名。如日珠牛糞三事異火，月珠異",
    "T32n1646_006:0286c24": "水，地等異牙。如是觸異眼等，有何咎",
    "T32n1646_006:0286c25": "耶？又如諸比丘和合不異比丘，諸陰和",
    "T32n1646_006:0286c26": "合不異諸陰，二木和合不異二木，二手和",
    "T32n1646_006:0286c27": "合不異二手，眾病和合不異眾病，觸亦如",
    "T32n1646_006:0286c28": "是不異眼等，復有何咎？答曰：我先說心",
    "T32n1646_006:0286c29": "能取緣爾時名觸，是故心時為因識生，",
    "T32n1646_006:0287a01": "然後受等法生。《六六經》中亦說爾時名觸，是",
    "T32n1646_006:0287a02": "有道理。又我等不受此二種觸，常言三事",
    "T32n1646_006:0287a03": "和合名觸。設復有是二種觸，經違法相故",
    "T32n1646_006:0287a04": "亦應棄捨，是觸引經非因。又若是觸異如",
    "T32n1646_006:0287a05": "水火者，作亦應異；而實不見別有異作，故",
    "T32n1646_006:0287a06": "知此觸不異三事。又若觸是心數，則與餘心",
    "T32n1646_006:0287a07": "數異。所以者何？觸是諸心數緣而觸，非觸",
    "T32n1646_006:0287a08": "緣以生異，故非心數法。問曰：以觸勝故觸",
    "T32n1646_006:0287a09": "緣心數，非觸緣觸，如受緣愛，非愛緣受。答",
    "T32n1646_006:0287a10": "曰：觸有何勝相而餘心數無？應說其相。而",
    "T32n1646_006:0287a11": "實不可說，是故非因。受是初時，愛是後時，",
    "T32n1646_006:0287a12": "故受緣愛，非愛緣受。又若觸是別心數法，",
    "T32n1646_006:0287a13": "應說其相；而實不可說，當知不異。又佛",
    "T32n1646_006:0287a14": "於異法中亦說觸名，如說若有苦惱來",
    "T32n1646_006:0287a15": "觸人身，又說受樂觸不放逸、受苦觸不",
    "T32n1646_006:0287a16": "瞋。此於受中說觸名字。又佛語箭毛鬼言：",
    "T32n1646_006:0287a17": "汝觸麁澁不可近身。如世間說火觸是樂，",
    "T32n1646_006:0287a18": "亦說觸為食，亦言手觸，此等皆於身識",
    "T32n1646_006:0287a19": "所知事中說觸名字。又餘處說盲不觸色，",
    "T32n1646_006:0287a20": "亦於色等緣中說觸名字。是觸語不定故，",
    "T32n1646_006:0287a21": "非別有此心數法。若說觸是心數，則與觸",
    "T32n1646_006:0287a22": "相相違。所以者何？佛說三事和合故名",
    "T32n1646_006:0287a23": "觸，故知實無別心數法，若法來在身皆名為",
    "T32n1646_006:0287a24": "觸。又隨能與受等心數作因，爾時與名為",
    "T32n1646_006:0287a25": "觸。",
    "T32n1646_006:0287a26": "86 念品念品第八十六",
    "T32n1646_006:0287a27": "心作發名念。此念是作發相，故念念能更生",
    "T32n1646_006:0287a28": "異心。又說念相能成辦事，如經中說：若眼",
    "T32n1646_006:0287a29": "內入不壞色、外入在現前，是中若無能生",
    "T32n1646_006:0287b01": "異心念者，則眼識不生。問曰：諸識知皆以",
    "T32n1646_006:0287b02": "念力生不？答曰：不也。所以者何？諸識知生",
    "T32n1646_006:0287b03": "不必定。或以作發力生，如強除欲等。或",
    "T32n1646_006:0287b04": "以根力故生，如明目者能察毫端。或以緣",
    "T32n1646_006:0287b05": "力故生，如遠見燈不見其動。或善習故",
    "T32n1646_006:0287b06": "生，如工巧等。或以諦取相故生，如所著",
    "T32n1646_006:0287b07": "色。或法自應生，如劫盡時禪。或以時節故",
    "T32n1646_006:0287b08": "生，如短命眾生惡心。或以生處故生，如牛",
    "T32n1646_006:0287b09": "羊等心。或隨身力故生，如男女等心。或隨",
    "T32n1646_006:0287b10": "年故生，如小兒等心。或以疲倦故生，或以",
    "T32n1646_006:0287b11": "業力故生，如受諸欲。或以定力故生，如",
    "T32n1646_006:0287b12": "繫心一處知識增長。或以畢定故生，如",
    "T32n1646_006:0287b13": "次無礙道必生解脫。或以久厭故生，如",
    "T32n1646_006:0287b14": "厭辛苦則思甜味。或隨所樂故生，如對",
    "T32n1646_006:0287b15": "色等或樂觀色不喜聽聲，青等亦爾。或以",
    "T32n1646_006:0287b16": "細軟故生，如毛入目則生苦心，餘處不然。",
    "T32n1646_006:0287b17": "或以苦滅故生，如除目患則食得味。或",
    "T32n1646_006:0287b18": "以滅障故生，如除欲等則知其過。或漸",
    "T32n1646_006:0287b19": "次故生，如因下生中、因中生上，或隨所",
    "T32n1646_006:0287b20": "偏故生。問曰：若一切知識皆次第相屬，何",
    "T32n1646_006:0287b21": "故說無能生異心念耶？答曰：為外道故。",
    "T32n1646_006:0287b22": "外道等說神意合故知識生，為破此語，示",
    "T32n1646_006:0287b23": "諸知識屬次第緣，故如是言。若無能生異",
    "T32n1646_006:0287b24": "心念者，知識不生。所以者何？以次第緣故",
    "T32n1646_006:0287b25": "則知識有因，一一而生。又隨所偏處一",
    "T32n1646_006:0287b26": "一識生，譬如伐樹隨傾而倒。又先說諸",
    "T32n1646_006:0287b27": "識不一時生，以是因緣故知諸識一一次第",
    "T32n1646_006:0287b28": "生。又諸識法應次第而生，不待神意和",
    "T32n1646_006:0287b29": "合。如外物根莖枝葉華實次第而生，內法",
    "T32n1646_006:0287c01": "亦如是，一一知識次第而生。是念二種，一",
    "T32n1646_006:0287c02": "正、二邪。正謂順理，如說正問正難，是名",
    "T32n1646_006:0287c03": "可答有理難問。又問諸法實相、無常性等，",
    "T32n1646_006:0287c04": "是名為正。又隨所能成，故名為正。故知隨",
    "T32n1646_006:0287c05": "順道念、真實念等名為正念。又隨人時念",
    "T32n1646_006:0287c06": "名為正念，如多欲人不淨觀為正念，心沒",
    "T32n1646_006:0287c07": "時發相為正念。與此相違名為邪念。正念",
    "T32n1646_006:0287c08": "能生一切功德，邪念能起一切煩惱。",
    "T32n1646_006:0287c09": "87 欲品欲品第八十七",
    "T32n1646_006:0287c10": "心有所須是名為欲。所以者何？經言欲欲，",
    "T32n1646_006:0287c11": "以須諸欲故名欲欲。又經中說：欲為法本。",
    "T32n1646_006:0287c12": "以欲求故得一切法，故名法本。又說：若諸",
    "T32n1646_006:0287c13": "比丘深欲我法，法則久住。若一心所須，名",
    "T32n1646_006:0287c14": "為深欲。又如意足中言欲三昧、精進三昧、心",
    "T32n1646_006:0287c15": "三昧、思惟三昧。隨心所須名欲，是欲法",
    "T32n1646_006:0287c16": "以精進助修集定慧，從此四事所須皆得，",
    "T32n1646_006:0287c17": "名如意分。又說汝欲飛去。有一比丘常",
    "T32n1646_006:0287c18": "好讀誦，是人修禪得阿羅漢，不復讀誦。有",
    "T32n1646_006:0287c19": "天問言：汝常好誦，今何故不誦？比丘言：",
    "T32n1646_006:0287c20": "我本未離欲，故須欲經書，今離三界不復",
    "T32n1646_006:0287c21": "須也。所有經書禪定智慧，聖人皆說是可捨",
    "T32n1646_006:0287c22": "法。故知以須為欲，因所須故貪於諸欲，是",
    "T32n1646_006:0287c23": "名貪欲。",
    "T32n1646_006:0287c24": "88 喜品喜品第八十八",
    "T32n1646_006:0287c25": "若心好樂是名為喜。如說眾生性類相從，",
    "T32n1646_006:0287c26": "喜惡隨惡、好善從善，是名為喜。問曰：性",
    "T32n1646_006:0287c27": "不名喜。所以者何？佛知眾生種種諸性",
    "T32n1646_006:0287c28": "是性智力，知種種喜是欲智力，故知性喜",
    "T32n1646_006:0287c29": "各異。答曰：久修集心則名為性，隨性生",
    "T32n1646_006:0288a01": "喜，是故知久集心名性智力，智隨性生",
    "T32n1646_006:0288a02": "喜名欲智力。故說眾生隨性相從，長集",
    "T32n1646_006:0288a03": "惡心則好喜惡，久集善心則喜樂善。若寒",
    "T32n1646_006:0288a04": "者喜熱，是現在因緣，不從性生。是為性喜",
    "T32n1646_006:0288a05": "差別。",
    "T32n1646_006:0288a06": "89 信品信品第八十九",
    "T32n1646_006:0288a07": "必定是信相。問曰：必定是慧相，必定名斷",
    "T32n1646_006:0288a08": "疑，是名慧相。答曰：未自見法，隨賢聖語，",
    "T32n1646_006:0288a09": "心得清淨，是名為信。問曰：若然者，自見法",
    "T32n1646_006:0288a10": "已不應有信。答曰：然，阿羅漢名不信者，如",
    "T32n1646_006:0288a11": "法句中說：不信者不知恩者名為上人。又經",
    "T32n1646_006:0288a12": "中說：世尊！我於是事，隨佛語信。若自見法",
    "T32n1646_006:0288a13": "心得清淨，是名為信。先聞法，後以身證，作",
    "T32n1646_006:0288a14": "如是念：此法真實諦不虛誑。心得清淨，是",
    "T32n1646_006:0288a15": "名為信。在四信中，譬如病人先信師語服",
    "T32n1646_006:0288a16": "藥差病，然後於師生清淨心，是名為信。是",
    "T32n1646_006:0288a17": "信二種，一從癡生、一從智生。從癡生者，不",
    "T32n1646_006:0288a18": "思善惡，於富蘭那等惡師所生淨心。從",
    "T32n1646_006:0288a19": "智生者，如四信中於佛等生淨心。是信三",
    "T32n1646_006:0288a20": "種，善、不善、無記。問曰：是不善信即是煩惱，",
    "T32n1646_006:0288a21": "大地中不信法非是信也。答曰：非不信法。",
    "T32n1646_006:0288a22": "信是淨相，是不善信亦是淨相。若不爾，則不",
    "T32n1646_006:0288a23": "善受不應名受；而實不然，故有三種差別。",
    "T32n1646_006:0288a24": "若信在根數隨順解脫，在三十七品則定",
    "T32n1646_006:0288a25": "是善。",
    "T32n1646_006:0288a26": "90 勤品勤品第九十",
    "T32n1646_006:0288a27": "心行動發是名為勤。常依餘法，若憶念、若",
    "T32n1646_006:0288a28": "定，於中發動一心常行，是名為勤。勤有三",
    "T32n1646_006:0288a29": "種，善、不善、無記。若在四正勤中是名為善，",
    "T32n1646_006:0288b01": "餘不名善行者。若信不善過患、善法利益，",
    "T32n1646_006:0288b02": "然後生勤為斷不善、集善法故，故次信",
    "T32n1646_006:0288b03": "根說精進根。是勤入善法中名曰精進，能",
    "T32n1646_006:0288b04": "為一切利益之本。以此精進助憶等法，能",
    "T32n1646_006:0288b05": "得大果，如火得風多所焚燒。",
    "T32n1646_006:0288b06": "91 憶品憶品第九十一",
    "T32n1646_006:0288b07": "知先所更是名為憶。如經中說：久遠所更",
    "T32n1646_006:0288b08": "能憶不忘，是名為憶。問曰：此憶在三世中。",
    "T32n1646_006:0288b09": "所以者何？經中說憶一切皆宜。又此憶在四",
    "T32n1646_006:0288b10": "憶處，是四憶處亦三世緣，何故但說緣過",
    "T32n1646_006:0288b11": "去耶？答曰：此言皆宜，非為三世。若心掉沒",
    "T32n1646_006:0288b12": "則憶隨二處，是名遍行。汝言四憶處三世",
    "T32n1646_006:0288b13": "緣者，是中慧能現在緣，非是憶也。是故如",
    "T32n1646_006:0288b14": "來先說憶名，解則說慧。問曰：云何異識所",
    "T32n1646_006:0288b15": "更異識能憶？答曰：憶法如是於自相續生",
    "T32n1646_006:0288b16": "滅法中即生異識還自能緣。又知識法爾，",
    "T32n1646_006:0288b17": "異識所更異識能知，如眼識識色、意識能",
    "T32n1646_006:0288b18": "知。又他人所更、他人能知，如諸聖人乃至",
    "T32n1646_006:0288b19": "宿命餘身所更，憶力故知。問曰：若知先所",
    "T32n1646_006:0288b20": "更名為憶者，今識等法皆應名憶。所以者",
    "T32n1646_006:0288b21": "何？是法亦行先所更故。答曰：識等法亦說",
    "T32n1646_006:0288b22": "是憶，如佛語薩遮尼延子言：汝憶本事當",
    "T32n1646_006:0288b23": "答。又說：若憶先戲樂則煩惱發。故識等法",
    "T32n1646_006:0288b24": "憶本事，故亦名為憶。是憶從取相生，隨法",
    "T32n1646_006:0288b25": "取相是則憶生，異則不生定慧，定慧品中當",
    "T32n1646_006:0288b26": "說。",
    "T32n1646_006:0288b27": "92 覺觀品覺觀品第九十二",
    "T32n1646_006:0288b28": "若心散行數數起生是名為覺。又散心中",
    "T32n1646_006:0288b29": "亦有麁細，麁名為覺，以不深攝故名麁心。",
    "T32n1646_006:0288c01": "如經中說，佛言：我行有覺觀行。是故初禪",
    "T32n1646_006:0288c02": "未深攝故名有覺觀。散心小微則名為觀。",
    "T32n1646_006:0288c03": "是二法者遍在三界，以是心之麁細相故。",
    "T32n1646_006:0288c04": "又散亂心名為覺觀，以此相故應一切處。",
    "T32n1646_006:0288c05": "又未現知事以比智知，思量應爾不爾，",
    "T32n1646_006:0288c06": "是名為覺。是故思量未現知事，故有正覺、",
    "T32n1646_006:0288c07": "邪覺之名。離分別思量則名正見。是三種",
    "T32n1646_006:0288c08": "知，邪覺是顛倒思惟，謂無常中常等；正覺是",
    "T32n1646_006:0288c09": "未得真智以比相知，是行者在達分善根",
    "T32n1646_006:0288c10": "中是說名忍。如是等餘順道比知名為正",
    "T32n1646_006:0288c11": "覺。是中若離憶相分別名現在知，於此覺",
    "T32n1646_006:0288c12": "中思惟籌量，以此因緣故如是、此因緣故",
    "T32n1646_006:0288c13": "不如是，是名為觀。問曰：有說覺觀在一心",
    "T32n1646_006:0288c14": "中。是事云何？答曰：不然。所以者何？汝等自",
    "T32n1646_006:0288c15": "說喻，如打鈴，初聲為覺，餘聲為觀。又如波",
    "T32n1646_006:0288c16": "喻，麁者為覺，微者為觀。是時方異，故不應",
    "T32n1646_006:0288c17": "一心。又五識無分別故，無有覺觀。",
    "T32n1646_006:0288c18": "93 餘心數品餘心數品第九十三",
    "T32n1646_006:0288c19": "若不行善、或邪行善，名為放逸，無別一法",
    "T32n1646_006:0288c20": "名為放逸也。爾時心行名為放逸，與此",
    "T32n1646_006:0288c21": "相違名不放逸。若善心行名不放逸，亦無",
    "T32n1646_006:0288c22": "別法。又心隨不善名為放逸，隨順善法名",
    "T32n1646_006:0288c23": "不放逸。善根者不貪不恚不癡，以思量",
    "T32n1646_006:0288c24": "為首，能無貪著名為不貪。以慈悲為首，",
    "T32n1646_006:0288c25": "不生忿怒是名不瞋。以正見為首，不謬",
    "T32n1646_006:0288c26": "不錯是名不癡。無一別法名為不貪。有人",
    "T32n1646_006:0288c27": "言：無貪名不貪。是事不然。所以者何？無",
    "T32n1646_006:0288c28": "貪名無法，無法云何與法為因？無瞋無",
    "T32n1646_006:0288c29": "癡亦如是。又與三不善根相違，故但說三。",
    "T32n1646_006:0289a01": "憍慢等亦應是不善根，以略故說三不善",
    "T32n1646_006:0289a02": "根，不善品中當說。無記根者，有人說四，",
    "T32n1646_006:0289a03": "謂無記愛、見、慢、無明。有人說三，愛無明慧。",
    "T32n1646_006:0289a04": "是非佛所說。隨無記心何因緣生，名此因",
    "T32n1646_006:0289a05": "緣為無記根。又身口業多從無記心起，故",
    "T32n1646_006:0289a06": "無記心名無記根。心行時能令身心安靜，",
    "T32n1646_006:0289a07": "除滅麁重，爾時名猗。種種心時名捨：若諸",
    "T32n1646_006:0289a08": "受中不了心行名捨；諸禪中離苦樂、任放",
    "T32n1646_006:0289a09": "心行名捨；七覺中不沒不動平等心行名",
    "T32n1646_006:0289a10": "捨，離憂喜得平等心名捨；四無量中離",
    "T32n1646_006:0289a11": "憎愛心名捨。如是隨難種法相違故，則有",
    "T32n1646_006:0289a12": "無量心數差別。",
    "T32n1646_006:0289a13": "成實論卷第六"
}