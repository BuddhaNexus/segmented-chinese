{
    "T33n1716_08a:0775a02": "folio_8a 妙法蓮華經玄義卷第八上",
    "T33n1716_08a:0775a04": "天台智者大師說",
    "T33n1716_08a:0775a05": "第二、釋通名者，「經」一字也，具存胡音，應云",
    "T33n1716_08a:0775a06": "「薩達磨分陀利脩多羅」。薩達磨，此翻妙法；分",
    "T33n1716_08a:0775a07": "陀利，此翻蓮華，已如上釋；脩多羅，或云脩",
    "T33n1716_08a:0775a08": "單蘭，或云脩妬路。彼方楚夏，此土翻譯不",
    "T33n1716_08a:0775a09": "同，或言無翻，或言有翻。釋此為五：一、明",
    "T33n1716_08a:0775a10": "無翻。二、明有翻。三、和融有無。四、歷法明經。",
    "T33n1716_08a:0775a11": "五、觀心明經。言無翻者，彼語多含，此語單",
    "T33n1716_08a:0775a12": "淺，不可以單翻複，應留本音。而言「經」者，",
    "T33n1716_08a:0775a13": "開善云：非正翻也，但以此代彼耳。此間聖",
    "T33n1716_08a:0775a14": "說為經，賢說子史；彼聖稱經，菩薩稱論；既",
    "T33n1716_08a:0775a15": "不可翻，宜以此代彼，故稱經也。既不可",
    "T33n1716_08a:0775a16": "翻而含五義：一、法本，亦云出生。二云微發，",
    "T33n1716_08a:0775a17": "亦云顯示。三云涌泉。四云繩墨。五云結鬘。",
    "T33n1716_08a:0775a18": "今秖作五義不可翻，今於一中作三，三",
    "T33n1716_08a:0775a19": "五十五義：一、教本。二、行本。三、義本。今廣釋之。",
    "T33n1716_08a:0775a20": "言法本者，一切皆不可說，以四悉檀因緣",
    "T33n1716_08a:0775a21": "則有言說：世界悉檀說，則為教本；為人、對",
    "T33n1716_08a:0775a22": "治，則為行本；第一義悉檀，則為義本。所言",
    "T33n1716_08a:0775a23": "教本者，金口所說一言為本，流出無量言",
    "T33n1716_08a:0775a24": "教。若通、若別，當時被物，聞即得道。故經言：",
    "T33n1716_08a:0775a25": "一一脩多羅，復有無量脩多羅以為眷屬。",
    "T33n1716_08a:0775a26": "若後人不解，菩薩以佛教為本，作通論、別",
    "T33n1716_08a:0775a27": "論，申通、別經，令佛意不壅，尋者得道，良由",
    "T33n1716_08a:0775a28": "其論有本故也。諸外道等，雖有所說，不與",
    "T33n1716_08a:0775a29": "脩多羅合，戲論無本，不能得道。經是行本",
    "T33n1716_08a:0775b01": "者，示人無諍法，導達通塞，開明眼目，救治",
    "T33n1716_08a:0775b02": "人病，如教脩行，則起通別諸行，從此至彼，",
    "T33n1716_08a:0775b03": "入清涼池，至甘露地泥洹真法寶，眾生從",
    "T33n1716_08a:0775b04": "種種門入，故知經是行本。經是義本者，尋",
    "T33n1716_08a:0775b05": "一句詮於一義，尋無量句詮無量義，或尋",
    "T33n1716_08a:0775b06": "一句詮於無量義，尋無量句詮於一義，若",
    "T33n1716_08a:0775b07": "通、若別尋詮會入，故經是義本。束此三種",
    "T33n1716_08a:0775b08": "為法門者，教本即是聞慧，行本即是思慧，",
    "T33n1716_08a:0775b09": "義本是脩慧，見真法本之義，尚已多含，故不",
    "T33n1716_08a:0775b10": "可翻也。或言出生，例此可知。二、含微發",
    "T33n1716_08a:0775b11": "者，佛以四悉檀說，言辭巧妙，次第詮量初、中、",
    "T33n1716_08a:0775b12": "後善，圓滿具足，如大海水漸漸轉深。聞教之",
    "T33n1716_08a:0775b13": "者，初聞世界悉檀，次第領受，分別法相，微",
    "T33n1716_08a:0775b14": "有解生，漸漸增長，明練通達。又遍讀諸異",
    "T33n1716_08a:0775b15": "論，廣知智者意，多聞強識，以至成佛，就此",
    "T33n1716_08a:0775b16": "即約教論微發。初聞為人、對治，即能起行，",
    "T33n1716_08a:0775b17": "始人天小行，次戒定慧入無漏行，見道修道，",
    "T33n1716_08a:0775b18": "遂證無學。從小入大，終于妙覺，是約行論",
    "T33n1716_08a:0775b19": "微發。初聞第一義悉檀，展轉增廣，入於聞、",
    "T33n1716_08a:0775b20": "思，煗、頂、世第一。次、入見諦，得真第一義；次、",
    "T33n1716_08a:0775b21": "入脩道至無學，從小入大，見似真中道，起",
    "T33n1716_08a:0775b22": "自毫末，終成合抱也。束此三發為法門",
    "T33n1716_08a:0775b23": "者，依小乘，即三種解脫發；依大乘初住中，",
    "T33n1716_08a:0775b24": "有教發是般若，行發即如來藏，理發是實相。",
    "T33n1716_08a:0775b25": "微發已自多含，故不可翻也。三、含涌泉者，",
    "T33n1716_08a:0775b26": "從譬為名也。佛以四悉檀說法，文義無盡，",
    "T33n1716_08a:0775b27": "法流不絕。若聞世界，說一句解無量句，月",
    "T33n1716_08a:0775b28": "四月至歲，如風於空中，自在無障礙，說初",
    "T33n1716_08a:0775b29": "心解，已如涌泉，何況後心！何況如來！猶如",
    "T33n1716_08a:0775c01": "石泉流潤遍益也！若聞為人、對治，起無量",
    "T33n1716_08a:0775c02": "行，恒沙佛法，種種法門，一行無量行，入善境",
    "T33n1716_08a:0775c03": "界，登八正直道。若聞第一義，理若虛空，虛",
    "T33n1716_08a:0775c04": "空之法，不可格量、遍一切處，是名義涌泉。",
    "T33n1716_08a:0775c05": "束此為法門者，教泉是法無礙辯，行泉即",
    "T33n1716_08a:0775c06": "辭無礙辯，義泉即義無礙辯。樂說通三處，涌",
    "T33n1716_08a:0775c07": "泉已自多含，故不可翻也。四、含繩墨者，佛",
    "T33n1716_08a:0775c08": "以四悉檀說。初聞世界，裁愛見之邪教，不",
    "T33n1716_08a:0775c09": "為邪風倒惑，得入正轍，即教繩墨也。若聞",
    "T33n1716_08a:0775c10": "為人、對治，遠離非道，入好正濟道品之路，",
    "T33n1716_08a:0775c11": "即行繩墨也。若聞第一義，裁愛見此岸，得",
    "T33n1716_08a:0775c12": "至彼岸，不保生死亦不住無為，即義繩",
    "T33n1716_08a:0775c13": "墨。束此為法門者，教裁邪即是正語；行",
    "T33n1716_08a:0775c14": "裁邪即正業、正精進、正念、正定等；義裁邪即",
    "T33n1716_08a:0775c15": "正見、正思惟等。繩墨已自多含，故不可翻。",
    "T33n1716_08a:0775c16": "五、含結鬘者，結教行理，如結華鬘，令不",
    "T33n1716_08a:0775c17": "零落。世界悉檀結佛言教不零落，為人、對",
    "T33n1716_08a:0775c18": "治結眾行不零落，第一義結義理不零落。",
    "T33n1716_08a:0775c19": "束此為法門者，結教成口無失，結行即",
    "T33n1716_08a:0775c20": "身無失，結義即意無失，亦是三種共智慧行，",
    "T33n1716_08a:0775c21": "亦是三陀羅尼。教不零落是聞持陀羅尼，行",
    "T33n1716_08a:0775c22": "不零落行陀羅尼，義不零落即總持陀羅",
    "T33n1716_08a:0775c23": "尼。若作嚴身釋者，即是約教名智慧莊嚴，",
    "T33n1716_08a:0775c24": "約行名福德莊嚴，約義即是所莊嚴。所莊",
    "T33n1716_08a:0775c25": "嚴即是法身，為定慧莊嚴也。一切眾生皆",
    "T33n1716_08a:0775c26": "有法身，法身體素，天龍之所忽劣，若修學",
    "T33n1716_08a:0775c27": "定慧，莊嚴法身，則一切見敬也。舊云：經含",
    "T33n1716_08a:0775c28": "五義，今則經含十五義，豈可單漢翻胡，名",
    "T33n1716_08a:0775c29": "含之釋如此云云。訓者訓常，今釋其訓。天魔",
    "T33n1716_08a:0776a01": "外道不能改壞，名為教常。真正無雜，無能",
    "T33n1716_08a:0776a02": "踰過，名為行常。湛然不動，決無異趣，名為",
    "T33n1716_08a:0776a03": "理常。又訓法者，法可軌，行可軌，理可軌。今直",
    "T33n1716_08a:0776a04": "釋訓已含六義，況胡言重複，而可單翻耶？",
    "T33n1716_08a:0776a05": "二、言有翻者，亦為五：一、翻為經，經由為",
    "T33n1716_08a:0776a06": "義，由聖人心口故。今亦隨而釋之，謂教由、",
    "T33n1716_08a:0776a07": "行由、理由。一切脩多羅、一切通別論、一切",
    "T33n1716_08a:0776a08": "疏記等，皆由聖人心口，是名教由。一切契",
    "T33n1716_08a:0776a09": "理行、一切相似行、一切信行法行，皆由聖人",
    "T33n1716_08a:0776a10": "心口，故以行為由。一切世間義、一切出世",
    "T33n1716_08a:0776a11": "義、一切方便義、一切究竟義，皆由聖人心",
    "T33n1716_08a:0776a12": "口，故以義為由。教由世界，行由為人、對治，",
    "T33n1716_08a:0776a13": "義由第一義悉檀。又言經者緯義，如世絹",
    "T33n1716_08a:0776a14": "經，以緯織之，龍鳳文章成。佛以世界悉檀",
    "T33n1716_08a:0776a15": "說經，菩薩以世界緯織，經緯合故賢聖文",
    "T33n1716_08a:0776a16": "章成。又約行論經緯，慧行為經，行行為緯，",
    "T33n1716_08a:0776a17": "經緯合故，八正文章成。又約理論經緯者，",
    "T33n1716_08a:0776a18": "詮真為經，詮俗為緯，經緯合故，二諦文章",
    "T33n1716_08a:0776a19": "成。二、翻為契者，契緣、契事、契義。世界說是",
    "T33n1716_08a:0776a20": "契緣；隨宜說是契生善；隨對治說是契破",
    "T33n1716_08a:0776a21": "惡，是為契事；隨第一義說，是契義。三、翻法",
    "T33n1716_08a:0776a22": "本者，即教、行、理本，如前釋云云。四、翻線者，",
    "T33n1716_08a:0776a23": "線貫持教、行、理，令不零落，嚴身等義如前",
    "T33n1716_08a:0776a24": "釋。又線能縫義，縫教使章句次第，堪可說",
    "T33n1716_08a:0776a25": "法。如支佛不值十二部線，不能說法，世",
    "T33n1716_08a:0776a26": "智辯聰亦不得經線，正語不成。又線能縫",
    "T33n1716_08a:0776a27": "行，依經則行正，違經則行邪。又縫理者，理",
    "T33n1716_08a:0776a28": "所不印，墮六十二邪；理所印者，會一究竟",
    "T33n1716_08a:0776a29": "道也。五、翻善語教，亦是善行教，亦是善理",
    "T33n1716_08a:0776b01": "教。世界悉檀說即善語教；為人、對治即善行",
    "T33n1716_08a:0776b02": "教；第一義說即善理教。是名脩多羅有五",
    "T33n1716_08a:0776b03": "種翻也。三、和融有無者，昔佛法初度，胡漢",
    "T33n1716_08a:0776b04": "未明，言無翻者，乃是河西群學所傳。晚人",
    "T33n1716_08a:0776b05": "承用，加以此代彼，今傳譯煥爛，方言稍通，",
    "T33n1716_08a:0776b06": "豈苟執無翻，猶以多含為解？若多含者，何",
    "T33n1716_08a:0776b07": "局五耶？若有翻者，以何為正？義寧種種，翻",
    "T33n1716_08a:0776b08": "那得多？若翻脩多羅為經者，脩多羅有九，",
    "T33n1716_08a:0776b09": "謂通別脩多羅藏等，何不見周正十二部中",
    "T33n1716_08a:0776b10": "經部，三藏中有經藏耶？若翻為契法本等",
    "T33n1716_08a:0776b11": "者，亦應改正十二部中有契部、法本部、線",
    "T33n1716_08a:0776b12": "部、善語、教部，三藏中應有線等藏，彼諸處皆",
    "T33n1716_08a:0776b13": "不從此翻，何獨通脩多羅耶？《釋論》云：「般若",
    "T33n1716_08a:0776b14": "尊重，智慧輕薄，何得用輕翻重？」若爾，即是",
    "T33n1716_08a:0776b15": "無翻家證。夫實相尊重不可說，遂得作胡",
    "T33n1716_08a:0776b16": "言而說。何不得作漢語而翻？若不可翻，",
    "T33n1716_08a:0776b17": "亦不可說，此即有翻家證。舊云：涅槃含三",
    "T33n1716_08a:0776b18": "德，不可用滅度為翻。又梁武云：滅度小",
    "T33n1716_08a:0776b19": "乘法，不可用翻大涅槃。此未必爾。經言",
    "T33n1716_08a:0776b20": "有涅槃、大涅槃，亦應有滅度、大滅度。此經",
    "T33n1716_08a:0776b21": "云：「如來滅度」，豈非大滅度？既以小滅度翻",
    "T33n1716_08a:0776b22": "小涅槃，何得不以大滅度翻大涅槃？若謂",
    "T33n1716_08a:0776b23": "滅度偏，不含三德者，今作含釋，滅者即解",
    "T33n1716_08a:0776b24": "脫，解脫必有其人，人即法身，法身不直身，",
    "T33n1716_08a:0776b25": "必有靈智，靈智即般若。又大即法身，滅即",
    "T33n1716_08a:0776b26": "解脫，度即般若。但標滅度，含三宛然，何得",
    "T33n1716_08a:0776b27": "無翻耶？若執一言，則彼彼相是非，不達佛",
    "T33n1716_08a:0776b28": "意，已如上說。今和融有無，虛豁義趣。若言",
    "T33n1716_08a:0776b29": "無翻，名含五義，於一一義更含三義，彌見",
    "T33n1716_08a:0776c01": "其美；若作有翻，於一一翻亦具三義，轉益",
    "T33n1716_08a:0776c02": "旨深；任彼有無，何所乖諍？《大經》云：「我終不",
    "T33n1716_08a:0776c03": "與世間共諍。」世智說有，我亦說有；世智說",
    "T33n1716_08a:0776c04": "無，我亦說無。如此通融，於二家無失，而有",
    "T33n1716_08a:0776c05": "理存焉。復次，圓義無方，處處通入，乃如上",
    "T33n1716_08a:0776c06": "說。若正翻名，世諦不得混濫，今且據一名",
    "T33n1716_08a:0776c07": "以為正翻，亦不使二家有怨。何者？從古",
    "T33n1716_08a:0776c08": "及今，譯胡為漢，皆題為經。若餘翻是正，何",
    "T33n1716_08a:0776c09": "不改作契線？若傳譯僉然，則經正明矣！若",
    "T33n1716_08a:0776c10": "等是無翻，何不標微發、涌泉等？今正用經，",
    "T33n1716_08a:0776c11": "於多含義強，含三法本、三微發、三涌泉、諸",
    "T33n1716_08a:0776c12": "繩墨、結鬘等義，亦含契、線、善語教、訓法、訓常",
    "T33n1716_08a:0776c13": "等，無不攝在經一字中，餘句亦如是。諸大",
    "T33n1716_08a:0776c14": "小乘教，皆以經為通名故，不用餘句也。",
    "T33n1716_08a:0776c15": "四、歷法明經者。若以經為正翻，何法是經？",
    "T33n1716_08a:0776c16": "舊用三種：一用聲為經，如佛在世，金口演",
    "T33n1716_08a:0776c17": "說，但有聲音詮辯，聽者得道，故以聲為經。",
    "T33n1716_08a:0776c18": "《大品》云：「從善知識所聞也。」二、用色為經，若",
    "T33n1716_08a:0776c19": "佛在世，可以聲為經，今佛去世，紙墨傳持，",
    "T33n1716_08a:0776c20": "應用色為經。《大品》云：「從經卷中聞。」三、用法",
    "T33n1716_08a:0776c21": "為經，內自思惟，心與法合，不由他教，亦非",
    "T33n1716_08a:0776c22": "紙墨，但心曉悟，即法為經，故云：「脩我法者，",
    "T33n1716_08a:0776c23": "證乃自知云云。」三塵為經，施於此土。耳識利",
    "T33n1716_08a:0776c24": "者，能於聲塵分別取悟，則聲是其經，於餘",
    "T33n1716_08a:0776c25": "非經。若意識利者，自能研心思惟取決，法",
    "T33n1716_08a:0776c26": "是其經，於餘非經。眼識利者，文字詮量而",
    "T33n1716_08a:0776c27": "得道理，色是其經，於餘非經。此方用三塵",
    "T33n1716_08a:0776c28": "而已。餘三識鈍：鼻臭紙墨，則無所知；身",
    "T33n1716_08a:0776c29": "觸經卷，亦不能解；舌噉文字，寧別是非？",
    "T33n1716_08a:0777a01": "若他土亦用六塵，亦偏用一塵，如《淨名》曰：",
    "T33n1716_08a:0777a02": "「以一食施於一切……於食等者，於法亦等；於",
    "T33n1716_08a:0777a03": "法等者，於食亦等。」此即偏用舌根所對為",
    "T33n1716_08a:0777a04": "經。或有國土，以天衣觸身即得道，此偏用",
    "T33n1716_08a:0777a05": "觸為經。或見佛光明得道，此偏用色為",
    "T33n1716_08a:0777a06": "經。或寂滅無言，觀心得道，此偏用意為經。",
    "T33n1716_08a:0777a07": "如眾香土，以香為佛事，此偏用香為經。他",
    "T33n1716_08a:0777a08": "方六根識利，六塵得為經。此土三根識鈍，",
    "T33n1716_08a:0777a09": "鼻不及驢狗鹿等，云何於香味觸等能得",
    "T33n1716_08a:0777a10": "通達？問：根利故於塵是經，鈍者塵則非經",
    "T33n1716_08a:0777a11": "耶？答：六塵是法界，體自是經，非根利取方乃",
    "T33n1716_08a:0777a12": "是經。何者？《大品》云：「一切法趣色，是趣不過。」",
    "T33n1716_08a:0777a13": "此色能詮一切法。如黑墨色：一畫詮一，二",
    "T33n1716_08a:0777a14": "畫詮二，三畫詮三，竪一畫則詮王，足右畫",
    "T33n1716_08a:0777a15": "則詮丑，足左畫則詮田，出上詮由，出下",
    "T33n1716_08a:0777a16": "詮申，如是迴轉，詮不可盡。或一字詮無量",
    "T33n1716_08a:0777a17": "法，無量字共詮一法，無量字詮無量法，一",
    "T33n1716_08a:0777a18": "字詮一法，於一黑墨小小迴轉，詮量大異，",
    "T33n1716_08a:0777a19": "左迴詮惡，右迴詮善，上點詮無漏，下點詮",
    "T33n1716_08a:0777a20": "有漏，殺活與奪、毀譽苦樂，皆在墨中，更無",
    "T33n1716_08a:0777a21": "一法出此墨外。略而言之，黑墨詮無量教、",
    "T33n1716_08a:0777a22": "無量行、無量理，黑墨亦是教本、行本、理本。黑",
    "T33n1716_08a:0777a23": "墨從初一點至無量點，從點至字，從字至",
    "T33n1716_08a:0777a24": "句，從句至偈，從偈至卷，從卷至部。又",
    "T33n1716_08a:0777a25": "從點一字句中，初立小行，後著大行。又從",
    "T33n1716_08a:0777a26": "點字中，初見淺理，後到深理，是名黑色教、",
    "T33n1716_08a:0777a27": "行、義三種微發。又從黑色涌出點，出字、句、",
    "T33n1716_08a:0777a28": "偈，不可窮盡。涌出諸行無盡，涌出義無",
    "T33n1716_08a:0777a29": "盡，是名黑色具三涌泉。又約黑色裁教、行、",
    "T33n1716_08a:0777b01": "義邪。又約黑色結教、行、義鬘，又以嚴身。又",
    "T33n1716_08a:0777b02": "色是由，由色故縛，有六道生死；由色故脫，",
    "T33n1716_08a:0777b03": "有四種聖人。又色訓法，法色故，能成教、行、",
    "T33n1716_08a:0777b04": "理。又色是常，色教不可破，色行不可改，色",
    "T33n1716_08a:0777b05": "理不可動。又色不可翻，色義多含故。又色",
    "T33n1716_08a:0777b06": "可翻，名色為經。故見色經時，知色愛見，",
    "T33n1716_08a:0777b07": "知色因緣生法，知色即空即假即中，色即法",
    "T33n1716_08a:0777b08": "界，總含諸法。法界文字，文字即空，無點、無",
    "T33n1716_08a:0777b09": "字、無句、無偈。句偈文字，畢竟不可得，是名",
    "T33n1716_08a:0777b10": "知字非字，非字亦字。墨色是經，為法本者，",
    "T33n1716_08a:0777b11": "若於墨字生瞋，斷他壽命；若於墨字起",
    "T33n1716_08a:0777b12": "愛，而作盜婬；乃至於墨起癡，而生邪見。",
    "T33n1716_08a:0777b13": "當知墨字是四趣本。若於墨字生慈、生捨，",
    "T33n1716_08a:0777b14": "乃至生正見者，當知墨字是人天本。若知",
    "T33n1716_08a:0777b15": "墨字是果報無記，無記是苦諦；於報色生",
    "T33n1716_08a:0777b16": "染，即是集諦；知字因緣所成，苦、空、無我是道",
    "T33n1716_08a:0777b17": "諦；既知字非字，不生字倒，諸煩惱滅即滅",
    "T33n1716_08a:0777b18": "諦；知字四諦。知字四諦，能生煗頂，若向若",
    "T33n1716_08a:0777b19": "果，賢聖解脫，當知墨字是聲聞本。若於字",
    "T33n1716_08a:0777b20": "不了名無明，於字起愛恚是諸行，分別字",
    "T33n1716_08a:0777b21": "好醜是識，識於字名名色，字涉於眼名",
    "T33n1716_08a:0777b22": "六入，字塵對根名為觸，納領染著即是受，",
    "T33n1716_08a:0777b23": "纏綿不捨是愛，竭力推求是取，取則成業",
    "T33n1716_08a:0777b24": "名為有，有能牽果是名生老病死，苦輪不",
    "T33n1716_08a:0777b25": "息，是則十二因緣本。若能知字非字，無明",
    "T33n1716_08a:0777b26": "即滅，不至於行，乃至不至老死，無明滅則",
    "T33n1716_08a:0777b27": "老死滅，當知此字是辟支佛本。若知字即",
    "T33n1716_08a:0777b28": "空，非滅已空，字性本空，空中無愛恚，乃至",
    "T33n1716_08a:0777b29": "無邪正，字不可得，知字者誰？云何眾生妄",
    "T33n1716_08a:0777c01": "生取捨？起慈悲誓願，行六度，濟眾生，入",
    "T33n1716_08a:0777c02": "如實際，亦無眾生得滅度者，當知此字是",
    "T33n1716_08a:0777c03": "菩薩本。若知字非字，非字非非字，無二邊",
    "T33n1716_08a:0777c04": "倒名淨，淨則無業名我，我則無苦名樂，",
    "T33n1716_08a:0777c05": "無苦則無生死名常。何以故？字是俗諦，非",
    "T33n1716_08a:0777c06": "字是真諦，非字非非字是一實諦，一諦即三",
    "T33n1716_08a:0777c07": "諦、三諦即一諦，是名境本。若知墨字，從紙、",
    "T33n1716_08a:0777c08": "筆、心、手，和合而成，一一字推不得一字，一",
    "T33n1716_08a:0777c09": "一點推亦不得字，則無所不得，心手即不",
    "T33n1716_08a:0777c10": "得能，無能無所，知能所誰？是一切智本。",
    "T33n1716_08a:0777c11": "字雖非字，非字而字，從心故有點，從點有",
    "T33n1716_08a:0777c12": "字，從字有句，從句有偈，從偈有行，從行",
    "T33n1716_08a:0777c13": "有卷，從卷有帙，從帙有部，從部有藏，從",
    "T33n1716_08a:0777c14": "藏有種種分別，是道種智本。雖非字非非",
    "T33n1716_08a:0777c15": "字，而雙照字非字，是為一切種智本。雪山",
    "T33n1716_08a:0777c16": "為八字，捨所愛身，是為行本。我解一句乃",
    "T33n1716_08a:0777c17": "至半句，得見佛性，入大涅槃，即是位本。我",
    "T33n1716_08a:0777c18": "得三菩提，皆由聞經，及稱善哉，字即乘本。",
    "T33n1716_08a:0777c19": "若忘失句逗，還令通利，與其三昧，及陀羅",
    "T33n1716_08a:0777c20": "尼，即感應本。依文學通即神通本。依字故",
    "T33n1716_08a:0777c21": "得語，即說法本。說字教他即眷屬本。勤學",
    "T33n1716_08a:0777c22": "此字，祿在其中，即利益本。如此解字，手不",
    "T33n1716_08a:0777c23": "執卷，常讀是經；口無言聲，遍誦眾典；佛",
    "T33n1716_08a:0777c24": "不說法，恒聞梵音；心不思惟，普照法界；",
    "T33n1716_08a:0777c25": "如此學問，豈不大哉？當知黑字是諸法本。",
    "T33n1716_08a:0777c26": "青黃赤白，亦復如是。非字非非字，雙照字",
    "T33n1716_08a:0777c27": "非字。不可說非不可說，不可見非不可見，",
    "T33n1716_08a:0777c28": "何所簡擇？何所不簡擇？何所攝？何所不",
    "T33n1716_08a:0777c29": "攝？何所棄？何所不棄？是則俱是，非則悉非。",
    "T33n1716_08a:0778a01": "能於黑色通達一切、非於一切，非通達一",
    "T33n1716_08a:0778a02": "切、是通達一切，非非非是，一切法邪、一切",
    "T33n1716_08a:0778a03": "法正。若於黑色不如是解，則不知字與",
    "T33n1716_08a:0778a04": "非字。黃、白、赤、青，有對無對，皆不能知。若於",
    "T33n1716_08a:0778a05": "黑色通達，知餘色亦如是。此即《法華經》意，",
    "T33n1716_08a:0778a06": "以色為經也。聲塵亦如是，或一聲詮一法",
    "T33n1716_08a:0778a07": "云云。耳根利者，即解聲愛見因緣，即空即假",
    "T33n1716_08a:0778a08": "即中，知脣舌、牙齒皆不可得。聲即非聲，非",
    "T33n1716_08a:0778a09": "聲亦聲，非聲非非聲，聲為教、行、義本，種種",
    "T33n1716_08a:0778a10": "等義，皆如上說，即是通達聲經。香、味、觸等，",
    "T33n1716_08a:0778a11": "亦復如是。文云：「一切世間治生產業，皆與",
    "T33n1716_08a:0778a12": "實相不相違背。」即此意也。外入皆經，周遍",
    "T33n1716_08a:0778a13": "法界者，內入亦如是，內外入亦如是。經云：",
    "T33n1716_08a:0778a14": "非內觀得解脫，亦不離內觀云云。是則一",
    "T33n1716_08a:0778a15": "塵達一切塵，不見一塵一切塵，通達一塵",
    "T33n1716_08a:0778a16": "一切塵；於一識分別一切識，亦不見一識",
    "T33n1716_08a:0778a17": "一切識，而通達一識一切識。自在無礙，平等",
    "T33n1716_08a:0778a18": "大慧，何者是經？何者非經？若欲細作，於一",
    "T33n1716_08a:0778a19": "一塵識例可解，有翻無翻，以三義織之，後",
    "T33n1716_08a:0778a20": "用三觀結之云云。歷諸教分別經者，若",
    "T33n1716_08a:0778a21": "言理絕文字，文字是世俗，寄字詮理，理可",
    "T33n1716_08a:0778a22": "是經，文字非經，六塵等皆是經詮，非正經",
    "T33n1716_08a:0778a23": "也，此即三藏中經耳。若無離文字說解脫",
    "T33n1716_08a:0778a24": "義，文字性離即是解脫，六塵即實相，無二無",
    "T33n1716_08a:0778a25": "別，如上所說者，圓教中經也。帶三方便",
    "T33n1716_08a:0778a26": "作此說者，方等中經也。帶二方便如此說",
    "T33n1716_08a:0778a27": "者，般若中經也。帶一方便作如此說者，華",
    "T33n1716_08a:0778a28": "嚴中經也。五明觀心經者，皆類上為四也。",
    "T33n1716_08a:0778a29": "一類、無翻者，心含善惡諸心數等，當知此",
    "T33n1716_08a:0778b01": "心諸法之都，何可定判？若惡是心，心不含",
    "T33n1716_08a:0778b02": "善及諸心數。若善是心，心不含惡及諸心",
    "T33n1716_08a:0778b03": "數。不知何以目心，以略代總，故知略心",
    "T33n1716_08a:0778b04": "能含萬法，況不含五義耶！《華嚴》云：「一微塵",
    "T33n1716_08a:0778b05": "中有三千大千世界經卷」，即其義也。心是法",
    "T33n1716_08a:0778b06": "本者，《釋論》云：「一切世間中，無不從心造」，無",
    "T33n1716_08a:0778b07": "心無思覺，無思覺無言語，當知心即語",
    "T33n1716_08a:0778b08": "本。心是行本者，《大集》云：「心行、大行、遍行」。心",
    "T33n1716_08a:0778b09": "是思數，思數屬行陰，諸行由思心而立，故",
    "T33n1716_08a:0778b10": "心為行本。心是理本者，若無心，理與誰含？",
    "T33n1716_08a:0778b11": "以初心研理，恍恍將悟，稍入相似，則證真",
    "T33n1716_08a:0778b12": "實，是為理本。心含微發者，初剎那心，微微",
    "T33n1716_08a:0778b13": "而有；次心若存若亡，次漸增長，後則決定，暢",
    "T33n1716_08a:0778b14": "心而發口，是語微發。初心習行，行猶微弱，",
    "T33n1716_08a:0778b15": "次少樹立，後成大行，即行微發。初觀心不",
    "T33n1716_08a:0778b16": "見心理，更脩髣髴，乃至相似真實，即理微",
    "T33n1716_08a:0778b17": "發。心含涌泉者，心具諸法，障故不流，如",
    "T33n1716_08a:0778b18": "土石壓泉，去壅涌溜，若不觀心，心闇不明，",
    "T33n1716_08a:0778b19": "所說不長。若觀心明徹，則宣辯無方，流溢難",
    "T33n1716_08a:0778b20": "盡，豈非語涌泉？若不觀心，行則有間，以觀",
    "T33n1716_08a:0778b21": "心故，念念相續，翻六蔽成六度，六度攝一",
    "T33n1716_08a:0778b22": "切行，是行涌泉。若能觀心，如利钁󱆇地，磐",
    "T33n1716_08a:0778b23": "石沙鹵，理水清澄，滔滔無竭，即義涌泉。心含",
    "T33n1716_08a:0778b24": "結鬘者，觀念不謬，得一聞持，穿文無失，觀",
    "T33n1716_08a:0778b25": "心得定共力；穿行無失，觀心得道共力；",
    "T33n1716_08a:0778b26": "穿義無失，又觀心得定慧，嚴顯法身。此皆",
    "T33n1716_08a:0778b27": "可解。又心是繩墨，若觀心得正語，離邪倒",
    "T33n1716_08a:0778b28": "說。觀心正則勉邪行，心無見著，則入正理。",
    "T33n1716_08a:0778b29": "事行如繩，理行如墨，彈愛見木，成正法器",
    "T33n1716_08a:0778c01": "也。是為心經多含，略示十五義云云。二類、",
    "T33n1716_08a:0778c02": "有翻明觀者，心即是由，三義由心，一切語",
    "T33n1716_08a:0778c03": "言由覺觀心，一切諸行由於思心，一切義理",
    "T33n1716_08a:0778c04": "由於慧心。經云：「諸佛解脫，當於眾生心行",
    "T33n1716_08a:0778c05": "中求。」心是經緯，以覺為經，以觀為緯，織成",
    "T33n1716_08a:0778c06": "言語。又慧行心為經，行行心為緯，織成眾",
    "T33n1716_08a:0778c07": "行。心豎緣理為經，心橫緣理為緯，織成義",
    "T33n1716_08a:0778c08": "理云云。又觀境為經，觀智為緯，觀察迴轉，織",
    "T33n1716_08a:0778c09": "成一切文章。又心即是契觀，慧契境，是契緣，",
    "T33n1716_08a:0778c10": "契樂欲；心為契教，契便宜對治；心為契行，",
    "T33n1716_08a:0778c11": "契第一義心，契理。心為法本，心為線者，如",
    "T33n1716_08a:0778c12": "前云云。心為善語教者，法之與語，俱通善",
    "T33n1716_08a:0778c13": "惡，今以善法善語定之，心之與觀亦通善",
    "T33n1716_08a:0778c14": "惡，今以善心善觀定之，即是善語教、善行、",
    "T33n1716_08a:0778c15": "善理故，心具三義。心是可軌者，若無觀則",
    "T33n1716_08a:0778c16": "無規矩，以觀正心王，心王正故心數亦正。",
    "T33n1716_08a:0778c17": "行、理亦爾，心王契理，數亦契理，故名可軌",
    "T33n1716_08a:0778c18": "也。心常者，心性常定，猶如虛空，誰能破者？又",
    "T33n1716_08a:0778c19": "惡覺不能壞善覺，邪行不干正行，邪理不",
    "T33n1716_08a:0778c20": "壞正理，故心名常。隨諸事釋，一一向心為",
    "T33n1716_08a:0778c21": "觀，觀慧彌成，於事無乖，如火益薪，事理無",
    "T33n1716_08a:0778c22": "失，即文字無文字，不捨文字而別作觀也。",
    "T33n1716_08a:0778c23": "三類、和融有無明觀者，可解云云。四類、歷",
    "T33n1716_08a:0778c24": "法為觀者，若小乘明惡中無善、善中無惡，",
    "T33n1716_08a:0778c25": "事理亦然。此則惡心非經，則無多含之義，",
    "T33n1716_08a:0778c26": "隘路不受二人並行。若大乘觀心者，觀惡",
    "T33n1716_08a:0778c27": "心非惡心，亦即惡而善，亦即非惡非善；觀",
    "T33n1716_08a:0778c28": "善心非善心，亦即善而惡，亦非善非惡。觀",
    "T33n1716_08a:0778c29": "一心即三心，以此三心歷一切心，歷一切",
    "T33n1716_08a:0779a01": "法，何心、何法而不一三，一切法趣此心，一",
    "T33n1716_08a:0779a02": "切心趣此法。如此觀心，為一切語本、行本、",
    "T33n1716_08a:0779a03": "理本，有翻五義，無翻五義，一一於心解釋無",
    "T33n1716_08a:0779a04": "滯。遍一切心無不是經，大意可領，不俟",
    "T33n1716_08a:0779a05": "多記也。",
    "T33n1716_08a:0779a06": "△第二、顯體者，前、釋名總說，文義浩漫；今、頓",
    "T33n1716_08a:0779a07": "點要理，正顯經體，直辨真性。真性非無二",
    "T33n1716_08a:0779a08": "軌，欲令易解，是故直說。後顯宗用，非無",
    "T33n1716_08a:0779a09": "初軌，偏舉當名耳。體者，一部之指歸，眾義",
    "T33n1716_08a:0779a10": "之都會也。非但會之至難，亦乃說之不易。",
    "T33n1716_08a:0779a11": "文云：「是法不可示，言辭相寂滅。」《大經》云：「不",
    "T33n1716_08a:0779a12": "生不生不可說。」又云：「有因緣故，亦可得說。」",
    "T33n1716_08a:0779a13": "今略開七條：一、正顯經體。二、廣簡偽。三、一",
    "T33n1716_08a:0779a14": "法異名。四、入體之門。五、遍為眾經體。六、遍",
    "T33n1716_08a:0779a15": "為諸行體。七、遍一切法體。正顯體，更明四",
    "T33n1716_08a:0779a16": "意：一、出舊解。二、論體意。三、正明體。四、引文",
    "T33n1716_08a:0779a17": "證。北地師用一乘為體，此語奢漫，未為簡",
    "T33n1716_08a:0779a18": "要。一乘語通，濫於權實，若權一乘，都非經",
    "T33n1716_08a:0779a19": "意；若實一乘，義該三軌，顯體不明，故不用。",
    "T33n1716_08a:0779a20": "又有解言：真諦為體。此亦通濫，小、大皆明",
    "T33n1716_08a:0779a21": "真諦，小乘真諦，故不俟言；大乘真諦，亦復",
    "T33n1716_08a:0779a22": "多種，今以何等真諦為體？故不用。又有解",
    "T33n1716_08a:0779a23": "言：一乘因果為體。今亦不用。何者？一乘語",
    "T33n1716_08a:0779a24": "通，已如前說。又因果二法，猶未免事，云何",
    "T33n1716_08a:0779a25": "是體？事無理印，則同魔經。云何可用？有人",
    "T33n1716_08a:0779a26": "解乘體通因果，果以萬德為體，因以萬善",
    "T33n1716_08a:0779a27": "為體，引《十二門論》云：「諸佛大人所乘，文殊",
    "T33n1716_08a:0779a28": "觀音等所乘。」又引此經：「佛自住大乘」，即果也；",
    "T33n1716_08a:0779a29": "「諸子乘是寶乘」，是因乘也。又引《普賢觀》：「大乘",
    "T33n1716_08a:0779b01": "因果皆是實相。」私問因果之乘為變？為不變？",
    "T33n1716_08a:0779b02": "若變，誰是能通？誰是所通？若不變，因果則",
    "T33n1716_08a:0779b03": "並，皆無此理。若別有法通因果，當知因",
    "T33n1716_08a:0779b04": "果非果者，經體也。《十二門論》云：「大人佛不",
    "T33n1716_08a:0779b05": "行故名乘。」豈應以不行證因果乘也？《法華》",
    "T33n1716_08a:0779b06": "「佛自住大乘」者，此乃乘理以御人，非住果",
    "T33n1716_08a:0779b07": "德也。《普賢觀》明因果皆指實相，云可將",
    "T33n1716_08a:0779b08": "實相證於因果耶？今皆不用。有人明因",
    "T33n1716_08a:0779b09": "乘，以般若為本，五度為末；果乘以薩婆",
    "T33n1716_08a:0779b10": "若為本，餘為末。又因乘狹，果乘廣。又般若",
    "T33n1716_08a:0779b11": "相應心是一體乘，不相應心是異體乘。又無",
    "T33n1716_08a:0779b12": "所得相應行是近乘，低頭舉手有所得是遠",
    "T33n1716_08a:0779b13": "乘。又六度有世、出世雜是遠乘，三十七品但",
    "T33n1716_08a:0779b14": "出世名近乘。又四句、度與品悉無得，又度",
    "T33n1716_08a:0779b15": "與品俱有得。又度雜品不雜，又品雜度不",
    "T33n1716_08a:0779b16": "雜云云。私謂般若為乘本者，於今經是白",
    "T33n1716_08a:0779b17": "牛，非經體也。薩婆若為乘本者，於今經",
    "T33n1716_08a:0779b18": "是道場所成果，亦非乘體。因乘狹者是縱義，",
    "T33n1716_08a:0779b19": "果乘廣者是橫義，悉非今經乘體。般若相應",
    "T33n1716_08a:0779b20": "心無所得近遠等，於今經悉是莊校儐從，都",
    "T33n1716_08a:0779b21": "非乘體。那忽於皮毛枝葉而興諍論耶！喧",
    "T33n1716_08a:0779b22": "怒如此，誰能別之？有人引《釋論》，以六度為",
    "T33n1716_08a:0779b23": "乘體，方便運出生死，慈悲運取眾生；於今",
    "T33n1716_08a:0779b24": "經般若是牛，五度是莊挍，方便是儐從，慈",
    "T33n1716_08a:0779b25": "悲是軒，亦非乘體。《中邊分別論》云：乘有五：",
    "T33n1716_08a:0779b26": "一、乘本，謂真如佛性。二、乘行，謂福慧。三、乘攝，",
    "T33n1716_08a:0779b27": "謂慈悲。四、乘障，謂煩惱，是煩惱障；行、解等是",
    "T33n1716_08a:0779b28": "智障。五、乘果，謂佛果也。《唯識論》云：乘是出",
    "T33n1716_08a:0779b29": "載義，由真如佛性出福慧等行，由此行出",
    "T33n1716_08a:0779c01": "佛果，由佛果載出眾生。《攝大乘論》：乘有三：",
    "T33n1716_08a:0779c02": "一、乘因，謂真如佛性。二、乘緣，謂萬行。三、乘果，",
    "T33n1716_08a:0779c03": "謂佛果也。《法華論》明乘體，謂「如來平等法",
    "T33n1716_08a:0779c04": "身」，又云：如來大般涅槃。此兩文似如隱顯",
    "T33n1716_08a:0779c05": "耳；發心低頭舉手等名乘緣。《十二門論》明乘",
    "T33n1716_08a:0779c06": "本，謂諸法實相；乘主，謂般若；乘助，謂一切",
    "T33n1716_08a:0779c07": "行資成，乘至至薩婆若。此五論明乘體同，",
    "T33n1716_08a:0779c08": "而莊挍小異；於今經明乘體，正是實相，不",
    "T33n1716_08a:0779c09": "取莊挍也。若取莊挍者，則非佛所乘乘",
    "T33n1716_08a:0779c10": "也。二、論體意者，何意須用此體？《釋論》云：諸",
    "T33n1716_08a:0779c11": "小乘經，若有無常、無我、涅槃三印印之，即",
    "T33n1716_08a:0779c12": "是佛說，修之得道。無三法印，即是魔說。大",
    "T33n1716_08a:0779c13": "乘經，但有一法印，謂諸法實相，名了義經，",
    "T33n1716_08a:0779c14": "能得大道。若無實相印，是魔所說。故身子",
    "T33n1716_08a:0779c15": "云：「世尊說實道，波旬無此事。」何故小三大",
    "T33n1716_08a:0779c16": "一？小乘明生死與涅槃異，生死以無常為",
    "T33n1716_08a:0779c17": "初印，無我為後印，二印印說生死，涅槃但",
    "T33n1716_08a:0779c18": "用一寂滅印，是故須三。大乘，生死即涅槃，",
    "T33n1716_08a:0779c19": "涅槃即生死，不二不異。《淨名》曰：「一切眾生常",
    "T33n1716_08a:0779c20": "寂滅相」，即大涅槃。又云：「本自不生，今則無",
    "T33n1716_08a:0779c21": "滅。」本不生者，則非無常無我相，今則無滅",
    "T33n1716_08a:0779c22": "者，則非小寂滅相，唯是一實相。實相故言",
    "T33n1716_08a:0779c23": "常寂滅相即大涅槃，但用一印也。此大、小",
    "T33n1716_08a:0779c24": "印，印半滿經，外道不能雜，天魔不能破。",
    "T33n1716_08a:0779c25": "如世文符，得印可信。當知諸經畢定須",
    "T33n1716_08a:0779c26": "得實相之印，乃得名為了義大乘也。三",
    "T33n1716_08a:0779c27": "正顯體者，即一實相印也。三軌之中，取真",
    "T33n1716_08a:0779c28": "性軌。十法界中，取佛法界。佛界十如是中，",
    "T33n1716_08a:0779c29": "取如是體。四種十二因緣中，取不思議不生",
    "T33n1716_08a:0780a01": "不滅。十二支中，取苦道即是法身。四種四諦",
    "T33n1716_08a:0780a02": "中，取無作四諦。於無作中，唯取滅諦。七種",
    "T33n1716_08a:0780a03": "二諦中，取五種二諦，五二諦中，唯取真諦。五",
    "T33n1716_08a:0780a04": "三諦中，取五中道第一義諦。諸一諦中，取中",
    "T33n1716_08a:0780a05": "道一實諦。諸無諦中，取中道無諦也。若得",
    "T33n1716_08a:0780a06": "此意，就智妙中簡，乃至十妙一一簡出正",
    "T33n1716_08a:0780a07": "體，例可知也。若譬喻明義，如梁柱綱紀一",
    "T33n1716_08a:0780a08": "屋，非梁非柱，即屋內之空。柱梁譬以因果；",
    "T33n1716_08a:0780a09": "非梁非柱譬以實相，實相為體，非梁柱也。",
    "T33n1716_08a:0780a10": "屋若無空，無所容受，因果無實相，無所成",
    "T33n1716_08a:0780a11": "立。《釋論》云：若以無此空，一切無所作。又譬",
    "T33n1716_08a:0780a12": "如日月綱天、公臣輔主，日月可二，太虛空",
    "T33n1716_08a:0780a13": "天不可二也；臣將可多，主不可多也。為此",
    "T33n1716_08a:0780a14": "義故，須簡出正體。如三軌成乘，不縱不橫，",
    "T33n1716_08a:0780a15": "不即不離，顯示義便，須簡觀照等，唯指真",
    "T33n1716_08a:0780a16": "性當名，正意分明，三軌既然，餘法例爾云云。",
    "T33n1716_08a:0780a17": "四、引證者，〈序品〉云：「今佛放光明，助顯實相",
    "T33n1716_08a:0780a18": "義。」又云：「諸法實相義，已為汝等說。」〈方便品〉",
    "T33n1716_08a:0780a19": "云：「唯佛與佛，乃能究盡諸法實相。」偈中云：",
    "T33n1716_08a:0780a20": "「諸佛法久後，要當說真實。」又云：「我以相嚴",
    "T33n1716_08a:0780a21": "身……為說實相印。」身子領解云：「世尊說實道，",
    "T33n1716_08a:0780a22": "波旬無此事。」又云：「安住實智中，我定當作",
    "T33n1716_08a:0780a23": "佛。」〈法師品〉云：「開方便門，示真實相。」〈安樂行〉",
    "T33n1716_08a:0780a24": "云：「觀諸法如實相。」〈壽量〉云：「如來如實知見。」",
    "T33n1716_08a:0780a25": "《普賢觀》云：「昔於靈山，廣說一實之道。」又云：",
    "T33n1716_08a:0780a26": "「觀於一實境界。」故知諸佛為大事因緣出",
    "T33n1716_08a:0780a27": "現於世，秖令眾生開佛知見，見此一實非",
    "T33n1716_08a:0780a28": "因非果之理耳。經文在茲，可為明證也。",
    "T33n1716_08a:0780a29": "○二、廣簡偽者，夫正體玄絕，一往難知，又邪",
    "T33n1716_08a:0780b01": "小之名，亂於正大，譬如魚目混雜明珠，故",
    "T33n1716_08a:0780b02": "須簡偽。即為六意：一、就凡簡。二、就外簡。",
    "T33n1716_08a:0780b03": "三、就小簡。四、就偏簡。五、就譬簡。六、就悟簡。",
    "T33n1716_08a:0780b04": "一、就凡簡者，《釋論》云：世典亦稱實者，乃是",
    "T33n1716_08a:0780b05": "護國治家稱實也。外道亦稱實者，邪智僻",
    "T33n1716_08a:0780b06": "解，謂為實也。小乘稱實者，厭苦蘇息，以偏",
    "T33n1716_08a:0780b07": "真為實也。如是等，但有實名，而無其義。何",
    "T33n1716_08a:0780b08": "者？世間妖幻道術亦稱為實，多是鬼神魅法，",
    "T33n1716_08a:0780b09": "此法入心，迷醉狂亂，自衒善好，謂勝真實，",
    "T33n1716_08a:0780b10": "立異動眾，示奇特相。或髑髏盛屎，約多人",
    "T33n1716_08a:0780b11": "前張口大咽，或生魚臭肉，增狀餔食，或裸形",
    "T33n1716_08a:0780b12": "弊服，誇傲規矩，或直來直去，不問不答，種",
    "T33n1716_08a:0780b13": "種譎詭，詃誘無智，令信染惑著。著已求脫",
    "T33n1716_08a:0780b14": "叵得，內則病害其身，外則誅家滅族，禍延",
    "T33n1716_08a:0780b15": "親里，現受眾苦，後受地獄長夜之苦，生生",
    "T33n1716_08a:0780b16": "障道，無解脫期。此乃世間現見，何實可論，鈍",
    "T33n1716_08a:0780b17": "使愛論攝。若周孔經籍，治法禮法，兵法醫法，",
    "T33n1716_08a:0780b18": "天文地理，八卦五行，世間墳典，孝以治家，忠",
    "T33n1716_08a:0780b19": "以治國，各親其親，各子其子，敬上愛下，仁",
    "T33n1716_08a:0780b20": "義揖讓，安于百姓，霸立社󰑶；若失此法，彊",
    "T33n1716_08a:0780b21": "者陵弱，天下焦遑，民無聊生，鳥不暇栖，獸",
    "T33n1716_08a:0780b22": "不暇伏；若依此法，天下太平，牛馬內向，當",
    "T33n1716_08a:0780b23": "知此法，乃是愛民治國，而稱為實。《金光明》",
    "T33n1716_08a:0780b24": "云：「釋提桓因種種勝論。」即其義也。蓋十善意",
    "T33n1716_08a:0780b25": "耳，修十善上符天心，諸天歡喜，求天然報，",
    "T33n1716_08a:0780b26": "此法為勝，故言勝論耳。又大梵天王，說出",
    "T33n1716_08a:0780b27": "欲論，即是修定出欲淤泥，亦是愛論攝耳。世",
    "T33n1716_08a:0780b28": "又方術，服藥長生，練形易色，飛仙隱形者，",
    "T33n1716_08a:0780b29": "稱此藥方祕要真實，此亦愛論鈍使攝耳。二",
    "T33n1716_08a:0780c01": "就外簡者，即是外道典籍也。若服藥求知，聰",
    "T33n1716_08a:0780c02": "利明達，推尋道理，稱此藥方為勝為實者，",
    "T33n1716_08a:0780c03": "藥力薄知，不能鑒遠，觸藥則失，藥歇則失，",
    "T33n1716_08a:0780c04": "亦非實也。若此間莊老，無為無欲，天真虛靜，",
    "T33n1716_08a:0780c05": "息諸誇企，棄聖絕智等，直是虛無其抱，尚",
    "T33n1716_08a:0780c06": "不出單四見外，何關聖法？縱令出單四見",
    "T33n1716_08a:0780c07": "外，尚墮複四見中，見網中行，非解脫道。若外",
    "T33n1716_08a:0780c08": "國論力受梨昌募，撰《五百明難》，其一云：「瞿",
    "T33n1716_08a:0780c09": "曇為一究竟道，為眾多究竟道？」佛言：「但一",
    "T33n1716_08a:0780c10": "究竟道。」論力云：「云何諸師各各說究竟道？」佛",
    "T33n1716_08a:0780c11": "指鹿頭：「汝識其不？」論力言：「識，究竟道中，其",
    "T33n1716_08a:0780c12": "為第一。」佛言：「若其得究竟道，云何自捨其",
    "T33n1716_08a:0780c13": "道為我弟子耶？」論力即悟，歎佛法中，獨一",
    "T33n1716_08a:0780c14": "究竟道。又如長爪云：「一切論可破，一切語",
    "T33n1716_08a:0780c15": "可轉，觀諸法實相，于久不得一法入心。」",
    "T33n1716_08a:0780c16": "《釋論》云：「長爪執亦有亦無見。」又云：「亦計不",
    "T33n1716_08a:0780c17": "可說見。」如斯流類，百千萬種，虛妄戲論，為",
    "T33n1716_08a:0780c18": "惑流轉，見網浩然，邪智瀾漫，觸境生著。或",
    "T33n1716_08a:0780c19": "時襵揲，有無為有，無有無無為無，有非有非",
    "T33n1716_08a:0780c20": "無為有，無非有非無為無，百千番牒，悉皆見",
    "T33n1716_08a:0780c21": "倒，生死諸邊，非真實也。《大經》云：「被無明枷，",
    "T33n1716_08a:0780c22": "繫生死柱，遶二十五有不能得脫。」即此義",
    "T33n1716_08a:0780c23": "也。三、就小簡者，聲聞法中亦云：「離有離無",
    "T33n1716_08a:0780c24": "名聖中道。」《大集》云：「拘隣如沙門，最初獲得",
    "T33n1716_08a:0780c25": "真實之知見。」然小乘不運大悲，不濟眾生，",
    "T33n1716_08a:0780c26": "功德力薄，不求作佛，不深窮實相，則智慧",
    "T33n1716_08a:0780c27": "劣弱，雖云離有離無名聖中道，乃以斷常",
    "T33n1716_08a:0780c28": "二見為二邊，真諦為中道。真無漏慧名為",
    "T33n1716_08a:0780c29": "見，證涅槃法名為知，雖斷見思，除滅分",
    "T33n1716_08a:0781a01": "段，而住草庵，非究竟理。對前生死有邊，即",
    "T33n1716_08a:0781a02": "是涅槃無邊，二俱可破可壞，非真實道，故",
    "T33n1716_08a:0781a03": "不名實相也。四、就偏簡者，諸大乘經，共二",
    "T33n1716_08a:0781a04": "乘人帶方便說者，名字既同，義須分別。如",
    "T33n1716_08a:0781a05": "《摩訶衍》中云：「三乘之人，同以無言說道斷煩",
    "T33n1716_08a:0781a06": "惱。」《中論》云：「諸法實相，三人共得」者，二乘之人",
    "T33n1716_08a:0781a07": "雖共稟無言說道，自求出苦，無大悲心，得",
    "T33n1716_08a:0781a08": "空則止，鈍根菩薩亦爾。利根菩薩大悲為",
    "T33n1716_08a:0781a09": "物，深求實相。共實相者，智如螢火，是故非",
    "T33n1716_08a:0781a10": "實；不共實相，智如日光，是故為實。《大經》云：",
    "T33n1716_08a:0781a11": "「第一義空名為智慧。」二乘但空，空無智慧；菩",
    "T33n1716_08a:0781a12": "薩得不但空，即中道慧。此慧寂而常照，二乘",
    "T33n1716_08a:0781a13": "但得其寂，不得寂照，故非實相。菩薩得寂，",
    "T33n1716_08a:0781a14": "又得寂照，即是實相。見不空者，復有多種：",
    "T33n1716_08a:0781a15": "一、見不空，次第斷結，從淺至深，此乃相似",
    "T33n1716_08a:0781a16": "之實，非正實也。二、見不空，具一切法，初阿",
    "T33n1716_08a:0781a17": "字門則解一切義，即中、即假、即空，不一不",
    "T33n1716_08a:0781a18": "異，無三無一。二乘但一即；別教但二即；圓",
    "T33n1716_08a:0781a19": "具三即，三即真實相也。《釋論》云：「何等是實",
    "T33n1716_08a:0781a20": "相？謂菩薩入於一相，知無量相，知無量相",
    "T33n1716_08a:0781a21": "又入一相。」二乘但入一相，不能知無量相；",
    "T33n1716_08a:0781a22": "別教雖入一相，又入無量相，不能更入一",
    "T33n1716_08a:0781a23": "相。利根菩薩即空故入一相，即假故知無量",
    "T33n1716_08a:0781a24": "相，即中故更入一相。如此菩薩，深求智度",
    "T33n1716_08a:0781a25": "大海，一心即三，是真實相體也。華嚴不共",
    "T33n1716_08a:0781a26": "二乘，但約菩薩：三智次第，得亦非正實；不",
    "T33n1716_08a:0781a27": "次第得者，是正實也。若方等中，四人得三智，",
    "T33n1716_08a:0781a28": "三人為虛；一人為實。大品三慧說三智屬",
    "T33n1716_08a:0781a29": "三人，前二不深求，淺而非實；後一人深求",
    "T33n1716_08a:0781b01": "一心三智，是故是實。此經「汝實我子」，無復四",
    "T33n1716_08a:0781b02": "三之人，十方諦求，更無餘乘，但一實相智，",
    "T33n1716_08a:0781b03": "決了聲聞法，但說無上道，純是一實體也。",
    "T33n1716_08a:0781b04": "妙法蓮華經玄義卷第八上"
}