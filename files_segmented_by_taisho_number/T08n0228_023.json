{
    "T08n0228_023:0665b16": "佛說佛母出生三法藏般若",
    "T08n0228_023:0665b17": "波羅蜜多經卷第二十三",
    "T08n0228_023:0665b19": "西天譯經三藏朝奉大夫試光祿卿",
    "T08n0228_023:0665b20": "傳法大師賜紫臣施護奉　詔譯",
    "T08n0228_023:0665b21": "散華緣品第二十八之二",
    "T08n0228_023:0665b22": "爾時，世尊說是般若波羅蜜多正法時，於大",
    "T08n0228_023:0665b23": "會中現神通相，而此眾會菩薩摩訶薩、苾芻、",
    "T08n0228_023:0665b24": "苾芻尼、優婆塞、優婆夷、天、龍、夜叉、乾闥婆、阿修",
    "T08n0228_023:0665b25": "羅、迦樓羅、緊那羅、摩睺羅伽、人非人等，以佛",
    "T08n0228_023:0665b26": "威神力故，忽然得見阿閦如來、應供、正等正",
    "T08n0228_023:0665b27": "覺在此會中，猶如大海深固無動，有無量無",
    "T08n0228_023:0665b28": "數具足不可思議種種功德菩薩摩訶薩，并",
    "T08n0228_023:0665b29": "阿羅漢——諸漏已盡無復煩惱，心善解脫慧善",
    "T08n0228_023:0665c01": "解脫，如大龍王所作已辦捨諸重擔，善得己",
    "T08n0228_023:0665c02": "利盡諸有結，正智無礙心得自在，一切功德",
    "T08n0228_023:0665c03": "皆悉具足者——諸大聲聞，又有無量無數苾芻、",
    "T08n0228_023:0665c04": "苾芻尼、優婆塞、優婆夷，及諸天龍八部，如是",
    "T08n0228_023:0665c05": "等眾而共圍繞，乃至阿閦佛國莊嚴等相皆",
    "T08n0228_023:0665c06": "悉得見。此諸眾會，雖於是相起希有心但樂",
    "T08n0228_023:0665c07": "瞻覩，而悉不知其所從來？于是世尊攝其神",
    "T08n0228_023:0665c08": "力，此諸眾會忽然不見阿閦如來及彼諸相。",
    "T08n0228_023:0665c09": "爾時，世尊告阿難言：「此諸大眾皆不復見阿",
    "T08n0228_023:0665c10": "閦如來及諸相者，當知一切法亦復如是，不",
    "T08n0228_023:0665c11": "與眼作對法不可對法，法不可見法，是故無",
    "T08n0228_023:0665c12": "所從來亦無所去。何以故？阿難！一切法無知",
    "T08n0228_023:0665c13": "者、無見者、無造者、無作者。何以故？一切法如",
    "T08n0228_023:0665c14": "虛空，無分別故。一切法甚深不可思議，譬如",
    "T08n0228_023:0665c15": "幻士不受諸法，無堅牢故。一切法無所受，亦",
    "T08n0228_023:0665c16": "復如是。阿難！諸菩薩摩訶薩若如是行，是行",
    "T08n0228_023:0665c17": "般若波羅蜜多，而於是中亦無法可著。若如",
    "T08n0228_023:0665c18": "是學，是學般若波羅蜜多，如是學者能到諸",
    "T08n0228_023:0665c19": "學彼岸。又復，阿難！若菩薩摩訶薩欲得阿耨",
    "T08n0228_023:0665c20": "多羅三藐三菩提者，應當學是般若波羅蜜",
    "T08n0228_023:0665c21": "多。何以故？是般若波羅蜜多學，於諸學中最",
    "T08n0228_023:0665c22": "上最大最勝最妙、無上中無上、無等無等等，",
    "T08n0228_023:0665c23": "而能利益安樂一切世間，無依怙者為作依",
    "T08n0228_023:0665c24": "怙。如是學者，諸佛許可諸佛稱讚。阿難！諸佛",
    "T08n0228_023:0665c25": "如來、應供、正等正覺學是法已，能以足指按",
    "T08n0228_023:0665c26": "地震動三千大千世界，乃至舉足下足皆悉",
    "T08n0228_023:0665c27": "能現諸神通相。何以故？諸佛具足無量無數",
    "T08n0228_023:0665c28": "勝功德故。又復，阿難！諸佛學是般若波羅蜜",
    "T08n0228_023:0665c29": "多故，於過去未來現在一切法中得無礙知",
    "T08n0228_023:0666a01": "見。是故，阿難！我說般若波羅蜜多學，最上最",
    "T08n0228_023:0666a02": "大最勝最妙、無上中無上、無等無等等。阿難！",
    "T08n0228_023:0666a03": "當知般若波羅蜜多無量無盡無有邊際，若",
    "T08n0228_023:0666a04": "人欲稱量般若波羅蜜多者，是即稱量虛空。",
    "T08n0228_023:0666a05": "何以故？虛空無量故般若波羅蜜多無量，虛",
    "T08n0228_023:0666a06": "空無盡故般若波羅蜜多無盡，虛空無邊際",
    "T08n0228_023:0666a07": "故般若波羅蜜多無邊際。阿難！我不說般若",
    "T08n0228_023:0666a08": "波羅蜜多有所限量。何以故？若名句文是有",
    "T08n0228_023:0666a09": "量法，般若波羅蜜多非名句文，即無限量。」阿",
    "T08n0228_023:0666a10": "難白佛言：「世尊！何因緣故佛說般若波羅蜜",
    "T08n0228_023:0666a11": "多無量？」佛言：「阿難！般若波羅蜜多無盡故無",
    "T08n0228_023:0666a12": "量，般若波羅蜜多離故無量，以無盡故離故",
    "T08n0228_023:0666a13": "即法不可得，不可得中當何有量？是故我說",
    "T08n0228_023:0666a14": "般若波羅蜜多無量。阿難！過去諸佛如來、應",
    "T08n0228_023:0666a15": "供、正等正覺皆從般若波羅蜜多出生，是般",
    "T08n0228_023:0666a16": "若波羅蜜多即無盡。未來諸佛如來、應供、正",
    "T08n0228_023:0666a17": "等正覺皆從般若波羅蜜多出生，是般若波",
    "T08n0228_023:0666a18": "羅蜜多亦無盡。于今現在十方無量阿僧祇",
    "T08n0228_023:0666a19": "世界現住說法者，諸佛如來、應供、正等正覺",
    "T08n0228_023:0666a20": "皆從般若波羅蜜多出生，是般若波羅蜜多",
    "T08n0228_023:0666a21": "亦無盡。阿難！我亦從般若波羅蜜多出生，是",
    "T08n0228_023:0666a22": "般若波羅蜜多亦無盡。以是緣故，般若波羅",
    "T08n0228_023:0666a23": "蜜多已無盡、當無盡、今無盡。何以故？若能盡",
    "T08n0228_023:0666a24": "虛空，即能盡般若波羅蜜多。是故，阿難！般若",
    "T08n0228_023:0666a25": "波羅蜜多無盡。」爾時，尊者須菩提作是念：「如",
    "T08n0228_023:0666a26": "佛所說是義甚深，我當問佛。」作是念已即白",
    "T08n0228_023:0666a27": "佛言：「世尊！般若波羅蜜多無盡耶？」佛言：「須",
    "T08n0228_023:0666a28": "菩提！般若波羅蜜多無盡。何以故？一切法無",
    "T08n0228_023:0666a29": "生，如虛空故無盡。」須菩提白佛言：「世尊！若",
    "T08n0228_023:0666b01": "一切法無生者，般若波羅蜜多當云何生？」佛",
    "T08n0228_023:0666b02": "言：「須菩提！色無盡故般若波羅蜜多如是生，",
    "T08n0228_023:0666b03": "受、想、行、識無盡故般若波羅蜜多如是生。須",
    "T08n0228_023:0666b04": "菩提！若菩薩摩訶薩如是了知，即般若波羅",
    "T08n0228_023:0666b05": "蜜多如是生。又，菩薩摩訶薩當觀無明無盡",
    "T08n0228_023:0666b06": "故，般若波羅蜜多如是生；如是行無盡、識無",
    "T08n0228_023:0666b07": "盡、名色無盡、六處無盡、觸無盡、受無盡、愛",
    "T08n0228_023:0666b08": "無盡、取無盡、有無盡、生無盡、老死憂悲苦惱",
    "T08n0228_023:0666b09": "等無盡故，般若波羅蜜多如是生。須菩提！若",
    "T08n0228_023:0666b10": "菩薩摩訶薩以如是無盡法觀諸緣生者，是",
    "T08n0228_023:0666b11": "行般若波羅蜜多，即不住聲聞、緣覺之地，必",
    "T08n0228_023:0666b12": "證阿耨多羅三藐三菩提，安住一切智。菩薩",
    "T08n0228_023:0666b13": "坐道場時，應當如是觀緣生法，如是觀已不",
    "T08n0228_023:0666b14": "墮二邊、不住中道，是為菩薩不共之法，如是",
    "T08n0228_023:0666b15": "觀者得一切智智。又，須菩提！若菩薩摩訶薩",
    "T08n0228_023:0666b16": "於阿耨多羅三藐三菩提有所退轉者，是菩",
    "T08n0228_023:0666b17": "薩摩訶薩即不能成就如是善巧方便，亦不",
    "T08n0228_023:0666b18": "能知：云何是菩薩摩訶薩行般若波羅蜜多？",
    "T08n0228_023:0666b19": "云何是無盡法生般若波羅蜜多？云何是無",
    "T08n0228_023:0666b20": "盡法觀諸緣生？須菩提！若菩薩摩訶薩不退",
    "T08n0228_023:0666b21": "轉於阿耨多羅三藐三菩提者，即能成就如",
    "T08n0228_023:0666b22": "是善巧方便，亦能了知菩薩摩訶薩如是行",
    "T08n0228_023:0666b23": "是行般若波羅蜜多，以如是無盡法生般若",
    "T08n0228_023:0666b24": "波羅蜜多，以如是無盡法觀諸緣生。須菩提！",
    "T08n0228_023:0666b25": "菩薩摩訶薩能如是觀諸緣生時，即不見有",
    "T08n0228_023:0666b26": "法非因緣生，亦不見有法是常、是究竟、是堅",
    "T08n0228_023:0666b27": "牢，亦不見法有作者、有受者。須菩提！菩薩摩",
    "T08n0228_023:0666b28": "訶薩如是行般若波羅蜜多時，念無盡法，如",
    "T08n0228_023:0666b29": "理出生般若波羅蜜多。以如是無盡法觀諸",
    "T08n0228_023:0666c01": "緣生時，即不見色，不見受、想、行、識，亦復不",
    "T08n0228_023:0666c02": "見無明、行、識、名色、六處、觸、受、愛、取、有、生老死憂",
    "T08n0228_023:0666c03": "悲苦惱等。不見此佛剎亦不見彼佛剎，不見",
    "T08n0228_023:0666c04": "有法是此佛剎，亦不見有法是彼佛剎。須菩",
    "T08n0228_023:0666c05": "提！若菩薩摩訶薩如是行般若波羅蜜多時，",
    "T08n0228_023:0666c06": "魔心大怖憂愁苦惱。須菩提！譬如有人喪失",
    "T08n0228_023:0666c07": "父母，極大悲痛憂愁苦惱，魔心生苦亦復如",
    "T08n0228_023:0666c08": "是。」須菩提白佛言：「世尊！但有一魔心生苦惱？",
    "T08n0228_023:0666c09": "為多惡魔皆苦惱耶？」佛告須菩提言：「菩薩摩",
    "T08n0228_023:0666c10": "訶薩如是行般若波羅蜜多時，所有三千大",
    "T08n0228_023:0666c11": "千世界一切惡魔，皆悉心生憂愁苦惱，各各",
    "T08n0228_023:0666c12": "不能安處其座。何以故？菩薩摩訶薩行是般",
    "T08n0228_023:0666c13": "若波羅蜜多故，一切世間天、人、阿修羅等所",
    "T08n0228_023:0666c14": "不能動，一切惡魔伺不得便。是故，須菩提！菩",
    "T08n0228_023:0666c15": "薩摩訶薩欲得阿耨多羅三藐三菩提者，當",
    "T08n0228_023:0666c16": "行是般若波羅蜜多。菩薩摩訶薩行是般若",
    "T08n0228_023:0666c17": "波羅蜜多故，即能圓滿布施波羅蜜多、持戒",
    "T08n0228_023:0666c18": "波羅蜜多、忍辱波羅蜜多、精進波羅蜜多、禪",
    "T08n0228_023:0666c19": "定波羅蜜多。如是圓滿諸波羅蜜多已，即能",
    "T08n0228_023:0666c20": "圓滿一切善法，具足一切方便願力。又，須菩",
    "T08n0228_023:0666c21": "提！菩薩摩訶薩若欲攝諸善巧方便者，當行",
    "T08n0228_023:0666c22": "是般若波羅蜜多。又復當念無盡法，如理出",
    "T08n0228_023:0666c23": "生般若波羅蜜多。菩薩摩訶薩如是行、如是",
    "T08n0228_023:0666c24": "念時，應生如是心：『所有十方無量阿僧祇世",
    "T08n0228_023:0666c25": "界現住說法者，諸佛如來、應供、正等正覺，及",
    "T08n0228_023:0666c26": "諸佛一切智，皆從是般若波羅蜜多生。如諸",
    "T08n0228_023:0666c27": "佛所得法，我悉應得。』須菩提！菩薩摩訶薩行",
    "T08n0228_023:0666c28": "般若波羅蜜多時，於一彈指間能生如是心",
    "T08n0228_023:0666c29": "者，勝餘菩薩摩訶薩於兢伽沙數劫中布施",
    "T08n0228_023:0667a01": "功德。當知是菩薩摩訶薩已得安住不退轉",
    "T08n0228_023:0667a02": "地，諸佛護念。須菩提！當知菩薩摩訶薩於一",
    "T08n0228_023:0667a03": "彈指間能生如是心者，具足如是一切功德。",
    "T08n0228_023:0667a04": "又菩薩摩訶薩於一日中若過一日能生如",
    "T08n0228_023:0667a05": "是心者，當知是菩薩摩訶薩諸佛護念，在在",
    "T08n0228_023:0667a06": "所生生諸佛剎，具諸功德諸佛稱讚，於一切",
    "T08n0228_023:0667a07": "處廣為眾生作大利樂。須菩提！菩薩摩訶薩",
    "T08n0228_023:0667a08": "行般若波羅蜜多時，能生如是心，又復念無",
    "T08n0228_023:0667a09": "盡法，如理出生般若波羅蜜多者，譬如香象",
    "T08n0228_023:0667a10": "菩薩，於阿閦如來、應供、正等正覺所行般若",
    "T08n0228_023:0667a11": "波羅蜜多及修梵行，我諸菩薩亦復如是。",
    "T08n0228_023:0667a12": "隨知品第二十九",
    "T08n0228_023:0667a13": "「復次，須菩提！菩薩摩訶薩應隨知般若波羅",
    "T08n0228_023:0667a14": "蜜多相。所謂一切法無礙，當知般若波羅",
    "T08n0228_023:0667a15": "蜜多亦如是。一切法無分別，當知般若波羅",
    "T08n0228_023:0667a16": "蜜多亦如是。一切法無壞，當知般若波羅蜜",
    "T08n0228_023:0667a17": "多亦如是。一切法無作相，當知般若波羅蜜",
    "T08n0228_023:0667a18": "多亦如是。一切法無我無表、慧所覺了，當知",
    "T08n0228_023:0667a19": "般若波羅蜜多亦如是。一切法但有假名字，",
    "T08n0228_023:0667a20": "當知般若波羅蜜多亦如是。一切法語言分",
    "T08n0228_023:0667a21": "別，即此語言無所有、不可得，當知般若波羅",
    "T08n0228_023:0667a22": "蜜多亦如是。一切法無說，當知般若波羅蜜",
    "T08n0228_023:0667a23": "多亦如是。色無量，當知般若波羅蜜多亦如",
    "T08n0228_023:0667a24": "是。受、想、行、識無量，當知般若波羅蜜多亦如",
    "T08n0228_023:0667a25": "是。一切法無量，當知般若波羅蜜多亦如是。",
    "T08n0228_023:0667a26": "一切法無相，當知般若波羅蜜多亦如是。一",
    "T08n0228_023:0667a27": "切法是通達相，當知般若波羅蜜多亦如是。",
    "T08n0228_023:0667a28": "一切法自性清淨，當知般若波羅蜜多亦如",
    "T08n0228_023:0667a29": "是。一切法寂默，當知般若波羅蜜多亦如是。",
    "T08n0228_023:0667b01": "一切法無滅同於斷，當知般若波羅蜜多亦",
    "T08n0228_023:0667b02": "如是。一切法得涅槃同真如，當知般若波羅",
    "T08n0228_023:0667b03": "蜜多亦如是。一切法無來無去、無生無所生，",
    "T08n0228_023:0667b04": "畢竟生不可得，當知般若波羅蜜多亦如是。",
    "T08n0228_023:0667b05": "一切法無自相無他相，當知般若波羅蜜多",
    "T08n0228_023:0667b06": "亦如是。一切賢聖自性清淨，當知般若波羅",
    "T08n0228_023:0667b07": "蜜多亦如是。一切法捨諸誓願，當知般若波",
    "T08n0228_023:0667b08": "羅蜜多亦如是。一切法無方無處，當知般若",
    "T08n0228_023:0667b09": "波羅蜜多亦如是。何以故？色無方無處自性",
    "T08n0228_023:0667b10": "清淨，當知般若波羅蜜多亦如是。受、想、行、識",
    "T08n0228_023:0667b11": "無方無處自性清淨，當知般若波羅蜜多亦",
    "T08n0228_023:0667b12": "如是。一切法喜樂性，當知般若波羅蜜多亦",
    "T08n0228_023:0667b13": "如是。一切法無染無離染，當知般若波羅蜜",
    "T08n0228_023:0667b14": "多亦如是。一切法非愛非離愛，當知般若波",
    "T08n0228_023:0667b15": "羅蜜多亦如是。色非塵非離塵自性清淨，當",
    "T08n0228_023:0667b16": "知般若波羅蜜多亦如是。受、想、行、識非塵非",
    "T08n0228_023:0667b17": "離塵自性清淨，當知般若波羅蜜多亦如是。",
    "T08n0228_023:0667b18": "一切法無繫著，當知般若波羅蜜多亦如是。",
    "T08n0228_023:0667b19": "菩薩一切法佛智所覺了，當知般若波羅蜜",
    "T08n0228_023:0667b20": "多亦如是。一切法空、無相、無願，當知般若波",
    "T08n0228_023:0667b21": "羅蜜多亦如是。一切法是大良藥慈心為首，",
    "T08n0228_023:0667b22": "當知般若波羅蜜多亦如是。一切法住慈悲",
    "T08n0228_023:0667b23": "喜捨行，當知般若波羅蜜多亦如是。一切法",
    "T08n0228_023:0667b24": "淨行住離諸過失，當知般若波羅蜜多亦",
    "T08n0228_023:0667b25": "如是。大海無邊，當知般若波羅蜜多亦如",
    "T08n0228_023:0667b26": "是。須彌山莊嚴，當知般若波羅蜜多亦如是。",
    "T08n0228_023:0667b27": "色無邊，當知般若波羅蜜多亦如是。受、想、行、",
    "T08n0228_023:0667b28": "識無邊，當知般若波羅蜜多亦如是。日輪光",
    "T08n0228_023:0667b29": "明照耀無邊，當知般若波羅蜜多亦如是。一",
    "T08n0228_023:0667c01": "切音聲無邊，當知般若波羅蜜多亦如是。集",
    "T08n0228_023:0667c02": "一切佛法無邊，當知般若波羅蜜多亦如是。",
    "T08n0228_023:0667c03": "一切眾生界福智生無邊，當知般若波羅蜜",
    "T08n0228_023:0667c04": "多亦如是。地界無邊，當知般若波羅蜜多亦",
    "T08n0228_023:0667c05": "如是。水界、火界、風界、空界、識界無邊，當知般",
    "T08n0228_023:0667c06": "若波羅蜜多亦如是。善不善法無邊，當知般",
    "T08n0228_023:0667c07": "若波羅蜜多亦如是。一切佛法藏無邊，當知",
    "T08n0228_023:0667c08": "般若波羅蜜多亦如是。一切法無邊，當知般",
    "T08n0228_023:0667c09": "若波羅蜜多亦如是。空性無邊，當知般若波",
    "T08n0228_023:0667c10": "羅蜜多亦如是。心心所法無邊，當知般若波",
    "T08n0228_023:0667c11": "羅蜜多亦如是。心所行無邊，當知般若波羅",
    "T08n0228_023:0667c12": "蜜多亦如是。集一切法無量，當知般若波羅",
    "T08n0228_023:0667c13": "蜜多亦如是。一切法三摩地無量、不可得，當",
    "T08n0228_023:0667c14": "知般若波羅蜜多亦如是。善不善法無量，當",
    "T08n0228_023:0667c15": "知般若波羅蜜多亦如是。一切法如師子吼，",
    "T08n0228_023:0667c16": "當知般若波羅蜜多亦如是。一切法不可壞，",
    "T08n0228_023:0667c17": "當知般若波羅蜜多亦如是。何以故？色如大",
    "T08n0228_023:0667c18": "海，受、想、行、識如大海。色如須彌山莊嚴，受、想、",
    "T08n0228_023:0667c19": "行、識如須彌山莊嚴。色如日輪光明照耀無",
    "T08n0228_023:0667c20": "邊，受、想、行、識如日輪光明照耀無邊。色如一",
    "T08n0228_023:0667c21": "切音聲無邊，受、想、行、識如一切音聲無邊。色",
    "T08n0228_023:0667c22": "如集一切佛法無邊，受、想、行、識如集一切佛",
    "T08n0228_023:0667c23": "法無邊。色如眾生界無邊，受、想、行、識如眾生",
    "T08n0228_023:0667c24": "界無邊。色如地界無邊，受、想、行、識如地界無",
    "T08n0228_023:0667c25": "邊。色如水界、火界、風界、空界、識界無邊，受、想、",
    "T08n0228_023:0667c26": "行、識如水界、火界、風界、空界、識界無邊。色離",
    "T08n0228_023:0667c27": "集善相，受、想、行、識離集善相。色離和合相，受、",
    "T08n0228_023:0667c28": "想、行、識離和合相。色如一切法三摩地無邊，",
    "T08n0228_023:0667c29": "受、想、行、識如一切法三摩地無邊。色、色離、色",
    "T08n0228_023:0668a01": "自性、色真如是為佛法，受、想、行、識識離、識自",
    "T08n0228_023:0668a02": "性、識真如是為佛法。色相無邊，受、想、行、識",
    "T08n0228_023:0668a03": "相無邊。色空無邊，受、想、行、識空無邊。色於心",
    "T08n0228_023:0668a04": "心所法無邊，受、想、行、識於心心所法無邊。色",
    "T08n0228_023:0668a05": "於心所行無生，受、想、行、識於心所行無生。色",
    "T08n0228_023:0668a06": "於善不善法中不可得，受、想、行、識於善不善",
    "T08n0228_023:0668a07": "法中不可得。色如師子吼，受、想、行、識如師子",
    "T08n0228_023:0668a08": "吼。色畢竟不可壞，受、想、行、識畢竟不可壞。以",
    "T08n0228_023:0668a09": "如是義故一切法不可壞，般若波羅蜜多亦",
    "T08n0228_023:0668a10": "如是。須菩提！若菩薩摩訶薩，能如是隨知般",
    "T08n0228_023:0668a11": "若波羅蜜多，即於般若波羅蜜多中無所行、",
    "T08n0228_023:0668a12": "無所作、無所證，非思惟觀察籌量可及。遠離",
    "T08n0228_023:0668a13": "一切諂誑作意，遠離一切懈怠作意，遠離一",
    "T08n0228_023:0668a14": "切慳嫉作意，遠離我取作意，遠離自他作",
    "T08n0228_023:0668a15": "意，遠離我想、人想、眾生想等，遠離世間名聞",
    "T08n0228_023:0668a16": "利養，遠離五蓋等法，乃至遠離一切非理作",
    "T08n0228_023:0668a17": "意。須菩提！菩薩摩訶薩若如是行般若波",
    "T08n0228_023:0668a18": "羅蜜多，即於諸法中難得而得，乃能圓滿一",
    "T08n0228_023:0668a19": "切功德，生諸佛剎成無上智。◎",
    "T08n0228_023:0668a20": "◎常啼菩薩品第三十之一",
    "T08n0228_023:0668a21": "「復次，須菩提！諸菩薩摩訶薩欲求般若波羅",
    "T08n0228_023:0668a22": "蜜多者，當如常啼菩薩摩訶薩往昔於雷",
    "T08n0228_023:0668a23": "吼音王如來、應供、正等正覺法中修習梵行，",
    "T08n0228_023:0668a24": "勤求般若波羅蜜多。」須菩提白佛言：「世尊！常",
    "T08n0228_023:0668a25": "啼菩薩摩訶薩作何方便而能求是般若波",
    "T08n0228_023:0668a26": "羅蜜多？」",
    "T08n0228_023:0668a27": "佛告須菩提言：「汝今當知，常啼菩薩摩訶薩",
    "T08n0228_023:0668a28": "往昔求般若波羅蜜多時，不怖時長、不念世",
    "T08n0228_023:0668a29": "事、不惜身命、不樂世間名聞利養，於諸世間",
    "T08n0228_023:0668b01": "不生依著，但一心念求般若波羅蜜多，即於",
    "T08n0228_023:0668b02": "林中思惟方便。爾時，空中有聲作如是言：『善",
    "T08n0228_023:0668b03": "男子！汝可東行求是般若波羅蜜多。汝當往",
    "T08n0228_023:0668b04": "時，若身若心勿生疲倦，勿念睡眠、勿念飲食、",
    "T08n0228_023:0668b05": "勿念晝夜、勿念寒熱，勿念一切違礙等事。又",
    "T08n0228_023:0668b06": "復勿念內法外法、勿念於前亦勿念後、勿念",
    "T08n0228_023:0668b07": "四方四維上下。又復行時不得左右顧視，但",
    "T08n0228_023:0668b08": "一心念般若波羅蜜多。如是念時不應動色，",
    "T08n0228_023:0668b09": "不應動受、想、行、識。若動五蘊即不行佛法，是",
    "T08n0228_023:0668b10": "行生死行。若行生死行，即不行般若波羅蜜",
    "T08n0228_023:0668b11": "多，即不成就般若波羅蜜多。是故汝今離如",
    "T08n0228_023:0668b12": "是相，但一心求。』「須菩提！爾時常啼菩薩摩訶",
    "T08n0228_023:0668b13": "薩聞是空中聲已，即答空中聲言：『我今如所",
    "T08n0228_023:0668b14": "教行。何以故？我欲為一切眾生作大光明，欲",
    "T08n0228_023:0668b15": "集一切佛法故。』時空中聲即復讚言：『善哉，善",
    "T08n0228_023:0668b16": "哉！善男子！汝若東行求是般若波羅蜜多時，",
    "T08n0228_023:0668b17": "應信解一切法空、無相、無願，當離諸相，遠離",
    "T08n0228_023:0668b18": "我見、人見、眾生等見，遠離惡知識、親近善知",
    "T08n0228_023:0668b19": "識，隨所親近，應當尊重恭敬供養。善知識者，",
    "T08n0228_023:0668b20": "能為汝說一切法空、無相、無願、無生、無滅、無",
    "T08n0228_023:0668b21": "性。汝若生如是尊重恭敬供養心者，應當不",
    "T08n0228_023:0668b22": "久得聞般若波羅蜜多。若於經卷中聞，若於",
    "T08n0228_023:0668b23": "法師所聞，汝隨所聞般若波羅蜜多處，當生",
    "T08n0228_023:0668b24": "大師想，尊重恭敬承事供養，是即知恩為報",
    "T08n0228_023:0668b25": "恩者。應作是念：「此即是我真善知識。我聞此",
    "T08n0228_023:0668b26": "般若波羅蜜多故，不退轉於阿耨多羅三藐",
    "T08n0228_023:0668b27": "三菩提，得近阿耨多羅三藐三菩提，不離如",
    "T08n0228_023:0668b28": "來、應供、正等正覺，生諸佛剎不生無佛剎中，",
    "T08n0228_023:0668b29": "遠離諸難不生難處。」善男子！汝應為求如是",
    "T08n0228_023:0668c01": "功德利故隨從法師，不應為世間財利名譽",
    "T08n0228_023:0668c02": "故隨從法師。又復以重法心故，於法師所尊",
    "T08n0228_023:0668c03": "重恭敬，承事供養如大師想。常應覺知所有",
    "T08n0228_023:0668c04": "魔事，或時惡魔有因緣故，於說法者以好上",
    "T08n0228_023:0668c05": "妙色聲香味觸而為供養。彼說法者以方便",
    "T08n0228_023:0668c06": "力故受是五欲，汝於爾時不應生起不清淨",
    "T08n0228_023:0668c07": "心而為障礙，但作是念：「我無如是方便力故，",
    "T08n0228_023:0668c08": "而說法師為欲利樂一切眾生令種善根故，",
    "T08n0228_023:0668c09": "雖受是五欲，於菩薩摩訶薩無有少法可",
    "T08n0228_023:0668c10": "為障礙。」善男子！汝於爾時應當安住諸法",
    "T08n0228_023:0668c11": "實相。何等名為諸法實相？所謂一切法無染",
    "T08n0228_023:0668c12": "無淨。何以故？一切法自性空故，是中無我、無",
    "T08n0228_023:0668c13": "人、無眾生、無壽者，一切法如夢、如幻、如影、如",
    "T08n0228_023:0668c14": "響，如是名為諸法實相。汝若如是安住，即不",
    "T08n0228_023:0668c15": "久得聞般若波羅蜜多。善男子！又復應當覺",
    "T08n0228_023:0668c16": "知魔事，或時魔因緣故，令說法者於聽法者",
    "T08n0228_023:0668c17": "心生嫌惡。汝於爾時為求法故，不應暫起諸",
    "T08n0228_023:0668c18": "違礙想，於其法師益加尊重愛樂恭敬。汝當",
    "T08n0228_023:0668c19": "不久得聞般若波羅蜜多。』",
    "T08n0228_023:0668c20": "「爾時，常啼菩薩摩訶薩聞空中聲為教示已，",
    "T08n0228_023:0668c21": "即隨所教東行求般若波羅蜜多。東行未久",
    "T08n0228_023:0668c22": "即作是念：『我於向者云何不能問空中聲，東",
    "T08n0228_023:0668c23": "行遠近至何方處？從誰得聞般若波羅蜜多？』",
    "T08n0228_023:0668c24": "作是念已，憂愁啼泣，即於彼住，復作念言：『我",
    "T08n0228_023:0668c25": "住於此一日二日乃至七日，若身若心無疲",
    "T08n0228_023:0668c26": "倦想，不念睡眠、不念飲食、不念寒熱、不念晝",
    "T08n0228_023:0668c27": "夜，但一心念般若波羅蜜多。』譬如有人唯生",
    "T08n0228_023:0668c28": "一子，愛念甚重而忽喪歿，是時父母無復餘",
    "T08n0228_023:0668c29": "念，唯大苦惱憂愁啼泣。須菩提！常啼菩薩摩",
    "T08n0228_023:0669a01": "訶薩亦復如是，當於爾時無復餘念，但念何",
    "T08n0228_023:0669a02": "時於何方處，從誰得聞般若波羅蜜多？」◎",
    "T08n0228_023:0669a03": "佛說佛母出生三法藏般若波羅蜜多經卷",
    "T08n0228_023:0669a04": "第二十三"
}