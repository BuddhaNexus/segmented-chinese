{
    "X11n0269_001:0705a03": "首楞嚴經集解熏聞記卷第一",
    "X11n0269_001:0705a05": "吳興沙門　仁岳　述",
    "X11n0269_001:0705a06": "　歸命如來藏　　顯祕修多羅　　教主釋迦文",
    "X11n0269_001:0705a07": "　塵剎遍知者　　文殊阿難等　　菩薩賢聖僧",
    "X11n0269_001:0705a08": "　惟以無緣慈　　證明及加護　　誰昔諸法師",
    "X11n0269_001:0705a09": "　疏茲首楞義　　而我甞撰集　　授彼持經人",
    "X11n0269_001:0705a10": "　注釋或未詳　　流通猶寡益　　是故今覆述",
    "X11n0269_001:0705a11": "　助發于來蒙　　願同觀世音　　熏聞成正覺",
    "X11n0269_001:0705a12": "解說首題已如別卷今釋經文文句分三一序分二",
    "X11n0269_001:0705a13": "正宗分三流通分初東晉安法師立此三分判釋眾",
    "X11n0269_001:0705a14": "經至有唐奘法師譯佛地論而西域親光菩薩判佛",
    "X11n0269_001:0705a15": "地經果有三分一教起因緣分二聖教所說分三依",
    "X11n0269_001:0705a16": "教奉行分乃與序正流通辭異義同則知安師所立",
    "X11n0269_001:0705a17": "冥符親光之說也今經從如是我聞至提獎阿難及",
    "X11n0269_001:0705a18": "摩登伽歸來佛所為序分阿難見佛至第九卷若他",
    "X11n0269_001:0705a19": "說者即魔王說為正宗分即時如來將罷法座下為",
    "X11n0269_001:0705a20": "流通分。",
    "X11n0269_001:0705a21": "就序分中復分為二一從如是至文殊師利而為上",
    "X11n0269_001:0705a22": "首為證信序二從時波斯匿王下為發起序此二亦",
    "X11n0269_001:0705a23": "名通序別序通序通諸教別序別一經且初證信序",
    "X11n0269_001:0705a24": "者言如是等令聞者不疑故涅槃後分云佛垂涅槃",
    "X11n0269_001:0705b01": "阿難問佛如來滅後結集法藏一切經初安何等語",
    "X11n0269_001:0705b02": "佛言當安如是我聞一時佛住某方某處與諸四眾",
    "X11n0269_001:0705b03": "而說是經智度論云三世諸佛經初皆稱如是語準",
    "X11n0269_001:0705b04": "興福釋經序文為六一指所聞法二敘能聞人三陳",
    "X11n0269_001:0705b05": "說教時四標垂化主五彰演法處六述同聞眾資中",
    "X11n0269_001:0705b06": "以此六事合為二門一說經時處二引眾同聞至于",
    "X11n0269_001:0705b07": "長水亦復承用今謂合前五事以為一門於義太略",
    "X11n0269_001:0705b08": "處中而判當分三句一傳法時二感佛處三同聞眾",
    "X11n0269_001:0705b09": "初傳法時者謂如是我聞一時也智論亦將此六字",
    "X11n0269_001:0705b10": "作一章釋之今故例彼原夫晉魏以前譯經多云聞",
    "X11n0269_001:0705b11": "如是或曰我聞如是至後秦羅什翻法華經云如是",
    "X11n0269_001:0705b12": "我聞自此相沿以為定式。▲注孤山者圓師所居也",
    "X11n0269_001:0705b13": "向下真際長水等皆以處目人具如說題出其疏鈔。",
    "X11n0269_001:0705b14": "▲所傳之法者謂結集家傳佛能詮所詮之法也能",
    "X11n0269_001:0705b15": "詮之文與佛不異故曰如所詮之理無非真實故曰",
    "X11n0269_001:0705b16": "是又文如其理故云如理如其文故云是然理通四",
    "X11n0269_001:0705b17": "教則如是之法偏圓不同具如天台諸經疏分別其",
    "X11n0269_001:0705b18": "相今簡偏取圓唯一如來藏心是經法體部屬開顯",
    "X11n0269_001:0705b19": "講者悉之。▲能傳之人者阿難自謂也智論問曰佛",
    "X11n0269_001:0705b20": "法中言一切法空無有吾我云何佛經初言如是我",
    "X11n0269_001:0705b21": "聞答曰佛弟子輩雖知無我隨俗法說我非實我也",
    "X11n0269_001:0705b22": "聞者耳根不破聲至可聞處作意欲聞根塵意和合",
    "X11n0269_001:0705b23": "得聞也孤山約四教義明四種我聞一我我聞聞二",
    "X11n0269_001:0705b24": "我無我聞不聞三無我我不聞聞四非我非無我不",
    "X11n0269_001:0705c01": "聞不聞前三種我聞是昔所聞方便之義後一我聞",
    "X11n0269_001:0705c02": "是今正意末學膚受以廣為煩故集解銷文從略而",
    "X11n0269_001:0705c03": "示也。▲會機會理之時者孤山谷響鈔云會合也謂",
    "X11n0269_001:0705c04": "今楞嚴之教下合現未之機故曰會機上合常住真",
    "X11n0269_001:0705c05": "心故曰會理機理會合一義在茲。▲如是之經我從",
    "X11n0269_001:0705c06": "佛聞者依事相釋也通慧生信鈔云如是等者乃是",
    "X11n0269_001:0705c07": "阿難領諾迦葉舉問之辭能舉發人以曾聞之法言",
    "X11n0269_001:0705c08": "之即經題也豈無句逗數字耶反至所答之義且總",
    "X11n0269_001:0705c09": "而領會不牒其繁辭故云如是若今人之談說領前",
    "X11n0269_001:0705c10": "人意則云如此同也故佛地論曰如是我聞者謂總",
    "X11n0269_001:0705c11": "顯已聞傳佛教者言如是事我昔曾聞也說教時者",
    "X11n0269_001:0705c12": "通指經竟為一時也如涅槃中佛言我往一時在恒",
    "X11n0269_001:0705c13": "河岸又云我於一時在迦尸國等其事同焉。",
    "X11n0269_001:0705c14": "二佛在下感佛處注梵語等亦真際疏也經文雖隔",
    "X11n0269_001:0705c15": "解者未異則不標目他皆效此。▲佛地論下彼文具",
    "X11n0269_001:0705c16": "云具一切智一切種智離煩惱障及所知障於一切",
    "X11n0269_001:0705c17": "法一切種相能自開覺亦能開覺一切有情如睡夢",
    "X11n0269_001:0705c18": "覺如蓮華開故名為佛應知一切智一切法者真諦",
    "X11n0269_001:0706a01": "智境也一切種智一切種相者俗諦智境也以照真",
    "X11n0269_001:0706a02": "故離煩惱障能自開覺以照俗故離所知障能覺一",
    "X11n0269_001:0706a03": "切有情如睡夢覺如蓮華開者總譬二智覺了之義",
    "X11n0269_001:0706a04": "也又夢覺喻真智一物叵得故華開喻俗智具見諸",
    "X11n0269_001:0706a05": "相故在者住也者或曰暫居名在久停為住今依天",
    "X11n0269_001:0706a06": "台諸疏在即是住智論云四種身儀皆名為住又為",
    "X11n0269_001:0706a07": "恐怖魔軍令弟子歡喜入種種禪定故於中住。▲以",
    "X11n0269_001:0706a08": "佛內住首楞嚴者論明四種住義一天住謂布施持",
    "X11n0269_001:0706a09": "戒善心也二梵住謂慈悲喜捨四無量心乃至悲想",
    "X11n0269_001:0706a10": "天因也三聖住謂空無相無作三三昧也四佛住謂",
    "X11n0269_001:0706a11": "首楞嚴等百八三昧力無畏等八萬四千度人法門",
    "X11n0269_001:0706a12": "也佛雖住定示同人法行住坐臥四儀宛然斯由自",
    "X11n0269_001:0706a13": "受用身內冥法性外應羣品故曰能建大義。▲迹住",
    "X11n0269_001:0706a14": "者迹以對本為名約土言之則本住寂光迹居堪忍",
    "X11n0269_001:0706a15": "也。▲中印度如說題憍薩羅國都城之號者擕李證",
    "X11n0269_001:0706a16": "真鈔云為簡南憍薩羅國故廢國名而標城號。▲貨",
    "X11n0269_001:0706a17": "財者蔡氏化清經曰貨者化也變化反易之物故字",
    "X11n0269_001:0706a18": "有化也。▲欲境者謂五塵境生人須欲之心故。▲多",
    "X11n0269_001:0706a19": "聞者義淨三藏譯舍衛為名稱但得其一耳。▲能脫",
    "X11n0269_001:0706a20": "者謂出家斷結之士也。▲祇桓者長水云具云祇陀",
    "X11n0269_001:0706a21": "此云戰勝即太子名桓即林也今謂以桓為林非也",
    "X11n0269_001:0706a22": "案西域記並應法師音義並云祇洹訛也正言逝多",
    "X11n0269_001:0706a23": "此云勝氏若言林者梵云婆那故知桓字與洹不殊。",
    "X11n0269_001:0706a24": "▲須達市園者具云須達多此云給孤獨亦曰善施",
    "X11n0269_001:0706b01": "市猶買也西域記云給孤獨長者聞佛功德深生尊",
    "X11n0269_001:0706b02": "敬願建精舍請佛降臨佛命舍利子膽揆唯太子逝",
    "X11n0269_001:0706b03": "多園地爽塏尋詣太子具以情告太子戲言金徧乃",
    "X11n0269_001:0706b04": "賣善施聞之心豁如也即出藏金隨言布地有少未",
    "X11n0269_001:0706b05": "滿太子請留白佛此誠良田宜植善種即於空地建",
    "X11n0269_001:0706b06": "立精舍世尊即之告阿難曰園地善施所買林樹逝",
    "X11n0269_001:0706b07": "多所施二人同心式崇功業自今已去應謂此地為",
    "X11n0269_001:0706b08": "逝多樹給孤獨園。",
    "X11n0269_001:0706b09": "三同聞眾有二一聲聞眾二辟支眾法華論明先列",
    "X11n0269_001:0706b10": "聲聞者為顯親聞後不謗故又攝不定性迴心入大",
    "X11n0269_001:0706b11": "故乃至云令菩薩敬故地論大同應知兩論皆五性",
    "X11n0269_001:0706b12": "宗並言不定性迴心耳今經顯示定性皆獲一乘反",
    "X11n0269_001:0706b13": "驗彼宗權說明矣。",
    "X11n0269_001:0706b14": "初聲聞眾又三一標類。▲經與大比丘眾與猶共也",
    "X11n0269_001:0706b15": "智論約七義釋共謂一處一時一心一戒一見一道",
    "X11n0269_001:0706b16": "一解脫是名為共阿難與眾同茲七義故也。▲梵語",
    "X11n0269_001:0706b17": "摩訶此云大或曰多或言勝天王等大人所敬故大",
    "X11n0269_001:0706b18": "也數至千二百五十人故多也能破九十六種論議",
    "X11n0269_001:0706b19": "故勝也。▲注比丘含三義謂清淨活命故名乞士能",
    "X11n0269_001:0706b20": "斷煩惱故名破惡當剃髮至受戒時魔王言是人必",
    "X11n0269_001:0706b21": "得涅槃故名怖魔由此因中三名能成果上三號即",
    "X11n0269_001:0706b22": "下文阿羅漢三義也由乞士因成應供果由破惡因",
    "X11n0269_001:0706b23": "成殺賊果由怖魔因成無生果四人以上為眾者梵",
    "X11n0269_001:0706b24": "云僧伽此言和合眾以說戒事四人能辦故多人可",
    "X11n0269_001:0706c01": "知。▲三迦葉者一優樓頻蠡迦葉二伽耶迦葉三那",
    "X11n0269_001:0706c02": "提迦葉具如第五卷注兄有五百弟子二弟各二百",
    "X11n0269_001:0706c03": "五十共一千人。▲先並事火者如此經云諸迦葉波",
    "X11n0269_001:0706c04": "並婆羅門勤心役身事火崇水求出生死者是也。▲",
    "X11n0269_001:0706c05": "翻邪入正者法華疏記具明如來作十種神變化優",
    "X11n0269_001:0706c06": "樓頻蠡師徒皆伏得沙門果並以術具投之於水隨",
    "X11n0269_001:0706c07": "流而下二弟并五百弟子見之亦皆歸佛云云。▲內",
    "X11n0269_001:0706c08": "冥中道者約開權後說下歎德文備矣。▲準涅槃下",
    "X11n0269_001:0706c09": "彼經迦葉菩薩問佛云何得廣大為眾作依止等佛",
    "X11n0269_001:0706c10": "以四依一品答之文云有四種人能護正法為世所",
    "X11n0269_001:0706c11": "依即四果人也又曰第四果人名阿羅漢斷諸煩惱",
    "X11n0269_001:0706c12": "住第十地得自在智隨人所樂種種色像悉能示現",
    "X11n0269_001:0706c13": "今孤山意謂諸大眾皆是從十地之本示四果之迹",
    "X11n0269_001:0706c14": "蓋從多分而說也其間必有適蒙開權如入初住者",
    "X11n0269_001:0706c15": "如法華中三周得記豈無其人乎。",
    "X11n0269_001:0706c16": "二佛子下歎德。▲注開權發迹者如云開方便門示",
    "X11n0269_001:0706c17": "真實相決了聲聞法是諸經之王即開權之文也又",
    "X11n0269_001:0706c18": "云知眾樂小法而畏於大智是故諸菩薩作聲聞緣",
    "X11n0269_001:0707a01": "覺此發迹之文也。▲從佛口生者聞能詮聲教也。▲",
    "X11n0269_001:0707a02": "從法化生者悟所詮實理也由茲教理故法身慧命",
    "X11n0269_001:0707a03": "於是而生初住分真能百界作佛八相利物故曰得",
    "X11n0269_001:0707a04": "佛法分。▲堪紹佛種安住下釋住義三德祕藏謂法",
    "X11n0269_001:0707a05": "身般若解脫名祕密之藏。▲住持下釋持義如八萬",
    "X11n0269_001:0707a06": "四千陀羅尼門即總持善法也。▲二十五有者謂四",
    "X11n0269_001:0707a07": "洲四惡趣六欲並梵天四禪四空處無想五那含云",
    "X11n0269_001:0707a08": "云涅槃明二十五王三昧破二十五有初用無垢三",
    "X11n0269_001:0707a09": "昧破地獄有乃至用我三昧破非想有所言王三昧",
    "X11n0269_001:0707a10": "者智者云空假未得為王中道調真故得稱王。▲經",
    "X11n0269_001:0707a11": "能於國土成就威儀者前超諸有即上合十方諸佛",
    "X11n0269_001:0707a12": "本妙覺心也今成威儀即下合十方一切六道眾生",
    "X11n0269_001:0707a13": "也。▲注有威下左傳曰有威而可畏謂之威有儀而",
    "X11n0269_001:0707a14": "可象謂之儀又曰君有君之威儀其臣畏而愛之則",
    "X11n0269_001:0707a15": "而蒙之故能有其國家令聞長世臣有臣之威儀其",
    "X11n0269_001:0707a16": "下畏而愛之故能守其官職保族宜家令聲聞有聲",
    "X11n0269_001:0707a17": "聞威儀令出家者畏而象之故能從佛轉輪妙堪遺",
    "X11n0269_001:0707a18": "囑等。▲所謂下引淨名文顯不思議用也智者云聲",
    "X11n0269_001:0707a19": "聞入定不能現四威儀如迦葉入定至彌勒出世方",
    "X11n0269_001:0707a20": "乃現變不思議定有體有用故能不起現諸威儀如",
    "X11n0269_001:0707a21": "修羅琴隨人吐韻。▲法有摧碾煩惱義者以佛教法",
    "X11n0269_001:0707a22": "轉入他心復由行法乃能摧惑故法華疏以教為能",
    "X11n0269_001:0707a23": "轉行為所轉能所和合方得輪名。▲見佛始卒者始",
    "X11n0269_001:0707a24": "鹿苑終鶴林亦約多分為言如身子目連先佛入滅",
    "X11n0269_001:0707b01": "則不至涅槃然今經云最後垂範已有遺囑之意如",
    "X11n0269_001:0707b02": "下文所引。▲乃至迦葉阿難等來者谷響云于時迦",
    "X11n0269_001:0707b03": "葉在靈鷲山入滅受想定至佛滅後始來阿難在娑",
    "X11n0269_001:0707b04": "羅林外為魔所罥至佛垂滅方來。▲毗尼云律者谷",
    "X11n0269_001:0707b05": "響云律銓也詮量輕重犯不犯等稟之則出生死者",
    "X11n0269_001:0707b06": "遺教云依因此戒得生諸禪定及滅苦智慧。▲普現",
    "X11n0269_001:0707b07": "色身等如觀音說圓通中。▲今從部意正為末者即",
    "X11n0269_001:0707b08": "前遺囑下法意是也又如阿難云我雖未度願度末",
    "X11n0269_001:0707b09": "劫一切眾生阿難既然諸皆可識。",
    "X11n0269_001:0707b10": "三其名下列名。▲注或尚年臘者如下文憍陳那云",
    "X11n0269_001:0707b11": "我在鹿苑及於雞園觀見如來最初成道於佛音聲",
    "X11n0269_001:0707b12": "悟明四諦臘者歲終祭祀之名也風俗通云夏曰嘉",
    "X11n0269_001:0707b13": "平殷曰清祀周曰大[示*昔]漢曰臘臘獵也獵取禽獸祭",
    "X11n0269_001:0707b14": "先祖也或云臘者接也新故交接也故經律中謂七",
    "X11n0269_001:0707b15": "月十五日為佛臘日蓋取其義。▲或尚聲德者如下",
    "X11n0269_001:0707b16": "文引增一是也身子八歲為國論師聲震五竺。▲鶖",
    "X11n0269_001:0707b17": "或作[步*鳥]玉篇云水鳥也。▲鷺爾雅云舂鉏郭璞云白",
    "X11n0269_001:0707b18": "鷺也。▲菽者楊泉物理論云豆之總名。▲苗裔者說",
    "X11n0269_001:0707b19": "文云裔衣裾也應法師云以子孫為苗裔者取下垂",
    "X11n0269_001:0707b20": "義。▲舍利弗舅氏者法華疏云初論勝於娣娣孕論",
    "X11n0269_001:0707b21": "則不勝知所懷者智人也寄辯尚爾何況出胎即棄",
    "X11n0269_001:0707b22": "家往南天竺讀十八經時人笑云累世難通一生非",
    "X11n0269_001:0707b23": "冀喟然歎曰在家為娣所勝出路為他所輕誓讀不",
    "X11n0269_001:0707b24": "休無暇翦爪時人呼為長爪梵志學訖還家問甥所",
    "X11n0269_001:0707c01": "在遂往佛所思惟良久不得一法入心語佛言一切",
    "X11n0269_001:0707c02": "法不忍忍即安義此言一切法我皆能破使不得安",
    "X11n0269_001:0707c03": "佛問汝見是忍不此墮兩負處若我見忍前已云一",
    "X11n0269_001:0707c04": "切不忍若我見不忍無以勝佛即時低頭得法眼淨。",
    "X11n0269_001:0707c05": "▲滿慈子者從父母兩緣得名或云滿願子支謙譯",
    "X11n0269_001:0707c06": "度無極經名滿祝子謂父於滿江禱梵天而得其子",
    "X11n0269_001:0707c07": "又祝與呪同故楊子曰螟蠕之子殪而逢蜾蠃祝之",
    "X11n0269_001:0707c08": "是也此單從父緣立稱也既善且吉者谷響云既已",
    "X11n0269_001:0707c09": "也且兼也亦名善現等應知善相不唯空物亦能感",
    "X11n0269_001:0707c10": "物故譬喻經云舍衛國長者名鳩留產生一子字須",
    "X11n0269_001:0707c11": "菩提有然福報食器皆空所欲皆滿然則空非斷無",
    "X11n0269_001:0707c12": "表妙有之不亡也。▲以觀塵性空得道者下文說圓",
    "X11n0269_001:0707c13": "通云我亦觀佛最初成道觀不淨相生大厭離悟諸",
    "X11n0269_001:0707c14": "色性以從不淨白骨微塵歸於虗空空色二無成無",
    "X11n0269_001:0707c15": "學道如來印我名尼沙陀。",
    "X11n0269_001:0707c16": "二復有下辟支眾。▲經並其初心興福云初發大乘",
    "X11n0269_001:0707c17": "心也準下文云及諸新發心菩薩其數凡有十恒河",
    "X11n0269_001:0707c18": "沙證此初心誠然是大又云或緣覺初心上標無學",
    "X11n0269_001:0708a01": "下列初心證未俱來表盡迴心入大今秪取後解何",
    "X11n0269_001:0708a02": "則既云並其初心即指緣覺而為其也指第六卷發",
    "X11n0269_001:0708a03": "心為證殊不相應。▲注此是部行遇佛迴向者意謂",
    "X11n0269_001:0708a04": "部行緣覺出有佛世唯是獨覺出無佛世耳麟喻者",
    "X11n0269_001:0708a05": "名出俱舍說文云麒麟仁獸也爾雅云麟麇身牛尾",
    "X11n0269_001:0708a06": "一角(麟與麟同)又春秋感精符曰麟一角明海內共一主",
    "X11n0269_001:0708a07": "也獨覺亦爾大千唯一故以為喻。▲觀十二因緣者",
    "X11n0269_001:0708a08": "如法界次第此十二法展轉能感於果故名因互相",
    "X11n0269_001:0708a09": "由藉而有故名緣。▲無師自悟者觀華飛葉落等悟",
    "X11n0269_001:0708a10": "無常空也。▲大權引實者以法身大士應為辟支引",
    "X11n0269_001:0708a11": "接實行之人同來佛所也。▲私謂者蒼頡篇單作厶",
    "X11n0269_001:0708a12": "取自營之義若從禾者不公曰私乃興自營左右之",
    "X11n0269_001:0708a13": "異故章安荊谿凡撰集一家教文有自說者並云私",
    "X11n0269_001:0708a14": "謂今亦傚之。▲經家者即結集人也。▲況部行亦出",
    "X11n0269_001:0708a15": "無佛世者法華疏云部行緣覺在無佛世師徒化訓",
    "X11n0269_001:0708a16": "是也然則沇師之說誤矣。▲已上止集聲聞辟支二",
    "X11n0269_001:0708a17": "眾者谷響云菩薩眾別序備矣即經云恒沙菩薩來",
    "X11n0269_001:0708a18": "聚道場是也所以不列雜眾者且事起自恣非俗眾",
    "X11n0269_001:0708a19": "所參是故但有三乘僧也至齋畢旋歸王及大臣長",
    "X11n0269_001:0708a20": "者居士俱來隨佛願聞法要事在明日故有俗眾。",
    "X11n0269_001:0708a21": "二屬諸下發起序為二一通緣二別緣初又二一休",
    "X11n0269_001:0708a22": "夏敷經。▲注自恣律開三日四分云安居竟自恣則",
    "X11n0269_001:0708a23": "七月十六日為定又云僧十四日自恣尼十五日自",
    "X11n0269_001:0708a24": "恣南山云此謂相依問罪故制異日及論作法三日",
    "X11n0269_001:0708b01": "通用克定一期十六日定若有難者如五百問中一",
    "X11n0269_001:0708b02": "月日自恣鮮能自訟者谷響云鮮少也訟責也恣僧",
    "X11n0269_001:0708b03": "舉過者南山云縱宣己罪恣僧舉過內彰無私隱外",
    "X11n0269_001:0708b04": "顯有瑕疵身口託於他人故曰自恣。▲經十方菩薩",
    "X11n0269_001:0708b05": "尋謂自恣後十方菩薩亦來佛所也慤沇節三疏從",
    "X11n0269_001:0708b06": "此至文殊師利而為上首判在通序列眾之中孤山",
    "X11n0269_001:0708b07": "長水皆判屬別序今取後義。▲注大論下文出第五",
    "X11n0269_001:0708b08": "又四十九云菩提秦言無上智慧薩埵名大心為無",
    "X11n0269_001:0708b09": "上智慧故求大心也。▲欲請楞嚴之祕說者資中長",
    "X11n0269_001:0708b10": "水亦同此解是則菩薩知機知應專為此經而來今",
    "X11n0269_001:0708b11": "更釋之。▲言密義者且通指大乘法要耳謂恣決心",
    "X11n0269_001:0708b12": "疑之外方將更求大乘微密之義也下文為諸會中",
    "X11n0269_001:0708b13": "宣示深奧即詶其請深奧非密義乎。▲經敷座宴安",
    "X11n0269_001:0708b14": "者前自恣文雖曰比丘必兼於佛自恣屬戒宴安是",
    "X11n0269_001:0708b15": "定宣示為慧聖人應物垂範則三學存焉問處何經",
    "X11n0269_001:0708b16": "律知佛自恣答增一云如來同僧坐於草座告諸比",
    "X11n0269_001:0708b17": "丘我欲受歲又新歲經云佛自叉手向諸比丘悔過",
    "X11n0269_001:0708b18": "等云云。▲注亦猶下谷響云無量義則開為合序以",
    "X11n0269_001:0708b19": "經先談從一清淨道開出二道三法四果是故法華",
    "X11n0269_001:0708b20": "合為一道若普集經則正為依序以彼先說佛身之",
    "X11n0269_001:0708b21": "正報是故淨名示佛國之依報。▲迦陵頻伽者應法",
    "X11n0269_001:0708b22": "師云此鳥本出雪山在[穀-禾+卵]中即能鳴其聲和雅聽者",
    "X11n0269_001:0708b23": "無厭。▲經恒沙者大論云恒河中沙一切算數所不",
    "X11n0269_001:0708b24": "能知唯佛及法身菩薩能知其數。▲注妙德者涅槃",
    "X11n0269_001:0708c01": "云了了見佛性猶如妙德等佛性非三德不顯故須",
    "X11n0269_001:0708c02": "以法身等釋之。▲分證者圓教初住已上皆名分證",
    "X11n0269_001:0708c03": "今指等覺也然此菩薩本是龍種上尊王佛迹輔釋",
    "X11n0269_001:0708c04": "迦豈唯文殊諸聲聞等咸有本迹廣如法華疏記。",
    "X11n0269_001:0708c05": "二時下因齊應供又二一佛應王宮。▲經宮掖者班",
    "X11n0269_001:0708c06": "固西都賦云後宮則有掖庭椒房呂向注曰掖宮名",
    "X11n0269_001:0708c07": "在天子左右如肘掖也。▲注齊者齊也者祭統云齊",
    "X11n0269_001:0708c08": "之為言齊也齊以致齊。△二城中下僧應臣舍。▲經",
    "X11n0269_001:0708c09": "飯僧者謂以食請僧飯之飯扶晚切餐也曲禮云飯",
    "X11n0269_001:0708c10": "黍毋以著。▲注天竺下文出西域記谷響引韓子曰",
    "X11n0269_001:0708c11": "重厚自居謂之長者玉藻云居士錦帶鄭康成注曰",
    "X11n0269_001:0708c12": "居士道藝處士也。",
    "X11n0269_001:0708c13": "二唯有下別緣有三一阿難遭術二如來垂救三文",
    "X11n0269_001:0708c14": "殊攝還初又三一失僧次。▲經不遑僧次遑暇也四",
    "X11n0269_001:0708c15": "分律明請僧有二種謂僧次請別請也雖律開別請",
    "X11n0269_001:0708c16": "而諸文中多斥別請偏讚僧次十誦律云別請佛及",
    "X11n0269_001:0708c17": "五百羅漢不如僧次請一似像極惡比丘成論云僧",
    "X11n0269_001:0708c18": "次請僧如飲海水即飲眾流。▲注涅槃下陳如品說",
    "X11n0269_001:0709a01": "阿難初為侍者先求世尊與我三願一者如來設以",
    "X11n0269_001:0709a02": "故衣賜我聽我不受二者如來設受檀越別請聽我",
    "X11n0269_001:0709a03": "不從三者聽我出入無有時節佛讚阿難具足智慧",
    "X11n0269_001:0709a04": "預見譏嫌何以故當有人言汝為衣食故奉給如來",
    "X11n0269_001:0709a05": "是故先求不受故衣不隨別請出入有時則不能得",
    "X11n0269_001:0709a06": "廣作利益四部之眾是故欲求出入無時今經云先",
    "X11n0269_001:0709a07": "受別請者即不從佛行也既無上座及阿闍梨者以",
    "X11n0269_001:0709a08": "因僧次應諸齊主也。▲途中獨歸顯無伴侶此為下",
    "X11n0269_001:0709a09": "文遭術張本。▲其日無供謂祇園間更無檀越致供",
    "X11n0269_001:0709a10": "是故入城乞食也。△二即時下求齊主。▲經於所遊",
    "X11n0269_001:0709a11": "城即室羅筏城準摩登伽經云阿難持鉢入舍衛城",
    "X11n0269_001:0709a12": "乞食於其路次見旃陀羅女故知非別城也以城在",
    "X11n0269_001:0709a13": "祇園北僅五六里故食時持鉢可往復也心中初求",
    "X11n0269_001:0709a14": "最後檀越望前僧次是為最後。▲注體色量者律明",
    "X11n0269_001:0709a15": "鉢體大要有二泥及鐵也色者熏作黑色赤色或孔",
    "X11n0269_001:0709a16": "雀咽色鴿色等量者大鉢受三斗小者受斗半中品",
    "X11n0269_001:0709a17": "可知南山云此姬周之斗也準唐斗上鉢一斗下者",
    "X11n0269_001:0709a18": "五升。▲剎利王族者具云剎帝利此翻田主西域記",
    "X11n0269_001:0709a19": "明此姓云奕世君臨仁恕為志。▲旃陀魁膾者谷響",
    "X11n0269_001:0709a20": "云梵語旃陀羅此翻屠者正言旃茶羅此云嚴幟謂",
    "X11n0269_001:0709a21": "惡業自嚴行持標幟搖鈴持竹為自標故魁師也膾",
    "X11n0269_001:0709a22": "切割也。▲欲令下釋發意圓成等孤山意以皆趣菩",
    "X11n0269_001:0709a23": "提菩提即具無量功德也今解無量功德亦應約眾",
    "X11n0269_001:0709a24": "生得益差別論之謂施我食者隨其淨穢所求功德",
    "X11n0269_001:0709b01": "悉令滿足。▲經欽仰如來開闡無遮謂遵佛訶誡平",
    "X11n0269_001:0709b02": "等行乞也。▲注善現捨貧從富者維摩疏云貧人用",
    "X11n0269_001:0709b03": "乏常憂不足慈心無諍將讙彼意故不從乞富家幸",
    "X11n0269_001:0709b04": "豐乞不為損等。▲飲光捨富從貧者飲光即迦葉也",
    "X11n0269_001:0709b05": "疏云其有慈悲之心見貧窮者持鉢往福使現轉報",
    "X11n0269_001:0709b06": "來生免若又貧者遭苦必易化度富者著樂會不從",
    "X11n0269_001:0709b07": "化等皆為淨名所訶者彼訶善現云若能於食等者",
    "X11n0269_001:0709b08": "諸法亦等諸法等者於食亦等如是行乞乃可取食",
    "X11n0269_001:0709b09": "訶飲光云有慈悲心而不能普捨豪富從貧乞迦葉",
    "X11n0269_001:0709b10": "住平等法應次第乞食就佛所印者佛命二人行詣",
    "X11n0269_001:0709b11": "問疾故述昔日被彈之事佛既印可即同佛訶。▲經",
    "X11n0269_001:0709b12": "城隍者說文云城池無水曰隍蒼頡篇云城下坑也。",
    "X11n0269_001:0709b13": "△三經室。▲經爾時阿難因乞食次據摩登伽經云",
    "X11n0269_001:0709b14": "阿難乞食訖還祇洹林於其路次見旃陀羅女則與",
    "X11n0269_001:0709b15": "今經敘事稍別不須會通也然摩登伽經凡有三譯",
    "X11n0269_001:0709b16": "一名摩鄧女經一卷後漢安世高譯二名摩登伽經",
    "X11n0269_001:0709b17": "三卷吳竺律炎共支謙譯三名摩鄧女解形中六事",
    "X11n0269_001:0709b18": "經一卷東晉失譯唯吳本最詳今略錄之初阿難見",
    "X11n0269_001:0709b19": "女持瓶取水往彼語言今我渴乏甚欲須飲女以淨",
    "X11n0269_001:0709b20": "水授與阿難飲訖還其所止此女染著阿難容貌欲",
    "X11n0269_001:0709b21": "心猛盛遂還母所而作是言阿難比丘我甚愛樂欲",
    "X11n0269_001:0709b22": "得為夫如母力者能辦斯事母言有二種人雖加呪",
    "X11n0269_001:0709b23": "術無如之何一者斷欲二者死人自餘之者吾能調",
    "X11n0269_001:0709b24": "伏沙門瞿曇煩惱已盡及其眷屬咸離欲穢如何於",
    "X11n0269_001:0709c01": "彼反起惡業女復泣言若母不得我必捨命母聞斯",
    "X11n0269_001:0709c02": "言慘然不悅乃於舍內牛糞塗地以布白茅於此場",
    "X11n0269_001:0709c03": "中然大猛火用妙遏迦華百有八枚誦呪一周輙以",
    "X11n0269_001:0709c04": "一莖投之火內即誦其呪(呪有十句具在經文)誦已曰若天若",
    "X11n0269_001:0709c05": "魔若乾闥婆火神聞我此呪及吾祠祀宜應急令阿",
    "X11n0269_001:0709c06": "難至此作是語已阿難心即迷亂不自覺知行詣其",
    "X11n0269_001:0709c07": "舍悲噎哽塞泣淚而言我何薄祐遇斯苦難大悲世",
    "X11n0269_001:0709c08": "尊寧不垂愍云云。▲注食米臍外道應法師云舊言",
    "X11n0269_001:0709c09": "食米屑此外道修苦行合手大指及第二指以物縛",
    "X11n0269_001:0709c10": "之往至人家舂糓簸米處以彼縛指拾取米屑聚置",
    "X11n0269_001:0709c11": "掌中隨得少多去以為食若全粒者即不取之亦名",
    "X11n0269_001:0709c12": "[孚*鳥]鳩行外道拾米如[孚*鳥]鳩行也昔五百世下此出摩",
    "X11n0269_001:0709c13": "鄧女經今言登伽者誤。▲危窘之意者窘急迫也。▲",
    "X11n0269_001:0709c14": "得道俱戒者亦名道共戒與真道共俱自然不犯也。",
    "X11n0269_001:0709c15": "▲唯存正使謂初果以上雖有三毒不邪起故即思",
    "X11n0269_001:0709c16": "惑也非婦不婬約在家得果者言之於他境不犯又",
    "X11n0269_001:0709c17": "於己妻亦離非時非處等。▲懇地不夭者初果掘地",
    "X11n0269_001:0709c18": "蟲離一寸乃至四果離四寸故元夭命之愆也。▲不",
    "X11n0269_001:0710a01": "計性實者雖有事中相應獨頭二種無明了法從緣",
    "X11n0269_001:0710a02": "不起性執也。▲欲飽還來之事谷響引阿含云三果",
    "X11n0269_001:0710a03": "退家毀失律儀不失道共俗人生謗言無聖法佛言",
    "X11n0269_001:0710a04": "欲飽起厭不久當還更求出家諸比丘不度佛即度",
    "X11n0269_001:0710a05": "之便得四果阿難問言大德是學退無學退答言學",
    "X11n0269_001:0710a06": "退此即慧解脫人退為初果於初果身中作初果人",
    "X11n0269_001:0710a07": "為事也。▲初果生殺羊家者大論云初果生屠羊家",
    "X11n0269_001:0710a08": "年向成人不肯殺生父母與刀並羊閉著屋中語言",
    "X11n0269_001:0710a09": "若不殺羊不令汝出其兒以刀自殺即生天上。▲世",
    "X11n0269_001:0710a10": "人準律下興福云將毀戒體者犯摩觸戒也資中云",
    "X11n0269_001:0710a11": "準律無心不犯但得不應以不應獨入婬舍故犯吉",
    "X11n0269_001:0710a12": "羅真際云據經婬躬撫摩將毀戒體此謂非戒家近",
    "X11n0269_001:0710a13": "方便耳合犯重偷蘭罪以阿難無心遭彼所逼雖有",
    "X11n0269_001:0710a14": "罪名而無罪體若云犯摩觸及吉羅者皆未盡理今",
    "X11n0269_001:0710a15": "謂慤沇結罪固並不然沇云不應如何銷釋將毀之",
    "X11n0269_001:0710a16": "文耶節謂偷蘭有名無體予試問之經云將毀為欲",
    "X11n0269_001:0710a17": "毀耶不欲毀耶若欲毀者何無罪體若不欲毀者何",
    "X11n0269_001:0710a18": "有罪名進退俱非徒增後學之惑耳。▲女之母名摩",
    "X11n0269_001:0710a19": "鄧者摩鄧摩登梵音奢切也準吳本云摩登伽是旃",
    "X11n0269_001:0710a20": "陀羅種又名此女為旃陀羅女又云時復有人於路",
    "X11n0269_001:0710a21": "遊行其車破壞因便修治名摩登伽孤山云據彼所",
    "X11n0269_001:0710a22": "說乃是工巧之姓今準中阿含明四姓謂剎利梵志",
    "X11n0269_001:0710a23": "居士工師驗摩登伽實工師之姓也又應法師云摩",
    "X11n0269_001:0710a24": "登伽具云阿徒多摩登祇旃荼羅摩登祇女之總名",
    "X11n0269_001:0710b01": "阿徒多女之別名此女卑賤常掃市為業用給衣食。",
    "X11n0269_001:0710b02": "▲長水所翻未見其義者蓋璿師見登伽經說此女",
    "X11n0269_001:0710b03": "過去為婆羅門女名為本性便將昔名以翻今日又",
    "X11n0269_001:0710b04": "往人翻為敗風謂男女不以禮婚敗五常之風斯亦",
    "X11n0269_001:0710b05": "不爾。▲欲破阿難所持之體者以欲釋將也體即婬",
    "X11n0269_001:0710b06": "戒無作之體疵說文云病也。",
    "X11n0269_001:0710b07": "二如來垂救。▲經如來知彼者知照也以一切種智",
    "X11n0269_001:0710b08": "寂而常照故。▲無畏光明者為令阿難得無所畏光",
    "X11n0269_001:0710b09": "明者為令阿難得無所畏故。▲結跏趺坐者聲論云",
    "X11n0269_001:0710b10": "以兩足趺跏致兩髀如龍盤結。▲注頂表法身者以",
    "X11n0269_001:0710b11": "頂是無見頂相故表至理之無上非下地之所見也。",
    "X11n0269_001:0710b12": "▲光表報身者報有二種一自受用二他受用今所",
    "X11n0269_001:0710b13": "放之光即他受用相而所表之身即自受用體以下",
    "X11n0269_001:0710b14": "文云光從頂出即智由理發也。▲化佛表應身者然",
    "X11n0269_001:0710b15": "釋迦即應身復云表者顯應用之非一也化復作化",
    "X11n0269_001:0710b16": "斯之謂歟問光中出生千葉寶蓮此表於何答蓮以",
    "X11n0269_001:0710b17": "表實華以表權應身起用不離權實二智是故化佛",
    "X11n0269_001:0710b18": "趺坐其中。▲徧照百界者六凡四聖十界互具也。▲",
    "X11n0269_001:0710b19": "折惡攝善者折登伽之惡攝阿難之善。",
    "X11n0269_001:0710b20": "三文殊攝還。▲經將呪往護興福云文殊密說妙解",
    "X11n0269_001:0710b21": "邪方是則阿難亦不顯聞但蒙冥護故第七卷云雖",
    "X11n0269_001:0710b22": "蒙如來佛頂神呪冥獲其力尚未親聞若據登伽經",
    "X11n0269_001:0710b23": "但是世尊自說一呪解彼婬術經云爾時如來以淨",
    "X11n0269_001:0710b24": "天眼觀見阿難為彼女人之所惑亂為擁故即說呪",
    "X11n0269_001:0710c01": "曰悉梯帝(一)阿朱帝(二)阿尼帝(三)說此呪已而作是",
    "X11n0269_001:0710c02": "言吾以斯呪安隱一切怖畏眾生亦欲利安諸苦惱",
    "X11n0269_001:0710c03": "者若有眾生無歸依處我當為作真實歸依爾時世",
    "X11n0269_001:0710c04": "尊復說偈言戒池清涼淨無垢能浴眾生煩惱熱若",
    "X11n0269_001:0710c05": "有智者人此池無明暗障永滅盡是故三世諸賢聖",
    "X11n0269_001:0710c06": "成皆頂戴共稱歎若我真實浴此流當令侍者速返",
    "X11n0269_001:0710c07": "爾時阿難以佛神力及善根力旃陀羅呪無所能為",
    "X11n0269_001:0710c08": "即出其舍還祇洹林當知聖人三密赴機見聞有異",
    "X11n0269_001:0710c09": "不可以常情致詰也孤山問曰既不毀戒何須往護",
    "X11n0269_001:0710c10": "答為呪所攝故盤桓婬室不能自出故下文阿難自",
    "X11n0269_001:0710c11": "敘云遭彼梵天邪術所禁心雖明了力不自由故須",
    "X11n0269_001:0710c12": "往護亦如阿難於涅槃會為魔所冐亦假文殊持呪",
    "X11n0269_001:0710c13": "往救但解其胃非慮同邪。▲注下文顯故即第四卷",
    "X11n0269_001:0710c14": "云摩登伽婬火頓歇得阿那含也此是呪後得第三",
    "X11n0269_001:0710c15": "果至攝還佛所聞經至文殊簡圓通竟成阿羅漢若",
    "X11n0269_001:0710c16": "據登伽經說聞呪時未言得益尋求阿難自到佛所",
    "X11n0269_001:0710c17": "且非文殊提獎而歸及聞說法亦得阿羅漢道然則",
    "X11n0269_001:0710c18": "兩經並由聞經方證四果但是大小機見不同耳今",
    "X11n0269_001:0711a01": "更引吳本略明登伽歸佛之相庶了此經與彼碩異",
    "X11n0269_001:0711a02": "經云時彼女人見阿難去於夜過已沐浴其身著新",
    "X11n0269_001:0711a03": "淨衣首戴華鬘塗香嚴飾徐步安詳向舍衛國到城",
    "X11n0269_001:0711a04": "門已住待阿難阿難晨朝入城乞食女見其來深生",
    "X11n0269_001:0711a05": "歡喜隨逐而行終不捨離尊者見是極懷慚愧還祗",
    "X11n0269_001:0711a06": "洹林頂禮白佛旃陀羅女極嬈逼我惟願世尊慈加",
    "X11n0269_001:0711a07": "擁護佛告阿難汝莫愁惱吾當令汝得免斯難爾時",
    "X11n0269_001:0711a08": "世尊告女人曰汝用阿難以為夫耶女言如是乃至",
    "X11n0269_001:0711a09": "佛言若汝欲得阿難為夫宜應出家學其容飾答曰",
    "X11n0269_001:0711a10": "唯然敬承尊教佛言善來便成沙門須髮自落法衣",
    "X11n0269_001:0711a11": "在身即為說法示教利喜所謂施論戒論生天之論",
    "X11n0269_001:0711a12": "欲為不淨眾苦積聚其味至少過患甚多譬如飛蛾",
    "X11n0269_001:0711a13": "為愚癡故投身猛焰等時比丘尼聞說是已心意調",
    "X11n0269_001:0711a14": "伏佛知其心即為廣說四真諦法時比丘尼豁然意",
    "X11n0269_001:0711a15": "解即於座上得阿羅漢道云云問彼經聞小乃得四",
    "X11n0269_001:0711a16": "果此經聞大何故亦證阿羅漢耶答彼小隔大此圓",
    "X11n0269_001:0711a17": "通小如第六卷。▲注然約下明登伽得益事通權實",
    "X11n0269_001:0711a18": "由阿難牽以欲鈎者谷響云愛牽於人如鈎牽物故",
    "X11n0269_001:0711a19": "淨名曰先以欲鈎牽後令入佛智今約登伽得聞斯",
    "X11n0269_001:0711a20": "典了悟常心名入佛智此就實行言之若是大權者",
    "X11n0269_001:0711a21": "即法身大士權示應迹引接實機也。▲諸家者始自",
    "X11n0269_001:0711a22": "魏北館陶法師分經八段乃至孤山作解行二門皆",
    "X11n0269_001:0711a23": "至佛告阿難汝我同氣下方為正說今觀下依長水",
    "X11n0269_001:0711a24": "分經且首楞嚴者即奢摩他等總名奢摩他等即首",
    "X11n0269_001:0711b01": "楞嚴之別號最初方便復是圓通要門如法華中身",
    "X11n0269_001:0711b02": "子請佛顯實涅槃中純陀請佛談常皆是正說不在",
    "X11n0269_001:0711b03": "序品斯例昭然矣。",
    "X11n0269_001:0711b04": "二阿難見佛下正宗分為三一阿難啟請。▲經悲泣",
    "X11n0269_001:0711b05": "者無聲出涕曰泣。▲注同時發心即阿耨菩提也。▲",
    "X11n0269_001:0711b06": "汝常好多聞者於發大心後亦慧多而定少也彼約",
    "X11n0269_001:0711b07": "顯本故作是說若據今經且就迹論何以明之如下",
    "X11n0269_001:0711b08": "阿難自敘當初發心緣於如來三十二相等但是小",
    "X11n0269_001:0711b09": "乘生滅之見洎乎世尊推其心見不知所在驗無大",
    "X11n0269_001:0711b10": "乘圓解明矣良由此中云恨無始來有似密含本意",
    "X11n0269_001:0711b11": "所以孤山引法華文通釋其義耳。▲我由下正就迹",
    "X11n0269_001:0711b12": "中以明今意也又孤山解一向多聞者偏著小慧也",
    "X11n0269_001:0711b13": "未全道力者不修大定也然小乘豈但無楞嚴理定",
    "X11n0269_001:0711b14": "亦無圓融佛慧故涅槃云以諸聲聞無有慧力是故",
    "X11n0269_001:0711b15": "如來為說半字以今如來現通演呪悉從理定而發",
    "X11n0269_001:0711b16": "故使阿難知小慧之非而偏請大定也。▲經殷勤下",
    "X11n0269_001:0711b17": "請果人因地所修行法故曰十方如來得成菩提等",
    "X11n0269_001:0711b18": "應知得成菩提即究竟覺智也妙奢摩他三摩禪那",
    "X11n0269_001:0711b19": "即圓教真似乃至外凡所修定行也法首楞嚴通因",
    "X11n0269_001:0711b20": "通果今正在因因果相沿始終一貫分別行相委如",
    "X11n0269_001:0711b21": "前說題。▲注此大意與一心三觀想應者宗密禪師",
    "X11n0269_001:0711b22": "圓覺經疏別立三名一泯相澄神觀二起幻銷塵觀",
    "X11n0269_001:0711b23": "三絕待靈心觀總結云此與涅槃三相大同小異與",
    "X11n0269_001:0711b24": "天台三觀則義理同而意趣異同者泯相即空觀起",
    "X11n0269_001:0711c01": "幻即假觀絕待即中觀異者此明人用心方便彼則",
    "X11n0269_001:0711c02": "推窮諸法性相此多約心行成故不立所觀之境",
    "X11n0269_001:0711c03": "彼多約義生解故對所觀三諦今輙難之既言用心",
    "X11n0269_001:0711c04": "方便何得復云心行成耶縱是行成那忽經文令一",
    "X11n0269_001:0711c05": "切菩薩及末世眾生依於未覺幻力修習耶所云推",
    "X11n0269_001:0711c06": "窮諸法性相者斯是天台用唯識觀歷事觀理而不",
    "X11n0269_001:0711c07": "知有真如觀唯達法性更不餘塗何甞一向推窮性",
    "X11n0269_001:0711c08": "相耶又則凡明觀道必對諦境辨之如圓覺奢摩他",
    "X11n0269_001:0711c09": "中云以淨覺心取靜為行由澄諸念覺識煩動等三",
    "X11n0269_001:0711c10": "摩提中云以淨覺心知覺心性及與根塵皆因幻化",
    "X11n0269_001:0711c11": "等禪那中云以淨覺心不取幻化及諸靜相了知身",
    "X11n0269_001:0711c12": "心皆為罣礙無知覺明不依諸礙等當知靜即真諦",
    "X11n0269_001:0711c13": "幻即俗諦無知覺明即第一義諦而言不立所觀之",
    "X11n0269_001:0711c14": "境其可得乎豈以經文簡略便為偏說乎密師有禪",
    "X11n0269_001:0711c15": "源詮甞云南岳天台令依三諦修三止觀教義雖圓",
    "X11n0269_001:0711c16": "終成次第唯達磨所傳最上乘禪亦名如來禪等頓",
    "X11n0269_001:0711c17": "同佛體逈異諸門惜夫斯言有抑吾祖。▲涅槃明三",
    "X11n0269_001:0711c18": "者彼經此三各有多種名義從正而言奢摩他名定",
    "X11n0269_001:0712a01": "毗婆舍那名慧優畢叉名捨今云止觀即定慧異名",
    "X11n0269_001:0712a02": "由止觀等二邊俱捨。▲體真止者知因緣假合幻化",
    "X11n0269_001:0712a03": "性虗故名為體舉緣妄想得空即息空即是真故言",
    "X11n0269_001:0712a04": "體真止。▲方便隨緣止者知空非空故言方便分別",
    "X11n0269_001:0712a05": "藥病故言隨緣心安俗諦故名為止。▲息二邊分別",
    "X11n0269_001:0712a06": "止者知俗非俗俗邊寂然亦不得非俗空邊寂然故",
    "X11n0269_001:0712a07": "名息二邊止廣如摩訶止觀。▲雖二名有異者謂毗",
    "X11n0269_001:0712a08": "婆優畢與三摩禪那也。▲其體亦同者謂第二皆緣",
    "X11n0269_001:0712a09": "俗諦第三皆緣中道也。▲但禪那下融會第三應知",
    "X11n0269_001:0712a10": "雙遮是中道之體雙照是中道之用體用互顯彼此",
    "X11n0269_001:0712a11": "無殊不言第二者以易解故大定非三止而何者反",
    "X11n0269_001:0712a12": "質之辭也正顯此定必具三止何者定即是止止須",
    "X11n0269_001:0712a13": "依諦諦若非三攝法不徧故經題云具足萬行者良",
    "X11n0269_001:0712a14": "在茲焉。▲所主從別者止觀云諸經赴緣偏舉一法",
    "X11n0269_001:0712a15": "以示義端如首楞嚴偏舉止邊具一切法智度法華",
    "X11n0269_001:0712a16": "偏舉觀邊具一切法涅槃舉三法名祕密藏然天台",
    "X11n0269_001:0712a17": "所指雖是首楞嚴三昧經與今名義不可永異。▲冥",
    "X11n0269_001:0712a18": "符聖言者智者說止觀時未聞斯典甞云此三止名",
    "X11n0269_001:0712a19": "雖未見經論映望三觀隨義立名若能尋經得名即",
    "X11n0269_001:0712a20": "懸合此義也今觀誠證則智者之說與阿難所請冥",
    "X11n0269_001:0712a21": "若符契矣問奢摩他等與體真止等名字既別豈曰",
    "X11n0269_001:0712a22": "冥符耶答昔安師三分與親光三分名字亦殊而先",
    "X11n0269_001:0712a23": "德歎云妙理潛通慧心懸合彌天之稱豈虗也哉由",
    "X11n0269_001:0712a24": "是觀之三止冥符于何見責。▲有通有別者通請正",
    "X11n0269_001:0712b01": "開解別請正明行又通請被三根別請被中下又通",
    "X11n0269_001:0712b02": "該十八界別就一根塵又通約十方別從此界說題",
    "X11n0269_001:0712b03": "已具此不煩文。",
    "X11n0269_001:0712b04": "二於時下大眾願聞經及諸十方者前同聞眾但列",
    "X11n0269_001:0712b05": "此方聲聞今為簡異故云十方大阿羅漢問前辟支",
    "X11n0269_001:0712b06": "佛已云無量今何再列答既言於時復有應以此句",
    "X11n0269_001:0712b07": "冠下讀之是則前所集者已聞序經今所來者方聞",
    "X11n0269_001:0712b08": "正說。",
    "X11n0269_001:0712b09": "三佛告下如來演說為三一開楞嚴解心二顯楞嚴",
    "X11n0269_001:0712b10": "行法三示楞嚴地位。▲皆以楞嚴為目者蓋不忘其",
    "X11n0269_001:0712b11": "本也如章安科涅槃經五段悉用涅槃為名今亦傚",
    "X11n0269_001:0712b12": "之初又二一對慶喜破人法二執顯空如來藏二對",
    "X11n0269_001:0712b13": "滿慈破性相兩疑顯不空如來藏初又二一詶請開",
    "X11n0269_001:0712b14": "示二聞法領悟初又二一廣破心見明人空二會破",
    "X11n0269_001:0712b15": "陰入明法空初又四一審發心二斥妄想三勸直詶",
    "X11n0269_001:0712b16": "四破執計初又二一問。▲經汝我同氣情均天倫孤",
    "X11n0269_001:0712b17": "山云南齊褚淵居嫡母喪去官王儉歎之曰雖事緣",
    "X11n0269_001:0712b18": "義感而情抱天屬義感謂非所生也天屬猶天性也",
    "X11n0269_001:0712b19": "蓋譯人取此潤色佛言耳。▲注斛飯王之子者初師",
    "X11n0269_001:0712b20": "子頰王有四子一曰淨飯(二子一悉達二難陀)二曰斛飯(二子一調",
    "X11n0269_001:0712b21": "達二阿難)三曰白飯(二子一摩訶男二阿那律)四曰甘露飯(二子一跋提二提沙)。",
    "X11n0269_001:0712b22": "▲如來成道夜生者諸經明佛出家成道皆云二月",
    "X11n0269_001:0712b23": "八日夜鬼宿合時。▲汝雖堂從者從疾用切爾雅云",
    "X11n0269_001:0712b24": "兄之子弟之子相謂為從父晜弟是也。△二阿難下",
    "X11n0269_001:0712c01": "答。▲經三十二相者始足下安平終頂有肉髻如法",
    "X11n0269_001:0712c02": "界次第荊谿云三十二相是藏通極果故知阿難發",
    "X11n0269_001:0712c03": "心示同凡小之見也。▲瑠瑙具云吠流離耶此云不",
    "X11n0269_001:0712c04": "遠謂西域有山去波羅奈城不遠山出此寶因以名",
    "X11n0269_001:0712c05": "焉後人從玉別為瑠璃。▲腥臊者腥或作胜通俗文",
    "X11n0269_001:0712c06": "云魚臭曰胜猳臭曰臊今言欲氣似之注易曰下繫",
    "X11n0269_001:0712c07": "辭云天地網縕萬物化醇男女搆精萬物化生搆合",
    "X11n0269_001:0712c08": "也經作遘遇也義同於易故引釋之。",
    "X11n0269_001:0712c09": "二佛言下斥妄想。▲經一切眾生等即下文十種異",
    "X11n0269_001:0712c10": "生也正言六道亦兼三乘以六道受分段生死三乘",
    "X11n0269_001:0712c11": "受變易生死皆有輪轉之義故。▲注圓融三諦如第",
    "X11n0269_001:0712c12": "四卷明如來藏中六趣見其俗即賴緣之假也二乘",
    "X11n0269_001:0712c13": "見其真即偏空之理也菩薩見其中謂別教地前唯",
    "X11n0269_001:0712c14": "觀但中屬菩薩界若至地上證道同圓方屬佛界二",
    "X11n0269_001:0712c15": "種生死出勝鬘經由五住之因招二死之果云云。",
    "X11n0269_001:0712c16": "三汝今下勸直詶。▲經終始地位者終妙覺始乾慧",
    "X11n0269_001:0712c17": "也中間永無諸委曲相如第八云是種種地皆以金",
    "X11n0269_001:0712c18": "剛觀察如幻十種深喻奢摩他中用諸如來毗婆舍",
    "X11n0269_001:0713a01": "那清淨修證應知瓔珞五十二位即委曲之相以先",
    "X11n0269_001:0713a02": "空次假後中故乃至大品十地沙四階委曲可知也",
    "X11n0269_001:0713a03": "昔人謂此經同方等部或云兼一別教者甚違佛旨。",
    "X11n0269_001:0713a04": "▲注言者心之聲語出揚子彼又云書者心之畫聲",
    "X11n0269_001:0713a05": "畫形君子小人見矣今借用之在文可解。",
    "X11n0269_001:0713a06": "四阿難下破執計為三一推見愛二責所在三辨真",
    "X11n0269_001:0713a07": "妄初又二一問經當汝發心下夫如來身相乃因緣",
    "X11n0269_001:0713a08": "所生法也隨機所見四種不同謂生滅無生無量無",
    "X11n0269_001:0713a09": "作四見雖異一境是同今欲破生滅之心顯無作之",
    "X11n0269_001:0713a10": "理故舉所緣之境以問能緣之見如醫設藥先審病",
    "X11n0269_001:0713a11": "源。△二阿難下答。▲經用我心目者斯由不知心目",
    "X11n0269_001:0713a12": "本如來藏妙真如性妄取勝相謂之實有也用我答",
    "X11n0269_001:0713a13": "誰為愛樂心目答將何所見。△二佛告下責所在又",
    "X11n0269_001:0713a14": "二一總責有法譬合三節。▲經塵勞者塵謂六塵勞",
    "X11n0269_001:0713a15": "即煩惱通含三惑別在見思。▲發兵討除者西域四",
    "X11n0269_001:0713a16": "兵謂象馬車步也周禮司兵掌五兵謂戈柲六尺六",
    "X11n0269_001:0713a17": "寸(柲丘媚切柄也)殳長尋有四尺車戟常酉矛常有四尺夷",
    "X11n0269_001:0713a18": "矛三尋(八尺曰尋倍尋曰酋近夷長)又步卒之五兵則無夷矛而",
    "X11n0269_001:0713a19": "有弓矢討治也誅也。△二吾今下別破分七一破在",
    "X11n0269_001:0713a20": "內乃至七破無著興福立八徵八破之義一神湯內",
    "X11n0269_001:0713a21": "瀉二靈膏反熁三針治內障四火角反搜五神呪鞭",
    "X11n0269_001:0713a22": "治六金刀坼腦七針骸補助更取下文如來舉奉問",
    "X11n0269_001:0713a23": "汝目可見以何為心等名為膏肓出鬼共成八段異",
    "X11n0269_001:0713a24": "哉椎輪之疏其例多爾至陵疎疏亦用前七段以為",
    "X11n0269_001:0713b01": "科語若沇節二疏凡此義目並已芟之初破在內為",
    "X11n0269_001:0713b02": "三一問二阿難下答。▲經一切世間智論明二種世",
    "X11n0269_001:0713b03": "間謂世界世間眾生世間今指眾生也亦可舉依攝",
    "X11n0269_001:0713b04": "正以下句即云十種異生故。▲青蓮華眼者肇師淨",
    "X11n0269_001:0713b05": "名經注云天竺有青蓮華其葉脩而復廣青白分明",
    "X11n0269_001:0713b06": "有大人目相故以為喻。▲注外五根名浮塵根者浮",
    "X11n0269_001:0713b07": "謂塵浮塵以染汙為名染汙真性故根以能生為義",
    "X11n0269_001:0713b08": "能生五識故內五根即勝義根也。▲屬不可見有對",
    "X11n0269_001:0713b09": "色者準毗曇明三種色一可見色如青黃等二有對",
    "X11n0269_001:0713b10": "色謂五根五塵若云不可見有對但云五根四塵三",
    "X11n0269_001:0713b11": "不可見無對謂法入少分今內五根亦言色者以是",
    "X11n0269_001:0713b12": "清淨四大所造非麤顯之質故不可見然法相有宗",
    "X11n0269_001:0713b13": "當詢善者。",
    "X11n0269_001:0713b14": "三佛告下破為四一立例二誡聽三正破四結非初",
    "X11n0269_001:0713b15": "又三一立境內外二審觀先後三定見因由各有問",
    "X11n0269_001:0713b16": "答如文。△二爾時下誡聽。▲經妙莊嚴路長水云清",
    "X11n0269_001:0713b17": "淨果海眾德具足故曰莊嚴真三摩提因行所履故",
    "X11n0269_001:0713b18": "名為路今不取果海唯指因中所履之法名莊嚴路",
    "X11n0269_001:0713b19": "法華云定慧力莊嚴是也此三摩提乃即慧之定況",
    "X11n0269_001:0713b20": "復具足萬行不亦莊嚴義乎由因通果故謂之路。△",
    "X11n0269_001:0713b21": "三佛告下正破又二一躡前復例。▲經戶牖者說文",
    "X11n0269_001:0713b22": "云半門為戶穿壁以木為交窻曰牖。△二阿難下循",
    "X11n0269_001:0713b23": "例反破又二一牒執。▲經汝之心靈一切明了且約",
    "X11n0269_001:0713b24": "妄覺言之。△二爾時下設難。▲經頗有者頗偏也。▲",
    "X11n0269_001:0713c01": "縱不下天台禪波羅蜜明身有三十六物心肝脾胃",
    "X11n0269_001:0713c02": "等是內物爪髮筋脉等是外物今縱不見內物合見",
    "X11n0269_001:0713c03": "外物也必不內知總指前物皆名為內云何知外即",
    "X11n0269_001:0713c04": "指林泉等謂之為外。△四是故下結非餘六皆九言",
    "X11n0269_001:0713c05": "科更不別列。",
    "X11n0269_001:0713c06": "二破在外經阿難稽首周禮太祝辨九拜一曰稽首",
    "X11n0269_001:0713c07": "鄭氏云稽首拜頭至地也疏曰稽稽留之字頭至地",
    "X11n0269_001:0713c08": "多時為稽首拜中最重臣拜君之拜也。▲二所以下",
    "X11n0269_001:0713c09": "取譬此兼兩意一領前破義謂心若在內必如室中",
    "X11n0269_001:0713c10": "之燈先照其內也二為計外張本欲取燈居室外以",
    "X11n0269_001:0713c11": "況心在身外耳。▲三一切下顯法。",
    "X11n0269_001:0713c12": "二佛告下隨破為二一立例經一切下顯法二佛告",
    "X11n0269_001:0713c13": "下隨破為二一立例。▲經循乞摶食應法師云循與",
    "X11n0269_001:0713c14": "巡同摶食即第八云段食是也今存古翻。▲軀命不",
    "X11n0269_001:0713c15": "同謂子縛雖斷果縛未亡故。▲注齊乃經宿方食谷",
    "X11n0269_001:0713c16": "響云謂待明相故加宿之一字足顯齊義蓋譯人潤",
    "X11n0269_001:0713c17": "色之巧也漢書武紀云元狩三年遣謁者勸有水災",
    "X11n0269_001:0713c18": "郡種宿麥顏師古注云秋冬種之經歲乃熟故云宿",
    "X11n0269_001:0714a01": "麥與今宿齊義稍符合永嘉珙鈔云宿訓預論語云",
    "X11n0269_001:0714a02": "子路無宿諾今觀何平叔注云宿猶預也此非的訓",
    "X11n0269_001:0714a03": "亦取不隔宿而諾謂之預耳然則彼說預先此論即",
    "X11n0269_001:0714a04": "日不為義例若禮記內則作夙齊夙早也與今亦別。",
    "X11n0269_001:0714a05": "△二佛告下正破又二一牒執二身心下設難又二",
    "X11n0269_001:0714a06": "一難身心相離二我今下驗內外相知。▲經兜羅綿",
    "X11n0269_001:0714a07": "手謂佛手柔輭加以合縵似此綿也注此云細香者",
    "X11n0269_001:0714a08": "若準慧苑華嚴音義曰梵語兜羅此云冰或言兜沙",
    "X11n0269_001:0714a09": "此云霜斯皆從色為名也。",
    "X11n0269_001:0714a10": "三阿難下破潛根分三一轉計二隨破三結非初又",
    "X11n0269_001:0714a11": "四一呈心二佛言下審處。▲經潛伏根裏即浮塵根",
    "X11n0269_001:0714a12": "也三猶如下舉喻四然我下顯法。△二佛告下隨破",
    "X11n0269_001:0714a13": "又二一牒執二彼人下設難又二一躡喻詳見二佛",
    "X11n0269_001:0714a14": "告下依見難心。▲經眼即同境不得成隨以眼是能",
    "X11n0269_001:0714a15": "隨境是所見若見眼者能翻為所隨義不成。",
    "X11n0269_001:0714a16": "四阿難下破內外分三一轉計。▲經腑藏者腑或作",
    "X11n0269_001:0714a17": "府白虎通云人含六律五行之氣而生故內有五藏",
    "X11n0269_001:0714a18": "六府五藏者謂肝心肺腎脾也六府者謂大腸小腸",
    "X11n0269_001:0714a19": "胃膀胱三焦膽也府為藏之宮府也胃者脾之府膀",
    "X11n0269_001:0714a20": "胱者肺之府三焦者腎之府膽者肝之府大腸小腸",
    "X11n0269_001:0714a21": "心之府竅穴居外者莊子內篇曰人皆有七竅以視",
    "X11n0269_001:0714a22": "聽食息七竅者謂眼耳鼻口今正言眼也。▲注今立",
    "X11n0269_001:0714a23": "內外者資中科為破在腑藏孤山長水名破見內今",
    "X11n0269_001:0714a24": "據阿難所計顯有內外之文如來所破亦具兩義故",
    "X11n0269_001:0714b01": "文句以此為破內外也。▲然則下從容定之須知見",
    "X11n0269_001:0714b02": "有內外體實在內此與初執不可雷同。△二佛告下",
    "X11n0269_001:0714b03": "隨破分三一定執二若與下正破為二一約有對破",
    "X11n0269_001:0714b04": "內義二約無對破見義初又二一設難二若成下立",
    "X11n0269_001:0714b05": "妨。▲經焦腑者焦謂三焦或作膲黃帝難經云三膲",
    "X11n0269_001:0714b06": "者水糓之道路氣之所終始也上膲在心下下膈在",
    "X11n0269_001:0714b07": "胃上口(自膈已上)中膲在胃中口不上不下(自臍已上)下膲在",
    "X11n0269_001:0714b08": "臍下當膀胱上口楊玄橾云膲元也天有三元之氣",
    "X11n0269_001:0714b09": "所以生成萬物注人法天地所以亦有三元之氣以",
    "X11n0269_001:0714b10": "養身形。△二若不下約無對破見義。△三若離下縱",
    "X11n0269_001:0714b11": "難又四一就見內縱此由上文云居暗室中無日月",
    "X11n0269_001:0714b12": "燈此室暗中皆汝焦腑似約開眼外見破之恐彼救",
    "X11n0269_001:0714b13": "云我所說義且非開眼[月*者]暗名為見內乃是合眼見",
    "X11n0269_001:0714b14": "暗名為身中故今縱曰若離外見內對所成。△二合",
    "X11n0269_001:0714b15": "眼下以見外難初二句牒前轉計次二句以見外難",
    "X11n0269_001:0714b16": "之後二句處外破內。△三見面下縱成見外。▲注復",
    "X11n0269_001:0714b17": "以前難者即開眼見明何不見面也。▲縱其所計者",
    "X11n0269_001:0714b18": "謂亦有見面之義也。△四此了下難非在內又二一",
    "X11n0269_001:0714b19": "難心眼在空孤山云此有二過一在空非自過二我",
    "X11n0269_001:0714b20": "見同汝過其文可解而言亦是汝身者身合云眼以",
    "X11n0269_001:0714b21": "眼屬身分故通言之。△二必汝下難覺知有二。▲經",
    "X11n0269_001:0714b22": "身眼兩覺即自身及空眼也應成兩佛者以必無之",
    "X11n0269_001:0714b23": "義破必非之執。▲注所執與難豈其然乎非但此中",
    "X11n0269_001:0714b24": "前兩番縱難皆假施設也。△三是故下結非。▲注不",
    "X11n0269_001:0714c01": "言見明為外者略也斯例有之如辨魔中於行陰起",
    "X11n0269_001:0714c02": "計度者墜入四顛倒論經文初標一分無常一分常",
    "X11n0269_001:0714c03": "論至後總結略云一分常論與今大同又見外為成",
    "X11n0269_001:0714c04": "見內者以謂心體在內故舊疏科語蓋由此耳。",
    "X11n0269_001:0714c05": "五阿難下破隨合分三一轉計二隨破三結非初又",
    "X11n0269_001:0714c06": "二一據昔所聞。▲經我常聞佛孤山云常合作甞字",
    "X11n0269_001:0714c07": "之誤也今觀下文云如來常說諸法所生唯心所現",
    "X11n0269_001:0714c08": "又云世尊云何常與比丘宣說見性具四種緣又云",
    "X11n0269_001:0714c09": "汝常不聞如來宣說性覺妙明等並作尋常之常未",
    "X11n0269_001:0714c10": "必皆誤縱是曾甞之甞但依其義不須改文開示四",
    "X11n0269_001:0714c11": "眾者出家在家各二眾也天台於一眾更開為四謂",
    "X11n0269_001:0714c12": "影響發起當機結緣云云由心下長水云第八本識",
    "X11n0269_001:0714c13": "變生三境故云心生法生境界風動能起識浪故云",
    "X11n0269_001:0714c14": "法生心生今雖通舉要取後句法生心生以為所據",
    "X11n0269_001:0714c15": "今謂由指本識者非也夫第八棃耶屬大乘分齊縱",
    "X11n0269_001:0714c16": "佛開示實通此識且阿難迹居初果豈思議之所及",
    "X11n0269_001:0714c17": "乎應知秪就現前分別事識而論轉計荊谿云小乘",
    "X11n0269_001:0714c18": "由心亦此識耳。▲注境從心起者如人照鏡形對像",
    "X11n0269_001:0714c19": "生也。▲心逐境遷者像有好醜心生欣慼也又下句",
    "X11n0269_001:0714c20": "例由塵發知上句如因根有相反覆相顯意在兩兼。",
    "X11n0269_001:0714c21": "△二我今下呈今所解。▲注根與塵合者應云心與",
    "X11n0269_001:0714c22": "塵合何則此中根識皆屬能合能合之體即是心性",
    "X11n0269_001:0714c23": "經不云乎我今思惟即思惟體實我心性若言根與",
    "X11n0269_001:0714c24": "塵合故心隨生則濫下文中間之執請細觀之。△二",
    "X11n0269_001:0715a01": "佛告下隨破又二一牒執略舉下句影取上句二是",
    "X11n0269_001:0715a02": "心下正破又二一破無體。▲經是心無體則無所合",
    "X11n0269_001:0715a03": "體猶性也夫心性遍在諸法假緣而生譬如火性寄",
    "X11n0269_001:0715a04": "諸陽燧因與日合故能出火若無有體而能合者此",
    "X11n0269_001:0715a05": "猶火本無性隨所合物火則隨有豈應爾耶。▲則十",
    "X11n0269_001:0715a06": "九界因七塵合者意云心若有體方有合義然其相",
    "X11n0269_001:0715a07": "合不出識與塵也心若無體而論合者必須離十八",
    "X11n0269_001:0715a08": "界外別有一界與第七塵合也此無其理是故斥云",
    "X11n0269_001:0715a09": "是義不然問阿難所執但似內心無體非謂外塵無",
    "X11n0269_001:0715a10": "體以云隨所合處心則隨有若爾秪可云十九界因",
    "X11n0269_001:0715a11": "六塵合何故云七耶答凡言界者以種族為義如心",
    "X11n0269_001:0715a12": "有體則與有合心既無體應與無合由是論之須云",
    "X11n0269_001:0715a13": "七塵。△二若有下破有體又二一約內出外入破二",
    "X11n0269_001:0715a14": "約一多徧局破初又四一定。▲經自挃其體長水云",
    "X11n0269_001:0715a15": "挃猶觸也。△二若復下破。△三阿難下救注心依根",
    "X11n0269_001:0715a16": "見合云根依心見其語似倒。△四佛言下難。▲經則",
    "X11n0269_001:0715a17": "諸已死下眼不自死由心死耳。△二阿難下約一多",
    "X11n0269_001:0715a18": "徧局破又二一定二若一下破。▲經挃應無在資中",
    "X11n0269_001:0715a19": "云挃頭即是挃足無所在故注文意同。▲若徧體下",
    "X11n0269_001:0715a20": "問此徧不徧與一多何別答此單從一體復難二義",
    "X11n0269_001:0715a21": "恐多體被破於一再訂也。",
    "X11n0269_001:0715a22": "六阿難下破中間分三一轉計二隨破三結非初又",
    "X11n0269_001:0715a23": "二一據昔所聞。▲經談實相者實相之名雖徧四教",
    "X11n0269_001:0715a24": "既約內外推破其心則似衍門三教之義此應是法",
    "X11n0269_001:0715b01": "華前被機通說今阿難泛引其言而為所據。△二如",
    "X11n0269_001:0715b02": "我下呈今所解。△二佛言下隨破又二一牒執二今",
    "X11n0269_001:0715b03": "汝下正破又三一約身處破二據眼識救三就根塵",
    "X11n0269_001:0715b04": "破初又二一定。▲經為復在處孤山云處謂依報處",
    "X11n0269_001:0715b05": "也今恐不爾何者若以依報為處即同十二處之處",
    "X11n0269_001:0715b06": "也斯則顯是六塵之相下文何須定云有表無表耶",
    "X11n0269_001:0715b07": "又則在身既以邊義破之依報亦應以邊義為難而",
    "X11n0269_001:0715b08": "佛以表無表難之者當知此中未對依報而論且定",
    "X11n0269_001:0715b09": "中間之心在何處所耳至阿難據眼識救如來就根",
    "X11n0269_001:0715b10": "塵破方對依報言之。△二若在下破。▲經如人以表",
    "X11n0269_001:0715b11": "者荀子曰水行者表深表不明則陷楊倞注云表標",
    "X11n0269_001:0715b12": "準也。△二阿難下據眼識救。▲經眼色為緣證真云",
    "X11n0269_001:0715b13": "眼能發識是增上緣色能牽生是所緣緣。△三佛言",
    "X11n0269_001:0715b14": "下就根塵破又二一定二若兼下破。▲經物非體知",
    "X11n0269_001:0715b15": "謂色塵之物非如眼體之有知也若翻覆對論亦應",
    "X11n0269_001:0715b16": "云體非物不知影略可見。",
    "X11n0269_001:0715b17": "七阿難下破無著分三一轉計二隨破三結非初又",
    "X11n0269_001:0715b18": "二一據昔所聞。▲經既不在內下破四性也內即自",
    "X11n0269_001:0715b19": "性外即他性中間即共性俱無所在即無因性一切",
    "X11n0269_001:0715b20": "無著名之為心約離四性以顯假名也此通大乘三",
    "X11n0269_001:0715b21": "教之義一往觀文且說破性猶未破相今但泛指用",
    "X11n0269_001:0715b22": "為轉計之由耳。△二則我下呈今所解。△二佛告下",
    "X11n0269_001:0715b23": "隨破又二一牒執二世間下破又二一定。▲經世間",
    "X11n0269_001:0715b24": "等指器世界飛行指有情世界於中略據畜趣言之",
    "X11n0269_001:0715c01": "諸所物象通攝情器。▲注在即有也長水云在即著",
    "X11n0269_001:0715c02": "也若云著者則屬心邊若言有者則屬境邊今指情",
    "X11n0269_001:0715c03": "器豈非境耶況以在訓著於義甚疎又銷下文難意",
    "X11n0269_001:0715c04": "皆失。△二無則下難。▲經龜毛兔角成論云龜毛兔",
    "X11n0269_001:0715c05": "角鹽香蛇足及風色等是名為無。▲注夫相不自有",
    "X11n0269_001:0715c06": "下且心之與境存則俱存亡則俱亡不可偏也永嘉",
    "X11n0269_001:0715c07": "大師所謂念非忘塵而不息塵非息念而不忘若云",
    "X11n0269_001:0715c08": "境在而心若無者猶言空華雖存目翳已亡誰曰然",
    "X11n0269_001:0715c09": "乎支慜度作心無論肇師所破出不真空論。△三是",
    "X11n0269_001:0715c10": "故下結非。▲注似破四性者以經無自他等文故且",
    "X11n0269_001:0715c11": "云似亦解者之謙也。▲介爾妄心者介謂纖介也易",
    "X11n0269_001:0715c12": "曰憂悔吝者存乎介。▲中下之輩者此於開解門自",
    "X11n0269_001:0715c13": "分優劣若望行法皆屬上根。▲世諦破性謂破性執",
    "X11n0269_001:0715c14": "已方顯世諦也真諦破假假即世諦復破此世諦乃",
    "X11n0269_001:0715c15": "顯真諦也。▲假破即相空性破即性空者止觀云若",
    "X11n0269_001:0715c16": "四句推性不見性是世諦破性亦名性空(四句推性即自他共",
    "X11n0269_001:0715c17": "無因也)若四句推名不見名是真諦破假亦名相空(四句",
    "X11n0269_001:0715c18": "推名謂內外中間常自有也)輔行云空非前後二諦同時為辨性",
    "X11n0269_001:0716a01": "相前後說耳。▲經文七番義含二空者佛世對機言",
    "X11n0269_001:0716a02": "約義備今據本宗觀道諦而論之非好煩也理必然",
    "X11n0269_001:0716a03": "也。▲人法皆有性相者止觀云此性相中求陰入界",
    "X11n0269_001:0716a04": "不可得即是法空性相中求人我知見不可得名眾",
    "X11n0269_001:0716a05": "生空荊谿曰今家依智論中論等立此二空非用法",
    "X11n0269_001:0716a06": "相者所逮沇師未知諒不誣矣。",
    "X11n0269_001:0716a07": "三爾時下辨真妄為二一正約心見破妄顯真二徧",
    "X11n0269_001:0716a08": "歷緣塵簡非顯是初又二一破妄心顯真心二破妄",
    "X11n0269_001:0716a09": "見顯真見初又二一阿難悔過申請二如來現瑞發",
    "X11n0269_001:0716a10": "明初又二一悔過。▲經即從座起孤山引曲禮云請",
    "X11n0269_001:0716a11": "業起請益起更端起今阿難請益起也此則二土之",
    "X11n0269_001:0716a12": "禮冥符矣。▲偏袒右肩者卑之於尊表將執役然右",
    "X11n0269_001:0716a13": "約便易也臣之見君子之見父資之見師故皆袒右",
    "X11n0269_001:0716a14": "此唯天竺之禮耳。▲右膝着地者右表吉祥也。▲注",
    "X11n0269_001:0716a15": "預流者須陀洹此翻預流初預聖人之流也。▲三漏",
    "X11n0269_001:0716a16": "者一欲漏謂欲界一切煩惱除無明二有漏謂上兩",
    "X11n0269_001:0716a17": "界一切煩惱除無明三無明漏謂三界無明中道無",
    "X11n0269_001:0716a18": "漏不漏落二邊即界外無明住地前約權示此約實",
    "X11n0269_001:0716a19": "論。△二惟願下申請。▲經闡提者涅槃純陀問佛一",
    "X11n0269_001:0716a20": "闡提者其義云何佛言若有四眾發麤惡言誹謗正",
    "X11n0269_001:0716a21": "法造是重業永不改悔心無慚愧如是等人名為趣",
    "X11n0269_001:0716a22": "向一闡提道若犯四重作五逆罪自知定犯如是重",
    "X11n0269_001:0716a23": "事而心初無怖畏慚愧不肯發露於佛正法無護惜",
    "X11n0269_001:0716a24": "建立之心毀訾輕賤言多過咎如是等人亦名趣向",
    "X11n0269_001:0716b01": "一闡提道。▲注此翻無欲等者名有多翻今略出其",
    "X11n0269_001:0716b02": "二又涅槃云一闡名信提名不具信不具故名一闡",
    "X11n0269_001:0716b03": "提經文自有七番解說具如高貴德王品。▲彌戾車",
    "X11n0269_001:0716b04": "惡見也者此依與福所解資中云應是邊邪不正之",
    "X11n0269_001:0716b05": "見以不正見死墮邊地下賤也孤山云惡見據因下",
    "X11n0269_001:0716b06": "賤據果欲使闡提墮現在惡因毀未來惡果。▲經五",
    "X11n0269_001:0716b07": "體者餘經或名五輪以五處圓故即二肘二膝頭頂",
    "X11n0269_001:0716b08": "也。",
    "X11n0269_001:0716b09": "二爾時下如來現瑞發明又二一現瑞。▲經面門者",
    "X11n0269_001:0716b10": "涅槃疏云口也六種震動孤山云形聲各三震吼覺",
    "X11n0269_001:0716b11": "聲三也(隱隱有聲曰震砰磕發響曰吼令物覺悟曰覺)起動涌形三也(自下升高",
    "X11n0269_001:0716b12": "曰起搖[颱台+易]不安曰動疄壟凹凸曰涌)而言震動者形聲略舉其一耳。▲",
    "X11n0269_001:0716b13": "注教行人理法華疏中謂之四一以此解釋顯實之",
    "X11n0269_001:0716b14": "文開示悟入名理一但教化菩薩為人一諸有所作",
    "X11n0269_001:0716b15": "常為一事即行一但以一佛乘故為眾生說法是教",
    "X11n0269_001:0716b16": "一此經顯實與彼不殊故今現瑞用表四意。△二佛",
    "X11n0269_001:0716b17": "告下發明為二一明真妄二本二辨真妄二心初又",
    "X11n0269_001:0716b18": "二一總示。▲注綖貫珠者綖與線同公羊傳曰中國",
    "X11n0269_001:0716b19": "不絕若綖。▲惡叉樹名此與資中所釋不同各有其",
    "X11n0269_001:0716b20": "致故無去取向下凡具兩說例此知之。▲經諸修行",
    "X11n0269_001:0716b21": "人謂藏通別人也。▲不能得成無上菩提謂圓教佛",
    "X11n0269_001:0716b22": "果也。▲乃至別成聲聞緣覺即兩教二乘。▲及成外",
    "X11n0269_001:0716b23": "道等即三乘失意之徒或人天邪行之者。△二云何",
    "X11n0269_001:0716b24": "下別示。▲經生死根本雖通五住今正從見愛而示",
    "X11n0269_001:0716c01": "菩提涅槃雖屬果性亦約因心而辨是故二種並云",
    "X11n0269_001:0716c02": "則汝今者等也應知第四卷發覺初心二決定義與",
    "X11n0269_001:0716c03": "此大同但此中根本則未勸審詳因果則未論同異",
    "X11n0269_001:0716c04": "非初義無以知病非次義無以識藥發解立行目足",
    "X11n0269_001:0716c05": "在茲說者聽者請研其意。▲注菩提了因等者了以",
    "X11n0269_001:0716c06": "顯發為義慧行正道明見佛性即實智菩提也緣以",
    "X11n0269_001:0716c07": "資助為義行行助道斷縛得脫即方便淨涅槃也正",
    "X11n0269_001:0716c08": "謂中道無二邊染礙即清淨法身也然此三因正因",
    "X11n0269_001:0716c09": "屬性緣了屬修今約正具緣了三皆在性是故俱彰",
    "X11n0269_001:0716c10": "佛性之名輔行云三千即性空了因三千即假性緣",
    "X11n0269_001:0716c11": "因三千即中性正因此之謂也。▲識精猶心性者心",
    "X11n0269_001:0716c12": "即第六王數之心性即三因佛性應知此文秪就現",
    "X11n0269_001:0716c13": "前妄心示性故曰則汝今者識精元明也至第二卷",
    "X11n0269_001:0716c14": "亦就現前妄見顯性則曰且汝見我見精明元等若",
    "X11n0269_001:0716c15": "以下文例此識精元明亦第二月也秪由性在妄中",
    "X11n0269_001:0716c16": "是故能生諸緣法華疏釋佛種從緣起以中道之理",
    "X11n0269_001:0716c17": "為佛種迷此理者由無明為緣則有眾生起解此理",
    "X11n0269_001:0716c18": "者由教行為緣則有正覺起今識精元明即佛種也",
    "X11n0269_001:0717a01": "能生諸緣與彼不異故孤山約隨染淨二緣解此經",
    "X11n0269_001:0717a02": "文全用彼意也。▲得失兩異者得謂了性為行失謂",
    "X11n0269_001:0717a03": "背性成迷然得有淺深分別不濫存乎六即云云。",
    "X11n0269_001:0717a04": "二阿難下辨真妄二心為二一引發見心二開示真",
    "X11n0269_001:0717a05": "妄初又三一舉奉引見二佛告下因見推心。▲注且",
    "X11n0269_001:0717a06": "止其眼者置而未論以下文自有破妄見故。▲經即",
    "X11n0269_001:0717a07": "能推者所推之心既不可得故舉能推而為呈露。△",
    "X11n0269_001:0717a08": "三佛言下叱心為妄。▲經咄丁括丁兀二切宜從上",
    "X11n0269_001:0717a09": "音字書云咄叱也。▲虗妄相想者相即前塵想即分",
    "X11n0269_001:0717a10": "別影事二俱不實故曰虗妄。",
    "X11n0269_001:0717a11": "二阿難下開示真妄為四一疑請二開示三默領四",
    "X11n0269_001:0717a12": "總訶初又二一疑二請初又二一執前心先明造善",
    "X11n0269_001:0717a13": "次縱令下明造惡。▲經皆用此心者阿難但認有作",
    "X11n0269_001:0717a14": "之心不了無為之性圓覺云有作思惟從有心起皆",
    "X11n0269_001:0717a15": "是六塵妄想緣氣非實心體已如空華用此思惟辨",
    "X11n0269_001:0717a16": "於佛境猶如空華復結空果展轉妄想無有是處。△",
    "X11n0269_001:0717a17": "二若此下疑所斥。▲注封為我心封執也智論明我",
    "X11n0269_001:0717a18": "有三種一邪二慢三名字凡夫具三學人有二(無邪)無",
    "X11n0269_001:0717a19": "學唯一(名字)凡云初果破人執者蓋無邪我如十六知",
    "X11n0269_001:0717a20": "見之類也此就小乘當分為言今阿難既迷大乘常",
    "X11n0269_001:0717a21": "住真心雖有慢我乃與無明同體為障亦名邪我故",
    "X11n0269_001:0717a22": "涅槃中迦葉白佛我從今日始得正見自是之前我",
    "X11n0269_001:0717a23": "等悉名邪見之人。▲故以無情為難者荊谿云木石",
    "X11n0269_001:0717a24": "無心之語生乎小宗是知阿難據小為難也。△二惟",
    "X11n0269_001:0717b01": "垂下請。",
    "X11n0269_001:0717b02": "二爾時下開示為二一經家敘意。▲經師子座者荊",
    "X11n0269_001:0717b03": "谿云座無師子之形但有所表故大論云佛人中師",
    "X11n0269_001:0717b04": "子故佛所坐名師子座佛之所說名師子吼。▲摩頂",
    "X11n0269_001:0717b05": "者長水云安慰也。▲注證此法時即圓教初住。△二",
    "X11n0269_001:0717b06": "如來示心為二一真心有體二妄心無體初又二一",
    "X11n0269_001:0717b07": "約諸法正示。▲經唯心所現心有二種一真二妄如",
    "X11n0269_001:0717b08": "下文云汝身汝心皆是妙明真精妙心中所現物汝",
    "X11n0269_001:0717b09": "心妄也妙心真也今明生法義必兩兼地論云唯真",
    "X11n0269_001:0717b10": "不生單妄不成真妄和合方有所為但由真弱妄強",
    "X11n0269_001:0717b11": "則生九界依正之法真強妄弱則生佛界依正之法",
    "X11n0269_001:0717b12": "然而真心既實妄性無虗佛意欲令了妄全真達事",
    "X11n0269_001:0717b13": "即理故唯心之言雖通真妄正為顯示真心有體耳。",
    "X11n0269_001:0717b14": "▲注因心本具者如鏡具現像之明也。▲隨緣能造",
    "X11n0269_001:0717b15": "者如明隨形對而像也故所現像全能現明妍醜既",
    "X11n0269_001:0717b16": "同一明一明妍醜豈分差別。△二阿難下約妄事況",
    "X11n0269_001:0717b17": "成。▲注如涅槃說出四相品。▲空一顯色者谷響云",
    "X11n0269_001:0717b18": "雜集論說二十五色謂青黃赤白長短方圓麤細高",
    "X11n0269_001:0717b19": "下若正(形平等)不正(不平等)光影明闇煙雲塵霧迥表空",
    "X11n0269_001:0717b20": "一顯色。▲經何況下長水云清淨簡異妄染妙淨明",
    "X11n0269_001:0717b21": "心即三德具足。",
    "X11n0269_001:0717b22": "二若汝下妄心無體分五一牒執。▲注覺觀即尋伺",
    "X11n0269_001:0717b23": "百法疏云尋謂尋求令心怱遽於意言境麤轉為性",
    "X11n0269_001:0717b24": "伺謂伺察令心忽遽於意言境細轉為性。△二此心",
    "X11n0269_001:0717c01": "下案定。▲經別有全性謂分別性全在也。▲注為緣",
    "X11n0269_001:0717c02": "業用者即六塵牽起內心為染淨緣而成業用。△三",
    "X11n0269_001:0717c03": "如汝下推破。▲經縱滅下似釋伏疑恐阿難疑云如",
    "X11n0269_001:0717c04": "我聽法此則因聲而有分別若離此聲乃至一切見",
    "X11n0269_001:0717c05": "聞覺知內守幽閑豈非別有全性耶是故釋云猶為",
    "X11n0269_001:0717c06": "法塵等。▲見聞覺知者釋論云眼曰見耳曰聞鼻舌",
    "X11n0269_001:0717c07": "身同云覺意曰知。▲注意有四種謂第六意識中有",
    "X11n0269_001:0717c08": "四一定三散定即根本事禪等。▲所取法塵者即內",
    "X11n0269_001:0717c09": "守幽閑也既非入定又不緣境故曰散位獨頭。△四",
    "X11n0269_001:0717c10": "我非下縱奪又二一縱。▲經我非敕汝執為非心指",
    "X11n0269_001:0717c11": "前咄阿難言此非汝心等。▲注非顯真者慤疏云離",
    "X11n0269_001:0717c12": "前六塵及思量執更別有真覺不由境發圓鑒寂然",
    "X11n0269_001:0717c13": "此則本性節疏亦爾孤山長水皆不取之若得縱意",
    "X11n0269_001:0717c14": "文旨自顯何者以由前文云若汝執吝分別覺觀所",
    "X11n0269_001:0717c15": "了知性必為心者此心即應離諸一切色香味觸諸",
    "X11n0269_001:0717c16": "塵事業別有全性今所縱者正言若離諸塵事業別",
    "X11n0269_001:0717c17": "有全性容是汝心也。△三若分下奪。▲經分別影事",
    "X11n0269_001:0717c18": "此同圓覺云六塵緣影也分別即緣緣謂緣慮圭峯",
    "X11n0269_001:0718a01": "云緣慮如影舉體全無彼疏不約前塵為形相對而",
    "X11n0269_001:0718a02": "釋今孤山對釋者蓋帖經伸旨用顯心隨境有耳。",
    "X11n0269_001:0718a03": "二塵非下斥失。△三即時下默領。△四佛告下總訶。",
    "X11n0269_001:0718a04": "▲注四禪等如法界次第。▲能成無漏者如迦葉說",
    "X11n0269_001:0718a05": "圓通中則從第九滅受想定成阿羅漢大乘羅漢即",
    "X11n0269_001:0718a06": "圓教初住以上分證無生也。▲欲界未至者亦名未",
    "X11n0269_001:0718a07": "來禪此是初禪方便定相猶屬欲界故云欲界未至",
    "X11n0269_001:0718a08": "備如次第禪門然諸疏文釋九次第定皆用前釋唯",
    "X11n0269_001:0718a09": "資中又解云未至中間四本靜慮及三無也今長水",
    "X11n0269_001:0718a10": "次解復與沇疏不同未詳所據。",
    "X11n0269_001:0718a11": "二阿難下破妄見顯真見分三一悔過申請二現瑞",
    "X11n0269_001:0718a12": "許說三破執明常初又二一悔過。▲經不知身心本",
    "X11n0269_001:0718a13": "不相代資中所解蓋言身不代心此約阿難自說若",
    "X11n0269_001:0718a14": "對佛說亦可云佛之身心不能代我之身心出家是",
    "X11n0269_001:0718a15": "身三昧是心二事各行無相替理。▲譬如窮子下此",
    "X11n0269_001:0718a16": "與法華喻意稍別彼喻於人以背佛為捨父謂二乘",
    "X11n0269_001:0718a17": "宿世皆於佛邊曾結大緣猶如父子退大流浪名之",
    "X11n0269_001:0718a18": "為捨今譬於法以迷真為捨父真妄相關亦猶父子",
    "X11n0269_001:0718a19": "而真隨妄轉謂失本心義之如捨。▲注煩惱障謂根",
    "X11n0269_001:0718a20": "本及隨者案百法論根本煩惱有六謂貪瞋慢無明",
    "X11n0269_001:0718a21": "疑不正見也隨煩惱有二十謂忿恨惱覆誑諂憍害",
    "X11n0269_001:0718a22": "嫉慳無慚無愧不信懈怠放逸昏沉掉舉失念不正",
    "X11n0269_001:0718a23": "知散亂也證真於根本中廣明分別(見惑)俱生(思惑)二類",
    "X11n0269_001:0718a24": "各有種子習氣之異(云云)。▲所知障亦名智障者資",
    "X11n0269_001:0718b01": "中云煩惱名數與前不別但應名法貪法瞋等此正",
    "X11n0269_001:0718b02": "約界外見思言之即無明住地也。△二惟願下申請。",
    "X11n0269_001:0718b03": "▲注心屬王數通乎三性者即第六識心王心數善",
    "X11n0269_001:0718b04": "性惡性無記性也見唯眼識但屬無記者準止觀輔",
    "X11n0269_001:0718b05": "行以五識五意識皆名無記若論起妄次第則眼識",
    "X11n0269_001:0718b06": "在先王數在後今約破妄次第故先心而後見也。",
    "X11n0269_001:0718b07": "二即時下現瑞許說又二一現瑞。▲經從胷萬字者",
    "X11n0269_001:0718b08": "志誠纂要云梵書作卍古經皆爾梵云室利靺瑳此",
    "X11n0269_001:0718b09": "云吉祥海雲有此相者萬德具也華嚴音義云卍本",
    "X11n0269_001:0718b10": "非是字大周長壽二年主上權制此文著於天樞音",
    "X11n0269_001:0718b11": "之為萬謂吉祥萬德之所集也若西域萬字元作此",
    "X11n0269_001:0718b12": "[歹*(〦/(ㄙ*ㄙ))]。▲寶剎者剎土也梵音正云差多羅此翻土田經",
    "X11n0269_001:0718b13": "中或作擦者蓋近字耳。△二告下許說。",
    "X11n0269_001:0718b14": "三阿難下破執明常為二一略說二廣說初又二一",
    "X11n0269_001:0718b15": "定其常情二奪其妄執初又二一舉前見相二設今",
    "X11n0269_001:0718b16": "譬類初又二一問長水云問意有三正在誰見餘則",
    "X11n0269_001:0718b17": "兼之向下答文不依問次從便故也。△二阿難下答。",
    "X11n0269_001:0718b18": "▲注赩盛貌谷響引文選云瑤草正翕赩玉樹信葱",
    "X11n0269_001:0718b19": "青注曰翕赩葱青盛鬱貌。△二佛告下設今譬類又",
    "X11n0269_001:0718b20": "二一問二阿難下答。▲經唯然者敬應曰唯如是曰",
    "X11n0269_001:0718b21": "然禮云父召無諾先生召無諾唯而起注曰應辭唯",
    "X11n0269_001:0718b22": "恭於諾。△二佛言下奪其妄執又二一牒前斥非二",
    "X11n0269_001:0718b23": "所以下引盲說見又二一矚暗成見。▲經盲人者釋",
    "X11n0269_001:0718b24": "名云盲茫也茫無所見也。▲前塵自暗此有二意一",
    "X11n0269_001:0718c01": "指種種色為前塵以無明緣故暗也二暗即前塵以",
    "X11n0269_001:0718c02": "眼之所對故。△二阿難下顯見唯心又二一疑二佛",
    "X11n0269_001:0718c03": "告下釋又二一約二人見暗定二約二人明破初又",
    "X11n0269_001:0718c04": "二一問二如是下答二阿難下約二人見明破又三",
    "X11n0269_001:0718c05": "一並。▲經名眼見者合先問云名眼見否彼必答言",
    "X11n0269_001:0718c06": "如是今文隱略即以答意牒而並之。△二若燈下難。",
    "X11n0269_001:0718c07": "△二是故下結。▲注心為其主餘是助緣者如下文",
    "X11n0269_001:0718c08": "云世尊常說見性具四種緣所謂空明心眼合舉三",
    "X11n0269_001:0718c09": "緣但心為主燈眼是助既知見性屬心。▲漸明真見",
    "X11n0269_001:0718c10": "者證真云此中且約第六意識以明為欲奪其眼見",
    "X11n0269_001:0718c11": "故權用之今謂不然第六意識已為前文所破如云",
    "X11n0269_001:0718c12": "此是前塵虗妄相想等今正指眼根能見之性名之",
    "X11n0269_001:0718c13": "為心是心無記去真稍近故曰漸明若深說者即第",
    "X11n0269_001:0718c14": "二卷云見精明元也但此中未彰灼而示且通漫云",
    "X11n0269_001:0718c15": "心耳。",
    "X11n0269_001:0718c16": "二阿難下廣說為二一默請。▲注前來已奪者如云",
    "X11n0269_001:0718c17": "塵非常住若變滅時此心則同龜毛兔角等豈假根",
    "X11n0269_001:0718c18": "塵者如引盲人見暗亦是根塵故。△二爾時下顯示",
    "X11n0269_001:0719a01": "分二一明見非搖動二明性無生滅初又二一正明",
    "X11n0269_001:0719a02": "二結斥初又二一據陳那昔解示二對阿難現相示",
    "X11n0269_001:0719a03": "初又三一問解。▲注阿若多如圓通中解摩訶男即",
    "X11n0269_001:0719a04": "白飯王子也頞鞞或云阿濕婆亦曰阿說即馬勝也",
    "X11n0269_001:0719a05": "婆提或言跋提即甘露飯王子婆敷或作十力迦也",
    "X11n0269_001:0719a06": "蓋未詳初五是外族中三是內族。▲三轉十二行法",
    "X11n0269_001:0719a07": "輪者一示轉謂此是苦等二勸轉謂苦應知集應斷",
    "X11n0269_001:0719a08": "滅應證道應修三證轉謂苦我已知不復更知乃至",
    "X11n0269_001:0719a09": "道已修不復更修三轉皆生眼智明覺成十二行能",
    "X11n0269_001:0719a10": "摧煩惱故名法輪。▲四諦之境者準天台四教立四",
    "X11n0269_001:0719a11": "種四諦謂生滅無生無量無作今且指生滅四諦也",
    "X11n0269_001:0719a12": "止觀云苦則三相遷移(生異滅)集則四心流動(四分煩惱)道",
    "X11n0269_001:0719a13": "則對治易奪滅則滅有還無。▲或曰下孤山義也法",
    "X11n0269_001:0719a14": "華玄文顯以客塵為見思惑故知圓師所解非也。△",
    "X11n0269_001:0719a15": "二時下答釋又二一總答。▲經長老者長阿含明三",
    "X11n0269_001:0719a16": "種長老一年二法三詐今具前二也。△二世尊下別",
    "X11n0269_001:0719a17": "釋。▲經俶裝者俶尺叔切張平子思玄賦云簡元辰",
    "X11n0269_001:0719a18": "而俶裝注曰俶始也谷響引漢書曹參趣裝例今俶",
    "X11n0269_001:0719a19": "與趣同今讀曰促此恐不爾。▲注迷事惑者事謂六",
    "X11n0269_001:0719a20": "塵之境惑即修道所斷三界十使此名俱生煩惱一",
    "X11n0269_001:0719a21": "切凡夫皆有故其義是麤。▲迷理惑者理謂邊邪等",
    "X11n0269_001:0719a22": "道惑即見道所斷八十八使此名分別煩惱外道學",
    "X11n0269_001:0719a23": "人方有故其義則細。▲鈍使難破者若破俱生修道",
    "X11n0269_001:0719a24": "位長故。▲利使易斷者若斷分別見道心疾故。△三",
    "X11n0269_001:0719b01": "佛言下印成。△二即時下對阿難現相示又二一舉",
    "X11n0269_001:0719b02": "手開合二飛光左右初又三一現相二謂阿難下審",
    "X11n0269_001:0719b03": "見三佛言下印成如文。△二如來下飛光左右又三",
    "X11n0269_001:0719b04": "一現相。▲經右盻或作辨同匹莧切或作[盻八]眄同莫",
    "X11n0269_001:0719b05": "甸切皆視也谷響云於義並通不須改也。△二佛告",
    "X11n0269_001:0719b06": "下審見。△三佛言下印成如文。△二於是下結斥又",
    "X11n0269_001:0719b07": "二一結前經若復下結陳那所解汝觀下結阿難所",
    "X11n0269_001:0719b08": "答。▲作此雙結者欲假其義斥大眾之失故。△二云",
    "X11n0269_001:0719b09": "何下斥失。▲經以動為身等責其妄認現前流動之",
    "X11n0269_001:0719b10": "相為身為境而不知真見之性本無動相也。",
    "X11n0269_001:0719b12": "首楞嚴經集解熏聞記卷第一"
}