{
    "T44n1851_011:0675a01": "大乘義章卷第十一",
    "T44n1851_011:0675a03": "遠法師撰",
    "T44n1851_011:0675a04": "淨法聚因法中。此卷有十九門一煗等四心義",
    "T44n1851_011:0675a05": "　二人四依義　三法四依義　四聖種義　五四親近行義",
    "T44n1851_011:0675a06": "　六轉業四行義　七四修定義　八四不壞淨義　九四堅",
    "T44n1851_011:0675a07": "義　十四種道義　十一四種善法義　十二四種味義",
    "T44n1851_011:0675a08": "　十三四德處義　十四四種求知義　十五四陀羅尼義",
    "T44n1851_011:0675a09": "　十六四無量義　十七四無礙義　十八菩薩四無畏義",
    "T44n1851_011:0675a10": "　十九四攝義。",
    "T44n1851_011:0675a11": "111 煗等四心義(一一)一煗等四心。於中曲有六門分別一釋",
    "T44n1851_011:0675a12": "其名　二定體性　三辨其相　四開合廣略　五長",
    "T44n1851_011:0675a13": "短分別　六就界分別",
    "T44n1851_011:0675a14": "第一釋名。煗頂及忍并世第一法是其名也。",
    "T44n1851_011:0675a15": "所言煗者。就喻為名。無漏如火。此諸善根",
    "T44n1851_011:0675a16": "學為理觀。得彼火相名之為煗。所言頂者。",
    "T44n1851_011:0675a17": "亦就喻名。如世山峯謂之為頂。此善為是在",
    "T44n1851_011:0675a18": "於煗上故名為頂。問曰。煗等四品善根一次",
    "T44n1851_011:0675a19": "第法頂非最極。何故名頂。釋言。善根有動不",
    "T44n1851_011:0675a20": "動。前二是動。以可退故。後二不動。不可退",
    "T44n1851_011:0675a21": "故。頂者是其動中之極。如世山峯分流之處。",
    "T44n1851_011:0675a22": "故名為頂。問曰。何不不動之極說名為頂。彼",
    "T44n1851_011:0675a23": "所受其第一名故。問曰。大小德位相並。如",
    "T44n1851_011:0675a24": "龍樹說。菩薩初地名之為頂。解行終心名",
    "T44n1851_011:0675a25": "為頂墮。將彼類小應苦忍去方名為頂。今何",
    "T44n1851_011:0675a26": "故說世間善根以為頂乎。釋言。頂義上下無",
    "T44n1851_011:0675a27": "局。一切所行隨分過前皆得名頂。以無局故。",
    "T44n1851_011:0675a28": "大小相類大乘世間亦有頂義。小乘出世亦",
    "T44n1851_011:0675a29": "有頂義。以俱有故。彼龍樹論且就出世不退",
    "T44n1851_011:0675b01": "之位說名為頂。小乘就彼世間善中退窮名",
    "T44n1851_011:0675b02": "頂。所言忍者。當相為名。慧心安法。故名為",
    "T44n1851_011:0675b03": "忍。通論四種俱皆是忍。但此是其不動之始",
    "T44n1851_011:0675b04": "安住義顯。故偏名忍。世第一者。顯勝之目於",
    "T44n1851_011:0675b05": "世間中此善最上故云第一。然此四種毘婆",
    "T44n1851_011:0675b06": "沙中名別有四。一名達分。二名觀諦。三名修",
    "T44n1851_011:0675b07": "治。四名善根。如彼論釋。言達分者。出世聖",
    "T44n1851_011:0675b08": "慧觀徹諦理。名之為達。此四善根是彼性分。",
    "T44n1851_011:0675b09": "故名達分。言觀諦者。念處以前未觀諦理。此",
    "T44n1851_011:0675b10": "煗等上以無常等十六行法觀察四諦。故名",
    "T44n1851_011:0675b11": "觀諦。言修治者。為求聖道及聖道果修治身",
    "T44n1851_011:0675b12": "器。如世農夫為求子實修治淨田。故曰修治。",
    "T44n1851_011:0675b13": "言善根者。聖道是善。涅槃善果。煗等四種是",
    "T44n1851_011:0675b14": "彼初基。故名善根。又此四種調順名善。能",
    "T44n1851_011:0675b15": "生聖道。故名根。名義如是。第二門中辨其",
    "T44n1851_011:0675b16": "體性。於中有二。一心法分別。依如毘曇此四",
    "T44n1851_011:0675b17": "善根由慧名體。於所觀察四聖諦慧。若論",
    "T44n1851_011:0675b18": "眷屬則五陰性。此慧相應受數為受。想數為",
    "T44n1851_011:0675b19": "想。心王為識。餘數為行。定共之戒以為色",
    "T44n1851_011:0675b20": "陰。若依成實此四亦是智慧自性。前後眷屬",
    "T44n1851_011:0675b21": "唯行陰攝。若說遠緣亦五陰性。二就有漏無",
    "T44n1851_011:0675b22": "漏分別。依如毘曇一向有漏。但能伏結不永",
    "T44n1851_011:0675b23": "斷故。又是聖慧方便道故。成實法中此四善",
    "T44n1851_011:0675b24": "根現見空理。性是無漏。以雜相故。亦名有漏。",
    "T44n1851_011:0675b25": "體性如是。第三辨相。於中有四。一約境不",
    "T44n1851_011:0675b26": "同。二觀心有別。三生解不等。四治障有異。",
    "T44n1851_011:0675b27": "言約境者。如毘婆沙說。觀察五陰苦無常等。",
    "T44n1851_011:0675b28": "名之為煗。觀三寶功德名之為頂。觀四真諦",
    "T44n1851_011:0675b29": "名之為忍。唯觀身苦名世第一法。理實此四",
    "T44n1851_011:0675c01": "同觀四諦。為分四別且為言耳此一門竟。言觀別",
    "T44n1851_011:0675c02": "者。此之四種同觀四諦觀心差降。故有四別。",
    "T44n1851_011:0675c03": "是義云何。依如毘曇苦集滅道界行分別有",
    "T44n1851_011:0675c04": "三十二。界謂三界。行者所謂苦無常等十六",
    "T44n1851_011:0675c05": "聖行。欲界地中有十六行。上界亦然。上下通",
    "T44n1851_011:0675c06": "說有三十二。於一一行正能觀察。說之為煗。",
    "T44n1851_011:0675c07": "觀之未明名煗方便。觀心分明名煗成就。煗",
    "T44n1851_011:0675c08": "法如是。於一一行心觀來去以漸略之至一",
    "T44n1851_011:0675c09": "心觀。名之為頂。一心觀前名為方便。一心觀",
    "T44n1851_011:0675c10": "後名為成就。此頂心中雖後漸略望於四諦",
    "T44n1851_011:0675c11": "及十六行猶名具觀。不名為略。然此成處各",
    "T44n1851_011:0675c12": "一心觀與後忍中初觀相似。如增上忍似第",
    "T44n1851_011:0675c13": "一法。問曰。善根漸多應好。何故須略。釋言。",
    "T44n1851_011:0675c14": "始觀多心重緣猶不明了。觀心後純少緣即",
    "T44n1851_011:0675c15": "見。是以減之。頂法如是。次辨忍法。於彼上",
    "T44n1851_011:0675c16": "下三十二行各一心觀。乃至於彼欲界苦下",
    "T44n1851_011:0675c17": "一行觀來說之為忍。就此忍中具有三十二",
    "T44n1851_011:0675c18": "番觀行。初第一番。於一一行各一心觀先觀",
    "T44n1851_011:0675c19": "欲界苦下四行。次觀上苦。後觀欲界集下四",
    "T44n1851_011:0675c20": "行。次上界集乃至觀道。類亦同然。各四行",
    "T44n1851_011:0675c21": "觀。次第二番。上界道下略去一行觀察餘者。",
    "T44n1851_011:0675c22": "次第三番。上界道下略去二行觀察餘者。如",
    "T44n1851_011:0675c23": "是漸去乃至最後唯觀欲界苦下一行。或苦",
    "T44n1851_011:0675c24": "無常或空無我。從初乃至唯觀欲界苦下二",
    "T44n1851_011:0675c25": "行名忍方便。唯觀一行名忍成就。向前頂中",
    "T44n1851_011:0675c26": "直略觀心。今此忍中心境俱略。問曰。諦法",
    "T44n1851_011:0675c27": "多觀應好。何故須略毘婆沙云。譬如富人",
    "T44n1851_011:0675c28": "欲適他土財物廣多不能持去。故以財易錢",
    "T44n1851_011:0675c29": "猶嫌錢多轉以易金。猶患金多以金轉買多",
    "T44n1851_011:0676a01": "價寶珠持去地土。行者如是。欲從世間入出",
    "T44n1851_011:0676a02": "世道。先捨有漏多相續心起於上忍。唯緣一",
    "T44n1851_011:0676a03": "行易入聖道。是以略之。忍法如是。次辨第一。",
    "T44n1851_011:0676a04": "增上忍後重起一心緣欲界苦。唯緣一行名",
    "T44n1851_011:0676a05": "世第一法。以一心故更無方便成就之別。毘",
    "T44n1851_011:0676a06": "曇如是成實論中直云。行者以無常行觀察",
    "T44n1851_011:0676a07": "五陰生泥洹智。下名為煗。中名為頂。上名",
    "T44n1851_011:0676a08": "為忍。上上名為世第一法。不明四種觀相差",
    "T44n1851_011:0676a09": "別。今且義釋。初煗法中先以無常觀察現在",
    "T44n1851_011:0676a10": "果報五陰智無定性。以此比知過未亦然。次",
    "T44n1851_011:0676a11": "觀現集亦但生滅無有自性。過未同爾。次觀",
    "T44n1851_011:0676a12": "現滅託待而立無有定性。過未亦然。後觀現",
    "T44n1851_011:0676a13": "道無常生滅無有自性。過未齊爾。第二頂中",
    "T44n1851_011:0676a14": "先觀苦諦因緣虛假無有自性。以此比知過",
    "T44n1851_011:0676a15": "未同然。集滅道觀類亦同爾。向前觀始以苦",
    "T44n1851_011:0676a16": "無常生滅法數分壞法體。今觀轉勝以其因",
    "T44n1851_011:0676a17": "緣虛假之理明法無性。第三忍中初先總觀",
    "T44n1851_011:0676a18": "三世諸法虛假無性。集滅道觀類亦同爾。向",
    "T44n1851_011:0676a19": "前觀始三世別觀。今觀轉勝三世總觀。世第",
    "T44n1851_011:0676a20": "一中總觀三世四諦虛假。以此總觀與無相",
    "T44n1851_011:0676a21": "中總見法空方便故。觀別如是此二門竟。生解別",
    "T44n1851_011:0676a22": "者。如毘曇婆沙說。煗初緣諦能生下明。頂",
    "T44n1851_011:0676a23": "生中明。忍生上明。以此身中緣諦明故生世",
    "T44n1851_011:0676a24": "第一法此三門竟。次明治障。如毘婆沙說。煗初緣",
    "T44n1851_011:0676a25": "諦能止上愚。頂止中愚忍止下愚。以止身中",
    "T44n1851_011:0676a26": "如是愚故生世第一法。顯相如是此四門竟。第四",
    "T44n1851_011:0676a27": "明其開合廣略。此四善根總之唯一達分善",
    "T44n1851_011:0676a28": "根。或分為二。如毘婆娑說。一動善根。二者",
    "T44n1851_011:0676a29": "不動。前二是動。以可退故。又復雜起欲界",
    "T44n1851_011:0676b01": "善故。後二不動。不可退故。又不雜起欲界善",
    "T44n1851_011:0676b02": "故。或分為三。如毘婆娑說。謂下中上。煗名為",
    "T44n1851_011:0676b03": "下。頂名為中。忍及第一說以為上分。或分",
    "T44n1851_011:0676b04": "為四。煗名為下。頂名為中。忍名為上。世第",
    "T44n1851_011:0676b05": "一法名為上上。或分九種。如毘婆娑說。煗",
    "T44n1851_011:0676b06": "法有三。所謂下下．下中．下上。頂法有三。所",
    "T44n1851_011:0676b07": "謂中下．中中．中上。忍法有二。謂上下．上中。",
    "T44n1851_011:0676b08": "世第一法有其一種。所謂上上。又彼論中更",
    "T44n1851_011:0676b09": "有一說。煗法有二。所謂下下及與下中。頂法",
    "T44n1851_011:0676b10": "有三。所謂下上．中下．中中。忍法有三。所謂",
    "T44n1851_011:0676b11": "中上．上下．上中。世第一法有其一種。所謂上",
    "T44n1851_011:0676b12": "上。或分為十。前三各有上中下別。世第一中",
    "T44n1851_011:0676b13": "其唯一品通前十也。煗中三者。修彼四諦三",
    "T44n1851_011:0676b14": "十二行始觀未見。名之為下。昧見為中。明見",
    "T44n1851_011:0676b15": "為上。頂中三者。於彼諸行多心觀中初略一",
    "T44n1851_011:0676b16": "觀。名之為下。略二已後及至於彼三十二行",
    "T44n1851_011:0676b17": "各三心觀說之為中。各二心觀說以為上。忍",
    "T44n1851_011:0676b18": "中三者。初於三十二行之中各一心觀。名之",
    "T44n1851_011:0676b19": "為下。故毘婆娑云。觀欲界苦行至上界道",
    "T44n1851_011:0676b20": "行三十二心是名下忍。於三十二行之中略",
    "T44n1851_011:0676b21": "一已後。乃至於彼欲界苦下。唯觀二行是名",
    "T44n1851_011:0676b22": "中忍。此中忍中極多有其三十一心。極少二",
    "T44n1851_011:0676b23": "心欲界苦下唯緣一行。是名上忍。故毘婆娑",
    "T44n1851_011:0676b24": "云。復以一心觀欲界苦名上忍也。世第一中",
    "T44n1851_011:0676b25": "唯有一心。更無多品。或分十八。如瞿沙說。",
    "T44n1851_011:0676b26": "前二善根名之為動。就此動中品別有九。始",
    "T44n1851_011:0676b27": "從下下乃至上上。此九品中煗有三品。頂中",
    "T44n1851_011:0676b28": "有六。後二善根名為不動。此不動中亦有",
    "T44n1851_011:0676b29": "九品。始從下下乃至上上。此九品中忍有八",
    "T44n1851_011:0676c01": "品。世第一法唯一上上。前後合說。故有十八。",
    "T44n1851_011:0676c02": "隨義細分乃有無量。開合如是。第五門中",
    "T44n1851_011:0676c03": "長短分別。如毘婆娑說。煗頂善根一向相",
    "T44n1851_011:0676c04": "續。忍法之中或是相續。或是一念。中下二忍",
    "T44n1851_011:0676c05": "多念相續。上品之忍局唯一念。世第一法局",
    "T44n1851_011:0676c06": "唯一念。若依成實。煗等四種並皆相續。一",
    "T44n1851_011:0676c07": "念之心不能具觀四真諦故。長短如是。第",
    "T44n1851_011:0676c08": "六門中就界分別。界謂三界。論者不同所說",
    "T44n1851_011:0676c09": "各異。若依尊者達摩多羅。煗等善根唯色界",
    "T44n1851_011:0676c10": "攝。以色界中有遍緣智能觀上下四聖諦故。",
    "T44n1851_011:0676c11": "色界善中有動不動。動中下者說名為煗。上",
    "T44n1851_011:0676c12": "名為頂。不動中下說名為忍。上名第一。以何",
    "T44n1851_011:0676c13": "義故非欲界攝。故彼宗欲界一向無定。不得",
    "T44n1851_011:0676c14": "依之修習起故。以何義故非無色攝。無色界",
    "T44n1851_011:0676c15": "中無遍緣智。不能觀下四聖諦故。彼心微弱。",
    "T44n1851_011:0676c16": "是故不遍。尊者瞿沙說。此煗等是其欲界及",
    "T44n1851_011:0676c17": "色界攝。非無色界。彼說。欲界亦有六禪定。",
    "T44n1851_011:0676c18": "可依修起。故欲界攝。色界可知。欲界攝者",
    "T44n1851_011:0676c19": "名之為動。動中下者說名為煗。上名為頂。色",
    "T44n1851_011:0676c20": "界攝者名為不動。不動中下說名為忍。上名",
    "T44n1851_011:0676c21": "第一。以何義故非無色攝。此如前釋。僧祇部",
    "T44n1851_011:0676c22": "說。是三界攝。彼說。欲界有其禪定。依之修",
    "T44n1851_011:0676c23": "起故欲界攝。色界可知。無色上能具觀四",
    "T44n1851_011:0676c24": "諦。故無色攝。如是說者依無色定上入見",
    "T44n1851_011:0676c25": "道。成實論家同此後說。煗等四心略之云爾。",
    "T44n1851_011:0676c26": "112 人四依義(一一)人四依義五門分別釋名義一　開合辨相二",
    "T44n1851_011:0676c27": "　侍佛多少三　得義多少四　所化差別五",
    "T44n1851_011:0676c28": "人四依義出涅槃經。來世憑仗稱之為依。",
    "T44n1851_011:0676c29": "依義不同。一門說四。四名是何。有人出世具",
    "T44n1851_011:0677a01": "煩惱性是其第一。須陀斯陀是其第二。阿那",
    "T44n1851_011:0677a02": "含人是其第三。阿羅漢人是其第四。有人出",
    "T44n1851_011:0677a03": "世具煩惱者。所謂地前種性解行內凡人也。",
    "T44n1851_011:0677a04": "如來滅後現化在時名為出世。於初地上所斷",
    "T44n1851_011:0677a05": "二輪未能剪除名具煩惱。問曰。何知。此地前",
    "T44n1851_011:0677a06": "經自說言。是名凡夫非第八人。明在地前。",
    "T44n1851_011:0677a07": "何者第八。對之說非。依毘婆娑名須陀洹以",
    "T44n1851_011:0677a08": "為第八。對見道前七方便故。故彼論中問言。",
    "T44n1851_011:0677a09": "何者是第八人。所謂信堅及與法堅。鈍根之",
    "T44n1851_011:0677a10": "人入見諦道名為信堅。利根之人入見諦道",
    "T44n1851_011:0677a11": "名為法堅。問曰。地持說種性人二障清淨。",
    "T44n1851_011:0677a12": "何故涅槃說具煩惱。所望不同故說有異。地",
    "T44n1851_011:0677a13": "持約對聲聞緣覺。種性菩薩五住齊斷故名",
    "T44n1851_011:0677a14": "清淨。涅槃約對初地已上所斷二輪。地前未",
    "T44n1851_011:0677a15": "斷名具煩惱。問曰。是中為辨依德應說無惱。",
    "T44n1851_011:0677a16": "何故說具。為別後故。須陀洹者此翻有三。一",
    "T44n1851_011:0677a17": "名修習無漏。二名逆生死流。三名觝債。聖",
    "T44n1851_011:0677a18": "解漸進名修無漏。三途苦報違而不順名逆",
    "T44n1851_011:0677a19": "生死。拒而不受故云觝債。位在何處。分別有",
    "T44n1851_011:0677a20": "三。一者守果在初地終心。二者攝因從於初",
    "T44n1851_011:0677a21": "地始心已去通名須陀。三者進向上盡二地",
    "T44n1851_011:0677a22": "通名須陀。斯陀含者此名住薄。能薄修惑名",
    "T44n1851_011:0677a23": "斯陀含。如小乘中偏於欲界九品修惑能薄",
    "T44n1851_011:0677a24": "六品。大乘法中通於三界一切修惑齊能薄",
    "T44n1851_011:0677a25": "之。如地經說。位在何處。分別有三。一者守",
    "T44n1851_011:0677a26": "果在第三地。故經中宣說。三地一切欲縛",
    "T44n1851_011:0677a27": "色無色縛及無明縛皆悉微薄。以能薄故名",
    "T44n1851_011:0677a28": "斯陀含。二者攝因二地已上通名斯陀。三者",
    "T44n1851_011:0677a29": "進向上盡七地通名斯陀。以那含果未成就",
    "T44n1851_011:0677b01": "故。何故須陀斯陀之人合為一依。釋有三義。",
    "T44n1851_011:0677b02": "一得義同故合之為一。如經中說。於一切",
    "T44n1851_011:0677b03": "義十六分中得十二分。十六分義後當更論。",
    "T44n1851_011:0677b04": "二功用同故合為一依。始從初地乃至七地",
    "T44n1851_011:0677b05": "所修諸行功用同故。三化用同故合為一依。",
    "T44n1851_011:0677b06": "始從初地乃至七地隨所化生作意攝取。不",
    "T44n1851_011:0677b07": "能自然無分別化。是故合之。問曰。若爾八地",
    "T44n1851_011:0677b08": "已上同無功用。何故不合。得義別故。又復地",
    "T44n1851_011:0677b09": "位開合不定。各據一宜。不可定責。經說。此人",
    "T44n1851_011:0677b10": "未得第二第三住處。於四果中須陀洹人未",
    "T44n1851_011:0677b11": "得第二斯陀住處。斯陀含人未得第三那含",
    "T44n1851_011:0677b12": "住處。阿那含者此名不還。小乘法中更不還",
    "T44n1851_011:0677b13": "未欲界受身。名阿那含。又於二十五有之中",
    "T44n1851_011:0677b14": "隨所過處不重受生名阿那含。大乘法中釋",
    "T44n1851_011:0677b15": "有兩義。一不重起愛拂煩惱故名不還。二",
    "T44n1851_011:0677b16": "不重受欲界地中分段殘報故曰不還。故經",
    "T44n1851_011:0677b17": "說言。更不重受肉身虫身不淨之身名阿那",
    "T44n1851_011:0677b18": "含。設更受生但是應化。位在何處。分別有三。",
    "T44n1851_011:0677b19": "一者守果在第八地。以八地中愛佛心斷故",
    "T44n1851_011:0677b20": "名那含。又七地還欲界人天。分段殘習猶故",
    "T44n1851_011:0677b21": "未盡故。大品中宣說。七地猶有肉身。八地已",
    "T44n1851_011:0677b22": "上畢竟永離名阿那含。二者攝因七地已上",
    "T44n1851_011:0677b23": "同名那含。修習順忍向那含故。三者進向上",
    "T44n1851_011:0677b24": "盡九地同名那含。以阿羅漢果未成故判屬",
    "T44n1851_011:0677b25": "前矣。若分四依於此三中守果進向說為那",
    "T44n1851_011:0677b26": "含。攝因一種判屬斯陀。阿羅漢者此名不生。",
    "T44n1851_011:0677b27": "亦名無著。小乘法中於三界地不復受身。名",
    "T44n1851_011:0677b28": "為不生。大乘法中三界分段殘報皆盡。故曰",
    "T44n1851_011:0677b29": "無生。設使受之但是應化。具六妙行不染六",
    "T44n1851_011:0677c01": "塵。故云無著。以實論之佛是羅漢。此第四依",
    "T44n1851_011:0677c02": "學中究竟高美同佛。是故說之為羅漢也。位",
    "T44n1851_011:0677c03": "在何處。分別有三。一者守果在第十地。故",
    "T44n1851_011:0677c04": "涅槃言。阿羅漢者住第十地。二者攝因九",
    "T44n1851_011:0677c05": "地已上同名羅漢。三者進向上盡金剛同名",
    "T44n1851_011:0677c06": "羅漢。若分四依於此三中守果進向是阿羅",
    "T44n1851_011:0677c07": "漢。攝因一種判屬那含。問曰。何故第二依中",
    "T44n1851_011:0677c08": "須陀洹因攝之從後為第二依。此後二依分",
    "T44n1851_011:0677c09": "因屬前。釋言。向前第二依中須陀洹因與須",
    "T44n1851_011:0677c10": "陀果同是出世。得義相似。是故從後為第二",
    "T44n1851_011:0677c11": "依。後二依中那含之因與前斯陀同是功用。",
    "T44n1851_011:0677c12": "得義相似。故判屬前。羅漢之因與前那含同",
    "T44n1851_011:0677c13": "非究竟。故判屬前。不類在斯。此四種人能益",
    "T44n1851_011:0677c14": "世間猶如如來等無差別。問曰。此人何時為",
    "T44n1851_011:0677c15": "依。釋言。依實無時不為。今隨化相在佛滅",
    "T44n1851_011:0677c16": "後弘通正法為依也此一門竟。次第二門開合辨",
    "T44n1851_011:0677c17": "相。開合不定。總為一依。或分為二。一凡二",
    "T44n1851_011:0677c18": "聖。地前名凡。地上名聖。或分為三。就此三中",
    "T44n1851_011:0677c19": "或開前合後。種性為一。解行為二。地上為三。",
    "T44n1851_011:0677c20": "或開後合前。地前為一。初地見道以為第二。",
    "T44n1851_011:0677c21": "二地已上修道為三。又復地上功用無功用",
    "T44n1851_011:0677c22": "亦得分二。或離為四。就此四中或開前合後。",
    "T44n1851_011:0677c23": "習種為一。性種為二。解行為三。地上為四。",
    "T44n1851_011:0677c24": "或開後合前。地前為一。見道為二。修道為",
    "T44n1851_011:0677c25": "三。無功為四。又如向說。地前為一。須陀斯陀",
    "T44n1851_011:0677c26": "以為第二。那含第三。羅漢第四。此亦開後以",
    "T44n1851_011:0677c27": "合前也。或前後俱開。種性為一。解行為二。出",
    "T44n1851_011:0677c28": "世間中見道為三。修道為四。又出世中功用",
    "T44n1851_011:0677c29": "為三。無功為四。亦是俱開。或分為五。就此",
    "T44n1851_011:0678a01": "五中或合前開後。如五忍說。地前為一。初二",
    "T44n1851_011:0678a02": "三地信忍為二。四五六地順忍為三。七八九",
    "T44n1851_011:0678a03": "地無生為四。十地寂忍以為第五。或前後俱",
    "T44n1851_011:0678a04": "開。習種為一。性種為二。解行為三。初地見道",
    "T44n1851_011:0678a05": "以為第四。二地已上修道為五。又復地前種",
    "T44n1851_011:0678a06": "性為一。解行為二。見道為三。修道為四。無",
    "T44n1851_011:0678a07": "功為五。此五亦是前後俱開。或分為六。如地",
    "T44n1851_011:0678a08": "持說。種性為一。解行為二。淨心為三。二地",
    "T44n1851_011:0678a09": "已上乃至七地行跡為四。八地九地決定為",
    "T44n1851_011:0678a10": "五。十地畢竟以為第六。如涅槃中言為六住。",
    "T44n1851_011:0678a11": "謂諸菩薩者謂此六也。或分為七。如地持",
    "T44n1851_011:0678a12": "說。於前六中開決定地。以之為二即為七地。",
    "T44n1851_011:0678a13": "彼論八地名決定地。九地名為決定行地。或",
    "T44n1851_011:0678a14": "分為八。就前七中習種性種各別為一。即是",
    "T44n1851_011:0678a15": "八也。或分為九。地前為一。出世間中四五六",
    "T44n1851_011:0678a16": "地合為正見。餘各為一。通為九也。或分為十。",
    "T44n1851_011:0678a17": "就前九中種性解行分為二種。即是十也。或",
    "T44n1851_011:0678a18": "分十一。地前為一。十地為十。或分十二。地前",
    "T44n1851_011:0678a19": "種性解行為二。十地為十。或分十三。習種",
    "T44n1851_011:0678a20": "為一。性種為二。解行為三。十地為十。或分四",
    "T44n1851_011:0678a21": "十。所謂十住十行十迴向及與十地。若分等",
    "T44n1851_011:0678a22": "覺有四十一。廣則無量。此等開合各且是一",
    "T44n1851_011:0678a23": "宜。今據一門且分為四。開合如是此二門竟。次",
    "T44n1851_011:0678a24": "第三門辨明四依侍佛多少。如涅槃說。第一",
    "T44n1851_011:0678a25": "依人於五恒河沙佛所發心。能持禁戒善解",
    "T44n1851_011:0678a26": "文義。能為他說。於惡世中不謗正法。故堪",
    "T44n1851_011:0678a27": "為依。第二依人於六恒河沙佛所發心。具修",
    "T44n1851_011:0678a28": "眾善能持正法善為他說。於惡世中不謗正",
    "T44n1851_011:0678a29": "法。第三依人於七恒河沙佛所發心。德行純",
    "T44n1851_011:0678b01": "熟能建正法廣為他說。能於十方周旋往返",
    "T44n1851_011:0678b02": "濟度眾生。於惡世中不謗正法。第四依人於",
    "T44n1851_011:0678b03": "八恒河沙佛所發心。斷諸煩惱捨於重擔逮",
    "T44n1851_011:0678b04": "得己利所作已辦。欲成佛道即能現成。隨",
    "T44n1851_011:0678b05": "人所樂悉能現化。得自在智廣為他說此三門竟。",
    "T44n1851_011:0678b06": "次第四門辨明四依得義多少。如涅槃說。一",
    "T44n1851_011:0678b07": "切諸義統而攝之為十六分。如說一慈為十",
    "T44n1851_011:0678b08": "六分。如是等也。此十六中第一依人得八分",
    "T44n1851_011:0678b09": "義。第二依餘八分中復得人四分。通前十",
    "T44n1851_011:0678b10": "二。第三依人餘四分中復得兩分。通前十",
    "T44n1851_011:0678b11": "四。第四依人具得十六。據實論之第四依人",
    "T44n1851_011:0678b12": "餘二分中但得一分。通前十五。諸佛方得十",
    "T44n1851_011:0678b13": "六分義。以第四依位隣佛境高美同佛故。說",
    "T44n1851_011:0678b14": "具得十六分也。又第四依於佛所得第十六",
    "T44n1851_011:0678b15": "分雖未窮證觀解相應。故說具得。問曰。四依",
    "T44n1851_011:0678b16": "初劣後勝。何故得義初多後少。釋言。麁義浮",
    "T44n1851_011:0678b17": "淺易知。故初得多。細義難精。故後得少。又",
    "T44n1851_011:0678b18": "復麁義隨詮相別少為多分。細義說實階降",
    "T44n1851_011:0678b19": "相微多為少分。分數雖少其義實廣。問曰。若",
    "T44n1851_011:0678b20": "言麁義易知初處得多。細義難精後得少者。",
    "T44n1851_011:0678b21": "何故經言初地菩薩得百三昧二地得千。乃",
    "T44n1851_011:0678b22": "至十地得十不可說百千萬億那由他佛世界",
    "T44n1851_011:0678b23": "微塵數三昧佛土廣數三昧。釋言。辨義汎有",
    "T44n1851_011:0678b24": "兩門。一就攝義從詮門中明得多少。二就捨",
    "T44n1851_011:0678b25": "詮實門中明得多少。從詮門中細分有四。一",
    "T44n1851_011:0678b26": "約一詮始終別論。初得多義。後時得少。從詮",
    "T44n1851_011:0678b27": "之義具顯文中。初得聞持成就之時依文具",
    "T44n1851_011:0678b28": "解。故初持得多。後設重思。委審而已無多",
    "T44n1851_011:0678b29": "異見。故後得少。故涅槃中初依菩薩得八分",
    "T44n1851_011:0678c01": "義。第二依人更得四分。乃至第四但得兩分。",
    "T44n1851_011:0678c02": "二約一詮以終攝始。初時得少後時得多。故",
    "T44n1851_011:0678c03": "涅槃中初依但得八分之義。乃至第四得十",
    "T44n1851_011:0678c04": "六分。三約多詮始終別論。初得少義。聞教少",
    "T44n1851_011:0678c05": "故。終得多義。聞教多故。故第十地能受諸佛",
    "T44n1851_011:0678c06": "雲雨說法依其所聞亦知多義。四約多詮以",
    "T44n1851_011:0678c07": "終攝始。初時得少後時得多義在可知。就其",
    "T44n1851_011:0678c08": "捨詮證實門中細分有二。一始終別論。初時",
    "T44n1851_011:0678c09": "得少。對教心多見理昧故。終時得多。以能捨",
    "T44n1851_011:0678c10": "詮見理明故。二以終攝始。初少後多義在可",
    "T44n1851_011:0678c11": "知。地經所說是其捨詮證實之義。故後得多。",
    "T44n1851_011:0678c12": "不同在斯此四門竟。次第五門辨明四依所化差",
    "T44n1851_011:0678c13": "別。三乘之人是其所化。聲聞人中所化有二。",
    "T44n1851_011:0678c14": "一化令入小。除阿羅漢餘皆化之。彼阿羅漢",
    "T44n1851_011:0678c15": "得果滿足不假化故。二化令入大。一切皆化。",
    "T44n1851_011:0678c16": "乃至羅漢亦憑四依入大乘故。緣覺人中所",
    "T44n1851_011:0678c17": "化亦二。一化入中乘。除緣覺果餘皆化之。二",
    "T44n1851_011:0678c18": "化令入大。一切皆化。大乘人中所化有六。如",
    "T44n1851_011:0678c19": "涅槃說。一初發心在外凡地最初發意。第二",
    "T44n1851_011:0678c20": "已於熙連河沙佛所發心聞法初不謗。第三",
    "T44n1851_011:0678c21": "已於一恒河沙佛所發心。聞法愛樂不謗同",
    "T44n1851_011:0678c22": "前。第四已於二恒河沙佛所發心。聞法受持",
    "T44n1851_011:0678c23": "餘德如上。第五已於三恒河沙佛所發心。隨",
    "T44n1851_011:0678c24": "所聞法能為他說。餘德如前。第六已於四恒",
    "T44n1851_011:0678c25": "河沙佛所發心。能解深義十六分中已得一",
    "T44n1851_011:0678c26": "分。餘德如上。六中初一隣入善趣。後五在於",
    "T44n1851_011:0678c27": "善趣位中。四依如是。",
    "T44n1851_011:0678c28": "113 法四依義(一一)法四依義五門分別釋名一　辨相二　次",
    "T44n1851_011:0678c29": "第三　對四無礙共相收攝四　約對人依辨明可依",
    "T44n1851_011:0679a01": "不可依義五",
    "T44n1851_011:0679a02": "第一釋名。法為行託名之為依。依別不同。一",
    "T44n1851_011:0679a03": "門說四。四名是何。一依法不依人。二法依",
    "T44n1851_011:0679a04": "義不依語。三依了義經不依不了義經。四依",
    "T44n1851_011:0679a05": "智不依識。言依法者法有兩義。一軌則名法。",
    "T44n1851_011:0679a06": "二自體名法。故論釋言。法名自體。憑法起",
    "T44n1851_011:0679a07": "行故名為依。不依人者宰用名人。不依有二。",
    "T44n1851_011:0679a08": "一自未見法不依邪偽乖法之人名不依人。",
    "T44n1851_011:0679a09": "非謂不依正見之人。二自已見法一切不依",
    "T44n1851_011:0679a10": "言。依義者義有四種。一所以名義。二義用名",
    "T44n1851_011:0679a11": "義。三義利名義。四德義名義。依同前釋。不",
    "T44n1851_011:0679a12": "依語者詮談曰語。不依有二。一求義之始不",
    "T44n1851_011:0679a13": "依顛倒乖義之語。非謂不依如法之言。二得",
    "T44n1851_011:0679a14": "義捨詮一切不依。依了經者顯法之詮名了",
    "T44n1851_011:0679a15": "義經。憑之趣實故名為依。不依不了經者。彰",
    "T44n1851_011:0679a16": "邪之言名不了義。棄而不從故曰不依。言依",
    "T44n1851_011:0679a17": "智者。解法決了名之為智。憑之取法故名為",
    "T44n1851_011:0679a18": "依。不依識者。闇心分別名之為識。捨而不",
    "T44n1851_011:0679a19": "從故曰不依。名義如是此一門竟。次辨其相。依法",
    "T44n1851_011:0679a20": "不同差別有五。一教法名法。二者世諦自體",
    "T44n1851_011:0679a21": "名法。三者真諦自體名法。故涅槃言。法謂",
    "T44n1851_011:0679a22": "法性常恒不變。四因行自體名之為法。又復",
    "T44n1851_011:0679a23": "因中起行之軌亦名為法。所謂三十七道品",
    "T44n1851_011:0679a24": "等。五果德自體名之為法。故涅槃言。法者",
    "T44n1851_011:0679a25": "所謂大般涅槃。依義不同亦有五種。一對教",
    "T44n1851_011:0679a26": "法二諦名義。二諦並是教下所以故名為義。",
    "T44n1851_011:0679a27": "二對世諦法真諦名義。真諦是彼世法所以",
    "T44n1851_011:0679a28": "故名為義。三對真諦法世諦名義。世諦是彼",
    "T44n1851_011:0679a29": "真家義用故名為義。又復世諦顯真諦所以",
    "T44n1851_011:0679b01": "亦名為義。故地經中知世無常顯無我法名",
    "T44n1851_011:0679b02": "義無礙。四因行利人名之為義。故地持中名",
    "T44n1851_011:0679b03": "彼善法為義饒益。五果德名義。故地持中名",
    "T44n1851_011:0679b04": "得菩提以為得義。依了義經不依不了義者。",
    "T44n1851_011:0679b05": "分別有二。一就大小相對分別。或小乘名了",
    "T44n1851_011:0679b06": "大乘不了。小乘麁顯故名為了。大乘祕密故",
    "T44n1851_011:0679b07": "名不了。或大乘名了小乘不了。大乘顯實",
    "T44n1851_011:0679b08": "名之為了。小乘覆實名為不了。二約愚智相",
    "T44n1851_011:0679b09": "對分別。正智取法大小皆了。隨法淺深當分",
    "T44n1851_011:0679b10": "了故。愚心取法大小所說一切不了。淺深相",
    "T44n1851_011:0679b11": "望互相違故。此之一門如地持說。故彼論",
    "T44n1851_011:0679b12": "云。於如來說除信清淨於此法律不可破壞",
    "T44n1851_011:0679b13": "名了義經。於如來說作不決定法律可壞名",
    "T44n1851_011:0679b14": "為不了。所言依智不依識者。分別有四。一解",
    "T44n1851_011:0679b15": "惑分別。聞思修等三慧解心名之為智。惑心",
    "T44n1851_011:0679b16": "分別說以為識。二就解心明昧分別。三慧之",
    "T44n1851_011:0679b17": "中修慧深明名之為智。聞思闇昧說以為識。",
    "T44n1851_011:0679b18": "此之一門如地持說。故彼論言。用修慧智不",
    "T44n1851_011:0679b19": "以聞思識諸法義。名為依智不依識也。三大",
    "T44n1851_011:0679b20": "小分別。大乘三慧知法實相悉名為智。小乘",
    "T44n1851_011:0679b21": "三慧不見法實齊名為識。此之一門如涅槃",
    "T44n1851_011:0679b22": "說。故彼經云。若知如來即是法身。如是智慧",
    "T44n1851_011:0679b23": "所應依止。聲聞不知如來功德。如是之識不",
    "T44n1851_011:0679b24": "應依止。四真妄分別。就大乘中真證名智。見",
    "T44n1851_011:0679b25": "實義故。妄修三慧悉名為識。此之一門如地",
    "T44n1851_011:0679b26": "論說。故彼論中宣說。地實唯智境界。聞思",
    "T44n1851_011:0679b27": "修報生識智非彼境界。以不同故。體相如是",
    "T44n1851_011:0679b28": "此二門竟。第三門中辨其次第。經論不同凡有五",
    "T44n1851_011:0679b29": "種。一觀入次第。如成實說。第一依法第二",
    "T44n1851_011:0679c01": "依於了義之經。第三依義。第四依智。此等",
    "T44n1851_011:0679c02": "據其聞思修等以辨觀入。四中初二是其教法",
    "T44n1851_011:0679c03": "依成聞慧。但就聞中初先簡去人以取其法。",
    "T44n1851_011:0679c04": "後就法中簡去不了取其了義。始終雖思",
    "T44n1851_011:0679c05": "同成聞慧。第三依義。是其理法依成思慧。依",
    "T44n1851_011:0679c06": "聞起思。故次明之。第四依智。是其行法依成",
    "T44n1851_011:0679c07": "修慧。上人智慧為下倣習。說為行法。依思起",
    "T44n1851_011:0679c08": "修。故後說之。第二依體起用次第。如涅槃",
    "T44n1851_011:0679c09": "說。第一依法。謂大涅槃。涅槃果體是故先明。",
    "T44n1851_011:0679c10": "第二依義。所謂法身解脫般若。此是果德。依",
    "T44n1851_011:0679c11": "體有德故。次辨之。第三依智。所謂如來一切",
    "T44n1851_011:0679c12": "種智。此是果用。依德起用。是故次說。第四依",
    "T44n1851_011:0679c13": "於了義之經。謂佛所說大乘經典依智起說。",
    "T44n1851_011:0679c14": "是故後論。第三據果尋因次第。如涅槃說。",
    "T44n1851_011:0679c15": "第一依義。所謂法身解脫般若。第二依法。所",
    "T44n1851_011:0679c16": "謂法性常恒不變。第三依智。所謂僧是常",
    "T44n1851_011:0679c17": "無為不變不畜八種不淨之物。第四依於了",
    "T44n1851_011:0679c18": "義之經。所謂一切大乘經典。就此四中前二",
    "T44n1851_011:0679c19": "是果。後二是因。就前果中義是果體是故",
    "T44n1851_011:0679c20": "先明。果依法成故次明法。就後因中智是因",
    "T44n1851_011:0679c21": "體。是故先明。因依法成故次明其了義之經。",
    "T44n1851_011:0679c22": "又義是果果是所求。是故先明。果依理成故",
    "T44n1851_011:0679c23": "次明法。此二一對。向前果德由因而起故次",
    "T44n1851_011:0679c24": "明智。向前理法藉教而顯故後明其了義之",
    "T44n1851_011:0679c25": "經。第四據深尋淺次第。如維摩說。第一依",
    "T44n1851_011:0679c26": "義。義是理法。第二依智。智是理行。第三依",
    "T44n1851_011:0679c27": "於了義之經。經是顯前理法之詮。第四依法。",
    "T44n1851_011:0679c28": "法是成前智行之軌。理是所詮故先明義。依",
    "T44n1851_011:0679c29": "義成慧故次明智。所求之義由詮故顯。故次",
    "T44n1851_011:0680a01": "第三明了義經。所成之智依法而起。故次第",
    "T44n1851_011:0680a02": "四明其依法。第五攝法起修次第。如地持",
    "T44n1851_011:0680a03": "說第一依義。義者是理。第二依法。法者是",
    "T44n1851_011:0680a04": "教。第三依於了義之經。正解取法名為了義。",
    "T44n1851_011:0680a05": "第四依智修慧達義名之為智。四中前二攝",
    "T44n1851_011:0680a06": "法次第。後之兩種起修次第。就攝法中義能",
    "T44n1851_011:0680a07": "成行。正是所求故先明義。義由教顯故次明",
    "T44n1851_011:0680a08": "法。後起修中隨義相別分初了義經依前教",
    "T44n1851_011:0680a09": "法起聞思解。解法無違名之為了。故論釋",
    "T44n1851_011:0680a10": "言。深信佛說名了義經。後依智者依前理義",
    "T44n1851_011:0680a11": "起修慧行。故論釋言。用修慧者智名為依",
    "T44n1851_011:0680a12": "智。通而論之了義經者依前法義起聞思解。",
    "T44n1851_011:0680a13": "言依智者依前法義起修慧行。次第如是此三門竟。",
    "T44n1851_011:0680a14": "次第四門對四無礙共相收攝。隨相分之初",
    "T44n1851_011:0680a15": "依法者是法無礙。第二依義是無礙。第三",
    "T44n1851_011:0680a16": "依於了義經者是辭無礙。第四依智善達物",
    "T44n1851_011:0680a17": "心起說自在為樂說無礙。以實論之初依法",
    "T44n1851_011:0680a18": "者。是法無礙方便之道。第二依義是義無礙",
    "T44n1851_011:0680a19": "方便之道。第三依於了義經者。是辭無礙樂",
    "T44n1851_011:0680a20": "說無礙方便之道。第四依智是其四種無礙",
    "T44n1851_011:0680a21": "正體。故地持中第四依智名為修慧。就修",
    "T44n1851_011:0680a22": "慧中開四無礙。於法章句修慧不謬名法無",
    "T44n1851_011:0680a23": "礙。於諸法相修慧不謬名義無礙。於法名字",
    "T44n1851_011:0680a24": "修慧不謬名辭名無礙。隨順世俗種種名字",
    "T44n1851_011:0680a25": "修慧不謬名樂說無礙此四門竟。第五門中約對",
    "T44n1851_011:0680a26": "人依辨明可依不可依義。人依有四。如上所",
    "T44n1851_011:0680a27": "說人法相從二俱可依。人即法故。依法之者",
    "T44n1851_011:0680a28": "亦必依人。故涅槃云。如上四人應當依止。",
    "T44n1851_011:0680a29": "法即人故。依人之者亦必依法。人法別分互",
    "T44n1851_011:0680b01": "有可依不可依義。有肉眼者人為可依。法不",
    "T44n1851_011:0680b02": "可依。人能教誨樂道善惡故人可依。法相",
    "T44n1851_011:0680b03": "難辨。故法叵依。故涅槃云。我為肉眼諸眾",
    "T44n1851_011:0680b04": "生等說人四依。終不為於有慧眼者。有慧眼",
    "T44n1851_011:0680b05": "者法為可依。人不可依。以有慧眼正見法故。",
    "T44n1851_011:0680b06": "法親成行故。法可依。人是疎遠不親成行。",
    "T44n1851_011:0680b07": "故人叵依。法四依義辨之略爾。",
    "T44n1851_011:0680b08": "114 四聖種義(一一)四聖種義兩門分別辨相一　就人分別二",
    "T44n1851_011:0680b09": "第一辨相。四聖種者亦名四依。乞食等法能",
    "T44n1851_011:0680b10": "生聖道。與聖為種故名聖種。起行所憑故復",
    "T44n1851_011:0680b11": "名依。依別不同。一門說四。四名是何。一盡",
    "T44n1851_011:0680b12": "形乞食。二盡形壽著糞掃衣。三盡形壽樹下",
    "T44n1851_011:0680b13": "常坐。四有病服陳棄藥。為破比丘四種惡欲",
    "T44n1851_011:0680b14": "故說此四。一破比丘為食惡欲受乞食。二破",
    "T44n1851_011:0680b15": "比丘衣服惡欲受糞掃衣。三破比丘房舍臥",
    "T44n1851_011:0680b16": "具惡欲受樹下坐。四破比丘湯藥惡欲受陳",
    "T44n1851_011:0680b17": "棄藥。初乞食中三門分別。一明乞儀。二明",
    "T44n1851_011:0680b18": "所為。三明食法。言乞儀者有十三種。一住",
    "T44n1851_011:0680b19": "正形乞。不自妄禪得上人法而行乞食。二正",
    "T44n1851_011:0680b20": "威儀乞。執持應器進止安祥被服齊整而行",
    "T44n1851_011:0680b21": "乞食。如戒經說。三住正命乞。終不諂曲執",
    "T44n1851_011:0680b22": "持威儀不現異相。不禪己善而行乞食。如是",
    "T44n1851_011:0680b23": "一切。四住正見乞。不取乞食以為真道。著",
    "T44n1851_011:0680b24": "取乞食為真道者是戒取攝。五依法乞。非法",
    "T44n1851_011:0680b25": "飲食生罪過者終不乞求。六依時乞。要在中",
    "T44n1851_011:0680b26": "前不得餘時。故毘尼中迦留陀夷夜行乞食",
    "T44n1851_011:0680b27": "生世譏嫌。如來制之。七依處乞。若有學處",
    "T44n1851_011:0680b28": "僧先為作學家羯磨。又有惡人僧先為作覆",
    "T44n1851_011:0680b29": "鉢羯磨。不得從乞。八依次乞。亦名等乞。不",
    "T44n1851_011:0680c01": "簡貧富次第等乞。除有命難梵行難處。又觀",
    "T44n1851_011:0680c02": "他人因己乞食而生罪過終不從乞。九離貪",
    "T44n1851_011:0680c03": "心乞。於所乞求不念美饎。及時早得。又於",
    "T44n1851_011:0680c04": "所乞受求以限不得過分。十離取著乞。如維",
    "T44n1851_011:0680c05": "摩說。於乞食時見色如盲。聞聲如響。臭香如",
    "T44n1851_011:0680c06": "風。於所食味心無分別。受觸如證。知法如",
    "T44n1851_011:0680c07": "幻。十一離瞋惱乞。如地持說。若得麁澁留難",
    "T44n1851_011:0680c08": "不時。或加打罵不生瞋惱。方於破所起憐",
    "T44n1851_011:0680c09": "愍心。十二不麁獷乞。軟言乞食終不麁獷。亦",
    "T44n1851_011:0680c10": "不強乞。十三離慢心乞。於乞食時若見貧賤",
    "T44n1851_011:0680c11": "不起輕想。又亦不時乞食生慢。故遺教云。當",
    "T44n1851_011:0680c12": "自摩頭。已捨飾好著壞色衣。執持應器以乞",
    "T44n1851_011:0680c13": "自活。自見如是。若起憍慢當自滅之。增長",
    "T44n1851_011:0680c14": "憍慢尚非世俗白衣所宜。何況出家入道之",
    "T44n1851_011:0680c15": "人為解脫故自降其身而行乞也。此十三中",
    "T44n1851_011:0680c16": "初四一分住四正乞。次四一分住依義乞。後",
    "T44n1851_011:0680c17": "五一分捨煩惱乞。乞儀如是。次明所為。所",
    "T44n1851_011:0680c18": "為有二。一為自己資身行道。二為眾生令施",
    "T44n1851_011:0680c19": "得福。凡夫乞食但為自己設有為他少不足",
    "T44n1851_011:0680c20": "言。聲聞緣覺多為自己少為他人。菩薩人中",
    "T44n1851_011:0680c21": "有始行者多為自身少為他人。次行之者多",
    "T44n1851_011:0680c22": "為他人少為自身。上行之流唯為眾生。法身",
    "T44n1851_011:0680c23": "菩薩無所假故。佛亦如是。然佛為他有二十",
    "T44n1851_011:0680c24": "事。如轉女身經說。一為示現相好之身令物",
    "T44n1851_011:0680c25": "覩見發菩提心。二令眾生覩見佛身。盲者見",
    "T44n1851_011:0680c26": "色。聾者聞聲。啞者能言。如是一切。三乞食",
    "T44n1851_011:0680c27": "故現受諸天龍鬼神等所奉供養。令人覩見",
    "T44n1851_011:0680c28": "發菩提心。四捨尊位出家乞食息物慢高發",
    "T44n1851_011:0680c29": "菩提心。五令大德諸天人等見佛慈心愍物",
    "T44n1851_011:0681a01": "乞食學佛為之。六有眾生欲見如來以懈怠故",
    "T44n1851_011:0681a02": "不能往見佛。知其心現行乞食令彼覩見。七",
    "T44n1851_011:0681a03": "令眾生見佛聞法遠離愚癡漸增出世涅槃之",
    "T44n1851_011:0681a04": "因。八有眾生繫閉牢獄。或受楚毒。因見佛",
    "T44n1851_011:0681a05": "故即得解脫發菩提心。故行乞食。九有女人",
    "T44n1851_011:0681a06": "欲供養佛。而為父母親戚所護不能奉獻。佛",
    "T44n1851_011:0681a07": "為受之故行乞食。十如來鉢四王所奉佛持",
    "T44n1851_011:0681a08": "乞食。若有眾生欲少布施少物即滿。欲多施",
    "T44n1851_011:0681a09": "者多物不滿。欲休乃滿令人覩見發菩提心。",
    "T44n1851_011:0681a10": "故行乞食。十一如來鉢中所成之食施一切",
    "T44n1851_011:0681a11": "僧終無增減。令人覩見發菩提心。十二如來",
    "T44n1851_011:0681a12": "鉢中成百千種食味。味味各別不相和雜猶",
    "T44n1851_011:0681a13": "如別器。令人覩見發菩提心。十三佛身一合",
    "T44n1851_011:0681a14": "之體。其內不空如實金剛。無生熟藏大小便",
    "T44n1851_011:0681a15": "利。雖現有食而無入者。令釋梵等覩見發心。",
    "T44n1851_011:0681a16": "十四有人施佛。若多若少若麁若妙福皆無",
    "T44n1851_011:0681a17": "盡乃至涅槃。佛為是故現行乞食。十五如來",
    "T44n1851_011:0681a18": "常定現行乞食。令人覩見發菩提心。十六如",
    "T44n1851_011:0681a19": "來若常不行乞食有人學之。便常飢餓羸疲",
    "T44n1851_011:0681a20": "無力不能修得過人智慧。故行乞食。十七如",
    "T44n1851_011:0681a21": "來善攝四聖種。故現行乞食。十八佛若不乞",
    "T44n1851_011:0681a22": "未來不信諸長者等見比丘乞便作是言。汝",
    "T44n1851_011:0681a23": "家世尊不行乞食。汝何故乞。為破是言故行",
    "T44n1851_011:0681a24": "乞食。十九有諸豪貴隨佛出家恥於乞食。故",
    "T44n1851_011:0681a25": "佛行乞食。令彼學之不生羞恥。二十如來為",
    "T44n1851_011:0681a26": "度根熟眾生處處隨逐。故行乞食。所為如是。",
    "T44n1851_011:0681a27": "次辨食法。隨所乞得於自所食三分留一。所",
    "T44n1851_011:0681a28": "餘著淨處施與眾生。隨所欲食上奉諸佛次",
    "T44n1851_011:0681a29": "獻賢聖下施眾生。然後食之。故維摩言。供",
    "T44n1851_011:0681b01": "養一切及眾賢聖然後可食。然於所食當壞",
    "T44n1851_011:0681b02": "貪想。如藥塗瘡飢世食子。不生味著復應生",
    "T44n1851_011:0681b03": "厭。為是食故多致苦惱。願得法身維此食",
    "T44n1851_011:0681b04": "過食已念道報施主恩。食法如是。糞掃衣者。",
    "T44n1851_011:0681b05": "外國法。死人之衣火燒鼠齧如是等衣棄之",
    "T44n1851_011:0681b06": "巷野。事同糞掃名糞掃衣。問曰。何故飲食須",
    "T44n1851_011:0681b07": "乞。衣受糞掃。釋言。飲食乞求易得無妨修道。",
    "T44n1851_011:0681b08": "故行乞食。衣乞難得懼妨修道。是以不乞。",
    "T44n1851_011:0681b09": "又外國法糞掃之衣求覓易得無妨修道。故",
    "T44n1851_011:0681b10": "受糞掃。食不如是。是以須乞。樹下坐者。樹",
    "T44n1851_011:0681b11": "能陰覆。事同半舍不須造作。省事修道是以",
    "T44n1851_011:0681b12": "依之。陳棄藥者。所謂大便除病易得無妨修",
    "T44n1851_011:0681b13": "道。故病服之。辨相如是此一門竟。次就人論。此",
    "T44n1851_011:0681b14": "四乃是出家人中上行所依。在家積聚不行",
    "T44n1851_011:0681b15": "此法。出家人中義別有三。一簡小異大。此中",
    "T44n1851_011:0681b16": "唯是凡夫二乘之所依憑非佛菩薩。何故如",
    "T44n1851_011:0681b17": "是。凡夫二乘心行微劣依仗此四方能離過。",
    "T44n1851_011:0681b18": "諸佛菩薩知法如幻常處五欲而能不染不",
    "T44n1851_011:0681b19": "假如此。故轉女身經云。如貧人病服苦澁等",
    "T44n1851_011:0681b20": "賤價之藥得差病苦。聲聞如是。行四聖種頭",
    "T44n1851_011:0681b21": "陀之法方能離過。如帝王病服上味藥仗藥",
    "T44n1851_011:0681b22": "適心所患得除。菩薩如是。雖在五欲以其種",
    "T44n1851_011:0681b23": "種巧方便行得無眾患不假四依。二簡因異",
    "T44n1851_011:0681b24": "果。此四唯是凡夫二乘菩薩所行。出家菩薩",
    "T44n1851_011:0681b25": "亦依此四離諸過故。故地經中宣說。菩薩修",
    "T44n1851_011:0681b26": "習少欲頭陀等也。以此四法名聖種故。局唯",
    "T44n1851_011:0681b27": "在因。諸佛如來聖果已滿不假此四。三就實",
    "T44n1851_011:0681b28": "通論從凡至佛皆行此四。故轉女身經云。如",
    "T44n1851_011:0681b29": "來善攝四聖種矣。四聖種義略之云爾。",
    "T44n1851_011:0681c01": "115 四親近行義(一一)四親近行義",
    "T44n1851_011:0681c02": "四親行者如涅槃說。蓋乃驗人簡友行也。",
    "T44n1851_011:0681c03": "附人撿練名親近行。近行不同略有四種。一",
    "T44n1851_011:0681c04": "者共住。二者久處。三者智慧。四者觀察。四中",
    "T44n1851_011:0681c05": "前二驗其身行。後二驗心。身心之中各有難",
    "T44n1851_011:0681c06": "知易覺之別。故有四種。故經說言。如奄羅",
    "T44n1851_011:0681c07": "菓生熟難分。人亦如是。善惡難別。或善外相",
    "T44n1851_011:0681c08": "內無誠實。或內賢良外現麁鄙。或俱相禪。如",
    "T44n1851_011:0681c09": "是等人遠矚難明。近鑒易曉。故須親近驗之",
    "T44n1851_011:0681c10": "得失。驗法云何。有人意欲訪德憑友。乍聞",
    "T44n1851_011:0681c11": "他人有善可依未可專信。直須共住撿其虛",
    "T44n1851_011:0681c12": "實。若易別者共住即知。若難識者加以久處",
    "T44n1851_011:0681c13": "乃知美惡。此前驗身。內心善惡難以自覩。須",
    "T44n1851_011:0681c14": "以智慧觀察驗之。心雖難曉准言度意事亦",
    "T44n1851_011:0681c15": "可知。唯依如來三藏教法驗言取意名為智",
    "T44n1851_011:0681c16": "慧。言扶行者此驗即足言乖行者加以觀察。",
    "T44n1851_011:0681c17": "不依聖教。直以道理測其得失名為觀察。四",
    "T44n1851_011:0681c18": "親之義略辨如是。",
    "T44n1851_011:0681c19": "116 轉業四行義(一一)轉業四行義",
    "T44n1851_011:0681c20": "轉業四行如涅槃說。何等為四。所謂修習",
    "T44n1851_011:0681c21": "身戒心慧。於中差別乃有八門。一一門中皆",
    "T44n1851_011:0681c22": "初辨過。後翻顯德。第一門中不攝五情名不",
    "T44n1851_011:0681c23": "修身。不能受持七支淨戒名不修戒。不善調",
    "T44n1851_011:0681c24": "心名不修心。不修聖行名不修慧。觀諦聖慧",
    "T44n1851_011:0681c25": "名為聖行。翻此名修身戒心慧第二門中。不",
    "T44n1851_011:0681c26": "能具足清淨戒體名不修身。受畜八種不淨",
    "T44n1851_011:0681c27": "之物名不修戒。不能修習止舉捨相名不修",
    "T44n1851_011:0681c28": "心。不修梵行名不修慧。四無量心名為梵行。",
    "T44n1851_011:0681c29": "不知修此名不修慧。又大無量用慧為體。故",
    "T44n1851_011:0682a01": "不修彼名不修慧。翻此名修身戒心慧。第三",
    "T44n1851_011:0682a02": "門中。不能觀身身相身數。不能觀色色相色",
    "T44n1851_011:0682a03": "數。非身色中生身色想貪著不捨名不修身。",
    "T44n1851_011:0682a04": "身根名身。長短大小好惡等根名為身相。眼",
    "T44n1851_011:0682a05": "耳鼻等名為身數。如想受等名為心數。色塵",
    "T44n1851_011:0682a06": "名色。方圓大小好惡等相名為色相。香味觸",
    "T44n1851_011:0682a07": "等名為色數。如是一切。受持下戒邊戒自戒",
    "T44n1851_011:0682a08": "名不修戒。受持聲聞凡夫之戒名為下戒。苦",
    "T44n1851_011:0682a09": "身求度名為邊戒。自為捨他名為自戒。若心",
    "T44n1851_011:0682a10": "散亂不守自境名不修心。自境界者謂四念",
    "T44n1851_011:0682a11": "處。他境界者謂五欲也。於惡業中不善護心",
    "T44n1851_011:0682a12": "名不修慧。翻此名修身戒心慧第四門中。不",
    "T44n1851_011:0682a13": "能觀身無常滅壞。愛著不捨名不修身。此名",
    "T44n1851_011:0682a14": "無檀。不具尸羅名不修戒。不具禪那名不修",
    "T44n1851_011:0682a15": "心。不具般若名不修慧。翻此名修身戒心慧。",
    "T44n1851_011:0682a16": "第五門中。著我我所謂身常恒名不修身。著",
    "T44n1851_011:0682a17": "我我所是其身見。謂身常恒是其邊見。作十",
    "T44n1851_011:0682a18": "惡業名不修戒。於十惡中不能修心名不修",
    "T44n1851_011:0682a19": "心。不能分別善惡等法名不修慧。翻此名修",
    "T44n1851_011:0682a20": "身戒心慧。第六門中。不斷我見名不修身。不",
    "T44n1851_011:0682a21": "斷戒取名不修戒。不斷貪瞋名不修心。不斷",
    "T44n1851_011:0682a22": "愚癡名不修慧。翻此名修身戒心慧。第七門",
    "T44n1851_011:0682a23": "中。不能觀身猶如怨賊常須將護。不護害人",
    "T44n1851_011:0682a24": "名不修身。不能觀戒是善梯撜根本道首名",
    "T44n1851_011:0682a25": "不修戒。不能觀心輕躁動轉難捉難調一切",
    "T44n1851_011:0682a26": "惡本名不修心。不觀智慧有大勢力名不修",
    "T44n1851_011:0682a27": "慧。翻此名修身戒心慧。第八門中。妄想分",
    "T44n1851_011:0682a28": "別一切身相名不修身。分別戒相名不修戒。",
    "T44n1851_011:0682a29": "分別心相名不修心。分別慧相名不修慧。翻",
    "T44n1851_011:0682b01": "此名修身戒心慧。於此諸行善修習者轉重",
    "T44n1851_011:0682b02": "令輕。不善修者轉輕令重。轉業之行略辨如",
    "T44n1851_011:0682b03": "是。",
    "T44n1851_011:0682b04": "117 四修定義(一一)四修定義",
    "T44n1851_011:0682b05": "四修定義如成實論四修定品具廣分別。",
    "T44n1851_011:0682b06": "四名是何。一現法樂。二為知見。三為慧分",
    "T44n1851_011:0682b07": "別。四為漏盡。現法樂者。依如毘曇初禪善",
    "T44n1851_011:0682b08": "法名現法樂。以初禪中創背欲樂故偏說為",
    "T44n1851_011:0682b09": "現法樂矣。成實法中二禪已上乃至非想名",
    "T44n1851_011:0682b10": "現法樂。以初禪中有其覺觀散動心故不說",
    "T44n1851_011:0682b11": "現樂。問曰。二禪亦有喜動。何故說之。論言。",
    "T44n1851_011:0682b12": "一禪先滅覺觀。攝心深故所以說矣。若依地",
    "T44n1851_011:0682b13": "持一切禪定通名現樂。問曰。亦有後世之樂。",
    "T44n1851_011:0682b14": "何故偏說現法樂乎成實釋言。以近故說現",
    "T44n1851_011:0682b15": "樂。在近易知見故偏說之。又為破現五欲",
    "T44n1851_011:0682b16": "樂故說現法樂。又佛不讚後身樂故偏說現",
    "T44n1851_011:0682b17": "樂。又復世人謂。出家者現無樂。故佛說現",
    "T44n1851_011:0682b18": "樂。問曰。四修皆是現樂。何故偏說初為現樂。",
    "T44n1851_011:0682b19": "為別四門就初言耳。為知見者。依如毘曇觀",
    "T44n1851_011:0682b20": "生死慧名為知見。成實法中修八除入十一",
    "T44n1851_011:0682b21": "切入等名之為知。五神通等說以為見。推求",
    "T44n1851_011:0682b22": "成故。慧分別者。依如毘曇得聞思修名慧分",
    "T44n1851_011:0682b23": "別。成實法中觀五陰空名慧分別。不通聞思。",
    "T44n1851_011:0682b24": "為漏盡者。有論師說。依第四禪九無礙道得",
    "T44n1851_011:0682b25": "羅漢果名為漏盡。以第四禪盡漏勝故。毘曇",
    "T44n1851_011:0682b26": "法中依六地禪及三無色得羅漢果名為漏",
    "T44n1851_011:0682b27": "盡。成實法中一切聖人破壞假名證泥洹果",
    "T44n1851_011:0682b28": "名為漏盡。四修定義辨之麁爾。",
    "T44n1851_011:0682b29": "118 四不壞淨義(一一)四不壞淨義兩門分別辨相一　就處分別二",
    "T44n1851_011:0682c01": "第一辨相。依如成實四不壞淨亦得名為四",
    "T44n1851_011:0682c02": "不壞信。信心精純離於疑濁故名為淨。淨信",
    "T44n1851_011:0682c03": "堅固不可傾動稱曰不壞。是信不同一門說",
    "T44n1851_011:0682c04": "四。四名是何。一佛不壞淨。二法不壞淨。三",
    "T44n1851_011:0682c05": "僧不壞淨。四戒不壞淨。佛不壞者。於佛所得",
    "T44n1851_011:0682c06": "真實法中自證小分。仰類佛德知其殊勝名",
    "T44n1851_011:0682c07": "佛不壞淨。故成實言。自得真智於佛決定知",
    "T44n1851_011:0682c08": "佛一切眾生中尊名佛不壞淨。法不壞者。自",
    "T44n1851_011:0682c09": "證真法於法決定名法不壞。又得真智信此",
    "T44n1851_011:0682c10": "真智殊勝微妙亦名信法。故成實言。信此真",
    "T44n1851_011:0682c11": "智即名信法。僧不壞者。自得真智類餘聖眾。",
    "T44n1851_011:0682c12": "知於一切諸眾中勝名僧不壞。故成實言。信",
    "T44n1851_011:0682c13": "得真智者一切眾中最為第一名信僧也。戒",
    "T44n1851_011:0682c14": "不壞者。如成實釋。得聖所愛戒深心離惡。",
    "T44n1851_011:0682c15": "知因是戒能信三寶信戒大力名戒不壞。問",
    "T44n1851_011:0682c16": "曰三學常相隨逐。以何義故偏說信戒不說",
    "T44n1851_011:0682c17": "信定及與信慧。釋言。實通。就初為論偏言信",
    "T44n1851_011:0682c18": "戒。又復三學隱顯論之。見諦道中治三塗惡",
    "T44n1851_011:0682c19": "戒行成就。修道之中斷人天愛定行成就。無",
    "T44n1851_011:0682c20": "學道中永絕無明慧行成就。此三道中就始",
    "T44n1851_011:0682c21": "彰信。是故四中偏言信戒。以此四種皆是信",
    "T44n1851_011:0682c22": "故通名心淨。若依毘曇此四正得名不壞淨。",
    "T44n1851_011:0682c23": "不得說為四不壞信。何故如是。彼宗所立前",
    "T44n1851_011:0682c24": "三是信。後一是戒非是信故。唯依彼義信",
    "T44n1851_011:0682c25": "戒精純名之為淨。是二牢固稱曰不壞。於此",
    "T44n1851_011:0682c26": "二中開信合戒。故有四種。佛不壞者。自見道",
    "T44n1851_011:0682c27": "故於佛所得盡無生智深信決定名佛不壞",
    "T44n1851_011:0682c28": "淨。法不壞者。於四真諦證見決定名法不壞。",
    "T44n1851_011:0682c29": "就四諦中於苦集滅一切皆信名法不壞淨。",
    "T44n1851_011:0683a01": "道諦之中深佛及僧無漏功德。信餘菩薩及",
    "T44n1851_011:0683a02": "緣覺人無漏功德名法不壞淨。僧不壞者。僧",
    "T44n1851_011:0683a03": "不壞淨。戒不壞者。出世上人成就聖戒。名",
    "T44n1851_011:0683a04": "此聖戒為戒不壞淨。問曰。云何知。毘曇中前",
    "T44n1851_011:0683a05": "三是信後一是戒。雜心釋言。前三心淨故知",
    "T44n1851_011:0683a06": "是信。第四一種名四大淨。明知是戒。彼宗戒",
    "T44n1851_011:0683a07": "法四大所造。是故戒淨名四大淨。大乘所說",
    "T44n1851_011:0683a08": "多同毘曇。又說四信為不壞淨。亦得無傷此一",
    "T44n1851_011:0683a09": "門竟。次就處論。若說四諦義通上下。若當宣說",
    "T44n1851_011:0683a10": "四不壞淨局在出世。依如毘曇從苦法忍至",
    "T44n1851_011:0683a11": "滅比智其唯成就二不壞淨。謂法不壞及戒",
    "T44n1851_011:0683a12": "不壞。於苦集滅證信決定名法不壞。此忍智",
    "T44n1851_011:0683a13": "邊所成聖戒名戒不壞淨。從道法忍至道比",
    "T44n1851_011:0683a14": "智得具四種。彼宗佛僧是道諦攝故。見道時",
    "T44n1851_011:0683a15": "於佛及僧無漏功德深信決定即名信佛及與",
    "T44n1851_011:0683a16": "信僧。信餘菩薩緣覺無漏名為信法。此忍智",
    "T44n1851_011:0683a17": "邊所成聖戒名戒不壞淨。修道已上當知亦",
    "T44n1851_011:0683a18": "具。若依成實無相位中於理決定得名信法。",
    "T44n1851_011:0683a19": "餘三義有。良以是中心無異緣故隱不論。須",
    "T44n1851_011:0683a20": "陀果去方於佛等起心決定名為信佛乃至信",
    "T44n1851_011:0683a21": "戒。大乘初地始心已去一切皆具。以大乘",
    "T44n1851_011:0683a22": "中心普緣故。四不壞淨辨之麁爾。",
    "T44n1851_011:0683a23": "119 四堅義(一一)四堅義",
    "T44n1851_011:0683a24": "四堅之義如成實說。牢固不壞稱之為堅。堅",
    "T44n1851_011:0683a25": "別不同。一門說四。四名是何。一者說堅。二",
    "T44n1851_011:0683a26": "者定堅。三者見堅。四解脫堅。言說堅者。如",
    "T44n1851_011:0683a27": "論中釋。宣說有為無常苦空涅槃寂滅。此言",
    "T44n1851_011:0683a28": "決定不可破壞名為說堅。於此正知名聞慧",
    "T44n1851_011:0683a29": "滿。言定堅者。如論中釋。因說得定名為定堅。",
    "T44n1851_011:0683b01": "是定成就名思慧滿。言見堅者。論言。依定觀",
    "T44n1851_011:0683b02": "有為法無常苦等名為見堅。是見成就名修",
    "T44n1851_011:0683b03": "慧滿。解脫堅者。如論中釋。三慧得果名解脫",
    "T44n1851_011:0683b04": "堅。名見諦上無漏聖德為解脫也。此即是證。",
    "T44n1851_011:0683b05": "問曰。何故不說戒堅。道理應論。以初行故",
    "T44n1851_011:0683b06": "略而不辨。又此為明聞思修證一次第行故",
    "T44n1851_011:0683b07": "不說戒。四堅如是。",
    "T44n1851_011:0683b08": "120 四種道義(一一)四種道義雜心八　第二法聚品",
    "T44n1851_011:0683b09": "四種道義出阿含經。毘曇成實具廣分別。名",
    "T44n1851_011:0683b10": "字是何。一苦難行道。二苦易行道。三樂難行",
    "T44n1851_011:0683b11": "道。四樂易行道。此之四種論釋不同。依如毘",
    "T44n1851_011:0683b12": "曇人有利鈍。定有根本方便之別。以人依定",
    "T44n1851_011:0683b13": "故分四種。是義云何。如彼中釋。利根之人",
    "T44n1851_011:0683b14": "所行名易。易成就故。鈍根之人所行名難。難",
    "T44n1851_011:0683b15": "成就故。定中四禪是其根本。根本具支。作",
    "T44n1851_011:0683b16": "用自在名為樂道。未來中間是其方便。方便",
    "T44n1851_011:0683b17": "定中支因不具。用不自在名為苦道。鈍人",
    "T44n1851_011:0683b18": "依於方便之定名苦難行。利人依於方便之",
    "T44n1851_011:0683b19": "定名苦易行。鈍人依於四根本禪名樂難行。",
    "T44n1851_011:0683b20": "利人依於四根本禪名樂易行。成實法中難",
    "T44n1851_011:0683b21": "易如上。苦樂約就定慧以說。彼宗之中定名",
    "T44n1851_011:0683b22": "為苦。於照用中不自在故。慧名為樂。於照用",
    "T44n1851_011:0683b23": "中得自在故。鈍人得定名苦難行。利人得定",
    "T44n1851_011:0683b24": "名苦易行。鈍人得慧名樂難行。利人得慧名",
    "T44n1851_011:0683b25": "樂易行。四道如是。",
    "T44n1851_011:0683b26": "121 四種善法義(一一)四種善法義第二四法品",
    "T44n1851_011:0683b27": "四種善法者。一是退分。二是住分。三勝進",
    "T44n1851_011:0683b28": "分。成實論中名為增分。四決定分。成實論",
    "T44n1851_011:0683b29": "中名為達分。依如成實此四通攝一切善法。",
    "T44n1851_011:0683c01": "如彼論釋。離於禪定修施戒等名為退分。修",
    "T44n1851_011:0683c02": "習諸禪名為住分。見道已前起聞思修名為",
    "T44n1851_011:0683c03": "增分。見諦已上無漏聖道名為達分。毘曇法",
    "T44n1851_011:0683c04": "中此四唯就淨禪以說。釋有兩義。一義釋云。",
    "T44n1851_011:0683c05": "下品淨定喜為下地煩惱所敗。以可退故名",
    "T44n1851_011:0683c06": "為退分。非是已退。中品淨定堅守自地。不為",
    "T44n1851_011:0683c07": "下地煩惱所退名為住分。上品淨定微能厭",
    "T44n1851_011:0683c08": "伏自地之過。起求上定名勝進分。上上淨定",
    "T44n1851_011:0683c09": "能學觀法苦無常等。出生聖道名決定分。第",
    "T44n1851_011:0683c10": "二義者。下品淨定喜為自地煩惱所陵名為",
    "T44n1851_011:0683c11": "退分。如彼欲界下品善心喜為欲界惡心所",
    "T44n1851_011:0683c12": "雜。彼亦如是。此退分禪雖為自地煩惱所雜",
    "T44n1851_011:0683c13": "而不失定。因地法故。中品淨定堅守善心。不",
    "T44n1851_011:0683c14": "為自地煩惱所雜名為住分。上品淨定能呵",
    "T44n1851_011:0683c15": "自地煩惱之過深心厭背名勝進分。上上淨",
    "T44n1851_011:0683c16": "定能生聖道名決定分。問曰。此四局在淨定。",
    "T44n1851_011:0683c17": "散善亦有。釋言。亦有。如欲界中下品散善",
    "T44n1851_011:0683c18": "多為欲界不善所雜即名退分。堅守善心不",
    "T44n1851_011:0683c19": "為惡雜即是住分。漸習散善令轉精純名勝",
    "T44n1851_011:0683c20": "進分。求出世心起聞思慧修諸善行。遠生聖",
    "T44n1851_011:0683c21": "道名決定分。四善如是。",
    "T44n1851_011:0683c22": "122 四種味義(一一)四種味義第二法聚品第一",
    "T44n1851_011:0683c23": "四種味者。如涅槃說。成實論中亦具分別。",
    "T44n1851_011:0683c24": "地持說為四無罪樂。神耳道法名之為味。以",
    "T44n1851_011:0683c25": "善適心名無罪樂。樂味名別其義不殊。名",
    "T44n1851_011:0683c26": "字是何。一出家味。二離欲味。三寂滅味。四者",
    "T44n1851_011:0683c27": "道味成實論中名正智味。信家非家出家學",
    "T44n1851_011:0683c28": "道解脫種種在家之難。受離欲戒得戒愛味",
    "T44n1851_011:0683c29": "名出家味。地持說此為出家樂。離欲惡不善",
    "T44n1851_011:0684a01": "法有覺有觀離生喜樂得初禪行名離欲味。",
    "T44n1851_011:0684a02": "地持說此為遠離樂。二禪已上乃至滅定覺",
    "T44n1851_011:0684a03": "觀喜樂色想等滅名寂滅味。地持說此為寂",
    "T44n1851_011:0684a04": "滅樂。無漏聖道永斷煩惱名為道味。道是正",
    "T44n1851_011:0684a05": "智。故成實中名正智味。地持說此為菩提",
    "T44n1851_011:0684a06": "樂。四中初一是其戒學。中二定學。後一慧",
    "T44n1851_011:0684a07": "學。四味如是。",
    "T44n1851_011:0684a08": "123 四德處義(一一)四德處義三門分別辨相一　約對四家會名",
    "T44n1851_011:0684a09": "分別二　就位分別三",
    "T44n1851_011:0684a10": "第一辨相。四德處義如成實說。德成分齊名",
    "T44n1851_011:0684a11": "為德處。處別不同。一門說四。四名是何。一",
    "T44n1851_011:0684a12": "慧德處。二實德處。三捨德處。四寂滅德處。如",
    "T44n1851_011:0684a13": "論中釋聞法生慧名慧德處。依前慧故見真",
    "T44n1851_011:0684a14": "諦空名實德處。實猶諦也。此亦是慧。為別",
    "T44n1851_011:0684a15": "前門從境立稱。故名實處。見諦空故捨離煩",
    "T44n1851_011:0684a16": "惱名捨德處。前實德處亦捨煩惱。此捨德處",
    "T44n1851_011:0684a17": "亦見諦實。為別前門隱顯異名。捨煩惱故心",
    "T44n1851_011:0684a18": "得寂滅名寂滅德處。以離煩惱苦心滅故。論",
    "T44n1851_011:0684a19": "釋如是此一門竟。次就四家會名分別。此四德處",
    "T44n1851_011:0684a20": "十地論中名為四家。聖所依處名之為家。家",
    "T44n1851_011:0684a21": "與德處眼目之異。名字是何。一般若家。猶前",
    "T44n1851_011:0684a22": "第一慧德處也。二者諦家。猶前第二實德處",
    "T44n1851_011:0684a23": "也。三捨煩惱家。猶前第三捨德處也。四苦清",
    "T44n1851_011:0684a24": "淨家。猶前第四寂滅德處。名雖變改其義不",
    "T44n1851_011:0684a25": "殊此二門竟。次第三門就位分別。此四行實並通",
    "T44n1851_011:0684a26": "上下。於中分別非無差異。異相如何。初慧",
    "T44n1851_011:0684a27": "德處。在見道前。以見道前依於聞法起聞思",
    "T44n1851_011:0684a28": "修故。說慧亦即名為般若家也。實德處者。在",
    "T44n1851_011:0684a29": "見道中。以見道中初見諦理從境立稱。故名",
    "T44n1851_011:0684b01": "實處。亦名諦家。捨德處者。在修道中。重緣",
    "T44n1851_011:0684b02": "諦理正能斷除貪瞋等過名捨德處。亦即名",
    "T44n1851_011:0684b03": "為捨煩惱家。寂滅處者。在無學道。無學聖",
    "T44n1851_011:0684b04": "智永盡生死。故云寂滅。亦即名為苦清淨家。",
    "T44n1851_011:0684b05": "大小齊然。四德處義略之云爾。",
    "T44n1851_011:0684b06": "124 四種求知義(一一)四種求知義兩門分別辨相一　對妄顯治二",
    "T44n1851_011:0684b07": "第一辨相。四種求知出地持論。始觀推尋謂",
    "T44n1851_011:0684b08": "之為求。終成悟實名如實知。求知不同。一門",
    "T44n1851_011:0684b09": "說四。言四求者。如論中說。一隨名求。二隨",
    "T44n1851_011:0684b10": "事求。三自性施設求。四差別施設求。四中前",
    "T44n1851_011:0684b11": "二名事別觀。後二合觀。故彼論言。彼名與",
    "T44n1851_011:0684b12": "事若離相觀若合相觀。別為名事。合為自性",
    "T44n1851_011:0684b13": "差別施設。言名求者。菩薩隨彼名字分齊觀",
    "T44n1851_011:0684b14": "以求實。故曰名求。言事求者。隨色等事觀以",
    "T44n1851_011:0684b15": "求實。名隨事求。後二合中言施設者。依事施",
    "T44n1851_011:0684b16": "名依名施事。名事相施故曰施設。云何依名。",
    "T44n1851_011:0684b17": "施設彼事。廢名求法法如幻化非有非無。無",
    "T44n1851_011:0684b18": "一定相可以自別。將名攝法法隨名轉。方有",
    "T44n1851_011:0684b19": "種種諸法相立。相立由名。故曰施設。又依",
    "T44n1851_011:0684b20": "名字造作諸事。如依瓶名造作瓶事依車乘",
    "T44n1851_011:0684b21": "名造車乘事。如是一切亦是依名施設事也。",
    "T44n1851_011:0684b22": "此施設中有體有相。體名自性。相名差別。於",
    "T44n1851_011:0684b23": "彼自性施設法中觀以求實名自性施設求。",
    "T44n1851_011:0684b24": "於差別施設法中觀以求實名差別施設求。",
    "T44n1851_011:0684b25": "四求如是。言四知者。如論中說。一隨名求如",
    "T44n1851_011:0684b26": "實知。二隨事求如實知。三隨自性施設求如",
    "T44n1851_011:0684b27": "實知。四隨差別施設求如實知。理實通論菩",
    "T44n1851_011:0684b28": "薩於彼一一門中皆悉具知一切種義。隨相",
    "T44n1851_011:0684b29": "分別第一門中但知世諦。知法名字隨世立",
    "T44n1851_011:0684c01": "故。第二門中知第一義。離名求事事體寂滅",
    "T44n1851_011:0684c02": "離言說故。第三門中知一實諦。知法體性非",
    "T44n1851_011:0684c03": "有無故。第四門中了知緣起差別法界。以知",
    "T44n1851_011:0684c04": "諸義同一體性互相成故。論言。隨名如實知",
    "T44n1851_011:0684c05": "者。隨前所求諸法名字。於中正知。知彼名為",
    "T44n1851_011:0684c06": "事故立為想為見為於流布。若不立名無有",
    "T44n1851_011:0684c07": "能知色等事者。是為隨名如實知矣。言隨事",
    "T44n1851_011:0684c08": "求如實知者。隨前所求色等諸事。於中正知",
    "T44n1851_011:0684c09": "彼事寂滅離言離言求事事常寂故。自性施",
    "T44n1851_011:0684c10": "設如實知者。隨前所求名事體性。於中正",
    "T44n1851_011:0684c11": "知。知此名事體非有無猶如幻化影響夢等。",
    "T44n1851_011:0684c12": "是義云何。菩薩深知諸法如幻。幻化之有有",
    "T44n1851_011:0684c13": "非定有。非定有故無法為有。無為有故無外",
    "T44n1851_011:0684c14": "無別有性可得。幻化之無無非定無。非定無",
    "T44n1851_011:0684c15": "故說彼幻化有法為無。有為無故有外無別",
    "T44n1851_011:0684c16": "有性可得。還即說彼幻化有無為非有無。有",
    "T44n1851_011:0684c17": "無之外無別非有非無可得。還即說此非有",
    "T44n1851_011:0684c18": "非無以為有無。非有無外無別有無自性可",
    "T44n1851_011:0684c19": "得。進退推求無一別性名一實觀。此理淵極。",
    "T44n1851_011:0684c20": "故論說為甚深義處。差別施設如實知者。隨",
    "T44n1851_011:0684c21": "前所求差別之相。於中正知論義同一性",
    "T44n1851_011:0684c22": "互相集成種種差別。以知諸義同一體故。論",
    "T44n1851_011:0684c23": "中說之為不二觀。互相集成種種別故。論中",
    "T44n1851_011:0684c24": "說為有色無色有性無性可見不可見等無量",
    "T44n1851_011:0684c25": "差別。言有色者。世諦有色。言無色者。真諦",
    "T44n1851_011:0684c26": "無色。言有性者。真諦有性。言無性者。世諦",
    "T44n1851_011:0684c27": "無性。所言可見不可見者。若對色論世諦可",
    "T44n1851_011:0684c28": "見。真諦叵見。若對性論真諦可見世諦叵見。",
    "T44n1851_011:0684c29": "知如是等無量種法名隨差別如實知矣。辨",
    "T44n1851_011:0685a01": "相如是此一門竟。次對八妄明其對治。八妄想義",
    "T44n1851_011:0685a02": "前煩惱中已廣分別。一自性妄想。取諸法體。",
    "T44n1851_011:0685a03": "二差別妄想。取有諸法差別之相。三者攝受",
    "T44n1851_011:0685a04": "積聚妄想。取有諸法和合業用。四我妄想。於",
    "T44n1851_011:0685a05": "前攝受積聚法中有內有外。彼內法中取立",
    "T44n1851_011:0685a06": "我人。五為我所妄想。於前積聚外法之中取",
    "T44n1851_011:0685a07": "為我所。六念妄想。於前所取我所法中取有",
    "T44n1851_011:0685a08": "順情可念之事。七不念妄想。於前所取我所",
    "T44n1851_011:0685a09": "法中取有違情不可念事。八俱相違妄想。於",
    "T44n1851_011:0685a10": "前所取我所法中取有中容非違順事。八妄",
    "T44n1851_011:0685a11": "如是。此八妄想四求四智能為對治。治有通",
    "T44n1851_011:0685a12": "別。通而論之八種妄想所取法中皆有名事。",
    "T44n1851_011:0685a13": "別求其名名隨名求。別成其事名隨事求。名",
    "T44n1851_011:0685a14": "事合觀說為後二。求其體性名自性求。求其",
    "T44n1851_011:0685a15": "相別名差別求。通治如是。隨相分別八妄想",
    "T44n1851_011:0685a16": "中偏對前二。前二妄中所取之法無出名事。",
    "T44n1851_011:0685a17": "名事別觀說為前二。名事合觀說為後二。自",
    "T44n1851_011:0685a18": "性施設觀彼自性妄想所取。差別施設觀彼",
    "T44n1851_011:0685a19": "差別妄想所取。此二是本。但破此二餘六皆",
    "T44n1851_011:0685a20": "隨。故無別治。經說破竹喻。況在斯。四求既",
    "T44n1851_011:0685a21": "然。四知同爾。四種求知略之然矣。",
    "T44n1851_011:0685a22": "125 四陀羅尼義(一一)四陀羅尼七門分別釋名一　修德二　約聞",
    "T44n1851_011:0685a23": "思修證四義分別三　約對三昧辨其同異四　就位",
    "T44n1851_011:0685a24": "分別五　大小有無六　明因七",
    "T44n1851_011:0685a25": "第一釋名。四陀羅尼出地持論。陀羅尼者。",
    "T44n1851_011:0685a26": "是中國語此翻名持。念法不失故名為持。持",
    "T44n1851_011:0685a27": "別不同。一門說四。四名是何。一法陀羅尼。",
    "T44n1851_011:0685a28": "二義陀羅尼。三呪術陀羅尼。四忍陀羅尼。",
    "T44n1851_011:0685a29": "教法名法。於佛教法聞持不忘名法陀羅尼。",
    "T44n1851_011:0685b01": "聞不忘故經中亦名聞陀羅尼。二諦名義。於",
    "T44n1851_011:0685b02": "諸法義總持不忘名義陀羅尼。菩薩依禪能",
    "T44n1851_011:0685b03": "起呪術為眾除患。第一神驗名呪術陀羅尼。",
    "T44n1851_011:0685b04": "菩薩依禪備起多用。隨用別論即有無量陀",
    "T44n1851_011:0685b05": "羅尼門。良以呪術傳益義多故偏論之。於法",
    "T44n1851_011:0685b06": "實相安住名忍。忍法不失名忍陀羅尼。忍行",
    "T44n1851_011:0685b07": "成時能入法界陀羅尼門成就法界陀羅尼",
    "T44n1851_011:0685b08": "德。如九地說。地持就本且說忍矣。名義如",
    "T44n1851_011:0685b09": "是此一門竟。次辨修得。法陀羅尼得之云何。釋有",
    "T44n1851_011:0685b10": "六種。一由先世業因緣得。故龍樹言。有人",
    "T44n1851_011:0685b11": "先世業因緣故受生不忘。先世何業得此聞",
    "T44n1851_011:0685b12": "持。或因願力或曾修習聞持之力所以得之。",
    "T44n1851_011:0685b13": "二因現在神呪力得故。龍樹言。或復有人",
    "T44n1851_011:0685b14": "因神呪力故得不忘。三因藥力。有人服藥便",
    "T44n1851_011:0685b15": "得不忘。如諸仙等。四因現在修習力得。如龍",
    "T44n1851_011:0685b16": "樹說。先於一門所知法中一心憶念令心增",
    "T44n1851_011:0685b17": "長。次復於餘相似法中繫心專念。復於一切",
    "T44n1851_011:0685b18": "所聞事中專心憶念皆使不忘。是為初學。",
    "T44n1851_011:0685b19": "初學成就三聞能持。心根轉利二聞能持。究",
    "T44n1851_011:0685b20": "竟成時一聞能持。成有優劣。下者於彼小法",
    "T44n1851_011:0685b21": "之中一聞能持。中者於彼次多法中一聞能",
    "T44n1851_011:0685b22": "持。上者能於廣多法中一聞能持。五因禪定",
    "T44n1851_011:0685b23": "得。如龍樹說。有人依禪得其不忘。解脫力",
    "T44n1851_011:0685b24": "故能於一切言說之中乃至一句亦不忘失。",
    "T44n1851_011:0685b25": "六因實慧深入法界陀羅尼門故能不忘。聞",
    "T44n1851_011:0685b26": "持如是。第二義持得亦有六。與聞持同。唯",
    "T44n1851_011:0685b27": "於義中修學為異。第三呪術得有三種。一以",
    "T44n1851_011:0685b28": "現在修習力故能為呪術。二依禪定能為呪",
    "T44n1851_011:0685b29": "術。三以實智深入法界呪術法門能為呪術。",
    "T44n1851_011:0685c01": "第四忍持得有二種。一由先世久習力得。謂",
    "T44n1851_011:0685c02": "諸菩薩久修力故生。便能於一切法中不取",
    "T44n1851_011:0685c03": "不捨。二由現在修習力得。修之云何。如地",
    "T44n1851_011:0685c04": "持說。精懃不惰。託處寂靜身不遊行。口默少",
    "T44n1851_011:0685c05": "言不雜種食。常一坐食少睡多覺。思量如來",
    "T44n1851_011:0685c06": "所說之法知非有無。以其所知類通諸法皆",
    "T44n1851_011:0685c07": "悉善解。修得如是此二門竟。次約聞思修證分別。",
    "T44n1851_011:0685c08": "四中初一是其聞慧。持教法故。第二義持是",
    "T44n1851_011:0685c09": "其思慧。第三呪術依禪而起。攝末從本是",
    "T44n1851_011:0685c10": "其修慧。一切禪定修慧攝故。第四忍持是其",
    "T44n1851_011:0685c11": "證行。證心住理說為忍故此三門竟。次對三昧辨",
    "T44n1851_011:0685c12": "其同異。諸行同體互相集。成緣集相攝得言",
    "T44n1851_011:0685c13": "是同。隨相別分非無差異。異有五種。一心法",
    "T44n1851_011:0685c14": "分不同。三昧多用定數為體。陀羅尼門念數",
    "T44n1851_011:0685c15": "為主。又言是慧。二約心辨異。如龍樹說。一",
    "T44n1851_011:0685c16": "切三昧唯心相應。諸陀羅尼或心相應。或不",
    "T44n1851_011:0685c17": "相應作意念持名心相應。雖起瞋等不忘所",
    "T44n1851_011:0685c18": "持名不相應。相應據體言不相應。辨其勢力。",
    "T44n1851_011:0685c19": "如留化通心雖滅盡而有化用。三始終分異。",
    "T44n1851_011:0685c20": "如龍樹說。始修之時名為三昧。久習成就名",
    "T44n1851_011:0685c21": "陀羅尼。其猶習欲不改之時說名為性。此亦",
    "T44n1851_011:0685c22": "如是。四本末分異。如龍樹說。三昧是本。三",
    "T44n1851_011:0685c23": "昧與彼實相和合出生功德名陀羅尼。其猶",
    "T44n1851_011:0685c24": "瓦瓶為火燒已方堪持水。功德如是。從實相",
    "T44n1851_011:0685c25": "出方堪能持。五失不失異。如龍樹說。三昧轉",
    "T44n1851_011:0685c26": "身容有退失。陀羅尼者轉身不失。以是增上",
    "T44n1851_011:0685c27": "成就行故此四門竟。次就位論如地持說。法義",
    "T44n1851_011:0685c28": "呪術度初僧祇入淨心地。所成就者必定不",
    "T44n1851_011:0685c29": "動最勝最妙。中間所得或因願力。或禪定力",
    "T44n1851_011:0686a01": "不定不住。忍陀羅尼起在解行。成在地上。若",
    "T44n1851_011:0686a02": "復通論種性已上亦能起之。住分如是此五門竟。",
    "T44n1851_011:0686a03": "次明大小有無之義。通而論之小乘亦得。如",
    "T44n1851_011:0686a04": "阿難等聞持第一。於中別分唯在大乘。小乘",
    "T44n1851_011:0686a05": "中無。何故如是。如龍樹言。如小家無金不",
    "T44n1851_011:0686a06": "足為問。聲聞小人無大功德何足可怪。又彼",
    "T44n1851_011:0686a07": "論言。聲聞但求戒定慧等出離生死不求",
    "T44n1851_011:0686a08": "一切諸大功德。為是不修陀羅尼門。故彼論復",
    "T44n1851_011:0686a09": "言。聲聞之人唯求自度不欲持法授與眾生。",
    "T44n1851_011:0686a10": "為是不修諸陀羅尼。又聲聞人唯求早滅不",
    "T44n1851_011:0686a11": "欲久留住持佛法。為是不修陀羅尼矣。問曰。",
    "T44n1851_011:0686a12": "若言小乘無者經說阿難聞持第一。云何言",
    "T44n1851_011:0686a13": "無。釋言。阿難於聲聞中說有聞持。若望菩",
    "T44n1851_011:0686a14": "薩少故名無。如河少水名為無水。如食少鹽",
    "T44n1851_011:0686a15": "名為無鹽。所得少故名之為無。如小乘中",
    "T44n1851_011:0686a16": "說摩訶拘絺羅四無礙第一。如涅槃經說聲",
    "T44n1851_011:0686a17": "聞人一向不得。此亦同彼。又阿難等雖現聲",
    "T44n1851_011:0686a18": "聞實是菩薩故有聞持。龍樹言無據實聲聞。",
    "T44n1851_011:0686a19": "所以無過。有無如是此六門竟。次辨其因。如地",
    "T44n1851_011:0686a20": "持說。具四功德。乃能得之。一不習愛欲。二",
    "T44n1851_011:0686a21": "不嫉彼勝。三一切所求等施無悔。四者樂法",
    "T44n1851_011:0686a22": "樂菩薩藏及摩德勒伽。前二離過。後二攝善。",
    "T44n1851_011:0686a23": "就中等施無悔攝功德因。五度皆是攝功德",
    "T44n1851_011:0686a24": "因。就初云施。樂法是其攝智慧因。聞思修等",
    "T44n1851_011:0686a25": "皆是慧因。就初以舉偏云樂法。四陀羅尼略",
    "T44n1851_011:0686a26": "之云爾。",
    "T44n1851_011:0686a27": "126 四無量義(一一)四無量義八門分別釋名辨性一　開合制立",
    "T44n1851_011:0686a28": "二　次第三　三緣分別四　體用分別五　修得之",
    "T44n1851_011:0686a29": "義六　就處分別七　大小無量差別八",
    "T44n1851_011:0686b01": "第一門中先釋其名。後辨其性。四無量者化",
    "T44n1851_011:0686b02": "物心也。化心不同。一門說四。謂慈悲喜捨。",
    "T44n1851_011:0686b03": "愛憐名慈。惻愴曰悲。慶悅名喜。亡懷名捨。心",
    "T44n1851_011:0686b04": "無存著。故曰亡懷。經中名此以為無量。亦云",
    "T44n1851_011:0686b05": "四等。緣於無量諸眾生起故名無量。等緣一",
    "T44n1851_011:0686b06": "切故復名等。名義如是。體性云何。於中略以",
    "T44n1851_011:0686b07": "四義分別。一就心體分別。二就心法分別。三",
    "T44n1851_011:0686b08": "就有漏無漏分別。四常無常分別。言心體者",
    "T44n1851_011:0686b09": "心有三種。一者事識謂六識心。二者妄識謂",
    "T44n1851_011:0686b10": "七識心。三者真識。凡夫二乘所修無量事識",
    "T44n1851_011:0686b11": "為體。就事識中意識為體。菩薩始修事識為",
    "T44n1851_011:0686b12": "體。次修轉深妄識為體。見生唯妄念為妄纏。",
    "T44n1851_011:0686b13": "起憐愍心究竟終成真識為體。真為體故無",
    "T44n1851_011:0686b14": "相無緣等虛空界此一門竟。次就心法辨其體性。",
    "T44n1851_011:0686b15": "法謂一切想受行等諸心心法。依如毘曇慈",
    "T44n1851_011:0686b16": "悲二行是無瞋性。喜者是其喜受自性。捨者",
    "T44n1851_011:0686b17": "是其無貪善性。對治婬貪。故雜心言。捨治婬",
    "T44n1851_011:0686b18": "貪。此言婬者。父母親戚共相憐愛尋續不斷",
    "T44n1851_011:0686b19": "說之為婬。如世俗中多日連風名曰婬風。多",
    "T44n1851_011:0686b20": "時連雨說為婬雨。此亦如是。親情不斷說之",
    "T44n1851_011:0686b21": "為婬。不同世人姦逸名婬。以於親所偏愛不",
    "T44n1851_011:0686b22": "斷故捨治之。問曰。捨心通捨一切貪瞋癡等。",
    "T44n1851_011:0686b23": "何故偏說為無貪性。釋言。修時最後於親捨",
    "T44n1851_011:0686b24": "離貪著。故就終成就說為無貪。理實通捨貪",
    "T44n1851_011:0686b25": "瞋癡等。成實法中四無量心用慧為體。故",
    "T44n1851_011:0686b26": "彼論言。四無量心體性是慧。蓋乃從其根本",
    "T44n1851_011:0686b27": "為言。由慧分別四種生異而行四等。故名為",
    "T44n1851_011:0686b28": "慧。又慧分別怨親等別而行四等。故名為慧。",
    "T44n1851_011:0686b29": "大乘法中四無量心有大有小。真行是大。妄",
    "T44n1851_011:0686c01": "修是小。小同毘曇。故涅槃中說慈與悲同無",
    "T44n1851_011:0686c02": "瞋性。大無量心體皆是慧。故地論中說為大",
    "T44n1851_011:0686c03": "慈大悲智慧。雜心亦云。大悲是慧。由慧證",
    "T44n1851_011:0686c04": "實。法門之力自然能益一切眾生說為慈等。",
    "T44n1851_011:0686c05": "是故就本說為智慧。隨用論之與小相似。若",
    "T44n1851_011:0686c06": "言諸行同體相成。一一門中備具法界一切",
    "T44n1851_011:0686c07": "行德此二門竟。次就有漏無漏分別。毘曇法中",
    "T44n1851_011:0686c08": "四無量心一向有漏。眾生緣故。成實法中義",
    "T44n1851_011:0686c09": "釋不定。若言觀空斷於漏故名為無漏。四無",
    "T44n1851_011:0686c10": "量心齊是有漏。非是觀空斷結心故。若言所",
    "T44n1851_011:0686c11": "行不生漏故名無漏者。四無量心通漏無漏。",
    "T44n1851_011:0686c12": "凡夫所行一向有漏取性心中修此行故。學",
    "T44n1851_011:0686c13": "人所起或漏無漏。未斷結處名為有漏。斷處",
    "T44n1851_011:0686c14": "無漏。無學所起一向無漏。名用心中起此行",
    "T44n1851_011:0686c15": "故。大乘法中隱顯互論。小無量心一向有漏。",
    "T44n1851_011:0686c16": "大無量心一向無漏。證真成故。隨義通論大",
    "T44n1851_011:0686c17": "小皆有漏無漏義。小無量中眾生緣者。是其",
    "T44n1851_011:0686c18": "有漏。法緣無緣是其無漏。大無量中眾生緣",
    "T44n1851_011:0686c19": "者。用隨世轉相似漏故名之為漏。與經中",
    "T44n1851_011:0686c20": "說功德莊嚴有為有漏其義相似。法緣無緣",
    "T44n1851_011:0686c21": "德體寂滅。說為無漏此三門竟。次就有常無常分",
    "T44n1851_011:0686c22": "別。小無量心一向無常。大無量心一向是常。",
    "T44n1851_011:0686c23": "大中義分用隨世變名為無常。與經中說功",
    "T44n1851_011:0686c24": "德莊嚴有常非常其義相似。德體不變名之",
    "T44n1851_011:0686c25": "為常。故經中說慈即佛性常樂我淨。悲喜捨",
    "T44n1851_011:0686c26": "心類亦同爾。第二明其開合制立。先辨開",
    "T44n1851_011:0686c27": "合後明制立。開合不定。總之為一。如地持",
    "T44n1851_011:0686c28": "說。一切無量名為大悲。成就此者名哀愍",
    "T44n1851_011:0686c29": "菩薩。如四無量俱能拔苦。故通名悲。蓋乃",
    "T44n1851_011:0687a01": "且據一門言耳。若以慈門統攝諸行亦皆成",
    "T44n1851_011:0687a02": "慈。喜捨亦爾。諸行同體互相成故。或分為",
    "T44n1851_011:0687a03": "二。二有兩門。一對治說二。慈之與悲對治見",
    "T44n1851_011:0687a04": "行。以見行者多瞋恚故。喜之與捨對治愛行。",
    "T44n1851_011:0687a05": "以愛行者多嫉妬故。二化益分二。如地持",
    "T44n1851_011:0687a06": "說。前三無量名樂想攝。後一捨行名安想攝。",
    "T44n1851_011:0687a07": "通即義齊。隱顯互彰。故為此判。等是隱顯。何",
    "T44n1851_011:0687a08": "故前三偏名樂想捨名安想。釋言。慈心能與",
    "T44n1851_011:0687a09": "物樂。悲喜佐助。故前三種通名樂想。云何佐",
    "T44n1851_011:0687a10": "助。悲拔物苦遣其樂障。喜離嫉妬能與勝樂。",
    "T44n1851_011:0687a11": "故曰佐助。後一捨心去怨離親齊與善法令",
    "T44n1851_011:0687a12": "離危怖。故曰安想。又復前三是其有行。有行",
    "T44n1851_011:0687a13": "事益適情名樂。捨是空行。空理教授永絕危",
    "T44n1851_011:0687a14": "怖。故曰安想。或分為三。三如上辨。慈悲二",
    "T44n1851_011:0687a15": "行是無瞋性合為之一。喜以為二。捨以為三。",
    "T44n1851_011:0687a16": "或分為四。謂慈悲喜捨。無瞋中離重名慈。",
    "T44n1851_011:0687a17": "除輕曰悲。故分四矣。或分為五。如地持說。",
    "T44n1851_011:0687a18": "所謂五種淨心說法。一者慈心於怨不瞋。二",
    "T44n1851_011:0687a19": "者安心於惡欲善。三哀愍心於苦欲拔。四不",
    "T44n1851_011:0687a20": "自讚毀他。除嫉行喜。五不著名利。離貪行捨。",
    "T44n1851_011:0687a21": "五中初一是慈無量。次二是悲。次一是喜。後",
    "T44n1851_011:0687a22": "一是捨。地論之中亦同此說。或分為六。如",
    "T44n1851_011:0687a23": "地經說。一慈。二安。此如前釋。三憐愍心。於",
    "T44n1851_011:0687a24": "貧憶念。四者樂心。於苦欲益。五利潤心。於",
    "T44n1851_011:0687a25": "樂放逸欲令住善。六攝饒益心。於善懈退欲",
    "T44n1851_011:0687a26": "令堅住。此六猶是慈悲差別。慈樂二心是慈",
    "T44n1851_011:0687a27": "無量。餘皆是悲。或分為八。如地經說。一安",
    "T44n1851_011:0687a28": "隱心。二者樂心。三者慈心。此同前釋。四者悲",
    "T44n1851_011:0687a29": "心。於苦欲拔。五憐愍心。樂放逸者愍其當",
    "T44n1851_011:0687b01": "苦。六利潤心。外道眾生欲令住正。七守護心。",
    "T44n1851_011:0687b02": "同法眾生守令不退。八者我心。於大乘中已",
    "T44n1851_011:0687b03": "發願者視之如己。此八亦是慈悲差別。樂心",
    "T44n1851_011:0687b04": "慈心守護我心慈中差別。餘者皆是悲行差",
    "T44n1851_011:0687b05": "別。隨義廣分。數別難窮。今據一門且論四",
    "T44n1851_011:0687b06": "種。開合如是此一門竟。次辨制立。以何義故說四",
    "T44n1851_011:0687b07": "無量不增不減。釋有七義。一體性不同。二功",
    "T44n1851_011:0687b08": "能有異。三緣境有別。四治患不等。五行時有",
    "T44n1851_011:0687b09": "殊。六得果有異。七相資義別。體性別者。愛",
    "T44n1851_011:0687b10": "念是慈。哀傷是悲。慶悅是喜。等心是捨。捨行",
    "T44n1851_011:0687b11": "不同。汎釋有七。一心平等。名之為捨。二捨怨",
    "T44n1851_011:0687b12": "親故名為捨。三捨一切貪瞋癡等。因之為捨。",
    "T44n1851_011:0687b13": "四捨放眾生故名為捨。五得空平等捨離眾",
    "T44n1851_011:0687b14": "相。稱之為捨。六自捨己樂施與眾生。名之",
    "T44n1851_011:0687b15": "為捨。如涅槃說。七化眾生捨離悕求故名為",
    "T44n1851_011:0687b16": "捨。如維摩說。故彼經云。有所福祐無所悕",
    "T44n1851_011:0687b17": "望名為捨矣。今初門中心等曰捨此一門竟。功能",
    "T44n1851_011:0687b18": "別者。慈能與樂。悲能拔苦。喜能慶物。捨能",
    "T44n1851_011:0687b19": "齊益怨親等故此二門竟。對境別者。慈心多緣",
    "T44n1851_011:0687b20": "無樂眾生。悲心多緣有苦眾生。喜心多緣得",
    "T44n1851_011:0687b21": "樂眾生。捨緣究竟解脫眾生。以彼究竟得解",
    "T44n1851_011:0687b22": "脫故心即放捨。又捨多緣怨親及中三品眾",
    "T44n1851_011:0687b23": "生。捨此等故。以斯境別故分四種。故涅槃云。",
    "T44n1851_011:0687b24": "器若有慈即不得有悲喜捨心。餘亦如是。故",
    "T44n1851_011:0687b25": "立四種此三門竟。對患別者。如涅槃說。慈息貪",
    "T44n1851_011:0687b26": "欲。悲止瞋恚。經中亦云。悲止害覺喜除嫉妬。",
    "T44n1851_011:0687b27": "經中亦云。喜除不樂。以嫉妬故見他得利心",
    "T44n1851_011:0687b28": "不喜樂。故喜治之。捨除一切貪恚癡等。問曰。",
    "T44n1851_011:0687b29": "前說慈無瞋性。今云何說慈息貪欲。釋言。不",
    "T44n1851_011:0687c01": "違。若貪五欲由惜資財便瞋眾生不能與樂。",
    "T44n1851_011:0687c02": "由息貪故於他不瞋能與其樂。是故慈心性雖",
    "T44n1851_011:0687c03": "不瞋能息貪欲此四門竟。行時別者。如涅槃說。以",
    "T44n1851_011:0687c04": "行分別故應立四。何者行別。修慈之時不得",
    "T44n1851_011:0687c05": "修餘。餘時亦爾。是為行別。以是別故建立四",
    "T44n1851_011:0687c06": "種此五門竟。得果別者。如經中說。修慈極遠生",
    "T44n1851_011:0687c07": "遍淨。處遍淨是其第三禪天。修悲極遠生於",
    "T44n1851_011:0687c08": "空處。修喜極遠生於識處。修捨極遠生無所",
    "T44n1851_011:0687c09": "有。此義難解。若依毘曇喜無量心在初二禪。",
    "T44n1851_011:0687c10": "修之極遠得二禪報。餘三無量遍在四禪。修",
    "T44n1851_011:0687c11": "之齊得四禪之果。成實大乘四無量心具依",
    "T44n1851_011:0687c12": "八禪。修之齊得八禪之報。如來何故說修慈",
    "T44n1851_011:0687c13": "心極生遍淨乃至修捨生無所有。毘曇釋云。",
    "T44n1851_011:0687c14": "此非無量。是八禪定。世尊假作無量名說。何",
    "T44n1851_011:0687c15": "故假說。慈與物樂還得樂果。遍淨天中樂報",
    "T44n1851_011:0687c16": "最勝相順慈果。故說彼因為慈無量。悲拔物",
    "T44n1851_011:0687c17": "苦得無苦報。空處地中離色惱礙相順悲果。",
    "T44n1851_011:0687c18": "故說彼因為悲無量。喜心慶物得多喜報。識",
    "T44n1851_011:0687c19": "處地中捨外空緣。多識適意相順喜果。故說",
    "T44n1851_011:0687c20": "彼因為喜無量。捨心平等得寂靜報。無所有",
    "T44n1851_011:0687c21": "處捨緣多識。內心寂靜相順捨果。故佛說",
    "T44n1851_011:0687c22": "彼無所有因為捨無量。理實非是。成實釋",
    "T44n1851_011:0687c23": "云。四無量心理實具得八禪無之果。佛隱顯",
    "T44n1851_011:0687c24": "說。故言修慈生遍淨等。何義隱顯。慈多與",
    "T44n1851_011:0687c25": "樂。故佛偏說生於遍淨。以遍淨中樂增上故。",
    "T44n1851_011:0687c26": "悲多拔苦。故佛偏說生於空處。以空處中",
    "T44n1851_011:0687c27": "離色惱故。善多慶物。故佛偏說生於識處。",
    "T44n1851_011:0687c28": "以識處中緣無邊識多適意故。捨心寂靜故",
    "T44n1851_011:0687c29": "佛偏說生無所有。以無所有捨多緣故。此雖",
    "T44n1851_011:0688a01": "隱顯然其所說實是無量。龍樹釋云。佛不思",
    "T44n1851_011:0688a02": "議隨應眾生故如是說。以慈無量多與物樂",
    "T44n1851_011:0688a03": "求遍淨易。悲多拔苦求空處易。喜多慶物求",
    "T44n1851_011:0688a04": "識處易。捨亡怨親求無所有易。佛隨易故如",
    "T44n1851_011:0688a05": "是偏說。又復論言。慈願與樂多生遍淨。悲",
    "T44n1851_011:0688a06": "願除惱多生空處。喜願眾生一切法中心得",
    "T44n1851_011:0688a07": "自在多生識處。捨欲令人捨苦樂等多得生",
    "T44n1851_011:0688a08": "於無所有處。佛隨多故如是偏說。以斯果別",
    "T44n1851_011:0688a09": "故立四種此六門竟。相資別者。四行相資相順難",
    "T44n1851_011:0688a10": "闕。故立四種。云何相資。先就慈悲明相資助。",
    "T44n1851_011:0688a11": "慈欲與樂無悲拔苦與樂不成。由悲拔苦與",
    "T44n1851_011:0688a12": "樂方熟。故悲資慈。悲欲拔苦無慈與樂苦終",
    "T44n1851_011:0688a13": "不去。由慈與樂苦方可離。故慈資悲。次用",
    "T44n1851_011:0688a14": "慈悲共喜相資。慈欲與樂悲欲拔苦。無喜除",
    "T44n1851_011:0688a15": "嫉與拔不成。由善除嫉與拔方熟。故用喜",
    "T44n1851_011:0688a16": "心資成慈悲。喜欲慶物若無慈悲拔苦與樂",
    "T44n1851_011:0688a17": "即無所慶。由慈與樂悲拔物苦方隨慶喜。故",
    "T44n1851_011:0688a18": "用慈悲助成喜心。次以前三共捨相助。慈欲",
    "T44n1851_011:0688a19": "與樂悲欲拔苦喜欲慶物。若無捨心簡別怨",
    "T44n1851_011:0688a20": "親不能普利。由捨除礙方能齊與俱拔等慶。",
    "T44n1851_011:0688a21": "故用捨心資成前三。捨欲等利。若無前三與",
    "T44n1851_011:0688a22": "樂拔苦慶物隨喜知何所等。由前三故就之",
    "T44n1851_011:0688a23": "說等。故將前三資成捨行。又復前三是其有",
    "T44n1851_011:0688a24": "行。捨是空行。若無空捨有成愛見。故用捨",
    "T44n1851_011:0688a25": "心資成前三。若無有行空成涕沒。故以前三",
    "T44n1851_011:0688a26": "資成空捨。以此四行相資相順。故須齊立。故",
    "T44n1851_011:0688a27": "涅槃云。伴侶相對故分四矣。制立如是。第",
    "T44n1851_011:0688a28": "三門中明其次第。次第有二。一據修難易以",
    "T44n1851_011:0688a29": "辨次第。二化益始終以論次第。難易如何。慈",
    "T44n1851_011:0688b01": "緣佛樂玄欲與人。貰益易為。故先修之。悲拔",
    "T44n1851_011:0688b02": "今苦。交益難作。故在慈後次修悲心。悲苦易",
    "T44n1851_011:0688b03": "生。愛樂難發。故在悲後次修喜心。此云何",
    "T44n1851_011:0688b04": "知。如人見其怨家受苦亦起悲心。故知悲易。",
    "T44n1851_011:0688b05": "覩觀得樂未必生喜。故知喜難。偏益易為。",
    "T44n1851_011:0688b06": "等利難作。故後修捨。又復前三其是有行。",
    "T44n1851_011:0688b07": "有行易生。故先修習。捨是空行。空行難發。",
    "T44n1851_011:0688b08": "故後為之。修入如是此一門竟。次辨化益。如維",
    "T44n1851_011:0688b09": "摩說。謂以菩提起於慈心。以救眾生起大悲",
    "T44n1851_011:0688b10": "心。以持正法起於喜心。以攝智慧行於捨心。",
    "T44n1851_011:0688b11": "此對一人化益始終以論次第。始緣佛樂玄",
    "T44n1851_011:0688b12": "欲與人。故先修慈。所益眾生交在苦中。理",
    "T44n1851_011:0688b13": "須救拔故次行悲。所化眾生依教受法。雖未",
    "T44n1851_011:0688b14": "得脫去脫不遙。故隨生喜。彼人依法修成智",
    "T44n1851_011:0688b15": "慧心即放捨。不須愛故。譬如父母養子長大",
    "T44n1851_011:0688b16": "心即放捨。此亦如是。問曰。此捨捨益眾生。何",
    "T44n1851_011:0688b17": "成利他。釋有四義。一依龍樹釋。前三無量",
    "T44n1851_011:0688b18": "雖欲與樂拔苦慶物而未能得。故須修捨捨",
    "T44n1851_011:0688b19": "前三種所念眾生。自修善法攝大菩提饒益",
    "T44n1851_011:0688b20": "於彼。故名利他。二有眾生菩薩化之得少智",
    "T44n1851_011:0688b21": "慧未能究竟。菩薩捨之更修勝善攝大菩提",
    "T44n1851_011:0688b22": "究竟饒益。故名利他。三為究竟捨眾生故。慈",
    "T44n1851_011:0688b23": "懃與樂悲懃拔苦喜懃慶之。進策前三。故名",
    "T44n1851_011:0688b24": "利化。四捨前所化更益餘人。故名利他。次",
    "T44n1851_011:0688b25": "第如是。第四門中明其三緣分別。言三緣",
    "T44n1851_011:0688b26": "者。一眾生緣。二是法緣。三是無緣。地經論",
    "T44n1851_011:0688b27": "中名眾生念法念無念。緣念一矣。辨此三緣",
    "T44n1851_011:0688b28": "略有三別。一依涅槃直就化益開分三種。於",
    "T44n1851_011:0688b29": "此門中緣諸眾生欲與其樂名眾生緣。緣諸",
    "T44n1851_011:0688c01": "眾生所須之物名為法緣。緣如來者名曰無",
    "T44n1851_011:0688c02": "緣。簡前二故。故彼經言。慈者多緣貧窮眾生。",
    "T44n1851_011:0688c03": "如來大師永離貧窮受第一樂。若緣眾生即",
    "T44n1851_011:0688c04": "不緣佛。法亦如是。是故緣佛名曰無緣。此明",
    "T44n1851_011:0688c05": "緣生欲與樂時不緣於佛。緣法欲與眾生之",
    "T44n1851_011:0688c06": "時亦不緣佛。前二緣中並不緣佛。簡別前二",
    "T44n1851_011:0688c07": "故曰無緣。非全不緣。既非不緣何義緣之。欲",
    "T44n1851_011:0688c08": "將佛樂與眾生。故若將佛樂欲與眾生便是",
    "T44n1851_011:0688c09": "法緣。何故言無。以佛是人非是法故。若佛是",
    "T44n1851_011:0688c10": "人即眾生緣。何義言無。為別所化諸眾生故。",
    "T44n1851_011:0688c11": "如慈既然。悲等亦爾。二依地論前二化益。",
    "T44n1851_011:0688c12": "後一觀入開分三種。於此門中緣生與樂名",
    "T44n1851_011:0688c13": "眾生緣。緣化生法名曰法緣。觀諸法空說為",
    "T44n1851_011:0688c14": "無緣。慈行如是。悲等亦然。三依涅槃地持論",
    "T44n1851_011:0688c15": "等初一化益。後二觀入離分三種。於此門中",
    "T44n1851_011:0688c16": "四義分別。一辨其相。二約人分定。三論通",
    "T44n1851_011:0688c17": "別。四明大小有具不具。言辨相者。緣諸眾生",
    "T44n1851_011:0688c18": "欲與其樂。如緣父母妻子眷屬名眾生緣。緣",
    "T44n1851_011:0688c19": "諸眾生但是五陰生滅法數無我無人名為法",
    "T44n1851_011:0688c20": "緣。問曰。法緣不見我人眾生等相。云何行慈。",
    "T44n1851_011:0688c21": "釋有兩義。一由見無我。念諸眾生妄為我人",
    "T44n1851_011:0688c22": "之所纏縛深可哀愍。所以生慈。二念為生說",
    "T44n1851_011:0688c23": "如斯法。是即真利樂。故名行慈。觀五陰空",
    "T44n1851_011:0688c24": "名曰無緣。問曰。無緣云何行慈。還有兩義。",
    "T44n1851_011:0688c25": "一由見法空。念諸眾生妄為虛法之所纏縛。",
    "T44n1851_011:0688c26": "所以生慈。二念為生說如斯法。故名行慈故",
    "T44n1851_011:0688c27": "維摩言。自念我當為眾生說如斯之法。是",
    "T44n1851_011:0688c28": "即名為真實慈也。第一義樂利眾生故。問曰。",
    "T44n1851_011:0688c29": "彼此皆無我人。誰起自念為眾生說。釋言。經",
    "T44n1851_011:0689a01": "說幻化不真。所以名無。不無幻人。故經說",
    "T44n1851_011:0689a02": "言。譬如幻士為幻人說。當建是意而為說法。",
    "T44n1851_011:0689a03": "故得自念為其說也。如慈既然。悲等同然此一門竟。",
    "T44n1851_011:0689a04": "次約人分定。如地持說。眾生緣者。與外道",
    "T44n1851_011:0689a05": "共。外道亦依世俗淨禪修四無量。彼緣眾生",
    "T44n1851_011:0689a06": "欲與其樂。故眾生緣與彼共也。法緣無量與",
    "T44n1851_011:0689a07": "二乘共。二乘亦見五陰法數無我人故。無緣",
    "T44n1851_011:0689a08": "無量不與聲聞辟支佛共。二乘不能見法性相",
    "T44n1851_011:0689a09": "畢竟空故此二門竟。次就慈等辨其通局。通而論",
    "T44n1851_011:0689a10": "之四無量中皆有三緣。緣諸眾生與樂拔苦。",
    "T44n1851_011:0689a11": "慶喜等益是眾生緣。但緣五陰而行四等是",
    "T44n1851_011:0689a12": "其法緣。知無陰法而行四等是其無緣。隨義",
    "T44n1851_011:0689a13": "分別前三無量是其有行。唯眾生緣故。後一",
    "T44n1851_011:0689a14": "空行。唯有法緣及與無緣。如此說者前三種",
    "T44n1851_011:0689a15": "中法緣無緣通攝為捨。捨有相故。捨中生緣",
    "T44n1851_011:0689a16": "攝屬前三。與樂中等攝屬慈門。拔苦中等攝",
    "T44n1851_011:0689a17": "屬悲門。慶物中等攝屬喜門。其猶六度。通即",
    "T44n1851_011:0689a18": "六中並含空有。別即前五唯是有行。後一空",
    "T44n1851_011:0689a19": "行。無量似此此三門竟。次明大小有具不具。無量",
    "T44n1851_011:0689a20": "有二。一小。二大。六識七識分別緣修名之為",
    "T44n1851_011:0689a21": "小。第八識中無量等益名之為大。以分別心",
    "T44n1851_011:0689a22": "緣別彼此不能自然等益一切。故名為小。真",
    "T44n1851_011:0689a23": "心平等無簡彼此。自然等益故稱為大。大小",
    "T44n1851_011:0689a24": "相對義別有三。一簡凡異聖。小無量心凡夫",
    "T44n1851_011:0689a25": "所修唯眾生緣。大無量者賢聖所習破離人",
    "T44n1851_011:0689a26": "相及法相。故唯有法緣及與無緣。二簡小異",
    "T44n1851_011:0689a27": "大。凡夫二乘同名為小。菩薩及佛說之為大。",
    "T44n1851_011:0689a28": "小無量心小人所修唯有生緣及與法緣。大",
    "T44n1851_011:0689a29": "無量心大人所習唯有無緣。以佛菩薩見法",
    "T44n1851_011:0689b01": "空故。三就實通論。大小就量並具三緣。小",
    "T44n1851_011:0689b02": "無量中分別之心緣諸眾生欲為利益是眾生",
    "T44n1851_011:0689b03": "緣。觀察眾生但是五陰是其法緣。觀陰空寂",
    "T44n1851_011:0689b04": "名為無緣。此之無緣望前是大。對後真行猶",
    "T44n1851_011:0689b05": "名為小。故大智論十八空觀名小慧門。真證",
    "T44n1851_011:0689b06": "般若名大慧門。此亦同爾。大無量中無心分",
    "T44n1851_011:0689b07": "別。而能普益一切眾生名眾生緣。故涅槃",
    "T44n1851_011:0689b08": "中慈益眾生而言。我時實不往彼。慈善根力",
    "T44n1851_011:0689b09": "令諸眾生見如是事。此即是其大無量中眾",
    "T44n1851_011:0689b10": "生緣也。雖益眾生而無愛見。故涅槃云。譬如",
    "T44n1851_011:0689b11": "母中行求水草。以愛念故若足不足忽然還",
    "T44n1851_011:0689b12": "歸。諸佛世尊不如是也。又佛菩薩取捨心亡",
    "T44n1851_011:0689b13": "而能遍照一切法界名為法緣。神知交絕而",
    "T44n1851_011:0689b14": "能常照一切法如名為無緣。三緣如是。第",
    "T44n1851_011:0689b15": "五門中義別有二。一體用分別。二主伴分別。",
    "T44n1851_011:0689b16": "言體用者。初一慈行是其德體。後三德用。如",
    "T44n1851_011:0689b17": "維摩說。慈是體故一慈門中統含法界一切",
    "T44n1851_011:0689b18": "行德。故彼經言。行寂滅慈無所生故。行不",
    "T44n1851_011:0689b19": "熱慈無煩惱故。行等之慈等三世故。乃至修",
    "T44n1851_011:0689b20": "行六度慈等。良以真實如來藏中恒沙佛法",
    "T44n1851_011:0689b21": "同一體性互相成故。依之成德。德只如是。",
    "T44n1851_011:0689b22": "一一之中皆備一切。是以慈中得具法界一切",
    "T44n1851_011:0689b23": "行德。後三用故隨人化益。故彼經言。何謂",
    "T44n1851_011:0689b24": "為悲。菩薩功德皆與一切眾生共之。何謂為",
    "T44n1851_011:0689b25": "喜。有所饒益歡喜無悔。何謂為捨。有所福",
    "T44n1851_011:0689b26": "祐無所悕望。此等皆是對人用也。一相如是。",
    "T44n1851_011:0689b27": "理實四行齊得為體並得為用。互相依故此一門竟。",
    "T44n1851_011:0689b28": "次論主伴。如龍樹言。慈為如王。餘三隨",
    "T44n1851_011:0689b29": "從如民隨王。慈心正是與樂之意。故說為主。",
    "T44n1851_011:0689c01": "無悲拔苦與樂不成故。悲隨慈無喜除嫉。與",
    "T44n1851_011:0689c02": "樂不勝故喜隨慈。無捨除礙。與樂不等故捨",
    "T44n1851_011:0689c03": "隨慈。蓋乃只據一門為論。理實四行皆得為",
    "T44n1851_011:0689c04": "主齊得為伴。互相隨故。第六明其修得",
    "T44n1851_011:0689c05": "之相。於中先就眾生緣說。次就法緣。後就無",
    "T44n1851_011:0689c06": "緣。眾生緣慈得有二種。一離欲得。二是修得。",
    "T44n1851_011:0689c07": "離欲得者。眾生本來曾依諸禪修得無量。後",
    "T44n1851_011:0689c08": "還退失起下煩惱。後修禪定。離下欲時本所",
    "T44n1851_011:0689c09": "失者今還得之名離欲得。離欲雖得而不現",
    "T44n1851_011:0689c10": "前。要假方便。譬如有人財在他方。雖復屬",
    "T44n1851_011:0689c11": "己不得現用要須方便。方便如何。先以觀心",
    "T44n1851_011:0689c12": "分別眾生以為七品。親中分三。上中下別。怨",
    "T44n1851_011:0689c13": "中亦爾。通前為六。中人為一。合為七矣。良",
    "T44n1851_011:0689c14": "以中人無多階異故合為一。毘婆娑論及",
    "T44n1851_011:0689c15": "涅槃經同為此判。人言分境以為九品當應",
    "T44n1851_011:0689c16": "謬耳。彼涅槃等就怨親中分定所化。地持",
    "T44n1851_011:0689c17": "論中就苦樂等分定所化。彼苦樂等猶怨親",
    "T44n1851_011:0689c18": "中。損己名苦猶是其怨。益己名樂猶是其親。",
    "T44n1851_011:0689c19": "不損不益名不苦樂猶是中人。境別既然。次",
    "T44n1851_011:0689c20": "對起修。依如成實修慈悲喜。始緣上親終",
    "T44n1851_011:0689c21": "緣上怨。上親易益上怨之所難與利故。彼宗",
    "T44n1851_011:0689c22": "所說慈悲及喜究竟成時即名為捨。先別修",
    "T44n1851_011:0689c23": "習相狀如何。如修慈心品別有七。其第一品",
    "T44n1851_011:0689c24": "先緣上親欲與上樂。次緣中親欲與中樂。後",
    "T44n1851_011:0689c25": "緣下親欲與下樂。其第二品是緣中親齊同",
    "T44n1851_011:0689c26": "上親等與上樂。次緣下親欲與中樂。後緣中",
    "T44n1851_011:0689c27": "人欲與下樂。如是次第乃至第七。緣彼上怨",
    "T44n1851_011:0689c28": "齊同上親等與上樂。以心難調七品修習方",
    "T44n1851_011:0689c29": "能齊益。七中前六修慈方便。第七一品慈行",
    "T44n1851_011:0690a01": "成就。前六方便直名為慈。第七一品亦慈亦",
    "T44n1851_011:0690a02": "捨。與樂名慈。平等名捨。以慈對捨修之既",
    "T44n1851_011:0690a03": "然。悲喜對捨修之亦爾。唯有拔苦慶物為異。",
    "T44n1851_011:0690a04": "若依毘曇毘婆娑等修慈悲喜與成實同。然",
    "T44n1851_011:0690a05": "彼宗中至第七品唯名慈悲喜行成就。不名",
    "T44n1851_011:0690a06": "為捨。以此親想非是中容亡懷心故。以第七",
    "T44n1851_011:0690a07": "品非是捨故。別須修習。彼法云何。於中亦",
    "T44n1851_011:0690a08": "有七品差別。其第一品先緣中人而修捨心。",
    "T44n1851_011:0690a09": "中品人所先無憎愛易行捨故。其第二品緣",
    "T44n1851_011:0690a10": "下品怨齊同中人。其第三品緣中品怨亦同",
    "T44n1851_011:0690a11": "中人。其第四品緣上品怨亦同中人。其第五",
    "T44n1851_011:0690a12": "品緣下品親齊同中人。乃至第七緣上品親",
    "T44n1851_011:0690a13": "齊同中人。此七品中前六方便。後一捨成。良",
    "T44n1851_011:0690a14": "以最後上親處成故說捨心為無貪性。問曰。",
    "T44n1851_011:0690a15": "何故先捨三怨却捨三親。怨相易除親難捨",
    "T44n1851_011:0690a16": "故。問曰。慈等愛憐眾生能為利益可須修習。",
    "T44n1851_011:0690a17": "捨心亡懷不能深益。何用修乎。釋言。無捨彼",
    "T44n1851_011:0690a18": "慈悲喜雖復等益多先益親。後方及怨。為除",
    "T44n1851_011:0690a19": "是患故須修捨。又若無捨慈悲及喜益親心",
    "T44n1851_011:0690a20": "易。利怨心難。故須修捨。又若無捨彼慈悲喜",
    "T44n1851_011:0690a21": "便成愛見。故須修捨毘曇如是。大乘法中多",
    "T44n1851_011:0690a22": "同毘曇。故地持中慈悲喜外別修捨心眾生",
    "T44n1851_011:0690a23": "緣行修得如是。次辨法緣。隨義淺深略有",
    "T44n1851_011:0690a24": "七重。一觀眾生體是五陰事相之法無我無",
    "T44n1851_011:0690a25": "人。二觀眾生體是五陰生滅法故無我無人。",
    "T44n1851_011:0690a26": "三觀眾生體是五陰因緣假法如土禾城。但",
    "T44n1851_011:0690a27": "假因緣無我無人。四觀眾生體是五陰妄相",
    "T44n1851_011:0690a28": "之法如揵闥婆城。誑相似有無我無人。五觀",
    "T44n1851_011:0690a29": "眾生妄想有法如夢所見無我無人。六觀眾",
    "T44n1851_011:0690b01": "生體是真實集用五陰。如夜所見皆報心作",
    "T44n1851_011:0690b02": "如波水作。亦如有人見繩為蛇蛇是繩作。五",
    "T44n1851_011:0690b03": "陰如是無我無人。七觀眾生體是真實如來",
    "T44n1851_011:0690b04": "藏性緣起法界無我無人。如是觀察名修法",
    "T44n1851_011:0690b05": "緣。次辨無緣。於中有四。一觀五陰假有性無",
    "T44n1851_011:0690b06": "如土禾城緣假無性。二觀五陰妄相本無如",
    "T44n1851_011:0690b07": "揵闥波城遠觀似有近觀本無。非直無性亦",
    "T44n1851_011:0690b08": "無城相。三觀五陰情有理無如夢所見。但出",
    "T44n1851_011:0690b09": "妄心心外無法。四觀五陰真法所集。窮其本",
    "T44n1851_011:0690b10": "性體是真如。古今常湛不起不滅。如是觀察",
    "T44n1851_011:0690b11": "名修無緣。修得如是。第七門中就處分別。",
    "T44n1851_011:0690b12": "於中有四。一所依處。二所緣處。三修起處。",
    "T44n1851_011:0690b13": "四成就處。所依處者。四無量心依禪定起。論",
    "T44n1851_011:0690b14": "說不同。毘婆娑中有一論師說。四無量唯依",
    "T44n1851_011:0690b15": "四禪中間禪起。餘皆不依。復有論師說。四",
    "T44n1851_011:0690b16": "無量依於四禪未來中間六地禪起。非四無",
    "T44n1851_011:0690b17": "色。就所依中初禪二禪無悲無量。悲與喜違。",
    "T44n1851_011:0690b18": "彼處有喜。是故無悲。未來中間三禪四禪無",
    "T44n1851_011:0690b19": "喜無量。彼處地法無喜受故。慈捨二行六地",
    "T44n1851_011:0690b20": "俱起。此前兩家雜心論中舉束對破。雜心",
    "T44n1851_011:0690b21": "所立亦說無量依六地禪。慈喜及捨與前所",
    "T44n1851_011:0690b22": "列第二家同。悲行有異。彼說悲行念眾生心。",
    "T44n1851_011:0690b23": "喜者是其慶眾生心。兩不相返故。初二禪亦",
    "T44n1851_011:0690b24": "得起悲。何故不說依無色定。彼宗無量緣欲",
    "T44n1851_011:0690b25": "界生。無色不緣下有漏故。是以不依。成實法",
    "T44n1851_011:0690b26": "中四無量心具依八禪。故彼論言。是無量心",
    "T44n1851_011:0690b27": "三界皆有。問曰。喜心在初二禪。三禪已上云",
    "T44n1851_011:0690b28": "何得有。成實釋言。我不說喜是喜根性。但",
    "T44n1851_011:0690b29": "為利生心。得清不濁說名為喜。故上有之。",
    "T44n1851_011:0690c01": "問曰。云何知依四空亦起無量。成釋言。經",
    "T44n1851_011:0690c02": "說修悲生於空處。喜生識處。修捨生於無所",
    "T44n1851_011:0690c03": "有處。明知通依。問曰。經中不說無量生於非",
    "T44n1851_011:0690c04": "想。非想應無。釋言。彼有微故不說。大乘所",
    "T44n1851_011:0690c05": "論凡夫二乘及小菩薩所修無量與毘曇同。",
    "T44n1851_011:0690c06": "佛大菩薩四無量心具依八禪。問曰。地論說",
    "T44n1851_011:0690c07": "慈心等欲色界中受正習果。非無色界。云何",
    "T44n1851_011:0690c08": "說言諸佛菩薩具依八禪。釋言。彼依世間相",
    "T44n1851_011:0690c09": "說。所以無過。云何得知。如無色定如經中",
    "T44n1851_011:0690c10": "說。修習悲心生於空處。乃至修捨生無所有。",
    "T44n1851_011:0690c11": "不說餘人。成實取此。非阿毘曇道理不應。所",
    "T44n1851_011:0690c12": "依如是此一門竟。次辨緣處。無量緣於眾生而起。",
    "T44n1851_011:0690c13": "依如毘曇四無量心唯依欲界眾生而起。非",
    "T44n1851_011:0690c14": "上二界。以欲界中有苦須釋故偏緣之。上界",
    "T44n1851_011:0690c15": "無苦所以不說。成實法中通緣三界。故彼論",
    "T44n1851_011:0690c16": "言。有論師說。無量但緣欲界眾生。是事云何。",
    "T44n1851_011:0690c17": "答曰。何為不緣餘者。佛說慈心普覆一切。豈",
    "T44n1851_011:0690c18": "獨欲界。又色無色諸眾生等亦有退沒墮惡",
    "T44n1851_011:0690c19": "道等。何為不緣。然成實中雖說無量通緣三",
    "T44n1851_011:0690c20": "界止一三千不論十方。諸佛菩薩無量寬廣",
    "T44n1851_011:0690c21": "盡眾生界。悉皆普緣此二門竟。次明起處。隨身修",
    "T44n1851_011:0690c22": "起名為起處。依如毘曇身在欲界起四無量。",
    "T44n1851_011:0690c23": "非上二界。何故如是。雜心釋言。慈治瞋恚。",
    "T44n1851_011:0690c24": "悲止害覺。喜除嫉妬。捨除貪恚。此皆欲界煩",
    "T44n1851_011:0690c25": "惱對治故欲界起。又慈欲與苦眾生樂。餘三",
    "T44n1851_011:0690c26": "隨助。欲界有苦故欲界起。上界無苦是以不",
    "T44n1851_011:0690c27": "生。就欲界中三天下人能起無量。餘皆不修。",
    "T44n1851_011:0690c28": "何故偏在三天下修非欝單越。由說起故。何",
    "T44n1851_011:0690c29": "故唯人非餘四趣。人多方便故能修起。天多",
    "T44n1851_011:0691a01": "著樂不肯修習。三塗難處不能修起。故非餘",
    "T44n1851_011:0691a02": "趣。成實三界皆得修起。彼問曰。有論師說。",
    "T44n1851_011:0691a03": "欲界現入。是事云何。答曰。不然。一切生處",
    "T44n1851_011:0691a04": "皆能現入。彼復問言。若在上界亦得修起。即",
    "T44n1851_011:0691a05": "上界死還上界生。報應無盡。釋言。上界雖",
    "T44n1851_011:0691a06": "得修起亦有退失。故還生下。大乘亦說。三",
    "T44n1851_011:0691a07": "界俱起。菩薩所在常修習故此三門竟。次辨成處。",
    "T44n1851_011:0691a08": "隨身不失名為成處。依如毘曇四無量心性",
    "T44n1851_011:0691a09": "是有漏。在下成上。生上失下。以是義故依於",
    "T44n1851_011:0691a10": "初禪未來中間所修無量但未退失。大梵已",
    "T44n1851_011:0691a11": "還隨身何處皆得成就。生上界失。依二禪者",
    "T44n1851_011:0691a12": "二禪已還一切處成。乃至依於四禪起者四",
    "T44n1851_011:0691a13": "禪已還一切處成。生上即失。成實法中有漏",
    "T44n1851_011:0691a14": "生上不失於下。上得寄起下地法故。以是義",
    "T44n1851_011:0691a15": "故依一切禪所修無量但未退失。於三界中",
    "T44n1851_011:0691a16": "隨身何處皆得成就。故彼成實無量品云。於",
    "T44n1851_011:0691a17": "一切處有一切矣。大乘亦爾。菩薩所修隨身",
    "T44n1851_011:0691a18": "何處常成就故。第八門中明無量心大小不",
    "T44n1851_011:0691a19": "同。略有十二。一心體不同。小無量心六識",
    "T44n1851_011:0691a20": "七識以之為體。大無量心真識為體。二心法",
    "T44n1851_011:0691a21": "不同。小無量中慈之與悲是無瞋性。喜是受",
    "T44n1851_011:0691a22": "性。捨貪性。大無量心是智慧性。故雜心",
    "T44n1851_011:0691a23": "云。大悲是慧。一切無量皆大悲攝故。餘三種",
    "T44n1851_011:0691a24": "亦是慧性。以慧證入法界門中化益法門說",
    "T44n1851_011:0691a25": "為慈等。故名為慧。隨用義分與小相似。三",
    "T44n1851_011:0691a26": "漏無漏別。小無量心一向有漏妄為體故。大",
    "T44n1851_011:0691a27": "無量心一向無漏。真為體故。四常無常別。小",
    "T44n1851_011:0691a28": "無量心一向無常。妄為體故。大者是常。真為",
    "T44n1851_011:0691a29": "體故。五心緣不同。小無量心攀緣分別。大無",
    "T44n1851_011:0691b01": "量心心如虛空。無一分別而能普益一切眾",
    "T44n1851_011:0691b02": "生。六行緣不同。如涅槃說。無量有四。一緣",
    "T44n1851_011:0691b03": "而非自在。普緣一切名之為緣。不能自在與",
    "T44n1851_011:0691b04": "其利樂名非自在。二自在而非緣。如緣父母",
    "T44n1851_011:0691b05": "妻子眷屬與樂無礙名為自在。所益不廣稱",
    "T44n1851_011:0691b06": "曰非緣。三者非緣亦非自在。如聲聞等緣小",
    "T44n1851_011:0691b07": "境界。故名非緣。不能與樂名不自在。若緣小",
    "T44n1851_011:0691b08": "境即非無量。何故經言有無量心而非緣乎。",
    "T44n1851_011:0691b09": "釋言。此是無量中分亦名無量。如一比丘僧",
    "T44n1851_011:0691b10": "中分故亦名為僧。四亦緣亦自在。普緣一切",
    "T44n1851_011:0691b11": "名之為緣。與益無礙稱曰自在。四中前三是",
    "T44n1851_011:0691b12": "小無量。後一是大。七依法不同。小無量心依",
    "T44n1851_011:0691b13": "世法成。大無量心依真諦成。故涅槃云。捨",
    "T44n1851_011:0691b14": "世諦慈得第一義慈。第一義慈即是佛性。故",
    "T44n1851_011:0691b15": "涅槃云。慈即佛性菩提涅槃常樂淨等。八成",
    "T44n1851_011:0691b16": "德不同。小無量心一行一緣。大無量心德體",
    "T44n1851_011:0691b17": "圓通。一一門中曠備法界一切行德。如維",
    "T44n1851_011:0691b18": "摩說。九起行不同。小無量心出生小善。大無",
    "T44n1851_011:0691b19": "量心能生一切功德善根。故涅槃中說。慈能",
    "T44n1851_011:0691b20": "生一切諸行。地持亦爾。十功能不同。如雜",
    "T44n1851_011:0691b21": "心說。小無量心能緣不能度。大無量心能緣",
    "T44n1851_011:0691b22": "能度。又小無量能度小苦小惡眾生。大無量",
    "T44n1851_011:0691b23": "心能度大苦大惡眾生。十一位分不同。小無",
    "T44n1851_011:0691b24": "量心位在世間。大無量心位在出世。所謂無",
    "T44n1851_011:0691b25": "量初地已上。故涅槃云。因世無量得出世無",
    "T44n1851_011:0691b26": "量。是故出世名大無量。十二在人不同。如",
    "T44n1851_011:0691b27": "雜心說。小無量心與二乘共。大無量心不",
    "T44n1851_011:0691b28": "與聲聞辟支佛共。四無量心辨之麁爾。",
    "T44n1851_011:0691b29": "127 四無礙義(一一)四無礙義七門分別釋名一　辨相二　隨義",
    "T44n1851_011:0691c01": "具論三　相對辨四　大小有無五　大小不同六",
    "T44n1851_011:0691c02": "　對力無畏彰別本末七",
    "T44n1851_011:0691c03": "第一釋名。四無礙者起說智也。說智不同。一",
    "T44n1851_011:0691c04": "門說四。四名是何。一法無礙。二義無礙。三辭",
    "T44n1851_011:0691c05": "無礙。四樂說無礙。所言法者。汎釋有二。一",
    "T44n1851_011:0691c06": "軌則名法。二自體名法。知法無滯名法無礙。",
    "T44n1851_011:0691c07": "義無礙者。汎釋有四。一所以名義。二義用",
    "T44n1851_011:0691c08": "名義。三義利名義。四德義名義。知義無滯名",
    "T44n1851_011:0691c09": "義無礙。辨法之言目之為辭。於辭自在名辭",
    "T44n1851_011:0691c10": "無礙。語稱物情名為樂說。於樂自在名樂說",
    "T44n1851_011:0691c11": "無礙。此四經中亦名四辨。若別分之無礙是",
    "T44n1851_011:0691c12": "智。辨是口業。智於諸法知無滯礙。故名無",
    "T44n1851_011:0691c13": "礙。言辭辨了故稱為辨。通即心口俱名無礙。",
    "T44n1851_011:0691c14": "齊稱為辨。智於諸法知無滯礙。故名無礙。知",
    "T44n1851_011:0691c15": "法辨了故復名辨。口於諸法說無障礙名為",
    "T44n1851_011:0691c16": "無礙。言辭辨了故復稱辨。名義如是此一門竟。次",
    "T44n1851_011:0691c17": "辨其相。此四種中隨相別分前二是智。後二",
    "T44n1851_011:0691c18": "是說。智中窮本唯一知法。就智法中上窮",
    "T44n1851_011:0691c19": "深故別分義。說中窮本其唯一辭。辭中善巧",
    "T44n1851_011:0691c20": "故復分樂。通而論之四俱是智。智之所照四",
    "T44n1851_011:0691c21": "俱是法。依智起言四俱是說。故地經言。四",
    "T44n1851_011:0691c22": "無礙智起言辭說。今先就法辨其四種。餘類",
    "T44n1851_011:0691c23": "可知。辨法不同略有四門。一教法為法。二諦",
    "T44n1851_011:0691c24": "為義。依此法義隨方言音辨宣之儀用之為",
    "T44n1851_011:0691c25": "辭。辭中差別能應物情名為樂說。二世諦為",
    "T44n1851_011:0691c26": "法。真諦為義。於世諦中色等諸法各有自體。",
    "T44n1851_011:0691c27": "故名為法。又復世諦顯真之軌亦名為法。真",
    "T44n1851_011:0691c28": "諦之理有深所以。故號為義。一切教法名之",
    "T44n1851_011:0691c29": "為辭。隨方言音辨宣之儀名為樂說。三真諦",
    "T44n1851_011:0692a01": "為法。世諦為義。真諦是其諸法自體故名為",
    "T44n1851_011:0692a02": "法。世諦是其顯真所以。故說為義。又復義用",
    "T44n1851_011:0692a03": "亦名為義。辭樂如上。四歷法分別一一法中",
    "T44n1851_011:0692a04": "皆具四種。如地經說。如一色中總相論色名",
    "T44n1851_011:0692a05": "之為法。色中差別目之為義。隨方說儀稱之",
    "T44n1851_011:0692a06": "為辭。辭中差別即名樂說。如是一切。上來所",
    "T44n1851_011:0692a07": "辨通皆是法。依法正知。悉皆是智。依此起",
    "T44n1851_011:0692a08": "言。四俱是說。辨相麁爾此二門竟。次隨門別具義",
    "T44n1851_011:0692a09": "論之。法無礙中具有五種。一知教法名法無",
    "T44n1851_011:0692a10": "礙。故地經中知修多羅名法無礙。如是一",
    "T44n1851_011:0692a11": "切。二知世諦名法無礙。故地經中知色等法",
    "T44n1851_011:0692a12": "名法無礙。三知第一義名法無礙。故地經中",
    "T44n1851_011:0692a13": "知法無性名法無礙。如是一切。四知因行名",
    "T44n1851_011:0692a14": "法無礙。故地經中知菩薩行名法無礙。五知",
    "T44n1851_011:0692a15": "果德名法無礙。故地經中知佛法身名法無",
    "T44n1851_011:0692a16": "礙。如是一切。義無礙中具亦有五。一知教中",
    "T44n1851_011:0692a17": "解釋所以名義無礙。故地經中知解釋相名",
    "T44n1851_011:0692a18": "義無礙。二知世諦名義無礙。故地經中知法",
    "T44n1851_011:0692a19": "生滅名義無礙。三知第一義名義無礙。故地",
    "T44n1851_011:0692a20": "經中知如實境名義無礙。四知因行名義無",
    "T44n1851_011:0692a21": "礙。故地經中善知十地義差別相名義無礙。",
    "T44n1851_011:0692a22": "五知果德名義無礙。故地經中知佛色身時",
    "T44n1851_011:0692a23": "事相等名義無礙。辭無礙中具義有五。一知",
    "T44n1851_011:0692a24": "名無盡起說自在名辭無礙。云何無盡。如華",
    "T44n1851_011:0692a25": "嚴經名號品說。四諦名字一世界中有四十",
    "T44n1851_011:0692a26": "億那由他別。一切世界差別例然。如來名字",
    "T44n1851_011:0692a27": "一世界中有百億萬。一切世界差別類爾。以",
    "T44n1851_011:0692a28": "此類餘諸法名字齊應無盡。二得解知一切",
    "T44n1851_011:0692a29": "眾生語言三昧。隨以何言起說自在名辭無",
    "T44n1851_011:0692b01": "礙。三得無礙法䗍聲相起說自在名辭無礙。",
    "T44n1851_011:0692b02": "四得聞持持一切教起說自在名辭無礙。五",
    "T44n1851_011:0692b03": "得義持持一切義起說自在名辭無礙。樂說",
    "T44n1851_011:0692b04": "無礙差別有五。一知義不同稱情樂說。二知",
    "T44n1851_011:0692b05": "教不同稱情樂說。三知諸法名字不同稱情",
    "T44n1851_011:0692b06": "樂說。四知方言不同稱情樂說。五以無礙法",
    "T44n1851_011:0692b07": "䗍圓音稱情樂說。具義如是此三門竟。次就諸法",
    "T44n1851_011:0692b08": "相對辨異。法義相對略有十四。一就能詮所",
    "T44n1851_011:0692b09": "詮分異。知一切教名法無礙。知諸法義名義",
    "T44n1851_011:0692b10": "無礙。故地持云。於法章句修慧不謬名法",
    "T44n1851_011:0692b11": "無礙。法相不謬名義無礙。二就能說所說分",
    "T44n1851_011:0692b12": "異。如地經說。知力無畏不共佛法大悲智",
    "T44n1851_011:0692b13": "行轉法輪德名法無礙。知所說法名義無礙。",
    "T44n1851_011:0692b14": "三就教中總別分異。如地經說。總知如來所",
    "T44n1851_011:0692b15": "轉法輪名法無礙。知佛所說八萬四千音聲",
    "T44n1851_011:0692b16": "差別名義無礙。四就教中本末分異。如地",
    "T44n1851_011:0692b17": "經說。知修多羅名法無礙。知解釋相名義無",
    "T44n1851_011:0692b18": "礙。五就二諦觀入分異。如地經說。知世諦",
    "T44n1851_011:0692b19": "中色等諸法名法無礙。知真諦中如實智境",
    "T44n1851_011:0692b20": "名義無礙。六就二諦淺深分異。亦得名為體",
    "T44n1851_011:0692b21": "用分異。真諦名體。世諦名用。如地經說。知",
    "T44n1851_011:0692b22": "法無性名法無礙。知法生滅名義無礙。七就",
    "T44n1851_011:0692b23": "諸法總別分異。如地經說。總知一切諸法自",
    "T44n1851_011:0692b24": "相名法無礙。知法差別名義無礙。八就諸法",
    "T44n1851_011:0692b25": "約時分異。如地經說。知現在法名法無礙。知",
    "T44n1851_011:0692b26": "過未法名義無礙。以過未法顯今所以。故說",
    "T44n1851_011:0692b27": "為義。九就諸法別智分異。如地經說。法智",
    "T44n1851_011:0692b28": "知法名法無礙。比智知法名義無礙。十就諸",
    "T44n1851_011:0692b29": "乘權實分異。如地經說。知實一乘名法無礙。",
    "T44n1851_011:0692c01": "知權說三名義無礙。涅槃經中知三乘別名",
    "T44n1851_011:0692c02": "法無礙。知實一乘名義無礙。十一通就諸乘",
    "T44n1851_011:0692c03": "淺深分異。知三乘人第一義智名法無礙。知",
    "T44n1851_011:0692c04": "三乘人世諦之智名義無礙。故地經說。知第",
    "T44n1851_011:0692c05": "一義無我慢相名法無礙。知世諦中無我慢",
    "T44n1851_011:0692c06": "相名義無礙。三乘上人證理之慧名第一義",
    "T44n1851_011:0692c07": "無我慢相。知陰界等名世諦中無我慢相。十",
    "T44n1851_011:0692c08": "二偏就大乘因中實相分異。知諸地實名法",
    "T44n1851_011:0692c09": "無礙。知諸地相名義無礙。故地經說。知菩",
    "T44n1851_011:0692c10": "薩行名法無礙。知說十地義差別相名義無",
    "T44n1851_011:0692c11": "礙。十三偏就大乘果中體德分異。知涅槃體",
    "T44n1851_011:0692c12": "名法無礙。知佛法身解脫般若三德差別名",
    "T44n1851_011:0692c13": "義無礙。故涅槃云。法者所謂大般涅槃。義謂",
    "T44n1851_011:0692c14": "法身解脫般若。十四偏就大乘果中體用分",
    "T44n1851_011:0692c15": "異。如地經說。知佛法身名法無礙。知佛色身",
    "T44n1851_011:0692c16": "時事相等名義無礙。法義相對實有無量。且",
    "T44n1851_011:0692c17": "論斯耳。就辭樂相對分異略有七種。一同體",
    "T44n1851_011:0692c18": "義分。以言顯理名之為辭。辭中差別隨人所",
    "T44n1851_011:0692c19": "好即名樂說。地經論中多依此門。二總別分",
    "T44n1851_011:0692c20": "異。總說名辭。別說名樂。故地經言。次第不",
    "T44n1851_011:0692c21": "斷名為樂說。三多一分異。一名顯法名之",
    "T44n1851_011:0692c22": "為辭。多名顯法隨人異樂名為樂說。故地經",
    "T44n1851_011:0692c23": "言。於假名法以假名說。名之為辭。不壞前",
    "T44n1851_011:0692c24": "名異假名說名為樂說。四麁妙分異。於惡眾",
    "T44n1851_011:0692c25": "生麁言呵識唯得名辭。妙言說法令人愛好",
    "T44n1851_011:0692c26": "方名樂說。五所隨分異。如地經說。隨音異說",
    "T44n1851_011:0692c27": "名之為辭。隨心異說名為樂說。六自他分異。",
    "T44n1851_011:0692c28": "諸佛菩薩隨自意語名之為辭。隨他意語說",
    "T44n1851_011:0692c29": "之為樂。是二種語如涅槃說。七約法分異",
    "T44n1851_011:0693a01": "亦得名為約智分異。如地經說。依於世諦正",
    "T44n1851_011:0693a02": "見說法名之為辭。依第一義不倒說法名為",
    "T44n1851_011:0693a03": "樂說。此據教授觀入時語。亦得宣說真諦名",
    "T44n1851_011:0693a04": "辭說世稱樂。辭樂之異理亦無量。且說斯耳",
    "T44n1851_011:0693a05": "此四門竟。次明大小有無之義。通而論之大小皆",
    "T44n1851_011:0693a06": "有。小乘法中唯是利根阿羅漢得。餘者皆無。",
    "T44n1851_011:0693a07": "大乘法中種性已上一切皆具。若復通論十",
    "T44n1851_011:0693a08": "信菩薩亦分得之。隱顯別論大有小無。故涅",
    "T44n1851_011:0693a09": "槃云。聲聞緣覺無四無礙。問曰。經說。摩訶",
    "T44n1851_011:0693a10": "𤘽絺羅四無礙第一。今云何言小乘中無。釋",
    "T44n1851_011:0693a11": "有兩義。一多少分別。小乘所得少故名無。如",
    "T44n1851_011:0693a12": "河少水名為無水。此亦如是。故經說言。聲",
    "T44n1851_011:0693a13": "聞之人或有得一。或復得二。若具得者無有",
    "T44n1851_011:0693a14": "是處。以不具故宣說其無。大具得故說有無",
    "T44n1851_011:0693a15": "礙。二取捨分別。小乘之人於法取著。不能自",
    "T44n1851_011:0693a16": "然等照諸法。故無無礙。諸佛菩薩心無取著。",
    "T44n1851_011:0693a17": "自然等照一切諸法。故有無礙。故涅槃云。有",
    "T44n1851_011:0693a18": "取著者即無無礙。無取著乃有無礙。問曰。",
    "T44n1851_011:0693a19": "就通宣說大小齊得應好。何須就別言小不",
    "T44n1851_011:0693a20": "得。釋言。為顯四無礙智是上功德。小乘人",
    "T44n1851_011:0693a21": "中得之者尠。設有得者不具不勝。是故就",
    "T44n1851_011:0693a22": "別道其不得。問曰。無礙就別唯大不在小者",
    "T44n1851_011:0693a23": "戒定慧等亦如是不。釋言。齊類理亦無傷。但",
    "T44n1851_011:0693a24": "戒定等是通行門。凡聖大小咸皆得之。四無",
    "T44n1851_011:0693a25": "礙智是上行門。上人方有。是故設通唯通小",
    "T44n1851_011:0693a26": "乘利根羅漢。彰勝隱劣唯在大乘。問曰。無礙",
    "T44n1851_011:0693a27": "是上功德得通聲聞。力無畏等何不如是。釋",
    "T44n1851_011:0693a28": "言。力等是上上門故小乘人一向不得。然德",
    "T44n1851_011:0693a29": "階降相非一准。或有功德。唯佛有之。如地",
    "T44n1851_011:0693b01": "持說。謂斷諸習及佛一切種妙智等。或有功",
    "T44n1851_011:0693b02": "德。佛菩薩有。餘者皆無。謂首楞嚴定及不",
    "T44n1851_011:0693b03": "思議解脫門等。或有功德。唯佛菩薩利羅漢",
    "T44n1851_011:0693b04": "有。餘人皆無。謂四無礙．無諍．願智．邊際智",
    "T44n1851_011:0693b05": "等。或有功德。唯佛菩薩聲聞緣覺四人有之。",
    "T44n1851_011:0693b06": "謂三明等。或有功德。唯佛菩薩聲聞緣覺那",
    "T44n1851_011:0693b07": "含人有。謂滅盡定。或有功德。唯是三乘賢",
    "T44n1851_011:0693b08": "聖有之。謂三無漏根。或有功德。凡聖皆行。",
    "T44n1851_011:0693b09": "謂戒定等。德門不同非可一類。不得相並",
    "T44n1851_011:0693b10": "此五門竟。次明大小不同之義。不同有六。一體",
    "T44n1851_011:0693b11": "性不同。二依地不同。三緣境不同。四緣心不",
    "T44n1851_011:0693b12": "同。五開化不同。六起說不同。體不同者。小",
    "T44n1851_011:0693b13": "乘無礙十智為體。言十智者。謂四諦智．法智．",
    "T44n1851_011:0693b14": "比智．盡智．無生智．等智及他心智。如龍樹",
    "T44n1851_011:0693b15": "說。辭法無礙唯等智性。以緣名故。樂說無礙",
    "T44n1851_011:0693b16": "具九智性。除一滅智。滅智緣無不緣眾生根",
    "T44n1851_011:0693b17": "欲性等隨樂說故。義無礙者。具十智性。十智",
    "T44n1851_011:0693b18": "所緣皆是義故。大乘法中莫不皆是一如實",
    "T44n1851_011:0693b19": "智。何者如實。如地持釋。謂清淨智一切智",
    "T44n1851_011:0693b20": "無礙智是如實智。何者是其依地不同。地謂",
    "T44n1851_011:0693b21": "九地。欲界八禪是其九也。如龍樹說。小乘",
    "T44n1851_011:0693b22": "法中義及樂說在於九地。九地所知皆是義",
    "T44n1851_011:0693b23": "故。義無礙智在於九地。依九地心緣諸眾生",
    "T44n1851_011:0693b24": "根欲性等為他說故。樂說無礙亦在九地。問",
    "T44n1851_011:0693b25": "曰。若言依四空定得緣眾生根欲性等起樂",
    "T44n1851_011:0693b26": "說者。依彼得起他心通不。釋言。不得。論說",
    "T44n1851_011:0693b27": "五通在於四禪不在餘定。故依四空雖緣眾",
    "T44n1851_011:0693b28": "生根欲性等起於樂說不能明見。故無他心",
    "T44n1851_011:0693b29": "通。法辭無礙緣名起故唯在欲界及初禪地。",
    "T44n1851_011:0693c01": "雜心所說在於欲界及四禪地。大乘法中諸",
    "T44n1851_011:0693c02": "佛菩薩起用自在。四無礙慧齊依九地。何者",
    "T44n1851_011:0693c03": "是其緣境不同。聲聞之人但緣小乘十二部",
    "T44n1851_011:0693c04": "經名法無礙。緣陰界入四真諦等名義無礙。",
    "T44n1851_011:0693c05": "雖知陰等總相麁知不能深細。說小乘法名",
    "T44n1851_011:0693c06": "辭無礙。說小乘法應小乘心名樂說無礙。諸",
    "T44n1851_011:0693c07": "佛菩薩知一切法名法無礙。知一切義名義",
    "T44n1851_011:0693c08": "無礙。說一切法名辭無礙。說一切法應一切",
    "T44n1851_011:0693c09": "心名樂說無礙。此等如前第三門中具廣分",
    "T44n1851_011:0693c10": "別。何者是其緣心不同。聲聞之人於法義等",
    "T44n1851_011:0693c11": "分別攀緣名為無礙。諸佛菩薩深證實性捨",
    "T44n1851_011:0693c12": "離妄想。無念無緣而能普照一切法界名為",
    "T44n1851_011:0693c13": "無礙。何者是其開化不同。如地經說。菩薩",
    "T44n1851_011:0693c14": "或以一音說法。令眾生解即得解了。言一音",
    "T44n1851_011:0693c15": "者。或隨方言。或隨法別。以論一也。或種種",
    "T44n1851_011:0693c16": "音說令一切大眾生解即解了。言種種者。或",
    "T44n1851_011:0693c17": "隨方言。或隨法異。彰種種也。或放光說令",
    "T44n1851_011:0693c18": "生解了即得解了。或以一切風鈴樹等宣說",
    "T44n1851_011:0693c19": "法音。令人解了即得解了。何者是其起說不",
    "T44n1851_011:0693c20": "同。不同有六。一音聲不同。諸佛菩薩有法",
    "T44n1851_011:0693c21": "䗍聲無心分別。自然普應諸眾生心而為說",
    "T44n1851_011:0693c22": "法。聲聞不能。二方言不同。諸佛菩薩得解眾",
    "T44n1851_011:0693c23": "語言三昧。能隨一切差別為說。聲聞不能三",
    "T44n1851_011:0693c24": "名字不同。諸佛菩薩知名無盡一一法中無",
    "T44n1851_011:0693c25": "量名說。聲聞不能。四現說不同。諸佛菩薩",
    "T44n1851_011:0693c26": "或以口言而現說法。或於自身諸毛孔中而",
    "T44n1851_011:0693c27": "現說法。或但放光而現說法。或依一切風鈴",
    "T44n1851_011:0693c28": "樹等而現說法。聲聞不能。五所說不同。如",
    "T44n1851_011:0693c29": "地經說。十方一一微塵之中。各有無量不",
    "T44n1851_011:0694a01": "可說界塵數法門。諸佛菩薩能具宣說。聲聞",
    "T44n1851_011:0694a02": "不能。六廣狹不同。諸佛菩薩身充法界一時",
    "T44n1851_011:0694a03": "等說。聞聲不能。此六合為起說不同。大",
    "T44n1851_011:0694a04": "小不同差別如是此六門竟。次以無礙對力無畏",
    "T44n1851_011:0694a05": "彰其本末次第之義。德實同體無有前後。隨",
    "T44n1851_011:0694a06": "相起用非無本末次第之義。本末有二。一十",
    "T44n1851_011:0694a07": "力為本。依十力故起四無礙為眾說法。依力",
    "T44n1851_011:0694a08": "無畏破諸外道說四無畏。依十力故起一切",
    "T44n1851_011:0694a09": "智漏盡無畏。依四無礙能說法故起後二種。",
    "T44n1851_011:0694a10": "能說彰道及盡苦無畏。二十力為本。依十",
    "T44n1851_011:0694a11": "力故起四無畏。以有力故於他不怯。依四",
    "T44n1851_011:0694a12": "無畏起四無礙。以不畏故能為他說。故龍",
    "T44n1851_011:0694a13": "樹言。依十力故說四無所畏。以四無畏莊嚴",
    "T44n1851_011:0694a14": "十力。依四無畏說四無礙。以四無礙莊嚴無",
    "T44n1851_011:0694a15": "畏。四無礙義略辨麁爾。",
    "T44n1851_011:0694a16": "128 菩薩四無畏義(一一)菩薩四無畏義",
    "T44n1851_011:0694a17": "菩薩無畏如大智論說。化心不怯名為無畏。",
    "T44n1851_011:0694a18": "無畏不同。一門說四。四名是何。一總持不忘",
    "T44n1851_011:0694a19": "說法無畏。二盡知法藥。及知眾生根欲性心",
    "T44n1851_011:0694a20": "說法無畏。三善能問答說法無畏。四能斷物",
    "T44n1851_011:0694a21": "疑說法無畏。言總持者。略有二種。一者聞持",
    "T44n1851_011:0694a22": "能持教法。二者義持能持眾義。以此二種不",
    "T44n1851_011:0694a23": "妄名義。故無所畏。言知法藥及根性者。藥有",
    "T44n1851_011:0694a24": "二種。一世間法。二出世法。世法有三。一欲",
    "T44n1851_011:0694a25": "界法。二色界法。三無色界法。出世亦三。一",
    "T44n1851_011:0694a26": "聲聞乘法。二緣覺乘法。三大乘法。所知根性",
    "T44n1851_011:0694a27": "准法可知。於此具了故無所畏。能問答者。一",
    "T44n1851_011:0694a28": "切異見皆能摧破。一切正法悉能󰘟請。名為",
    "T44n1851_011:0694a29": "能問。無量眾生一時問難。一一眾生為無量",
    "T44n1851_011:0694b01": "問。菩薩一時悉能酬對名為能答。以有此能",
    "T44n1851_011:0694b02": "故得無畏。能斷疑者。善解說義巧開物心",
    "T44n1851_011:0694b03": "名能斷疑。以有此能故得無畏。四中初一依",
    "T44n1851_011:0694b04": "陀羅尼說法無畏。後三依智說法無畏。菩薩",
    "T44n1851_011:0694b05": "無畏辨之略爾。",
    "T44n1851_011:0694b06": "129 四攝義(一一)四攝義五門分別釋名一　辨體二　約對六",
    "T44n1851_011:0694b07": "度共相收攝三　就位分別四　次第五",
    "T44n1851_011:0694b08": "第一釋名。言四攝者。化他行也。化行不同。",
    "T44n1851_011:0694b09": "一門說四。四名是何。一布施攝。二愛語攝。三",
    "T44n1851_011:0694b10": "利行攝。四同利攝。言布施者。以己財事分",
    "T44n1851_011:0694b11": "布與他名之為布。輟己惠人目之為施。因其",
    "T44n1851_011:0694b12": "布施緣物從道名布施攝。問曰。此與檀度何",
    "T44n1851_011:0694b13": "別。釋言。體一隨心分異。異相如何。直爾與",
    "T44n1851_011:0694b14": "財說為檀度。因施授道名布施攝。此地持中",
    "T44n1851_011:0694b15": "名隨攝方便。彼說愛語以為正攝。布施順彼",
    "T44n1851_011:0694b16": "故名隨攝。愛語攝者。美辭可翫令他愛樂名",
    "T44n1851_011:0694b17": "為愛語。因其愛言緣物從道名愛語攝。此地",
    "T44n1851_011:0694b18": "持中名攝方便。以此愛語正授善法名攝方",
    "T44n1851_011:0694b19": "便。利行攝者。經中亦名利益攝也。勸物起",
    "T44n1851_011:0694b20": "修名為利行。以道潤彼故云利益。因利緣物",
    "T44n1851_011:0694b21": "名利行攝。此地持中名度方便。勸修可行度",
    "T44n1851_011:0694b22": "離生死故名為度。同利攝者。名字不定。或名",
    "T44n1851_011:0694b23": "同事。或云同行。或稱同利。通釋是一。於中",
    "T44n1851_011:0694b24": "別分同事最下。菩薩為化先同眾生苦樂等",
    "T44n1851_011:0694b25": "事名為同事。同行為次。菩薩為化亦與眾生",
    "T44n1851_011:0694b26": "同修諸善名為同行。同利最上。化物成德來",
    "T44n1851_011:0694b27": "同菩薩名為同利。因同緣物名同利攝。此地",
    "T44n1851_011:0694b28": "持中名隨順方便。巧隨眾生聞修所行故名",
    "T44n1851_011:0694b29": "隨順。名義如是此一門竟。次辨體相。此四窮本莫",
    "T44n1851_011:0694c01": "不皆用巧慧為體。隨別論之非無差參相。如",
    "T44n1851_011:0694c02": "何。布施攝中差別有四。一者財施。二者法",
    "T44n1851_011:0694c03": "施。三無畏施。四報恩施。菩薩思願與無貪俱",
    "T44n1851_011:0694c04": "起身口業。捨所施物濟慧貧乏名為財施。以",
    "T44n1851_011:0694c05": "法授與名為法施。濟拔厄難名無畏施。菩薩",
    "T44n1851_011:0694c06": "先曾受他恩慧。今還以其財法無畏酬報彼",
    "T44n1851_011:0694c07": "恩名報恩施。用此四種為布施攝。愛語攝中",
    "T44n1851_011:0694c08": "論其語體離口四過。與眾生語是愛語體。故",
    "T44n1851_011:0694c09": "地持云。可喜語真實語如法語義饒益",
    "T44n1851_011:0694c10": "語與眾生語是愛語性。言可喜者。不惡口",
    "T44n1851_011:0694c11": "也。言真實者。不妄語也。言如法者。不倚語",
    "T44n1851_011:0694c12": "也。義饒益者。不兩舌也。以此對人說法授益",
    "T44n1851_011:0694c13": "名與眾生語。若就所說要唯二種。如地持說。",
    "T44n1851_011:0694c14": "一隨世間語。所謂慰問呪願讚嘆。二正說法",
    "T44n1851_011:0694c15": "語。謂說一切德相應法。以此二種為愛語體。",
    "T44n1851_011:0694c16": "問曰。愛語所說之法與布施中法施何別。釋",
    "T44n1851_011:0694c17": "言。相同隨心分異。為令眾生受法從道說為",
    "T44n1851_011:0694c18": "法施。為使眾生樂其法言而受化者判為愛",
    "T44n1851_011:0694c19": "語。利行攝中就行有二。一離惡攝。二集善",
    "T44n1851_011:0694c20": "攝。隨人有四。如地持說。一無德善人方便隨",
    "T44n1851_011:0694c21": "順。二有德善人稱揚讚嘆。三易調惡人呵責",
    "T44n1851_011:0694c22": "折伏令其改悔。四難調惡人神力降伏令其",
    "T44n1851_011:0694c23": "捨惡。此四人中對前二人集善攝取。對後二",
    "T44n1851_011:0694c24": "人離惡攝取。用此諸行為利行體。問曰。愛語",
    "T44n1851_011:0694c25": "說法授人利行亦爾。有何差別。釋言。直爾說",
    "T44n1851_011:0694c26": "法授與是愛語攝。依所說法勸之起修名利",
    "T44n1851_011:0694c27": "行攝。同利攝中道義別分同事有二。一苦",
    "T44n1851_011:0694c28": "事同。二樂事同。此二具廣如地持論。同行",
    "T44n1851_011:0694c29": "有二。一集善行同。二離惡行同。同利有二",
    "T44n1851_011:0695a01": "一自分德同。二勝進行同。故地持言。此義",
    "T44n1851_011:0695a02": "此善若等若勝。授與眾生悉與己同是名同",
    "T44n1851_011:0695a03": "利。用此諸行為同利體。問曰。利行勸人起行。",
    "T44n1851_011:0695a04": "同行之中亦勸起行。有何差別。釋言。直爾勸",
    "T44n1851_011:0695a05": "他起修名利行攝。自作勸他名為同行。體相",
    "T44n1851_011:0695a06": "如是此二門竟。次對六度共相收攝。經論不同。",
    "T44n1851_011:0695a07": "地持論中就初檀度說布施攝。就中四種",
    "T44n1851_011:0695a08": "說同利攝。以己所行勸他修故。般若之中",
    "T44n1851_011:0695a09": "具足四攝。以慧方便起諸行故。依阿差未經",
    "T44n1851_011:0695a10": "布施攝中具一切諸度無極。以布施中具有",
    "T44n1851_011:0695a11": "財法無畏施故。財施攝檀。無畏施中攝戒攝",
    "T44n1851_011:0695a12": "忍。以此不害不惱他故。法施攝餘精進禪慧。",
    "T44n1851_011:0695a13": "布施攝中具此三義。故攝諸度。愛語攝中攝",
    "T44n1851_011:0695a14": "戒攝忍。良以愛語離口四過戒分所收。故攝",
    "T44n1851_011:0695a15": "戒度。以愛語故不毀不罵。故攝忍度。利行攝",
    "T44n1851_011:0695a16": "中攝精進度。以彼利行懃化眾生故攝精進。",
    "T44n1851_011:0695a17": "同利攝中攝禪攝慧。所成定慧與人同故。又",
    "T44n1851_011:0695a18": "更別分布施攝檀。如地持說。餘三如向阿差",
    "T44n1851_011:0695a19": "末經說此三門竟。次就位論。理實四攝遍通諸",
    "T44n1851_011:0695a20": "位。隨義且分非無差異。異相如何。經經說",
    "T44n1851_011:0695a21": "不同。如地經中。菩薩初地布施愛語二攝增",
    "T44n1851_011:0695a22": "上。第二地中愛語增上。第三地中利行增上。",
    "T44n1851_011:0695a23": "第四地中同利增上。五地已上四攝齊等。何",
    "T44n1851_011:0695a24": "故初地布施愛語二攝增上。釋言。初地檀行",
    "T44n1851_011:0695a25": "利他。彼能財施故施增上。彼修法施故愛語",
    "T44n1851_011:0695a26": "增上。何故二地愛語增上。彼地持戒離口",
    "T44n1851_011:0695a27": "四過。是愛語攝故。二地中愛語增上。何故",
    "T44n1851_011:0695a28": "三地利行增上。彼於眾生修習十種救度之",
    "T44n1851_011:0695a29": "行。故三地中利行增上。何故四地同利增上。",
    "T44n1851_011:0695b01": "彼四地中不捨眾生修行道品。故四地中同",
    "T44n1851_011:0695b02": "利增上。依阿差末經布施在放初地之中。愛",
    "T44n1851_011:0695b03": "語在於二地已上。利行在於八地已去。同利",
    "T44n1851_011:0695b04": "在於第十地中。故彼經言。布施攝者。名初發",
    "T44n1851_011:0695b05": "心。愛語攝者名已修行。利行攝者名不退轉。",
    "T44n1851_011:0695b06": "同利攝者名一生補處。初地之中菩提心起",
    "T44n1851_011:0695b07": "名初發心。彼地檀勝故。布施攝在彼地中。二",
    "T44n1851_011:0695b08": "地已上所起修道名已修行。初修持戒離口",
    "T44n1851_011:0695b09": "四過說為愛語。故愛語攝在彼地中。八地已",
    "T44n1851_011:0695b10": "上法流水中趣佛無間名不退轉。第八地中",
    "T44n1851_011:0695b11": "淨土化生。第九地中辨才益物說為利行。故",
    "T44n1851_011:0695b12": "利行攝在彼地中。第十地中去財不遙名一",
    "T44n1851_011:0695b13": "生補處。彼地所得上同如來名為同利。又十",
    "T44n1851_011:0695b14": "地中與一切生同善根藏亦名同利。故同利",
    "T44n1851_011:0695b15": "攝在彼地中。位別如是此四門竟。次明因起次第",
    "T44n1851_011:0695b16": "之義。德實同時。隨人別化亦無次第。今且約",
    "T44n1851_011:0695b17": "就修入起用化益一人以論次第。於中略以",
    "T44n1851_011:0695b18": "三門分別。一修入次第。施除外慳。其行易",
    "T44n1851_011:0695b19": "為故先行施。愛語攝者離口四過。戒分所攝",
    "T44n1851_011:0695b20": "行故。次難作故布施後明修愛語。利行攝者。",
    "T44n1851_011:0695b21": "是集善行離惡易成集善難就。故愛語後明",
    "T44n1851_011:0695b22": "修利行。因前利行成就功德與他上地諸菩",
    "T44n1851_011:0695b23": "薩同。故利行後明其同利。故地持云。有菩",
    "T44n1851_011:0695b24": "薩同利。如是同利不示他。己所成德與他",
    "T44n1851_011:0695b25": "上地諸菩薩同。名有同利。不須顯示己德化",
    "T44n1851_011:0695b26": "彼名不示他。二起用次第。先明同事。菩薩尊",
    "T44n1851_011:0695b27": "高眾生卑下。彼我殊淳無由攝化。菩薩為化",
    "T44n1851_011:0695b28": "迀德從彼現與彼同。名為同事。故先明之。",
    "T44n1851_011:0695b29": "故地持言。有菩薩不同利示同利。菩薩實德",
    "T44n1851_011:0695c01": "不與彼同名不同利。現化同彼名示同利。於",
    "T44n1851_011:0695c02": "此門中先後不定。何故如是。所化之人有",
    "T44n1851_011:0695c03": "貧有惡。若對貧人先行布施濟其貧苦。次行",
    "T44n1851_011:0695c04": "愛語授之以法。後明利行勸物起修。若對惡",
    "T44n1851_011:0695c05": "人先行愛語化令捨惡。次行布施隨順資養。",
    "T44n1851_011:0695c06": "後以利行勸令起修。地持論中多從後義以",
    "T44n1851_011:0695c07": "論次第。三攝益次第。此就一人以論攝受益。",
    "T44n1851_011:0695c08": "其中次第與初門同。先以布施攝取其身。次",
    "T44n1851_011:0695c09": "以愛語攝取其心令生信解。次以利行化之",
    "T44n1851_011:0695c10": "起行。因其利行化彼成德與菩薩同。故次第",
    "T44n1851_011:0695c11": "四明其同利。故地持言。有菩薩同利示同",
    "T44n1851_011:0695c12": "利。菩薩為他先與彼人同修所行名有同利。",
    "T44n1851_011:0695c13": "彼所化者。同修成德示同菩薩名示同利。四",
    "T44n1851_011:0695c14": "攝之義辨之麁爾。",
    "T44n1851_011:0695c15": "大乘義章卷第十一"
}