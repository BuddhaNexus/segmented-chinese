{
    "T27n1545_099:0510a10": "阿毘達磨大毘婆沙論卷第九十",
    "T27n1545_099:0510a11": "九",
    "T27n1545_099:0510a13": "五百大阿羅漢等造",
    "T27n1545_099:0510a14": "三藏法師玄奘奉　詔譯",
    "T27n1545_099:0510a15": "智蘊第三中五種納息第二之三",
    "T27n1545_099:0510a16": "如契經說。佛告梵志。若有沙門婆羅門等。",
    "T27n1545_099:0510a17": "捨惡見趣而不取者。當知此類少中復少。",
    "T27n1545_099:0510a18": "問此類云何少中復少。答世間有情性愚鈍",
    "T27n1545_099:0510a19": "者如大地土。性聰慧者如爪上土。性聰慧",
    "T27n1545_099:0510a20": "中。邪見者多正見者少。喻如前說。是故名",
    "T27n1545_099:0510a21": "為少中復少。問如見蘊說斷常見者展轉相",
    "T27n1545_099:0510a22": "違。云何此中說有一類起如是見。我一分",
    "T27n1545_099:0510a23": "忍一分不忍而不相違。答此中說。一補特伽",
    "T27n1545_099:0510a24": "羅。若執色蘊為常。彼執四蘊為斷。若執",
    "T27n1545_099:0510a25": "四蘊為常。彼執色蘊為斷。故此二見非互",
    "T27n1545_099:0510a26": "相違。見蘊說二補特伽羅。一執色常。一執色",
    "T27n1545_099:0510a27": "斷乃至執識亦有二種。故彼二見展轉相違。",
    "T27n1545_099:0510a28": "彼經復說。世尊說此見趣法時。長爪梵志遠",
    "T27n1545_099:0510a29": "塵離垢。於諸法中生淨法眼。時舍利子受",
    "T27n1545_099:0510b01": "具足戒已經半月。隨觀此法得阿羅漢。問",
    "T27n1545_099:0510b02": "時舍利子隨觀何法。尊者世友作如是說。",
    "T27n1545_099:0510b03": "尊者舍利子。即隨觀世尊為彼梵志說見趣",
    "T27n1545_099:0510b04": "法。成阿羅漢。復有說者。尊者舍利子。即隨",
    "T27n1545_099:0510b05": "觀梵志得預流果道所觀法。成阿羅漢。有",
    "T27n1545_099:0510b06": "作是說。尊者舍利子。即隨觀梵志得預流",
    "T27n1545_099:0510b07": "果能證學法。成阿羅漢。大德說曰。彼舍利",
    "T27n1545_099:0510b08": "子。隨觀緣起有十二支差別性法。成阿羅",
    "T27n1545_099:0510b09": "漢。是名舍利子所隨觀法。",
    "T27n1545_099:0510b10": "諸起此見。有阿羅漢。天魔所嬈漏失不淨。",
    "T27n1545_099:0510b11": "乃至廣說。問何故作此論。答為欲分別佛",
    "T27n1545_099:0510b12": "涅槃後。假名苾芻所起惡見。令有智者知而",
    "T27n1545_099:0510b13": "制之。故作斯論。諸起此見。有阿羅漢。天魔",
    "T27n1545_099:0510b14": "所嬈漏失不淨。此於五見何見攝。見何諦",
    "T27n1545_099:0510b15": "斷此見耶。答非因計因戒禁取攝。見苦所",
    "T27n1545_099:0510b16": "斷。此中非因計因者。謂彼不淨從煩惱生。",
    "T27n1545_099:0510b17": "而說天魔所嬈故出。故戒禁取以為自性。",
    "T27n1545_099:0510b18": "見苦所斷顯彼對治。苦智生時能斷如是不",
    "T27n1545_099:0510b19": "實推求不實分別。顛倒惡見令永滅故名見",
    "T27n1545_099:0510b20": "苦斷。廣說如前。諸起此見。有阿羅漢。於自",
    "T27n1545_099:0510b21": "解脫猶有無知。此於五見何見攝。見何諦",
    "T27n1545_099:0510b22": "斷此見耶。答謗阿羅漢無漏智見。邪見攝。",
    "T27n1545_099:0510b23": "見道所斷。此中謗阿羅漢無漏智見者。謂阿",
    "T27n1545_099:0510b24": "羅漢於自解脫。由無漏智見已離無知。而",
    "T27n1545_099:0510b25": "說猶有無知。則撥無彼無漏智見。是故邪見",
    "T27n1545_099:0510b26": "以為自性。見道所斷顯彼對治。道智生時能",
    "T27n1545_099:0510b27": "斷如是不實推求。乃至廣說如前應知。諸",
    "T27n1545_099:0510b28": "起此見。有阿羅漢。於自解脫猶有疑惑。此",
    "T27n1545_099:0510b29": "於五見何見攝。見何諦斷此見耶。答謗",
    "T27n1545_099:0510c01": "阿羅漢越渡疑惑。邪見攝。見道所斷。此中",
    "T27n1545_099:0510c02": "謗阿羅漢越渡疑惑者。謂阿羅漢於自解",
    "T27n1545_099:0510c03": "脫。由無漏道已斷疑惑。而說猶有疑惑。則",
    "T27n1545_099:0510c04": "撥無彼道。是故邪見以為自性。見道所斷",
    "T27n1545_099:0510c05": "顯彼對治。道智生時能斷如是不實推求。",
    "T27n1545_099:0510c06": "乃至廣說如前應知。諸起此見。有阿羅漢。",
    "T27n1545_099:0510c07": "但由他度。此於五見何見攝。見何諦。斷此",
    "T27n1545_099:0510c08": "見耶。答謗阿羅漢無障無背。現量慧眼身證",
    "T27n1545_099:0510c09": "自在。邪見攝見道所斷。此中謗阿羅漢無障",
    "T27n1545_099:0510c10": "無背現量慧眼身證自在者。謂阿羅漢實自",
    "T27n1545_099:0510c11": "證得無障無背現量慧眼身證自在。非但由",
    "T27n1545_099:0510c12": "他而得度脫。然說但由他故得度。則謗聖",
    "T27n1545_099:0510c13": "道。是故邪見以為自性。見道所斷顯彼對",
    "T27n1545_099:0510c14": "治。道智生時能斷如是不實推求。乃至廣說",
    "T27n1545_099:0510c15": "如前應知。諸起此見。道及道支苦言所",
    "T27n1545_099:0510c16": "召。此於五見何見攝。見何諦斷此見耶。",
    "T27n1545_099:0510c17": "答非因計因戒禁取攝見苦所斷此中非因",
    "T27n1545_099:0510c18": "計因者。謂諸聖道要修方得。而說苦言能",
    "T27n1545_099:0510c19": "召令起。故戒禁取以為自性。見苦所斷顯",
    "T27n1545_099:0510c20": "彼對治。苦智生時能斷如是不實推求。乃至",
    "T27n1545_099:0510c21": "廣說如前應知。此於苦果計為道因。故見",
    "T27n1545_099:0510c22": "苦時永斷此見。",
    "T27n1545_099:0510c23": "已說五種惡見自性及彼對治。等起云何。謂",
    "T27n1545_099:0510c24": "大天因緣是此等起。昔末土羅國有一商主。",
    "T27n1545_099:0510c25": "少娉妻室生一男兒。顏容端正與字大天。",
    "T27n1545_099:0510c26": "未久之間商主持寶遠適他國。展轉貿易經",
    "T27n1545_099:0510c27": "久不還。其子長大染穢於母。後聞父還心",
    "T27n1545_099:0510c28": "既怖懼。與母設計遂殺其父。彼既造一無",
    "T27n1545_099:0510c29": "間業已。事漸彰露。便將其母展轉逃隱波",
    "T27n1545_099:0511a01": "吒梨城。彼後遇逢本國所供養阿羅漢苾芻。",
    "T27n1545_099:0511a02": "復恐事彰。遂設方計殺彼苾芻。既造第二",
    "T27n1545_099:0511a03": "無間業已。心轉憂慼。後復見母與餘交通。",
    "T27n1545_099:0511a04": "便憤恚言。我為此故造二重罪。移流他國",
    "T27n1545_099:0511a05": "跉跰不安。今復捨我更好他人。如是倡穢",
    "T27n1545_099:0511a06": "誰堪容忍。於是方便復殺其母。彼造第三",
    "T27n1545_099:0511a07": "無間業已。由彼不斷善根力故。深生憂悔",
    "T27n1545_099:0511a08": "寢處不安。自惟重罪何緣當滅。彼後傳聞沙",
    "T27n1545_099:0511a09": "門釋子有滅罪法。遂往鷄園僧伽藍所。於",
    "T27n1545_099:0511a10": "其門外見一苾芻徐步經行。誦伽他曰。",
    "T27n1545_099:0511a11": "　若人造重罪　　修善以滅除",
    "T27n1545_099:0511a12": "　彼能照世間　　如月出雲翳",
    "T27n1545_099:0511a13": "時彼聞已歡喜勇躍。知歸佛教定能滅罪。",
    "T27n1545_099:0511a14": "因即往詣一苾芻所。慇懃固請求度出家。時",
    "T27n1545_099:0511a15": "彼苾芻既見固請。不審撿問遂度出家。還",
    "T27n1545_099:0511a16": "字大天教授教誡。大天聰慧。出家未久。便",
    "T27n1545_099:0511a17": "能誦持三藏文義。言詞清巧善能化導。波吒",
    "T27n1545_099:0511a18": "梨城無不歸仰。王聞召請數入內宮。恭敬",
    "T27n1545_099:0511a19": "供養而請說法。彼後既出在僧伽藍。不正思",
    "T27n1545_099:0511a20": "惟夢失不淨。然彼先稱是阿羅漢。而令弟",
    "T27n1545_099:0511a21": "子浣所污衣。弟子白言。阿羅漢者諸漏已盡。",
    "T27n1545_099:0511a22": "師今何容猶有斯事。大天告言。天魔所嬈",
    "T27n1545_099:0511a23": "汝不應怪。然所漏失略有二種。一者煩惱。",
    "T27n1545_099:0511a24": "二者不淨。煩惱漏失阿羅漢無。猶未能免",
    "T27n1545_099:0511a25": "不淨漏失。所以者何。諸阿羅漢煩惱雖盡。豈",
    "T27n1545_099:0511a26": "無便利涕唾等事。然諸天魔常於佛法而",
    "T27n1545_099:0511a27": "生憎嫉。見修善者便往壞之。縱阿羅漢亦",
    "T27n1545_099:0511a28": "為其嬈故我漏失。是彼所為。汝今不應有",
    "T27n1545_099:0511a29": "所疑怪。是名第一惡見等起。又彼大天欲",
    "T27n1545_099:0511b01": "令弟子歡喜親附。矯設方便次第記別四",
    "T27n1545_099:0511b02": "沙門果。時彼弟子稽首白言。阿羅漢等應有",
    "T27n1545_099:0511b03": "證智。如何我等都不自知。彼遂告言。諸阿羅",
    "T27n1545_099:0511b04": "漢亦有無知。汝今不應於己不信。謂諸無",
    "T27n1545_099:0511b05": "知略有二種。一者染污。阿羅漢已無。二者不",
    "T27n1545_099:0511b06": "染污。阿羅漢猶有。由此汝輩不能自知。是",
    "T27n1545_099:0511b07": "名第二惡見等起。時諸弟子復白彼言。曾聞",
    "T27n1545_099:0511b08": "聖者已度疑惑。如何我等於諦實中猶懷疑",
    "T27n1545_099:0511b09": "惑。彼復告言。諸阿羅漢亦有疑惑。疑有二",
    "T27n1545_099:0511b10": "種。一者隨眠性疑。阿羅漢已斷。二者處非處",
    "T27n1545_099:0511b11": "疑。阿羅漢未斷。獨覺於此而猶成就。況汝",
    "T27n1545_099:0511b12": "聲聞於諸諦實能無疑惑而自輕耶。是名",
    "T27n1545_099:0511b13": "第三惡見等起。後彼弟子披讀諸經。說阿羅",
    "T27n1545_099:0511b14": "漢有聖慧眼。於自解脫能自證知。因白師",
    "T27n1545_099:0511b15": "言。我等若是阿羅漢者應自證知。如何但由",
    "T27n1545_099:0511b16": "師之令入都無現智能自證知。彼即答言。",
    "T27n1545_099:0511b17": "有阿羅漢但由他入不能自知。如舍利子",
    "T27n1545_099:0511b18": "智慧第一。大目乾連神通第一。佛若未記彼",
    "T27n1545_099:0511b19": "不自知。況由他入而能自了。故汝於此不",
    "T27n1545_099:0511b20": "應窮詰。是名第四惡見等起。然彼大天雖",
    "T27n1545_099:0511b21": "造眾惡。而不斷滅諸善根故。後於中夜",
    "T27n1545_099:0511b22": "自惟罪重。當於何處受諸劇苦。憂惶所逼",
    "T27n1545_099:0511b23": "數唱苦哉。近住弟子聞之驚怪。晨朝參問。",
    "T27n1545_099:0511b24": "起居安不。大天答言。吾甚安樂。弟子尋白。若",
    "T27n1545_099:0511b25": "爾昨夜何唱苦哉。彼遂告言。我呼聖道汝",
    "T27n1545_099:0511b26": "不應怪。謂諸聖道若不至誠。稱苦召命終",
    "T27n1545_099:0511b27": "不現起。故我昨夜數唱苦哉。是名第五惡",
    "T27n1545_099:0511b28": "見等起。大天於後集先所說。五惡見事。而",
    "T27n1545_099:0511b29": "作頌言。",
    "T27n1545_099:0511c01": "　餘所誘無知　　猶豫他令入",
    "T27n1545_099:0511c02": "　道因聲故起　　是名真佛教",
    "T27n1545_099:0511c03": "於後漸次鷄園寺中。上座苾芻多皆滅歿。十",
    "T27n1545_099:0511c04": "五日夜布灑他時。次當大天昇座說戒。彼便",
    "T27n1545_099:0511c05": "自誦所造伽他。爾時眾中。有學無學多聞持",
    "T27n1545_099:0511c06": "戒修靜慮者。聞彼所說無不驚訶。咄哉愚",
    "T27n1545_099:0511c07": "人寧作是說。此於三藏曾所未聞。咸即對",
    "T27n1545_099:0511c08": "之翻彼頌曰。",
    "T27n1545_099:0511c09": "　餘所誘無知　　猶豫他令入",
    "T27n1545_099:0511c10": "　道因聲故起　　汝言非佛教",
    "T27n1545_099:0511c11": "於是竟夜鬪諍紛然。乃至終朝朋黨轉盛。城",
    "T27n1545_099:0511c12": "中士庶乃至大臣。相次來和皆不能息。王聞",
    "T27n1545_099:0511c13": "自出詣僧伽藍。於是兩朋各執己誦。時王聞",
    "T27n1545_099:0511c14": "已亦自生疑。尋白大天。孰非誰是我等今",
    "T27n1545_099:0511c15": "者當寄何朋。大天白王。戒經中說若欲滅",
    "T27n1545_099:0511c16": "諍依多人語。王遂令僧兩朋別住。賢聖朋",
    "T27n1545_099:0511c17": "內耆年雖多而僧數少。大天朋內耆年雖少",
    "T27n1545_099:0511c18": "而眾數多。王遂從多依大天眾。訶伏餘眾。",
    "T27n1545_099:0511c19": "事畢還宮。爾時鷄園諍猶未息後隨異見",
    "T27n1545_099:0511c20": "遂分二部。一上座部。二大眾部。時諸賢聖",
    "T27n1545_099:0511c21": "知眾乖違。便捨鷄園欲往他處。諸臣聞已",
    "T27n1545_099:0511c22": "遂速白王。王聞既瞋便勅臣曰。宜皆引至",
    "T27n1545_099:0511c23": "殑伽河邊。載以破船中流墜溺。即驗斯輩",
    "T27n1545_099:0511c24": "是聖是凡。臣奉王言便將驗試。時諸賢聖各",
    "T27n1545_099:0511c25": "起神通。猶如雁王陵虛而往。復以神力攝",
    "T27n1545_099:0511c26": "取船中同捨鷄園未得通者。現諸神變作",
    "T27n1545_099:0511c27": "種種形相。次乘空西北而去。王聞見已深生",
    "T27n1545_099:0511c28": "愧悔。悶絕躃地水灑乃蘇。速即遣人尋其",
    "T27n1545_099:0511c29": "所趣。使還知在迦濕彌羅。復固請還僧皆",
    "T27n1545_099:0512a01": "辭命。王遂總捨迦濕彌羅國。造僧伽藍安",
    "T27n1545_099:0512a02": "置賢聖眾。隨先所變作種種形。即以摽題",
    "T27n1545_099:0512a03": "僧伽藍號。謂鷄園等數有五百。復遣使人",
    "T27n1545_099:0512a04": "多齎珍寶營辦什物而供養之。由是爾來",
    "T27n1545_099:0512a05": "此國多有諸賢聖眾任持佛法。相傳制造于",
    "T27n1545_099:0512a06": "今猶盛。波吒梨王既失彼眾。相率供養住",
    "T27n1545_099:0512a07": "鷄園僧。於後大天因遊城邑有占相者。遇",
    "T27n1545_099:0512a08": "爾見之竊記彼言。今此釋子却後七日定當",
    "T27n1545_099:0512a09": "命終。弟子聞之憂惶啟告。彼便報曰。吾已久",
    "T27n1545_099:0512a10": "知。還至鷄園遣諸弟子。分散遍告波吒梨",
    "T27n1545_099:0512a11": "城。王及諸臣長者居士。却後七日吾當涅槃。",
    "T27n1545_099:0512a12": "王等聞之無不傷歎。至第七日彼遂命終。",
    "T27n1545_099:0512a13": "王及諸臣城中士庶悲哀戀慕。各辦香薪。并",
    "T27n1545_099:0512a14": "諸酥油花香等物。積置一處而焚葬之。持",
    "T27n1545_099:0512a15": "火來燒隨至隨滅。種種方計竟不能然。有",
    "T27n1545_099:0512a16": "占相師。謂眾人曰。彼不消此殊勝葬具。宜",
    "T27n1545_099:0512a17": "以狗糞而灑穢之。便用其言火遂炎發。須",
    "T27n1545_099:0512a18": "臾焚蕩俄成灰燼。暴風卒至飄散無遺。故彼",
    "T27n1545_099:0512a19": "是前惡見等起。諸有智者應知避之。",
    "T27n1545_099:0512a20": "智蘊第三中他心智納息第三之一",
    "T27n1545_099:0512a21": "云何他心智。云何宿住隨念智。如是等章及",
    "T27n1545_099:0512a22": "解章義。既領會已。次應廣釋。問何故尊者",
    "T27n1545_099:0512a23": "依前二智而作論耶。答是彼尊者意欲爾",
    "T27n1545_099:0512a24": "故。謂本論師隨欲造論不違法相。故不應",
    "T27n1545_099:0512a25": "責。如此尊者於根蘊中。依法類二智而作",
    "T27n1545_099:0512a26": "論。於定蘊中依盡無生二智而作論。復",
    "T27n1545_099:0512a27": "於根蘊中依苦集滅道四智而作論。於結",
    "T27n1545_099:0512a28": "蘊定蘊及此蘊後依八智而作論。於修智等",
    "T27n1545_099:0512a29": "處依十智而作論。如是尊者於此蘊初依",
    "T27n1545_099:0512b01": "他心宿住二智而作論。如善巧陶師先熟",
    "T27n1545_099:0512b02": "調泥團置輪上。隨自意樂造器等物。尊者",
    "T27n1545_099:0512b03": "亦爾。聞思修慧觀察法相。斷自性愚及所緣",
    "T27n1545_099:0512b04": "愚。隨欲造論。故不應責。復次以前二智",
    "T27n1545_099:0512b05": "俱通加行及離染得。俱是修所成。俱是通自",
    "T27n1545_099:0512b06": "性。俱是四支五支靜慮果。故偏依之而作此",
    "T27n1545_099:0512b07": "論。復次以前二智俱以智見為自性。俱於",
    "T27n1545_099:0512b08": "所緣分齊而取。謂他心智唯緣現在。宿住",
    "T27n1545_099:0512b09": "隨念智但緣過去。故偏依之而作此論。有",
    "T27n1545_099:0512b10": "作是說。以此二智俱通有漏無漏二品。故",
    "T27n1545_099:0512b11": "偏依之而作此論。評曰。彼不應作是說。",
    "T27n1545_099:0512b12": "宿住隨念智唯是有漏故。",
    "T27n1545_099:0512b13": "云何他心智。答若智修所成。是修果。依止修。",
    "T27n1545_099:0512b14": "已得不失。能知他相續現在欲色界心心所",
    "T27n1545_099:0512b15": "法。或無漏心心所法。是謂他心智。此中若智",
    "T27n1545_099:0512b16": "修所成者。謂修所成慧為自性故。是修果",
    "T27n1545_099:0512b17": "者。謂是四支五支靜慮果故。依止修者。謂依",
    "T27n1545_099:0512b18": "數習而成就故。已得不失者。已證得不捨",
    "T27n1545_099:0512b19": "故。問何故不說未得已失。答應說而不說",
    "T27n1545_099:0512b20": "者。當知此義有餘。復次若由此智說名成",
    "T27n1545_099:0512b21": "就他心通者。此中說之。未得已失諸他心智",
    "T27n1545_099:0512b22": "無如是義。是故不說。能知他相續現在欲",
    "T27n1545_099:0512b23": "色界心心所法或無漏心心所法者。謂能如",
    "T27n1545_099:0512b24": "實知他有情身中現在世欲色界。或無漏心",
    "T27n1545_099:0512b25": "心所法。此說他心智所緣境相。有別誦言。",
    "T27n1545_099:0512b26": "若智現起如實知他有情有所尋求。有所",
    "T27n1545_099:0512b27": "伺察。有所攝受。眾緣所起意及意所有。是",
    "T27n1545_099:0512b28": "謂他心智。此中若智現起者。說現行他心",
    "T27n1545_099:0512b29": "智。如實知者。簡別占相智等。他有情者。簡",
    "T27n1545_099:0512c01": "別知自心心所法。有所尋求者。謂欲界初",
    "T27n1545_099:0512c02": "靜慮心心所法。有所伺察者。謂靜慮中間",
    "T27n1545_099:0512c03": "心心所法。有所攝受者。謂後三靜慮心心",
    "T27n1545_099:0512c04": "所法。復有說者。有所尋求顯欲界初靜慮。",
    "T27n1545_099:0512c05": "有所伺察。顯從欲界乃至靜慮中間。有",
    "T27n1545_099:0512c06": "所攝受。顯從欲界乃至第四靜慮。此中顯",
    "T27n1545_099:0512c07": "示能尋求等。故色等法非此智境。眾緣所起",
    "T27n1545_099:0512c08": "者。如能知智由四緣生。所知亦由四緣生",
    "T27n1545_099:0512c09": "故。意及意所有者。意即是心。諸心所法名意",
    "T27n1545_099:0512c10": "所有。如是皆說他心智境。此他心智或應",
    "T27n1545_099:0512c11": "說一。謂他心智通及示導。或應說二。謂有",
    "T27n1545_099:0512c12": "漏無漏。有縛解脫。有繫不繫。或應說三。謂",
    "T27n1545_099:0512c13": "下中上品。或應說四。謂四靜慮果。或應說",
    "T27n1545_099:0512c14": "六。謂有漏無漏各有三品。或應說八。謂四",
    "T27n1545_099:0512c15": "靜慮果各有有漏無漏。或應說九。謂下下",
    "T27n1545_099:0512c16": "品乃至上上品。或應說十二。謂四靜慮果各",
    "T27n1545_099:0512c17": "有三品。或應說十八。謂有漏無漏各有九",
    "T27n1545_099:0512c18": "品。或應說二十四。謂四靜慮果各有有漏",
    "T27n1545_099:0512c19": "無漏。此復各有三品。或應說三十六。謂四",
    "T27n1545_099:0512c20": "靜慮果各有九品。或應說七十二。謂四靜",
    "T27n1545_099:0512c21": "慮果各有有漏無漏。此復各有九品。若以",
    "T27n1545_099:0512c22": "在身剎那分別應說無量無邊。此中總說",
    "T27n1545_099:0512c23": "一他心智。問此他心智以何為自性。答以",
    "T27n1545_099:0512c24": "慧為自性。是謂他心智自性我物自體相分",
    "T27n1545_099:0512c25": "本性。已說自性。所以今當說。",
    "T27n1545_099:0512c26": "問何故名他心智。他心智是何義耶。答知他",
    "T27n1545_099:0512c27": "心故名他心智。問此亦知他諸心所法。何",
    "T27n1545_099:0512c28": "故但名他心智耶。答諸瑜伽師意樂加行。欲",
    "T27n1545_099:0512c29": "知他心非他心所。是故但立他心智名。以",
    "T27n1545_099:0513a01": "心為先亦知心所。譬如有人意樂加行但",
    "T27n1545_099:0513a02": "欲見王。若見王時亦見臣等。復次諸法立",
    "T27n1545_099:0513a03": "名依多緣故。謂或依自性。或依對治。或",
    "T27n1545_099:0513a04": "依加行。或依相應。或依所依。或依所緣。或",
    "T27n1545_099:0513a05": "依行相。或依所緣及行相等。依自性立名",
    "T27n1545_099:0513a06": "者。謂五蘊四諦世俗智等。依對治立名者。",
    "T27n1545_099:0513a07": "謂法智類智對治欲界上二界故。依加行立",
    "T27n1545_099:0513a08": "名者。謂空識無邊處無所有處。五現見定他",
    "T27n1545_099:0513a09": "心智等。依相應立名者如品類足說。云何",
    "T27n1545_099:0513a10": "順樂受等法。謂樂受等相應。如是一切依",
    "T27n1545_099:0513a11": "所依立名者。謂眼識等。依所緣立名者。謂",
    "T27n1545_099:0513a12": "四念住無相定等。依行相立名者。謂苦集",
    "T27n1545_099:0513a13": "智。此二行相無雜所緣雜故。依所緣及行相",
    "T27n1545_099:0513a14": "立名者。謂滅道智。此二所緣行相俱無雜故。",
    "T27n1545_099:0513a15": "諸如是等立名因緣乃有無量。今他心智但",
    "T27n1545_099:0513a16": "依加行立名非餘。復次相應品中心最勝",
    "T27n1545_099:0513a17": "故。依知勝法立此智名。如說王來非無臣",
    "T27n1545_099:0513a18": "等。復次以依心故名心所法。心是大地。故",
    "T27n1545_099:0513a19": "諸心所法名大地。所有故但說心。復次修",
    "T27n1545_099:0513a20": "他心通無間道位。唯緣心故但說知心。",
    "T27n1545_099:0513a21": "此他心智界者。有漏他心智是色界。無漏他",
    "T27n1545_099:0513a22": "心智是不繫。問何故無色界無他心智耶。答",
    "T27n1545_099:0513a23": "非田器故。乃至廣說。復次修他心智依色",
    "T27n1545_099:0513a24": "起故。地者唯在四根本靜慮非近分。無色",
    "T27n1545_099:0513a25": "彼地不能發五通故。問靜慮中間心心所",
    "T27n1545_099:0513a26": "法何地智能知耶。有作是說。初靜慮上品智",
    "T27n1545_099:0513a27": "能知。復有說者。第二靜慮下品智能知。評",
    "T27n1545_099:0513a28": "曰。應作是說初靜慮三品智皆能知。所以",
    "T27n1545_099:0513a29": "者何。一地攝故。所依者唯依欲色界身起。",
    "T27n1545_099:0513b01": "行相者。無漏他心智。作緣道諦四行相轉。有",
    "T27n1545_099:0513b02": "漏他心智。作不明了行相轉。所緣者。初靜慮",
    "T27n1545_099:0513b03": "他心智緣欲界初靜慮地心心所法。第二靜",
    "T27n1545_099:0513b04": "慮他心智緣欲界初二靜慮地心心所法。第",
    "T27n1545_099:0513b05": "三靜慮他心智緣欲界前三靜慮地心心所",
    "T27n1545_099:0513b06": "法。第四靜慮他心智緣欲界四靜慮地心心",
    "T27n1545_099:0513b07": "所法。無他心智能知無色心心所法。彼地勝",
    "T27n1545_099:0513b08": "故。如初靜慮等他心智。不知第二靜慮等",
    "T27n1545_099:0513b09": "心心所法。問生欲色界起無色地心心所",
    "T27n1545_099:0513b10": "法。是他心智所緣境不。答非所緣境。如不",
    "T27n1545_099:0513b11": "知果因亦爾故。念住者。是三念住除身念",
    "T27n1545_099:0513b12": "住。智者是四智。謂法類道世俗智。即總說彼",
    "T27n1545_099:0513b13": "為他心智。三摩地俱者。無漏他心智道無願",
    "T27n1545_099:0513b14": "俱。有漏他心智非三摩地俱。根相應者。總說",
    "T27n1545_099:0513b15": "此與三根相應。謂樂喜捨。三世者。是三世",
    "T27n1545_099:0513b16": "緣。三世者。過去緣過去。現在緣現在。未來",
    "T27n1545_099:0513b17": "若生法緣未來。若不生法緣三世。善不善無",
    "T27n1545_099:0513b18": "記者。唯是善。緣善不善無記者緣三種。繫",
    "T27n1545_099:0513b19": "不繫者。有漏他心智唯色界繫。無漏他心智",
    "T27n1545_099:0513b20": "唯不繫。緣繫不繫者。緣欲色界繫及不繫。",
    "T27n1545_099:0513b21": "學無學非學非無學者。通三種。緣學無學非",
    "T27n1545_099:0513b22": "學非無學者。緣三種。見修所斷不斷者。有",
    "T27n1545_099:0513b23": "漏他心智唯修所斷。無漏他心智是不斷。緣",
    "T27n1545_099:0513b24": "見修所斷及不斷者。緣三種。緣名緣義者。",
    "T27n1545_099:0513b25": "唯緣義。緣自他相續非相續者。唯緣他相",
    "T27n1545_099:0513b26": "續。加行離染得者。通加行離染得。離染得",
    "T27n1545_099:0513b27": "者。謂初靜慮者離欲界染時得。乃至第四靜",
    "T27n1545_099:0513b28": "慮者離第三靜慮染時得。或離自地上地",
    "T27n1545_099:0513b29": "染時亦容修得。加行得者。謂修勝進加行",
    "T27n1545_099:0513c01": "時得。及起加行令現在前。謂諸聲聞以中",
    "T27n1545_099:0513c02": "上品加行。獨覺唯以下品加行。佛不以加",
    "T27n1545_099:0513c03": "行能現在前。曾得未曾得者。一切聖者及內",
    "T27n1545_099:0513c04": "法異生。皆通曾得未曾得。外法異生唯是曾",
    "T27n1545_099:0513c05": "得。",
    "T27n1545_099:0513c06": "問修他心智加行云何。答施設論說。初修業",
    "T27n1545_099:0513c07": "者於世俗定。已得自在數起現前。令轉明",
    "T27n1545_099:0513c08": "利先審觀察自身心相。若時身。有如是相",
    "T27n1545_099:0513c09": "現。爾時便起如是相心。若時自起如是相",
    "T27n1545_099:0513c10": "心。爾時身有如是相現。自審觀察身心相",
    "T27n1545_099:0513c11": "已。次審觀察他身心相。若時身有如是相",
    "T27n1545_099:0513c12": "現。爾時便起如是相心。若時他起如是相",
    "T27n1545_099:0513c13": "心。爾時身有如是相現。審觀察他身心相",
    "T27n1545_099:0513c14": "已。次純觀彼心心所法。作是思惟。我應觀",
    "T27n1545_099:0513c15": "彼心心所法。何所尋求。何所伺察。何所攝",
    "T27n1545_099:0513c16": "受。既思惟已純觀彼心相續前後行相差別。",
    "T27n1545_099:0513c17": "觀彼心相若得純熟。齊是名為修他心智",
    "T27n1545_099:0513c18": "加行成滿。集異門論作如是說。修他心智加",
    "T27n1545_099:0513c19": "行云何。謂審觀察緣五取蘊。為苦非常空",
    "T27n1545_099:0513c20": "非我智行相差別。漸次能引無漏智生。善",
    "T27n1545_099:0513c21": "知他心名他心智。問無漏他心智能緣四",
    "T27n1545_099:0513c22": "諦智。何故但說緣苦智耶。答亦應說緣餘",
    "T27n1545_099:0513c23": "三諦智。而不說者當知有餘。復次此中但",
    "T27n1545_099:0513c24": "說初入加行。但緣苦智不說緣餘。後相續",
    "T27n1545_099:0513c25": "時亦緣餘智。問前施設論後集異門所說加",
    "T27n1545_099:0513c26": "行有何差別。答前說有漏他心智加行。後",
    "T27n1545_099:0513c27": "說無漏他心智加行。復次前說他心智加行。",
    "T27n1545_099:0513c28": "非勝妙明淨。後說他心智加行。勝妙明淨。",
    "T27n1545_099:0513c29": "然他心智雖加行時亦緣色起。而成滿時不",
    "T27n1545_099:0514a01": "復緣色。所以者何。先觀麁法為入細故。又",
    "T27n1545_099:0514a02": "他心智雖加行時亦緣自相續。而成滿時唯",
    "T27n1545_099:0514a03": "緣他相續。所以者何。緣自不名他心智故。",
    "T27n1545_099:0514a04": "又他心智但緣他心。不緣他心所緣行相。",
    "T27n1545_099:0514a05": "若緣他心所緣行相。應緣自心非他心智。",
    "T27n1545_099:0514a06": "自心是彼所緣及能緣行相故。問若眼不見",
    "T27n1545_099:0514a07": "色為能知他心不。答能知。耳聞聲故。問若",
    "T27n1545_099:0514a08": "不見色聞聲為能知他心不。答能知。鼻臭",
    "T27n1545_099:0514a09": "香故。問若不見色聞聲臭香。為能知他",
    "T27n1545_099:0514a10": "心不。答能知。舌甞味故。問若不見色聞聲",
    "T27n1545_099:0514a11": "臭香甞味。為能知他心不。答能知。身覺",
    "T27n1545_099:0514a12": "觸故。問若不見色聞聲臭香甞味覺觸。",
    "T27n1545_099:0514a13": "為能知他心不。有作是說。彼不能知。所",
    "T27n1545_099:0514a14": "以者何。他心智起因緣色故。評曰。應作是",
    "T27n1545_099:0514a15": "說。初引發時則不能知。已成滿者雖不緣",
    "T27n1545_099:0514a16": "色而亦能知。曾得有漏心心所法有十五種。",
    "T27n1545_099:0514a17": "是他心智所應取境。謂欲界及四靜慮。各有",
    "T27n1545_099:0514a18": "下中上三品心心所法。曾得有漏他心智有",
    "T27n1545_099:0514a19": "十二種。謂四靜慮各有下中上三品他心智。",
    "T27n1545_099:0514a20": "此中初靜慮曾得有漏他心智下品者。能知",
    "T27n1545_099:0514a21": "欲界三品及初靜慮下品。曾得有漏心心所",
    "T27n1545_099:0514a22": "法中品者。能知欲界三品及初靜慮下中二",
    "T27n1545_099:0514a23": "品曾得有漏心心所法。上品者。能知欲界及",
    "T27n1545_099:0514a24": "初靜慮各三品曾得有漏心心所法。如是展",
    "T27n1545_099:0514a25": "轉乃至第四靜慮曾得有漏上品他心智。能",
    "T27n1545_099:0514a26": "知欲界及四靜慮各三品曾得有漏心心所",
    "T27n1545_099:0514a27": "法。如曾得有漏十二種他心智知十五種曾",
    "T27n1545_099:0514a28": "得有漏心心所法。未曾得有漏十二種他心",
    "T27n1545_099:0514a29": "智知十五種未曾得有漏心心所法亦爾。無",
    "T27n1545_099:0514b01": "漏心心所法有十二種。是他心智所應取境。",
    "T27n1545_099:0514b02": "無漏他心智亦有十二種。謂四靜慮各有三",
    "T27n1545_099:0514b03": "品。此中第二靜慮無漏他心智下品者。能知",
    "T27n1545_099:0514b04": "初靜慮及第二靜慮。各唯下品無漏心心所",
    "T27n1545_099:0514b05": "法。中品者。能知初靜慮及第二靜慮各下中",
    "T27n1545_099:0514b06": "二品無漏心心所法。上品者。能知初靜慮及",
    "T27n1545_099:0514b07": "第二靜慮各三品無漏心心所法。如是展轉",
    "T27n1545_099:0514b08": "乃至第四靜慮上品無漏他心智。能知四靜",
    "T27n1545_099:0514b09": "慮各三品無漏心心所法。問何故上地下中",
    "T27n1545_099:0514b10": "品有漏他心智俱能知下地三品有漏心心",
    "T27n1545_099:0514b11": "所法。上地下中品無漏他心智。不知下地中",
    "T27n1545_099:0514b12": "上品無漏心心所法耶。答有漏無漏心心所",
    "T27n1545_099:0514b13": "法建立各異。謂有漏心心所法依相續建立。",
    "T27n1545_099:0514b14": "有一身相續中成就三品有漏心心所法。無",
    "T27n1545_099:0514b15": "漏心心所法依根品建立。無一身相續中成",
    "T27n1545_099:0514b16": "就二品無漏心心所法。況有成就三者。建",
    "T27n1545_099:0514b17": "立既別故知有異。",
    "T27n1545_099:0514b18": "有十四種通果心心所法。皆是他心智所應",
    "T27n1545_099:0514b19": "取境。謂欲界初靜慮各有四靜慮果。第二靜",
    "T27n1545_099:0514b20": "慮有後三靜慮果。第三靜慮有後二靜慮果。",
    "T27n1545_099:0514b21": "第四靜慮唯有第四靜慮果。問初靜慮他心",
    "T27n1545_099:0514b22": "智。於欲界四靜慮通果心心所法。能知幾",
    "T27n1545_099:0514b23": "種。有作是說。能知四種。所以者何。一切皆",
    "T27n1545_099:0514b24": "是欲界攝故。復有說者。唯能知初靜慮果",
    "T27n1545_099:0514b25": "不知餘三。所以者何。如不知因果亦爾",
    "T27n1545_099:0514b26": "故。",
    "T27n1545_099:0514b27": "諸他心智。於地度。根度。補特伽羅度。心心",
    "T27n1545_099:0514b28": "所法皆不能知。於地度心心所法不能知",
    "T27n1545_099:0514b29": "者。謂初靜慮他心智。不能知第二靜慮以上",
    "T27n1545_099:0514c01": "心心所法。乃至第三靜慮他心智。不能知",
    "T27n1545_099:0514c02": "第四靜慮以上心心所法。於根度心心所法",
    "T27n1545_099:0514c03": "不能知者。謂鈍根者他心智。不能知利根",
    "T27n1545_099:0514c04": "者心心所法。於補特伽羅度心心所法不能",
    "T27n1545_099:0514c05": "知者。謂有學他心智。不能知無學心心所",
    "T27n1545_099:0514c06": "法。問一切無學他心智。皆能知一切有學心",
    "T27n1545_099:0514c07": "心所法耶。答不也。謂時解脫他心智。不能",
    "T27n1545_099:0514c08": "知見至心心所法。見至他心智。亦不能知",
    "T27n1545_099:0514c09": "時解脫心心所法。所以者何。時解脫他心智。",
    "T27n1545_099:0514c10": "於見至心心所法根度故不知見至他心",
    "T27n1545_099:0514c11": "智。於時解脫心心所法補特伽羅度故不",
    "T27n1545_099:0514c12": "知。問有學上地他心智。無學下地他心智。此",
    "T27n1545_099:0514c13": "二為得互相知耶。答不也。所以者何。有學",
    "T27n1545_099:0514c14": "上地他心智。於無學下地他心智。補特伽羅",
    "T27n1545_099:0514c15": "度故不知。無學下地他心智。於有學上地他",
    "T27n1545_099:0514c16": "心智地度故不知。問聲聞上地他心智。如來",
    "T27n1545_099:0514c17": "下地他心智。此二為得互相知耶。答不也。",
    "T27n1545_099:0514c18": "所以者何。聲聞上地他心智。於如來下地他",
    "T27n1545_099:0514c19": "心智根度故不知。如來下地他心智。於聲",
    "T27n1545_099:0514c20": "聞上地他心智地度故不知。獨覺望餘乘",
    "T27n1545_099:0514c21": "准前義應說。",
    "T27n1545_099:0514c22": "如來無漏心心所法。及未曾得有漏心心所",
    "T27n1545_099:0514c23": "法。俱非他心智現所取境。曾得有漏心心所",
    "T27n1545_099:0514c24": "法。佛欲令他知者即知。謂佛若欲令鈍根",
    "T27n1545_099:0514c25": "者知我心。非利根者則蛇奴等亦知佛心。",
    "T27n1545_099:0514c26": "舍利子等皆不能知。若欲令傍生趣等知",
    "T27n1545_099:0514c27": "我心。非人天趣則傍生趣等亦知佛心。人",
    "T27n1545_099:0514c28": "及天趣皆不能知。云何知然。契經說故。謂",
    "T27n1545_099:0514c29": "契經說。一時佛住廣嚴城獼猴池側重閣精",
    "T27n1545_099:0515a01": "舍。時諸苾芻以世尊鉢及彼自鉢皆置露",
    "T27n1545_099:0515a02": "處。有一獼猴下娑羅樹來趣鉢所。時苾芻",
    "T27n1545_099:0515a03": "眾恐彼損鉢競驅逐之。佛言汝等不應驅",
    "T27n1545_099:0515a04": "逐。彼有別意須臾當知。時彼獼猴取世尊",
    "T27n1545_099:0515a05": "鉢。徐還上樹成滿流蜜。安庠而下持奉世",
    "T27n1545_099:0515a06": "尊。以有蟲故世尊不受。佛起曾得有漏心",
    "T27n1545_099:0515a07": "品令彼去蟲。獼猴即知退住一處。擇去蟲",
    "T27n1545_099:0515a08": "已來奉世尊。未作淨故佛復不受。佛起曾",
    "T27n1545_099:0515a09": "得有漏心品。令彼以水遍灑作淨。獼猴即",
    "T27n1545_099:0515a10": "知退住一處。以水作淨還奉世尊。於是世",
    "T27n1545_099:0515a11": "尊哀愍為受。獼猴歡喜踊躍無量。舞蹈却行",
    "T27n1545_099:0515a12": "墮坑而死。乘斯福業得生人中。長大出家",
    "T27n1545_099:0515a13": "勤修梵行。不久便獲阿羅漢果。世共號為",
    "T27n1545_099:0515a14": "獻蜜上座。尊者論力由彼因緣。以妙伽他",
    "T27n1545_099:0515a15": "而讚佛曰。",
    "T27n1545_099:0515a16": "　無上天人調御士　　能令惡趣亦知心",
    "T27n1545_099:0515a17": "　若住甚深微妙定　　乃至人天不能了",
    "T27n1545_099:0515a18": "佛他心智能知三道。獨覺他心智能知二道。",
    "T27n1545_099:0515a19": "聲聞他心智能知一道。問佛得緣佛他心智",
    "T27n1545_099:0515a20": "不。有說不得。所以者何。無二如來俱出世",
    "T27n1545_099:0515a21": "故。復有說得。此說能緣不說現起。問獨覺",
    "T27n1545_099:0515a22": "得緣獨覺他心智不。答麟角喻者唯佛應",
    "T27n1545_099:0515a23": "知。眾出獨覺決定得緣獨覺他心智。此說",
    "T27n1545_099:0515a24": "能緣亦說現起。聲聞亦定得緣聲聞他心",
    "T27n1545_099:0515a25": "智。此亦說能緣亦說現起。異生定得緣異",
    "T27n1545_099:0515a26": "生他心智。如眾出獨覺及諸聲聞說。有作",
    "T27n1545_099:0515a27": "是說。麟角喻獨覺亦定得緣麟角喻獨覺他",
    "T27n1545_099:0515a28": "心智。亦說能緣亦說現起。餘世界中有麟",
    "T27n1545_099:0515a29": "角喻獨覺出世無理遮故。唯佛無漏心心所",
    "T27n1545_099:0515b01": "法。及未曾得有漏心心所法。定無他心智能",
    "T27n1545_099:0515b02": "緣現起者。無色界一切心心所法。定非他心",
    "T27n1545_099:0515b03": "智所緣。非其境故。",
    "T27n1545_099:0515b04": "說一切有部發智大毘婆沙論卷第九十九"
}