{
    "X62n1201_001:0642b06": "啟信雜說",
    "X62n1201_001:0642b08": "鹿城周安士思仁輯",
    "X62n1201_001:0642b09": "以淨土之說。勸大智慧人。化導甚易。因其宿福深",
    "X62n1201_001:0642b10": "厚。根器不凡也。以淨土之說。勸愚夫愚婦化導亦",
    "X62n1201_001:0642b11": "易。因其胸無成見。如甘之可以受和。白之可以受",
    "X62n1201_001:0642b12": "采也。獨是以其說告之吾輩讀書人。却甚不易。由",
    "X62n1201_001:0642b13": "其先有一種陳腐之執。牢結於胸。故雖有至道。而",
    "X62n1201_001:0642b14": "不欲聞。雖有良言。而不欲聽也。爰集指迷歸信之",
    "X62n1201_001:0642b15": "言。可與淨土相發明者。摘錄數條。以當法喜。名為",
    "X62n1201_001:0642b16": "啟信雜說。",
    "X62n1201_001:0642b18": "啟信雜說目次",
    "X62n1201_001:0642b19": "如如居士顏丙勸修行文理障更甚於欲",
    "X62n1201_001:0642b20": "先要知三世之說又要明因果之理",
    "X62n1201_001:0642b21": "三世之理孔子必定說過智者勿以短命自待",
    "X62n1201_001:0642b22": "有智者不可隘其見聞藏經不可不讀",
    "X62n1201_001:0642b23": "奘師善於哲發當於肉軀生厭離心",
    "X62n1201_001:0642b24": "大孝人不願入胎大貴人須知自慚",
    "X62n1201_001:0642c01": "蠶繭喻籪籃喻",
    "X62n1201_001:0642c02": "馬喻野狐喻",
    "X62n1201_001:0642c03": "歸咎冥王撲燈蛾",
    "X62n1201_001:0642c04": "窗內蠅調馬四法",
    "X62n1201_001:0642c05": "眼藥有願必遂",
    "X62n1201_001:0642c06": "為僧者不可不修淨土高僧亦宜修淨土",
    "X62n1201_001:0642c07": "不可甘心作鬼九類皆當往生",
    "X62n1201_001:0642c08": "念佛無枉用之方人間勝事無如念佛",
    "X62n1201_001:0642c10": "如如居士顏丙勸修行文",
    "X62n1201_001:0642c11": "人人愛此色身。誰信身為苦本。刻刻貪圖快樂。不知",
    "X62n1201_001:0642c12": "樂是苦因。浮生易度。那得久居。幻質匪堅。總歸磨滅。",
    "X62n1201_001:0642c13": "長年者偶至八九十而亡。短命者不過二三旬而夭。",
    "X62n1201_001:0642c14": "更有今日不知來日事。又有上牀忽別下牀鞋。幾多",
    "X62n1201_001:0642c15": "一息不來。便是千秋永別。歎此身無有是處。柰誰人",
    "X62n1201_001:0642c16": "不被他瞞。筋纏七尺骨頭。皮裹一包肉塊。髮毛爪齒。",
    "X62n1201_001:0642c17": "流若堆塵。涕淚痰涎。汙如行廁。冬寒夏熱。年年向瘧",
    "X62n1201_001:0642c18": "疾裏偷生。蝨齩蚊鑽。歲歲從蛆蟲邊混過。此身無可",
    "X62n1201_001:0642c19": "愛樂。諸人當願出離。如何迷昧者。尚逞風流。懞懂漢",
    "X62n1201_001:0642c20": "猶生顛倒。或有骷髏頭上簪花簪草。或有臭皮袋邊",
    "X62n1201_001:0642c21": "帶麝帶香。羅衣徧罩膿血囊。錦被悉遮屎尿桶。用盡",
    "X62n1201_001:0642c22": "奸心百計。將謂住世萬年。不知頭痛眼昬。閻羅王接",
    "X62n1201_001:0642c23": "人來到。加以鬢班齒落。無常鬼寄信相尋。個個戀色",
    "X62n1201_001:0642c24": "貪財。盡是失人身捷徑。日日耽酒嗜肉。無非種地獄",
    "X62n1201_001:0643a01": "深根。眼前圖快活一時。身後受苦辛萬劫。一旦命根",
    "X62n1201_001:0643a02": "絕處。四大風刀割時。外則脚手牽抽。內則肝腸痛裂。",
    "X62n1201_001:0643a03": "縱使妻拏相惜。無計留君。假饒骨肉滿前。有誰替汝。",
    "X62n1201_001:0643a04": "生者枉自悲啼痛切。死者但覺神識奔馳。前途不見",
    "X62n1201_001:0643a05": "光明。舉目全無伴侶。過柰河岸。見之無不悲傷。入鬼",
    "X62n1201_001:0643a06": "門關。到者自然悽慘。棄世方經七日。投冥漸歷諸司。",
    "X62n1201_001:0643a07": "曹官抱案沒人情。獄卒持叉無笑面。平生為善者。送",
    "X62n1201_001:0643a08": "歸天道仙道人道。在日造惡者。押入湯塗火塗刀塗。",
    "X62n1201_001:0643a09": "當初盡道。因果荒唐。此際方知。語言不謬。孽鏡裏件",
    "X62n1201_001:0643a10": "件分明。夜臺中般般苦楚。刀山劒樹。喫不盡萬種煎",
    "X62n1201_001:0643a11": "熬。戴角披毛。填不了多生業債。任汝心雄膽潑。免不",
    "X62n1201_001:0643a12": "得向鬼卒而低頭。憑他謗道毀僧。挨不過對閻君而",
    "X62n1201_001:0643a13": "屈膝。魂魄雖歸陰界。身屍猶臥棺中。或隔三朝五朝。",
    "X62n1201_001:0643a14": "或當六月七月。腐爛則出蟲出血。臭穢則熏地熏天。",
    "X62n1201_001:0643a15": "無錢財者。付之一堆野火。有體面者。埋諸萬里荒山。",
    "X62n1201_001:0643a16": "昔時俏麗紅顏。翻成灰燼今日。荒凉白骨。變作塵埃。",
    "X62n1201_001:0643a17": "從前恩愛。到此成空。自昔英雄。而今何在。青草邊漫",
    "X62n1201_001:0643a18": "留碑石。綠楊內空掛紙錢。想到梢頭結局。誰人難免",
    "X62n1201_001:0643a19": "如斯。若欲跳出輪回。須是歸心正覺。休尚鬼窟裏作",
    "X62n1201_001:0643a20": "活計。要知肉團上有真人。是男是女總堪修。若俗若",
    "X62n1201_001:0643a21": "僧皆有分。急求活路。當思身後之身。切莫依回原做。",
    "X62n1201_001:0643a22": "夢中之夢。若明日更待明日。看看誤盡青春。使後人",
    "X62n1201_001:0643a23": "復哀後人。累累增高白骨。彌陀好念。勿虗彼國之金",
    "X62n1201_001:0643a24": "臺。閻老無情。莫惹他家之鐵棒。捨惡從善。改往修來。",
    "X62n1201_001:0643b01": "對眾為大眾宣揚。家歸為一家解說。使在在齊知覺",
    "X62n1201_001:0643b02": "悟。教人人共免沈淪。佛言不信。何言可信。人道不修。",
    "X62n1201_001:0643b03": "他道難修。各請直下承當。莫使此生空過。",
    "X62n1201_001:0643b04": "理障更甚於欲",
    "X62n1201_001:0643b05": "生而盲者不識象。有一國王。集羣瞽而問之曰。汝等",
    "X62n1201_001:0643b06": "欲知象之形否。皆曰願知。乃命象夫牽象於庭。喚羣",
    "X62n1201_001:0643b07": "瞽以手摸之。摸訖。問曰。汝等已知象形否。皆曰已知。",
    "X62n1201_001:0643b08": "乃各自揣度。摸其鼻者。曰象形如琴。摸其足者。曰象",
    "X62n1201_001:0643b09": "形如柱。摸其脊者。曰象形如屋。摸其脅者。曰象形如",
    "X62n1201_001:0643b10": "壁。摸其耳者。曰象形如箕。摸其尾者。曰象形如帚。各",
    "X62n1201_001:0643b11": "執一說。爭論不已。繼以毆擊。王笑曰。汝等皆未知象。",
    "X62n1201_001:0643b12": "琴者。其鼻也。柱者。其足也。屋者。其脊也。壁者。其脅也。",
    "X62n1201_001:0643b13": "箕者。其耳也。帚者。其尾也。由是羣瞽默不敢言。然意",
    "X62n1201_001:0643b14": "中猶謂所摸之不謬。而大恨羣說之皆非。於是瞽人",
    "X62n1201_001:0643b15": "終身不識象矣。向使不教以手摸。則象之形狀。數語",
    "X62n1201_001:0643b16": "便知。夫何至於爭執也。惟其有此一摸彼。遂謂親驗",
    "X62n1201_001:0643b17": "之於手斷無疑惑。是以牢固於中而不可拔也。不讀",
    "X62n1201_001:0643b18": "書人。教以修淨土。縱未能皆信。然必不至於誹謗。若",
    "X62n1201_001:0643b19": "一讀舉業之書。便自以為是。空腹高心。以為此不過",
    "X62n1201_001:0643b20": "佛氏之教。而誠實之語反謂荒唐。甘露之投視為鴆",
    "X62n1201_001:0643b21": "毒矣。故曰理之為障。更甚於欲。",
    "X62n1201_001:0643b22": "先要知三世之說",
    "X62n1201_001:0643b23": "讀書人有不信前世後世。因而不信淨土者。不知前",
    "X62n1201_001:0643b24": "世後世。即是昨日來朝。合下便有。並非佛家造出。譬",
    "X62n1201_001:0643c01": "如五臟六腑。原在病人自己腹中。柰何因其出諸醫",
    "X62n1201_001:0643c02": "人之口。遂視為藥籠中物乎。文昌帝君勸士子文。開",
    "X62n1201_001:0643c03": "口便謂吾一十七世為士大夫身。是顯然有三世矣。",
    "X62n1201_001:0643c04": "士子科名。皆經其掌管。豈其言不足信乎。",
    "X62n1201_001:0643c05": "又要明因果之理",
    "X62n1201_001:0643c06": "儒者之不信因果。非不信佛也。乃不信儒也。易曰。積",
    "X62n1201_001:0643c07": "善之家。必有餘慶。積不善之家。必有餘殃。書曰。作善",
    "X62n1201_001:0643c08": "降之百祥。作不善降之百殃。夫作善作不善。因也。降",
    "X62n1201_001:0643c09": "祥降殃。則果矣。譬之日與太陽同是一物。故曰欲知",
    "X62n1201_001:0643c10": "前世因。今生受者是。人若信乎其說。自然不敢為惡。",
    "X62n1201_001:0643c11": "倘以報應為荒唐。是落得欺人詐人無所忌憚矣。且",
    "X62n1201_001:0643c12": "如一邑之內。一人信之而作一善。萬人即增萬善。一",
    "X62n1201_001:0643c13": "人不信而造一惡。萬人即增萬惡。故曰人人信因果。",
    "X62n1201_001:0643c14": "大治之道也。人人不信因果。大亂之道也。",
    "X62n1201_001:0643c15": "三世之理孔子必定說過",
    "X62n1201_001:0643c16": "三世之說。考之書史。所載甚多。即今世俗見聞事亦",
    "X62n1201_001:0643c17": "不一。儒者止因孔子未嘗言及。所以不敢出諸口。然",
    "X62n1201_001:0643c18": "孔子豈有不言者乎。若云孔子不知三世。亦不得為",
    "X62n1201_001:0643c19": "聖人矣。一部論語中。孔子所言者不過八千五百零",
    "X62n1201_001:0643c20": "三字。則言之不傳於後者必多。若必待見之經書而",
    "X62n1201_001:0643c21": "後信。則四書五經中。孔子未嘗自言其父母。儒者亦",
    "X62n1201_001:0643c22": "當隱諱其所生。未嘗自言其昆弟。儒者不當道及其",
    "X62n1201_001:0643c23": "手足。未嘗自言其室廬田疇。儒者不應居宮室而業",
    "X62n1201_001:0643c24": "恒產。不寧唯是文房四寶。經書中未之及也。子之習",
    "X62n1201_001:0644a01": "字差矣。夏葛冬裘之外。未嘗說及小衣。得毋今之穿",
    "X62n1201_001:0644a02": "絝者非乎。江南金錫。儒者不當為用。西蜀丹青。儒者",
    "X62n1201_001:0644a03": "不當作彩。何也。以孔子未嘗出諸口也。獨是經書所",
    "X62n1201_001:0644a04": "傳。孔子教人孝友。儒者卻不肯孝友。教人忠恕。儒者。",
    "X62n1201_001:0644a05": "却不肯忠恕。並未嘗勸人賭博。儒者偏好賭博。並未",
    "X62n1201_001:0644a06": "嘗教人做某事某事。偏要去做某事。某事則又何也。",
    "X62n1201_001:0644a07": "一言以蔽之。曰弗思耳。",
    "X62n1201_001:0644a08": "智者勿以短命自待",
    "X62n1201_001:0644a09": "人身初未嘗有死。死之名乃從肉軀得之。葢肉軀雖",
    "X62n1201_001:0644a10": "有變更。吾性本無變更。譬諸遠行之人。或乘舟坐轎。",
    "X62n1201_001:0644a11": "或馳馬驅車。舟車轎馬肉軀也。乘舟車轎馬者真性",
    "X62n1201_001:0644a12": "也。就肉軀論。長者不滿百年。若言吾之本來面目。豈",
    "X62n1201_001:0644a13": "止天長地久。靜言思之。何等快樂。今之不信後世者。",
    "X62n1201_001:0644a14": "知有肉軀而不知有真性也。是明明以短命自待也。",
    "X62n1201_001:0644a15": "亦見之謬矣。",
    "X62n1201_001:0644a16": "有智者不可隘其見聞",
    "X62n1201_001:0644a17": "農夫心眼中。不知富翁境界。富翁心眼中。不知帝王",
    "X62n1201_001:0644a18": "境界。同在人類中。而大小懸殊矣。況其由人而天復",
    "X62n1201_001:0644a19": "由天而至於佛國乎。人謂讀書之人。見聞必廣。豈知",
    "X62n1201_001:0644a20": "越是讀書人。見聞越小。由其執著先入之言。牢固不",
    "X62n1201_001:0644a21": "㧞耳。葢彼所見聞者。不過此閒一國土。而不知世界",
    "X62n1201_001:0644a22": "之多。不可窮盡。日月之多。亦不可窮盡。浪說厥初生",
    "X62n1201_001:0644a23": "民始於盤古。不知劫初自大平等王開創後。目下已",
    "X62n1201_001:0644a24": "經第九小劫。但知此處號為中華。不知就閻浮一洲",
    "X62n1201_001:0644b01": "中。其自號為中華者。已有十六大國。五百中國。十萬",
    "X62n1201_001:0644b02": "小國。但知人生七十。便號古稀。不知劫初之人。皆從",
    "X62n1201_001:0644b03": "八萬四千歲而始。但知此方衣食之源。必由耕織。不",
    "X62n1201_001:0644b04": "知天宮佛土。皆念衣衣來。想食食至。但知金銀財寶。",
    "X62n1201_001:0644b05": "此方得之甚難。不知十方佛土。大地皆七寶所成。但",
    "X62n1201_001:0644b06": "見此方文字。止有倉頡所造六書。不知自開闢後。書",
    "X62n1201_001:0644b07": "法已有六十四種。但知左國史漢。些微典籍。便稱藝",
    "X62n1201_001:0644b08": "苑之宗。不知普光明殿上祕笈琅函。同於山積。但知",
    "X62n1201_001:0644b09": "人類肉軀必從男女精血而成。不知質託蓮胎。生於",
    "X62n1201_001:0644b10": "上妙香潔之處。可以不由女人之腹。但知娶得一位",
    "X62n1201_001:0644b11": "黃瘦婦女。便愛之惜之。珍之玩之。唯其言之是聽。豈",
    "X62n1201_001:0644b12": "知轉輪王臨御時。除玉女外。尚有二萬妙麗夫人。至",
    "X62n1201_001:0644b13": "於忉利天王。其玉女之多。動以萬億計。每一玉女之",
    "X62n1201_001:0644b14": "旁。天王自化一身以受娛樂。但知人為萬物之靈。謂",
    "X62n1201_001:0644b15": "可贊化育。參天地。不知人類不過六道中之一道。四",
    "X62n1201_001:0644b16": "生中之一生。十法界中之一法界。但知奉得一位兩",
    "X62n1201_001:0644b17": "位聖人。便謂其尊無對。其餘一應天神地祇人鬼。皆",
    "X62n1201_001:0644b18": "不足信。一應未曾目擊之事。皆謂荒唐。豈知每一國",
    "X62n1201_001:0644b19": "土。即有幾位聖人。主持教化。人類之多。閻浮提中。共",
    "X62n1201_001:0644b20": "有六千四百種。不獨此閒一處有聖人。嗟乎此種境",
    "X62n1201_001:0644b21": "界。豈聲色貨利之徒。所能窺其毫末哉。譬如蚯蚓。但",
    "X62n1201_001:0644b22": "知尺土中食泥之樂。不知倉龍躍於大海。突浪衝波。",
    "X62n1201_001:0644b23": "譬如蜣螂。但知糞壤內轉丸之樂。不知大鵬扶搖九",
    "X62n1201_001:0644b24": "萬里。風斯在下。是故學佛人。當須大著眼。",
    "X62n1201_001:0644c01": "藏經不可不讀",
    "X62n1201_001:0644c02": "雞犬牛羊。能鳴而不能語。較諸能言之人。人之能言",
    "X62n1201_001:0644c03": "者貴矣。一字不識之人。但能以口言語。不能以手言",
    "X62n1201_001:0644c04": "語。而略識幾字者。能以筆通信於千里之遠。則略識",
    "X62n1201_001:0644c05": "幾字者貴矣。略識幾字者。雖能以手代口。終不能化",
    "X62n1201_001:0644c06": "一手為百千手。并不能留其手以至百千年。若能博",
    "X62n1201_001:0644c07": "通古今。著書垂後。則能一書刷印百千書。一書留至",
    "X62n1201_001:0644c08": "百千年矣。其人不更貴乎。雖然。此猶世間之書也。若",
    "X62n1201_001:0644c09": "於儒書外。更能博覽佛藏。則一應天上天下。前劫後",
    "X62n1201_001:0644c10": "劫。以及龍宮海藏。皆可略知其概。見聞不更廣乎。雖",
    "X62n1201_001:0644c11": "然。見聞固廣。若不得捷徑之方。超出三界。則於菩提",
    "X62n1201_001:0644c12": "種子。猶無分也。倘能博通三藏。復遇淨土法門。能篤",
    "X62n1201_001:0644c13": "信而奉行之。斯其福德智慧所由來。非三世五世之",
    "X62n1201_001:0644c14": "事矣　或曰。龍宮海藏之文。雖係如來誠實之語。其",
    "X62n1201_001:0644c15": "如儒者之不信何。曰堯舜禹湯文武之事。若以告之",
    "X62n1201_001:0644c16": "不識字人。彼亦以為荒唐也。是故佛書誠不可不讀",
    "X62n1201_001:0644c17": "也。",
    "X62n1201_001:0644c18": "奘師善於啟發",
    "X62n1201_001:0644c19": "世俗或以僧無戒行。故輕之而不信淨土。謬也。是以",
    "X62n1201_001:0644c20": "道士不肖而輕老子。士人不肖而輕孔子也。智者尚",
    "X62n1201_001:0644c21": "不以人廢言。況可以其徒而輕其教乎。昔唐太宗謂",
    "X62n1201_001:0644c22": "玄奘法師曰。朕欲齋僧。但聞僧多無行。柰何。奘法師",
    "X62n1201_001:0644c23": "曰。崑山有玉。混襍泥沙。麗水生金。豈無瓦礫。土木雕",
    "X62n1201_001:0644c24": "成羅漢敬之。則福生銅鐵鑄就金容。毀之而有罪。泥",
    "X62n1201_001:0645a01": "龍雖不能行雨。祈雨須禱泥龍。凡僧雖不能降福。修",
    "X62n1201_001:0645a02": "福須敬凡僧。太宗恍然曰。朕自今以後。雖見小沙彌。",
    "X62n1201_001:0645a03": "猶如敬佛。嗟乎太宗固自有宿福。一撥便醒。奘師亦",
    "X62n1201_001:0645a04": "可謂善於啟發矣。",
    "X62n1201_001:0645a05": "當於肉軀生厭離心",
    "X62n1201_001:0645a06": "人生在世。八苦交煎。而人不自知苦。反以為樂。宜乎",
    "X62n1201_001:0645a07": "以苦入苦。永無出期也。且以生苦言之。人在母胎。住",
    "X62n1201_001:0645a08": "肝膈之下。大腸之上。由膜而皰。漸漸成形。胞胎裹住。",
    "X62n1201_001:0645a09": "不得自由。母噉熱食。如灌鑊湯。母飲冷水。若臥寒冰。",
    "X62n1201_001:0645a10": "所居乃不潔之處。所食皆不淨之血。其住胎也。不滿",
    "X62n1201_001:0645a11": "三百日。其受苦也。同於數十年。迨至彌月。便倒懸其",
    "X62n1201_001:0645a12": "體。頭向產門。形質漸大。欲出無由。自斃之道。在此一",
    "X62n1201_001:0645a13": "刻。殺母機關。亦在此一刻。此時蓐母牽之。痛如車裂。",
    "X62n1201_001:0645a14": "所以一出胞胎。無不放聲大哭。出胎之後。尿溺狼藉。",
    "X62n1201_001:0645a15": "不知羞愧。所謂大富大貴者亦如此。所謂大聖大賢",
    "X62n1201_001:0645a16": "者亦如此。人惟習為固然。所以不知不覺。若能清夜",
    "X62n1201_001:0645a17": "一思。豈不可哀可恥。如來大聖憐憫世間。教人求生",
    "X62n1201_001:0645a18": "淨土蓮華化生。免此患難。柰何耽染沈迷。不生厭離",
    "X62n1201_001:0645a19": "之想。",
    "X62n1201_001:0645a20": "大孝人不願入胎",
    "X62n1201_001:0645a21": "神識投胎。不獨自己受苦。即為母者。亦大受其苦。無",
    "X62n1201_001:0645a22": "論在胎十月。度日如年。到出胎之際。為母者痛苦萬",
    "X62n1201_001:0645a23": "狀。漸懼難言。刻刻與鬼為鄰。念念求生不得。幸而難",
    "X62n1201_001:0645a24": "過重生。便愛嬰兒若寶。由是推燥就濕。顧復提攜。一",
    "X62n1201_001:0645b01": "生精血暗裏消磨者多矣。昔有七歲沙彌。出家得道。",
    "X62n1201_001:0645b02": "自識宿命。因歎曰。吾之一身。累五母悲惱。為第一世",
    "X62n1201_001:0645b03": "母子時。鄰家亦生。吾獨短命。母見鄰子長成。即生悲",
    "X62n1201_001:0645b04": "惱。為第二母子時。吾復早夭。母若見人乳兒。即生悲",
    "X62n1201_001:0645b05": "惱。為第三母子時。十歲即亡。母見他兒飲食類我。即",
    "X62n1201_001:0645b06": "生悲惱。為第四母子時。未娶而死。母見同輩娶婦。即",
    "X62n1201_001:0645b07": "生悲惱。今當第五世。七歲出家。吾母憶念。復生悲惱。",
    "X62n1201_001:0645b08": "吾念生死輪回。累親如此。所以情進修道。今街上摩",
    "X62n1201_001:0645b09": "肩接踵。往來不絕之人。大抵遺累於親者多。能報親",
    "X62n1201_001:0645b10": "恩者曾有幾人。夫託胎一世。即累一父母。則託胎百",
    "X62n1201_001:0645b11": "千萬世。即遺累百千萬世父母矣。若能超然出世蓮",
    "X62n1201_001:0645b12": "華化生。永遠不累父母。豈非大孝之大孝乎。乃今之",
    "X62n1201_001:0645b13": "謗佛者。反謂出家不孝。是甘心常住胎中。而累及其",
    "X62n1201_001:0645b14": "親者也。",
    "X62n1201_001:0645b15": "大貴人須知自慚",
    "X62n1201_001:0645b16": "所謂貴人者。非爵尊位顯。學富五車之謂也。謂其能",
    "X62n1201_001:0645b17": "去乎賤態也。謂其能去同乎獸禽之賤態也。賤何在。",
    "X62n1201_001:0645b18": "曰貪。曰淫。曰殺。曰盜是也。此禽獸所同有也。其外尚",
    "X62n1201_001:0645b19": "有可羞可恨者。莫如腹中化糞一事。無論珍羞百味。",
    "X62n1201_001:0645b20": "一入咽喉。便同津唾腦涎。隨之而下。胃中即有黃色",
    "X62n1201_001:0645b21": "長蟲。屈伸宛轉於其內。經一晝夜。鑽齧消化。流注大",
    "X62n1201_001:0645b22": "腸。臭不可近。積之既多。遂從大小便。分道涌出。醜惡",
    "X62n1201_001:0645b23": "之狀。同於犬豕。此種賤態。偶一為之。已是可羞。何堪",
    "X62n1201_001:0645b24": "日日如此。若有此賤態。不自覺知。不求厭離。便與禽",
    "X62n1201_001:0645c01": "獸無異。故必自怨自艾。刻刻欲去。此賤態方是大貴",
    "X62n1201_001:0645c02": "之人。六天之中。雖食天須陀味。然皆香潔輕清。無纖",
    "X62n1201_001:0645c03": "塵渣滓。身上香雲。涌現自在。百千萬國。倐忽去來。無",
    "X62n1201_001:0645c04": "有涕淚痰涎。大小便利之穢。故天人之爪甲。價值閻",
    "X62n1201_001:0645c05": "浮提地。然不可稱為大貴人者。以猶不免於輪回也。",
    "X62n1201_001:0645c06": "是必超然出世。蓮華化生。而後可永絕此賤態也。此",
    "X62n1201_001:0645c07": "非孔孟之力。所能救吾也。",
    "X62n1201_001:0645c08": "蠶繭喻",
    "X62n1201_001:0645c09": "蠶之作繭也。亦既左之右之。上之下之。盡吐腹中之",
    "X62n1201_001:0645c10": "所有以成之。方謂常住其中。可安然無恙。豈知所以",
    "X62n1201_001:0645c11": "自經自營者。適所以自纏自縛乎。豈知彼方恃其所",
    "X62n1201_001:0645c12": "吐以衛身。人即利其所吐以殺身乎。萬萬千千癡蟲。",
    "X62n1201_001:0645c13": "誰得免於沸湯者。然彼方子復傳子。孫復傳孫。以入",
    "X62n1201_001:0645c14": "沸湯也。則慘莫慘於此也。世間兩片大門內之家繭。",
    "X62n1201_001:0645c15": "亦復如是。竭畢世之經營。剛剛為妻子謀衣食。設機",
    "X62n1201_001:0645c16": "械。結怨讎。無所不至。迨家業粗成。而此身已束縛其",
    "X62n1201_001:0645c17": "中矣。萬萬千千癡人。誰得免於償報者。然彼方將子",
    "X62n1201_001:0645c18": "復傳子。孫復傳孫。以償報也。則奇莫奇於此也。所以",
    "X62n1201_001:0645c19": "四十二章經云。人繫於妻子舍宅。甚於牢獄。牢獄有",
    "X62n1201_001:0645c20": "散釋之期。妻子無遠離之念。",
    "X62n1201_001:0645c21": "籪籃喻",
    "X62n1201_001:0645c22": "漁人設籪中流。使魚不得越過。其傍浮以水草。示以",
    "X62n1201_001:0645c23": "可藏匿狀。而密埋能進不能出之籃於草下。於是魚",
    "X62n1201_001:0645c24": "爭投之。以為可以棲託。而不知已在籃中矣。愛河中",
    "X62n1201_001:0646a01": "之籪簾。亦復如是。人但知無病無患時。家舍可安。妻",
    "X62n1201_001:0646a02": "子可託。悠悠忽過。不覺不知。一旦閻老之籃忽起。而",
    "X62n1201_001:0646a03": "平日最愛之父子夫妻。一一被其登簿勾取。思之豈",
    "X62n1201_001:0646a04": "不可恨。徒恨無益。唯有使其不敢勾取。乃為高著。",
    "X62n1201_001:0646a05": "馬喻",
    "X62n1201_001:0646a06": "馬有四種。其最上良馬。見鞭影而馳。不待驅策。次則",
    "X62n1201_001:0646a07": "一鞭即走。又次之鞭輕不走。鞭重方走。其最下駑馬。",
    "X62n1201_001:0646a08": "鞭重亦不走。必錐入於膚。痛極而始走。人亦如是。有",
    "X62n1201_001:0646a09": "智慧者易於醒覺。百里內聞人死。即當駭曰。百里內",
    "X62n1201_001:0646a10": "有人死矣。吾亦人也。死必及我。作速修行以求解脫。",
    "X62n1201_001:0646a11": "此見鞭影而馳者也。其次則見親戚死而覺悟。又其",
    "X62n1201_001:0646a12": "次見逼鄰人死。而後覺悟。若待自己年老。或自己有",
    "X62n1201_001:0646a13": "病而後覺悟。已是錐入膚而後走者。倘或年老猶不",
    "X62n1201_001:0646a14": "覺悟。或已病猶不覺悟。豈非并此而不若者乎。",
    "X62n1201_001:0646a15": "野狐喻",
    "X62n1201_001:0646a16": "野狐黑夜入廚房。飽食睡去。天明不能逃竄。乃佯死",
    "X62n1201_001:0646a17": "而待人棄去。未幾果有欲棄之者。一人曰。狐尾甚佳。",
    "X62n1201_001:0646a18": "待我割之而後棄。狐聞而懼。忍痛而聽其割。俄有童",
    "X62n1201_001:0646a19": "子來。欲取其兩耳。狐聞益懼。然思兩耳猶無關於性",
    "X62n1201_001:0646a20": "命。仍復忍之。俄復有人曰。皮可補裘。狐大駭曰。若取",
    "X62n1201_001:0646a21": "我皮必至斷頭剖腹。其可忍乎。於是奮然跳起向外",
    "X62n1201_001:0646a22": "狂奔。而此狐竟走脫矣。人在三界牢獄。無異厨房。業",
    "X62n1201_001:0646a23": "已託胎為人。已難逃於一死。只有念佛往生。乃可死",
    "X62n1201_001:0646a24": "裏逃過。錯過強壯之時。狐尾已經割去。若到桑榆遲",
    "X62n1201_001:0646b01": "暮。已將斷頭剖腹矣。苟非立宏誓願。奮不顧身。其能",
    "X62n1201_001:0646b02": "跳出迷途蒙佛接引乎。",
    "X62n1201_001:0646b03": "歸咎冥王",
    "X62n1201_001:0646b04": "一人死見冥王。據業受罪。其人曰。早知如此。大王何",
    "X62n1201_001:0646b05": "不先通一信。冥王曰。通過信矣。汝髮漸黃。是第一信。",
    "X62n1201_001:0646b06": "汝齒漸搖。是第二信。汝力漸衰。是第三信。汝之耳目",
    "X62n1201_001:0646b07": "漸昬瞶。是第四第五信。信之通也屢矣。有少年者泣",
    "X62n1201_001:0646b08": "曰。彼信通矣。我猶未也。冥王曰。通於爾亦多矣。爾猶",
    "X62n1201_001:0646b09": "憶某少年有病死疫亡者乎。某少年有刀傷縊死者",
    "X62n1201_001:0646b10": "乎。某少年有水溺火焚狼吞蛇螫者乎。皆汝信也。豈",
    "X62n1201_001:0646b11": "必呼名而告也。任汝有拔山葢世之勇。掀天揭地之",
    "X62n1201_001:0646b12": "才。其能免於此間之對簿乎。獨有超然事外。不唯免",
    "X62n1201_001:0646b13": "於此間之對簿。并能使冥王。敬而禮之者。則唯念佛",
    "X62n1201_001:0646b14": "往生之人。",
    "X62n1201_001:0646b15": "撲燈蛾",
    "X62n1201_001:0646b16": "燈蛾之死於油火也。非死於油火也。死於見也。人方",
    "X62n1201_001:0646b17": "憐而驅之。彼必乘隙而投之。以為我之所見者必不",
    "X62n1201_001:0646b18": "謬。是以一往無前。死而後已也。人之嗜聲色。嗜貨利。",
    "X62n1201_001:0646b19": "嗜賭博者。亦因彼之所見者。止在於此。是以一往無",
    "X62n1201_001:0646b20": "前。直至死而後已也。何不借鑒蛾也。",
    "X62n1201_001:0646b21": "窗內蠅",
    "X62n1201_001:0646b22": "癡蠅之在窗也。有盤旋往復。竟日不能出者。由其拘",
    "X62n1201_001:0646b23": "於所見。不能作一退步耳。若能翻然作一退步。處處",
    "X62n1201_001:0646b24": "海闊天空矣。娑婆世界。是一個大窗槅。自古及今。不",
    "X62n1201_001:0646c01": "知關閉多少癡蠅於內。吾今幸而忽作退步。向西飛",
    "X62n1201_001:0646c02": "去也。向西飛去也。快哉。",
    "X62n1201_001:0646c03": "調馬四法",
    "X62n1201_001:0646c04": "佛世有調御良馬者。佛問其用幾法。答言用四法。一",
    "X62n1201_001:0646c05": "恩。二威。三先威後恩。四先恩後威。佛言四法不調。將",
    "X62n1201_001:0646c06": "如之何。馬師曰。便當殺之。世尊教化眾生。當用何法。",
    "X62n1201_001:0646c07": "佛言亦用四法。其一用恩者。謂善信之人。教以修行",
    "X62n1201_001:0646c08": "學道。其二用威者。謂造惡之人。示以三途輪轉。三則",
    "X62n1201_001:0646c09": "先教以修行學道。四則先示以三途輪轉。馬師曰。四",
    "X62n1201_001:0646c10": "法不化。將如之何。佛言。我亦殺之。馬師曰。如來大慈。",
    "X62n1201_001:0646c11": "何以行殺。佛言四法不化。教亦無益。遂不與言。不與",
    "X62n1201_001:0646c12": "之言即殺之矣。",
    "X62n1201_001:0646c13": "眼藥",
    "X62n1201_001:0646c14": "世尊之將入涅槃也。摩耶夫人。(淨飯王之后)在忉利天宮。",
    "X62n1201_001:0646c15": "得數種惡夢。內一夢云。夢下界日輪忽沒。舉世黑暗。",
    "X62n1201_001:0646c16": "有無數羅剎。手執利刀。挑去世人之眼。摩耶歎曰。此",
    "X62n1201_001:0646c17": "必吾子釋迦如來入涅槃之兆也。俄而阿那律尊者。",
    "X62n1201_001:0646c18": "果然升天來報矣。世間毀謗三寶之書。皆挑去人之",
    "X62n1201_001:0646c19": "眼目者也。末劫之人。福力愈淺。則此種書籍愈多。智",
    "X62n1201_001:0646c20": "慧愈微。則奉此種書籍者愈眾。故有福之人。必須早",
    "X62n1201_001:0646c21": "自覺悟。不被其挑。固為上也。倘或已經挑傷。宜速以",
    "X62n1201_001:0646c22": "妙藥塗之。藥何在此。書亦其一也。",
    "X62n1201_001:0646c23": "有願必遂",
    "X62n1201_001:0646c24": "宋呂文正公蒙正。字聖功。太宗時。舉進士第一。封許",
    "X62n1201_001:0647a01": "國公。每晨興禮佛時。必祝云不信佛者勿生吾家。願",
    "X62n1201_001:0647a02": "吾子孫。世食天祿。護持三寶。後從子夷簡。封申國公。",
    "X62n1201_001:0647a03": "每遇元日拜家廟後。即叩禮廣慧禪師。申公之子公",
    "X62n1201_001:0647a04": "著。亦封申國公。於天衣禪師亦如之。左丞好問。於圓",
    "X62n1201_001:0647a05": "照禪師。亦如之。左丞之子用中。於佛照禪師。亦如之。",
    "X62n1201_001:0647a06": "世世貴顯。奉佛果符公願。夫文正所期不過世願。猶",
    "X62n1201_001:0647a07": "能成就。何況發菩提心。願生安養。而不遂其所求乎。",
    "X62n1201_001:0647a08": "為僧者不可不修淨土",
    "X62n1201_001:0647a09": "宋青草堂禪師。素有戒行。年九十餘。曾氏常供養之。",
    "X62n1201_001:0647a10": "屢施衣物。僧感其德。許以託生其家。後曾氏婦人生",
    "X62n1201_001:0647a11": "子。使人看草堂。已坐化矣。所生子。即曾魯公也。以前",
    "X62n1201_001:0647a12": "世曾修福慧。故少年登高科。後作賢宰相。又如明末",
    "X62n1201_001:0647a13": "浙江僧大成。為寺中收盞飯供眾。道經飯店史家。其",
    "X62n1201_001:0647a14": "家奉佛。僧來化齋者必留。大成收飯回寺。史見其日",
    "X62n1201_001:0647a15": "飯少。輒以其飯湊滿。史家素無子。後其妻忽有孕。分",
    "X62n1201_001:0647a16": "娩時。親見大成走入臥房。急追問之。不得而分娩者。",
    "X62n1201_001:0647a17": "竟產一男。是日。大成僧不見來取飯。造寺問之。乃知",
    "X62n1201_001:0647a18": "即於是日謝世。於是即以大成名之。其子幼年。聰慧",
    "X62n1201_001:0647a19": "孝友。茹胎齋。終身不破戒。以順治乙未。大魁天下。自",
    "X62n1201_001:0647a20": "世俗觀之。此兩公者。皆富貴而享大名。若修行人觀",
    "X62n1201_001:0647a21": "之。兩僧之自誤者多矣。向使兩師知有西方法門。以",
    "X62n1201_001:0647a22": "其所修者。回向淨土。縱或不能上品。猶或可以中品。",
    "X62n1201_001:0647a23": "何至僅以狀元宰相。竟其局哉。",
    "X62n1201_001:0647a24": "高僧亦宜修淨土",
    "X62n1201_001:0647b01": "隋相州釋玄景。宗教俱通。道風遐播。大業二年六月。",
    "X62n1201_001:0647b02": "將欲示寂。沐浴端坐。兩目上視。忽自言曰。吾欲生兜",
    "X62n1201_001:0647b03": "率內院。見彌勒菩薩。云何乃作夜摩天王。眾問之曰。",
    "X62n1201_001:0647b04": "非爾所知也。頃之。又云天上甚忙。賓客甚多。遂坐而",
    "X62n1201_001:0647b05": "逝嗟乎。師修行時。固發心見彌勒。到此不能見彌勒。",
    "X62n1201_001:0647b06": "而轉作天王者也。自世俗觀之。其位已在上帝之上",
    "X62n1201_001:0647b07": "矣。然較之生於西方。則遠不逮也。是知高僧亦不可",
    "X62n1201_001:0647b08": "不修淨土也。",
    "X62n1201_001:0647b09": "不可甘心作鬼",
    "X62n1201_001:0647b10": "大千世界一切人類。不問貴賤智愚。老幼男女。臨終",
    "X62n1201_001:0647b11": "之後。若不出世。未有不為鬼者。勸人念佛。求生淨土。",
    "X62n1201_001:0647b12": "是勸世人。不去為鬼也。小儒不信佛法。反從而謗之。",
    "X62n1201_001:0647b13": "不唯自己甘心為鬼。并欲勸一切世人為鬼矣。其現",
    "X62n1201_001:0647b14": "在不為鬼者。特暫耳。目下林林總總一切人。即轉盼",
    "X62n1201_001:0647b15": "後林。林總總一切鬼也。人惟不知甚暫。所以疲形勞",
    "X62n1201_001:0647b16": "神以求富貴。無論不得富貴。縱使極富極貴。當臨去",
    "X62n1201_001:0647b17": "之候。手內不能齎分文。一鬼呼之而輒去。安在其為",
    "X62n1201_001:0647b18": "富貴耶。獨有念佛之人。到此無疾無災安然脫化。身",
    "X62n1201_001:0647b19": "無一切病苦厄難。心無一切貪戀迷惑。惡鬼覩影潛",
    "X62n1201_001:0647b20": "踪。閻老聞名頂禮。豈非超然出世之大丈夫乎。人惟",
    "X62n1201_001:0647b21": "如是而後始能不作鬼也。則夫不作鬼者。誠非易也。",
    "X62n1201_001:0647b22": "九類皆當往生",
    "X62n1201_001:0647b23": "九類者。所謂胎生。卵生。濕生。化生。有色。無色。有想。無",
    "X62n1201_001:0647b24": "想。非有想。非無想也。九類。則盡乎貴賤幽明。及天上",
    "X62n1201_001:0647c01": "天下之數矣。九類之中。最苦者三惡道。最樂者。三界",
    "X62n1201_001:0647c02": "二十八天。止因未出生死。所以輪回六道。是苦者固",
    "X62n1201_001:0647c03": "苦。樂者亦苦也。縱使長壽諸天。現享無涯之樂。然而",
    "X62n1201_001:0647c04": "天福報盡。仍墮三途。豈若極樂國土之永脫輪回。長",
    "X62n1201_001:0647c05": "辭六趣乎。余甞於文昌。關帝。東嶽。廟中進香。禮拜之",
    "X62n1201_001:0647c06": "後。必祝云。願帝君尊信三寶。發菩提心。往生西方。行",
    "X62n1201_001:0647c07": "菩薩道。又甞頂禮斗母尊天。及昊天上帝。雖誠惶誠",
    "X62n1201_001:0647c08": "恐。稽首頓首之後。亦願至尊念佛往生。行菩薩道。廣",
    "X62n1201_001:0647c09": "度一切。何以故。祇因有智慧人。看得世間極高明事。",
    "X62n1201_001:0647c10": "無如念佛。最有福事。莫若往生。念佛往生。非一切福",
    "X62n1201_001:0647c11": "德所可比擬者也。斗母尊天。即經中摩利支天菩薩。",
    "X62n1201_001:0647c12": "昊天上帝。即經中所稱忉利天王。世尊每說法時。忉",
    "X62n1201_001:0647c13": "利天王。無不恭敬禮拜。侍立左右。今日聞此默祝。必",
    "X62n1201_001:0647c14": "然歡喜。斷無反開罪戾之事。吾輩幸而遇此法門。不",
    "X62n1201_001:0647c15": "思勇猛精進。回向菩提。豈非如來所稱最可憐憫者",
    "X62n1201_001:0647c16": "乎。",
    "X62n1201_001:0647c17": "念佛無枉用之力",
    "X62n1201_001:0647c18": "世俗之事。謀而不成。則前功盡棄。獨有念佛。縱有始",
    "X62n1201_001:0647c19": "無終。而從前所念。亦決不枉費。昔有樵夫。遇虎登樹。",
    "X62n1201_001:0647c20": "一稱南無佛。多生多劫後。猶賴之以出家。漸至成佛",
    "X62n1201_001:0647c21": "者。何況精誠一世乎。即或現世不能往生。來世必出",
    "X62n1201_001:0647c22": "生死。非如世俗之讀書不就。枉費精神。經營不就。反",
    "X62n1201_001:0647c23": "虧貲本也。",
    "X62n1201_001:0647c24": "人間勝事無如念佛",
    "X62n1201_001:0648a01": "譬喻經云。昔有夫妻二人。禱天求子。婦即懷娠。生四",
    "X62n1201_001:0648a02": "種物。一旃檀米斗。二甘露蜜瓶。三珍寶錦囊。四七節",
    "X62n1201_001:0648a03": "神杖。其人歎曰。吾本求子。何用此種物。天神問曰。汝",
    "X62n1201_001:0648a04": "欲得子何為。其人曰。吾欲得子。將來望其養育耳。神",
    "X62n1201_001:0648a05": "曰。斗中之米。取之復盈。甘露瓶中。能消百病。珍寶之",
    "X62n1201_001:0648a06": "囊。用之不竭。七節神杖。以備凶暴。人間孝子。豈能如",
    "X62n1201_001:0648a07": "是。其人大喜。遂致殷富。其後他國聞之。遣兵往奪。其",
    "X62n1201_001:0648a08": "人擎杖。飛行擊退。保之終身。世人孜孜汲汲。無暇修",
    "X62n1201_001:0648a09": "行者。不過為一妻子耳。然妻子縱極趨奉。安能若此",
    "X62n1201_001:0648a10": "四物哉。至於往生西方。則超出生死。萬福莊嚴。所求",
    "X62n1201_001:0648a11": "如意。又豈四物之所可較量哉。故天上人間。第一勝",
    "X62n1201_001:0648a12": "事無如念佛。",
    "X62n1201_001:0648a14": "啟信雜說(終)"
}