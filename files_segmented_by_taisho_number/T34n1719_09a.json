{
    "T34n1719_09a:0316a21": "folio_9a 法華文句記卷第九上",
    "T34n1719_09a:0316a23": "唐天台沙門湛然述",
    "T34n1719_09a:0316a24": "釋安樂行品釋安樂行品",
    "T34n1719_09a:0316a25": "今古釋品皆有生起十緣五緣等，及明來",
    "T34n1719_09a:0316a26": "意三意五意。今則不爾，但隨品文勢逐義",
    "T34n1719_09a:0316a27": "釋之，不必一概。故至釋此品，應委騰前",
    "T34n1719_09a:0316a28": "四品之意，謂法師下三，通以法師室衣座三，",
    "T34n1719_09a:0316a29": "為流通之軌，故釋前三品題及以消文，咸",
    "T34n1719_09a:0316b01": "依此三明品元意，若隨文相別生起不同",
    "T34n1719_09a:0316b02": "文起盡耳。以〈法師品〉是流通之始，是故具列",
    "T34n1719_09a:0316b03": "三法為軌，況流通者演布正說？故令說者",
    "T34n1719_09a:0316b04": "依三建志，方能光顯所弘之典，令物慕仰",
    "T34n1719_09a:0316b05": "法可弘通，冥資顯益是如來使。若不爾者，",
    "T34n1719_09a:0316b06": "何故世尊命弘經人，量其功用堪掌任者，",
    "T34n1719_09a:0316b07": "故使此土他土上方下方進否異轍。若己自",
    "T34n1719_09a:0316b08": "行不長物信，如熱病者而貨冷藥，是故不",
    "T34n1719_09a:0316b09": "可率爾傳經，故三周開顯若法若喻不逾",
    "T34n1719_09a:0316b10": "三德，若修若性準而則之，性德不當開與",
    "T34n1719_09a:0316b11": "不開，修德隨時轉名赴物，在今同異無非",
    "T34n1719_09a:0316b12": "一乘。一乘者，佛性也。具如《大經》佛性三種即",
    "T34n1719_09a:0316b13": "是祕藏。故流通之首還約此藏以之為軌，",
    "T34n1719_09a:0316b14": "所以法師名室衣座，以於敷弘義便故也。",
    "T34n1719_09a:0316b15": "〈寶塔品〉中若從塔說，塔踊在空，座也；處處證",
    "T34n1719_09a:0316b16": "經，室也；眾寶莊嚴，衣也。若從釋迦，在空，座",
    "T34n1719_09a:0316b17": "也；入塔，衣也；命弘，室也。又以三佛表於三",
    "T34n1719_09a:0316b18": "身亦此三耳。多寶，衣也；釋迦，座也；分身，室",
    "T34n1719_09a:0316b19": "也。若從三變所表說者，初變表破見思，座",
    "T34n1719_09a:0316b20": "也；次變表破無知，室也；後變表破無明，衣",
    "T34n1719_09a:0316b21": "也。故命弘者令依三法弘此妙三，若〈調達〉",
    "T34n1719_09a:0316b22": "中身為床座，若非深達此三，安能輕生重",
    "T34n1719_09a:0316b23": "法？故相好之身必有法、報，法身，衣也；報身，",
    "T34n1719_09a:0316b24": "座也；應身，室也。若從因行，五波羅蜜，衣也；",
    "T34n1719_09a:0316b25": "般若波羅蜜，座也；慈悲喜捨，室也。況師弟成",
    "T34n1719_09a:0316b26": "道具足三身。至〈持品〉偈文，彰灼三法而弘",
    "T34n1719_09a:0316b27": "此經。此〈安樂品〉雖為始行，亦以三德而用",
    "T34n1719_09a:0316b28": "題品，以一品內無非三德及三德行。於中",
    "T34n1719_09a:0316b29": "為五：先以三義總釋，次明四行來意，三明",
    "T34n1719_09a:0316c01": "四行次第，四明四行體異，五正解釋。初文二：",
    "T34n1719_09a:0316c02": "初標列，次釋。釋中先略、次廣。略中初依事釋",
    "T34n1719_09a:0316c03": "者，二業安樂進於弘經口業之行。若附文中",
    "T34n1719_09a:0316c04": "二，先附〈法師〉，次附今品。初文皆約三德三",
    "T34n1719_09a:0316c05": "軌故也。法身若有三德之行，故使所嚴法",
    "T34n1719_09a:0316c06": "身安也。故《玄》文云：「法身體素天龍之所忽劣」",
    "T34n1719_09a:0316c07": "故具三法，共導弘經之行。問：若爾，與涅槃",
    "T34n1719_09a:0316c08": "何別？答：妙法秖是一心三德，本來不別，彼寄",
    "T34n1719_09a:0316c09": "示滅名涅槃耳。附今品文即進為行，秖",
    "T34n1719_09a:0316c10": "由自進，是故弘經。法門者，引諸經論所列",
    "T34n1719_09a:0316c11": "三門，釋成此意，即「不動」等於中列釋，釋中",
    "T34n1719_09a:0316c12": "一一皆先出行相，次明所離，三結意。初「不",
    "T34n1719_09a:0316c13": "動」者正是中道，引文並表不動故也。「五受」",
    "T34n1719_09a:0316c14": "者，經云：「行亦不受，乃至不受亦不受。」彼經",
    "T34n1719_09a:0316c15": "在衍為破三藏家不受凡夫之五受，故下",
    "T34n1719_09a:0316c16": "廣釋通從外道等四句及以絕言，絕言亦捨",
    "T34n1719_09a:0316c17": "故五不受，乃至圓教四門及絕。若爾，未證",
    "T34n1719_09a:0316c18": "實來俱名為受，若著圓門五受尚名為受，",
    "T34n1719_09a:0316c19": "體教入理理無所受，方名不受。次廣釋中",
    "T34n1719_09a:0316c20": "初廣事釋中因果對辨，秖是展轉釋此安",
    "T34n1719_09a:0316c21": "樂行三，令識極地三耳。「大品」等者，且借彼",
    "T34n1719_09a:0316c22": "經如實巧度以對小耳。彼衍門中三教皆是",
    "T34n1719_09a:0316c23": "因果俱樂，剋體論之應須更簡，樂名既同",
    "T34n1719_09a:0316c24": "但以偏圓而用判之。通教三乘因果俱偏，",
    "T34n1719_09a:0316c25": "別教菩薩因偏果圓，圓教菩薩因果俱圓，故",
    "T34n1719_09a:0316c26": "以俱樂並圓為今品名。所引《大經》菩薩猶",
    "T34n1719_09a:0316c27": "通。「絓是」下結品文意，必用七方便簡，方應",
    "T34n1719_09a:0316c28": "今經。次廣附文中，廣附上品釋成今品，",
    "T34n1719_09a:0316c29": "以今品四行不出三業止觀及慈悲故。於",
    "T34n1719_09a:0317a01": "中為三：先立能趣及所趣境，次「行有」下釋",
    "T34n1719_09a:0317a02": "能趣行，三問答料簡。於能趣行中為十，初",
    "T34n1719_09a:0317a03": "列三行，次「止行」者下解釋，三「總此」下結對境",
    "T34n1719_09a:0317a04": "行，四「境稱」下結歸品名，五「大論」下引證，觀",
    "T34n1719_09a:0317a05": "境即因果也。六「因時」下判位，七「因名」下判因",
    "T34n1719_09a:0317a06": "果名異，八「又因」下判因果名異，以辨化用。",
    "T34n1719_09a:0317a07": "云「三業」等者，三業、三密、三輪並三德異名，意",
    "T34n1719_09a:0317a08": "密即般若，口密即解脫，身密即法身。九「如此」",
    "T34n1719_09a:0317a09": "下總結，十「此行」下引同會異。總有二重：初",
    "T34n1719_09a:0317a10": "總、次別。別自分三，總別皆悉名異義同。「總而",
    "T34n1719_09a:0317a11": "言之」等者，總不異者，如來涅槃人法名殊，大",
    "T34n1719_09a:0317a12": "理不別，人即法故；別不異者，此中離為忍",
    "T34n1719_09a:0317a13": "衣等三，彼經離為法身等三。「此明」下釋於兩",
    "T34n1719_09a:0317a14": "處不異之相，故引彼經寶樹等三及以五行。",
    "T34n1719_09a:0317a15": "初三譬法身等三，三喻具如《玄》文及《釋籤》所",
    "T34n1719_09a:0317a16": "引，即《大經》第十文也。依此座等以對三德，",
    "T34n1719_09a:0317a17": "亦應可見。又五行中亦與衣等同者，聖行，",
    "T34n1719_09a:0317a18": "座也；天行，衣也；餘三，室也。梵行室因，病兒室",
    "T34n1719_09a:0317a19": "果，應知今品具斯十意，正在於因。因中正",
    "T34n1719_09a:0317a20": "被五品之人，或至六根，是故品題從行為",
    "T34n1719_09a:0317a21": "目，即安樂家之行也。三料簡中先問，次答",
    "T34n1719_09a:0317a22": "文意者，雖復旁正兩處互有，今且分折攝",
    "T34n1719_09a:0317a23": "以對二悉，然彼此皆四則有無無疑。「一子地」",
    "T34n1719_09a:0317a24": "者，《大經》云「聖行住三地，戒聖行住堪忍地，",
    "T34n1719_09a:0317a25": "定聖行住不動地，慧聖行住無所畏地，梵行",
    "T34n1719_09a:0317a26": "成住二地，慈悲喜成住一子地，捨成住空",
    "T34n1719_09a:0317a27": "平等地。」今且引慈悲一子而反質，持弓執",
    "T34n1719_09a:0317a28": "箭未是通途故，云何曾無攝受？五地同在",
    "T34n1719_09a:0317a29": "初歡喜地，此地無種不為，普現色身隨宜",
    "T34n1719_09a:0317b01": "益物，故折攝兩門收一切教，或出或沒不",
    "T34n1719_09a:0317b02": "應偏難。今云同者，同味同理同因同果。「廣",
    "T34n1719_09a:0317b03": "法門」至「不記也」者，準望前解。又應更以種",
    "T34n1719_09a:0317b04": "種三法通釋此文，具如十種三法，準例可",
    "T34n1719_09a:0317b05": "知。若以此義為四悉者，三法異即世界，解",
    "T34n1719_09a:0317b06": "脫即為人，般若即對治，法身第一義，二釋並",
    "T34n1719_09a:0317b07": "云皆四悉故。次「此品」下釋來意，又二：先明",
    "T34n1719_09a:0317b08": "深行不須，次「若初依」下正明始行須者故來。",
    "T34n1719_09a:0317b09": "初文明不須之人。云「若二萬八十億」等者，",
    "T34n1719_09a:0317b10": "〈持品〉初二萬菩薩眷屬俱，皆於佛前發誓弘",
    "T34n1719_09a:0317b11": "經。有經本云「八千億」，應云八十億。即〈持品〉",
    "T34n1719_09a:0317b12": "中諸尼索記，佛與記已，諸尼說偈讚佛已，",
    "T34n1719_09a:0317b13": "爾時世尊視八十億諸菩薩等。佛稱讚已，是",
    "T34n1719_09a:0317b14": "諸菩薩念佛告勅，當如佛教等。「深識」下正",
    "T34n1719_09a:0317b15": "明不須之行，具對四行以論不須。初深識",
    "T34n1719_09a:0317b16": "權實故不須初行，以初行中令不與二",
    "T34n1719_09a:0317b17": "乘共住等，恐濫受權法故。「廣知」者，明不",
    "T34n1719_09a:0317b18": "須第二行，以第二行中令不說漸法之過，",
    "T34n1719_09a:0317b19": "令不倚圓蔑偏，偏秖是漸。「又達」下明不須",
    "T34n1719_09a:0317b20": "第三行，以第三行中令將護二乘，及令不",
    "T34n1719_09a:0317b21": "以圓訶別。「神力」下明不須第四行，以第四",
    "T34n1719_09a:0317b22": "行中令後得神通，方令入實。「若初依」下，始",
    "T34n1719_09a:0317b23": "行之人無此四故，以四行防護兼堪自進，",
    "T34n1719_09a:0317b24": "故云「欲修圓行」，欲利他故，故云「入濁弘經」。",
    "T34n1719_09a:0317b25": "「為濁」下明無此四故，自他俱失。「為是」下正",
    "T34n1719_09a:0317b26": "結來意。言「若初依始心」者，五品六根並屬",
    "T34n1719_09a:0317b27": "初依，始心即在五品初心，故初品中雖非",
    "T34n1719_09a:0317b28": "說法之位，隨力弘經須此四行；至第三品",
    "T34n1719_09a:0317b29": "正當說法以資自行，說即是弘，理須此品",
    "T34n1719_09a:0317c01": "以為方法。三「此安樂」下行次第中四：先明不",
    "T34n1719_09a:0317c02": "次第；次「今且」下寄於前品，以明次第不同之",
    "T34n1719_09a:0317c03": "相；三「若約」下約行次第；四「雖作」下約行無",
    "T34n1719_09a:0317c04": "次，具如智者釋四行文。四行既是三業止",
    "T34n1719_09a:0317c05": "觀及以弘誓，俱行俱運止觀同時，況一一行",
    "T34n1719_09a:0317c06": "攝一切行，況前初品衣座室三無三差別，故",
    "T34n1719_09a:0317c07": "無次第。四明行體者先出古釋，初師初云",
    "T34n1719_09a:0317c08": "「假實」者，何教無之？未顯今行。「說法」、「離過」雖",
    "T34n1719_09a:0317c09": "似一途，而無慈悲止觀之相。第四「慈悲」而",
    "T34n1719_09a:0317c10": "濫向三行。基師所釋不及前師。龍師初行",
    "T34n1719_09a:0317c11": "稍近今意。南嶽所釋若望天台，仍未委悉。",
    "T34n1719_09a:0317c12": "故今師釋云「止觀」等者，前三皆有慈悲、止觀，",
    "T34n1719_09a:0317c13": "且初身業又三：先明有所離故不墮，次「有",
    "T34n1719_09a:0317c14": "止行故」下具三方軌，三「止行離」下具足三德。",
    "T34n1719_09a:0317c15": "於中先明具德，次明相生，「餘口」下例者，三",
    "T34n1719_09a:0317c16": "業俱有慈悲，誓願亦具止觀，故四行例同，",
    "T34n1719_09a:0317c17": "故知還用前品為今行相，若不爾者，非善",
    "T34n1719_09a:0317c18": "弘經。五正釋者，釋「行處近處」中，先三古師，",
    "T34n1719_09a:0317c19": "次章安破者，以初家行淺近深，即初兩家。於",
    "T34n1719_09a:0317c20": "中次家二釋，初釋因果別，後釋通因果，故",
    "T34n1719_09a:0317c21": "破初家及次家初釋云十地有行非獨初",
    "T34n1719_09a:0317c22": "心。次破後家者，瑤師以七住已上為行，七",
    "T34n1719_09a:0317c23": "住已前為近，故引《淨名》等覺極深亦名為",
    "T34n1719_09a:0317c24": "近。「若兩行」去總判三家互失。言「兩行」者，行",
    "T34n1719_09a:0317c25": "近兩處俱得名行，所以俱淺俱深並皆有",
    "T34n1719_09a:0317c26": "過。言前品者，指〈持品〉中能忍違從，即深行",
    "T34n1719_09a:0317c27": "也。何關此中言七方便者，權行所行不涉",
    "T34n1719_09a:0317c28": "今品。「然行名」下立理破也。得名雖別二義",
    "T34n1719_09a:0317c29": "相假，一一行中皆習近故俱通深淺，不可",
    "T34n1719_09a:0318a01": "並深俱淺及互深淺。然今品文始行正當並",
    "T34n1719_09a:0318a02": "淺而永異古師，以通俱深異七方便，淺名",
    "T34n1719_09a:0318a03": "雖通其意則別，下去約位義通於深，以深",
    "T34n1719_09a:0318a04": "攝淺故也。「又行近」下引義以破，既是〈法師品〉",
    "T34n1719_09a:0318a05": "中衣座室三，理無淺深。「又忍辱」下約行以",
    "T34n1719_09a:0318a06": "破。「若爾」下徵起釋疑。「詣理」下正判。言「詣理」",
    "T34n1719_09a:0318a07": "者，以《經》云「住忍辱地」故也。附事者，離十惱",
    "T34n1719_09a:0318a08": "亂等事中下文亦觀空等，如引義中寂滅",
    "T34n1719_09a:0318a09": "忍與畢竟空豈容深淺？但對事說得忍衣",
    "T34n1719_09a:0318a10": "名，約理以說得空座名，故附事必依理，從",
    "T34n1719_09a:0318a11": "理必經事，不應圓行事理條然，亦如二諦",
    "T34n1719_09a:0318a12": "必真俗相即，各說一邊非無所詣，約行準",
    "T34n1719_09a:0318a13": "說。問：既對衣座，何不對室？答：室通二行亘",
    "T34n1719_09a:0318a14": "於始終，二行雖殊慈悲義等。問：標云慈悲熏",
    "T34n1719_09a:0318a15": "止觀導三業，下釋但見止觀三業，而無慈",
    "T34n1719_09a:0318a16": "悲者何？答：誓願不孤通前遍導，況皆有為",
    "T34n1719_09a:0318a17": "說咸是慈悲。問：初身業文但云行近，何名為",
    "T34n1719_09a:0318a18": "身？答：行近二文，但廣略異，故離十惱亂正",
    "T34n1719_09a:0318a19": "當於身，約近論近灼然在身，當知住忍亦",
    "T34n1719_09a:0318a20": "身住也。忍地即是陰實相也。一十八空還觀",
    "T34n1719_09a:0318a21": "界入。若是口意二文止觀明著，身何無耶？答：",
    "T34n1719_09a:0318a22": "口意別明身中合舉，既近處三皆云助觀，助",
    "T34n1719_09a:0318a23": "前止觀，其言雖單即是雙助止觀故也。「今",
    "T34n1719_09a:0318a24": "約三法」下正釋行處，即從「忍地」至「亦不行",
    "T34n1719_09a:0318a25": "不分別」文也。約三法增數以為三重。初約",
    "T34n1719_09a:0318a26": "一法，又二，初標一法即緣諦也，直緣一諦",
    "T34n1719_09a:0318a27": "而立三行，但云一法者，以能從所但受一",
    "T34n1719_09a:0318a28": "名。「一諦為一切」下明一理功能，理既能為一",
    "T34n1719_09a:0318a29": "切所歸，故能依三行功亦如之。於中又五：",
    "T34n1719_09a:0318b01": "初列功能有三，即所歸作本無分別也，故三",
    "T34n1719_09a:0318b02": "為行緣於一處。次「一切所歸者」下釋三行",
    "T34n1719_09a:0318b03": "也。三「無三行」下對處結名。四「如此」下明與",
    "T34n1719_09a:0318b04": "前品三法義合。五「是名」下總結。釋中自三：初",
    "T34n1719_09a:0318b05": "又二，先消經，次結名。消經意者，所住之地",
    "T34n1719_09a:0318b06": "謂實理也。次「眾行」去，明能住行即依理起",
    "T34n1719_09a:0318b07": "行。「此即」下結名。云「行不行」者，理雖無行依",
    "T34n1719_09a:0318b08": "理而行，行得理息即名不行。能住是行，人",
    "T34n1719_09a:0318b09": "得理故能行勝行，行即不行，故云「行於不",
    "T34n1719_09a:0318b10": "行之行」也。次釋第二行者，亦先消經，次結",
    "T34n1719_09a:0318b11": "名。消經者，亦指前一地為一切本，本謂",
    "T34n1719_09a:0318b12": "忍地，住一地故具柔和等三，初「如萬物」下",
    "T34n1719_09a:0318b13": "總牒前一地立第二行，初句譬說，「眾行」下",
    "T34n1719_09a:0318b14": "合譬，「若得」下正明能生之功，於中別消三",
    "T34n1719_09a:0318b15": "句，此即約理方有「能柔」乃至「在驚能安」。「無",
    "T34n1719_09a:0318b16": "量」下德釋功德所由，「地無所生」指前實理，",
    "T34n1719_09a:0318b17": "「而生功德」即柔和等。「即不」下正結行名，依",
    "T34n1719_09a:0318b18": "理不行而行於行也。釋第三行者，亦先消",
    "T34n1719_09a:0318b19": "經，次「即是」下結行名。言「遍無分別」者，行與",
    "T34n1719_09a:0318b20": "不行性相無二，見諸法實名不分別，無不",
    "T34n1719_09a:0318b21": "分別名亦不行不分別。「三無三」下對處結",
    "T34n1719_09a:0318b22": "名，以得實處故，使其行有一三相。四「如",
    "T34n1719_09a:0318b23": "此」下與前品義合者，初句總標，「休息」下對",
    "T34n1719_09a:0318b24": "前三句，休息即行不行，隨生即不行行，遍無",
    "T34n1719_09a:0318b25": "即非行非不行。五「是名」下總結可知。故知一",
    "T34n1719_09a:0318b26": "法即三法，三法為本故先明之。次約二法",
    "T34n1719_09a:0318b27": "者，即以生法二忍消文，於中為四：初標，",
    "T34n1719_09a:0318b28": "次「二忍」下會異名，即二空是。三「二空」下辨",
    "T34n1719_09a:0318b29": "異，於中初標，次「何者」下釋異相。真俗假實",
    "T34n1719_09a:0318c01": "通於三教，今意在圓，何但異二乘耶？且隨",
    "T34n1719_09a:0318c02": "難辨故暫對之。言「真俗假實明二空」者，真",
    "T34n1719_09a:0318c03": "諦即法空、俗諦即生空，俗假真實，故《玄》文云：",
    "T34n1719_09a:0318c04": "「世諦破性，真諦破假」，假破即相空，性破即性",
    "T34n1719_09a:0318c05": "空，故真俗不二。二空俱時，為對所破以分",
    "T34n1719_09a:0318c06": "真俗，即不思議之真俗也。通中亦有此之二",
    "T34n1719_09a:0318c07": "空，名同義異，俱時不殊須善斟酌。三「若更",
    "T34n1719_09a:0318c08": "開者」下，明開合也。若開為四忍，「柔和」兩字",
    "T34n1719_09a:0318c09": "為伏忍，「善順」兩字為順忍。「又復」下為無生",
    "T34n1719_09a:0318c10": "忍，「亦不」下即寂滅忍。若為五忍，即離順忍",
    "T34n1719_09a:0318c11": "中「善」字，餘同四忍。若為六忍，即離伏忍中",
    "T34n1719_09a:0318c12": "「和」字，餘同五忍。若更開為四十二忍，但於",
    "T34n1719_09a:0318c13": "無生、寂滅二忍中出；若對住前，隨前四五",
    "T34n1719_09a:0318c14": "六忍增減可知，義皆通後。若言一地具四",
    "T34n1719_09a:0318c15": "十一，則地地四十一忍，亦地地有伏順等。合",
    "T34n1719_09a:0318c16": "則依前為四為二，二復為一同立忍名，地",
    "T34n1719_09a:0318c17": "地無非伏、順、無生、寂滅。四「今且」下正釋，仍",
    "T34n1719_09a:0318c18": "離二空以為四忍，則經中諸句皆具二空",
    "T34n1719_09a:0318c19": "四忍，於中為十：初標，次列名，三「此四忍」下",
    "T34n1719_09a:0318c20": "舉別異圓，四「今圓」下出今圓意辨異於別，",
    "T34n1719_09a:0318c21": "五「大經」下引證，六「若約」下約無淺深以明四",
    "T34n1719_09a:0318c22": "忍，七「聞生死」下消經，八「行此」下以三法結，",
    "T34n1719_09a:0318c23": "九「二空」下結名，十「是名」下總結。初、二如文。",
    "T34n1719_09a:0318c24": "三舉別教中，即以二忍判彼四忍，即伏順",
    "T34n1719_09a:0318c25": "在地前，故云「生忍」。無生在地上，寂滅在極",
    "T34n1719_09a:0318c26": "果，故從初地依法得忍，通名「法忍」。四今圓",
    "T34n1719_09a:0318c27": "中圓位，諸忍俱無淺深。五引證不二，明文在",
    "T34n1719_09a:0318c28": "茲。六「約無淺深立四忍」者，若借別名圓，",
    "T34n1719_09a:0318c29": "且以伏、順為住前，無生為登住，寂滅為妙",
    "T34n1719_09a:0319a01": "覺，暫離對當行理必融，故云皆見中理，應",
    "T34n1719_09a:0319a02": "如今文以初伏忍亦通金剛，寂滅無生亦",
    "T34n1719_09a:0319a03": "通於下。七正消經中，所以不消住忍辱地",
    "T34n1719_09a:0319a04": "等者，向立圓四忍皆由住忍辱地，故且置",
    "T34n1719_09a:0319a05": "之。又不消法忍但略消生忍者，但生忍義",
    "T34n1719_09a:0319a06": "深、法忍可識。於生忍中又不消柔和善順",
    "T34n1719_09a:0319a07": "者，即不卒心不驚去是柔和等德，既了不卒",
    "T34n1719_09a:0319a08": "暴等前則準知，故知四忍並依理者，為顯",
    "T34n1719_09a:0319a09": "圓故。於略釋中初之二句，釋「而不卒暴」。次",
    "T34n1719_09a:0319a10": "「聞佛」下釋「心亦不驚」，此句既融餘句可見。故",
    "T34n1719_09a:0319a11": "云「聞生死涅槃」乃至「非難非易」，則知其心常",
    "T34n1719_09a:0319a12": "住忍地。八以三法結，亦是行不行等三行",
    "T34n1719_09a:0319a13": "也。九、十可見。第三約三法，又八：初直標三",
    "T34n1719_09a:0319a14": "法。次「三法」下示三法相。三「住忍」下正消經",
    "T34n1719_09a:0319a15": "文，初句總，「柔和」下別，別中言「忍見愛」等，此真",
    "T34n1719_09a:0319a16": "諦空由依中理，且據空邊故云見愛，若從",
    "T34n1719_09a:0319a17": "理說即同體見思。四「此則」下結名。五「行亦為",
    "T34n1719_09a:0319a18": "三」下結成三行三法。六「是為」下總結。七出",
    "T34n1719_09a:0319a19": "異解。八「彼明」下約教通斥。「不融」下「云云」者，應",
    "T34n1719_09a:0319a20": "具明圓相以顯今經，若不然者非安樂之",
    "T34n1719_09a:0319a21": "行。次「云何名近處」下，釋近處，為對離邊應",
    "T34n1719_09a:0319a22": "約去聲。「近」「遠」兩字，若對所近，應並上聲；今",
    "T34n1719_09a:0319a23": "明能行對所離法，故皆去聲。於中為四：初",
    "T34n1719_09a:0319a24": "標，次「遠十」下列三門，三「上直」下示三來意，",
    "T34n1719_09a:0319a25": "四「就初有」下正釋三處。列中三學皆云「助」者，",
    "T34n1719_09a:0319a26": "始行弘經須此助故，三學能助助於正行。",
    "T34n1719_09a:0319a27": "問：非遠非近即是正行，云何言助？答：此是觀",
    "T34n1719_09a:0319a28": "行初心之則，附此三學名所附為助，助法",
    "T34n1719_09a:0319a29": "弘通故云「助」耳。皆云「附」者，非全正體附近",
    "T34n1719_09a:0319b01": "而已。又如初門但是隨要略引於十，戒亦",
    "T34n1719_09a:0319b02": "未周。次門且云修攝其心，定亦未周。第三",
    "T34n1719_09a:0319b03": "似正圓慧，慧亦不周。何者？若正立圓，戒須",
    "T34n1719_09a:0319b04": "指《梵網》，無非具足；若圓定慧，須十法成乘；",
    "T34n1719_09a:0319b05": "具辨諸境，一往且明十八空耳。三示來意",
    "T34n1719_09a:0319b06": "者，對上行處以辨廣略而為異也。今欲重",
    "T34n1719_09a:0319b07": "明故說之也。問：何故所助通名觀耶？答：委",
    "T34n1719_09a:0319b08": "論修行具如《止觀》，若汎爾通論則舉觀攝",
    "T34n1719_09a:0319b09": "止，故弘經行者須專修妙觀用三為助，方",
    "T34n1719_09a:0319b10": "稱聖旨。當知行處即正行，近處即助行，正",
    "T34n1719_09a:0319b11": "助合行三行兼理，故非遠近對事設觀，以",
    "T34n1719_09a:0319b12": "助照理之正觀也。問：若正助合行，何故向",
    "T34n1719_09a:0319b13": "云助真似耶？答：正助合行可入真似，若正",
    "T34n1719_09a:0319b14": "一向在於真位，何名發心二不別耶？言「非",
    "T34n1719_09a:0319b15": "持刀仗」等者，今明圓行對所辱境處中而",
    "T34n1719_09a:0319b16": "說，不同凡夫刀仗自防，亦非二乘棄捨不",
    "T34n1719_09a:0319b17": "觀，雖復正行須遠其事，以十八空觀其",
    "T34n1719_09a:0319b18": "能所，豈同凡小若棄若防。皆云「廣上」等者，",
    "T34n1719_09a:0319b19": "文雖前後行必同時，說雖廣略法體無二，",
    "T34n1719_09a:0319b20": "故用前略以對今廣，不同古德分擗經文。",
    "T34n1719_09a:0319b21": "四正釋中初釋約遠論近中，「豪勢」者，恐人",
    "T34n1719_09a:0319b22": "恃附失正道故，初似小益久則大損。「邪人",
    "T34n1719_09a:0319b23": "法」者，恐人染習迷於正理，正觀未成切須",
    "T34n1719_09a:0319b24": "防斷。在家事梵名為「梵志」，出家外道通名",
    "T34n1719_09a:0319b25": "「尼乾」。「路伽耶」等者，注家云：前如此土禮義名",
    "T34n1719_09a:0319b26": "教，後如此土莊老玄書。「伽耶陀」亦云「韋陀」，",
    "T34n1719_09a:0319b27": "「近兇戲」者，恐散逸故。「那羅」此云力，即是捔",
    "T34n1719_09a:0319b28": "力戲，亦是設筋力戲也。近旃陀羅令人無",
    "T34n1719_09a:0319b29": "慈，近二乘人令人遠菩提故，西方不雜",
    "T34n1719_09a:0319c01": "故云「或來」，既未受大無妨小志，故云「隨",
    "T34n1719_09a:0319c02": "宜」。欲想殺害菩提心故，欲想如《止觀》第八",
    "T34n1719_09a:0319c03": "記。不男壞亂菩提志故，五不男者，謂生、劇、",
    "T34n1719_09a:0319c04": "姤、變、半，生謂胎中或初生時，劇謂截等，姤",
    "T34n1719_09a:0319c05": "謂因他，變謂根變，半謂半月餘即不能，",
    "T34n1719_09a:0319c06": "廣如論釋。危害難處不合入故，譏嫌增他",
    "T34n1719_09a:0319c07": "不善心故，畜養妨人正修業故。如是十法",
    "T34n1719_09a:0319c08": "諸教皆然，但離二乘諸教小異。今弘圓經",
    "T34n1719_09a:0319c09": "須屬圓人，此當因緣、約教兩釋，但闕本迹。",
    "T34n1719_09a:0319c10": "若欲立者，本離十種二邊境界，迹示離此",
    "T34n1719_09a:0319c11": "十種惱耳。「觀心十種云云」者，令比類說之，",
    "T34n1719_09a:0319c12": "應作總別二種，總者無非法界，何所可離？",
    "T34n1719_09a:0319c13": "何所不離？非離非不離而論離耳，還同",
    "T34n1719_09a:0319c14": "非遠非近而論近。初心雖了一切本無，而",
    "T34n1719_09a:0319c15": "須數數近於遠離。別者遠離三教教主豪",
    "T34n1719_09a:0319c16": "勢，二邊之行即是邪行，二邊人者即名邪人，",
    "T34n1719_09a:0319c17": "二觀神通名為兇戲，三惑尤害殺三智命，偏",
    "T34n1719_09a:0319c18": "空滅想名二乘眾，偏觀真俗名為欲想，乃",
    "T34n1719_09a:0319c19": "至尚離上地法愛，滅色住空名為不男，方",
    "T34n1719_09a:0319c20": "便觀智皆害圓極，一切俗境名為譏嫌，遠離",
    "T34n1719_09a:0319c21": "魔外名不畜養，一一皆以所離為境，皆以",
    "T34n1719_09a:0319c22": "三觀為近，皆以三惑為遠。「近近處」者，《大論》",
    "T34n1719_09a:0319c23": "問：菩薩云何自靜等？《論》答云：如病將身等。",
    "T34n1719_09a:0319c24": "具如《止觀》第四記。「三意云云」者，如向所列",
    "T34n1719_09a:0319c25": "定心、定處、定門也。列竟即應廣釋廣簡，心",
    "T34n1719_09a:0319c26": "謂能期之心，處謂五緣中處，門謂五事調",
    "T34n1719_09a:0319c27": "心，未暇廣論，故二十五方便隨要列二，如",
    "T34n1719_09a:0319c28": "是三法皆令親近。此約對前遠以說近，",
    "T34n1719_09a:0319c29": "近此近法故云「近近」。非遠非近而論近者，",
    "T34n1719_09a:0320a01": "初開三章作境智釋，「又觀」下全約觀釋。初",
    "T34n1719_09a:0320a02": "文三：標門、列章、解釋。解釋者，初「觀」字標智，",
    "T34n1719_09a:0320a03": "中間「一切法」三字標境，後「空」字文中不釋，但",
    "T34n1719_09a:0320a04": "是結成智境。「若單論」下明境智意，智即〈方便",
    "T34n1719_09a:0320a05": "品〉初五佛智慧，境即〈方便品〉初十如實境，但",
    "T34n1719_09a:0320a06": "下「空」字隨位判之，但此屬弘經之行，彼屬",
    "T34n1719_09a:0320a07": "五佛所顯。又「單論」等者，今正明觀，何以舉",
    "T34n1719_09a:0320a08": "一切法耶？舉所顯能，故空顯於觀，一切法",
    "T34n1719_09a:0320a09": "家之空觀也。次別釋者，「如實相」三字別釋境",
    "T34n1719_09a:0320a10": "也。「二邊三諦」者，二邊對中中必三諦，三而不",
    "T34n1719_09a:0320a11": "三名無一異，三諦如實對七辨異，故云「實」",
    "T34n1719_09a:0320a12": "耳。實即無相遍相一切，故云「實相」。「不顛倒」",
    "T34n1719_09a:0320a13": "者，別釋智也。具如〈方便品〉初，今不多說。境",
    "T34n1719_09a:0320a14": "為觀中諸句所觀，但能觀觀部內尚少，故於",
    "T34n1719_09a:0320a15": "此中其文稍廣。「無八顛倒」者，無於常無常",
    "T34n1719_09a:0320a16": "等各四，即表中道。然常等之名名兼界外，",
    "T34n1719_09a:0320a17": "以變易中非但獨有無常等倒，望於雙非",
    "T34n1719_09a:0320a18": "仍有出假常等四倒，若不立雙非，義則不",
    "T34n1719_09a:0320a19": "爾，具如《止觀》第七文。以雙樹表之，諸法即",
    "T34n1719_09a:0320a20": "中，故無二死。倒即生因，無因必無果，故《大",
    "T34n1719_09a:0320a21": "論》中喻如墮巖，雖未至地即名已死。「不退",
    "T34n1719_09a:0320a22": "者」，契寂滅理入薩婆若，以從圓故因立果",
    "T34n1719_09a:0320a23": "名。「不轉」者，必定不為凡小所轉。尚乃不",
    "T34n1719_09a:0320a24": "為三菩薩轉，況復凡小？須約六即以論不",
    "T34n1719_09a:0320a25": "轉，下去準知。「如虛空」者，先立譬也。不為二",
    "T34n1719_09a:0320a26": "邊轉故，故觀者叵得但有名字。次「中道」下",
    "T34n1719_09a:0320a27": "合也。但有名字即性空，名字亦無即相空，",
    "T34n1719_09a:0320a28": "此即所得二空觀體。「無所有」下出二空相，無",
    "T34n1719_09a:0320a29": "所有即性空相，一切言語道斷即絕言思",
    "T34n1719_09a:0320b01": "為相空相。性空中云「無自」等者，應約真妄",
    "T34n1719_09a:0320b02": "互論自他及以共等，今真如理正當無因，而",
    "T34n1719_09a:0320b03": "云無無因者，無彼外人，無因故也。具足二",
    "T34n1719_09a:0320b04": "空故不生不出，「出」者退也。今是觀行三不退",
    "T34n1719_09a:0320b05": "也。言「惑智等不生」者，具足應云行位因果",
    "T34n1719_09a:0320b06": "等，但是文略。今略明者，惑智及理體本不生，",
    "T34n1719_09a:0320b07": "惑智稱理，故俱不生。釋不出中言「如來治」",
    "T34n1719_09a:0320b08": "者，全體即是，故無可出。「不起者」，以入理故",
    "T34n1719_09a:0320b09": "方便理教一切皆寂。「無名者」，重牒前無所有",
    "T34n1719_09a:0320b10": "等詮所不能詮，理非名故。「無相者」，相所不",
    "T34n1719_09a:0320b11": "能相，又云十境所不相也。「無所有者」，重歎",
    "T34n1719_09a:0320b12": "觀體。「無量者」，非界入陰諸數法故。「無邊」者，",
    "T34n1719_09a:0320b13": "非如偏小分限法故。「無礙」者，遍入諸法故。",
    "T34n1719_09a:0320b14": "「無障」者，無能遮止故。雖復多句，秖是能觀",
    "T34n1719_09a:0320b15": "無相無作與境合耳。對十八句立十八觀，",
    "T34n1719_09a:0320b16": "對一切法名一切空。三「但以」下結者，初總",
    "T34n1719_09a:0320b17": "結諸句莫非因緣。「上直明」下明結束意。上",
    "T34n1719_09a:0320b18": "多明雙非，且云中觀照於中境，豈有中觀",
    "T34n1719_09a:0320b19": "不照二邊？今此重明照於二邊，用結諸文以",
    "T34n1719_09a:0320b20": "顯中觀不思議體。言「理性畢竟清淨」者，重",
    "T34n1719_09a:0320b21": "牒中境是雙照境，故云「如上所說」。於中為",
    "T34n1719_09a:0320b22": "三：初約初句以明雙照二邊境也。中體無",
    "T34n1719_09a:0320b23": "作二邊從緣，以無作觀照緣解惑。「又因緣」",
    "T34n1719_09a:0320b24": "下重釋者，即以初句而為空邊照於緣生，",
    "T34n1719_09a:0320b25": "緣生故空，空名涅槃；即以次句而為有邊",
    "T34n1719_09a:0320b26": "故云顛倒，倒亦從緣，且從倒邊故名顛倒。",
    "T34n1719_09a:0320b27": "用前中觀無偏而照，言「意顯」者，勝以因",
    "T34n1719_09a:0320b28": "緣一句義開兩境。然初文不釋顛倒者，顛",
    "T34n1719_09a:0320b29": "倒即是說由，故不別釋。今從「故說」下不別",
    "T34n1719_09a:0320c01": "釋者，故說即是妙教，教必被機，不必須云",
    "T34n1719_09a:0320c02": "顛倒故也。「常樂」之言無別他釋，故總在後",
    "T34n1719_09a:0320c03": "示因緣顛倒三諦，以明觀法，即常樂三觀",
    "T34n1719_09a:0320c04": "故也。三「又但」下又合前二句，同為三諦之",
    "T34n1719_09a:0320c05": "境。凡從因緣生顛倒之法，皆妙境體，由本",
    "T34n1719_09a:0320c06": "有境說上諸觀。亦由第二說用觀故，故有",
    "T34n1719_09a:0320c07": "第三結說結觀。又於結中三重釋者，由於",
    "T34n1719_09a:0320c08": "上來諸境也。初釋由顛倒故說，次釋由二",
    "T34n1719_09a:0320c09": "邊故說，第三釋由不思議故說。雖三釋不",
    "T34n1719_09a:0320c10": "同，共顯一致，雖顯一致不無親疎。初說",
    "T34n1719_09a:0320c11": "從機故云顛倒，從機語通次說漸親，由二",
    "T34n1719_09a:0320c12": "邊故中本無說，第三全約不思議三諦體說，",
    "T34n1719_09a:0320c13": "雖有親疎觀法無別，同觀三諦一實之境，",
    "T34n1719_09a:0320c14": "故常樂一句無所離合，所以前後共成一意。",
    "T34n1719_09a:0320c15": "次「又觀」下通上下文，全作觀釋。於中又二：",
    "T34n1719_09a:0320c16": "初作觀體觀相以釋，次「凡有十九句」下，作",
    "T34n1719_09a:0320c17": "十八空總別以釋。初云「觀一切法空如實相」",
    "T34n1719_09a:0320c18": "云「標觀體」者，實相是所觀，以所顯能觀方",
    "T34n1719_09a:0320c19": "有體。次「不顛倒」下釋觀相。云「九句」者，對下",
    "T34n1719_09a:0320c20": "十八單複不同，故但九耳。複故但九：一不顛",
    "T34n1719_09a:0320c21": "倒等，二不退等，三如虛空等，四一切語言等，",
    "T34n1719_09a:0320c22": "五不生等，六無名等，七無量等，八但以等，九",
    "T34n1719_09a:0320c23": "常樂等。略出三句示複句相，令餘準知。此",
    "T34n1719_09a:0320c24": "中九句訖「常樂觀」也，下十八空唯至「無障」。",
    "T34n1719_09a:0320c25": "次引《釋論》釋如虛空等，更釋不生等句，以",
    "T34n1719_09a:0320c26": "由如虛空故，三世不攝。初「如虛空」者總標",
    "T34n1719_09a:0320c27": "也。「無入」是不生，不從於現以入未故。「無出」",
    "T34n1719_09a:0320c28": "是不出，不從於現以出過故。「無住相」是不",
    "T34n1719_09a:0320c29": "起，即現在不住。《攝大乘》意引，與《大論》同。復",
    "T34n1719_09a:0321a01": "引《大論》四十三者，存異釋耳。次約總別作",
    "T34n1719_09a:0321a02": "十八空者，於前體相亦可以為總體別體",
    "T34n1719_09a:0321a03": "總相別相，今總別者，於前九句除後二句，",
    "T34n1719_09a:0321a04": "以餘七句離為十七，進取如實相句合為",
    "T34n1719_09a:0321a05": "十八，以前七中初之三句二二為句，第四",
    "T34n1719_09a:0321a06": "句單，第五六句三三為句，第七一句四句為",
    "T34n1719_09a:0321a07": "句，故使句法盈縮不同。此十八空從所得",
    "T34n1719_09a:0321a08": "名，能空秖是一大空耳。大無大相即圓空",
    "T34n1719_09a:0321a09": "也。故次文云「中道正慧」，即是能空，故句句中",
    "T34n1719_09a:0321a10": "皆有能空及以所空，能空即是如不無斷等",
    "T34n1719_09a:0321a11": "也，所空即是顛倒乃至礙障等也。如云「顛",
    "T34n1719_09a:0321a12": "倒」，顛倒是內，內顛倒空故名為「不」，下去準",
    "T34n1719_09a:0321a13": "知。於空空中先立能所者，餘句所無，以",
    "T34n1719_09a:0321a14": "此句中能所名同，是故別顯，餘文相別是故",
    "T34n1719_09a:0321a15": "不論。於中雖復所空名空，望能空智猶名",
    "T34n1719_09a:0321a16": "為有，此中甚略，委釋相狀及以離合，具如",
    "T34n1719_09a:0321a17": "《止觀》第五記。若曉妙境及圓十觀，方了此中",
    "T34n1719_09a:0321a18": "十八觀境，若不爾者，彼《止觀》文乃成徒設。",
    "T34n1719_09a:0321a19": "故彼正當安樂行人之觀法也，故知始行須",
    "T34n1719_09a:0321a20": "達彼意，方可弘經。若具不愜，為利為名",
    "T34n1719_09a:0321a21": "為眾為勝，復肯同於二乘道不？大乘進退",
    "T34n1719_09a:0321a22": "審自思之。所以勤勤於弘經者，願共霑斯",
    "T34n1719_09a:0321a23": "大利故耳。故彼境境結成大車，故彼觀觀皆",
    "T34n1719_09a:0321a24": "依實相，四十餘年祕要之教，教已難覩，所",
    "T34n1719_09a:0321a25": "詮行理何由可曉？自非四依弘法之力，末",
    "T34n1719_09a:0321a26": "學迷滯安遇斯文？遇而不求，何異日月於",
    "T34n1719_09a:0321a27": "盲者耶？何異雷霆於聾者乎！但今文中觀",
    "T34n1719_09a:0321a28": "法未周，屬在彼部，文雖不委品相略周。今",
    "T34n1719_09a:0321a29": "粗點之使緣心有在。何者？實相妙境也，慈",
    "T34n1719_09a:0321b01": "悲發心也，止觀安心也，一切破遍也，十八道",
    "T34n1719_09a:0321b02": "品也，亦不分別通塞也，離十惱亂助道也，",
    "T34n1719_09a:0321b03": "夢中所見表後三也。通括四行十觀略周。",
    "T34n1719_09a:0321b04": "通論又以四行助十，若四若十並涉因果，",
    "T34n1719_09a:0321b05": "四總十別，若總若別，俱通橫豎，四行事儀且",
    "T34n1719_09a:0321b06": "在於始，十法導理無不剋終，豈涅槃行獨",
    "T34n1719_09a:0321b07": "在於始？又此十八名在《大品》，《大論》委釋，經",
    "T34n1719_09a:0321b08": "通三教論釋復含，但簡二乘而不細辨通",
    "T34n1719_09a:0321b09": "別菩薩，是故讀者彌須置心，故須對經一",
    "T34n1719_09a:0321b10": "一圓釋。「偈中」等者，義異故開，意同故合，故前",
    "T34n1719_09a:0321b11": "行近以廣顯略。「上行近」至「次第」者，上文行",
    "T34n1719_09a:0321b12": "三雖有三釋，應取第三離為三諦、釋以三",
    "T34n1719_09a:0321b13": "重，釋各遍消，故不同於近中三也，但得云",
    "T34n1719_09a:0321b14": "「各」。言「復不次第」者，非但不次亦乃通總，頌",
    "T34n1719_09a:0321b15": "中多是近處文。故「應入」下至「頌事遠近」者，",
    "T34n1719_09a:0321b16": "約遠論近也，亦應云頌雙標行近。「亦是頌",
    "T34n1719_09a:0321b17": "人空行處」者，前行處中第二作二空消文，",
    "T34n1719_09a:0321b18": "於二空中離十惱亂，亦當生空柔和善順。",
    "T34n1719_09a:0321b19": "言「即兼」者，近中遠近亦同生空法空，還於",
    "T34n1719_09a:0321b20": "遠近修空修觀故耳。又遠近等三亦秖約前",
    "T34n1719_09a:0321b21": "行三而已。準偈標結，俱雙故也。「常離國王」",
    "T34n1719_09a:0321b22": "等者，乃至官長準例可知；非直弘法，他皆",
    "T34n1719_09a:0321b23": "準此。「作此謗比丘」等者，世謗者言：既比丘作",
    "T34n1719_09a:0321b24": "此，為佛聽耶？佛法爾耶？「韋陀」者，具如《止觀》",
    "T34n1719_09a:0321b25": "第十記。所以不許親韋陀者，或恐人疑，比",
    "T34n1719_09a:0321b26": "丘教彼言佛法若斯。又復外道常思佛過，",
    "T34n1719_09a:0321b27": "若親近此或謂比丘須彼，則佛法不如於",
    "T34n1719_09a:0321b28": "彼，故誡內眾勿親近外法。乃至六諦二十",
    "T34n1719_09a:0321b29": "五諦等，具如《止觀》第十記。乃至讚詠，準此",
    "T34n1719_09a:0321c01": "可知。「初為跋耆子說阿毘曇」者，故知別有阿",
    "T34n1719_09a:0321c02": "毘曇藏，是佛自說。人不見者，諍計云云，或",
    "T34n1719_09a:0321c03": "謂是十二部中論義部者，不然。言「相續解",
    "T34n1719_09a:0321c04": "脫經」者，是佛自說故且名經。當佛滅後阿",
    "T34n1719_09a:0321c05": "難所結集者，名修多羅。「五百集」者，初名解",
    "T34n1719_09a:0321c06": "脫，後廣集法相乃名為論。「欲相」者，頌中雖",
    "T34n1719_09a:0321c07": "無欲相之言，以長行有故今略釋。《俱舍》云：",
    "T34n1719_09a:0321c08": "「六受欲交抱執手笑視淫」，今依舊名目。「須輪」",
    "T34n1719_09a:0321c09": "者，修羅耳。如《中阿含》云：「有一異學問簿拘",
    "T34n1719_09a:0321c10": "羅云：汝於正法中已八十年，頗曾行欲事",
    "T34n1719_09a:0321c11": "不？簿拘羅言：莫作是語。更有別事，何不問",
    "T34n1719_09a:0321c12": "耶？異學又問：汝於八十年起欲想不？答：",
    "T34n1719_09a:0321c13": "不應作如是問。我八十年未曾起欲想，尚",
    "T34n1719_09a:0321c14": "未曾起一念貢高，未曾受居士衣，未曾割",
    "T34n1719_09a:0321c15": "截衣，未曾倩他作衣，未曾用針縫衣，未",
    "T34n1719_09a:0321c16": "曾受請，未曾從大家乞食，未曾倚壁，未",
    "T34n1719_09a:0321c17": "曾視女人面，未曾入尼房，未曾與尼相問",
    "T34n1719_09a:0321c18": "訊，乃至道路亦不共語。」八十年坐，故知衣食",
    "T34n1719_09a:0321c19": "等欲想一切尚無，況復染欲想耶？弘法之徒",
    "T34n1719_09a:0321c20": "觀斯龜鏡。世人笑他濫大乘者以為合雜，",
    "T34n1719_09a:0321c21": "在小檢者亦可思詳，況今弘經息譏為本",
    "T34n1719_09a:0321c22": "云云。「八精進」等者，具如《止觀》第二記。「又復不",
    "T34n1719_09a:0321c23": "行上中」等者，約廢權說，故前三教名上中",
    "T34n1719_09a:0321c24": "下，或指三乘或三菩薩。「不倚圓」等者，佛尚以",
    "T34n1719_09a:0321c25": "異方便及餘深法用助正道，後學順教豈可",
    "T34n1719_09a:0321c26": "固違？習實尚微而蔑偏小，須順佛旨將護",
    "T34n1719_09a:0321c27": "物機。問：偏圓與權實何別？答：通則不別，別",
    "T34n1719_09a:0321c28": "論小異。偏圓約教、權實約法，法即教下所詮，",
    "T34n1719_09a:0321c29": "通於理智行等。問：佛世觀機恐物墮苦，先",
    "T34n1719_09a:0322a01": "以小接次以偏引，末代弘法豈必然耶？答：今",
    "T34n1719_09a:0322a02": "云助者，舉況而已，恐倚圓蔑偏。然弘經者",
    "T34n1719_09a:0322a03": "隨其行位，若始行者具如今文不以小答，",
    "T34n1719_09a:0322a04": "若深位人始未弘法，必以生滅等三方能",
    "T34n1719_09a:0322a05": "顯於圓頓，具如《止觀》諸文皆先漸後頓。「面",
    "T34n1719_09a:0322a06": "譽」等者，如對二人偏譽一人，其不譽者義",
    "T34n1719_09a:0322a07": "當對毀，然好譽者必當善毀，令他懷此，故",
    "T34n1719_09a:0322a08": "須並息。又面譽如對毀，故智者息之。問：經",
    "T34n1719_09a:0322a09": "讚小善，安遮面譽？答：好面譽者未必讚",
    "T34n1719_09a:0322a10": "善，讚通隱顯、制面防喻，故安樂行人自護",
    "T34n1719_09a:0322a11": "防彼。亦不得「約張說趙長」等者，寄張家長",
    "T34n1719_09a:0322a12": "說趙家長，故令趙家謂說張長而譏已短，",
    "T34n1719_09a:0322a13": "謂見趙行懺，云張人勤，豈不令趙謂以張",
    "T34n1719_09a:0322a14": "勤而譏己怠？似善法罵故不應為。若向張",
    "T34n1719_09a:0322a15": "說趙短，復令張人謂向趙人而說我短。故",
    "T34n1719_09a:0322a16": "《大論》云：「自讚、自毀、讚他、毀他，如是四法智",
    "T34n1719_09a:0322a17": "者不為。何以故？自讚者是貢幻人，自毀者是",
    "T34n1719_09a:0322a18": "妖惑人，讚他者是諂佞人，毀他者是讒賊人。」",
    "T34n1719_09a:0322a19": "智者應以四悉籌量而護自他。「若歎二乘」",
    "T34n1719_09a:0322a20": "等者，對大歎小，令失大故。若毀二乘，或",
    "T34n1719_09a:0322a21": "令二乘大小俱失。此約始行二乘人也。亦是",
    "T34n1719_09a:0322a22": "習小助大之人，如《涅槃》中二乘是也。「不生",
    "T34n1719_09a:0322a23": "怨嫌心」者，「怨」字去聲，損己則怨，違情曰嫌。",
    "T34n1719_09a:0322a24": "若作平聲者，傷己未重，心積大仇，安樂",
    "T34n1719_09a:0322a25": "行者尚去順己之喜，況構無怨之恨？《大集》",
    "T34n1719_09a:0322a26": "云：「過去世時有羅剎王，於俱留孫佛法中出",
    "T34n1719_09a:0322a27": "家，發菩提心，誦持大小乘法聚各八萬四",
    "T34n1719_09a:0322a28": "千。由意嫌頭陀比丘，云不誦經典猶如",
    "T34n1719_09a:0322a29": "株杌。由此墮獄受大苦惱，從獄出已受羅",
    "T34n1719_09a:0322b01": "剎身，於賢劫末樓至佛所方脫羅剎身。」常",
    "T34n1719_09a:0322b02": "人尚爾，況安樂行為弘大典，將護小行。又",
    "T34n1719_09a:0322b03": "怨怪嫌責、怨深嫌淺，淺深俱捨方稱正行。此",
    "T34n1719_09a:0322b04": "口安樂行中所言心者，為制口故。「觀諸法",
    "T34n1719_09a:0322b05": "空」等者，心已住於畢竟空理，牒前行法，故",
    "T34n1719_09a:0322b06": "必不執大而輕於小，但隨順法相復順物",
    "T34n1719_09a:0322b07": "情，尚不令順法而違物情，況令違法而復",
    "T34n1719_09a:0322b08": "背機。故從「若不見」去但答大法。隨義而答",
    "T34n1719_09a:0322b09": "有三者，三種語也。智者語即可答，王者語、愚",
    "T34n1719_09a:0322b10": "者語即不可答。「不應以圓行呵別」者，《經》雖但",
    "T34n1719_09a:0322b11": "云「學佛道」者，以藏通菩薩雖亦求佛，與小",
    "T34n1719_09a:0322b12": "共故猶屬小攝，既云求短，以權有短是故",
    "T34n1719_09a:0322b13": "爾耳。「比丘」下云「訶通」者，四眾通有三乘故",
    "T34n1719_09a:0322b14": "也。「去道甚遠」復云「別」者，以通教中復有別",
    "T34n1719_09a:0322b15": "機。「沈空」下却釋通也。豈踊出菩薩補處尚皆",
    "T34n1719_09a:0322b16": "不識一人，云何令修此等行耶？況人未出",
    "T34n1719_09a:0322b17": "預說行耶？況復出已赴命弘持，不見更",
    "T34n1719_09a:0322b18": "令有修行處？經又亦不應戲論諸法，此中",
    "T34n1719_09a:0322b19": "不須引《中論．觀法品》。見論愛論彼乃通屬三",
    "T34n1719_09a:0322b20": "界之惑，亦不須引《淨名》見苦斷集，是則戲",
    "T34n1719_09a:0322b21": "論，此乃別斥小乘果人。又不應引《大論》。若",
    "T34n1719_09a:0322b22": "言非有非無是戲論法及第四句名戲論謗",
    "T34n1719_09a:0322b23": "等，今制嘲謔之論妨安樂行耳。故知釋義",
    "T34n1719_09a:0322b24": "須望本經，棄淺從深未為當理。「止觀二",
    "T34n1719_09a:0322b25": "行各有四」者，此中初二行頌止四，次三行頌",
    "T34n1719_09a:0322b26": "觀四。初止四者，初一行頌第一離嫉諂，次",
    "T34n1719_09a:0322b27": "一句頌第二離輕罵，三一句頌第四離諍",
    "T34n1719_09a:0322b28": "競，四半行頌第三離惱亂。次三行頌觀四",
    "T34n1719_09a:0322b29": "者，初一行頌第一大悲，次一行頌第三大師，",
    "T34n1719_09a:0322c01": "三二句頌第二慈父，四二句頌第四等說。「但",
    "T34n1719_09a:0322c02": "其皆曾發心」者，以皆曾發偏小之心，入實",
    "T34n1719_09a:0322c03": "不遙通成大機，即慈境也。「此悲境攝一切三",
    "T34n1719_09a:0322c04": "界內者」者，文中既不云出家，則知是界內流",
    "T34n1719_09a:0322c05": "轉之徒。《經》雖但云「非菩薩」，以大例小驗知",
    "T34n1719_09a:0322c06": "亦不發小，準前大小俱是慈境故也。應知",
    "T34n1719_09a:0322c07": "與樂拔苦隨舉一邊，故各釋妨令通大旨。",
    "T34n1719_09a:0322c08": "《經》云「不聞不知」等者，據理而言，偏亦應有",
    "T34n1719_09a:0322c09": "不問不信等，圓亦應有不聞不知等。問：云何",
    "T34n1719_09a:0322c10": "得知前三是權、後三是實？答：準正發誓文，",
    "T34n1719_09a:0322c11": "但牒後三而為是經。《經》「以神通」等者，二力",
    "T34n1719_09a:0322c12": "秖是福智二嚴。「深觀如來室衣，共為大善寂",
    "T34n1719_09a:0322c13": "力」者，不起即衣、現儀即室。言「八萬」等者，秖",
    "T34n1719_09a:0322c14": "是小乘八萬而已。如《俱舍》云：「牟尼說法蘊，數",
    "T34n1719_09a:0322c15": "有八十千」，未關於大。第五「隨功」者，始自七",
    "T34n1719_09a:0322c16": "賢終至羅漢，並有定慧分故。「城即涅槃」者，",
    "T34n1719_09a:0322c17": "即第四果也。「得有漏」者，賢位法也。六合譬中",
    "T34n1719_09a:0322c18": "次第合六，初合初，「而諸」下合第二，「如來」下",
    "T34n1719_09a:0322c19": "合第三，「其有」下合第四，「於四」下合第五，「而",
    "T34n1719_09a:0322c20": "不」下合第六。合與珠中《經》云「見賢聖」等者，",
    "T34n1719_09a:0322c21": "《大集》云：「知苦壞陰魔，斷集離煩惱魔，證滅",
    "T34n1719_09a:0322c22": "離死魔，修道壞天子魔。」今不云天子魔",
    "T34n1719_09a:0322c23": "者，以小乘多斷三魔、未壞天子魔故，然",
    "T34n1719_09a:0322c24": "有壞義。《經》云「有大」等者，如來見此小乘賢",
    "T34n1719_09a:0322c25": "聖已除界內因果，名「與陰戰」，至般若後",
    "T34n1719_09a:0322c26": "名「大功勳」，故三毒等且在小中。爾後時長通",
    "T34n1719_09a:0322c27": "云「歡喜」。煩惱障中初又三，即貪等三毒，次十",
    "T34n1719_09a:0322c28": "六行云「一切」者，準下釋一切，始自十信終",
    "T34n1719_09a:0322c29": "至妙覺，故知三惑但在欲界麁三毒耳，以",
    "T34n1719_09a:0323a01": "十信具除三界惑故，下去猶有見思等三，",
    "T34n1719_09a:0323a02": "故云一切，以一切言通收三惑俱轉故也。",
    "T34n1719_09a:0323a03": "安樂既是如來之行，故弘經者預表果成，故",
    "T34n1719_09a:0323a04": "知弘功其力不小。問：何以至此即歎教耶？",
    "T34n1719_09a:0323a05": "答：此在迹門流通之末，前已明佛去世後弘",
    "T34n1719_09a:0323a06": "經功深，古佛證經、今佛成道，二萬八十萬億",
    "T34n1719_09a:0323a07": "此土他方宣通之益不可測量，人獲妙功",
    "T34n1719_09a:0323a08": "良由法實，故流通末重辨所通。所通者何？",
    "T34n1719_09a:0323a09": "三周開顯，故舉輪王威伏兵眾獲勳，勳有大",
    "T34n1719_09a:0323a10": "小故所賜不同。此四行後復結成者，顯四",
    "T34n1719_09a:0323a11": "行功成，能行此行兼弘經力，化功歸己果",
    "T34n1719_09a:0323a12": "相先彰，故使大士剎那夢逾億世，表一生",
    "T34n1719_09a:0323a13": "弘教功超累劫。初十信中既云慈悲，又云",
    "T34n1719_09a:0323a14": "正見及以無癡，慈悲是弘誓似發，正見無癡",
    "T34n1719_09a:0323a15": "是界內真成，即無見修二惑故也。住中既",
    "T34n1719_09a:0323a16": "云見佛，表自當得八相，即分真無生忍位",
    "T34n1719_09a:0323a17": "也。見身處中表入實也。歡喜以表入歡喜",
    "T34n1719_09a:0323a18": "住，發心見中與初地等，故亦云「喜」。得三總",
    "T34n1719_09a:0323a19": "持具三不退，「佛知」者得記之由，下去得記可",
    "T34n1719_09a:0323a20": "知。「修習云行」者，前非無行不別而別，至此",
    "T34n1719_09a:0323a21": "最得行名故也。「證諸」者，諸言正表斷三十",
    "T34n1719_09a:0323a22": "品。言「無垢」者，初住已得，為順《大經》且從",
    "T34n1719_09a:0323a23": "初地；若云入金剛定，義當等覺，合在第十",
    "T34n1719_09a:0323a24": "地中。此中明信等五根乃至八正者，釋佛",
    "T34n1719_09a:0323a25": "道也。所行之道不逾七科，隨要略明信後",
    "T34n1719_09a:0323a26": "四科耳。",
    "T34n1719_09a:0323a27": "法華文句記卷第九上"
}