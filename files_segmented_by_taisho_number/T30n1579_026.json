{
    "T30n1579_026:0424a02": "瑜伽師地論卷第二十六",
    "T30n1579_026:0424a04": "彌勒菩薩說",
    "T30n1579_026:0424a05": "三藏法師玄奘奉　詔譯",
    "T30n1579_026:0424a06": "本地分中聲聞地第十三第二瑜伽處之一",
    "T30n1579_026:0424a07": "問於如前所舉所開示出離地中。有幾品",
    "T30n1579_026:0424a08": "類補特伽羅。能證出離。云何建立補特伽",
    "T30n1579_026:0424a09": "羅。云何所緣。云何教授。云何學。云何隨順學",
    "T30n1579_026:0424a10": "法。云何瑜伽壞。云何瑜伽。云何作意。云何瑜",
    "T30n1579_026:0424a11": "伽師所作幾種瑜伽師。云何瑜伽修。云何修",
    "T30n1579_026:0424a12": "果。幾種補特伽羅異門。幾種補特伽羅。幾",
    "T30n1579_026:0424a13": "種建立補特伽羅因緣。有幾種魔幾種魔",
    "T30n1579_026:0424a14": "事。云何發趣空無有果。嗢柁南曰。",
    "T30n1579_026:0424a15": "諸補特伽羅　　建立所緣教",
    "T30n1579_026:0424a16": "學隨順學法　　壞瑜伽作意",
    "T30n1579_026:0424a17": "瑜伽師作修　　果門數取趣",
    "T30n1579_026:0424a18": "因魔事無果　　是皆當廣說",
    "T30n1579_026:0424a19": "補特伽羅品類差別有二十八種。云何二十",
    "T30n1579_026:0424a20": "八。謂鈍根者。利根者。貪增上者。瞋增上者。",
    "T30n1579_026:0424a21": "癡增上者。慢增上者。尋思增上者。得平等者。",
    "T30n1579_026:0424a22": "薄塵性者。行向者。住果者。隨信行者。隨法",
    "T30n1579_026:0424a23": "行者。信勝解者。見至者。身證者。極七返有",
    "T30n1579_026:0424a24": "者。家家者。一間者。中般涅槃者。生般涅槃",
    "T30n1579_026:0424a25": "者。無行般涅槃者。有行般涅槃者。上流者。",
    "T30n1579_026:0424a26": "時解脫者。不動法者。慧解脫者。俱分解脫者。",
    "T30n1579_026:0424a27": "云何鈍根補特伽羅。謂有補特伽羅成就",
    "T30n1579_026:0424a28": "鈍根。於所知事遲鈍運轉微劣運轉。如前",
    "T30n1579_026:0424a29": "已說。此復二種。應知其相。一者本來鈍根",
    "T30n1579_026:0424a30": "種姓。二者未善修習諸根。云何利根補特",
    "T30n1579_026:0424b01": "伽羅。謂有補特伽羅成就利根。於所知事",
    "T30n1579_026:0424b02": "不遲鈍運轉不微劣運轉。如前已說。此亦",
    "T30n1579_026:0424b03": "二種。應知其相。一者本來利根種姓。二者",
    "T30n1579_026:0424b04": "已善修習諸根。云何貪增上補特伽羅。謂有",
    "T30n1579_026:0424b05": "補特伽羅。先餘生中於貪煩惱。已修已習已",
    "T30n1579_026:0424b06": "多修習。由是因緣今此生中於所愛事。有",
    "T30n1579_026:0424b07": "猛利貪有長時貪。是名貪增上補特伽羅。",
    "T30n1579_026:0424b08": "云何瞋增上補特伽羅。謂有補特伽羅。先餘",
    "T30n1579_026:0424b09": "生中於瞋煩惱。已修已習已多修習。由是因",
    "T30n1579_026:0424b10": "緣今此生中於所憎事。有猛利瞋有長時",
    "T30n1579_026:0424b11": "瞋。是名瞋增上補特伽羅。云何癡增上補特",
    "T30n1579_026:0424b12": "伽羅。謂有補特伽羅。先餘生中於癡煩惱。",
    "T30n1579_026:0424b13": "已修已習已多修習。由是因緣今此生中於",
    "T30n1579_026:0424b14": "所愚事。有猛利癡有長時癡。是名癡增上",
    "T30n1579_026:0424b15": "補特伽羅。云何慢增上補特伽羅。謂有補特",
    "T30n1579_026:0424b16": "伽羅。先餘生中於慢煩惱。已修已習已多修",
    "T30n1579_026:0424b17": "習。由是因緣今此生中於所慢事。有猛利",
    "T30n1579_026:0424b18": "慢有長時慢。是名慢增上補特伽羅。云何",
    "T30n1579_026:0424b19": "尋思增上補特伽羅。謂有補特伽羅。先餘",
    "T30n1579_026:0424b20": "生中於其尋思。已修已習已多修習。由是因",
    "T30n1579_026:0424b21": "緣今此生中於所尋思事。有猛利尋思有",
    "T30n1579_026:0424b22": "長時尋思。是名尋思增上補特伽羅。云何得",
    "T30n1579_026:0424b23": "平等補特伽羅。謂有補特伽羅。先餘生中雖",
    "T30n1579_026:0424b24": "於貪瞋癡慢尋思。不修不習不多修習。而",
    "T30n1579_026:0424b25": "於彼法未見過患。未能厭壞未善推求。",
    "T30n1579_026:0424b26": "由是因緣於所愛所憎所愚所慢所尋思事。",
    "T30n1579_026:0424b27": "無猛利貪無長時貪。然如彼事貪得現行。",
    "T30n1579_026:0424b28": "如貪瞋癡慢尋思亦爾。是名得平等補特伽",
    "T30n1579_026:0424b29": "羅。云何薄塵性補特伽羅。謂有補特伽羅。",
    "T30n1579_026:0424b30": "先餘生中於貪煩惱。不修不習不多修習。",
    "T30n1579_026:0424c01": "已能於彼多見過患。已能厭壞已善推求。",
    "T30n1579_026:0424c02": "由是因緣今此生中於所愛事。會遇現前",
    "T30n1579_026:0424c03": "眾多美妙上品境中起微劣貪。於其中品",
    "T30n1579_026:0424c04": "下品境中貪全不起。如貪瞋癡慢尋思應",
    "T30n1579_026:0424c05": "知亦爾。是名薄塵性補特伽羅。云何行向補",
    "T30n1579_026:0424c06": "特伽羅。謂行四向補特伽羅。何等為四。一",
    "T30n1579_026:0424c07": "預流果向。二一來果向。三不還果向。四阿羅",
    "T30n1579_026:0424c08": "漢果向。是名行向補特伽羅。云何住果補",
    "T30n1579_026:0424c09": "特伽羅。謂住四果補特伽羅。何等為四。",
    "T30n1579_026:0424c10": "一預流果。二一來果。三不還果。四阿羅漢",
    "T30n1579_026:0424c11": "果。是名住果補特伽羅。云何隨信行補特",
    "T30n1579_026:0424c12": "伽羅。謂有補特伽羅。從他求請教授教",
    "T30n1579_026:0424c13": "誡。由此力故修證果行。非如所聞所受所",
    "T30n1579_026:0424c14": "究竟。所思所量所觀察法。自有功能自有",
    "T30n1579_026:0424c15": "勢力隨法修行。唯由隨他補特伽羅信而",
    "T30n1579_026:0424c16": "修行。是名隨信行補特伽羅。云何隨法行補",
    "T30n1579_026:0424c17": "特伽羅。謂有補特伽羅。如其所聞所受所究",
    "T30n1579_026:0424c18": "竟。所思所量所觀察法。自有功能自有勢",
    "T30n1579_026:0424c19": "力隨法修行。不從他求教授教誡修證果",
    "T30n1579_026:0424c20": "行。是名隨法行補特伽羅。云何信勝解補特",
    "T30n1579_026:0424c21": "伽羅。謂即隨信行補特伽羅。因他教授教",
    "T30n1579_026:0424c22": "誡。於沙門果得觸證時。名信勝解補特伽",
    "T30n1579_026:0424c23": "羅。云何見至補特伽羅。謂即隨法行補特",
    "T30n1579_026:0424c24": "伽羅。於沙門果得觸證時。說名見至補特",
    "T30n1579_026:0424c25": "伽羅。云何身證補特伽羅。謂有補特伽羅。",
    "T30n1579_026:0424c26": "於八解脫順逆入出。身作證多安住。而未",
    "T30n1579_026:0424c27": "能得諸漏永盡。是名身證補特伽羅。云何",
    "T30n1579_026:0424c28": "名為極七返有補特伽羅。謂有補特伽羅。已",
    "T30n1579_026:0424c29": "能永斷薩迦耶見戒禁取疑三種結故。得預",
    "T30n1579_026:0424c30": "流果成無墮法定趣菩提。極七返有天人",
    "T30n1579_026:0425a01": "往來。極至七返證苦邊際。如是名為極七",
    "T30n1579_026:0425a02": "返有補特伽羅。云何家家補特伽羅。謂有二",
    "T30n1579_026:0425a03": "種家家。一天家家。二人家家。天家家者。謂",
    "T30n1579_026:0425a04": "於天上從家至家。若往若來證苦邊際。人",
    "T30n1579_026:0425a05": "家家者。謂於人間從家至家。若往若來證",
    "T30n1579_026:0425a06": "苦邊際。當知此二俱是預流補特伽羅。云何",
    "T30n1579_026:0425a07": "一間補特伽羅。謂即一來補特伽羅。行不",
    "T30n1579_026:0425a08": "還果向已。能永斷欲界煩惱上品中品。唯",
    "T30n1579_026:0425a09": "餘下品。唯更受一欲界天有。即於彼處得",
    "T30n1579_026:0425a10": "般涅槃。不復還來生此世間。是名一間補",
    "T30n1579_026:0425a11": "特伽羅。云何中般涅槃補特伽羅。謂有三種",
    "T30n1579_026:0425a12": "中般涅槃補特伽羅。一有一種中般涅槃補",
    "T30n1579_026:0425a13": "特伽羅。從此沒已中有續生。中有生已便",
    "T30n1579_026:0425a14": "般涅槃。如小札火微星纔舉即便謝滅。二有",
    "T30n1579_026:0425a15": "一種中般涅槃補特伽羅。從此沒已中有續",
    "T30n1579_026:0425a16": "生。中有生已少時經停。未趣生有便般涅",
    "T30n1579_026:0425a17": "槃。如鐵摶鋌炎熾赫然鎚鍛星流未下便滅。",
    "T30n1579_026:0425a18": "三有一種中般涅槃補特伽羅。從此沒已中",
    "T30n1579_026:0425a19": "有續生。中有生已往趣生有。未得生有便",
    "T30n1579_026:0425a20": "般涅槃。如彼熱鐵椎鍛星流下未至地即",
    "T30n1579_026:0425a21": "便謝滅。如是三種中般涅槃補特伽羅。總說",
    "T30n1579_026:0425a22": "為一中般涅槃補特伽羅。云何生般涅槃補",
    "T30n1579_026:0425a23": "特伽羅。謂纔生彼已便般涅槃。是名生般",
    "T30n1579_026:0425a24": "涅槃補特伽羅。云何無行般涅槃補特伽羅。",
    "T30n1579_026:0425a25": "謂生彼已不起加行不作功用。不由勞",
    "T30n1579_026:0425a26": "倦道現在前而般涅槃。是名無行般涅槃補",
    "T30n1579_026:0425a27": "特伽羅。云何有行般涅槃補特伽羅。謂彼生",
    "T30n1579_026:0425a28": "已發起加行作大功用。由極勞倦道現在",
    "T30n1579_026:0425a29": "前而般涅槃。是名有行般涅槃補特伽羅。云",
    "T30n1579_026:0425b01": "何上流補特伽羅。謂有不還補特伽羅。從此",
    "T30n1579_026:0425b02": "上生初靜慮已。住於彼處不般涅槃。從彼",
    "T30n1579_026:0425b03": "沒已展轉上生諸所生處。乃至或到色究竟",
    "T30n1579_026:0425b04": "天。或到非想非非想處。是名上流補特伽",
    "T30n1579_026:0425b05": "羅。云何時解脫補特伽羅。謂有補特伽羅。",
    "T30n1579_026:0425b06": "鈍根種姓於諸世間現法樂住容有退失。",
    "T30n1579_026:0425b07": "或思自害或守解脫。勵力勤修不放逸行。",
    "T30n1579_026:0425b08": "謂防退失增上力故。或唯安住自分善品。",
    "T30n1579_026:0425b09": "或經彼彼日夜剎那瞚息須臾勵力勝進。",
    "T30n1579_026:0425b10": "乃至未證最極猛利。是名時解脫補特伽",
    "T30n1579_026:0425b11": "羅。云何不動法補特伽羅。謂有補特伽羅。與",
    "T30n1579_026:0425b12": "上相違。當知是名不動法補特伽羅。云何",
    "T30n1579_026:0425b13": "慧解脫補特伽羅。謂有補特伽羅。已能證得",
    "T30n1579_026:0425b14": "諸漏永盡。於八解脫未能身證具足安住。",
    "T30n1579_026:0425b15": "是名慧解脫補特伽羅。云何俱分解脫補特",
    "T30n1579_026:0425b16": "伽羅。謂有補特伽羅。已能證得諸漏永盡。",
    "T30n1579_026:0425b17": "於八解脫身已作證具足安住。於煩惱障",
    "T30n1579_026:0425b18": "分及解脫障分。心俱解脫。是名俱分解脫補",
    "T30n1579_026:0425b19": "特伽羅。",
    "T30n1579_026:0425b20": "云何建立補特伽羅。謂由十一差別道理。應",
    "T30n1579_026:0425b21": "知建立補特伽羅。云何十一差別道理。一根",
    "T30n1579_026:0425b22": "差別故。二眾差別故。三行差別故。四願差別",
    "T30n1579_026:0425b23": "故。五行迹差別故。六道果差別故。七加行差",
    "T30n1579_026:0425b24": "別故。八定差別故。九生差別故。十退不退差",
    "T30n1579_026:0425b25": "別故。十一障差別故。",
    "T30n1579_026:0425b26": "補特伽羅。謂根差別故建立二種補特伽羅。",
    "T30n1579_026:0425b27": "一者鈍根。二者利根。云何由眾差別建立",
    "T30n1579_026:0425b28": "補特伽羅。謂眾差別故建立七種補特伽羅。",
    "T30n1579_026:0425b29": "謂比丘比丘尼式叉摩那。勞策男勞策女。",
    "T30n1579_026:0425c01": "近事男近事女。云何由行差別建立補特伽",
    "T30n1579_026:0425c02": "羅。謂行差別故建立七種補特伽羅。謂若貪",
    "T30n1579_026:0425c03": "增上補特伽羅名貪行者。若瞋增上補特伽",
    "T30n1579_026:0425c04": "羅名瞋行者。若癡增上補特伽羅名癡行者。",
    "T30n1579_026:0425c05": "若慢增上補特伽羅名慢行者。若尋思增上",
    "T30n1579_026:0425c06": "補特伽羅名尋思行者。若得平等補特伽羅",
    "T30n1579_026:0425c07": "名等分行者。若薄塵性補特伽羅名薄塵",
    "T30n1579_026:0425c08": "行者。問貪行補特伽羅應知何相。答貪行補",
    "T30n1579_026:0425c09": "特伽羅。於諸微劣所愛事中。尚能生起最極",
    "T30n1579_026:0425c10": "厚重上品貪纏。何況中品上品境界。又此貪",
    "T30n1579_026:0425c11": "纏住在身中。經久相續長時隨縛。由貪纏",
    "T30n1579_026:0425c12": "故為可愛法之所制伏。不能制伏彼可愛",
    "T30n1579_026:0425c13": "法。諸根悅懌諸根不強。諸根不澀。諸根不",
    "T30n1579_026:0425c14": "麁。為性不好以惡身語損惱於他。難使",
    "T30n1579_026:0425c15": "遠離難使厭患。下劣勝解。事業堅牢。事業",
    "T30n1579_026:0425c16": "久固。禁戒堅牢。禁戒久固。能忍能受。於資",
    "T30n1579_026:0425c17": "生具。為性耽染深生愛重。多喜多悅遠離",
    "T30n1579_026:0425c18": "顰蹙。舒顏平視含笑先言。如是等類應知",
    "T30n1579_026:0425c19": "是名貪行者相。問瞋行補特伽羅應知何相。",
    "T30n1579_026:0425c20": "答瞋行補特伽羅。於諸微劣所憎事中。尚能",
    "T30n1579_026:0425c21": "生起最極厚重上品瞋纏。何況中品上品境",
    "T30n1579_026:0425c22": "界。又此瞋纏住在身中。經久相續長時隨縛。",
    "T30n1579_026:0425c23": "由此瞋纏為可憎法之所制伏。不能制",
    "T30n1579_026:0425c24": "伏彼可憎法。諸根枯槁諸根剛強。諸根疎",
    "T30n1579_026:0425c25": "澀諸根麁燥。為性好樂以惡身語損惱於",
    "T30n1579_026:0425c26": "他。易令遠離易令厭患。兇暴強口形相稜",
    "T30n1579_026:0425c27": "層無多勝解。事業不堅事業不固。禁戒不",
    "T30n1579_026:0425c28": "堅禁戒不固。不忍不受多憂多惱。性好違",
    "T30n1579_026:0425c29": "背所取不順。性多愁慼性好麁言。多懷",
    "T30n1579_026:0426a01": "嫌恨意樂慘烈。悖惡尤䖧好相拒對。得少語",
    "T30n1579_026:0426a02": "言多恚多憤。憔悴而住喜生忿怒。眉面顰",
    "T30n1579_026:0426a03": "蹙恒不舒顏邪精下視。於他榮利多憎多",
    "T30n1579_026:0426a04": "嫉。如是等類應知是名瞋行者相。問癡行",
    "T30n1579_026:0426a05": "補特伽羅應知何相。答癡行補特伽羅。於諸",
    "T30n1579_026:0426a06": "微劣所愚事中。尚能生起最極厚重上品癡",
    "T30n1579_026:0426a07": "纏。何況中品上品境界。又此癡纏住在身",
    "T30n1579_026:0426a08": "中。經久相續長時隨縛。由此癡纏為可癡",
    "T30n1579_026:0426a09": "法之所制伏。不能制伏彼可癡法。諸根闇",
    "T30n1579_026:0426a10": "鈍諸根愚昧諸根羸劣。身業慢緩語業慢緩。",
    "T30n1579_026:0426a11": "惡思所思惡說所說惡作所作。嬾墮懈怠起",
    "T30n1579_026:0426a12": "不圓滿。詞辯薄弱性不聰敏念多忘失。不",
    "T30n1579_026:0426a13": "正知住所取左僻。難使遠離難使厭患。下",
    "T30n1579_026:0426a14": "劣勝解。頑騃瘖瘂以手代言。無有力能領",
    "T30n1579_026:0426a15": "解善說惡說法義。緣所牽纏他所引奪他",
    "T30n1579_026:0426a16": "所策使。如是等類應知是名癡行者相。問",
    "T30n1579_026:0426a17": "慢行補特伽羅應知何相。答慢行補特伽羅。",
    "T30n1579_026:0426a18": "於諸微劣所慢事中。尚能生起最極厚重上",
    "T30n1579_026:0426a19": "品慢纏。何況中品上品境界。又此慢纏住",
    "T30n1579_026:0426a20": "在身中。經久相續長時隨縛。由慢纏故為",
    "T30n1579_026:0426a21": "可慢法之所制伏。不能制伏彼可慢法。諸",
    "T30n1579_026:0426a22": "根掉動諸根高舉。諸根散亂勤樂嚴身。言",
    "T30n1579_026:0426a23": "語高大不樂謙下。於其父母眷屬師長。不",
    "T30n1579_026:0426a24": "能時時如法承事。多懷憍傲不能以身",
    "T30n1579_026:0426a25": "禮敬問訊。合掌迎逆修和敬業。自高自舉陵",
    "T30n1579_026:0426a26": "蔑他人。樂著利養樂著恭敬。樂著世間稱",
    "T30n1579_026:0426a27": "譽聲頌。所為輕舉喜作嘲調。難使遠離難",
    "T30n1579_026:0426a28": "使厭患。廣大勝解微劣慈悲。計我有情命",
    "T30n1579_026:0426a29": "者養者補特伽羅生者等見。多分上品多怨",
    "T30n1579_026:0426b01": "多恨。如是等類應知是名慢行者相。問尋",
    "T30n1579_026:0426b02": "思行補特伽羅應知何相。答尋思行補特伽",
    "T30n1579_026:0426b03": "羅。於諸微劣所尋思事。尚能發起最極厚重",
    "T30n1579_026:0426b04": "上品尋思纏。何況中品上品境界。此尋思纏",
    "T30n1579_026:0426b05": "住在身中。經久相續長時隨縛。由此纏故",
    "T30n1579_026:0426b06": "為可尋思法之所制伏。不能制伏可尋思",
    "T30n1579_026:0426b07": "法。諸根不住諸根飄舉。諸根掉動諸根散亂。",
    "T30n1579_026:0426b08": "身業誤失語業誤失。難使遠離難使厭患。",
    "T30n1579_026:0426b09": "喜為戲論樂著戲論。多惑多疑多懷樂欲。",
    "T30n1579_026:0426b10": "禁戒不堅禁戒不定。事業不堅事業不定。",
    "T30n1579_026:0426b11": "多懷恐慮念多忘失。不樂遠離多樂散動。",
    "T30n1579_026:0426b12": "於諸世間種種妙事。貪欲隨流翹勤無惰起",
    "T30n1579_026:0426b13": "發圓滿。如是等類應知是名尋思行者相。",
    "T30n1579_026:0426b14": "如是名為由行差別建立補特伽羅。云何",
    "T30n1579_026:0426b15": "由願差別建立補特伽羅。謂或有補特伽",
    "T30n1579_026:0426b16": "羅。於聲聞乘已發正願。或有補特伽羅。於",
    "T30n1579_026:0426b17": "獨覺乘已發正願。或有補特伽羅。於其大",
    "T30n1579_026:0426b18": "乘已發正願。當知此中若補特伽羅於聲",
    "T30n1579_026:0426b19": "聞乘已發正願。彼或聲聞種姓。或獨覺種",
    "T30n1579_026:0426b20": "姓。或大乘種姓。若補特伽羅於獨覺菩提已",
    "T30n1579_026:0426b21": "發正願。彼或獨覺種姓。或聲聞種姓。或大乘",
    "T30n1579_026:0426b22": "種姓。若補特伽羅於其大乘已發正願。彼",
    "T30n1579_026:0426b23": "或大乘種姓。或獨覺種姓。或聲聞種姓。若聲",
    "T30n1579_026:0426b24": "聞種姓補特伽羅。於獨覺菩提。或於無上",
    "T30n1579_026:0426b25": "正等菩提。已發正願。彼是聲聞種姓故。後時",
    "T30n1579_026:0426b26": "決定還捨彼願。必唯安住聲聞乘願。獨覺乘",
    "T30n1579_026:0426b27": "種姓。大乘種姓補特伽羅應知亦爾。此中",
    "T30n1579_026:0426b28": "所有補特伽羅願可移轉願可捨離。決定不",
    "T30n1579_026:0426b29": "可移轉種姓捨離種姓。今此義中當知唯",
    "T30n1579_026:0426c01": "說聲聞乘願。聲聞種姓補特伽羅。如是名",
    "T30n1579_026:0426c02": "為由願差別建立補特伽羅。云何由行迹",
    "T30n1579_026:0426c03": "差別建立補特伽羅。謂如所舉如所開",
    "T30n1579_026:0426c04": "示補特伽羅。依四行迹而得出離。何等為",
    "T30n1579_026:0426c05": "四。謂或有行迹是苦遲通。或有行迹是苦",
    "T30n1579_026:0426c06": "速通。或有行迹是樂遲通。或有行迹是樂",
    "T30n1579_026:0426c07": "速通。當知此中若鈍根性補特伽羅。未得",
    "T30n1579_026:0426c08": "根本靜慮。所有行迹。名苦遲通。若利根性",
    "T30n1579_026:0426c09": "補特伽羅。未得根本靜慮。所有行迹名苦",
    "T30n1579_026:0426c10": "速通。若鈍根性補特伽羅。已得根本靜慮",
    "T30n1579_026:0426c11": "所有行迹名樂遲通。若利根性補特伽羅。",
    "T30n1579_026:0426c12": "已得根本靜慮。所有行迹名樂速通。如是",
    "T30n1579_026:0426c13": "名為由行迹差別建立補特伽羅。云何由",
    "T30n1579_026:0426c14": "道果差別建立補特伽羅。謂行四向及住",
    "T30n1579_026:0426c15": "四果。行四向者。一預流果向補特伽羅。二一",
    "T30n1579_026:0426c16": "來果向補特伽羅。三不還果向補特伽羅。四",
    "T30n1579_026:0426c17": "阿羅漢果向補特伽羅。住四果者。一預流",
    "T30n1579_026:0426c18": "果。二一來果。三不還果。四阿羅漢果。若於",
    "T30n1579_026:0426c19": "向道轉彼名行向者。由向道故建立四種",
    "T30n1579_026:0426c20": "補特伽羅。若得沙門果彼名住果者。由道",
    "T30n1579_026:0426c21": "果故建立四種補特伽羅。如是名為由道",
    "T30n1579_026:0426c22": "果差別建立補特伽羅。云何由加行差別",
    "T30n1579_026:0426c23": "建立補特伽羅。謂隨信行及隨法行補特伽",
    "T30n1579_026:0426c24": "羅。若隨補特伽羅信勤修正行。名隨信行",
    "T30n1579_026:0426c25": "補特伽羅。若於諸法不待他緣。隨毘柰耶",
    "T30n1579_026:0426c26": "勤修正行。名隨法行補特伽羅。如是名為",
    "T30n1579_026:0426c27": "由加行差別建立補特伽羅。云何由定差",
    "T30n1579_026:0426c28": "別建立補特伽羅。謂身證補特伽羅。於八",
    "T30n1579_026:0426c29": "解脫身已作證具足安住。而未獲得諸漏",
    "T30n1579_026:0427a01": "永盡。當知如是補特伽羅於有色觀諸色",
    "T30n1579_026:0427a02": "解脫。內無色想觀外諸色解脫。淨解脫身",
    "T30n1579_026:0427a03": "作證具足住。空無邊處解脫。識無邊處解脫。",
    "T30n1579_026:0427a04": "無所有處解脫。非想非非想處解脫。想受滅",
    "T30n1579_026:0427a05": "解脫。已能順逆入出自在。如是名為由定",
    "T30n1579_026:0427a06": "差別建立補特伽羅。云何由生差別建立",
    "T30n1579_026:0427a07": "補特伽羅。謂極七返有。家家。一間。中般涅",
    "T30n1579_026:0427a08": "槃。生般涅槃。無行般涅槃。有行般涅槃。及以",
    "T30n1579_026:0427a09": "上流補特伽羅。如是名為由生差別建立",
    "T30n1579_026:0427a10": "補特伽羅。云何由退不退差別建立補特伽",
    "T30n1579_026:0427a11": "羅。謂由退故建立時解脫阿羅漢。彼於現",
    "T30n1579_026:0427a12": "法樂住容有退失。由不退故建立不動法",
    "T30n1579_026:0427a13": "阿羅漢。彼於現法樂住定無退失。如是名",
    "T30n1579_026:0427a14": "為由退不退差別建立補特伽羅。云何由",
    "T30n1579_026:0427a15": "障差別建立補特伽羅。謂慧解脫及俱分解",
    "T30n1579_026:0427a16": "脫阿羅漢。慧解脫阿羅漢者。謂已解脫煩",
    "T30n1579_026:0427a17": "惱障未解脫定障。俱分解脫阿羅漢者。謂",
    "T30n1579_026:0427a18": "已解脫煩惱障及已解脫定障。是故說名",
    "T30n1579_026:0427a19": "俱分解脫。如是名為由障差別建立補特",
    "T30n1579_026:0427a20": "伽羅。",
    "T30n1579_026:0427a21": "次第應知建立補特伽羅。",
    "T30n1579_026:0427a22": "云何所緣。謂有四種所緣境事。何等為四。",
    "T30n1579_026:0427a23": "一者遍滿所緣境事。二者淨行所緣境事。三",
    "T30n1579_026:0427a24": "者善巧所緣境事。四者淨惑所緣境事。",
    "T30n1579_026:0427a25": "遍滿所緣境事。謂復四種。一有分別影像。",
    "T30n1579_026:0427a26": "二無分別影像。三事邊際性。四所作成辦。",
    "T30n1579_026:0427a27": "云何有分別影像。謂如有一或聽聞正法。",
    "T30n1579_026:0427a28": "或教授教誡為所依止。或見或聞或分別故。",
    "T30n1579_026:0427a29": "於所知事同分影像。由三摩呬多地毘鉢舍",
    "T30n1579_026:0427b01": "那行。觀察簡擇極簡擇遍尋思遍伺察。所",
    "T30n1579_026:0427b02": "知事者。謂或不淨。或慈愍。或緣性緣起。或界",
    "T30n1579_026:0427b03": "差別。或阿那波那念。或蘊善巧。或界善巧。或",
    "T30n1579_026:0427b04": "處善巧。或緣起善巧。或處非處善巧。或下",
    "T30n1579_026:0427b05": "地麁性上地靜性。或苦諦集諦。滅諦道諦。",
    "T30n1579_026:0427b06": "是名所知事。此所知事或依教授教誡。或",
    "T30n1579_026:0427b07": "聽聞正法為所依止。令三摩呬多地作意",
    "T30n1579_026:0427b08": "現前。即於彼法而起勝解。即於彼所知事",
    "T30n1579_026:0427b09": "而起勝解。彼於爾時。於所知事。如現領受",
    "T30n1579_026:0427b10": "勝解而轉。雖彼所知事非現領受和合現",
    "T30n1579_026:0427b11": "前。亦非所餘彼種類物。然由三摩呬多地勝",
    "T30n1579_026:0427b12": "解領受相似作意領受。彼所知事相似顯現。",
    "T30n1579_026:0427b13": "由此道理名所知事同分影像。修觀行者。",
    "T30n1579_026:0427b14": "推求此故。於彼本性所知事中。觀察審定",
    "T30n1579_026:0427b15": "功德過失。是名有分別影像。云何無分別影",
    "T30n1579_026:0427b16": "像。謂修觀行者。受取如是影像相已。不",
    "T30n1579_026:0427b17": "復觀察簡擇極簡擇遍尋思遍伺察。然即",
    "T30n1579_026:0427b18": "於此所緣影像。以奢摩他行寂靜其心。即",
    "T30n1579_026:0427b19": "是九種行相令心安住。謂令心內住等住。安",
    "T30n1579_026:0427b20": "住近住。調伏寂靜。最極寂靜。一趣等持。彼",
    "T30n1579_026:0427b21": "於爾時成無分別影像所緣。即於如是所",
    "T30n1579_026:0427b22": "緣影像。一向一趣安住其念。不復觀察簡",
    "T30n1579_026:0427b23": "擇極簡擇遍尋思遍伺察。是名無分別影",
    "T30n1579_026:0427b24": "像。即此影像亦名影像。亦名三摩地相。亦",
    "T30n1579_026:0427b25": "名三摩地所行境界。亦名三摩地口。亦名",
    "T30n1579_026:0427b26": "三摩地門。亦名作意處。亦名內分別體。亦",
    "T30n1579_026:0427b27": "名光影。如是等類當知名為所知事同分",
    "T30n1579_026:0427b28": "影像諸名差別。云何事邊際性。謂若所緣盡",
    "T30n1579_026:0427b29": "所有性如所有性。云何名為盡所有性。謂",
    "T30n1579_026:0427c01": "色蘊外更無餘色。受想行識蘊外更無有",
    "T30n1579_026:0427c02": "餘受想行識。一切有為事皆五法所攝。一切",
    "T30n1579_026:0427c03": "諸法界處所攝。一切所知事四聖諦攝。如是",
    "T30n1579_026:0427c04": "名為盡所有性。云何名為如所有性。謂若所",
    "T30n1579_026:0427c05": "緣是真實性是真如性。由四道理具道理",
    "T30n1579_026:0427c06": "性。謂觀待道理。作用道理。證成道理。法爾道",
    "T30n1579_026:0427c07": "理。如是若所緣境盡所有性如所有性。總",
    "T30n1579_026:0427c08": "說為一事邊際性。云何所作成辦。謂修觀",
    "T30n1579_026:0427c09": "行者。於奢摩他毘鉢舍那。若修若習若多",
    "T30n1579_026:0427c10": "修習為因緣故。諸緣影像所有作意皆得",
    "T30n1579_026:0427c11": "圓滿。此圓滿故便得轉依。一切麁重悉皆息",
    "T30n1579_026:0427c12": "滅。得轉依故超過影像。即於所知事有無",
    "T30n1579_026:0427c13": "分別。現量智見生。入初靜慮者得初靜",
    "T30n1579_026:0427c14": "慮時。於初靜慮所行境界。入第二第三第",
    "T30n1579_026:0427c15": "四靜慮者。得第二第三第四靜慮時。於",
    "T30n1579_026:0427c16": "第二第三第四靜慮所行境界。入空無邊處。",
    "T30n1579_026:0427c17": "識無邊處。無所有處。非想非非想處者。",
    "T30n1579_026:0427c18": "得彼定時。即於彼定所行境界。如是名",
    "T30n1579_026:0427c19": "為所作成辦。如是四種所緣境事。遍行一",
    "T30n1579_026:0427c20": "切。隨入一切所緣境中。去來今世正等覺",
    "T30n1579_026:0427c21": "者共所宣說。是故說名遍滿所緣。又此所",
    "T30n1579_026:0427c22": "緣遍毘鉢舍那品。遍奢摩他品。遍一切",
    "T30n1579_026:0427c23": "事。遍真實事。遍因果相屬事。故名遍滿。",
    "T30n1579_026:0427c24": "謂若說有分別影像。即是此中毘鉢舍那品。",
    "T30n1579_026:0427c25": "若說無分別影像。即是此中奢摩他品。若",
    "T30n1579_026:0427c26": "說事邊際性。即是此中一切事真實事。若",
    "T30n1579_026:0427c27": "說所作成辦。即是此中因果相屬事。如佛",
    "T30n1579_026:0427c28": "世尊曾為長老頡隸伐多說如是義。曾聞",
    "T30n1579_026:0427c29": "長老頡隸伐多問世尊言。大德。諸有比丘",
    "T30n1579_026:0428a01": "勤修觀行是瑜伽師。能於所緣安住其心。",
    "T30n1579_026:0428a02": "為何於緣安住其心。云何於緣安住其心。",
    "T30n1579_026:0428a03": "齊何名為心善安住。佛告長老頡隸伐多。",
    "T30n1579_026:0428a04": "善哉善哉。汝今善能問如是義。汝今諦聽極",
    "T30n1579_026:0428a05": "善思惟。吾當為汝宣說開示。頡隸伐多。諸",
    "T30n1579_026:0428a06": "有比丘勤修觀行是瑜伽師。能於所緣安",
    "T30n1579_026:0428a07": "住其心。或樂淨行或樂善巧。或樂令心解",
    "T30n1579_026:0428a08": "脫諸漏。於相稱緣安住其心。於相似緣安",
    "T30n1579_026:0428a09": "住其心。於緣無倒安住其心。能於其中不",
    "T30n1579_026:0428a10": "捨靜慮。云何比丘勤修觀行是瑜伽師。",
    "T30n1579_026:0428a11": "於相稱緣安住其心。謂彼比丘若唯有貪",
    "T30n1579_026:0428a12": "行。應於不淨緣安住於心。如是名為於",
    "T30n1579_026:0428a13": "相稱緣安住其心。若唯有瞋行。應於慈愍",
    "T30n1579_026:0428a14": "安住其心。若唯有癡行。應於緣性緣起安",
    "T30n1579_026:0428a15": "住其心。若唯有慢行。應於界差別安住其",
    "T30n1579_026:0428a16": "心。若唯有尋思行。應於阿那波那念安住",
    "T30n1579_026:0428a17": "其心。如是名為於相稱緣安住其心。頡隸",
    "T30n1579_026:0428a18": "伐多。又彼比丘若愚諸行自相。愚我有情",
    "T30n1579_026:0428a19": "命者生者能養育者補特伽羅事。應於蘊善",
    "T30n1579_026:0428a20": "巧安住其心。若愚其因。應於界善巧安",
    "T30n1579_026:0428a21": "住其心。若愚其緣。應於處善巧安住其心。",
    "T30n1579_026:0428a22": "若愚無常苦空無我。應於緣起處非處善",
    "T30n1579_026:0428a23": "巧安住其心。若樂離欲界欲。應於諸欲麁",
    "T30n1579_026:0428a24": "性諸色靜性安住其心。若樂離色界欲。應",
    "T30n1579_026:0428a25": "於諸色麁性無色靜性安住其心。若樂通",
    "T30n1579_026:0428a26": "達。及樂解脫遍一切處薩迦耶事。應於苦",
    "T30n1579_026:0428a27": "諦集諦滅諦道諦安住其心。是名比丘勤",
    "T30n1579_026:0428a28": "修觀行是瑜伽師於相稱緣安住其心。頡",
    "T30n1579_026:0428a29": "隸伐多。云何比丘勤修觀行是瑜伽師於",
    "T30n1579_026:0428b01": "相似緣安住其心。謂彼比丘於彼彼所知",
    "T30n1579_026:0428b02": "事。為欲簡擇極簡擇遍尋思遍伺察故。",
    "T30n1579_026:0428b03": "於先所見所聞所覺所知事。由見聞覺知增",
    "T30n1579_026:0428b04": "上力故。以三摩呬多地作意思惟分別。而",
    "T30n1579_026:0428b05": "起勝解。彼雖於其本所知事。不能和合現",
    "T30n1579_026:0428b06": "前觀察。然與本事相似而生。於彼所緣有",
    "T30n1579_026:0428b07": "彼相似。唯智唯見唯正憶念。又彼比丘於",
    "T30n1579_026:0428b08": "時時間令心寂靜。於時時間依增上慧法",
    "T30n1579_026:0428b09": "毘鉢舍那勤修觀行。是名比丘勤修觀行",
    "T30n1579_026:0428b10": "是瑜伽師於相似緣安住其心。頡隸伐多。",
    "T30n1579_026:0428b11": "云何比丘勤修觀行是瑜伽師於緣無倒",
    "T30n1579_026:0428b12": "安住其心。謂若比丘勤修觀行是瑜伽師",
    "T30n1579_026:0428b13": "於所緣境安住其心。隨應解了所知境界。",
    "T30n1579_026:0428b14": "如實無倒能遍了知。是名比丘勤修觀行",
    "T30n1579_026:0428b15": "是瑜伽師於緣無倒安住其心。頡隸伐多。",
    "T30n1579_026:0428b16": "云何比丘勤修觀行是瑜伽師能於其中",
    "T30n1579_026:0428b17": "不捨靜慮。謂若比丘勤修觀行是瑜伽師",
    "T30n1579_026:0428b18": "如是於緣正修行時。無間加行殷重加行。",
    "T30n1579_026:0428b19": "於時時間修習止相舉相捨相。由修由習",
    "T30n1579_026:0428b20": "由多修習為因緣故。一切麁重悉皆息滅。",
    "T30n1579_026:0428b21": "隨得觸證所依清淨。於所知事由現見故。",
    "T30n1579_026:0428b22": "隨得觸證所緣清淨。由離貪故隨得觸證",
    "T30n1579_026:0428b23": "心遍清淨。離無明故。隨得觸證智遍清淨。",
    "T30n1579_026:0428b24": "是名比丘勤修觀行是瑜伽師能於其中",
    "T30n1579_026:0428b25": "不捨靜慮。頡隸伐多。為此比丘於所緣",
    "T30n1579_026:0428b26": "境安住其心。如是於緣安住其心。如是於",
    "T30n1579_026:0428b27": "緣安住心已名善安住。世尊此中重說頌",
    "T30n1579_026:0428b28": "曰。",
    "T30n1579_026:0428b29": "行者行諸相　　知一切實義",
    "T30n1579_026:0428c01": "常於影靜慮　　得證遍清淨",
    "T30n1579_026:0428c02": "此中說言行者行諸相者。由此宣說修觀",
    "T30n1579_026:0428c03": "行者於止舉捨相。無間修行殷重修行。若復",
    "T30n1579_026:0428c04": "說言知一切實義者。由此宣說事邊際性。",
    "T30n1579_026:0428c05": "若復說言常於影靜慮者。由此宣說有分別",
    "T30n1579_026:0428c06": "影像無分別影像。若復說言得證遍清淨者。",
    "T30n1579_026:0428c07": "由此宣說所作成辦。此中世尊復說頌曰。",
    "T30n1579_026:0428c08": "於心相遍知　　能受遠離味",
    "T30n1579_026:0428c09": "靜慮常委念　　受喜樂離染",
    "T30n1579_026:0428c10": "此中說言於心相遍知者。謂有分別影像。無",
    "T30n1579_026:0428c11": "分別影像以心相名說。事邊際性以遍知",
    "T30n1579_026:0428c12": "名說。若復說言能受遠離味者。由此宣說",
    "T30n1579_026:0428c13": "於其所緣正修行者樂斷樂修。若復說言靜",
    "T30n1579_026:0428c14": "慮常委念者。由此宣說於奢摩他毘鉢舍",
    "T30n1579_026:0428c15": "那。常勤修習委練修習。若復說言受喜樂離",
    "T30n1579_026:0428c16": "染者。由此宣說所作成辦。當知如是遍滿",
    "T30n1579_026:0428c17": "所緣。隨順淨教契合正理。如是名為遍滿",
    "T30n1579_026:0428c18": "所緣。",
    "T30n1579_026:0428c19": "緣起界差別。阿那波那念等所緣差別。云何",
    "T30n1579_026:0428c20": "不淨所緣。謂略說有六種不淨。一朽穢不",
    "T30n1579_026:0428c21": "淨。二苦惱不淨。三下劣不淨。四觀待不淨。五",
    "T30n1579_026:0428c22": "煩惱不淨。六速壞不淨。云何名為朽穢不",
    "T30n1579_026:0428c23": "淨。謂此不淨略依二種。一者依內二者依",
    "T30n1579_026:0428c24": "外。云何依內朽穢不淨。謂內身中髮毛爪",
    "T30n1579_026:0428c25": "齒。塵垢皮肉。骸骨筋脈。心膽肝肺。大腸小",
    "T30n1579_026:0428c26": "腸。生藏熟藏。肚胃脾腎。膿血熱痰。肪膏",
    "T30n1579_026:0428c27": "肌髓。腦膜洟唾。淚汗屎尿。如是等類名為",
    "T30n1579_026:0428c28": "依內朽穢不淨。云何依外朽穢不淨。謂或青",
    "T30n1579_026:0428c29": "瘀或復膿爛。或復變壞或復膖脹。或復食",
    "T30n1579_026:0429a01": "噉或復變赤。或復散壞或骨。或鎖或復骨鎖。",
    "T30n1579_026:0429a02": "或屎所作或尿所作。或唾所作或洟所作。或",
    "T30n1579_026:0429a03": "血所塗或膿所塗。或便穢處。如是等類名",
    "T30n1579_026:0429a04": "為依外朽穢不淨。如是依內朽穢不淨。及依",
    "T30n1579_026:0429a05": "外朽穢不淨。總說為一朽穢不淨。云何名為",
    "T30n1579_026:0429a06": "苦惱不淨。謂順苦受觸為緣所生。若身若心",
    "T30n1579_026:0429a07": "不平等受受所攝。如是名為苦惱不淨。云何",
    "T30n1579_026:0429a08": "名為下劣不淨。謂最下劣事最下劣界。所謂",
    "T30n1579_026:0429a09": "欲界。除此更無極下極劣最極鄙穢餘界可",
    "T30n1579_026:0429a10": "得。如是名為下劣不淨。云何名為觀待不",
    "T30n1579_026:0429a11": "淨。謂如有一劣清淨事。觀待其餘勝清淨",
    "T30n1579_026:0429a12": "事便似不淨。如待無色勝清淨事。色界諸",
    "T30n1579_026:0429a13": "法便似不淨。待薩迦耶寂滅涅槃。乃至有頂",
    "T30n1579_026:0429a14": "皆似不淨。如是等類一切名為觀待不淨。",
    "T30n1579_026:0429a15": "云何名為煩惱不淨。謂三界中所有一切結",
    "T30n1579_026:0429a16": "縛隨眠隨煩惱纏。一切名為煩惱不淨。云何",
    "T30n1579_026:0429a17": "名為速壞不淨。謂五取蘊無常無恒不可保",
    "T30n1579_026:0429a18": "信變壞法性。如是名為速壞不淨。如是",
    "T30n1579_026:0429a19": "不淨是能清淨貪行所緣。貪有五種。一於",
    "T30n1579_026:0429a20": "內身欲欲欲貪。二於外身婬欲婬貪。三境",
    "T30n1579_026:0429a21": "欲境貪。四色欲色貪。五薩迦耶欲薩迦耶貪。",
    "T30n1579_026:0429a22": "是名五貪。為欲令此五種欲貪斷滅除遣",
    "T30n1579_026:0429a23": "不現行故。建立六種不淨所緣。謂由依內",
    "T30n1579_026:0429a24": "朽穢不淨所緣故。令於內身欲欲欲貪心",
    "T30n1579_026:0429a25": "得清淨。由依外朽穢不淨所緣故。令於外",
    "T30n1579_026:0429a26": "身婬欲婬貪心得清淨。婬相應貪復有四",
    "T30n1579_026:0429a27": "種。一顯色貪。二形色貪。三妙觸貪。四承事",
    "T30n1579_026:0429a28": "貪。由依四外不淨所緣。於此四種相應婬",
    "T30n1579_026:0429a29": "貪。心得清淨。若於青瘀或於膿爛。或於變",
    "T30n1579_026:0429b01": "壞或於膖脹。或於食噉作意思惟。於顯色",
    "T30n1579_026:0429b02": "貪令心清淨。若於變赤作意思惟。於形色",
    "T30n1579_026:0429b03": "貪令心清淨。若於其骨若於其鎖。若於骨",
    "T30n1579_026:0429b04": "鎖作意思惟。於妙觸貪令心清淨。若於散",
    "T30n1579_026:0429b05": "壞作意思惟。於承事貪令心清淨。如是四",
    "T30n1579_026:0429b06": "種名於婬貪令心清淨。是故世尊乃至所",
    "T30n1579_026:0429b07": "有依外朽穢不淨差別。皆依四種憺怕路而",
    "T30n1579_026:0429b08": "正建立。謂若說言由憺怕路見彼彼屍死。",
    "T30n1579_026:0429b09": "經一日或經二日或經七日。烏鵲餓狗。",
    "T30n1579_026:0429b10": "鵄鷲狐狼。野干禽獸之所食噉。便取其相",
    "T30n1579_026:0429b11": "以譬彼身。亦如是性亦如是類。不能超過",
    "T30n1579_026:0429b12": "如是法性。此即顯示始從青瘀乃至食噉。",
    "T30n1579_026:0429b13": "若復說言由憺怕路見彼彼屍。離皮肉血",
    "T30n1579_026:0429b14": "筋脈纏裹。此即顯示所有變赤。若復說言由",
    "T30n1579_026:0429b15": "憺怕路見彼彼骨或骨或鎖。此即顯示或骨",
    "T30n1579_026:0429b16": "或鎖或復骨鎖。若復說言由憺怕路見彼彼",
    "T30n1579_026:0429b17": "骨。手骨異處。足骨異處。臗骨異處膝骨異",
    "T30n1579_026:0429b18": "處。臂骨異處肘骨異處。脊骨異處髆骨異",
    "T30n1579_026:0429b19": "處。肋骨異處。頷輪齒鬘頂髑髏等各各分",
    "T30n1579_026:0429b20": "散。或經一年或二或三乃至七年。其色鮮",
    "T30n1579_026:0429b21": "白猶如螺貝或如鴿色。或見彼骨和雜塵",
    "T30n1579_026:0429b22": "土。此即顯示所有散壞。如是依外所有朽",
    "T30n1579_026:0429b23": "穢不淨所緣。令於四種婬相應貪心得清",
    "T30n1579_026:0429b24": "淨。由苦惱不淨所緣及下劣不淨所緣故。",
    "T30n1579_026:0429b25": "令於境相應若欲若貪心得清淨。由觀待",
    "T30n1579_026:0429b26": "不淨所緣故。令於色相應若欲若貪心得",
    "T30n1579_026:0429b27": "清淨。由煩惱不淨所緣。及速壞不淨所緣",
    "T30n1579_026:0429b28": "故。令於從欲界乃至有頂諸薩迦耶若欲",
    "T30n1579_026:0429b29": "若貪心得清淨。是名貪行淨行所緣。如是",
    "T30n1579_026:0429c01": "且約能淨貪行。總說一切。通治所攝不淨",
    "T30n1579_026:0429c02": "所緣。今此義中本意。唯取朽穢不淨。所餘不",
    "T30n1579_026:0429c03": "淨亦是其餘淨行所緣。云何慈愍所緣。謂或",
    "T30n1579_026:0429c04": "於親品或於怨品。或於中品。平等安住利",
    "T30n1579_026:0429c05": "益意樂。能引下中上品快樂定地勝解。當",
    "T30n1579_026:0429c06": "知此中親品怨品及以中品。是為所緣。利益",
    "T30n1579_026:0429c07": "意樂能引快樂定地勝解。是為能緣。所緣能",
    "T30n1579_026:0429c08": "緣總略為一。說名慈愍所緣。若經說言。慈",
    "T30n1579_026:0429c09": "俱心者。此即顯示於親怨中三品所緣利",
    "T30n1579_026:0429c10": "益意樂。若復說言無怨無敵無損害者。此",
    "T30n1579_026:0429c11": "則顯示利益意樂有三種相。由無怨故名",
    "T30n1579_026:0429c12": "為增上利益意樂。此無怨性二句所顯。謂無",
    "T30n1579_026:0429c13": "敵對故無損惱故。不欲相違諍義是無",
    "T30n1579_026:0429c14": "敵對。不欲不饒益義是無損害。若復說言",
    "T30n1579_026:0429c15": "廣大無量。此則顯示能引下中上品快樂。欲",
    "T30n1579_026:0429c16": "界快樂名廣。初二靜慮地快樂名大。第三靜",
    "T30n1579_026:0429c17": "慮地快樂名無量。若復說言勝解遍滿具足",
    "T30n1579_026:0429c18": "住者。此則顯示能引快樂定地勝解。又此",
    "T30n1579_026:0429c19": "勝解。即是能引快樂利益。增上意樂所攝勝",
    "T30n1579_026:0429c20": "解作意俱行。若於無苦無樂親怨中三品有",
    "T30n1579_026:0429c21": "情。平等欲與其樂。當知是慈。若於有苦或",
    "T30n1579_026:0429c22": "於有樂親怨中三品有情。平等欲拔其苦",
    "T30n1579_026:0429c23": "欲慶其樂。當知是悲是喜。有苦有情是悲",
    "T30n1579_026:0429c24": "所緣。有樂有情是喜所緣。是名慈愍所緣。若",
    "T30n1579_026:0429c25": "有瞋行補特伽羅。於諸有情修習慈愍令",
    "T30n1579_026:0429c26": "瞋微薄。名於瞋恚心得清淨。",
    "T30n1579_026:0429c27": "瑜伽師地論卷第二十六"
}