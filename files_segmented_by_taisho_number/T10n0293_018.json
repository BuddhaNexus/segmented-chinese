{
    "T10n0293_018:0741c17": "大方廣佛華嚴經卷第十八",
    "T10n0293_018:0741c19": "罽賓國三藏般若奉　詔譯",
    "T10n0293_018:0741c20": "入不思議解脫境界普賢行願品",
    "T10n0293_018:0741c21": "爾時，善財童子一心思惟彼夜神教，了知彼",
    "T10n0293_018:0741c22": "神初發菩提心圓滿清淨所生菩薩藏、所發",
    "T10n0293_018:0741c23": "菩薩願、所淨菩薩波羅蜜、所入菩薩諸住地、",
    "T10n0293_018:0741c24": "所修菩薩行、所行出離道，隨順一切智光海，",
    "T10n0293_018:0741c25": "發普救一切眾生心，起大悲雲普覆一切，",
    "T10n0293_018:0741c26": "於諸佛剎盡未來際，常能出生普賢行願。",
    "T10n0293_018:0741c27": "漸次遊行，詣彼夜神，頂禮其足，遶無數匝，於",
    "T10n0293_018:0741c28": "前合掌，而作是言：「聖者！我已先發阿耨多羅",
    "T10n0293_018:0741c29": "三藐三菩提心，而未知菩薩云何修行菩薩",
    "T10n0293_018:0742a01": "地？云何出生菩薩地？云何成就菩薩地？」夜",
    "T10n0293_018:0742a02": "神答言：「善哉！善哉！善男子！汝已能發阿耨多",
    "T10n0293_018:0742a03": "羅三藐三菩提心，復能問於諸菩薩地修行",
    "T10n0293_018:0742a04": "出生，及以成就。善男子！菩薩具足十法，則",
    "T10n0293_018:0742a05": "能圓滿諸菩薩行。何等為十？一者、得清淨三",
    "T10n0293_018:0742a06": "昧，常見一切如來現前；二者、以清淨眼，常",
    "T10n0293_018:0742a07": "觀一切如來相好；三者、以甚深智，知諸如來",
    "T10n0293_018:0742a08": "福智大海；四者、知等法界無量諸佛法光明",
    "T10n0293_018:0742a09": "海；五者、知諸如來一一毛孔，放等眾生數大",
    "T10n0293_018:0742a10": "光明海，利益一切；六者、見諸如來一一毛孔，",
    "T10n0293_018:0742a11": "出眾寶色光明焰海；七者、念念出現佛變化",
    "T10n0293_018:0742a12": "海，普遍法界，調伏眾生；八者、得佛音聲同",
    "T10n0293_018:0742a13": "諸眾生語言音海，能轉三世諸佛法輪；九者、",
    "T10n0293_018:0742a14": "知一切佛無邊名號海；十者、知一切佛調伏",
    "T10n0293_018:0742a15": "眾生不可思議自在威力。善男子！菩薩具足",
    "T10n0293_018:0742a16": "此十種法，則能圓滿諸菩薩行。善男子！我",
    "T10n0293_018:0742a17": "得菩薩解脫，名寂靜禪定樂普遊步勇猛法",
    "T10n0293_018:0742a18": "門，普見三世一切諸佛，亦見彼佛清淨國",
    "T10n0293_018:0742a19": "土道場眾會三昧神通相應行海，種種名號、",
    "T10n0293_018:0742a20": "說法、壽命、言音、身相、種種不同，充滿法界，悉",
    "T10n0293_018:0742a21": "皆明見；甚深趣入而無取著，亦無入處。何以",
    "T10n0293_018:0742a22": "故？知諸如來非去，世趣永滅故；非來，體性無",
    "T10n0293_018:0742a23": "生故；非生，法身平等故；非滅，無有生相故；",
    "T10n0293_018:0742a24": "非實，住如幻法故；非虛，利益眾生故；非遷，",
    "T10n0293_018:0742a25": "超過生死故；非壞，性常不變故；一相，言語悉",
    "T10n0293_018:0742a26": "離故；無相，性相本空故。善男子！我如是知",
    "T10n0293_018:0742a27": "一切如來時，於菩薩寂靜禪定樂普遊步勇",
    "T10n0293_018:0742a28": "猛解脫門，分別了達，成就增長，思惟觀察，",
    "T10n0293_018:0742a29": "堅固莊嚴，普遍照明種種境界，圓滿廣大，甚",
    "T10n0293_018:0742b01": "深隨順，住平等際，不起一切妄想、分別，大",
    "T10n0293_018:0742b02": "悲救護一切眾生，一心不動，修習初禪；息",
    "T10n0293_018:0742b03": "諸意業，攝諸眾生，智力勇猛，喜心悅懌，修第",
    "T10n0293_018:0742b04": "二禪；思惟一切眾生自性，厭離生死，住涅",
    "T10n0293_018:0742b05": "槃樂，修第三禪；悉能息滅一切眾生眾苦熱",
    "T10n0293_018:0742b06": "惱，修第四禪；增長圓滿一切智願，善巧出",
    "T10n0293_018:0742b07": "生諸三昧海，入諸菩薩解脫海門，遊戲一切",
    "T10n0293_018:0742b08": "菩薩神通，成就一切清淨變化，以清淨智，",
    "T10n0293_018:0742b09": "普入法界。善男子！我修習此解脫門時，以種",
    "T10n0293_018:0742b10": "種方便，成熟眾生。所謂：於在家放逸貪欲眾",
    "T10n0293_018:0742b11": "生，令生不淨想、不愛樂想、可厭想、疲勞",
    "T10n0293_018:0742b12": "想、逼迫想、繫縛想、羅剎想、無常想、苦想、空",
    "T10n0293_018:0742b13": "想、無我想、無主想、不自在想、老病死想，自",
    "T10n0293_018:0742b14": "於欲境，不生愛樂，亦勸眾生，不著欲樂，唯住",
    "T10n0293_018:0742b15": "法樂，出離於家，入於非家；若有眾生，住於空",
    "T10n0293_018:0742b16": "閑，我為止息諸惡音聲，於靜夜時，為說深",
    "T10n0293_018:0742b17": "法，與順行緣，開出家門，示正道路，為作光",
    "T10n0293_018:0742b18": "明，除其暗障，滅其怖畏，讚出家業，歎佛法僧，",
    "T10n0293_018:0742b19": "及善知識具諸功德，亦勸親近承事供養善",
    "T10n0293_018:0742b20": "知識行。善男子！我修如是解脫門時，令諸",
    "T10n0293_018:0742b21": "眾生，離非法貪，捨邪分別；未生惡法，令其不",
    "T10n0293_018:0742b22": "生；若已作者，皆令止息，妄想境界所不能",
    "T10n0293_018:0742b23": "轉；未生諸善法、未修波羅蜜、未求一切智、未",
    "T10n0293_018:0742b24": "起殊勝願、未發大慈悲、未造人天業，皆令",
    "T10n0293_018:0742b25": "得生；若已生者，令其增長；我與如是順道因",
    "T10n0293_018:0742b26": "緣，乃至令成一切智智。善男子！我唯得此",
    "T10n0293_018:0742b27": "菩薩寂靜禪定樂普遊步勇猛解脫門；如諸",
    "T10n0293_018:0742b28": "菩薩摩訶薩，具足普賢所有行願，了達一切",
    "T10n0293_018:0742b29": "無邊法界，常能增長一切善根，照見一切如",
    "T10n0293_018:0742c01": "來智力，住於一切如來境界，恒處生死心",
    "T10n0293_018:0742c02": "無障礙，疾能滿足一切智願，普能往詣一切",
    "T10n0293_018:0742c03": "剎海，悉能觀見一切佛海，遍能聽受一切法",
    "T10n0293_018:0742c04": "雲，能破一切眾生癡闇，能於生死大夜之",
    "T10n0293_018:0742c05": "中，出生一切智慧光明，而我云何能知、能說",
    "T10n0293_018:0742c06": "彼功德行？善男子！去此不遠菩提樹王道",
    "T10n0293_018:0742c07": "場右面，有主夜神名喜目觀察一切眾生；",
    "T10n0293_018:0742c08": "汝詣彼問菩薩云何學菩薩行、修菩薩道。」",
    "T10n0293_018:0742c09": "爾時，普遍吉祥無垢光主夜神，欲重明此解",
    "T10n0293_018:0742c10": "脫門義，為善財童子而說偈曰：",
    "T10n0293_018:0742c11": "「一切三世諸如來，　　皆為信心而出現，",
    "T10n0293_018:0742c12": "　若具清淨廣大眼，　　則能普見諸佛海。",
    "T10n0293_018:0742c13": "　汝觀諸佛無垢身，　　妙相莊嚴極清淨，",
    "T10n0293_018:0742c14": "　悉坐眾會道場中，　　示現神通無不遍。",
    "T10n0293_018:0742c15": "　毘盧遮那善逝尊，　　道樹降魔成正覺，",
    "T10n0293_018:0742c16": "　普隨一切眾生心，　　轉大法輪充法界。",
    "T10n0293_018:0742c17": "　佛證甚深真法性，　　妙體寂靜無差別，",
    "T10n0293_018:0742c18": "　色身清淨具莊嚴，　　普示眾生無有盡。",
    "T10n0293_018:0742c19": "　佛身廣大不思議，　　遍周法界常無盡，",
    "T10n0293_018:0742c20": "　平等普現於十方，　　一切剎中無不見。",
    "T10n0293_018:0742c21": "　諸佛圓光常遍滿，　　普照一切微塵剎，",
    "T10n0293_018:0742c22": "　互相照現色無邊，　　一一周圓充法界。",
    "T10n0293_018:0742c23": "　如來毛孔出光雲，　　廣大難思無有盡，",
    "T10n0293_018:0742c24": "　普照一切眾生心，　　令其煩惱皆除滅。",
    "T10n0293_018:0742c25": "　如來毛孔出化雲，　　一一神通無有量，",
    "T10n0293_018:0742c26": "　調伏一切諸眾生，　　所有眾苦皆除滅。",
    "T10n0293_018:0742c27": "　如來廣大圓滿音，　　聲光所出言辭海，",
    "T10n0293_018:0742c28": "　雨大法雨遍群生，　　令其普覺菩提性。",
    "T10n0293_018:0742c29": "　佛昔無邊劫海中，　　為攝受我修諸行，",
    "T10n0293_018:0743a01": "　令我今得見如來，　　影現十方諸剎海。",
    "T10n0293_018:0743a02": "　如來出現諸世間，　　量等一切眾生數，",
    "T10n0293_018:0743a03": "　境界甚深難趣入，　　彼非我智所能知。",
    "T10n0293_018:0743a04": "　具大威德諸菩薩，　　入於善逝一毛中，",
    "T10n0293_018:0743a05": "　彼解脫境叵思議，　　非我能知諸佛智。",
    "T10n0293_018:0743a06": "　於此近處有夜天，　　名星宿光大喜目，",
    "T10n0293_018:0743a07": "　汝應往問所修行，　　彼當授汝菩提道。」",
    "T10n0293_018:0743a08": "時，善財童子禮夜天足，遶無數匝，慇懃瞻",
    "T10n0293_018:0743a09": "仰，辭退而去。",
    "T10n0293_018:0743a10": "爾時，善財童子敬順善知識教，奉行善知識",
    "T10n0293_018:0743a11": "語，作如是念：「善知識者，難見難遇，見善知",
    "T10n0293_018:0743a12": "識，令心作意，無有散亂；見善知識，能破煩",
    "T10n0293_018:0743a13": "惱大障礙山；見善知識，能入大悲，救眾生海；",
    "T10n0293_018:0743a14": "見善知識，得智慧光，普照法界；見善知識，悉",
    "T10n0293_018:0743a15": "能修行一切智道；見善知識，普能覩見十方",
    "T10n0293_018:0743a16": "佛海；見善知識，得見諸佛轉正法輪，憶持不",
    "T10n0293_018:0743a17": "忘。」作是念已，發意欲詣喜目觀察一切眾生",
    "T10n0293_018:0743a18": "夜神所。時，喜目神以威神力加善財童子，",
    "T10n0293_018:0743a19": "令知親近善知識能生善根，增長成熟；所謂：",
    "T10n0293_018:0743a20": "令知親近善知識，能修助道具；令知親近善",
    "T10n0293_018:0743a21": "知識，能起勇猛心；令知親近善知識，能作難",
    "T10n0293_018:0743a22": "壞業；令知親近善知識，能得堅固力；令知親",
    "T10n0293_018:0743a23": "近善知識，能入無邊方；令知親近善知識，能",
    "T10n0293_018:0743a24": "久遠修行；令知親近善知識，能辨無邊業；",
    "T10n0293_018:0743a25": "令知親近善知識，能行無量道；令知親近善",
    "T10n0293_018:0743a26": "知識，能得速疾力，普詣諸剎；令知親近善知",
    "T10n0293_018:0743a27": "識，能不離本處，遍至十方。時，善財童子遽發",
    "T10n0293_018:0743a28": "是念：「由親近善知識，能勇猛勤修一切智道；",
    "T10n0293_018:0743b01": "由親近善知識，能速疾出生諸大願海；由親",
    "T10n0293_018:0743b02": "近善知識，能為利樂一切眾生，盡未來劫受",
    "T10n0293_018:0743b03": "無邊苦；由親近善知識，能被勇猛精進甲，",
    "T10n0293_018:0743b04": "於一極微中，說法聲遍法界；由親近善知識，",
    "T10n0293_018:0743b05": "能速往詣遍十方海；由親近善知識，於一毛",
    "T10n0293_018:0743b06": "道盡未來劫，修菩薩行；由親近善知識，於念",
    "T10n0293_018:0743b07": "念中，行菩薩行，究竟安住一切智地；由親近",
    "T10n0293_018:0743b08": "善知識，能入三世一切如來自在神力諸莊",
    "T10n0293_018:0743b09": "嚴道；由親近善知識，常緣法界，未曾動出，",
    "T10n0293_018:0743b10": "而能遍往無邊國土；由親近善知識，能常遍",
    "T10n0293_018:0743b11": "入淨法界門，離去來想，遍往十方。」",
    "T10n0293_018:0743b12": "爾時，善財童子發是念已，即詣喜目夜神所，",
    "T10n0293_018:0743b13": "見彼夜神在於如來眾會道場，坐蓮華藏師",
    "T10n0293_018:0743b14": "子之座，入大速疾普喜幢無垢解脫門，於其",
    "T10n0293_018:0743b15": "身上一一毛孔，出無量種變化身雲；隨其所",
    "T10n0293_018:0743b16": "應，以妙言音而為說法，普攝無量一切眾生，",
    "T10n0293_018:0743b17": "皆令歡喜，而得利益。所謂：出無量化身雲，充",
    "T10n0293_018:0743b18": "滿十方一切世界，說諸菩薩行檀波羅蜜，於",
    "T10n0293_018:0743b19": "一切事皆無戀著，於一切眾生普皆施與，法",
    "T10n0293_018:0743b20": "界一相，其心平等，供養承事，無有輕慢，內外",
    "T10n0293_018:0743b21": "悉施難捨能捨。",
    "T10n0293_018:0743b22": "又從一一毛孔，出等眾生數無量化身雲，充",
    "T10n0293_018:0743b23": "滿法界，普現一切諸眾生前，說持淨戒無有",
    "T10n0293_018:0743b24": "缺犯，修諸苦行，皆悉圓滿，於諸世間，無有",
    "T10n0293_018:0743b25": "所依，於諸境界，無所愛著；說在生死輪迴往",
    "T10n0293_018:0743b26": "返，說諸人天盛衰苦樂，說諸境界皆是不淨，",
    "T10n0293_018:0743b27": "說有為法皆是無常，說諸有漏悉苦無味，說",
    "T10n0293_018:0743b28": "一切法空無有我；令諸眾生，捨離想心、妄見、",
    "T10n0293_018:0743c01": "顛倒，住如來境，了不思議常樂我淨，究竟真",
    "T10n0293_018:0743c02": "實持如來戒，如是演說種種戒行，戒香普熏，",
    "T10n0293_018:0743c03": "令諸眾生悉得成熟。",
    "T10n0293_018:0743c04": "又從一一毛孔，出等眾生數種種身雲，說能",
    "T10n0293_018:0743c05": "忍受一切眾苦。所謂：割截捶楚、訶罵輕辱，",
    "T10n0293_018:0743c06": "其心泰然，無有忿恚，安受諦思，不動不亂，於",
    "T10n0293_018:0743c07": "一切行不卑不高，於諸眾生不起我慢，於諸",
    "T10n0293_018:0743c08": "法性審諦觀察；說菩提心無有窮盡，心無盡",
    "T10n0293_018:0743c09": "故，智亦無盡，普斷一切眾生煩惱；說諸眾生，",
    "T10n0293_018:0743c10": "卑賤醜陋，形相鄙惡，不具足身，令生厭離。",
    "T10n0293_018:0743c11": "方便除滅如是等因，讚諸如來清淨妙色無",
    "T10n0293_018:0743c12": "上之身，令生欣樂，如是方便，成熟眾生。",
    "T10n0293_018:0743c13": "又從一一毛孔，出等眾生數種種身雲，隨諸",
    "T10n0293_018:0743c14": "眾生心之所樂，說勇猛精進，修一切智助道",
    "T10n0293_018:0743c15": "之法：勇猛精進，摧伏魔怨；勇猛精進，發菩提",
    "T10n0293_018:0743c16": "心，不動不退；勇猛精進，度諸眾生出生死海；",
    "T10n0293_018:0743c17": "勇猛精進，除滅一切惡道諸難；勇猛精進，",
    "T10n0293_018:0743c18": "以智慧力壞無智山；勇猛精進，供養承事一",
    "T10n0293_018:0743c19": "切如來，心無疲厭；勇猛精進，受持一切諸佛",
    "T10n0293_018:0743c20": "法輪，常不忘失；勇猛精進，壞散一切諸重煩",
    "T10n0293_018:0743c21": "惱大障礙山；勇猛精進，教化成熟一切眾",
    "T10n0293_018:0743c22": "生；勇猛精進，嚴淨一切諸佛剎土；如是方便，",
    "T10n0293_018:0743c23": "成熟眾生。",
    "T10n0293_018:0743c24": "又從一一毛孔，出等眾生數無量身雲，以種",
    "T10n0293_018:0743c25": "種方便，令諸眾生除滅愁歎、憂悲、苦惱，心生",
    "T10n0293_018:0743c26": "歡喜，捨離惡意，厭一切欲；為說慚愧，令諸",
    "T10n0293_018:0743c27": "眾生藏護諸根；為說無上清淨梵行、為說諸",
    "T10n0293_018:0743c28": "欲是魔境界，令生恐怖；為現不樂世間欲樂，",
    "T10n0293_018:0743c29": "住法園苑，受諸法樂，隨其次第，入深禪",
    "T10n0293_018:0744a01": "定諸三昧樂，令思惟觀察，除滅一切所有煩",
    "T10n0293_018:0744a02": "惱，讚歎心性，顯示無生；又為演說一切菩薩",
    "T10n0293_018:0744a03": "諸三昧海，神力變現自在遊戲，令諸眾生，歡",
    "T10n0293_018:0744a04": "喜適悅，離諸惑怖，其心清淨，心性調柔，堪任",
    "T10n0293_018:0744a05": "受用，諸根明利，愛重於法，修習增長；以是方",
    "T10n0293_018:0744a06": "便，成熟眾生。",
    "T10n0293_018:0744a07": "又從一一毛孔，出等眾生數種種身雲，為說",
    "T10n0293_018:0744a08": "往詣一切佛剎，親近承事供養諸佛，及以師",
    "T10n0293_018:0744a09": "長真善知識，受持一切諸佛法輪，精勤不懈；",
    "T10n0293_018:0744a10": "又為演說，稱讚一切諸如來海，觀察一切諸",
    "T10n0293_018:0744a11": "法門海，顯示一切諸法性相，開闡一切諸三",
    "T10n0293_018:0744a12": "昧門，照智慧境界，枯竭一切眾生疑海，示金",
    "T10n0293_018:0744a13": "剛智，壞邪見山，昇慧日輪，破諸癡暗，皆令",
    "T10n0293_018:0744a14": "歡喜，成一切智。",
    "T10n0293_018:0744a15": "又從一一毛孔，出等眾生數種種身雲，現種",
    "T10n0293_018:0744a16": "種色相、種種形貌不思議身，普詣一切諸",
    "T10n0293_018:0744a17": "眾生前，隨其所應，以種種言辭辯才訓釋，而",
    "T10n0293_018:0744a18": "為說法，或說世間神通福力、或說三界皆是",
    "T10n0293_018:0744a19": "可怖，令其不作世間業行，離三界處，出見",
    "T10n0293_018:0744a20": "稠林。或為稱讚一切智道，令其超越一切聲",
    "T10n0293_018:0744a21": "聞、辟支佛地；或為演說，不住生死，不住涅",
    "T10n0293_018:0744a22": "槃，令其不著有為、無為，於敬、於慢，心無憂",
    "T10n0293_018:0744a23": "喜；或為演說，住於天宮，乃至道場，成等正",
    "T10n0293_018:0744a24": "覺，令其欣樂，發菩提意，顯示如是方便善巧",
    "T10n0293_018:0744a25": "波羅蜜門，教化成熟一切眾生，皆令究竟得",
    "T10n0293_018:0744a26": "一切智。",
    "T10n0293_018:0744a27": "又從一一毛孔，出一切世界極微塵數種種",
    "T10n0293_018:0744a28": "身雲，普現一切諸眾生前，於念念中，示普",
    "T10n0293_018:0744a29": "賢菩薩一切行願；於念念中，示清淨大願，充",
    "T10n0293_018:0744b01": "滿法界；於念念中，示嚴淨一切世界海；於念",
    "T10n0293_018:0744b02": "念中，示供養一切如來海；於念念中，示入一",
    "T10n0293_018:0744b03": "切法門海；於念念中，示入一切剎海極微塵",
    "T10n0293_018:0744b04": "數諸世界海；於念念中，示於一切剎，盡未來",
    "T10n0293_018:0744b05": "劫，清淨修行一切智道；於念念中，示入十方",
    "T10n0293_018:0744b06": "一切如來力；於念念中，示入三世一切方便",
    "T10n0293_018:0744b07": "海；於念念中，示往一切剎，現種種神通變化",
    "T10n0293_018:0744b08": "自在；於念念中，示一切菩薩種種行願，顯示",
    "T10n0293_018:0744b09": "如是願波羅蜜，令諸眾生，住一切智，如是所",
    "T10n0293_018:0744b10": "作，恒無休息。",
    "T10n0293_018:0744b11": "又從一一毛孔，出等一切眾生種種心數變",
    "T10n0293_018:0744b12": "化身雲，普詣一切諸眾生前，說諸菩薩集",
    "T10n0293_018:0744b13": "一切智助道之法：無邊際力；不破壞力；無窮",
    "T10n0293_018:0744b14": "盡力；修無上行不退轉力；無間斷力；於生",
    "T10n0293_018:0744b15": "死法無染著力；能破一切諸魔軍力；遠離一",
    "T10n0293_018:0744b16": "切煩惱垢力；能破一切業障山力；住一切劫，",
    "T10n0293_018:0744b17": "修大悲行無疲倦力；震動一切諸佛剎土，令",
    "T10n0293_018:0744b18": "諸眾生生歡喜力；普於世間轉法輪力；以如",
    "T10n0293_018:0744b19": "是等力波羅蜜，方便成熟，令諸眾生至一切",
    "T10n0293_018:0744b20": "智。",
    "T10n0293_018:0744b21": "又從一一毛孔，出等一切眾生種種心數種",
    "T10n0293_018:0744b22": "種色相變化身雲，普詣十方無量世界，隨眾",
    "T10n0293_018:0744b23": "生心，演說一切菩薩智行，所謂：說入一切眾",
    "T10n0293_018:0744b24": "生界海智；說入一切眾生心海智；說入一切",
    "T10n0293_018:0744b25": "眾生根海智；說入一切眾生行海智；說度",
    "T10n0293_018:0744b26": "一切眾生成熟調伏，未曾失時智；說出一切",
    "T10n0293_018:0744b27": "法界音聲智；說念念遍一切法界海智；說念",
    "T10n0293_018:0744b28": "念知一切世界海滅壞智；說念念知一切世",
    "T10n0293_018:0744b29": "界海成住莊嚴形相差別智；說念念神通",
    "T10n0293_018:0744c01": "自在，親近供養一切如來，聽受法輪智；顯示",
    "T10n0293_018:0744c02": "如是智波羅蜜，令諸眾生，皆大歡喜，調暢適",
    "T10n0293_018:0744c03": "悅，其心寂靜，生決定解，求一切智，無有退轉，",
    "T10n0293_018:0744c04": "如說菩薩諸波羅蜜，種種調伏，成熟眾生，於",
    "T10n0293_018:0744c05": "種種時，隨種種心，知種種根，令其明利有",
    "T10n0293_018:0744c06": "所堪任，能生愛樂，深信解力，於一切智，究竟",
    "T10n0293_018:0744c07": "圓滿，如是宣說一切菩薩種種行法，而為",
    "T10n0293_018:0744c08": "利益成熟眾生，亦復如是。",
    "T10n0293_018:0744c09": "又於一一毛孔，現彼夜神，從初發心所集功",
    "T10n0293_018:0744c10": "德。所謂：承事諸善知識，親近諸佛，修習善",
    "T10n0293_018:0744c11": "法，行施波羅蜜，難捨能捨；行戒波羅蜜，棄捨",
    "T10n0293_018:0744c12": "王位、富貴自在、宮殿眷屬，以增勝心，出家學",
    "T10n0293_018:0744c13": "道；行忍波羅蜜，能忍世間一切難行、種種",
    "T10n0293_018:0744c14": "苦事，及以菩薩圓滿清淨所修苦行，所持正",
    "T10n0293_018:0744c15": "法，皆悉堅牢，其心不動；亦能忍受一切眾",
    "T10n0293_018:0744c16": "生，於己身心惡作惡說；忍一切業，皆不失",
    "T10n0293_018:0744c17": "壞；忍一切法深信決定、生正解心；忍諸法",
    "T10n0293_018:0744c18": "性，能諦思惟，無有分別；行精進波羅蜜，起一",
    "T10n0293_018:0744c19": "切智行，成一切佛法，普遍成熟而無退轉；行",
    "T10n0293_018:0744c20": "禪波羅蜜，滿足清淨，其禪波羅蜜所有資",
    "T10n0293_018:0744c21": "具、所有勤求、所有修行、所有成就、所有清",
    "T10n0293_018:0744c22": "淨、所有圓滿、所起三昧神通、所入三昧海",
    "T10n0293_018:0744c23": "門，皆悉顯示；行般若波羅蜜，心無取著，其般",
    "T10n0293_018:0744c24": "若波羅蜜所有資具、所有清淨、大智慧日、",
    "T10n0293_018:0744c25": "大智慧雲、大智慧藏、大智慧海、大智慧行、大",
    "T10n0293_018:0744c26": "智慧門，皆悉顯示。復示修行方便善巧波羅",
    "T10n0293_018:0744c27": "蜜門，其方便波羅蜜所有資具、所有修行、",
    "T10n0293_018:0744c28": "所有體性、所有理趣、所有清淨、所有相應",
    "T10n0293_018:0744c29": "事，皆悉顯示；行願波羅蜜，其願波羅蜜所",
    "T10n0293_018:0745a01": "有體性、所有成就、所有修習、所有相應事，皆",
    "T10n0293_018:0745a02": "悉顯示；行力波羅蜜，其力波羅蜜所有資",
    "T10n0293_018:0745a03": "具、所有因緣、所有理趣、所有演說、所有相應",
    "T10n0293_018:0745a04": "事，皆悉顯示；行智波羅蜜，其智波羅蜜所有",
    "T10n0293_018:0745a05": "資具、所有體性、所有修行、所有成就、所有出",
    "T10n0293_018:0745a06": "生、所有清淨、所有處所、所有增長、所有深",
    "T10n0293_018:0745a07": "入、所有光明、所有顯示、所有理趣、所有相應",
    "T10n0293_018:0745a08": "事、所有能揀擇、所有諸行相、所有相應法、所",
    "T10n0293_018:0745a09": "有所攝法、所知法、所知業、所知剎、所知劫、",
    "T10n0293_018:0745a10": "所知世、所知佛出現、所知佛、所知菩薩、所知",
    "T10n0293_018:0745a11": "菩薩心、菩薩位、菩薩資具、菩薩發趣、菩薩",
    "T10n0293_018:0745a12": "迴向、菩薩所行、菩薩大願、菩薩法輪、菩薩",
    "T10n0293_018:0745a13": "揀擇、菩薩法海、菩薩法門海、菩薩法漩流、",
    "T10n0293_018:0745a14": "菩薩法伏藏、菩薩法理趣，如是等智波羅蜜",
    "T10n0293_018:0745a15": "相應境界，皆悉顯示；從彼夜神一一毛孔，",
    "T10n0293_018:0745a16": "皆悉具足，顯現如是十波羅蜜，教化成熟一",
    "T10n0293_018:0745a17": "切眾生。",
    "T10n0293_018:0745a18": "爾時，善財童子見喜目觀察一切眾生主",
    "T10n0293_018:0745a19": "夜神，復於一一諸毛孔中，出興無量眾生",
    "T10n0293_018:0745a20": "形相相似身雲，所謂：出興色究竟天、善現天、",
    "T10n0293_018:0745a21": "善見天、無熱天、無煩天相似身雲，如是出興",
    "T10n0293_018:0745a22": "廣果福生無雲天相似身雲；出興遍淨、無量",
    "T10n0293_018:0745a23": "淨、少淨天相似身雲；出興極光、淨無量光、少",
    "T10n0293_018:0745a24": "光天相似身雲；出興大梵、梵輔、梵眾天相似",
    "T10n0293_018:0745a25": "身雲；出興他化自在天、化樂天、兜率陀天、須",
    "T10n0293_018:0745a26": "夜摩天、忉利天，如是天王，及天采女、諸天子",
    "T10n0293_018:0745a27": "眾相似身雲；出興提頭賴吒乾闥婆王、乾",
    "T10n0293_018:0745a28": "闥婆子、乾闥婆女相似身雲；出興毘樓勒叉",
    "T10n0293_018:0745a29": "鳩槃茶王、鳩槃茶子、鳩槃茶女相似身",
    "T10n0293_018:0745b01": "雲；出興毘樓博叉龍王、龍子、龍女相似身雲；",
    "T10n0293_018:0745b02": "出興毘沙門夜叉王、夜叉子、夜叉女相似身",
    "T10n0293_018:0745b03": "雲；出興大樹緊那羅王、緊那羅子、緊那羅女",
    "T10n0293_018:0745b04": "相似身雲；出興妙智摩睺羅伽王、摩睺羅伽",
    "T10n0293_018:0745b05": "子、摩睺羅伽女相似身雲；出興大勢速疾力",
    "T10n0293_018:0745b06": "迦樓羅王、迦樓羅子、迦樓羅女相似身雲；出",
    "T10n0293_018:0745b07": "興羅睺阿脩羅王、阿脩羅子、阿脩羅女相似",
    "T10n0293_018:0745b08": "身雲；出興閻羅法王、閻羅王子、閻羅王女相",
    "T10n0293_018:0745b09": "似身雲；出興世間一切人王，及王夫人、王子、",
    "T10n0293_018:0745b10": "王女相似身雲；出如是等一切種類諸趣身",
    "T10n0293_018:0745b11": "雲。出興一切聲聞、獨覺、一切菩薩，及諸佛眾",
    "T10n0293_018:0745b12": "相似身雲；出興一切地神、水神、火神、風神、",
    "T10n0293_018:0745b13": "河神、海神、山神、林神、主稼神、主藥神、主樹",
    "T10n0293_018:0745b14": "神、主地神、主城神、主晝神、主夜神、主空神、",
    "T10n0293_018:0745b15": "主方神、身眾神、足行神、主道場神，乃至執金",
    "T10n0293_018:0745b16": "剛神等相似身雲；周遍十方，充滿法界，於",
    "T10n0293_018:0745b17": "彼一切諸眾生前，現種種聲。所謂：風輪聲、",
    "T10n0293_018:0745b18": "水輪聲、火焰聲、海潮聲、地震聲、大山相擊",
    "T10n0293_018:0745b19": "聲、天城震動聲、摩尼相擊聲、天王聲、龍王",
    "T10n0293_018:0745b20": "聲、夜叉王聲、乾闥婆王聲、阿脩羅王聲、迦樓",
    "T10n0293_018:0745b21": "羅王聲、緊那羅王聲、摩睺羅伽王聲、人王聲、",
    "T10n0293_018:0745b22": "梵王聲、天女歌詠聲、諸天音樂聲、摩尼寶王",
    "T10n0293_018:0745b23": "聲、聲聞聲、獨覺聲、菩薩聲，以如是等種種音",
    "T10n0293_018:0745b24": "聲，宣說喜目觀察眾生主夜神從初發心所",
    "T10n0293_018:0745b25": "集功德，相續次第；所習善根，相續次第；發菩",
    "T10n0293_018:0745b26": "提心，相續次第；所修無量諸波羅蜜，相續次",
    "T10n0293_018:0745b27": "第；死此生彼，及其名號，相續次第；親近善",
    "T10n0293_018:0745b28": "友，承事諸佛，相續次第；聽諸如來種種法輪，",
    "T10n0293_018:0745b29": "相續次第；受持正法，相續次第；修菩薩行，",
    "T10n0293_018:0745c01": "相續次第；入諸三昧，相續次第；以三昧力普",
    "T10n0293_018:0745c02": "見諸佛，相續次第；普見諸剎，相續次第；普",
    "T10n0293_018:0745c03": "知諸劫，相續次第；深入法界，相續次第；觀",
    "T10n0293_018:0745c04": "察眾生，相續次第；入法教海，相續次第；知諸",
    "T10n0293_018:0745c05": "眾生死此生彼，相續次第；得淨天耳，聞一",
    "T10n0293_018:0745c06": "切聲，種種辯才，隨順思惟，相續次第；得淨天",
    "T10n0293_018:0745c07": "眼，見一切色，種種形相，善巧觀察，相續次第；",
    "T10n0293_018:0745c08": "得他心智，知眾生心，相續次第；得宿住智，",
    "T10n0293_018:0745c09": "知前際事，相續次第；得不思議無依無作神",
    "T10n0293_018:0745c10": "足智通自在遊行遍十方剎，相續次第；得菩",
    "T10n0293_018:0745c11": "薩差別解脫，入菩薩不可思議解脫教海，住",
    "T10n0293_018:0745c12": "菩薩三昧神通，得菩薩勇猛遊步，住菩薩心",
    "T10n0293_018:0745c13": "想，為菩薩眷屬，入菩薩道場，如是一切所",
    "T10n0293_018:0745c14": "有功德，相續次第，皆悉演說，分別顯示，成",
    "T10n0293_018:0745c15": "熟眾生。如是說時，於念念中，十方各嚴淨",
    "T10n0293_018:0745c16": "不可說不可說諸佛剎土，度脫無量惡趣眾",
    "T10n0293_018:0745c17": "生，令無量眾生，生天人中，富貴自在；令無量",
    "T10n0293_018:0745c18": "眾生，出生死海；令無量眾生，安住聲聞、辟支",
    "T10n0293_018:0745c19": "佛地；令無量眾生，得菩薩法門；令無量眾生，",
    "T10n0293_018:0745c20": "住如來智地。",
    "T10n0293_018:0745c21": "大方廣佛華嚴經卷第十八"
}