{
    "X07n0234_001:0615a03": "大方廣佛華嚴經疏卷第一并序",
    "X07n0234_001:0615a05": "清涼山沙門　澄觀　述",
    "X07n0234_001:0615a06": "晉水沙門　(淨源)　錄疏注經",
    "X07n0234_001:0615a07": "往復無際。動靜一源。含眾妙而有餘。超言思而逈",
    "X07n0234_001:0615a08": "出者。其唯法界歟。剖裂玄微。昭廓心境。窮理盡性。",
    "X07n0234_001:0615a09": "徹果該因。汪洋沖融。廣大悉備者。其唯大方廣佛",
    "X07n0234_001:0615a10": "華嚴經焉。故我世尊十身初滿。正覺始成。乘願行",
    "X07n0234_001:0615a11": "以彌綸。混虗空為體性。富有萬德。蕩為纖塵。湛智",
    "X07n0234_001:0615a12": "海之澄波。虗含萬象。皎性空之滿月。頓落百川。不",
    "X07n0234_001:0615a13": "起樹王。羅七處於法界。無違後際。暢九會於初成。",
    "X07n0234_001:0615a14": "盡宏廓之幽宗。被難思之海會。圓音落落。該十剎",
    "X07n0234_001:0615a15": "而頓周。主伴重重。極十方而齊唱。雖空空絕迹。而",
    "X07n0234_001:0615a16": "義天之星象燦然。湛湛亡言。而教海之波瀾浩瀚。",
    "X07n0234_001:0615a17": "若乃千門潛注。與眾典為洪源。萬德交歸。攝群經",
    "X07n0234_001:0615a18": "為眷屬。其為旨也。冥真體於萬化之域。顯德相於",
    "X07n0234_001:0615a19": "重玄之門。用繁興以恒如。智周鑒而常靜。真妄交",
    "X07n0234_001:0615a20": "徹。即凡心而見佛心。事理雙修。依本智而求佛智。",
    "X07n0234_001:0615a21": "理隨事變。則一多緣起之無邊。事得理融。則千差",
    "X07n0234_001:0615a22": "涉入而無礙。故得十身歷然而相作。六位不亂以",
    "X07n0234_001:0615a23": "更收。廣大即入於無間。塵毛包納而無外。炳然齊",
    "X07n0234_001:0615a24": "現。猶彼芥缾。具足同時。方之海滴。一多無礙。等虗",
    "X07n0234_001:0615b01": "室之千燈。隱顯俱成。似秋空之片月。重重交映。若",
    "X07n0234_001:0615b02": "帝網之垂珠。念念圓融。類夕夢之經世。法門重疊。",
    "X07n0234_001:0615b03": "若雲起長空。萬行芬披。比華開錦上。若夫高不可",
    "X07n0234_001:0615b04": "仰。則積行菩薩。曝鰓鱗於龍門。深不可窺。則上德",
    "X07n0234_001:0615b05": "聲聞。杜視聽於嘉會。見聞為種。八難超十地之階。",
    "X07n0234_001:0615b06": "解行在躬。一生圓曠劫之果。師子奮迅。眾海頓證",
    "X07n0234_001:0615b07": "於林中。象王迴旋。六千道成於言下。啟明東廟。智",
    "X07n0234_001:0615b08": "滿不異於初心。寄位南求。因圓不踰於毛孔。剖微",
    "X07n0234_001:0615b09": "塵之經卷。則念念果成。盡眾生之願門。則塵塵行",
    "X07n0234_001:0615b10": "滿。真可謂常恒之妙說。通方之洪規。稱性之極談。",
    "X07n0234_001:0615b11": "一乘之要軌也。尋斯玄旨。却覧餘經。其猶杲日麗",
    "X07n0234_001:0615b12": "天。奪眾景之耀。須彌橫海。落群峯之高。是以菩薩",
    "X07n0234_001:0615b13": "搜秘於龍宮。大賢闡揚於東夏。顧惟正法之代。尚",
    "X07n0234_001:0615b14": "匿清輝。幸哉像季之時。偶斯玄化。況逢聖主。得在",
    "X07n0234_001:0615b15": "靈山。竭思幽宗。豈無慶躍。題稱大方廣佛華嚴經",
    "X07n0234_001:0615b16": "者。即無盡修多羅之總名。世主妙嚴品第一者。即",
    "X07n0234_001:0615b17": "眾篇義類之別目。大以曠兼無際。方以正法自持。",
    "X07n0234_001:0615b18": "廣則稱體而周。佛謂覺斯玄妙。華喻功德萬行。嚴",
    "X07n0234_001:0615b19": "謂飾法成人。經乃法無竭之涌泉。貫玄凝之妙義。",
    "X07n0234_001:0615b20": "攝無邊之海會。作終古之常規。佛及諸王並稱世",
    "X07n0234_001:0615b21": "主。法門依正。俱曰妙嚴。分義類以彰品名。冠群篇",
    "X07n0234_001:0615b22": "而稱第一。斯經有三十九品。此品建初。故云大方",
    "X07n0234_001:0615b23": "廣佛華嚴經世主妙嚴品第一。",
    "X07n0234_001:0615b24": "　歸命十方極三際　　塵剎圓明調御師",
    "X07n0234_001:0615c01": "　法界功德大悲雲　　毗盧遮那大智海",
    "X07n0234_001:0615c02": "　所住甚深真法性　　所流圓滿脩多羅",
    "X07n0234_001:0615c03": "　一一塵方佛會中　　普賢文殊諸大士",
    "X07n0234_001:0615c04": "　我今欲以一毛智　　測量無邊法界空",
    "X07n0234_001:0615c05": "　願承三寶同體慈　　句句冥符諸佛意",
    "X07n0234_001:0615c06": "　俾令法眼常無缺　　盡眾生界如普賢",
    "X07n0234_001:0615c07": "　迴茲勝善洽群生　　速證菩提常樂果",
    "X07n0234_001:0615c08": "將釋經義。總啟十門。一教起因緣。二藏教所攝。三",
    "X07n0234_001:0615c09": "義理分齊。四教所被機。五教體淺深。六宗趣通局。",
    "X07n0234_001:0615c10": "七部類品會。八傳譯感通。九總釋經題。十別解文",
    "X07n0234_001:0615c11": "義。",
    "X07n0234_001:0615c12": "△初因緣者。夫聖人設教。必有由致。若須彌巨海。",
    "X07n0234_001:0615c13": "大因方為傾搖。今搖如來融金之德山。動深廣之",
    "X07n0234_001:0615c14": "智海。非小緣矣。故下經云。非以一緣。非以一事。如",
    "X07n0234_001:0615c15": "來出現。而得成就。出現本為大華嚴故。先因後緣。",
    "X07n0234_001:0615c16": "各開十義。以顯無盡。因十義者。一法應爾故。二酬",
    "X07n0234_001:0615c17": "宿因故。三順機感故。四為教本故。五顯果德故。六",
    "X07n0234_001:0615c18": "彰地位故。七說勝行故。八示真法故。九開因性故。",
    "X07n0234_001:0615c19": "十利今後故。言法爾者。夫王道坦坦。千古同規。",
    "X07n0234_001:0615c20": "一乘玄門。諸佛齊證。故一切佛。法爾皆於無盡世",
    "X07n0234_001:0615c21": "界。常轉如是無盡法輪。令諸眾生返本還源。窮未",
    "X07n0234_001:0615c22": "來際。無有休息。故不思議品中。明一切諸佛。能於",
    "X07n0234_001:0615c23": "一身。化現不可說不可說佛剎微盡數頭。一一頭。",
    "X07n0234_001:0615c24": "化爾所舌。一一舌。出爾所音聲。乃至文字句義。一",
    "X07n0234_001:0616a01": "一充滿一切法界。無有窮盡。斯則處以毛端橫該",
    "X07n0234_001:0616a02": "法界。時以剎那。豎窮劫海。處則頓起。時則常起。不",
    "X07n0234_001:0616a03": "待別因。但隨見聞。說有初成九會之別。諸慈悲者。",
    "X07n0234_001:0616a04": "於無盡中。略此流轉。令尋於此。見無邊法。如觀牖",
    "X07n0234_001:0616a05": "隙。見無際空。而此時處即同無盡。以一處即一切",
    "X07n0234_001:0616a06": "處。一時即一切時故。二酬宿因者。何以法爾如",
    "X07n0234_001:0616a07": "是轉耶。宿因深故。夫根深則果茂。源遠則流長。宿",
    "X07n0234_001:0616a08": "因既深。教起亦大。深大云何。我佛世尊。創躡玄蹤。",
    "X07n0234_001:0616a09": "棲神妙寂。悲智雙運。行願齊周。是以妄想弗翦。而",
    "X07n0234_001:0616a10": "廓徹性空。靈鑑匪磨。而頓朗萬法。乃以無障礙解",
    "X07n0234_001:0616a11": "脫。闡斯妙門。宿因雖多。略有二種。一者大願力故。",
    "X07n0234_001:0616a12": "現相品云。毗盧遮那佛。願力周法界。一切國土中。",
    "X07n0234_001:0616a13": "恒轉無上輪。兜率偈云。如來不出世。亦無有涅槃。",
    "X07n0234_001:0616a14": "以本大願力。示現自在法。諸會佛加。皆言願力。及",
    "X07n0234_001:0616a15": "餘諸文誠證非一。二者昔行力故。謂無量劫。依願",
    "X07n0234_001:0616a16": "起行。行成得果。方能頓演。故主山神偈云。往修勝",
    "X07n0234_001:0616a17": "行無有邊。今獲神通亦無量。法門廣闢如塵數。悉",
    "X07n0234_001:0616a18": "使眾生深悟喜。三順機感者。謂昔因法爾。雖能",
    "X07n0234_001:0616a19": "常徧。約可流傳。皆由機感。離機說法。無所用故。其",
    "X07n0234_001:0616a20": "猶上有白月。下資澄潭。潭清影現。機感應生。故兜",
    "X07n0234_001:0616a21": "率偈云。見佛亦復然。必假眾善業。十方諸佛。告功",
    "X07n0234_001:0616a22": "德林言。及諸菩薩眾善根力故。解脫月云。此眾無",
    "X07n0234_001:0616a23": "諸垢。志解悉明潔等。皆是機應。廣顯機感。如第四",
    "X07n0234_001:0616a24": "教所被機中。然此機感。通於現未。諸會當機。即是",
    "X07n0234_001:0616b01": "現在今之聞者。是未來機。四為教本者。謂非海",
    "X07n0234_001:0616b02": "無以潛流。非本無以垂末。將欲逐機。漸施末教。先",
    "X07n0234_001:0616b03": "示本法。頓演此經。然亦有二。一為開漸之本。出現",
    "X07n0234_001:0616b04": "品云。如日初出。先照高山故。二為攝末之本。如日",
    "X07n0234_001:0616b05": "沒時。還照高山故。無不從此法界流。無不還歸此",
    "X07n0234_001:0616b06": "法界故。法華亦云。始見我身。聞我所說。即皆信受。",
    "X07n0234_001:0616b07": "入如來慧。此漸本也。次云。除先修習學小乘者。即",
    "X07n0234_001:0616b08": "開漸也。又云。我今亦令得聞是經。入於佛慧。即攝",
    "X07n0234_001:0616b09": "末歸本也。斯則法華亦指此經以為本矣。五顯",
    "X07n0234_001:0616b10": "果德者。謂此本法中。顯佛勝德。令諸菩薩信向證",
    "X07n0234_001:0616b11": "故。不識寶玉。不得其用。不知此德。安能仰求。然果",
    "X07n0234_001:0616b12": "德有二。一依果。謂華藏世界海等。二正果。如來十",
    "X07n0234_001:0616b13": "身等。此二無礙。以為佛德。然依正無礙通有六句。",
    "X07n0234_001:0616b14": "一依內現依。如塵中剎海。二正內現正。如毛孔現",
    "X07n0234_001:0616b15": "佛。三正內現依。四依內現正。五依內現依正。六正",
    "X07n0234_001:0616b16": "內現正依。其文非一。又有四句。一或唯依。佛即剎",
    "X07n0234_001:0616b17": "故。二或唯正。剎即佛故。三俱。四泯。思之可知。隨舉",
    "X07n0234_001:0616b18": "一門。則攝一切。並如下說。六彰地位者。為顯菩",
    "X07n0234_001:0616b19": "薩修行佛因。一道至果。有階差故。夫聖人之大寶",
    "X07n0234_001:0616b20": "曰位。若無此位。行無成故。此亦二種。一行布門。立",
    "X07n0234_001:0616b21": "位差別故。二圓融門。一位即攝一切位故。一一位",
    "X07n0234_001:0616b22": "滿。即至佛故。初地云。一地之中。且攝一切諸地功",
    "X07n0234_001:0616b23": "德。信該果海。初發心時。便成正覺等。然此二無礙。",
    "X07n0234_001:0616b24": "以行布是教相施設。圓融是理性德用。相是即性",
    "X07n0234_001:0616c01": "之相。故行布不礙圓融。性是即相之性故圓融不",
    "X07n0234_001:0616c02": "礙行布。圓融不礙行布故。一為無量。行布不礙圓",
    "X07n0234_001:0616c03": "融故。無量為一。無量為一故融通隱隱。一為無量",
    "X07n0234_001:0616c04": "故。涉入重重。故世親以六相圓融。上下之文非一。",
    "X07n0234_001:0616c05": "七說勝行者。欲登妙位。非行不階故。君子不患",
    "X07n0234_001:0616c06": "無位。患己不立。行亦二種。一。頓成諸行。一行一切",
    "X07n0234_001:0616c07": "行故。十住品云。一即是多。多即一等。普賢行品說。",
    "X07n0234_001:0616c08": "一斷一切斷等。二。徧成諸行。此即行布。謂自大菩",
    "X07n0234_001:0616c09": "提心體相功德。乃至等覺中行。此二無礙。例如位",
    "X07n0234_001:0616c10": "說。八示真法者。欲成行位。須解法理。不體理事。",
    "X07n0234_001:0616c11": "行亦非真。故兜率偈云。不了真實法。諸佛故興世。",
    "X07n0234_001:0616c12": "此亦二種。一。顯事理無礙法。二。顯事事無礙法。並",
    "X07n0234_001:0616c13": "如義分齊說。九開因性者。謂上因果理事。皆由",
    "X07n0234_001:0616c14": "眾生性有。若性非金玉。雖琢不成寶器。良以眾生",
    "X07n0234_001:0616c15": "包性德而為體。依智海以為源。但相變體殊。情生",
    "X07n0234_001:0616c16": "智隔。今令知心合體。達本情亡。故談斯經。以為顯",
    "X07n0234_001:0616c17": "示。亦有二種。一以言顯示。令其知有。二使其修行。",
    "X07n0234_001:0616c18": "悟入顯現。如下破塵出經卷等。亦如法華云。唯以",
    "X07n0234_001:0616c19": "一大事因緣故。出現於世。所謂開示悟入佛之知",
    "X07n0234_001:0616c20": "見。眾生等有。故言唯一。十利今後者。既等有其",
    "X07n0234_001:0616c21": "分故。廣利無邊。此亦二種。一利今。即佛在當機。二",
    "X07n0234_001:0616c22": "利後。即今之見聞。發心品云。我等諸佛。護持此法。",
    "X07n0234_001:0616c23": "令未來世一切菩薩未曾聞者。皆悉得聞。此益復",
    "X07n0234_001:0616c24": "二。一令得見聞為堅種故。出現品云。如人食少金",
    "X07n0234_001:0617a01": "剛。終竟不銷等。二令起行成證入故。出現品又云。",
    "X07n0234_001:0617a02": "設有菩薩。無量百千億那由他劫。行六波羅蜜。修",
    "X07n0234_001:0617a03": "習種種菩提分法。若未聞此如來不思議大威德",
    "X07n0234_001:0617a04": "法門。或時聞已。不信不解。不順不入。不得名為真",
    "X07n0234_001:0617a05": "實菩薩。以不能生如來家故。若聞此法。信解隨順",
    "X07n0234_001:0617a06": "悟入。當知此人。生如來家。乃至深入如來無量境",
    "X07n0234_001:0617a07": "界。良以有作之修多劫。終成敗壞無心體極一念。",
    "X07n0234_001:0617a08": "便契佛家。賢首品云。十剎塵數如來所。悉皆承事",
    "X07n0234_001:0617a09": "盡一劫。若於此品能誦持。其福最勝過於彼等。又",
    "X07n0234_001:0617a10": "此利益。別對前九。成十種益。謂一聞法爾。則知常",
    "X07n0234_001:0617a11": "徧。成見聞益。二聞本行願。學佛發興。成發心益。三",
    "X07n0234_001:0617a12": "聞機感。知法由善起。成造修益。四聞為本。知其義",
    "X07n0234_001:0617a13": "圓。成頓得益。五聞果德。則信樂願齊。成滅障益。六",
    "X07n0234_001:0617a14": "聞位。期心證入。成攝位益。七聞行。發意修行。成起",
    "X07n0234_001:0617a15": "行益。八聞法。決須解了。成稱性益。九聞因。知一切",
    "X07n0234_001:0617a16": "皆同。成轉利益。十總具前九。成速證益。故前九因。",
    "X07n0234_001:0617a17": "皆為今益亦可。前一一門。皆成十益。可以意得。因",
    "X07n0234_001:0617a18": "上十義。故此教興。發心品中。有十所因。彼云。以佛",
    "X07n0234_001:0617a19": "神力故。世尊本願力故等。因緣相參。對會因緣。可",
    "X07n0234_001:0617a20": "以意得。",
    "X07n0234_001:0617a21": "二明說經緣者。一切經首。說時方人等。皆是緣起。",
    "X07n0234_001:0617a22": "今有十緣。一依時。二依處。三依主。四依三昧。五依",
    "X07n0234_001:0617a23": "現相。六依說者。七依聽者。八依德本。九依請者。十",
    "X07n0234_001:0617a24": "依加者。今初依時。夫心冥至道。則混一古今。法",
    "X07n0234_001:0617b01": "界無生。本亡時分。下經偈云。諸佛得菩提。實不計",
    "X07n0234_001:0617b02": "於日。況無涯之說。念劫圓融哉。今以無時之時。略",
    "X07n0234_001:0617b03": "顯十重時別。初唯一念。二盡七日。三徧三際。四攝",
    "X07n0234_001:0617b04": "同類劫。五收異類劫。六以念攝劫。七劫念重收。八",
    "X07n0234_001:0617b05": "異類界時。九彼此相入。十以本收末。謂以非劫為",
    "X07n0234_001:0617b06": "劫故。於前十時。恒演此經。又此十種。隨一圓收。依",
    "X07n0234_001:0617b07": "此說時。則無終始。亦隨見聞。說初成等。如前法爾",
    "X07n0234_001:0617b08": "中辨。若依此時。則逈異餘教。而餘教時。不出於此。",
    "X07n0234_001:0617b09": "或說三七六七等。隨見聞故。廣如旨歸。第二依",
    "X07n0234_001:0617b10": "處者。夫智窮真際。能所兩亡。假說依真。而非國土。",
    "X07n0234_001:0617b11": "況剎塵即入。染淨參融。圓滿教之普周。難以分其",
    "X07n0234_001:0617b12": "處別。然真非事外。不壞所依。以上無時之時。徧非",
    "X07n0234_001:0617b13": "處之處。然有言此經在穢土說。居摩竭等故。有云。",
    "X07n0234_001:0617b14": "處淨土說。在華藏故。有云如實義者。二種身土。無",
    "X07n0234_001:0617b15": "定異處。即於一處。見聞異故。上之三義。後一近宗。",
    "X07n0234_001:0617b16": "然說此經處。淨穢無礙。通局交徹。各二四句。初淨",
    "X07n0234_001:0617b17": "穢中。謂或唯染。或唯淨。如前二義。或俱。華藏內娑",
    "X07n0234_001:0617b18": "婆故。或泯。染淨相盡。同一法界故。又或唯染。摩竭",
    "X07n0234_001:0617b19": "等。覆淨相故。或唯淨。其地金剛。染相盡故。或俱。隱",
    "X07n0234_001:0617b20": "顯無礙故。或俱非。各相形奪。二相盡故。次明通局",
    "X07n0234_001:0617b21": "交徹二四句者。謂或局。此一界故。或通。該十方故。",
    "X07n0234_001:0617b22": "或俱。即此即徧故。或泯二相盡故。又或局。此界攝",
    "X07n0234_001:0617b23": "一切故。或通。此入一切故。或俱。即攝即入故。或泯。",
    "X07n0234_001:0617b24": "形奪相盡故。又以一塵例剎。亦有四句。可知。若從",
    "X07n0234_001:0617c01": "陿至寬。略顯十處。初此閻浮七處九會。而周法界。",
    "X07n0234_001:0617c02": "如升須彌品。二周百億同類一界。亦徧法界。如光",
    "X07n0234_001:0617c03": "明覺品。三徧異類樹形等剎。四徧剎種。五徧華藏。",
    "X07n0234_001:0617c04": "六徧餘剎海若種若剎。七徧前六類剎塵。皆有同",
    "X07n0234_001:0617c05": "異類剎。八盡虗空界。容一一毛端之處。各有無邊",
    "X07n0234_001:0617c06": "剎海。九猶帝網。十餘佛同。然上十類。一一各徧法",
    "X07n0234_001:0617c07": "界而前九。正是遮那說法之處。然說十住等處。雖",
    "X07n0234_001:0617c08": "復各徧法界。乃至塵毛為門不同。亦無雜亂。若約",
    "X07n0234_001:0617c09": "十住與十行等。全位相攝。則彼此互無。各徧法界。",
    "X07n0234_001:0617c10": "若約諸位相資則此彼互有。同徧法界。一一品會。",
    "X07n0234_001:0617c11": "準此知之。十餘佛同者。此佛既爾。餘佛亦然。故諸",
    "X07n0234_001:0617c12": "會結通。皆云我等諸佛亦如是說。然主主不相見",
    "X07n0234_001:0617c13": "伴伴不相見。主伴伴主。則互相見。若互不相見。即",
    "X07n0234_001:0617c14": "各徧法界。互相見故。同徧法界。亦無雜亂。亦無障",
    "X07n0234_001:0617c15": "礙。又上十處。共為緣起。舉一全收。以一一處稱法",
    "X07n0234_001:0617c16": "性故。而隨前一一時。皆徧此諸處。又隨一一處。皆",
    "X07n0234_001:0617c17": "具前時。頓說此經。此猶約器世間說。若約智正覺。",
    "X07n0234_001:0617c18": "及眾生世間。即一一佛身。支節毛孔。皆攝無盡重",
    "X07n0234_001:0617c19": "重之剎。普賢眾生。一一皆爾。並是遮那說經之處。",
    "X07n0234_001:0617c20": "第三依主者。夫真身寥廓。與法界合。其體。包羅",
    "X07n0234_001:0617c21": "無外。與萬化齊。其用。窮源莫二。執迹多端。一身多",
    "X07n0234_001:0617c22": "身。經論異說。今說此經佛。為真為應。為一為多。若",
    "X07n0234_001:0617c23": "言真者。何名釋迦。居娑婆界。人天同見。若云應者。",
    "X07n0234_001:0617c24": "那言遮那。處蓮華藏。大菩薩見。見佛法身。若云一",
    "X07n0234_001:0618a01": "者。何以多處則現若云異者。何以復言而不分身。",
    "X07n0234_001:0618a02": "故說此經佛。並非前說。即是法界無盡身雲。真應",
    "X07n0234_001:0618a03": "相融。一多無礙。即盧舍那。是釋迦故。常在此處。即",
    "X07n0234_001:0618a04": "他處故。遠在他方。恒住此故。身不分異。亦非一故。",
    "X07n0234_001:0618a05": "同時異處。一身圓滿。皆全現故。一切菩薩。不能思",
    "X07n0234_001:0618a06": "故。今先明十身。後彰無礙。言十身者。自有二義。一。",
    "X07n0234_001:0618a07": "約融三世間為十者。一眾生身。二國土身。三業報",
    "X07n0234_001:0618a08": "身。四聲聞身。五緣覺身。六菩薩身。七如來身。八智",
    "X07n0234_001:0618a09": "身。九法身。十虗空身。二。就佛上自有十身。一菩提",
    "X07n0234_001:0618a10": "身。二願身。三化身。四力持身。五相好莊嚴身。六威",
    "X07n0234_001:0618a11": "勢身。七意生身。八福德身。九法身。十知身。廣顯其",
    "X07n0234_001:0618a12": "相。如第八地。及離世間品辨。言無礙者。略有十義。",
    "X07n0234_001:0618a13": "一。用周無礙。謂於上念劫剎塵等處。遮那佛現法",
    "X07n0234_001:0618a14": "界身雲。業用無邊。悉周徧故。經云。如於此處見佛",
    "X07n0234_001:0618a15": "坐。一切塵中亦如是等。其文非一。二。相徧無礙。謂",
    "X07n0234_001:0618a16": "於上差別用中。各攝一切業用故。三。寂用無礙。無",
    "X07n0234_001:0618a17": "私成故。四。依起無礙。無心頓現。海印力故。五。真應",
    "X07n0234_001:0618a18": "無礙。應即同法。一味平等故。六。分圓無礙。一一身",
    "X07n0234_001:0618a19": "分。即具全身故。七。因果無礙。不礙現因故。八。依正",
    "X07n0234_001:0618a20": "無礙。不礙現依故。九。潛入無礙。入眾生界。如如來",
    "X07n0234_001:0618a21": "藏。雖作眾生。不失自性故。故出現品云。佛智潛入",
    "X07n0234_001:0618a22": "眾生心。又云。眾生心中。有佛成正覺等。又亦攝一",
    "X07n0234_001:0618a23": "切眾生。在一毛孔。善化天王云。汝應觀佛一毛孔。",
    "X07n0234_001:0618a24": "一切眾生悉在中等。十。圓通無礙。謂此佛身。即理",
    "X07n0234_001:0618b01": "即事。即一即多。即依即正。即入即法。即此即彼。即",
    "X07n0234_001:0618b02": "情即非情。即深即廣。即因即果。即三身即十身。同",
    "X07n0234_001:0618b03": "一無礙法界身雲。以此身雲。徧前時處。常說華嚴。",
    "X07n0234_001:0618b04": "是知或說報身在色究竟。約攝報說。或說報身在",
    "X07n0234_001:0618b05": "餘淨土。約引攝說。或說舍那坐千葉華。攝二地說。",
    "X07n0234_001:0618b06": "或說登地方見。約勝機說。或分三異。從體相用說。",
    "X07n0234_001:0618b07": "俱非此經真實之義。設分三十不同。亦權實對說。",
    "X07n0234_001:0618b08": "若不融前義。亦失經宗。第四依三昧者。夫動靜",
    "X07n0234_001:0618b09": "唯物。聖豈然乎。示軌後徒。明將有說。必須靜鑒前",
    "X07n0234_001:0618b10": "理。受諸佛加。從定起而發言。言必真當。言必真當",
    "X07n0234_001:0618b11": "故。受者之心。自然篤矣。故於諸會。多明入定。為說",
    "X07n0234_001:0618b12": "經緣。有不入者。至文當說。其所入定。皆盡法源。業",
    "X07n0234_001:0618b13": "用難思。第五依現相者。謂法性寂寥。雖無諸相。",
    "X07n0234_001:0618b14": "無相之相。不礙繁興。起教多端。相非一準。或放光",
    "X07n0234_001:0618b15": "動剎。或華雨香雲。皆為發起。故諸會之內。將欲說",
    "X07n0234_001:0618b16": "法。多先放光。通表智光。以被物故。然有二種。一不",
    "X07n0234_001:0618b17": "壞次第光。隨位增微故。二圓通無礙光。隨一一光。",
    "X07n0234_001:0618b18": "皆結通故。隨處放異。總有十光。各有所表。至文當",
    "X07n0234_001:0618b19": "知。其動地等。多在說後。則但是慶聞。如十地中。雖",
    "X07n0234_001:0618b20": "是慶前。義兼起後。則是教緣。第六依說人者。法",
    "X07n0234_001:0618b21": "無廢興。弘之由人。下文云。佛法無人說。雖慧莫能",
    "X07n0234_001:0618b22": "了。今此能說。通三世間。開即為五。謂佛菩薩。聲聞。",
    "X07n0234_001:0618b23": "眾生。及器。更開為十。謂加三世。微塵。毛孔。器及有",
    "X07n0234_001:0618b24": "情。各有分圓故。毛孔微塵。即是分說。此上諸說。通",
    "X07n0234_001:0618c01": "三世故。故普賢行品云。佛說眾生說。及以國土說。",
    "X07n0234_001:0618c02": "三世如是說等。廣則無量。法界品中。類非一故。如",
    "X07n0234_001:0618c03": "僧祗隨好。即是佛說。餘會多菩薩說。法界品初。有",
    "X07n0234_001:0618c04": "聲聞說。諸善友等。多菩薩說。亦名眾生說。菩提樹",
    "X07n0234_001:0618c05": "等。即器界說。至文當知。其能說人。用法不同。或用",
    "X07n0234_001:0618c06": "音聲。或用妙色等。如教體中辨。第七依聽人者。",
    "X07n0234_001:0618c07": "子期云喪。伯牙輟絃。若無聽者。終無有說。即下諸",
    "X07n0234_001:0618c08": "眾。略有十類。至文當明。除當機眾。餘皆是緣。第",
    "X07n0234_001:0618c09": "八依德本者。川有珠而不枯。山有玉而增潤。內無",
    "X07n0234_001:0618c10": "德本。外豈能談。然唯約說者。前人此法故。略有二",
    "X07n0234_001:0618c11": "類一者。智慧最為首故。十方諸佛。告金剛幢言。及",
    "X07n0234_001:0618c12": "由汝智慧清淨故。告金剛藏言。亦是汝勝智力故。",
    "X07n0234_001:0618c13": "二者。餘行願力。十方諸佛。告普賢言。亦以汝修一",
    "X07n0234_001:0618c14": "切諸行願力故。十方諸佛告法慧言。及汝所修諸",
    "X07n0234_001:0618c15": "善根力。令汝入是三昧。而演說法。若感者善根。若",
    "X07n0234_001:0618c16": "化主行願。皆屬說因。第九依請人者。若約慈悲",
    "X07n0234_001:0618c17": "深厚。亦有無問自談。若約敬法重人。要須誠請後",
    "X07n0234_001:0618c18": "說。初心識昧。未解諮求。上智慈悲。騰疑啟請。然有",
    "X07n0234_001:0618c19": "二類。一者言請。二者念請。諸會有無。現相品當辨。",
    "X07n0234_001:0618c20": "第十依能加者。夫聖無常應。應于克誠。心冥至",
    "X07n0234_001:0618c21": "極。故得佛加。然佛若自說。則不俟加。如第九會。因",
    "X07n0234_001:0618c22": "人有說。要假上加。其第八會。行依法修。不異前故。",
    "X07n0234_001:0618c23": "略無有加。二七不入定。故無有加。餘皆具有。所以",
    "X07n0234_001:0618c24": "加者。欲顯諸佛同加。即同說故。一說一切說故。亦",
    "X07n0234_001:0619a01": "顯果海無言。因相可說故。若爾僧祇隨好。應非一",
    "X07n0234_001:0619a02": "切。表微細難知故。超出因果故。然施設不同。不應",
    "X07n0234_001:0619a03": "一準。加有二種。一者顯加。具於三業。二者冥加。但",
    "X07n0234_001:0619a04": "與智令說。普光法界。無顯有冥。餘皆具二。顯必有",
    "X07n0234_001:0619a05": "冥故。餘至下明。",
    "X07n0234_001:0619a06": "△第二藏教所攝中二。先藏攝。後教攝。前中亦二。",
    "X07n0234_001:0619a07": "先藏。後攝。今初藏。謂三藏二藏。通稱藏者。以含攝",
    "X07n0234_001:0619a08": "故。世親攝論第一。莊嚴論第四皆云。彼三及二。云",
    "X07n0234_001:0619a09": "何名藏。答云。由攝故。謂攝一切所應知義。攝即包",
    "X07n0234_001:0619a10": "含。言三藏者。一修多羅藏。二毗奈耶藏。三阿毗達",
    "X07n0234_001:0619a11": "磨藏。初中。先辨名。後顯相。今初。亦名修妬路。亦名",
    "X07n0234_001:0619a12": "素怛䌫。此皆梵音楚夏。古譯為契經。智論之中。名",
    "X07n0234_001:0619a13": "為經藏。契。謂契理契機。經。謂貫穿攝化。即契理合",
    "X07n0234_001:0619a14": "機之經。依主受名。契經即藏。持業釋也。復云。正翻",
    "X07n0234_001:0619a15": "名線。線能貫華。經能持緯。此方不貴線稱。故存於",
    "X07n0234_001:0619a16": "經。有云。案。五印度。呼線席經井索聖教。皆曰修多",
    "X07n0234_001:0619a17": "羅。則經正是敵對。斥於古德。經非敵對。今更詳之。",
    "X07n0234_001:0619a18": "若一名四實皆為敵對。則古如所破。若兼順義。經",
    "X07n0234_001:0619a19": "自屬於席經敵對。應名聖教。故梁攝論。譯為聖教。",
    "X07n0234_001:0619a20": "彼論云。有阿毗達磨。非是聖教。為成聖教故。加修",
    "X07n0234_001:0619a21": "多羅名。古德見此儒墨皆稱為經。遂借彼席經。以",
    "X07n0234_001:0619a22": "目聖教。則雙含二義。但順兩方。借義助名。更加契",
    "X07n0234_001:0619a23": "字。揀異席經。甚為允當。二顯相者。四域四名。所目",
    "X07n0234_001:0619a24": "雖殊。意義相似。故同稱修多羅。而聖教多含。具上",
    "X07n0234_001:0619b01": "三義。故雜心云。經有五義。一曰涌泉。二曰出生。三",
    "X07n0234_001:0619b02": "曰顯示。四曰繩墨。五曰結鬘。涌泉。則注而無竭。出",
    "X07n0234_001:0619b03": "生。則展轉滋多。義同井索。有汲引故。顯示。正是聖",
    "X07n0234_001:0619b04": "教顯事理故。繩墨。則揩定正邪。亦是繩之為經。能",
    "X07n0234_001:0619b05": "持於緯。同席經義。結鬘。同線。線能貫華。結成鬘故。",
    "X07n0234_001:0619b06": "總上五義。不出貫攝。故佛地論第一云。能貫能攝。",
    "X07n0234_001:0619b07": "故名為經。以佛聖教。貫穿攝持所應說義所化生",
    "X07n0234_001:0619b08": "故。此或貫攝通所說所化。或貫穿法相。攝持所化。",
    "X07n0234_001:0619b09": "又世親攝論。釋貫穿云。謂能貫穿依故。相故。法故。",
    "X07n0234_001:0619b10": "義故。依者。謂依於是處。由此為此。而有所說。相者。",
    "X07n0234_001:0619b11": "謂世俗諦相。勝義諦相。法者。謂蘊界處。緣起諦食。",
    "X07n0234_001:0619b12": "靜慮無量。無色解脫。勝處徧處。菩提分。無礙解。無",
    "X07n0234_001:0619b13": "諍等。義者。隨順密意說等。瑜伽二十五。顯揚二十。",
    "X07n0234_001:0619b14": "大同此說。餘義。至十二分中當明。第二毗柰耶藏。",
    "X07n0234_001:0619b15": "初名。後相。前中亦名毗尼。梵言之略耳。此翻為調",
    "X07n0234_001:0619b16": "伏。謂調練三業。制伏過非。調練通於止作。制伏唯",
    "X07n0234_001:0619b17": "明止惡。就所詮之行彰名。即調伏之藏。或能詮藏。",
    "X07n0234_001:0619b18": "有調伏之能。即有財釋。契經藏中。類有此釋。毗尼。",
    "X07n0234_001:0619b19": "或翻為滅。滅有三義。一滅業非。二滅煩惱。三得滅",
    "X07n0234_001:0619b20": "果。或名尸羅。具云翅怛羅。此云清涼。離熱惱因。得",
    "X07n0234_001:0619b21": "清涼果故。亦名波羅提木叉。此云別解脫。此就因",
    "X07n0234_001:0619b22": "得名。然有二義。一揀異定道。名之為別。二三業七",
    "X07n0234_001:0619b23": "支。各各防非。故名為別。亦翻為隨順解脫。此據果",
    "X07n0234_001:0619b24": "立。隨順有為無為二種解脫果故。亦名性善。如十",
    "X07n0234_001:0619c01": "誦律。亦名守信。如昔所受。實能持故。後顯相者。前",
    "X07n0234_001:0619c02": "名之中。已含止作。即毗尼相。若別說者。世親攝論",
    "X07n0234_001:0619c03": "云。毗奈耶有四義。謂犯罪故。等起故。還淨故。出離",
    "X07n0234_001:0619c04": "故。廣如彼論。第三阿毗達磨藏。阿毗名對。達磨云",
    "X07n0234_001:0619c05": "法。法有二種。一勝義法。謂即涅槃。是善是常。故名",
    "X07n0234_001:0619c06": "為勝。二法相法。通四聖諦。相者。性也。狀也。二俱名",
    "X07n0234_001:0619c07": "相。法既有二。對亦二義。一者對向。謂向前涅槃。二",
    "X07n0234_001:0619c08": "者對觀。觀前四諦。其能對者。皆無漏淨慧。及相應",
    "X07n0234_001:0619c09": "心所等。由對果對境。分二對名故。慧但是對。而非",
    "X07n0234_001:0619c10": "是法。非所對故。言對法者。法之對故。故對法藏。特",
    "X07n0234_001:0619c11": "名慧論。舊譯為無比法。以詮慧勝故。世親攝論云。",
    "X07n0234_001:0619c12": "阿毗達磨有四義。謂對故。數故。伏故。通故。對義同",
    "X07n0234_001:0619c13": "前。數者。於一一法。數數宣說。訓釋言辭。自共相等。",
    "X07n0234_001:0619c14": "無量差別故。伏者。由此具足論處所等。能勝伏他",
    "X07n0234_001:0619c15": "論故。通者。此能通釋素怛纜義故。亦名優婆提舍。",
    "X07n0234_001:0619c16": "此云論義。亦名磨怛理迦。此云本母。謂以教與義",
    "X07n0234_001:0619c17": "為本。為母。亦名依。藏生解。藏為解母。本即是母。亦",
    "X07n0234_001:0619c18": "名摩夷。此云行母。依藏成行故。行之母故。然此三",
    "X07n0234_001:0619c19": "藏。約其所詮。略有二門。一者尅性。則經詮三學。戒",
    "X07n0234_001:0619c20": "唯戒心二學。論唯慧學。如攝論說。二。約兼正。則三",
    "X07n0234_001:0619c21": "藏之中。經正詮定。毗尼詮戒。論詮於慧。兼各通三。",
    "X07n0234_001:0619c22": "第二明二藏者。一聲聞藏。二菩薩藏。即由前三",
    "X07n0234_001:0619c23": "藏。詮示聲聞理行果故。名聲聞藏。詮示菩薩理行",
    "X07n0234_001:0619c24": "果故。名菩薩藏。故莊嚴論第四云。此三藏。由上下",
    "X07n0234_001:0620a01": "乘差別故。復為聲聞藏。及菩薩藏。攝大乘同此。此",
    "X07n0234_001:0620a02": "就二乘。理果同故合之。若約教行別故。即開三乘。",
    "X07n0234_001:0620a03": "以為三藏。如普超等經。又由緣覺多不藉教。出無",
    "X07n0234_001:0620a04": "佛世。佛在世時。攝屬聲聞故。但分為二。即是大小",
    "X07n0234_001:0620a05": "半滿不同。第二明所攝者。此經。三藏之中。正唯",
    "X07n0234_001:0620a06": "修多羅攝。兼詮餘二。十藏等品。廣顯戒故。問名等",
    "X07n0234_001:0620a07": "品。顯論義故。若就脩多羅中。以義揀教。則唯十藏",
    "X07n0234_001:0620a08": "攝。具足主伴。顯無盡故。教義融故。二藏之中。唯菩",
    "X07n0234_001:0620a09": "薩藏。若分權實。但菩薩藏一分所攝。權不攝故。若",
    "X07n0234_001:0620a10": "約此攝。乃至聲聞。亦此經攝。此能包含無量乘故。",
    "X07n0234_001:0620a11": "揀於權實。至下立教中明。已辨藏攝",
    "X07n0234_001:0620a12": "第二明教攝者。教有二種。一者通相。十二分教。亦",
    "X07n0234_001:0620a13": "分大小。至下十藏品辨。二者諸宗。二教不同。今當",
    "X07n0234_001:0620a14": "略釋。夫教海沖深。法雲彌漫。智光無際。妙辨巨窮。",
    "X07n0234_001:0620a15": "以無言之言。詮絕言之理。以無變之變。應無窮之",
    "X07n0234_001:0620a16": "機。極位所承。凡情難挹。今乘理教之力。略啟四門。",
    "X07n0234_001:0620a17": "一大意合離。二古今違順。三分宗立教。四總相會",
    "X07n0234_001:0620a18": "通。今初。且西域東夏。弘闡之流。於一代聖言。或開",
    "X07n0234_001:0620a19": "宗分教。或直釋經文。以皆含得失故耳。且不分之",
    "X07n0234_001:0620a20": "意。略有五焉。一則理本一味。殊塗同歸。故不可分",
    "X07n0234_001:0620a21": "也。二一音普應。一雨普滋故。三原聖本意。為一事",
    "X07n0234_001:0620a22": "故。四隨一一文。眾解不同故。五多種說法。成枝流",
    "X07n0234_001:0620a23": "故。以斯五義。故不可分。分之乃令情構異端。是非",
    "X07n0234_001:0620a24": "競作。故以不分為得。其分教者。亦有多義。一理雖",
    "X07n0234_001:0620b01": "一味。詮有淺深。故須分之。使知權實。二約佛雖則",
    "X07n0234_001:0620b02": "一音。就機差而教別。三本意未申。隨他意語而有",
    "X07n0234_001:0620b03": "異故。四言有通別。就顯說故。五雖分權實。須善會",
    "X07n0234_001:0620b04": "佛意。有開顯故。又王之密語。所為別故。不識權實。",
    "X07n0234_001:0620b05": "以深為淺。失於大利。以淺為深。虗其功故。莊嚴聖",
    "X07n0234_001:0620b06": "教。令深廣故。諸聖教中。自有分故。諸大菩薩亦開",
    "X07n0234_001:0620b07": "教故。以斯多義。開則得多而失小。合則得小而失",
    "X07n0234_001:0620b08": "多。但能虗己求宗。不可分而分之。亦何爽於大旨。",
    "X07n0234_001:0620b09": "故今分之。",
    "X07n0234_001:0620b11": "大方廣佛華嚴經疏卷第一"
}