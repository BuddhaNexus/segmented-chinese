{
    "T43n1830_03b:0328a13": "folio_3b 成唯識論述記卷第三末",
    "T43n1830_03b:0328a15": "基撰",
    "T43n1830_03b:0328a16": "論第三卷",
    "T43n1830_03b:0328a17": "若解本識十門義中。上來合二段已解五",
    "T43n1830_03b:0328a18": "門訖　自下第三辨第六義心所相應門",
    "T43n1830_03b:0328a19": "　於中有五。一問起論端。二舉頌正答。三釋",
    "T43n1830_03b:0328a20": "常字顯五相應所在位次。四別釋五所體",
    "T43n1830_03b:0328a21": "性．作用。五釋頌中相應之義　或分為二。",
    "T43n1830_03b:0328a22": "一問。二答　答中有二。初舉頌。後廣釋",
    "T43n1830_03b:0328a23": "　廣釋中有三。初釋常字．五相應位。二別解",
    "T43n1830_03b:0328a24": "五所。三解相應義。",
    "T43n1830_03b:0328a25": "論。此識與幾心所相應。述曰。此初問也。",
    "T43n1830_03b:0328a26": "論。常與觸作意受想思相應。述曰。此舉頌",
    "T43n1830_03b:0328a27": "答。即第二句相應之言。亦通五受。下釋家解。",
    "T43n1830_03b:0328a28": "論。阿賴耶識至心所相應。述曰。此釋本頌",
    "T43n1830_03b:0328a29": "相應位次。即解常字。第三段也　謂此本識",
    "T43n1830_03b:0328b01": "三位名中。舉初狹名釋識寬體。故從無始",
    "T43n1830_03b:0328b02": "來乃至未轉。即除成佛餘一切位。此說自",
    "T43n1830_03b:0328b03": "體三位通二。恒與此五心所相應。",
    "T43n1830_03b:0328b04": "論。以是遍行心所攝故。述曰。以此五種體",
    "T43n1830_03b:0328b05": "是遍行心所攝故決定相應。雖復不增亦不",
    "T43n1830_03b:0328b06": "可減定俱生滅。名遍行故　此在因位故",
    "T43n1830_03b:0328b07": "亦不與餘法相應。此下論中自當解釋。雖",
    "T43n1830_03b:0328b08": "復藏識二乘能斷。斷已亦但五數相應。故至",
    "T43n1830_03b:0328b09": "轉位諸心所俱。",
    "T43n1830_03b:0328b10": "論。觸謂三和至所依為業。述曰。自下第四",
    "T43n1830_03b:0328b11": "別解五所。於中有二。初別解五體性．作",
    "T43n1830_03b:0328b12": "業。次總釋此得與識俱　別解各有二。初",
    "T43n1830_03b:0328b13": "總。次別　總中體．業二種不同。顯揚論等文",
    "T43n1830_03b:0328b14": "並同此。即出體顯業。",
    "T43n1830_03b:0328b15": "論。謂根境識至故名三和。述曰。次下別解",
    "T43n1830_03b:0328b16": "有二。初廣前。故破他　正三和體謂根．境．",
    "T43n1830_03b:0328b17": "識。體異名三。不相乖返更相交涉名為隨",
    "T43n1830_03b:0328b18": "順。如識不生根．境或起名為乖返。又如耳",
    "T43n1830_03b:0328b19": "根．眼識．香境三法乖返不名三和。若相順",
    "T43n1830_03b:0328b20": "者。三必俱生。既不相違故名隨順。根可為",
    "T43n1830_03b:0328b21": "依。境可為取。識二所生。可依於根而取",
    "T43n1830_03b:0328b22": "於境。如此交涉名三和體。",
    "T43n1830_03b:0328b23": "下解於觸由二義故亦名三和。",
    "T43n1830_03b:0328b24": "論。觸依彼生至故說為彼。述曰。即由二義",
    "T43n1830_03b:0328b25": "觸名三和　一依彼生　彼即根等。是觸之",
    "T43n1830_03b:0328b26": "因。依三和故亦名三和。故聖教言三和生",
    "T43n1830_03b:0328b27": "觸。對法亦云依三和合　二令彼合　彼",
    "T43n1830_03b:0328b28": "亦根等。即觸之果。謂觸能令根等三法合",
    "T43n1830_03b:0328b29": "為依．取．所生了別。此三和合由觸故然。故",
    "T43n1830_03b:0328c01": "說觸能和合三法。由此二義觸名三和。",
    "T43n1830_03b:0328c02": "非一觸體可名三故。從觸之因．及所和果。",
    "T43n1830_03b:0328c03": "說觸為彼三和合也　問境在未來根住",
    "T43n1830_03b:0328c04": "過去。識居現在。觸如何和　答令相隨順",
    "T43n1830_03b:0328c05": "為依．為取．為二所生。即名三和　豈是合",
    "T43n1830_03b:0328c06": "三令住一處方名三和　或依增上根說",
    "T43n1830_03b:0328c07": "三和。非等無間觸名三和。於理無失。根．",
    "T43n1830_03b:0328c08": "境．識三常現在世。無一根境住於他世。去．",
    "T43n1830_03b:0328c09": "來二世非實有故　問境在未來。觸在現",
    "T43n1830_03b:0328c10": "在。如何說觸是彼果耶　答誰言所生即是",
    "T43n1830_03b:0328c11": "彼果。未來諸法為現取時。但能為境順生",
    "T43n1830_03b:0328c12": "心等。故現識．觸名境所生。非要所生即是",
    "T43n1830_03b:0328c13": "彼果　又彼境界體唯現在。似於去．來觸",
    "T43n1830_03b:0328c14": "雖所生。亦名為果。",
    "T43n1830_03b:0328c15": "上來解總觸謂三和　自下釋前分別變異。",
    "T43n1830_03b:0328c16": "論。三和合位至說名變異。述曰。初解變異。",
    "T43n1830_03b:0328c17": "後釋分別　謂根．境．識三和合位。除未合",
    "T43n1830_03b:0328c18": "時故言和位。此三之上。皆有順生一切心",
    "T43n1830_03b:0328c19": "所功能作用名為變異。謂此三法居種子",
    "T43n1830_03b:0328c20": "時。及未合前。皆無順生心所作用。於三",
    "T43n1830_03b:0328c21": "合位功能乃生。既與前。珠說名變異。變異",
    "T43n1830_03b:0328c22": "即是三體上用。",
    "T43n1830_03b:0328c23": "正解變異體即三法。次解分別。",
    "T43n1830_03b:0328c24": "論。觸似彼起故名分別。述曰。分別之用是",
    "T43n1830_03b:0328c25": "觸功能。謂觸之上。有似前三順生心所變",
    "T43n1830_03b:0328c26": "異用功能說名分別　分別即是領似異名。",
    "T43n1830_03b:0328c27": "如子似父名分別父　此意總顯根等三",
    "T43n1830_03b:0328c28": "法。有能順起心所功能名為變異。此觸亦",
    "T43n1830_03b:0328c29": "有順生心所功能作用領似彼三。是故名",
    "T43n1830_03b:0329a01": "為分別變異　問三和之上有功能順生",
    "T43n1830_03b:0329a02": "於觸名變異。觸既似彼有功能。亦自順生",
    "T43n1830_03b:0329a03": "名分別　設爾何失　若自順生名分別。應",
    "T43n1830_03b:0329a04": "說觸觸以為緣。如順生受有功能。說觸",
    "T43n1830_03b:0329a05": "用名分別故。若自不順名為分別。何故似",
    "T43n1830_03b:0329a06": "生受等。非似生於觸耶　答觸不似彼生",
    "T43n1830_03b:0329a07": "觸功能。不自生故。如受等法不能生餘。",
    "T43n1830_03b:0329a08": "即無領似。例觸應爾。又分限故。謂根．及境",
    "T43n1830_03b:0329a09": "能生於識。亦能生餘。二種功能。識但生餘",
    "T43n1830_03b:0329a10": "無自生用。例觸應爾。觸不似彼生識．及",
    "T43n1830_03b:0329a11": "觸二種功能。無勢分故。若約見．自證分相",
    "T43n1830_03b:0329a12": "生。亦有似義。又如受領觸不領作意等",
    "T43n1830_03b:0329a13": "　問若似三功能。名分別變異。何故集論第",
    "T43n1830_03b:0329a14": "一等。云於根變異分別為體。為答此問",
    "T43n1830_03b:0329a15": "故次說云。",
    "T43n1830_03b:0329a16": "論。根變異力至根之變異。述曰。下會相違。",
    "T43n1830_03b:0329a17": "謂三和位引觸起時。根變異力勝餘二種。故",
    "T43n1830_03b:0329a18": "集論等。但說分別根之變異。不說分別識．",
    "T43n1830_03b:0329a19": "境變異　今言等者。等取雜集　復言根",
    "T43n1830_03b:0329a20": "之第六轉者。顯變異是根體之用。對法論",
    "T43n1830_03b:0329a21": "中以根用勝但分別根。仍不分別根功能",
    "T43n1830_03b:0329a22": "盡。唯能領似順生三受所有功能。以受是",
    "T43n1830_03b:0329a23": "觸近所生故。辨中邊論第一卷云。觸能分別",
    "T43n1830_03b:0329a24": "根．境．識三順三受故　分別生三受同對",
    "T43n1830_03b:0329a25": "法文。分別根．境．識稍寬對法。皆有順生",
    "T43n1830_03b:0329a26": "三受相故。此中通取似一切能。最為盡理",
    "T43n1830_03b:0329a27": "　又彼論中言分別者。是分別義。根等有",
    "T43n1830_03b:0329a28": "能生三受分位。觸能分別令三位珠。分三",
    "T43n1830_03b:0329a29": "位別故名分別。今此解好　問何故三和唯",
    "T43n1830_03b:0329b01": "根獨勝　答一由主故。有珠勝能名之為",
    "T43n1830_03b:0329b02": "主。二由近故。能近生心．及心所也。三由",
    "T43n1830_03b:0329b03": "遍故。不唯生心所。亦能生心故。四由續",
    "T43n1830_03b:0329b04": "故。常相續有。境．識不爾。故境體雖能生",
    "T43n1830_03b:0329b05": "心．心所。以非主故。又非近故。偏闕二義",
    "T43n1830_03b:0329b06": "不名為勝。心雖是主近生心所。不能生",
    "T43n1830_03b:0329b07": "心。不自生故非遍也。闕遍一義故非勝。",
    "T43n1830_03b:0329b08": "境．識皆不續。識有境生故俱闕續義。非得",
    "T43n1830_03b:0329b09": "勝名。唯根獨勝。",
    "T43n1830_03b:0329b10": "問觸之功能如前可解。豈不能與心等同",
    "T43n1830_03b:0329b11": "緣。唯此分量名為觸耶。",
    "T43n1830_03b:0329b12": "論。和合一切至是觸自性。述曰。更有餘能",
    "T43n1830_03b:0329b13": "非觸爾所。謂觸亦能和合一切心。心所法。",
    "T43n1830_03b:0329b14": "不令離散各別行相。同趣一境。是觸自性。",
    "T43n1830_03b:0329b15": "設無觸者。其心．心所各各離散不能同緣。",
    "T43n1830_03b:0329b16": "今不散時皆觸功力。",
    "T43n1830_03b:0329b17": "說自性已。觸業如何。前解功能雖即是業。",
    "T43n1830_03b:0329b18": "舉業顯體故非業門。",
    "T43n1830_03b:0329b19": "論。既似順起至所依為業。述曰。即此觸數。",
    "T43n1830_03b:0329b20": "既似三和有能順生心所作用。即能生起",
    "T43n1830_03b:0329b21": "餘心所法。故以受等所依為業。受等心所",
    "T43n1830_03b:0329b22": "皆依此生。若無生能非所依故。",
    "T43n1830_03b:0329b23": "何以知者。",
    "T43n1830_03b:0329b24": "論。起盡經說至觸為緣故。述曰。經明生滅",
    "T43n1830_03b:0329b25": "名起盡經。從彼所明以立經號。若觸但能",
    "T43n1830_03b:0329b26": "生受非餘者。應餘二蘊不以觸為依。無",
    "T43n1830_03b:0329b27": "心起時無諸心所故諸心所皆觸為依。",
    "T43n1830_03b:0329b28": "論。由斯故說至和合而生。述曰。由前理教",
    "T43n1830_03b:0329b29": "契經復說。識．觸受等因二．三．四和合而生",
    "T43n1830_03b:0329c01": "　如經所說眼．色為緣能生眼識。說識依",
    "T43n1830_03b:0329c02": "根．境二法和合生。經雖復言作意力故識",
    "T43n1830_03b:0329c03": "乃得生。此辨所依故今不說。彼能警心依",
    "T43n1830_03b:0329c04": "心而有。非心依故此不說之　問觸依",
    "T43n1830_03b:0329c05": "三和生。名分別變異。識依二合生名分",
    "T43n1830_03b:0329c06": "別根．境　答准於觸理亦可然。又是主故",
    "T43n1830_03b:0329c07": "不同於觸。二解並得。契經復說三和故觸。",
    "T43n1830_03b:0329c08": "說觸依根．境．識三和合生。起盡經說受等",
    "T43n1830_03b:0329c09": "皆以觸為緣故。即是受等依根．境．識．觸四",
    "T43n1830_03b:0329c10": "法和合生　問若無自證。可說心是二和合",
    "T43n1830_03b:0329c11": "生。既有自證。心亦依心。心體亦是三和合",
    "T43n1830_03b:0329c12": "生　答今依見分別體者說。同體為依非",
    "T43n1830_03b:0329c13": "此所說。若亦說者。如次復以三．四．五和合",
    "T43n1830_03b:0329c14": "生。心．心所法各自依故。此說親．現依。不說",
    "T43n1830_03b:0329c15": "疎．種子。若說疎依．及種子者。法則有多",
    "T43n1830_03b:0329c16": "　問若諸心所皆依觸生。何故瑜伽第三．及五",
    "T43n1830_03b:0329c17": "十五。說以受．想．思所依為業。不說所餘",
    "T43n1830_03b:0329c18": "心所法也。",
    "T43n1830_03b:0329c19": "論。瑜伽但說至舉此攝餘。述曰。由此思體",
    "T43n1830_03b:0329c20": "為主勝故　一者思是行蘊主。故集論初說",
    "T43n1830_03b:0329c21": "云何行蘊。謂六思身　彼自釋言為導首",
    "T43n1830_03b:0329c22": "故　二者思能造諸業勝。舉思攝餘法。非",
    "T43n1830_03b:0329c23": "但獨取思。故諸心所皆依觸生。",
    "T43n1830_03b:0329c24": "問曰若爾何故集論．顯揚第一．五蘊等。云",
    "T43n1830_03b:0329c25": "受依為業。",
    "T43n1830_03b:0329c26": "論。集論等說至近而勝故。述曰。此即總舉",
    "T43n1830_03b:0329c27": "唯受所由。",
    "T43n1830_03b:0329c28": "何者為近。復是勝耶。",
    "T43n1830_03b:0329c29": "論。謂觸所取至引發勝故。述曰。觸之所取",
    "T43n1830_03b:0330a01": "可意．不可意．及俱相違相。與受所取順益．",
    "T43n1830_03b:0330a02": "損害及．俱相違相極相隣近。相隣近者是相",
    "T43n1830_03b:0330a03": "似義。即可意等相。與順益等相。行相極相",
    "T43n1830_03b:0330a04": "似。故名為相隣。如世有言此物．彼物深極",
    "T43n1830_03b:0330a05": "相似。相似．相隣體一名異。此解即是約境相",
    "T43n1830_03b:0330a06": "近　又觸引發受勝餘心所。故觸觸苦等",
    "T43n1830_03b:0330a07": "觸時。受受於苦等受。三受分位觸．受相同。",
    "T43n1830_03b:0330a08": "此解即是行相相似故名為勝。餘不領此可",
    "T43n1830_03b:0330a09": "意等相。及苦等位。故集論等不說作依",
    "T43n1830_03b:0330a10": "　問。觸似三和名分別變異。受似於觸名",
    "T43n1830_03b:0330a11": "分別觸耶　答釋此難至受當知。",
    "T43n1830_03b:0330a12": "然今大乘。同一切有部觸體是實。唯經部一",
    "T43n1830_03b:0330a13": "師三和成觸者。難大乘曰。說觸是三和。何",
    "T43n1830_03b:0330a14": "得有實體。為破彼計故次說云。",
    "T43n1830_03b:0330a15": "論。然觸自性是實非假。述曰。此立宗也。",
    "T43n1830_03b:0330a16": "論。六六法中心所性故。述曰。自下三因。此",
    "T43n1830_03b:0330a17": "即初也。俱舍第十．正理等云。謂六內處。六外",
    "T43n1830_03b:0330a18": "處．六識身．六愛身．六觸身．六受身。今取界",
    "T43n1830_03b:0330a19": "身足論六六。謂六識．六觸．六受．六想．六思．",
    "T43n1830_03b:0330a20": "六愛　經部計愛亦是實有。思分位故不同",
    "T43n1830_03b:0330a21": "假觸　破之量云。觸別有體。六六法中心",
    "T43n1830_03b:0330a22": "所性故。如受．愛等　若依俱舍六六法者。",
    "T43n1830_03b:0330a23": "彼計根．境假非實故。言心所意簡前二。",
    "T43n1830_03b:0330a24": "如順正理第十卷中廣破經部。",
    "T43n1830_03b:0330a25": "論。是食性故。述曰。此第二因　又此觸數",
    "T43n1830_03b:0330a26": "定是實有。四食性故。如餘三食　段食香．",
    "T43n1830_03b:0330a27": "味．觸既許是實。故以為喻。四大觸實故。於",
    "T43n1830_03b:0330a28": "理無違。或應心所亦通於下。簡略便盡。",
    "T43n1830_03b:0330a29": "論。能為緣故。述曰。此第三因　又此觸數",
    "T43n1830_03b:0330b01": "定是實有。緣起支中心所攝故。如愛緣取。",
    "T43n1830_03b:0330b02": "思分位故彼亦許實。諸心所支皆是實有。",
    "T43n1830_03b:0330b03": "若就他宗。十二支中設但少實。即得為喻",
    "T43n1830_03b:0330b04": "彼全不許觸少分實。許少分實餘假不成。",
    "T43n1830_03b:0330b05": "無異因故。",
    "T43n1830_03b:0330b06": "論。如受等性非即三和。述曰。言受等者。",
    "T43n1830_03b:0330b07": "等二因之喻。及初喻中受等心所法。或受",
    "T43n1830_03b:0330b08": "可通初後二喻。但等中喻。即以三因破彼",
    "T43n1830_03b:0330b09": "經部　非即三和。亦得說為第二宗法。此",
    "T43n1830_03b:0330b10": "為宗法即無妨也　此中大乘。觸別有體",
    "T43n1830_03b:0330b11": "非即三和　經部一師說三和成觸。觸即",
    "T43n1830_03b:0330b12": "三和。是假非實　又一師說三和生觸觸",
    "T43n1830_03b:0330b13": "非三和　一切有部觸雖別有。不能分別",
    "T43n1830_03b:0330b14": "變異而生心．心所等。但以受等所依為業",
    "T43n1830_03b:0330b15": "　三部不同。",
    "T43n1830_03b:0330b16": "論。作意謂能至引心為業。述曰。解第二",
    "T43n1830_03b:0330b17": "數。文可知也　初略明體．業。次廣。後破。",
    "T43n1830_03b:0330b18": "顯揚等同　何名警心　如何警心　何位",
    "T43n1830_03b:0330b19": "警心　起已方警。更何須警。先已起故　未",
    "T43n1830_03b:0330b20": "起即警。應警一切心。能警作意亦未生",
    "T43n1830_03b:0330b21": "故。如何能警。",
    "T43n1830_03b:0330b22": "論。謂此警覺至故名作意。述曰。謂作意等",
    "T43n1830_03b:0330b23": "並未生位。其作意種。義警應生心之種曰",
    "T43n1830_03b:0330b24": "可起趣境。非警一切心之種子。彼未逢緣",
    "T43n1830_03b:0330b25": "不定生故　作意警心有二功力。一者令",
    "T43n1830_03b:0330b26": "心未起正起。二者令心起已趣境故。言警",
    "T43n1830_03b:0330b27": "覺應起心種引令趣境故。正理師說。作意",
    "T43n1830_03b:0330b28": "之用在未來起。此在種子義勢亦同。由作",
    "T43n1830_03b:0330b29": "動意立作意名。作意種子能警心種。此解",
    "T43n1830_03b:0330c01": "依文　或現作意與識同時。義說警彼應",
    "T43n1830_03b:0330c02": "生心種令起趣境。理亦無違。起已方警。警",
    "T43n1830_03b:0330c03": "理難見。故論不許　問作意警於心。種位",
    "T43n1830_03b:0330c04": "言能警。觸等生心所。現位不能生　於此",
    "T43n1830_03b:0330c05": "難中應設功力。種子之位未有三種不和",
    "T43n1830_03b:0330c06": "之義。亦無心．心所合不同觸境故。觸唯說",
    "T43n1830_03b:0330c07": "現行有用　問心種能生現。作意警方生。心",
    "T43n1830_03b:0330c08": "所無能警。種應不生現　答由作意警心",
    "T43n1830_03b:0330c09": "所方生理與心齊。何得為難。",
    "T43n1830_03b:0330c10": "問既爾應說。",
    "T43n1830_03b:0330c11": "論。雖此亦能至俱說引心。述曰。即是作意",
    "T43n1830_03b:0330c12": "遍能警覺。但說心者為是主故　問心等自",
    "T43n1830_03b:0330c13": "能生作意警方起。作意無能警。應種不能",
    "T43n1830_03b:0330c14": "生　答曰。受等三和生。更說由觸起。觸不",
    "T43n1830_03b:0330c15": "由觸起。自體應不生　問此質不定。為如",
    "T43n1830_03b:0330c16": "觸數無能生觸。為如生等復有能生　於",
    "T43n1830_03b:0330c17": "此難中復應思擇。",
    "T43n1830_03b:0330c18": "然順正理第十一卷解作意云。謂能令心",
    "T43n1830_03b:0330c19": "迴趣異境。但住此境行相微隱。故今敘云。",
    "T43n1830_03b:0330c20": "論。有說令心迴趣異境。述曰。此敘彼計。下",
    "T43n1830_03b:0330c21": "破之云。此應非遍行。住此境無故。彼名",
    "T43n1830_03b:0330c22": "大地法。亦遍行義故。若相微隱由何知有。",
    "T43n1830_03b:0330c23": "瑜伽第三謂心迴轉。然約顯相處說。非為",
    "T43n1830_03b:0330c24": "盡理。不同彼執得為盡理。",
    "T43n1830_03b:0330c25": "集論初說於所緣境持心令住。故論敘言。",
    "T43n1830_03b:0330c26": "論。或於一境持心令住。述曰。此敘彼計。集",
    "T43n1830_03b:0330c27": "論文意亦非盡理。下破之云不異定故。定",
    "T43n1830_03b:0330c28": "行相亦能持心住境故。此師亦可應非遍",
    "T43n1830_03b:0330c29": "行。若散亂心行相無故。",
    "T43n1830_03b:0331a01": "論。彼俱非理至不異定故。述曰。應非遍",
    "T43n1830_03b:0331a02": "行故。破正理師　應不異定故。破雜集",
    "T43n1830_03b:0331a03": "論師　已如前說。由雜集師不解集論。",
    "T43n1830_03b:0331a04": "約此行相以為真理故今破之　然救初",
    "T43n1830_03b:0331a05": "云。且約新起異緣勝說。非非遍行。救第",
    "T43n1830_03b:0331a06": "二云。據修中行定勝作意說。故與定別",
    "T43n1830_03b:0331a07": "　此亦不然。義不具故。既說行相應盡理",
    "T43n1830_03b:0331a08": "明。理既不周故如論破。與薩婆多別。如俱",
    "T43n1830_03b:0331a09": "舍第四　問何故百法等。作意為初。此論中",
    "T43n1830_03b:0331a10": "所明觸為先說　答和合三法攝心．心所",
    "T43n1830_03b:0331a11": "令同取境。是觸勝能。警心．心所令皆能",
    "T43n1830_03b:0331a12": "起。作意勝力。此約和合。觸乃先明。彼論約",
    "T43n1830_03b:0331a13": "警。作意初說。各據一門不相違也。",
    "T43n1830_03b:0331a14": "論。受謂領納至起愛為業。述曰。解第三數。",
    "T43n1830_03b:0331a15": "初辨自義。後破外執。體．業可知。",
    "T43n1830_03b:0331a16": "論。能起合離非二欲故。述曰。解起愛為",
    "T43n1830_03b:0331a17": "業。謂於樂受未得希合。已得復有不乖",
    "T43n1830_03b:0331a18": "離欲。於苦未得有不合欲。已得之中有乖",
    "T43n1830_03b:0331a19": "離欲。欲者欣求。即通三性。此業可通有漏．",
    "T43n1830_03b:0331a20": "無漏。今唯依無明觸所生受故。此唯是愛。",
    "T43n1830_03b:0331a21": "依染分說。如緣起中受緣愛故。有漏受能",
    "T43n1830_03b:0331a22": "為愛之緣故　此釋一切染愛作業。非第",
    "T43n1830_03b:0331a23": "八識。不生愛故　又第八俱受。疎起六識",
    "T43n1830_03b:0331a24": "中愛。義亦無妨。受善．惡境起諸愛故。如",
    "T43n1830_03b:0331a25": "想起言疎亦起故　欲非遍行不決定起。",
    "T43n1830_03b:0331a26": "故受業用非是遍理。此五數中。唯受．想業",
    "T43n1830_03b:0331a27": "約勝能說。餘之三業乃是遍能。",
    "T43n1830_03b:0331a28": "然大乘中雖領於觸。約領境勝以立受體",
    "T43n1830_03b:0331a29": "　故薩婆多。亦領於境。及同時觸。故俱舍",
    "T43n1830_03b:0331b01": "說受領隨觸　正理論師。有二種受評取",
    "T43n1830_03b:0331b02": "領觸。是受自性　故論破之。",
    "T43n1830_03b:0331b03": "論。有作是說至謂領俱觸。述曰。初敘彼",
    "T43n1830_03b:0331b04": "計。領所緣境名境界受。領同時觸名領",
    "T43n1830_03b:0331b05": "自性。觸有苦．樂．捨。受皆能領故。",
    "T43n1830_03b:0331b06": "彼師評云。",
    "T43n1830_03b:0331b07": "論。唯自性受至共餘相故。述曰。唯自性",
    "T43n1830_03b:0331b08": "受是受自相。餘心所法不能領觸。無是相",
    "T43n1830_03b:0331b09": "故。若境界受通餘心．心所。以彼皆能領境",
    "T43n1830_03b:0331b10": "界相故。",
    "T43n1830_03b:0331b11": "初敘計訖。二論主破云。",
    "T43n1830_03b:0331b12": "論。彼說非理至俱生觸故。述曰。今應問",
    "T43n1830_03b:0331b13": "彼。如何說受能領俱觸。受定不緣俱生觸。",
    "T43n1830_03b:0331b14": "故不可說緣而受名領觸。緣相應法如",
    "T43n1830_03b:0331b15": "前已破。又違汝宗。若觸前受後。後受領前",
    "T43n1830_03b:0331b16": "觸。既不緣前觸。如何名為領。或應觸．受一",
    "T43n1830_03b:0331b17": "念不俱。",
    "T43n1830_03b:0331b18": "三彼復救言受領觸者。似俱時觸說名為",
    "T43n1830_03b:0331b19": "領非緣名領。四論主難。",
    "T43n1830_03b:0331b20": "論。若似觸生名領觸者。述曰。此牒彼計。",
    "T43n1830_03b:0331b21": "論。似因之果應皆受性。述曰。正難於彼。",
    "T43n1830_03b:0331b22": "如果穀子。似因粟故。等流果等應皆受性。",
    "T43n1830_03b:0331b23": "以似因故。猶如於受。謂有果法不似於",
    "T43n1830_03b:0331b24": "因。如粟莖等。言果似因為簡於彼。或即因",
    "T43n1830_03b:0331b25": "是果。或似因之果。復為簡彼論說之言。第",
    "T43n1830_03b:0331b26": "六轉攝。此難體破。彼返質云。受領於觸",
    "T43n1830_03b:0331b27": "即緣俱生。觸領根等應緣根等　此不為",
    "T43n1830_03b:0331b28": "例。觸不唯以領根為自相。令心．心所同",
    "T43n1830_03b:0331b29": "觸於境是觸之用。汝宗唯以領觸為受自",
    "T43n1830_03b:0331c01": "相。何得不緣。不說緣境之行相故。",
    "T43n1830_03b:0331c02": "五彼若救言體是心所似俱因觸說名為",
    "T43n1830_03b:0331c03": "受。粟等似因體非心所。等流果法。及餘心",
    "T43n1830_03b:0331c04": "所。不似俱觸。互闕一義故皆非受。何得",
    "T43n1830_03b:0331c05": "以餘例難同受。故次第六論主復難。",
    "T43n1830_03b:0331c06": "論。又既受因至何名自性。述曰。觸能生受",
    "T43n1830_03b:0331c07": "即是受因。既領於因可名因受。名自性受",
    "T43n1830_03b:0331c08": "於理豈成。此難名破。",
    "T43n1830_03b:0331c09": "次下第七彼復救言。如王食邑非食土田。",
    "T43n1830_03b:0331c10": "土田所生諸禾稼等。是王所食。言食邑者",
    "T43n1830_03b:0331c11": "從所依說。以邑之體即土田故　受例亦",
    "T43n1830_03b:0331c12": "然。觸如土田。受如禾稼。受是觸果。觸是受",
    "T43n1830_03b:0331c13": "因。受能領觸所生受體。即自領義。名自性",
    "T43n1830_03b:0331c14": "受。言領觸者從所依說。如言食邑食彼",
    "T43n1830_03b:0331c15": "所生。",
    "T43n1830_03b:0331c16": "論。若謂如王至名自性受。述曰。此牒彼計。",
    "T43n1830_03b:0331c17": "次下第八論主復非。",
    "T43n1830_03b:0331c18": "論。理亦不然至不自證故。述曰。若言自緣",
    "T43n1830_03b:0331c19": "名領自性。違汝自執。不自證故。彼計心",
    "T43n1830_03b:0331c20": "等不能自緣。故說自緣便違自失。",
    "T43n1830_03b:0331c21": "故次第九彼復救曰。言自領者。非謂自緣。",
    "T43n1830_03b:0331c22": "不拾受自相。名自性受故　故次第十論",
    "T43n1830_03b:0331c23": "主復非。",
    "T43n1830_03b:0331c24": "論。若不捨自性名自性受。述曰。此牒彼計。",
    "T43n1830_03b:0331c25": "論。應一切法皆是受自性。述曰。正破彼執。",
    "T43n1830_03b:0331c26": "由一切法皆不捨離自體相故。應皆名受。",
    "T43n1830_03b:0331c27": "設彼救言要心所法不捨自性方名為受。",
    "T43n1830_03b:0331c28": "餘思．想等應立受名。若言要有所緣。領",
    "T43n1830_03b:0331c29": "觸所生受之自體。名自性受。一一過難皆同",
    "T43n1830_03b:0332a01": "前破。",
    "T43n1830_03b:0332a02": "次第十一彼設難言受領於因不得名受。",
    "T43n1830_03b:0332a03": "觸似三和應不名觸　十二答曰。此難不",
    "T43n1830_03b:0332a04": "然。觸似三和復能令心等同觸於境故別",
    "T43n1830_03b:0332a05": "名為觸。汝今但執受能領似因觸名受。不",
    "T43n1830_03b:0332a06": "依境界以立受名。如何以受令觸義同。",
    "T43n1830_03b:0332a07": "論。故彼所說但誘嬰兒。述曰。此結非也。",
    "T43n1830_03b:0332a08": "理既非勝。但誘嬰兒。非關智者。此總結",
    "T43n1830_03b:0332a09": "破。",
    "T43n1830_03b:0332a10": "次第十三彼復問曰。言自性受汝已廣非。",
    "T43n1830_03b:0332a11": "境界既共餘。如何說受別　十四論主答。",
    "T43n1830_03b:0332a12": "論。然境界受至不共餘故。述曰。此義如何。",
    "T43n1830_03b:0332a13": "能領順．違．俱非境相。定屬已者名境界受。",
    "T43n1830_03b:0332a14": "謂餘心等但取所緣。不謂定令境攝屬己。",
    "T43n1830_03b:0332a15": "於順．違等行相淺近。不攝為己有故。皆不",
    "T43n1830_03b:0332a16": "名受。如多人共處。傍有人言汝面是奴。中",
    "T43n1830_03b:0332a17": "有奴者攝為罵己。餘非奴者不攝屬己。",
    "T43n1830_03b:0332a18": "故受亦然。領於境界定屬己故。領境界名",
    "T43n1830_03b:0332a19": "不通餘法。何勞虛搆取自性受　問受領",
    "T43n1830_03b:0332a20": "於觸應名分別。設爾無失　如是所明前",
    "T43n1830_03b:0332a21": "三心所。樂大乘者。應對餘宗．及餘論文",
    "T43n1830_03b:0332a22": "知其勝劣。",
    "T43n1830_03b:0332a23": "論。想謂於境至名言為業。述曰。體性可知。",
    "T43n1830_03b:0332a24": "業言施設者安立之異名。建立發起者亦名",
    "T43n1830_03b:0332a25": "施設。",
    "T43n1830_03b:0332a26": "論。謂要安立至種種名言。述曰。此中安立。",
    "T43n1830_03b:0332a27": "取像異名。謂此是青。非非青等。作此分齊",
    "T43n1830_03b:0332a28": "而取共相名為安立。由取此像便起名",
    "T43n1830_03b:0332a29": "言此是青等。性類眾多故名種種。諸論說",
    "T43n1830_03b:0332b01": "名為其想者。從因而說。說想為名。從果",
    "T43n1830_03b:0332b02": "而說。如世人言汝想是何名是何等。此業但",
    "T43n1830_03b:0332b03": "是意俱之想。餘識俱想不起名故。設疎起",
    "T43n1830_03b:0332b04": "名亦無失者。第八識想如何起名。由此故",
    "T43n1830_03b:0332b05": "知此業不遍。",
    "T43n1830_03b:0332b06": "論。思謂令心至役心為業。述曰。其義可知。",
    "T43n1830_03b:0332b07": "論。謂能取境至令造善等。述曰。謂瑜伽論",
    "T43n1830_03b:0332b08": "第三卷。說即此邪正俱相違行因相。由思了",
    "T43n1830_03b:0332b09": "別　謂邪．正等行即身．語業。此行之因即善．",
    "T43n1830_03b:0332b10": "惡境。由了此境相故思作諸業。起善．惡等",
    "T43n1830_03b:0332b11": "事故。言取境正因等相是思之業　問思",
    "T43n1830_03b:0332b12": "令心作。為亦令彼心所法作不。若亦令心",
    "T43n1830_03b:0332b13": "所法作。何故不說。若唯令心作。何故不同",
    "T43n1830_03b:0332b14": "作意亦令心所作　行相實同作意。亦令",
    "T43n1830_03b:0332b15": "心所造作。以心勝故但說作心。",
    "T43n1830_03b:0332b16": "此別解已次下總釋俱。",
    "T43n1830_03b:0332b17": "論。此五既是至決定相應。述曰。釋與五",
    "T43n1830_03b:0332b18": "俱無心起時無隨一故。",
    "T43n1830_03b:0332b19": "論。其遍行相後當廣釋。述曰。指遍行義．及",
    "T43n1830_03b:0332b20": "心所等緣總別相。如第五卷自當廣說。",
    "T43n1830_03b:0332b21": "上來第四已解五所。自下第五解前頌中相",
    "T43n1830_03b:0332b22": "應二字。此或通五數。或通捨受。二處皆得",
    "T43n1830_03b:0332b23": "　准此初答文。相應屬五數。",
    "T43n1830_03b:0332b24": "論。此觸等五至故名相應。述曰。五十五說。",
    "T43n1830_03b:0332b25": "由四等故說名相應。謂事等．處等．時等．所",
    "T43n1830_03b:0332b26": "依等　事．處相似名之為等。時．依定一名",
    "T43n1830_03b:0332b27": "之為等。正與此同。今約見分為行相。影像",
    "T43n1830_03b:0332b28": "相分為所緣。自體名事　等者相似義。體各",
    "T43n1830_03b:0332b29": "唯一境相相似。故所緣．事皆名為等。以觸",
    "T43n1830_03b:0332c01": "等五相。託本識相生。所緣既相似。故名為",
    "T43n1830_03b:0332c02": "等。唯識為宗。不約本質名為所緣。亦非",
    "T43n1830_03b:0332c03": "影像名為行相　時謂剎那。定同一世　依",
    "T43n1830_03b:0332c04": "謂依根俱有。無間。如下當辨。不取種子。以",
    "T43n1830_03b:0332c05": "各別故。即以四義解頌相應。謂除行相。",
    "T43n1830_03b:0332c06": "或雖不同亦兼取彼。瑜伽論等第一卷。說",
    "T43n1830_03b:0332c07": "同一所緣不同一行相。以境相似故說名為",
    "T43n1830_03b:0332c08": "同。其實各別　此約實義名所緣等　彼",
    "T43n1830_03b:0332c09": "約相同名同一所緣　又此約影像說為",
    "T43n1830_03b:0332c10": "相分名所緣等。相各別故　彼約本質說為",
    "T43n1830_03b:0332c11": "所緣故名為同。亦不違也。下此論文許有",
    "T43n1830_03b:0332c12": "二故。如樞要中釋此疑難　此中五義各",
    "T43n1830_03b:0332c13": "有所簡　時簡前後　依簡別識　行簡",
    "T43n1830_03b:0332c14": "依同其境各別　緣簡別見　事簡體多。",
    "T43n1830_03b:0332c15": "雖具上義。若事不等不名相應。如五與",
    "T43n1830_03b:0332c16": "意唯依．事簡　或但四義。唯除行相。以各",
    "T43n1830_03b:0332c17": "別故。一一應思非無所以。",
    "T43n1830_03b:0332c18": "上來已解相應門訖。自下解頌唯捨受言。",
    "T43n1830_03b:0332c19": "此第四段。即是第七五受分別。",
    "T43n1830_03b:0332c20": "論。此識行相至捨受相應。述曰。此有二文。",
    "T43n1830_03b:0332c21": "初三復次等釋唯捨俱。後簡不與餘所相",
    "T43n1830_03b:0332c22": "應之所以也　初中第一三復次釋。後解外",
    "T43n1830_03b:0332c23": "難　三復次中。一一有多所以　且初釋中",
    "T43n1830_03b:0332c24": "復有五義。一極不明了是捨受相。若苦．樂",
    "T43n1830_03b:0332c25": "受必明了故。此中憂．喜入苦．樂中。依三受",
    "T43n1830_03b:0332c26": "門不言憂．喜　二不能分別違．順境相",
    "T43n1830_03b:0332c27": "取中容境。是捨受相。若是餘受取順．違境",
    "T43n1830_03b:0332c28": "故　三由微細。若是餘受行相必麁　四由",
    "T43n1830_03b:0332c29": "一類。若是餘受必是易脫。此行相定。故成一",
    "T43n1830_03b:0333a01": "類。五相續而轉。若是餘受必有間斷。此恒",
    "T43n1830_03b:0333a02": "相續故唯捨受　若許明了行相可知。便應",
    "T43n1830_03b:0333a03": "不能攝益相續　若能分別違．順境相。非",
    "T43n1830_03b:0333a04": "真異熟。真異熟者取境定故　若麁動者。應",
    "T43n1830_03b:0333a05": "如餘心非異熟主。顯行相難知異餘識也",
    "T43n1830_03b:0333a06": "　若許易脫。即善．惡趣皆悉不能互攝彼",
    "T43n1830_03b:0333a07": "種。許是善識能持惡種。與理相違。攝論第",
    "T43n1830_03b:0333a08": "三亦有此解　若有間斷。便非彼生。亦不",
    "T43n1830_03b:0333a09": "受熏。已捨壽故。性非堅故。如餘心等",
    "T43n1830_03b:0333a10": "　由此五義必具有故。便能受熏持種相續",
    "T43n1830_03b:0333a11": "　又解。此識極不明了。簡無惠．念。惠．念行",
    "T43n1830_03b:0333a12": "相極明了故　不能分別違．順境相。顯唯．",
    "T43n1830_03b:0333a13": "捨受非苦．樂俱。及簡不與善．染等並",
    "T43n1830_03b:0333a14": "　微細之緣。簡定及非異熟。非異熟法相麁動",
    "T43n1830_03b:0333a15": "故。定深取所緣。此任運細不深取故　一",
    "T43n1830_03b:0333a16": "類之義。簡勝解數。先不定境今印定時有",
    "T43n1830_03b:0333a17": "勝解故　相續而轉。顯無有欲。今有希望",
    "T43n1830_03b:0333a18": "方有欲起。此相續故無有欲也　由此五",
    "T43n1830_03b:0333a19": "義。第二正顯唯捨所由。所餘四緣。因簡別",
    "T43n1830_03b:0333a20": "境等故唯與捨俱　雖有二解前解為勝。",
    "T43n1830_03b:0333a21": "顯捨受俱。不應於中簡其別境等。",
    "T43n1830_03b:0333a22": "論。又此相應至唯是捨受。述曰。此第二復",
    "T43n1830_03b:0333a23": "次。顯是異熟總業所招故唯捨並。",
    "T43n1830_03b:0333a24": "論。苦樂二受至非此相應。述曰。顯此不",
    "T43n1830_03b:0333a25": "與苦．樂二受相應所由。如八證中最初執",
    "T43n1830_03b:0333a26": "受五因之內。任運生解。如五十一．對法第",
    "T43n1830_03b:0333a27": "二說　異熟生等。並如前釋。由六識中異",
    "T43n1830_03b:0333a28": "熟生受。待緣方起。故今簡之。",
    "T43n1830_03b:0333a29": "論。又由此識至為自內我。述曰。常者。相續",
    "T43n1830_03b:0333b01": "義　無轉者。一類義　我是一．常。故此似我。",
    "T43n1830_03b:0333b02": "顯第七識恒緣執我。",
    "T43n1830_03b:0333b03": "論。若與苦樂至捨受相應。述曰。顯我不緣",
    "T43n1830_03b:0333b04": "苦．樂二受。非一類故。故唯捨俱。生善．惡",
    "T43n1830_03b:0333b05": "趣餘受轉故。第三復次也　由前三義故唯",
    "T43n1830_03b:0333b06": "捨俱　勘諸經論。唯初復次五義之中第四",
    "T43n1830_03b:0333b07": "義解。",
    "T43n1830_03b:0333b08": "上來依理解頌文訖。自下依義釋外妨難。",
    "T43n1830_03b:0333b09": "論。若爾如何至惡業異熟。述曰。薩婆多等",
    "T43n1830_03b:0333b10": "為此難也。彼部難云。捨受寂靜。善業調順",
    "T43n1830_03b:0333b11": "可能招之。如何逼迫業。亦招寂靜果。此依",
    "T43n1830_03b:0333b12": "彼宗故以為難。",
    "T43n1830_03b:0333b13": "論。既許善業至此亦應然。述曰。即返質答。",
    "T43n1830_03b:0333b14": "既許善業能招捨受。此不善業類亦應然。",
    "T43n1830_03b:0333b15": "能招捨受。",
    "T43n1830_03b:0333b16": "論。捨受不違至善惡俱招。述曰。此顯所由．",
    "T43n1830_03b:0333b17": "及同法喻。捨受行相不違苦．樂二種品故。",
    "T43n1830_03b:0333b18": "此質解也　捨受不違苦。惡業不得招",
    "T43n1830_03b:0333b19": "　捨受不違樂。善業應不感　苦．樂自相違。",
    "T43n1830_03b:0333b20": "善．惡之業不招於苦．樂　捨受不違二。何",
    "T43n1830_03b:0333b21": "妨善．惡並能招。如無記法二業俱感不違",
    "T43n1830_03b:0333b22": "二故。不以寂靜解捨。亦通惡業感。中容",
    "T43n1830_03b:0333b23": "之行名為捨故通不善招　問返詰雖然",
    "T43n1830_03b:0333b24": "理猶未曉。如何寂靜果。逼迫因所招　答曰",
    "T43n1830_03b:0333b25": "無記既寂靜。何為惡業果。捨雖寂靜。不違",
    "T43n1830_03b:0333b26": "二故得為惡果。下同禪定禪之寂靜。此",
    "T43n1830_03b:0333b27": "無所能為故通惡業感。餘七轉識設起苦．",
    "T43n1830_03b:0333b28": "樂。此識皆俱。以捨不違苦．樂品故　若或",
    "T43n1830_03b:0333b29": "苦．樂俱於人．天中應不受苦果。以相違",
    "T43n1830_03b:0333c01": "故。三惡趣中應不受樂果。亦相違故　此",
    "T43n1830_03b:0333c02": "中苦．樂皆是別報。故捨不違。若隨所生受",
    "T43n1830_03b:0333c03": "便轉變。即易脫故。過失如前。",
    "T43n1830_03b:0333c04": "外人復難。",
    "T43n1830_03b:0333c05": "論。如何此識至心所相應。述曰。解受俱",
    "T43n1830_03b:0333c06": "中。自下第二釋不與餘心所相應。既知唯",
    "T43n1830_03b:0333c07": "捨已便難唯五俱。",
    "T43n1830_03b:0333c08": "論。互相違故。述曰。此論主答。別境．善等行",
    "T43n1830_03b:0333c09": "相。與識既互相違。故不俱也。此總答之。",
    "T43n1830_03b:0333c10": "論。謂欲希望至無所希望。述曰。下別答也。",
    "T43n1830_03b:0333c11": "隨何世境樂便有欲。任運之識不樂觀境。",
    "T43n1830_03b:0333c12": "故無有欲。",
    "T43n1830_03b:0333c13": "論。勝解印持至無所印持。述曰。勝解印持",
    "T43n1830_03b:0333c14": "曾為猶預境今得決定事　此識行相𧄼",
    "T43n1830_03b:0333c15": "瞢闇昧　境非先不定今可須印之。故無",
    "T43n1830_03b:0333c16": "勝解。",
    "T43n1830_03b:0333c17": "論。念唯明記至不能明記。述曰。念相明記",
    "T43n1830_03b:0333c18": "曾習事轉　此識昧而且劣。恒緣任運現在",
    "T43n1830_03b:0333c19": "之境　不能明記曾所受境故無有念。",
    "T43n1830_03b:0333c20": "論。定能令心至剎那別緣。述曰。定雖影像",
    "T43n1830_03b:0333c21": "相分剎那新起。其加行時所觀本質前後相",
    "T43n1830_03b:0333c22": "續。恒專注緣　此識任運不作加行專注",
    "T43n1830_03b:0333c23": "本質。恒緣現在影像所緣。但新新起　且定",
    "T43n1830_03b:0333c24": "行相。一．一剎那深取專注趣向所緣。此識浮",
    "T43n1830_03b:0333c25": "疎行相不爾。故非定俱　言任運者。是隨",
    "T43n1830_03b:0333c26": "業轉。",
    "T43n1830_03b:0333c27": "論。惠唯簡擇至不能簡擇。述曰。德等事者。",
    "T43n1830_03b:0333c28": "等失．俱非。餘文可解　此之別簡。行相周",
    "T43n1830_03b:0333c29": "通。於佛起別境。於理亦無失。",
    "T43n1830_03b:0334a01": "論。故此不與別境相應。述曰。此總結也。",
    "T43n1830_03b:0334a02": "已說別境非此識俱　次簡善等不俱所",
    "T43n1830_03b:0334a03": "以。",
    "T43n1830_03b:0334a04": "論。此識唯是至亦不相應。述曰。異熟必非",
    "T43n1830_03b:0334a05": "通善．染故。十一．六．二十亦定不相應　等",
    "T43n1830_03b:0334a06": "者。等取餘善等法。即不定四既通三性亦",
    "T43n1830_03b:0334a07": "在其中。",
    "T43n1830_03b:0334a08": "然有難曰。善．染非異熟。可說不相應。不定",
    "T43n1830_03b:0334a09": "中無記。何非此識並　為答此問故次說",
    "T43n1830_03b:0334a10": "云。",
    "T43n1830_03b:0334a11": "論。惡作等四至定非異熟。述曰。非異熟者。",
    "T43n1830_03b:0334a12": "非真異熟。不遮異熟生亦有惡作等。下不",
    "T43n1830_03b:0334a13": "定中自當分別。非一切時常相續故非此",
    "T43n1830_03b:0334a14": "相應。",
    "T43n1830_03b:0334a15": "上來第七唯捨門訖　下第五段。即是第八",
    "T43n1830_03b:0334a16": "何性俱門。",
    "T43n1830_03b:0334a17": "論。法有四種至何法攝耶。述曰。此最初問",
    "T43n1830_03b:0334a18": "　法有四種。何法所攝　大乘亦有自性善",
    "T43n1830_03b:0334a19": "等。如本．釋中。此三種性。或各分二。一世俗。",
    "T43n1830_03b:0334a20": "二勝義。有為善法名世俗善。招世．出世可",
    "T43n1830_03b:0334a21": "愛果故。麁重．生滅．非安隱故。無為善法名",
    "T43n1830_03b:0334a22": "勝義善。最極寂靜性安隱故　諸極惡法名",
    "T43n1830_03b:0334a23": "世俗不善。能招麁顯非愛果故。諸有漏法",
    "T43n1830_03b:0334a24": "名勝義不善。自性麁重不安隱故　有為無",
    "T43n1830_03b:0334a25": "記法名世俗無記。不能招愛．非愛果故。自",
    "T43n1830_03b:0334a26": "性麁重濫不善故　虛空．非擇滅。名勝義",
    "T43n1830_03b:0334a27": "無記。不招二果。無所濫故　或各分三。善",
    "T43n1830_03b:0334a28": "有三者　一感愛果善。謂有漏善法　二性",
    "T43n1830_03b:0334a29": "巧便善。謂有為善法　三性安隱善。謂無為",
    "T43n1830_03b:0334b01": "善法　不善三者　一感非愛果不善。謂極",
    "T43n1830_03b:0334b02": "惡法　二性非巧便不善。謂染污法　三性",
    "T43n1830_03b:0334b03": "不安隱不善。謂有漏法　無記三者　一相",
    "T43n1830_03b:0334b04": "應無記。謂諸無記心．心所法　二不相應無",
    "T43n1830_03b:0334b05": "記。謂無記色．不相應行　三真實無記。謂虛",
    "T43n1830_03b:0334b06": "空。非擇滅　或各分四。善有四者　一自性",
    "T43n1830_03b:0334b07": "善。謂信等十一唯善心所　二相應善。謂信",
    "T43n1830_03b:0334b08": "等相應心．心所法　三等起善。謂諸善色．不",
    "T43n1830_03b:0334b09": "相應行。種子善者准義亦爾　四勝義善。謂",
    "T43n1830_03b:0334b10": "善無為　不善四者　一自性不善。謂無慚",
    "T43n1830_03b:0334b11": "等十唯不善心所　二相應不善。謂無慚等",
    "T43n1830_03b:0334b12": "相應心．心所法　三等起不善。謂不善色。不",
    "T43n1830_03b:0334b13": "相應行。種子亦爾　四勝義不善。謂有漏",
    "T43n1830_03b:0334b14": "法　無記四者　一能變無記。謂諸無記心．",
    "T43n1830_03b:0334b15": "心所法　二所變無記。謂無記色法。種子亦",
    "T43n1830_03b:0334b16": "爾　三分位無記。謂無記不相應法　四勝",
    "T43n1830_03b:0334b17": "義無記。謂虛空．非擇滅　如對法第三末．第",
    "T43n1830_03b:0334b18": "四卷初諸門解善等。皆以此義通釋於彼。",
    "T43n1830_03b:0334b19": "此中一一如理應知。",
    "T43n1830_03b:0334b20": "論。此識唯是至異熟性故。述曰。下答有三。",
    "T43n1830_03b:0334b21": "初總答。次別答。後釋無記名。此總答也。若",
    "T43n1830_03b:0334b22": "善．惡性必非異熟。",
    "T43n1830_03b:0334b23": "下別答之。",
    "T43n1830_03b:0334b24": "論。異熟若是至應不得成。述曰。別有三釋。",
    "T43n1830_03b:0334b25": "此為一因證唯無記。攝論第三卷未自解。",
    "T43n1830_03b:0334b26": "善趣既是善。應不生不善。恒生善故即無",
    "T43n1830_03b:0334b27": "流轉。由集故生死流。由苦故生死轉。惡趣",
    "T43n1830_03b:0334b28": "翻亦然。既恒生惡應無還滅。由道故還。由",
    "T43n1830_03b:0334b29": "滅故滅。",
    "T43n1830_03b:0334c01": "第二因云。",
    "T43n1830_03b:0334c02": "論。又此識是至俱作所依。述曰。此識既是",
    "T43n1830_03b:0334c03": "果報之主。為善．染法之所依止。既恒是善。",
    "T43n1830_03b:0334c04": "應不為惡依。是惡。亦應不為善依。互相",
    "T43n1830_03b:0334c05": "違故。何得與二俱作所依。",
    "T43n1830_03b:0334c06": "第三因云。",
    "T43n1830_03b:0334c07": "論。又此識是至應不受熏。述曰。如前已說",
    "T43n1830_03b:0334c08": "唯無記性可受熏習。",
    "T43n1830_03b:0334c09": "薩婆多等若復難言無熏習識亦有何過。",
    "T43n1830_03b:0334c10": "論。無熏習故至俱不成立。述曰。此論主答。",
    "T43n1830_03b:0334c11": "得等如前破　若無熏習者。染淨因果俱",
    "T43n1830_03b:0334c12": "不成立。既無熏習即無種子。種子若無即",
    "T43n1830_03b:0334c13": "是無因。因既無故其果亦無。",
    "T43n1830_03b:0334c14": "論。故此唯是無覆無記。述曰。此總結也。",
    "T43n1830_03b:0334c15": "自下第三釋無記等義。",
    "T43n1830_03b:0334c16": "論。覆謂染法障聖道故。述曰。何名無覆。覆",
    "T43n1830_03b:0334c17": "謂覆障。體即染法　覆義如何　障聖道故。",
    "T43n1830_03b:0334c18": "論。又能蔽心令不淨故。述曰。合以二義",
    "T43n1830_03b:0334c19": "解其覆字　即覆者。覆蔽也。蔽心令不淨",
    "T43n1830_03b:0334c20": "故名為覆。",
    "T43n1830_03b:0334c21": "論。此識非染故名無覆。述曰。總結釋也。",
    "T43n1830_03b:0334c22": "論。記謂善惡至可記別故。述曰。何名無記。",
    "T43n1830_03b:0334c23": "記謂善．惡。此有二義可名為記。一善有可",
    "T43n1830_03b:0334c24": "愛果。不善有不可愛果。可記別故。二善．惡",
    "T43n1830_03b:0334c25": "法體勝無記法。可調和故。或𢤱戾故。可記",
    "T43n1830_03b:0334c26": "別也　世尊記此當得此果。體性如是可",
    "T43n1830_03b:0334c27": "記別故。說名為記。",
    "T43n1830_03b:0334c28": "論。此非善．惡故名無記。述曰。此結釋名",
    "T43n1830_03b:0334c29": "　總是第八何性俱門。自下第六段諸心所法",
    "T43n1830_03b:0335a01": "例同於心。非是分別識自體門。",
    "T43n1830_03b:0335a02": "論。觸等亦如是者至必同性故。述曰。此四",
    "T43n1830_03b:0335a03": "說中第一。第二。第四說同護法等一師多復",
    "T43n1830_03b:0335a04": "次。義不違也　義雖有四。文段有三牒前",
    "T43n1830_03b:0335a05": "頌第八句也　初師唯以五心所法。例同心",
    "T43n1830_03b:0335a06": "王無記性矣。次無記性後有亦如是故。如",
    "T43n1830_03b:0335a07": "文可知。",
    "T43n1830_03b:0335a08": "自下即是第二師說。",
    "T43n1830_03b:0335a09": "論。又觸等五至亦如是言。述曰。此師意說。",
    "T43n1830_03b:0335a10": "例於識體五種義同。一異熟。二所緣行相俱",
    "T43n1830_03b:0335a11": "不可知。三緣三種境。四五法相應。五無覆無",
    "T43n1830_03b:0335a12": "記。前雖已有本識八門。隨其所應故但有",
    "T43n1830_03b:0335a13": "五。於十義中此別開不可知為一門　然",
    "T43n1830_03b:0335a14": "但有四。除自相．一切種．及行相．并捨受俱。",
    "T43n1830_03b:0335a15": "因果不斷。轉捨時位。在例後明。此例以前。",
    "T43n1830_03b:0335a16": "如其所應亦如是故　問本識五法俱。觸等",
    "T43n1830_03b:0335a17": "亦如是。觸雖不與觸自相應。五法是同隨",
    "T43n1830_03b:0335a18": "應相例。本識行相即是了別。觸隨所應應",
    "T43n1830_03b:0335a19": "例行相。令心．心所同觸前境。是觸行相故。",
    "T43n1830_03b:0335a20": "餘例難亦然　答餘門通故可咸相例。行相",
    "T43n1830_03b:0335a21": "既言了別。何得觸等例同　此不成救。與",
    "T43n1830_03b:0335a22": "識相應既言觸等。觸等亦應與自俱故",
    "T43n1830_03b:0335a23": "　此理不然。隨所應有觸．非觸俱。相應有五",
    "T43n1830_03b:0335a24": "法。五法相應例得同。了別在識不通餘。何",
    "T43n1830_03b:0335a25": "得觸等例行相。了別行相在於識。亦令觸",
    "T43n1830_03b:0335a26": "等例皆同。與捨相應不在受。亦應受等例",
    "T43n1830_03b:0335a27": "成失。此上二說義雖未周。以理而言亦無",
    "T43n1830_03b:0335a28": "妨難。",
    "T43n1830_03b:0335a29": "論。有義觸等至無簡別故。述曰。此難陀論",
    "T43n1830_03b:0335b01": "師等多人為此解。初許觸等受熏。後被難",
    "T43n1830_03b:0335b02": "已轉計。方言緣種名一切種　此第三說",
    "T43n1830_03b:0335b03": "例上五門．并不可知。即有其六。謂從異熟",
    "T43n1830_03b:0335b04": "乃至無記。除識自相．行相．受俱。頌言觸等。",
    "T43n1830_03b:0335b05": "即是自相。故不須例　此論體例。若正義無",
    "T43n1830_03b:0335b06": "違或合為一。若邪宗謬義假作別師。非",
    "T43n1830_03b:0335b07": "必異說今此別師。",
    "T43n1830_03b:0335b08": "第四師破。",
    "T43n1830_03b:0335b09": "論。彼說非理。述曰。第一非也。",
    "T43n1830_03b:0335b10": "論。所以者何。述曰。第二彼問有何所以。",
    "T43n1830_03b:0335b11": "論。觸等依識不自在故。述曰。三論主答。既",
    "T43n1830_03b:0335b12": "非心王故不自在。前第二卷於可熏中有",
    "T43n1830_03b:0335b13": "自在義　世親攝論四外別立有自在義方",
    "T43n1830_03b:0335b14": "能受熏。",
    "T43n1830_03b:0335b15": "論。如貪信等至能持種子。述曰。染中舉貪",
    "T43n1830_03b:0335b16": "等取嗔等。善中舉信等精進等。既如貪等",
    "T43n1830_03b:0335b17": "故。不可說觸等同識能持種子。此乃不",
    "T43n1830_03b:0335b18": "例一切種門　問所熏有心．及心所。心所",
    "T43n1830_03b:0335b19": "不自在故不受熏。能熏之中有心所。心所",
    "T43n1830_03b:0335b20": "不自在故非能熏　答心所有增減義具",
    "T43n1830_03b:0335b21": "可能熏。心所不自在故非所熏攝　問何",
    "T43n1830_03b:0335b22": "故受熏則遮心所。及其能熏心所亦得",
    "T43n1830_03b:0335b23": "　答為因據有力。心所亦能熏。受熏須報主",
    "T43n1830_03b:0335b24": "心所非所熏　問心所為因能熏言有力。",
    "T43n1830_03b:0335b25": "心所為果有力言所熏　答心所能熏無",
    "T43n1830_03b:0335b26": "過失。心所亦能熏。心所受熏過失多。心所",
    "T43n1830_03b:0335b27": "非所熏　問何故能熏即言無失。為所熏",
    "T43n1830_03b:0335b28": "者過失便多　答為因之日有力而是能熏。",
    "T43n1830_03b:0335b29": "為果之時無力乃非所熏　問何者名過",
    "T43n1830_03b:0335c01": "失　答頓生六果失　問何故心所受熏。",
    "T43n1830_03b:0335c02": "後時頓生六果。心所能熏。後果不頓生六。",
    "T43n1830_03b:0335c03": "　答心所受熏。即能熏心．心所。一念便熏",
    "T43n1830_03b:0335c04": "成六種。後生現時頓生六果。心所能熏。相",
    "T43n1830_03b:0335c05": "分．見分。但隨己數而熏。非一一法皆有六",
    "T43n1830_03b:0335c06": "種。即所熏無頓生六果。唯熏心王一體法",
    "T43n1830_03b:0335c07": "故。若六法受熏。便有三十六種見．相分種。",
    "T43n1830_03b:0335c08": "各自生己現行本識等。即有頓生六果之",
    "T43n1830_03b:0335c09": "過　問如緣本識增上緣中熏成種時。同",
    "T43n1830_03b:0335c10": "時心所亦熏成本識種。緣彼心所亦爾。何",
    "T43n1830_03b:0335c11": "故心所能熏。所熏無頓生果之妨　答即",
    "T43n1830_03b:0335c12": "能熏心王。緣本識及五數熏成種子。此種後",
    "T43n1830_03b:0335c13": "時。生本識及五數現行。能熏心所不熏彼",
    "T43n1830_03b:0335c14": "本識。及五數種。此相分熏種。但生自相分現",
    "T43n1830_03b:0335c15": "行。非親生彼本識等故。故無此妨　問心",
    "T43n1830_03b:0335c16": "所能熏。何不同彼心王能熏。俱生於彼本",
    "T43n1830_03b:0335c17": "質之法。心所能熏。即生自相分現行。不生",
    "T43n1830_03b:0335c18": "本質耶　答若能熏之心是一。緣本識及五",
    "T43n1830_03b:0335c19": "數。所熏有六故即熏六个。能熏之心後種",
    "T43n1830_03b:0335c20": "生現行。頓生六果妨。不可論其本質生",
    "T43n1830_03b:0335c21": "與不生。所熏六種乍可論其本質．影像。其",
    "T43n1830_03b:0335c22": "所熏不然　此亦不然。受熏例應爾。心所",
    "T43n1830_03b:0335c23": "生影像。心王生本質。由是義故。如實義者。",
    "T43n1830_03b:0335c24": "如緣本識熏種之時。能熏心聚。共熏成一",
    "T43n1830_03b:0335c25": "本識之種。此增上緣。本有種子為因緣故。",
    "T43n1830_03b:0335c26": "無頓生六果之妨。多種生一芽。因緣便無",
    "T43n1830_03b:0335c27": "此事。增上緣等理亦無失　又設能熏各各",
    "T43n1830_03b:0335c28": "熏一本識種子。雖為六種。六種共生一果",
    "T43n1830_03b:0335c29": "亦無妨難。能持之識體是一故　論所言如",
    "T43n1830_03b:0336a01": "貪．信等不能受熏。此對難陀亦熏心所。",
    "T43n1830_03b:0336a02": "非對經部。經部說心所亦非所熏故。如攝",
    "T43n1830_03b:0336a03": "論云是能依故。不自在故。若對彼宗有立",
    "T43n1830_03b:0336a04": "已成之過。由大乘異師。亦有說心所是所",
    "T43n1830_03b:0336a05": "熏故。今以為喻　量云。第八五數。應非所",
    "T43n1830_03b:0336a06": "熏。是能依故。不自在故。如貪．信等　若爾",
    "T43n1830_03b:0336a07": "七識應是所熏。既是自在．及所依故　此亦",
    "T43n1830_03b:0336a08": "不然。因明者說但遮能依心所體是所熏。不",
    "T43n1830_03b:0336a09": "表七識心王是所熏法。觸等五法既非所",
    "T43n1830_03b:0336a10": "熏。如何同識能持種子　又以不能持諸",
    "T43n1830_03b:0336a11": "種子。為第二宗於理無失。文有宗二因．喻",
    "T43n1830_03b:0336a12": "唯一。",
    "T43n1830_03b:0336a13": "四第三師言。受熏何失　五論主牒破。",
    "T43n1830_03b:0336a14": "論。又若觸等至有六種體。述曰。即一有情",
    "T43n1830_03b:0336a15": "能熏所熏。隨是何法有六个種。以六法體",
    "T43n1830_03b:0336a16": "為所熏故。一．一所熏有一種故。",
    "T43n1830_03b:0336a17": "六外人復言。六種何失。",
    "T43n1830_03b:0336a18": "論。若爾果起從何種生。述曰。此即第七論",
    "T43n1830_03b:0336a19": "主復徵。若爾果生從何種起。",
    "T43n1830_03b:0336a20": "八外人復云。皆從彼起　九論主復云。",
    "T43n1830_03b:0336a21": "論。理不應言至生一芽故。述曰。成業論中",
    "T43n1830_03b:0336a22": "廣破此義。量云。別能持中六種種子。應不",
    "T43n1830_03b:0336a23": "共生一果。因緣性故。如六能熏。能熏雖有",
    "T43n1830_03b:0336a24": "六現。不是因緣共生一果種　若爾雜集第",
    "T43n1830_03b:0336a25": "八卷如何通。彼許多因生一果故。如五無",
    "T43n1830_03b:0336a26": "間業受一期報故　成業論中自解此妨。可",
    "T43n1830_03b:0336a27": "許多緣生一果體。不許多因能生一果。因",
    "T43n1830_03b:0336a28": "緣辨體無此事故。前立量中。已有因緣因",
    "T43n1830_03b:0336a29": "果言故。",
    "T43n1830_03b:0336b01": "十外人轉言。熏種雖多。生果之時但從一",
    "T43n1830_03b:0336b02": "種　此下十一論主復非。",
    "T43n1830_03b:0336b03": "論。若說果生至便為無用。述曰。初二句牒。",
    "T43n1830_03b:0336b04": "下二句難。此就見分能熏為論　問既爾護",
    "T43n1830_03b:0336b05": "法等如何釋此文。新舊之種若隨用一。舊新",
    "T43n1830_03b:0336b06": "種中一無用故。又能熏有六熏成六種共",
    "T43n1830_03b:0336b07": "生一果。為難亦爾。此乃自違。不勞他語",
    "T43n1830_03b:0336b08": "　答曰。新舊因緣。能熏有六熏成六種勢",
    "T43n1830_03b:0336b09": "力齊等。俱逢緣合可許此類共生一果。如",
    "T43n1830_03b:0336b10": "一麥中有多極微。可許同生一芽等果。非",
    "T43n1830_03b:0336b11": "許一一微各各生果故　若爾成業難多種",
    "T43n1830_03b:0336b12": "生一芽何為會釋　彼破經部色．心二法",
    "T43n1830_03b:0336b13": "各各有種共生一果。如二麥等共生一芽。",
    "T43n1830_03b:0336b14": "非此所許。今五數中各有種子共生一果。",
    "T43n1830_03b:0336b15": "故是所非。若一識中同類種子共生無妨",
    "T43n1830_03b:0336b16": "　故此文言。若一種生餘無用等。不爾此言深",
    "T43n1830_03b:0336b17": "為自害。若能持是一。多同類種許共生一",
    "T43n1830_03b:0336b18": "果。若能持是別。雖同類種。不許同生果。",
    "T43n1830_03b:0336b19": "十二外人云。次第生果　十三論主復難。",
    "T43n1830_03b:0336b20": "論。亦不可說至勢力等故。述曰。同熏之種。",
    "T43n1830_03b:0336b21": "一生果時餘亦應生。熏習同時勢力等故。",
    "T43n1830_03b:0336b22": "如生果種故不可說心種先生。餘觸等種",
    "T43n1830_03b:0336b23": "次第生果。此中比量易而可知。",
    "T43n1830_03b:0336b24": "十四外人復云。六果頓起。",
    "T43n1830_03b:0336b25": "十五論主復難。",
    "T43n1830_03b:0336b26": "論。又不可說六果頓生。述曰。此即總非。",
    "T43n1830_03b:0336b27": "有何過失。",
    "T43n1830_03b:0336b28": "論。勿一有情至俱時生故。述曰。若六果生",
    "T43n1830_03b:0336b29": "便有此失　彼若救言如摩醯首羅面有",
    "T43n1830_03b:0336c01": "三目。復有龍王有八萬眼。有六種體。於理",
    "T43n1830_03b:0336c02": "何違　難此不爾。不可說心中之種生此",
    "T43n1830_03b:0336c03": "眼。心所中種能生彼眼。即應一念有六本",
    "T43n1830_03b:0336c04": "識。又無多眼者。彼如何通。故唯心王持種",
    "T43n1830_03b:0336c05": "於理為善　又如人二眼。識但是一。多眼龍",
    "T43n1830_03b:0336c06": "王何必識多　又若許爾即一有情有六本",
    "T43n1830_03b:0336c07": "識。便為六身非為一體。",
    "T43n1830_03b:0336c08": "次第十六彼復轉救。論。誰言觸等至持諸",
    "T43n1830_03b:0336c09": "種子。述曰。外人轉計。此即不例同於本識",
    "T43n1830_03b:0336c10": "持種受熏名一切種。",
    "T43n1830_03b:0336c11": "故第十七論主復問。",
    "T43n1830_03b:0336c12": "論。不爾如何至名一切種。述曰。問觸所由。",
    "T43n1830_03b:0336c13": "次第十八外人復云。",
    "T43n1830_03b:0336c14": "論。謂觸等五至名一切種。述曰。此解似種。",
    "T43n1830_03b:0336c15": "　本識變種能生果故名為真種。觸等與識",
    "T43n1830_03b:0336c16": "同一所緣。故彼亦能變為種子。不能生果",
    "T43n1830_03b:0336c17": "名為似種。",
    "T43n1830_03b:0336c18": "十九問彼何故須然　二十彼答。",
    "T43n1830_03b:0336c19": "論。觸等與識所緣等故。述曰。此顯三因觸",
    "T43n1830_03b:0336c20": "等似種。若不緣種。心．心所法所緣。便有不",
    "T43n1830_03b:0336c21": "同之失。",
    "T43n1830_03b:0336c22": "論。無色觸等有所緣故。述曰。生無色界既",
    "T43n1830_03b:0336c23": "不緣色。不緣種者。此何所緣。",
    "T43n1830_03b:0336c24": "論。親所緣緣定應有故。述曰。若但緣本識",
    "T43n1830_03b:0336c25": "相分之種。自不須變。即無親所緣緣。自無",
    "T43n1830_03b:0336c26": "相分故。便非唯識。心外取故。若託彼變但",
    "T43n1830_03b:0336c27": "是疎緣。不於觸等之上現影像故。",
    "T43n1830_03b:0336c28": "論。此似種相至生現識等。述曰。無實用故。",
    "T43n1830_03b:0336c29": "不能生現識根境等　等者等取諸根．境",
    "T43n1830_03b:0337a01": "等。",
    "T43n1830_03b:0337a02": "此如何等。",
    "T43n1830_03b:0337a03": "論。如觸等上至非識所依。述曰。心所所變",
    "T43n1830_03b:0337a04": "似眼根等。不能為依親生五識。親生五識",
    "T43n1830_03b:0337a05": "者。心王所變故。色等亦爾。亦非實礙。此六",
    "T43n1830_03b:0337a06": "眼根等。同時同處不相障礙。",
    "T43n1830_03b:0337a07": "論。亦如似火無能燒用。述曰。此顯同喻。鏡",
    "T43n1830_03b:0337a08": "中之火名為似火。無燒用故。",
    "T43n1830_03b:0337a09": "此上並是第三師救　次二十一論主難云。",
    "T43n1830_03b:0337a10": "論。彼救非理至而相例故。述曰。謂若是觸",
    "T43n1830_03b:0337a11": "等緣似種相名一切種。即是第四緣境之",
    "T43n1830_03b:0337a12": "門。在第三門一切種後執受處中方應相",
    "T43n1830_03b:0337a13": "例。如何於前一切種中乃例緣境。",
    "T43n1830_03b:0337a14": "論。由此前說至有重言失。述曰。此顯正義。",
    "T43n1830_03b:0337a15": "由此理故。前句所說一切種言。定目本識",
    "T43n1830_03b:0337a16": "有彼受熏能持種義。不目緣種．似種等",
    "T43n1830_03b:0337a17": "義。故不可以觸等五數緣種為例　若不",
    "T43n1830_03b:0337a18": "是說受熏持種名一切種爾者。本頌乃有",
    "T43n1830_03b:0337a19": "重言之失。上解一切種已言緣種。下解執",
    "T43n1830_03b:0337a20": "受中復言緣種故　若彼救言緣種子者",
    "T43n1830_03b:0337a21": "名一切種。執受處中說有根身。無重過者。",
    "T43n1830_03b:0337a22": "理亦不然。世親攝論第一引阿毘達磨經",
    "T43n1830_03b:0337a23": "言。執受有二。一五色根。及根依處。二相名",
    "T43n1830_03b:0337a24": "分別習氣　種子可執。復是所緣。與身別明",
    "T43n1830_03b:0337a25": "此有何位。故所說非也。",
    "T43n1830_03b:0337a26": "二十二第三師問。若不如我所說義者。亦",
    "T43n1830_03b:0337a27": "如是言應有簡別。以不許例持諸種故",
    "T43n1830_03b:0337a28": "　次二十三論主復答。",
    "T43n1830_03b:0337a29": "論。又彼所說至定不成證。述曰。此總非也。",
    "T43n1830_03b:0337b01": "論。勿觸等五亦能了別。述曰。此下正難",
    "T43n1830_03b:0337b02": "　了別。唯是識行相故。",
    "T43n1830_03b:0337b03": "論。觸等亦與觸等相應。述曰。上勿字流至",
    "T43n1830_03b:0337b04": "此。勿觸等五與觸等相應。以說本識觸等",
    "T43n1830_03b:0337b05": "相應故。不爾如何觸等相例。",
    "T43n1830_03b:0337b06": "論。由此故知至非謂一切。述曰。由此理",
    "T43n1830_03b:0337b07": "故。故知頌中亦如是言。隨所應說。若前若",
    "T43n1830_03b:0337b08": "後。性相求故應可例有。隨理無違即便相",
    "T43n1830_03b:0337b09": "例。非謂一切皆令例之。此例幾門。即有",
    "T43n1830_03b:0337b10": "六門。前第二師例同五門。今加斷捨隨所",
    "T43n1830_03b:0337b11": "應故。餘不例者准義可知。以隨文便中",
    "T43n1830_03b:0337b12": "間相例。故亦可許例於捨位。欲顯初後皆",
    "T43n1830_03b:0337b13": "有例法。及非例法。故中間說觸等相例。若",
    "T43n1830_03b:0337b14": "最後句方說例者。恐謂一切皆合例故",
    "T43n1830_03b:0337b15": "　上來雖有多文。非是正明本識。例彼觸等",
    "T43n1830_03b:0337b16": "義門分別　下第七段。即是第九解本識因",
    "T43n1830_03b:0337b17": "果法．喻門。是本頌中第九句恒轉如暴流也",
    "T43n1830_03b:0337b18": "　於中有二。初問。後答。將欲解文寄問",
    "T43n1830_03b:0337b19": "徵起。",
    "T43n1830_03b:0337b20": "論。阿賴耶識為斷為常。述曰。此為問也。前",
    "T43n1830_03b:0337b21": "解自相唯阿賴耶。今分別中依自相說。",
    "T43n1830_03b:0337b22": "論。非斷非常以恒轉故。述曰。此第二正答",
    "T43n1830_03b:0337b23": "所問　於中有三。初解本頌。次破外執。後",
    "T43n1830_03b:0337b24": "勸歸信　初中有三。初解法。次解喻。後總",
    "T43n1830_03b:0337b25": "結　解法中有二。先舉所明因果之法。後廣",
    "T43n1830_03b:0337b26": "解釋。此即初也　舉頌二字正答前問。經",
    "T43n1830_03b:0337b27": "部師等持種色．心。無色無心有時斷滅　僧",
    "T43n1830_03b:0337b28": "佉自性。雖為法種仍體是常　為簡彼宗",
    "T43n1830_03b:0337b29": "言非常斷。",
    "T43n1830_03b:0337c01": "恒義如何。",
    "T43n1830_03b:0337c02": "論。恒謂此識至常無間斷。述曰。下廣解也。",
    "T43n1830_03b:0337c03": "先解恒義　一類者。常無記義　相續者。未",
    "T43n1830_03b:0337c04": "曾斷義。",
    "T43n1830_03b:0337c05": "何義要須中無間斷。",
    "T43n1830_03b:0337c06": "論。是界趣生施設本故。述曰。此意即是依",
    "T43n1830_03b:0337c07": "此識故。施設三界．五趣．四生。是引果故。識",
    "T43n1830_03b:0337c08": "是界．趣．生之本也。下自當知　言施設者。",
    "T43n1830_03b:0337c09": "安立異名。識若斷滅非界．趣．生。故此恒言",
    "T43n1830_03b:0337c10": "正遮於斷。即重顯上一類義也。若善．染等。",
    "T43n1830_03b:0337c11": "體非一類。趣生應雜許雜起故。由此識是",
    "T43n1830_03b:0337c12": "一類無記。不可雜起。",
    "T43n1830_03b:0337c13": "論。性堅持種令不失故。述曰。此言顯上相",
    "T43n1830_03b:0337c14": "續之義。此義可知　言性堅者。四義受熏",
    "T43n1830_03b:0337c15": "即初堅義。乃至金剛此不斷故。故能受熏。",
    "T43n1830_03b:0337c16": "若不堅者。如六。七識應不受熏　復言",
    "T43n1830_03b:0337c17": "持種令不失者。簡經部等色．心受熏而能",
    "T43n1830_03b:0337c18": "持種。於無色界入無心時此種便失　此",
    "T43n1830_03b:0337c19": "識不爾。種不失故。故不可斷。此解恒義。",
    "T43n1830_03b:0337c20": "論。轉謂此識至前後變異。述曰。此遮常．一",
    "T43n1830_03b:0337c21": "此簡自性．及我。為常。為一。以諸有情起",
    "T43n1830_03b:0337c22": "分別心計為我故　言有生滅等。簡彼一．",
    "T43n1830_03b:0337c23": "常故。",
    "T43n1830_03b:0337c24": "論。因滅果生非常一故。述曰。因果性故。簡",
    "T43n1830_03b:0337c25": "一。非我也　有生滅故。簡常。非自性也。",
    "T43n1830_03b:0337c26": "常．一之法無因果故。",
    "T43n1830_03b:0337c27": "何不是常。常有何過。",
    "T43n1830_03b:0337c28": "論。可為轉識熏成種故。述曰。顯可熏義。不",
    "T43n1830_03b:0337c29": "能受熏是為過也。不為轉識熏成種過。",
    "T43n1830_03b:0338a01": "常阿賴耶應不受熏。以是常故。如虛空",
    "T43n1830_03b:0338a02": "等。若不受熏。即無生死．涅槃差別。",
    "T43n1830_03b:0338a03": "此上解轉。總釋頌中恒轉二字。四義受熏",
    "T43n1830_03b:0338a04": "即皆具足。一無記。二堅。三可熏非常一是。",
    "T43n1830_03b:0338a05": "四相應可為識熏是　下釋如暴流三字。",
    "T43n1830_03b:0338a06": "有三義喻。",
    "T43n1830_03b:0338a07": "論。恒言遮斷至因果法爾。述曰。下解譬喻",
    "T43n1830_03b:0338a08": "　於中有二。先舉法生滅喻。後廣解之。此",
    "T43n1830_03b:0338a09": "即初也。一切因果皆非斷．常故言法爾。",
    "T43n1830_03b:0338a10": "論。如暴流水至令不出離。述曰。暴謂卒暴。",
    "T43n1830_03b:0338a11": "即汎暴水。前能引後名曰非常。後水續前",
    "T43n1830_03b:0338a12": "稱為非斷。生人天喻飄。居惡趣如溺。",
    "T43n1830_03b:0338a13": "本識能持業煩惱等漂溺有情。以水為喻。",
    "T43n1830_03b:0338a14": "論。又如暴流至而恒相續。述曰。又識持種",
    "T43n1830_03b:0338a15": "三界生故。一浪因至一浪生。多浪因至多浪",
    "T43n1830_03b:0338a16": "起。故名暴流。以水為喻。如下文說。",
    "T43n1830_03b:0338a17": "論。又如暴流至恒相隨轉。",
    "T43n1830_03b:0338a18": "述曰。此第三喻。漂水下魚．水上之草。喻內",
    "T43n1830_03b:0338a19": "習氣．外觸受等內外法也。",
    "T43n1830_03b:0338a20": "論。如是法喻至非斷常義。述曰。此合法．",
    "T43n1830_03b:0338a21": "喻釋其大意。",
    "T43n1830_03b:0338a22": "論。謂此識性至恒轉如流。述曰。果生故非",
    "T43n1830_03b:0338a23": "斷者。後法續故　因滅故非常者。不恒住故。",
    "T43n1830_03b:0338a24": "此解法義令同於喻。餘文可解。",
    "T43n1830_03b:0338a25": "上來大乘自述己義成立因果　自下第二",
    "T43n1830_03b:0338a26": "破斥諸部。",
    "T43n1830_03b:0338a27": "論。過去未來至緣起正理。述曰。此下有三",
    "T43n1830_03b:0338a28": "　初牒說一切有部．正量等難破彼宗執",
    "T43n1830_03b:0338a29": "　二破上座部師。三破經部　初文有十",
    "T43n1830_03b:0338b01": "此即初也。有部．正量等彼皆過．未有體性",
    "T43n1830_03b:0338b02": "故　此意難言。若如我等過．未有體。未來",
    "T43n1830_03b:0338b03": "續故不斷。往過去故不常。汝過去無可許",
    "T43n1830_03b:0338b04": "非常。未來既無後法應斷。現不住故。當無",
    "T43n1830_03b:0338b05": "體故。如是豈成緣起正理。",
    "T43n1830_03b:0338b06": "論。過去未來至緣起正理。述曰。此即第二",
    "T43n1830_03b:0338b07": "論主反質。過去．未來汝執實有可許非",
    "T43n1830_03b:0338b08": "斷。未來續故與我不同。如何過去說恒有",
    "T43n1830_03b:0338b09": "故不是常義。前言我宗斷不成緣起理。今",
    "T43n1830_03b:0338b10": "汝既是常。常豈緣生理。",
    "T43n1830_03b:0338b11": "論。豈斥他過己義便成。述曰。第三外人反",
    "T43n1830_03b:0338b12": "云。論主遭難不能出理而行返質。豈斥",
    "T43n1830_03b:0338b13": "他過己義便成。",
    "T43n1830_03b:0338b14": "下第四答。",
    "T43n1830_03b:0338b15": "論。若不摧邪難以顯正。述曰。此論主答。",
    "T43n1830_03b:0338b16": "黑山既傾白日斯現。故須破也。",
    "T43n1830_03b:0338b17": "次出正理。",
    "T43n1830_03b:0338b18": "論。前因滅位至低昂時等。述曰。我宗因果。",
    "T43n1830_03b:0338b19": "前因滅位後果即生。中間無隔因果不斷。",
    "T43n1830_03b:0338b20": "如秤兩頭低昂時等。由彼低時此昂時故。",
    "T43n1830_03b:0338b21": "論。如是因果至方成非斷。述曰。前生．後滅",
    "T43n1830_03b:0338b22": "相續如流。豈假去．來是有。方成因果不斷。",
    "T43n1830_03b:0338b23": "不籍去．來因果足不斷故。謂但一種在現",
    "T43n1830_03b:0338b24": "在時流入過去。此之種子後念即起。剎那剎",
    "T43n1830_03b:0338b25": "那恒時現在。而是無常因果不斷。",
    "T43n1830_03b:0338b26": "下第五難。",
    "T43n1830_03b:0338b27": "論。因現有位至誰離斷常。述曰。外難云。",
    "T43n1830_03b:0338b28": "如一種子因於現在有作用時後果未生。",
    "T43n1830_03b:0338b29": "果法未來既體是無。不可定其所生之果。",
    "T43n1830_03b:0338c01": "此說因者是誰之因。無果可屬因定能生",
    "T43n1830_03b:0338c02": "彼故。問果亦爾。現為因即無果。現為果即",
    "T43n1830_03b:0338c03": "無因。因果既無斷．常誰離。初但難斷。今亦",
    "T43n1830_03b:0338c04": "難常。",
    "T43n1830_03b:0338c05": "論。若有因時至豈離斷常。述曰。論主反",
    "T43n1830_03b:0338c06": "質。即第六也。此為彼部未來有故。其果之體",
    "T43n1830_03b:0338c07": "未來已有。現在為因之時果已先有。果已先",
    "T43n1830_03b:0338c08": "有何待於因。若果本無可待因有。果先已",
    "T43n1830_03b:0338c09": "有何待於因　量云未來果法應不待因。",
    "T43n1830_03b:0338c10": "體已有故。如已生果　因義本欲生果。果",
    "T43n1830_03b:0338c11": "有不待於因。因義不成。有果義亦應無",
    "T43n1830_03b:0338c12": "　量云。所言果法。應非是果。以先有體",
    "T43n1830_03b:0338c13": "故。由如於因　汝所言因。應不是因。先有",
    "T43n1830_03b:0338c14": "體故。猶如於果　無因．無果豈離斷．常",
    "T43n1830_03b:0338c15": "　言我不離。汝豈離耶　初隨返質唯難",
    "T43n1830_03b:0338c16": "於常。今隨雙難亦破於斷。",
    "T43n1830_03b:0338c17": "論。因果義成至非預我宗。述曰。此即第七",
    "T43n1830_03b:0338c18": "外人解質。未來因果雖先有體。名因果時。",
    "T43n1830_03b:0338c19": "要依作用不依於體。未有作用名未來。",
    "T43n1830_03b:0338c20": "正有作用名現在。作用已息名過去。現有",
    "T43n1830_03b:0338c21": "因用果用未生。因義既成果義便立。故所",
    "T43n1830_03b:0338c22": "詰難非預我宗　預者。關也。",
    "T43n1830_03b:0338c23": "論。體既本有至亦本有故。述曰。此第八論",
    "T43n1830_03b:0338c24": "主難。體既本有用亦應然。以體．用無別故",
    "T43n1830_03b:0338c25": "　量云。所計作用。未來應有。不離體故。猶",
    "T43n1830_03b:0338c26": "如於體　所計體法。應未來無。即是用故。",
    "T43n1830_03b:0338c27": "亦如作用　汝去來法。應是無為許有法",
    "T43n1830_03b:0338c28": "體無作用故。如無為法　又相未相法。應",
    "T43n1830_03b:0338c29": "是無為。許有法體非相遷故。如無為法",
    "T43n1830_03b:0339a01": "　設彼救前難言未來用．體雖皆具有。緣",
    "T43n1830_03b:0339a02": "不合故。用不起者　應難彼云。既言諸法",
    "T43n1830_03b:0339a03": "本來皆有。所待之緣亦應本有。緣既許本",
    "T43n1830_03b:0339a04": "有。未來應起用　量云。未來一切法。用應",
    "T43n1830_03b:0339a05": "常起。因緣具故。如現在法。若言緣等或未",
    "T43n1830_03b:0339a06": "來無。即非未來有一切法。又說未來有生",
    "T43n1830_03b:0339a07": "相用。過去說有與果用者。過．未有用應",
    "T43n1830_03b:0339a08": "名現在　彼救不然。今言用者。謂取．與用",
    "T43n1830_03b:0339a09": "　難云。等無間緣過去取果婆沙正說。即應",
    "T43n1830_03b:0339a10": "過去有半作用。有取果用故。又言未來世",
    "T43n1830_03b:0339a11": "有三法作用。光明．生相．及苦法忍。婆沙正",
    "T43n1830_03b:0339a12": "文。應名現在　彼與果用滅復滅失。取果",
    "T43n1830_03b:0339a13": "之用生復生過。若言與果但是功能非謂作",
    "T43n1830_03b:0339a14": "用。即阿羅漢末後之心。應不名現在。無取",
    "T43n1830_03b:0339a15": "果用故。又若此心。初無作用應名已滅。如",
    "T43n1830_03b:0339a16": "何後時更復言滅。又彼功能。改名作用。而",
    "T43n1830_03b:0339a17": "復何異　若言非是無學末心不能取果。",
    "T43n1830_03b:0339a18": "彼後念緣闕故。果不生者。此亦非理違汝",
    "T43n1830_03b:0339a19": "宗故。汝說後心非無間緣故。廣如婆沙第",
    "T43n1830_03b:0339a20": "十文說。終心後果既定不生。如何定知現",
    "T43n1830_03b:0339a21": "在之法有能生用　若言後果若緣不闕。",
    "T43n1830_03b:0339a22": "定從此生者。因既緣不闕故有作用。何不",
    "T43n1830_03b:0339a23": "能生果。若因不能生果。即是無用故。",
    "T43n1830_03b:0339a24": "論。由斯汝義至緣起正理。述曰。第九曲結",
    "T43n1830_03b:0339a25": "申正義也。",
    "T43n1830_03b:0339a26": "論。謂此正理至皆假施設。述曰。自下申其",
    "T43n1830_03b:0339a27": "正義。今明諸法自相離言。離言所以如前",
    "T43n1830_03b:0339a28": "已說。所有因果。及餘法言皆假施設　此是",
    "T43n1830_03b:0339a29": "立宗。",
    "T43n1830_03b:0339b01": "論。觀現在法至對說現因。述曰。謂大乘中",
    "T43n1830_03b:0339b02": "唯有現法。觀此現法有能引生當果之用",
    "T43n1830_03b:0339b03": "　當果雖無。而現在法上有引彼用。用者",
    "T43n1830_03b:0339b04": "功能。行者尋見現法之上有此功用。觀此",
    "T43n1830_03b:0339b05": "法果。遂心變作未來之相。此似未來實是",
    "T43n1830_03b:0339b06": "現在。即假說此所變未來名為當果。對此",
    "T43n1830_03b:0339b07": "假當有之果。而說現在法為因　此未來",
    "T43n1830_03b:0339b08": "果。即觀現法功能而假變也。",
    "T43n1830_03b:0339b09": "論。觀現在法至對說現果。述曰。其因亦爾。",
    "T43n1830_03b:0339b10": "觀此現法有酬前之相。即熟變相等。觀此",
    "T43n1830_03b:0339b11": "所從生處。而心變為過去。實非過去而是",
    "T43n1830_03b:0339b12": "現在。假說所變為現法因。對此假曾有過",
    "T43n1830_03b:0339b13": "去因。而說現在為果。",
    "T43n1830_03b:0339b14": "論。假謂現識似彼相現。述曰。何者為假。識",
    "T43n1830_03b:0339b15": "緣於此現法。之時。尋所從生說之為因。",
    "T43n1830_03b:0339b16": "說現為果。尋現世法。及所生法。變似未來",
    "T43n1830_03b:0339b17": "之相。現名為因。未來為果。故言假也。而實",
    "T43n1830_03b:0339b18": "所觀之法。非因。非不因。非果。非不果。且",
    "T43n1830_03b:0339b19": "如於因。性離言故非定是因。有功能故非",
    "T43n1830_03b:0339b20": "定不因。果亦如是。",
    "T43n1830_03b:0339b21": "論。如是因果至應順修學。述曰。此結勸學。",
    "T43n1830_03b:0339b22": "即第十文。有因故非常。有果故非斷。故離",
    "T43n1830_03b:0339b23": "二邊契會中道。勸諸智者應順修學。此答",
    "T43n1830_03b:0339b24": "於前生滅分位法也　中道者。無漏真智之",
    "T43n1830_03b:0339b25": "異名也。以理合智故名契道。如下自解",
    "T43n1830_03b:0339b26": "　此性離言。假說曾．當名為因果。非謂實",
    "T43n1830_03b:0339b27": "有。此即無有二邊之過。除遍計所執。說依",
    "T43n1830_03b:0339b28": "他性有故。言非因．非不因等　因此總",
    "T43n1830_03b:0339b29": "敘大乘真義。法唯現在。識變有三世　諸",
    "T43n1830_03b:0339c01": "義不同如瑜伽論五十一卷．六十九卷．顯揚",
    "T43n1830_03b:0339c02": "第十．對法第三．中邊第一。皆說三世依種",
    "T43n1830_03b:0339c03": "子立。約曾．當義說其世也　六十六卷．對",
    "T43n1830_03b:0339c04": "法第四．及第十三．薩遮尼乾子經。皆說有",
    "T43n1830_03b:0339c05": "六通三乘差別。宿命智緣過去。生死智緣",
    "T43n1830_03b:0339c06": "未來。他心．漏盡緣現在。三世等雖非種子",
    "T43n1830_03b:0339c07": "亦有三世　今於此中。復約識變曾．當因",
    "T43n1830_03b:0339c08": "果以說去．來　諸經論說雖多不同。總束",
    "T43n1830_03b:0339c09": "而言莫過三種　一道理三世。即依種子",
    "T43n1830_03b:0339c10": "曾．當義。說有去．來世。當有名未來。曾有",
    "T43n1830_03b:0339c11": "名過去。現有名現在。於現法上義說三故",
    "T43n1830_03b:0339c12": "　二依神通。其智生時法爾皆有如此功",
    "T43n1830_03b:0339c13": "力。由異生．聖者功能各殊。既非妄心所見",
    "T43n1830_03b:0339c14": "皆實。但由智力。非是妄識之所變也。前第",
    "T43n1830_03b:0339c15": "二說。由澄淨故亦現彼影。由多修習此去．",
    "T43n1830_03b:0339c16": "來法。法爾能現隨其勢分多少時節。理實能",
    "T43n1830_03b:0339c17": "緣。及所緣法唯在現在　三依唯識。此義",
    "T43n1830_03b:0339c18": "雖通。然前二外別有異體。多分分別妄心所",
    "T43n1830_03b:0339c19": "變。似去．來相。實唯現在　此中論文。法體",
    "T43n1830_03b:0339c20": "離言但唯有識　或復更釋。雖有唯識．道",
    "T43n1830_03b:0339c21": "理二種無別神通。恐濫妄緣故分三種。",
    "T43n1830_03b:0339c22": "約此三義解諸違文。皆並攝入此所會義。",
    "T43n1830_03b:0339c23": "餘不過此。設立四減三皆為妄說。今猶未",
    "T43n1830_03b:0339c24": "盡。此中所明粗陳梗概。如別抄中廣引誠",
    "T43n1830_03b:0339c25": "說。",
    "T43n1830_03b:0339c26": "論。有餘部說至恒相續義。述曰。自下第二。",
    "T43n1830_03b:0339c27": "其上座部於此起救　於中有三。一總立",
    "T43n1830_03b:0339c28": "宗。二出所以。三結救意。此即初也。此中亦",
    "T43n1830_03b:0339c29": "同勝軍論師種子等法前果後因俱時而生。",
    "T43n1830_03b:0340a01": "彼謂因果恐有斷過。被他如先有因時無",
    "T43n1830_03b:0340a02": "果等難已。復以大乘。假說現在之三相用",
    "T43n1830_03b:0340a03": "不同時起。前法至生後法未起。至住之時",
    "T43n1830_03b:0340a04": "後法未生。至異之時後果方生。恐因果斷",
    "T43n1830_03b:0340a05": "故。此之義意同此中破　又有二趣並生過",
    "T43n1830_03b:0340a06": "故。前人等趣至異之時。後天等趣已至生故",
    "T43n1830_03b:0340a07": "　彼言以是次生時勝。前法變異無多力",
    "T43n1830_03b:0340a08": "能。但名一趣。隨所當生彼得趣名。非於",
    "T43n1830_03b:0340a09": "前趣故無此過者。不然。阿賴耶識分二",
    "T43n1830_03b:0340a10": "趣故。及違此文。勝軍論師雖有此義云立",
    "T43n1830_03b:0340a11": "亦得。然自不遵。亦無章疏現行於世。",
    "T43n1830_03b:0340a12": "論。謂現在法至生滅二時。述曰。下出法體",
    "T43n1830_03b:0340a13": "有三。一直顯。上座等云。色法遲鈍有三相",
    "T43n1830_03b:0340a14": "用時經一世。謂生．住．滅。更無異時。心法迅",
    "T43n1830_03b:0340a15": "速但有二時。謂生．及滅。此二相即法辨。離",
    "T43n1830_03b:0340a16": "法無別體。然俱現在。彼無過．未故　此中",
    "T43n1830_03b:0340a17": "且舉心．心所法為論。故言極迅速者猶有",
    "T43n1830_03b:0340a18": "二時。",
    "T43n1830_03b:0340a19": "論。生時酬因至而體是一。述曰。下顯因果不",
    "T43n1830_03b:0340a20": "斷之義。二於一法辨　法生時酬因。即後",
    "T43n1830_03b:0340a21": "法為果。在現在法滅時引果。即前法為因。",
    "T43n1830_03b:0340a22": "在現在。此是二法為二時　今此所論。即",
    "T43n1830_03b:0340a23": "一法體生時為果。滅時為因。為果之時與",
    "T43n1830_03b:0340a24": "前法俱。為因之時與後法並。此是一法。然",
    "T43n1830_03b:0340a25": "現在二時。前後位別故。此之二時俱現在有。",
    "T43n1830_03b:0340a26": "時雖有二前後位別。而體是一。無別法體。",
    "T43n1830_03b:0340a27": "即於一法而辨二時。為因為果。",
    "T43n1830_03b:0340a28": "論。前因正滅至而俱是有。述曰。三於二法",
    "T43n1830_03b:0340a29": "辨。前因正滅後果正生。此二法辨相接不",
    "T43n1830_03b:0340b01": "斷。因滅果生二俱現在故　體相雖殊。因．果",
    "T43n1830_03b:0340b02": "二法故　而俱是有。並現在世同時有故。",
    "T43n1830_03b:0340b03": "論。如是因果至捨此信餘。述曰。此總結也",
    "T43n1830_03b:0340b04": "雖無去．來足為因果。非同餘部薩婆多",
    "T43n1830_03b:0340b05": "等立有過．未。虛妄計度法增常過。不同大",
    "T43n1830_03b:0340b06": "乘是假施設法減斷過。既離斷常過。又無前",
    "T43n1830_03b:0340b07": "諸難。謂難有部。果既本有何待前因。難大",
    "T43n1830_03b:0340b08": "乘云。因是誰因。果誰果等。既無諸失。誰有",
    "T43n1830_03b:0340b09": "智者捨此勝義。而信於餘不了義耶。",
    "T43n1830_03b:0340b10": "論。彼有虛言至而有二時。述曰。下破有七。",
    "T43n1830_03b:0340b11": "今總非云彼虛言等　何容一念而有二時。",
    "T43n1830_03b:0340b12": "此第一難。念者剎那之異名。時者生滅之兩",
    "T43n1830_03b:0340b13": "位。剎那迅速即有前後。極微至小應有二",
    "T43n1830_03b:0340b14": "分。",
    "T43n1830_03b:0340b15": "論。生滅相違寧同現在。述曰。此第二難。義",
    "T43n1830_03b:0340b16": "意可知。",
    "T43n1830_03b:0340b17": "已下徵滅。",
    "T43n1830_03b:0340b18": "論。滅若現在生應未來。述曰。此難令同薩",
    "T43n1830_03b:0340b19": "婆多等。以滅現在。生未來故。生滅二法定",
    "T43n1830_03b:0340b20": "不俱時。相違法故。如明闇等。",
    "T43n1830_03b:0340b21": "論。有故名生至寧非過去。述曰。此令同大",
    "T43n1830_03b:0340b22": "乘。滅是過去故。",
    "T43n1830_03b:0340b23": "彼若救言。誰言於滅滅即是無。同薩婆多",
    "T43n1830_03b:0340b24": "滅體是有。今難之云。",
    "T43n1830_03b:0340b25": "論。滅若非無生應非有。述曰。以生違滅。",
    "T43n1830_03b:0340b26": "滅即非無。以滅違生。生應非有。生既不",
    "T43n1830_03b:0340b27": "成無。滅體如何有。滅若現在非無。生應現",
    "T43n1830_03b:0340b28": "在非有。",
    "T43n1830_03b:0340b29": "論。生既現有滅應現無。述曰。生既現在有。",
    "T43n1830_03b:0340c01": "滅無應過去。令同大乘。生．滅二法定不俱",
    "T43n1830_03b:0340c02": "世。相違法故。如解惑等。",
    "T43n1830_03b:0340c03": "論。又二相違至見有是事。述曰。此立比量。",
    "T43n1830_03b:0340c04": "又生與滅二法相違。如何同體。如苦．樂等",
    "T43n1830_03b:0340c05": "不同一體　故。量云。生．滅二法。體應非",
    "T43n1830_03b:0340c06": "一。以相違故。如苦．樂等　彼宗現在一法",
    "T43n1830_03b:0340c07": "之上辨生．滅故。",
    "T43n1830_03b:0340c08": "論。生滅若一至寧體同說。述曰。生滅若",
    "T43n1830_03b:0340c09": "一。法生之時應即滅故。故無二時。生．滅若",
    "T43n1830_03b:0340c10": "是異不應說體同。二若即者。此法滅時此",
    "T43n1830_03b:0340c11": "法應生。即是生故。如生。二若異者。生體",
    "T43n1830_03b:0340c12": "非滅體。以是異故。如苦．樂等。",
    "T43n1830_03b:0340c13": "論。故生滅時至理必不成。述曰。生滅二時。",
    "T43n1830_03b:0340c14": "俱在現在一世而有。雖復相違而體同者。",
    "T43n1830_03b:0340c15": "理必不成。此總結破上座等訖。大乘生．滅。",
    "T43n1830_03b:0340c16": "非定一法有．無異故。非定異法即生法",
    "T43n1830_03b:0340c17": "滅。非別法滅故無有過。",
    "T43n1830_03b:0340c18": "論。經部師等至能持種故。述曰。破諸部計。",
    "T43n1830_03b:0340c19": "自下第三經部師等。既見上座被徵便曰。",
    "T43n1830_03b:0340c20": "雖無去．來不同一切有。生．滅異世不同",
    "T43n1830_03b:0340c21": "上座師。而色．心中諸功能用即名種子。前生",
    "T43n1830_03b:0340c22": "後滅如大乘等。為因果性相續不斷甚為",
    "T43n1830_03b:0340c23": "勝義　今破之言。理亦不成。彼不許有阿",
    "T43n1830_03b:0340c24": "賴耶故。經部師等。等自類中。非唯一故。破",
    "T43n1830_03b:0340c25": "之量云。經部所說持種色．心。不能持種。",
    "T43n1830_03b:0340c26": "非第八故。如聲．電等　過．未無體．及無",
    "T43n1830_03b:0340c27": "本識。於無色界色久時斷。入無心時心久",
    "T43n1830_03b:0340c28": "時滅。何法持種得為因果。因果既斷名為",
    "T43n1830_03b:0340c29": "不然。彼不許有第八識故。",
    "T43n1830_03b:0341a01": "論。由此應信至緣起正理。述曰。第三總結。",
    "T43n1830_03b:0341a02": "有為諸法從緣而生名為緣起。勸彼應信",
    "T43n1830_03b:0341a03": "大乘正理。",
    "T43n1830_03b:0341a04": "論。此識無始至當究竟捨。述曰。此第八段。",
    "T43n1830_03b:0341a05": "於中有二。初問。次答。此即問也。即解頌中",
    "T43n1830_03b:0341a06": "第十句。第十門也　答中有二。初略舉頌",
    "T43n1830_03b:0341a07": "答。後廣解之。",
    "T43n1830_03b:0341a08": "論。阿羅漢位方究竟捨。述曰。此正舉頌總",
    "T43n1830_03b:0341a09": "答問也。",
    "T43n1830_03b:0341a10": "論。謂諸聖者至名阿羅漢。述曰。下廣答也",
    "T43n1830_03b:0341a11": "　於中復二。初略釋。後廣釋。此即初也　謂",
    "T43n1830_03b:0341a12": "諸聖者。即通三乘　斷煩惱障究竟盡者。彼",
    "T43n1830_03b:0341a13": "位若是永害隨眠。皆在金剛心時斷已皆",
    "T43n1830_03b:0341a14": "成阿羅漢果。三乘並然　若伏斷永不起此",
    "T43n1830_03b:0341a15": "言斷者。即通八地已去。下有三師。此既總",
    "T43n1830_03b:0341a16": "文亦為三釋　若據正義。唯初二釋順此",
    "T43n1830_03b:0341a17": "論文。此據位全。除二乘金剛心。少故不說。",
    "T43n1830_03b:0341a18": "八地菩薩隨應二釋　此中唯依斷煩惱障",
    "T43n1830_03b:0341a19": "盡名阿羅漢。非據所知障。害煩惱賊故。",
    "T43n1830_03b:0341a20": "非是縛故。又依除分段生以名無生。非",
    "T43n1830_03b:0341a21": "所知障故。",
    "T43n1830_03b:0341a22": "其相如何。",
    "T43n1830_03b:0341a23": "論。爾時此識至說之為捨。述曰。由於彼",
    "T43n1830_03b:0341a24": "位此識之中煩惱麁重永遠離故說之為",
    "T43n1830_03b:0341a25": "捨。非體亦無。此麁重言顯煩惱種。對法論",
    "T43n1830_03b:0341a26": "等。說種子麁重故。雖煩惱現行亦名麁重。",
    "T43n1830_03b:0341a27": "無堪任性亦名麁重。然今但取種子非",
    "T43n1830_03b:0341a28": "餘。由種斷時現行執藏。發潤之惑皆不起",
    "T43n1830_03b:0341a29": "故。說名為捨。此執藏名唯約縛說。法執非",
    "T43n1830_03b:0341a30": "縛故不說斷。又畢竟無現行麁重。亦說為",
    "T43n1830_03b:0341b01": "捨。通八地故。若說習氣四位不成。",
    "T43n1830_03b:0341b02": "問阿羅漢名通在幾乘。幾位中有。",
    "T43n1830_03b:0341b03": "論。此中所說至無學果位。述曰。下正廣解。",
    "T43n1830_03b:0341b04": "於中有二。初廣阿羅漢。後廣捨位　初有",
    "T43n1830_03b:0341b05": "三師。第一師中有五。一釋頌文。二問。三答。",
    "T43n1830_03b:0341b06": "四徵。五釋　阿羅漢者。此正云應。應者契當",
    "T43n1830_03b:0341b07": "之義。應斷煩惱。應受供故。應不復受分",
    "T43n1830_03b:0341b08": "段生故。若但言應即通三義。故言如來應",
    "T43n1830_03b:0341b09": "不言應供。若著供字。唯得一義。便失二",
    "T43n1830_03b:0341b10": "義。顯阿羅漢通攝三乘唯無學位。餘位未",
    "T43n1830_03b:0341b11": "滿。非可應故。",
    "T43n1830_03b:0341b12": "問何故有學非阿羅漢。三無學得阿羅漢名。",
    "T43n1830_03b:0341b13": "論。皆已永害至分段生故。述曰。阿羅漢言",
    "T43n1830_03b:0341b14": "應。即殺賊。應供。無生三義故也　何故不",
    "T43n1830_03b:0341b15": "言離所知障　所知障體不障解脫。無能",
    "T43n1830_03b:0341b16": "發業潤生用故　何故不言離變易死",
    "T43n1830_03b:0341b17": "　二乘無學有變易生。此非由煩惱所招起",
    "T43n1830_03b:0341b18": "故。已離繫縛得解脫故無分段死　有學",
    "T43n1830_03b:0341b19": "亦是殊勝福田。如見道出等供養獲現福。何",
    "T43n1830_03b:0341b20": "故不得名應供耶　非一切時堪受供故。",
    "T43n1830_03b:0341b21": "望自乘無學。非是圓滿故。",
    "T43n1830_03b:0341b22": "論。云何知然。述曰。第二外人問曰。何知此",
    "T43n1830_03b:0341b23": "識三乘皆捨。阿羅漢號通在三乘。故論總",
    "T43n1830_03b:0341b24": "問云何知然。",
    "T43n1830_03b:0341b25": "論。決擇分說至阿賴耶故。述曰。第三此答",
    "T43n1830_03b:0341b26": "初問也。捨通三乘。決擇分中第一卷說四",
    "T43n1830_03b:0341b27": "句分別　謂有成就轉識非阿賴耶識。謂",
    "T43n1830_03b:0341b28": "三乘無學．不退菩薩不入無心位　有成就",
    "T43n1830_03b:0341b29": "阿賴耶非轉識。謂七地以前。二乘有學。一切",
    "T43n1830_03b:0341b30": "異生入無心位　有俱成就。謂此第二句不",
    "T43n1830_03b:0341c01": "入無心位　有俱不成。謂第一句入無心",
    "T43n1830_03b:0341c02": "位。然今但引初句三人。",
    "T43n1830_03b:0341c03": "論。集論復說至及如來故。述曰。又如雜集",
    "T43n1830_03b:0341c04": "論第十四卷．集論第七說　若諸菩薩得",
    "T43n1830_03b:0341c05": "菩提時。頓斷煩惱．及所知障。成阿羅漢．及",
    "T43n1830_03b:0341c06": "如來故　佛既得名阿羅漢者。二乘無學",
    "T43n1830_03b:0341c07": "不說自成。答第二問阿羅漢名。通三乘有。",
    "T43n1830_03b:0341c08": "佛亦由斷所知障故。亦名如來。二乘不然。",
    "T43n1830_03b:0341c09": "不可為難如阿羅漢號。便令通二乘。十地",
    "T43n1830_03b:0341c10": "菩薩不能少斷俱生煩惱。金剛定時方頓斷",
    "T43n1830_03b:0341c11": "盡。一者故留。二不障地　其所知障分分除",
    "T43n1830_03b:0341c12": "之。故煩惱障即言頓斷。所知障不然。此師",
    "T43n1830_03b:0341c13": "意說。不退菩薩雖不起現我愛執藏暫時",
    "T43n1830_03b:0341c14": "伏離。種猶有故未名為捨。三乘無學我愛種",
    "T43n1830_03b:0341c15": "盡乃名為捨。",
    "T43n1830_03b:0341c16": "外人復問。",
    "T43n1830_03b:0341c17": "論。若爾菩薩至阿賴耶識。述曰。第四徵也。",
    "T43n1830_03b:0341c18": "由前立宗煩惱種盡方名為捨。菩薩煩惱種",
    "T43n1830_03b:0341c19": "子未除。如何名捨。違聖教故。為此難也。",
    "T43n1830_03b:0341c20": "前引決擇分四句之中初句有四人。三乘無",
    "T43n1830_03b:0341c21": "學．及不退地以去菩薩。此先不論故今為難",
    "T43n1830_03b:0341c22": "　不退有二種。一已得不退。二未得不退。前",
    "T43n1830_03b:0341c23": "初地得。後八地得。故言不退　初地已去證",
    "T43n1830_03b:0341c24": "不退。八地以去行不退。初地已去尚有相續",
    "T43n1830_03b:0341c25": "趣求所得。未能念念轉轉增進。初說迴心",
    "T43n1830_03b:0341c26": "名不退者。即地前位皆名不退。不退起煩",
    "T43n1830_03b:0341c27": "惱故。而義有別亦不相違。由是不退總有",
    "T43n1830_03b:0341c28": "四種。一信不退。即十信第六心。二證不退。入",
    "T43n1830_03b:0341c29": "地已往。三行不退。八地以上。四煩惱不退。",
    "T43n1830_03b:0342a01": "謂無漏道所斷煩惱。一切聖者　今說迴心",
    "T43n1830_03b:0342a02": "名不退者。即第四不退。以得證淨故亦名",
    "T43n1830_03b:0342a03": "信不退。然未至彼位　若十住第七心等亦",
    "T43n1830_03b:0342a04": "名住不退。即應有五。論直往者唯四不",
    "T43n1830_03b:0342a05": "退。",
    "T43n1830_03b:0342a06": "論。彼說二乘至阿賴耶識。述曰。第五釋",
    "T43n1830_03b:0342a07": "也。彼說四人。三人據決定。菩薩即迴心已。",
    "T43n1830_03b:0342a08": "必定不退起諸煩惱。從初發心二萬劫。乃",
    "T43n1830_03b:0342a09": "至成佛已來。皆名不退。又趣菩提轉名菩",
    "T43n1830_03b:0342a10": "薩。非直往者是第四人。煩惱種子未永害。",
    "T43n1830_03b:0342a11": "故　若現行一分無故名捨。分別一分無應",
    "T43n1830_03b:0342a12": "亦名捨。又見道以去第七．不起執藏之時。",
    "T43n1830_03b:0342a13": "應亦名捨　以全未捨故　若不爾直往",
    "T43n1830_03b:0342a14": "八地已去簡非不退。以不能捨阿賴耶",
    "T43n1830_03b:0342a15": "故　若爾入地諸菩薩等應亦名退。以全",
    "T43n1830_03b:0342a16": "未捨阿賴耶故。",
    "T43n1830_03b:0342a17": "問既爾此文。何故不說不退菩薩。",
    "T43n1830_03b:0342a18": "論。即攝在此至不違此義。述曰。彼攝在此",
    "T43n1830_03b:0342a19": "阿羅漢中。從本說故。故彼決擇之文。不違",
    "T43n1830_03b:0342a20": "此中說義。三乘有學金剛心位。雖斷煩惱",
    "T43n1830_03b:0342a21": "我執種無。以時少故。彼論不說。此亦不論。",
    "T43n1830_03b:0342a22": "二乘有學迴心向大。不名不退。起煩惱故。",
    "T43n1830_03b:0342a23": "下第二說。",
    "T43n1830_03b:0342a24": "論。又不動地至永不行故。述曰。此即護法",
    "T43n1830_03b:0342a25": "菩薩亦假為二義。於理無違。即同前師也。",
    "T43n1830_03b:0342a26": "下文有二。初述不退菩薩體。後顯名捨。",
    "T43n1830_03b:0342a27": "此義意言。三乘無學。直往菩薩八地已去。",
    "T43n1830_03b:0342a28": "亦捨此識。名不退者。行亦不退。於未得法",
    "T43n1830_03b:0342a29": "亦復不退。四理證知。一者一切煩惱永不行",
    "T43n1830_03b:0342b01": "故。八地以去無漏相續無現執藏。故可說",
    "T43n1830_03b:0342b02": "捨。",
    "T43n1830_03b:0342b03": "論。法駃流中任運轉故。述曰。此第二理。",
    "T43n1830_03b:0342b04": "十地論第十卷說。第八地已上菩薩。於無相",
    "T43n1830_03b:0342b05": "海任運而轉。諸佛勸等。乃至廣說。剎那剎那",
    "T43n1830_03b:0342b06": "真．俗雙運。以無功用故任運轉。",
    "T43n1830_03b:0342b07": "論。能諸行中起諸行故。述曰。此第三理。十",
    "T43n1830_03b:0342b08": "地論說。初地至六地名為少行。第七地名",
    "T43n1830_03b:0342b09": "大行八地已去名為廣行　前六地一行中",
    "T43n1830_03b:0342b10": "修一切行。是故名少。第七地雖亦然。以能",
    "T43n1830_03b:0342b11": "即空方便智。發起有中殊勝行。勝前六地",
    "T43n1830_03b:0342b12": "故立大名。前五地中。雖合此難合真俗雙",
    "T43n1830_03b:0342b13": "行。然極用功方始能起。此第七地雖未任",
    "T43n1830_03b:0342b14": "運。少用功力即能現前。故與前異立其大",
    "T43n1830_03b:0342b15": "名。八地以去。一切行中修一切行。故名為",
    "T43n1830_03b:0342b16": "廣　然舊地持云。勝解行已去名少。初地",
    "T43n1830_03b:0342b17": "至六地名大。七地已去名廣。以見道前一",
    "T43n1830_03b:0342b18": "行中修一行故名少。次六地中於一行中",
    "T43n1830_03b:0342b19": "修一切行故名為大。七地已去真俗雙行名",
    "T43n1830_03b:0342b20": "為廣。所望不同不相違也　今菩薩地瑜伽",
    "T43n1830_03b:0342b21": "四十八卷說。初劫名波羅蜜多。第二劫名",
    "T43n1830_03b:0342b22": "近波羅蜜多。第三劫名大波羅蜜多　此約",
    "T43n1830_03b:0342b23": "波羅蜜多別。亦不相違　然初地已前於六",
    "T43n1830_03b:0342b24": "波羅蜜。一行中修一行。初地已去。於六波",
    "T43n1830_03b:0342b25": "羅蜜。一行中修一切行。八地以去。一切行中",
    "T43n1830_03b:0342b26": "修一切行。七地已前。唯於六度唯有修一。",
    "T43n1830_03b:0342b27": "以一切行而莊嚴之。八地已去。於萬行中",
    "T43n1830_03b:0342b28": "具修萬行。然所修願．力．智度。漸次勝前別",
    "T43n1830_03b:0342b29": "立其名。非唯修此。今第三證與彼文同。",
    "T43n1830_03b:0342c01": "論。剎那剎那轉增進故。述曰。此第四理。",
    "T43n1830_03b:0342c02": "謂八地後無漏相續無有漏間。又彼亦無",
    "T43n1830_03b:0342c03": "未得之退。故能念念增進諸行。勘十地．地",
    "T43n1830_03b:0342c04": "持．及菩薩地等。彼謂從此八地已去。於初",
    "T43n1830_03b:0342c05": "剎那能得過前二阿僧祇所行功德智惠",
    "T43n1830_03b:0342c06": "一倍。第二剎那更倍前念。如是展轉勝進",
    "T43n1830_03b:0342c07": "倍前。",
    "T43n1830_03b:0342c08": "論。此位方名不退菩薩。述曰。此四因中。",
    "T43n1830_03b:0342c09": "初因簡解行地已前。十地菩薩能伏煩惱畢",
    "T43n1830_03b:0342c10": "竟不行。非第七識。今通七識　第二因簡",
    "T43n1830_03b:0342c11": "前六地　第三因簡第七地　第四因簡一",
    "T43n1830_03b:0342c12": "切地。由四因故。直往菩薩八地已去方名",
    "T43n1830_03b:0342c13": "不退。捨賴耶名。",
    "T43n1830_03b:0342c14": "論。然此菩薩至為自內我。述曰。上解不退。",
    "T43n1830_03b:0342c15": "下解捨名也。第七識等煩惱我執現行無故。",
    "T43n1830_03b:0342c16": "論。由斯永捨至名阿羅漢。述曰。此師意說。",
    "T43n1830_03b:0342c17": "無現執藏瑜伽說此即名為捨。以阿賴",
    "T43n1830_03b:0342c18": "耶是藏義故。此亦說彼名阿羅漢。三義具",
    "T43n1830_03b:0342c19": "故。如前應知　問若現不執即名為捨。七",
    "T43n1830_03b:0342c20": "地以前亦有不執。入無漏心等。應皆名",
    "T43n1830_03b:0342c21": "捨　答此不然。非竟畢故。畢竟不行方名",
    "T43n1830_03b:0342c22": "為捨故　問若爾二乘金剛心。應名捨此",
    "T43n1830_03b:0342c23": "識　答實亦應名捨。以時促故。彼瑜伽等",
    "T43n1830_03b:0342c24": "略而不論。亦不違理。初師名捨斷種名",
    "T43n1830_03b:0342c25": "捨．此第二說。若斷．若伏畢竟不行。說之為",
    "T43n1830_03b:0342c26": "捨。故七地前不得捨名。",
    "T43n1830_03b:0342c27": "下第三解。",
    "T43n1830_03b:0342c28": "論。有義初地至所顯理故。述曰。下文有六。",
    "T43n1830_03b:0342c29": "一正釋。二破。三救。四徵。五會。六難申正義。",
    "T43n1830_03b:0343a01": "　初中有二。初出不退體。後辨捨。由五因",
    "T43n1830_03b:0343a02": "故證入地菩薩亦捨此識名。此第一因。即難",
    "T43n1830_03b:0343a03": "陀論師等作如是解。文中易解。無勞解釋。",
    "T43n1830_03b:0343a04": "論。已得二種殊勝智故。述曰。此第二因。二",
    "T43n1830_03b:0343a05": "智即是正體．後得。",
    "T43n1830_03b:0343a06": "論。已斷分別二重障故。述曰。此第三因。二",
    "T43n1830_03b:0343a07": "障名重以猛利故。",
    "T43n1830_03b:0343a08": "論。能一行中起諸行故。述曰。此第四因。即",
    "T43n1830_03b:0343a09": "唯約六波羅蜜論。不爾即與一切行中。修",
    "T43n1830_03b:0343a10": "一切行無有差別。以一一行中。皆能修集",
    "T43n1830_03b:0343a11": "一切行故。",
    "T43n1830_03b:0343a12": "論。雖為利益至不退菩薩。述曰。即第五因。",
    "T43n1830_03b:0343a13": "名為不退。此如攝論十地菩薩觀為利益。",
    "T43n1830_03b:0343a14": "不動染心而方起惑。非不知而起。即瑜伽",
    "T43n1830_03b:0343a15": "論七十七．八云要知方起。非不知而起。",
    "T43n1830_03b:0343a16": "論。然此菩薩至名阿羅漢。述曰。上釋不退。",
    "T43n1830_03b:0343a17": "下辨捨。捨中有二。初理辨捨。後引證。此",
    "T43n1830_03b:0343a18": "初也。煩惱分別少分捨故。捨執藏名。其文易",
    "T43n1830_03b:0343a19": "解。",
    "T43n1830_03b:0343a20": "論。故集論中至名阿羅漢。述曰。下引證也。",
    "T43n1830_03b:0343a21": "集論第七．雜集十四。亦有此文。十地菩薩。",
    "T43n1830_03b:0343a22": "雖未永斷一切煩惱等。雖有不為失。無漏",
    "T43n1830_03b:0343a23": "智力如呪．藥故。如阿羅漢已斷煩惱無過",
    "T43n1830_03b:0343a24": "失故。此中亦名為阿羅漢。故攝此菩薩在",
    "T43n1830_03b:0343a25": "阿羅漢中。",
    "T43n1830_03b:0343a26": "論。彼說非理至阿賴耶名。述曰。第二破也。",
    "T43n1830_03b:0343a27": "六識我見四地不行。七地以前第七我見猶",
    "T43n1830_03b:0343a28": "現行故。為此難也。前第二師作如此難。",
    "T43n1830_03b:0343a29": "論。若彼分別至諸論所說。述曰。若彼已下",
    "T43n1830_03b:0343b01": "乃至為捨。第三牒前師救意　則預流下",
    "T43n1830_03b:0343b02": "乃至所說。正是第四徵難辭。此下難中。以",
    "T43n1830_03b:0343b03": "預流果例同彼菩薩。應捨賴耶名。然聖教",
    "T43n1830_03b:0343b04": "不說。若謂菩薩雙斷二障。法我亦除非預",
    "T43n1830_03b:0343b05": "流者。此唯人見名為執藏非於法執。若不",
    "T43n1830_03b:0343b06": "爾者。其阿羅漢應名不捨阿賴耶識。以",
    "T43n1830_03b:0343b07": "有俱生法我見故。故知但以人執為藏不",
    "T43n1830_03b:0343b08": "以法執。",
    "T43n1830_03b:0343b09": "第五段。第三師會云。",
    "T43n1830_03b:0343b10": "論。地上菩薩至例此菩薩。述曰。十地菩薩",
    "T43n1830_03b:0343b11": "所起煩惱不為過失。非預流等。以預流等",
    "T43n1830_03b:0343b12": "所起煩惱。皆不正知為過失故。如瑜伽論",
    "T43n1830_03b:0343b13": "七十七八說菩薩起煩惱有三。一名無染",
    "T43n1830_03b:0343b14": "污相。謂正知故起等。",
    "T43n1830_03b:0343b15": "論。彼六識中至預流等同。述曰。下第六段。",
    "T43n1830_03b:0343b16": "論主難云。彼入地菩薩前六識中所起煩惱。",
    "T43n1830_03b:0343b17": "雖由正知不為過失。間斷起故。相貌麁故。",
    "T43n1830_03b:0343b18": "可由正知而方故起。其第七識一類無斷。",
    "T43n1830_03b:0343b19": "任運現行非相麁顯。於有學位除無漏心",
    "T43n1830_03b:0343b20": "滅盡定外有漏心時。執藏此識。寧不與彼",
    "T43n1830_03b:0343b21": "預流等同。有時執故。預流等唯入人空觀無",
    "T43n1830_03b:0343b22": "漏心時此識不行。有漏心時即便現起。與",
    "T43n1830_03b:0343b23": "此菩薩同不名捨。何故菩薩即名為捨。",
    "T43n1830_03b:0343b24": "論。由此故知彼說非理。述曰。此結非也。第",
    "T43n1830_03b:0343b25": "八地去諸菩薩等。無漏相續。一切煩惱皆不",
    "T43n1830_03b:0343b26": "現行。雖有種子現行皆盡。可得名捨。非",
    "T43n1830_03b:0343b27": "七地前煩惱不起。如何說捨。彼決擇分七",
    "T43n1830_03b:0343b28": "十七八．及菩薩地四十八。說八地已去一切",
    "T43n1830_03b:0343b29": "菩薩。一切煩惱不現行故。故此釋非。前二",
    "T43n1830_03b:0343c01": "師是也。",
    "T43n1830_03b:0343c02": "論。然阿羅漢至為自內我。述曰。下結正義。",
    "T43n1830_03b:0343c03": "且如初釋。直往菩薩八地已去。非是此中阿",
    "T43n1830_03b:0343c04": "羅漢攝。有種染故。三乘無學方名為捨。",
    "T43n1830_03b:0343c05": "第二師釋。直往菩薩八地已去。是此中攝。故",
    "T43n1830_03b:0343c06": "總說言阿羅漢捨。斷種永伏現行煩惱。皆",
    "T43n1830_03b:0343c07": "已盡故並名為捨。",
    "T43n1830_03b:0343c08": "論。由斯永失至第八識體。述曰。不復執藏",
    "T43n1830_03b:0343c09": "說名為捨。非是第八識體全無名捨識也。",
    "T43n1830_03b:0343c10": "全無第八於理何違。",
    "T43n1830_03b:0343c11": "論。勿阿羅漢至無餘涅槃。述曰。無第八體。",
    "T43n1830_03b:0343c12": "即阿羅漢無識持種。於金剛心正斷此時。",
    "T43n1830_03b:0343c13": "即便應入無餘涅槃。以有漏果盡無識持",
    "T43n1830_03b:0343c14": "種故。勿阿羅漢得有此事。故不得捨第",
    "T43n1830_03b:0343c15": "八識體。此中說捨唯約執藏。以過重故。不",
    "T43n1830_03b:0343c16": "約能所藏以為捨也。",
    "T43n1830_03b:0343c17": "論。然第八識至立種種名。述曰。上來已廣",
    "T43n1830_03b:0343c18": "阿羅漢訖。下正解捨　於中有二。初列異",
    "T43n1830_03b:0343c19": "名。後頌以下方正明捨。一切有情皆有此",
    "T43n1830_03b:0343c20": "體。故隨別義立種種名。名非一故。於有情",
    "T43n1830_03b:0343c21": "中。有成就此名。不成就此名。如下分別。",
    "T43n1830_03b:0343c22": "論。謂或名心至所積集故。述曰。梵云質多。",
    "T43n1830_03b:0343c23": "此名心也。攝論第一云由種種法積集種",
    "T43n1830_03b:0343c24": "子等。即積集義是心義。集起義是心義。以",
    "T43n1830_03b:0343c25": "能集生多種子故。或能熏種於此識中。既",
    "T43n1830_03b:0343c26": "積集已後起諸法。故說此識名為心義心．",
    "T43n1830_03b:0343c27": "意．識中心之心也。何以得知心是此識。攝論",
    "T43n1830_03b:0343c28": "等云心體第三離阿賴耶識不可得故。對",
    "T43n1830_03b:0343c29": "法第二亦有心義。與此不同。彼攝法異。據",
    "T43n1830_03b:0344a01": "一邊說。",
    "T43n1830_03b:0344a02": "論。或名阿陀那至令不壞故。述曰。梵云阿",
    "T43n1830_03b:0344a03": "陀那。此云執持。執持諸種．有色根故。此通",
    "T43n1830_03b:0344a04": "凡．聖。攝論第一云為取所依。唯在凡夫一",
    "T43n1830_03b:0344a05": "染義說。非通諸聖。雜集論等．第七十三．",
    "T43n1830_03b:0344a06": "解深密同此。亦能持根依。然據勝說。約",
    "T43n1830_03b:0344a07": "根為論。至下自知。",
    "T43n1830_03b:0344a08": "論。或名所知至為依止故。述曰。所知者。即",
    "T43n1830_03b:0344a09": "三性與彼為依名所知依。即攝論第一所知",
    "T43n1830_03b:0344a10": "依品是。此所知依阿賴耶識之別名也。故中",
    "T43n1830_03b:0344a11": "邊云。虛妄分別有。於此二都無。此中唯有",
    "T43n1830_03b:0344a12": "空　是故三性法。皆依此識有。",
    "T43n1830_03b:0344a13": "論。或名種子識至諸種子故。述曰。即與諸",
    "T43n1830_03b:0344a14": "法為種子義。前第一名心是積集種在其",
    "T43n1830_03b:0344a15": "中義。今此取能生諸法義。故二差別。攝論",
    "T43n1830_03b:0344a16": "無此一名。如雜集第二．瑜伽七十三。皆有",
    "T43n1830_03b:0344a17": "此名。",
    "T43n1830_03b:0344a18": "論。此等諸名通一切位。述曰。此言等者。",
    "T43n1830_03b:0344a19": "如小乘名根本識。如攝論第二卷初。亦名",
    "T43n1830_03b:0344a20": "第八識。亦名為意。及寶性論等眾名。如別",
    "T43n1830_03b:0344a21": "抄說。此通有無漏．及若凡若聖。名一切位。",
    "T43n1830_03b:0344a22": "即是相續執持位名。",
    "T43n1830_03b:0344a23": "論。或名阿賴耶至自內我故。述曰。能藏．所",
    "T43n1830_03b:0344a24": "藏．執藏義故。與雜染法互為緣故。我見緣",
    "T43n1830_03b:0344a25": "故　此文雜染。能所藏中唯有能藏。令雜染",
    "T43n1830_03b:0344a26": "等法不失故　我愛緣之為執藏義。即識",
    "T43n1830_03b:0344a27": "為所藏　又始終為論此能執藏亦通無漏。",
    "T43n1830_03b:0344a28": "始終為論此為所藏不通無漏。諸佛位中",
    "T43n1830_03b:0344a29": "非所藏故。我執已盡。又不熏故。此中名藏",
    "T43n1830_03b:0344b01": "故不取能藏。唯在因中以得其名。故略",
    "T43n1830_03b:0344b02": "不論染為能藏義。",
    "T43n1830_03b:0344b03": "論。此名唯在至執藏義故。述曰。此在異生．",
    "T43n1830_03b:0344b04": "二乘有學．七地已前菩薩。現行我愛緣故",
    "T43n1830_03b:0344b05": "　若爾二乘金剛心時有學所攝。何故不除",
    "T43n1830_03b:0344b06": "　略故不說。初師第三隨理應說。非無學位．",
    "T43n1830_03b:0344b07": "及不退菩薩。以彼非有雜染品法執藏義",
    "T43n1830_03b:0344b08": "故。此中長讀文勢亦遠謂非無學．及不退菩",
    "T43n1830_03b:0344b09": "薩。有此雜染執藏之義。即無學聖．不退菩薩",
    "T43n1830_03b:0344b10": "無此我愛執藏位名。",
    "T43n1830_03b:0344b11": "論。或名異熟識至異熟果故。述曰。此意顯",
    "T43n1830_03b:0344b12": "是引果義故。有漏無記名為異熟。與因異",
    "T43n1830_03b:0344b13": "故。從異熟因所生起故。無漏是善非名異",
    "T43n1830_03b:0344b14": "熟。非與因異。及異熟因生故。",
    "T43n1830_03b:0344b15": "論。此名唯在至無記法故。述曰。此名唯在",
    "T43n1830_03b:0344b16": "異生．二乘有學無學．及第十地已還菩薩皆",
    "T43n1830_03b:0344b17": "有此名。有漏果故　金剛心菩薩。云何猶",
    "T43n1830_03b:0344b18": "有異熟識名。有漏皆捨故　由此義故種子",
    "T43n1830_03b:0344b19": "生現異時說云。此心菩薩未捨此識。以此",
    "T43n1830_03b:0344b20": "文證。如來地方捨故。若不爾者。爾時已捨",
    "T43n1830_03b:0344b21": "何不名佛。及不說此位已捨此識。既不名",
    "T43n1830_03b:0344b22": "佛。及不說捨。明圓鏡智此時未生。入如來",
    "T43n1830_03b:0344b23": "地方捨此識智方生故　若說金剛心已捨",
    "T43n1830_03b:0344b24": "此識。今此但約多分為論。亦不相違。其如",
    "T43n1830_03b:0344b25": "來地純無漏善。無無記故。如佛地論第三．",
    "T43n1830_03b:0344b26": "四等諸諍中說。此小乘名窮生死蘊．有分識",
    "T43n1830_03b:0344b27": "等。與異熟識分位相似。生死盡故。若約斷",
    "T43n1830_03b:0344b28": "縛說。即二乘無學無有此名。彼二乘無學",
    "T43n1830_03b:0344b29": "已斷生死縛故。前解為勝。八地菩薩分段",
    "T43n1830_03b:0344c01": "生盡。不名捨此異熟識故。更無死此生",
    "T43n1830_03b:0344c02": "彼處故。此准能緣以分三位　一補特伽",
    "T43n1830_03b:0344c03": "羅我見相應位。名染污末那緣阿賴耶　二",
    "T43n1830_03b:0344c04": "法我見相應名不染末那緣異熟識　三但",
    "T43n1830_03b:0344c05": "為末那緣阿陀識。若平等性智相應。通緣",
    "T43n1830_03b:0344c06": "三位。七地以前緣阿賴耶。執藏之義未捨。",
    "T43n1830_03b:0344c07": "故緣餘二可知。仍加緣無垢識。以能緣",
    "T43n1830_03b:0344c08": "從所緣分三。所緣亦從能緣分三。",
    "T43n1830_03b:0344c09": "論。或名無垢識至所依止故。述曰。唯無漏",
    "T43n1830_03b:0344c10": "依。體性無垢。先名阿末羅識。或名阿摩羅",
    "T43n1830_03b:0344c11": "識。古師立為第九識者。非也。然楞伽經有",
    "T43n1830_03b:0344c12": "九種識。如上下會。此無垢識。是圓鏡智相",
    "T43n1830_03b:0344c13": "應識名。轉因第八心體得之。",
    "T43n1830_03b:0344c14": "論。此名唯在至第八識故。述曰。今顯此識",
    "T43n1830_03b:0344c15": "唯如來有。無漏善法不可熏故。即顯無漏",
    "T43n1830_03b:0344c16": "諸法種子。皆是因中已熏滿足。佛果已去更",
    "T43n1830_03b:0344c17": "無熏習。前佛後佛無差別故。功能齊故。若",
    "T43n1830_03b:0344c18": "受熏時功德異故。如佛地論。有為無漏皆不",
    "T43n1830_03b:0344c19": "受熏。是無漏故。如涅槃等。金剛心菩薩等",
    "T43n1830_03b:0344c20": "既有二說。若已起者。時少故不說。",
    "T43n1830_03b:0344c21": "論。如契經說至圓鏡智相應。述曰。此即如",
    "T43n1830_03b:0344c22": "來功德莊嚴經頌也。證無垢識圓鏡智俱。此",
    "T43n1830_03b:0344c23": "頌易知故不須釋　界者。性義等如下當",
    "T43n1830_03b:0344c24": "解。然此本識三位差別。下第七識三位別中。",
    "T43n1830_03b:0344c25": "自當別對巨細料簡　何故此中不說根",
    "T43n1830_03b:0344c26": "本識。有分識．窮生死蘊名。攝論第二說。阿賴",
    "T43n1830_03b:0344c27": "耶識為性。心為性。阿陀那識為性。阿賴耶",
    "T43n1830_03b:0344c28": "為性。此末一名是薩婆多阿含經中愛．樂．欣．",
    "T43n1830_03b:0344c29": "喜之名。彼經不說有識言故。此中不說小",
    "T43n1830_03b:0345a01": "乘之名　答此等在後證中說故。所以此中",
    "T43n1830_03b:0345a02": "略而不論。又前第一解通名中心等通故。",
    "T43n1830_03b:0345a03": "等中亦等更不須顯。准義令知　然此位",
    "T43n1830_03b:0345a04": "總有三。謂我愛執藏位等。如前卷說准此",
    "T43n1830_03b:0345a05": "名知。",
    "T43n1830_03b:0345a06": "問名有眾多。此論頌中偏說阿賴耶。何不",
    "T43n1830_03b:0345a07": "說餘者。",
    "T43n1830_03b:0345a08": "論。阿賴耶名至此中偏說。述曰。雜染執藏",
    "T43n1830_03b:0345a09": "過失重故。有漏二位名最初捨故。以二義故",
    "T43n1830_03b:0345a10": "此中偏說　唯說阿羅漢捨。不說捨異熟",
    "T43n1830_03b:0345a11": "識等。此據捨縛。若據異熟識捨時。即阿賴",
    "T43n1830_03b:0345a12": "耶同。故以體說異熟識捨。不說依縛異",
    "T43n1830_03b:0345a13": "熟捨位。",
    "T43n1830_03b:0345a14": "論。異熟識體至涅槃時捨。述曰。前言識名",
    "T43n1830_03b:0345a15": "通局。不論捨之位次　阿賴耶名以下。方",
    "T43n1830_03b:0345a16": "明眾名捨之位次　將得菩提捨異熟名。",
    "T43n1830_03b:0345a17": "無間．解脫。將得．正得二釋。此中皆名將得。",
    "T43n1830_03b:0345a18": "然准下說此為二義　一云種生現同時",
    "T43n1830_03b:0345a19": "有二。護法云金剛心與異熟識俱生。解脫",
    "T43n1830_03b:0345a20": "道是菩提。與圓鏡智俱起。如世第一法捨",
    "T43n1830_03b:0345a21": "異生性。正捨名捨。菩提在未來。故名將得",
    "T43n1830_03b:0345a22": "　二云亦種生現行同時義。金剛心生異熟",
    "T43n1830_03b:0345a23": "識滅。菩提在當解脫道時。得與成熟既無",
    "T43n1830_03b:0345a24": "別體。其時已捨異熟識。菩提將成熟。故",
    "T43n1830_03b:0345a25": "名為將得。其種生現異時同前。初師初得",
    "T43n1830_03b:0345a26": "名得。得已成就。金剛心與異熟識俱生。",
    "T43n1830_03b:0345a27": "解脫道在未來。各為將得。爾時捨異熟識。",
    "T43n1830_03b:0345a28": "異熟識雖在現在。名為正捨。如世第一法",
    "T43n1830_03b:0345a29": "捨異生性等。義說成就與得差別。實無別",
    "T43n1830_03b:0345b01": "體　此並護法弟子。種生現時二家異說",
    "T43n1830_03b:0345b02": "　問何故前明識名通局次第不同。今者次第",
    "T43n1830_03b:0345b03": "與前乃別　答彼約寬狹先寬後狹。此約",
    "T43n1830_03b:0345b04": "斷位性相求故。故與前別　二乘正入無餘",
    "T43n1830_03b:0345b05": "時捨。若是菩薩金剛心捨。不行名捨。非斷",
    "T43n1830_03b:0345b06": "縛義。",
    "T43n1830_03b:0345b07": "論。無垢識體至無盡時故。述曰。以大乘人",
    "T43n1830_03b:0345b08": "不入寂滅故。如決擇分有餘依地。問佛．及",
    "T43n1830_03b:0345b09": "聲聞無餘何別。彼言不別者。彼答苦依盡",
    "T43n1830_03b:0345b10": "真如為論。非謂入寂為同答也。阿賴耶識",
    "T43n1830_03b:0345b11": "上已說捨不須重說。",
    "T43n1830_03b:0345b12": "論。心等通故隨義應說。述曰。謂此心等隨",
    "T43n1830_03b:0345b13": "染愛藏。隨是何乘。金剛心位．及或八地已去",
    "T43n1830_03b:0345b14": "方捨。若異熟位亦捨心者。即二乘入涅槃",
    "T43n1830_03b:0345b15": "時捨。無漏心者無有捨時　心言等者。謂",
    "T43n1830_03b:0345b16": "所知依。執持識等　或心義者。菩薩因中。二",
    "T43n1830_03b:0345b17": "乘無學實有熏習。佛無熏習。前有熏習。熏",
    "T43n1830_03b:0345b18": "習之種如來亦有。亦得名心。",
    "T43n1830_03b:0345b19": "論。然第八識至執受處境。述曰。前來八段",
    "T43n1830_03b:0345b20": "十義解本頌訖。此下第二總料簡之。此識",
    "T43n1830_03b:0345b21": "因果三乘而論。總有二位。一有漏位。即十地",
    "T43n1830_03b:0345b22": "菩薩。二乘無學已前諸位。唯無記性。異熟所",
    "T43n1830_03b:0345b23": "攝。雖無學等已斷諸業。先業招故。舊業勢",
    "T43n1830_03b:0345b24": "分亦名異熟　唯與觸等五數相應。但緣",
    "T43n1830_03b:0345b25": "前說執受根身．種子．處境　處謂處所。此",
    "T43n1830_03b:0345b26": "有三門。謂性．俱．境。前十門中與佛不同。此",
    "T43n1830_03b:0345b27": "中分別。同者不論　謂自相．果相．及捨三門",
    "T43n1830_03b:0345b28": "次前已說。有言有漏位。即顯前二．及後一",
    "T43n1830_03b:0345b29": "門。其因相一切種．不可知了．捨俱恒轉。通",
    "T43n1830_03b:0345c01": "因果故。此中不說。唯性．俱．境因果不同。故",
    "T43n1830_03b:0345c02": "今分別。然受相應恐濫因位。故無漏位標舉",
    "T43n1830_03b:0345c03": "簡之。欲顯一類無改易故。",
    "T43n1830_03b:0345c04": "論。二無漏位唯善性攝。述曰。此唯如來地。",
    "T43n1830_03b:0345c05": "非菩薩．二乘。果未圓滿。功德劣故。四智未",
    "T43n1830_03b:0345c06": "得故。此無漏位唯是善性。如來無有異熟",
    "T43n1830_03b:0345c07": "法故。非業煩惱所招身故。一切功德皆圓",
    "T43n1830_03b:0345c08": "滿故。無有不善。",
    "T43n1830_03b:0345c09": "論。與二十一至各五善十一。述曰。假．實通",
    "T43n1830_03b:0345c10": "說有二十一。謂不放逸．捨．及不害體假有",
    "T43n1830_03b:0345c11": "故。若實而論唯有十八。不放逸．捨皆三善",
    "T43n1830_03b:0345c12": "根．精進少分。不害無嗔善根分故。謂遍行．別",
    "T43n1830_03b:0345c13": "境此二各五。并善十一故二十一也。",
    "T43n1830_03b:0345c14": "何故與遍行心所相應也。",
    "T43n1830_03b:0345c15": "論。與一切心恒相應故。述曰。觸等五法與",
    "T43n1830_03b:0345c16": "一切心恒相應故。無漏亦有。",
    "T43n1830_03b:0345c17": "何故有別境。",
    "T43n1830_03b:0345c18": "論。常樂證知所觀境故。述曰。由此有欲。",
    "T43n1830_03b:0345c19": "欲無減故。樂境相故。",
    "T43n1830_03b:0345c20": "論。於所觀境恒印持故。述曰。故有勝解。勝",
    "T43n1830_03b:0345c21": "解印持。佛於境無疑。恒有印持故。勝解無",
    "T43n1830_03b:0345c22": "減。",
    "T43n1830_03b:0345c23": "論。於曾受境恒明記故。述曰。由斯有念。",
    "T43n1830_03b:0345c24": "謂於曾習境。有明記憶故。念無減也。",
    "T43n1830_03b:0345c25": "論。世尊無有不定心故。述曰。故得有定。",
    "T43n1830_03b:0345c26": "於一切時恒入定故。無有散心。定無減也。",
    "T43n1830_03b:0345c27": "論。於一切法常決擇故。述曰。故言有惠。",
    "T43n1830_03b:0345c28": "非少於境不知而說。亦非誤知。恒時決擇",
    "T43n1830_03b:0345c29": "故定有惠。惠無減也。故五別境亦得相應。",
    "T43n1830_03b:0346a01": "若在因位一心一時不緣過．未。如來不爾。",
    "T43n1830_03b:0346a02": "故念．欲俱　又彼如來。雖起念．欲追欣前",
    "T43n1830_03b:0346a03": "後所有境相。然恒緣彼現世等法。而作證",
    "T43n1830_03b:0346a04": "解一一而知。故念．欲俱也。",
    "T43n1830_03b:0346a05": "何以有善等十一。",
    "T43n1830_03b:0346a06": "論。極淨信等常相應故。述曰。善十一數。法",
    "T43n1830_03b:0346a07": "爾一切定心必俱。如來既得四證淨故。必信",
    "T43n1830_03b:0346a08": "等俱。",
    "T43n1830_03b:0346a09": "論。無染污故。述曰。貪等本六．及隨煩惱二",
    "T43n1830_03b:0346a10": "十二法。性是染故必不俱有。",
    "T43n1830_03b:0346a11": "何故不與不定相應。",
    "T43n1830_03b:0346a12": "論。無散動故。述曰。惡作．睡眠定心必無。唯",
    "T43n1830_03b:0346a13": "散心有　尋．伺二種多發身．語門。是麁動",
    "T43n1830_03b:0346a14": "攝。如來身．語任運現行恒時湛然。故無尋．",
    "T43n1830_03b:0346a15": "伺　此尋．伺通無漏等不。下不定中自當",
    "T43n1830_03b:0346a16": "解釋。然不說佛亦有尋伺　問不放逸依",
    "T43n1830_03b:0346a17": "他假。如來之智說相應。尋．伺依思或依惠。",
    "T43n1830_03b:0346a18": "如來應亦有　答曰不放逸等止於惡因果",
    "T43n1830_03b:0346a19": "俱得有。尋．伺唯因位。如來故說無　問佛",
    "T43n1830_03b:0346a20": "惡已除有不放逸。佛雖果滿應有尋．伺",
    "T43n1830_03b:0346a21": "　答此發身．語。又非任運。佛已果滿。故不須",
    "T43n1830_03b:0346a22": "之。惡須深防。功德雖滿。須不放逸等　問",
    "T43n1830_03b:0346a23": "佛豈不發身．語等耶。許通無漏於理無",
    "T43n1830_03b:0346a24": "防。何故不許　不爾便違十地等說。下自",
    "T43n1830_03b:0346a25": "當知。",
    "T43n1830_03b:0346a26": "論。此亦唯與至平等轉故。述曰。亦如本",
    "T43n1830_03b:0346a27": "識因中。唯與捨受相應。恒任運轉故。不作",
    "T43n1830_03b:0346a28": "分別故。非有易脫故。不可動搖故。如佛",
    "T43n1830_03b:0346a29": "地論說不可動搖非如餘智　依何靜",
    "T43n1830_03b:0346b01": "慮而起此智　或說通四無色．色界六地。",
    "T43n1830_03b:0346b02": "遊觀無漏通此地故。起現行者唯第四定。",
    "T43n1830_03b:0346b03": "多依天住故。此智多分起大悲故。大悲唯",
    "T43n1830_03b:0346b04": "在第四靜慮。此為德本。功德多依第四定",
    "T43n1830_03b:0346b05": "故。如集論第七．雜集十四說　有說通下六",
    "T43n1830_03b:0346b06": "定。無理遮故。色界有遍緣心。非無色故。",
    "T43n1830_03b:0346b07": "無色設遍。不能念念遍緣一切。故唯色界",
    "T43n1830_03b:0346b08": "六地中有。然恒處彼第四定者。以殊勝故。",
    "T43n1830_03b:0346b09": "雖下地有。仍唯捨受。捨受寂靜無動搖故。",
    "T43n1830_03b:0346b10": "不變易故。六十三說阿賴耶識與捨受俱。",
    "T43n1830_03b:0346b11": "於三受位俱行不絕。所餘三受當知思惟",
    "T43n1830_03b:0346b12": "之所引發非是俱生。時時作意引發現前。",
    "T43n1830_03b:0346b13": "彼俱生受極微細故難可分別。此言三受",
    "T43n1830_03b:0346b14": "即苦．樂．捨。謂餘中者。此佛地中類因捨受。",
    "T43n1830_03b:0346b15": "故不得起樂．喜二受。此乃思惟所引發故",
    "T43n1830_03b:0346b16": "　有說唯是第四定有。餘地總無　六十九",
    "T43n1830_03b:0346b17": "說如來功德多依第四。如入見道　以此",
    "T43n1830_03b:0346b18": "准知。此三說中第一解勝。雖色．無色皆有",
    "T43n1830_03b:0346b19": "此智修彼種增。必不現起。如三類邊所有",
    "T43n1830_03b:0346b20": "等智。不易脫故。無動搖故。設通十地無漏",
    "T43n1830_03b:0346b21": "地有。於理無妨。此唯遊觀。於理無違。此",
    "T43n1830_03b:0346b22": "總第二辨相應門。",
    "T43n1830_03b:0346b23": "論。以一切法至一切法故。述曰。此辨緣境。",
    "T43n1830_03b:0346b24": "緣十八界有為．無為。鏡智遍緣一切法故。",
    "T43n1830_03b:0346b25": "心等自性及相應法皆悉能緣。見分亦現自",
    "T43n1830_03b:0346b26": "證分影。及相應影。故名遍智。如第二卷已",
    "T43n1830_03b:0346b27": "解。佛地第四．下第十卷諸門分別。下第七解",
    "T43n1830_03b:0346b28": "轉何界識生鏡智等　上來總以十門分",
    "T43n1830_03b:0346b29": "別第八識訖。此隨頌文。若相應法例本識",
    "T43n1830_03b:0346c01": "者。即十一門。若別隨釋。即有無量。一一如",
    "T43n1830_03b:0346c02": "前別門解釋。總是第一諸門分別釋頌文訖。",
    "T43n1830_03b:0346c03": "成唯識論述記卷第三末"
}