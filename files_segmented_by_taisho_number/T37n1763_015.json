{
    "T37n1763_015:0436a13": "大般涅槃經集解卷第十五四依品第八",
    "T37n1763_015:0436a15": "　釋以四果擬菩薩　位釋三乘十地",
    "T37n1763_015:0436a16": "　出瞿師羅經魔變作佛事釋",
    "T37n1763_015:0436a17": "　正法餘八十年前三十年事",
    "T37n1763_015:0436a18": "　釋四依人修因久　近辯信不信相",
    "T37n1763_015:0436a19": "8 四依品(一五-一六)1四依品第八",
    "T37n1763_015:0436a20": "案僧亮曰：此品答云何得廣大問也，廣上依",
    "T37n1763_015:0436a21": "經流通也。四相說其德，此四出其人所住。因",
    "T37n1763_015:0436a22": "說流通者，如來解脫，理幽事遠，恐後弘之無",
    "T37n1763_015:0436a23": "人，於常住因果不生信也。若不信果，則不行",
    "T37n1763_015:0436a24": "因，雖說無益，是故先辯流通也。大分為八段：",
    "T37n1763_015:0436a25": "第一就菩薩地配四人相。第二顯須四依之",
    "T37n1763_015:0436a26": "相也。僧宗、寶亮曰：明降魔方法也。第三出流",
    "T37n1763_015:0436a27": "通經時及處所也。智秀曰：廣四依人化功也。",
    "T37n1763_015:0436a28": "第四辯四人師及弟子，脩因遠近也。第五說",
    "T37n1763_015:0436a29": "不信四依之失，信者之德也。僧宗曰：勸信經",
    "T37n1763_015:0436b01": "也。第六明應敬重師也。第七敘四依人之益，",
    "T37n1763_015:0436b02": "謂依經修行，除八種不淨，內雖犯戒，不失福",
    "T37n1763_015:0436b03": "田也。僧宗曰：簡福田也。寶亮曰：汎明福田相",
    "T37n1763_015:0436b04": "也。第八會宗明人，能知法人即是法，不違昔",
    "T37n1763_015:0436b05": "說也。",
    "T37n1763_015:0436b06": "佛復告迦葉：善男子至為世間依安樂人天。",
    "T37n1763_015:0436b07": "案僧亮曰：末世通法，非聲聞之位。而以配菩",
    "T37n1763_015:0436b08": "薩者，但以聲聞法服出家，其身正故配之。菩",
    "T37n1763_015:0436b09": "薩樹自正之義也，雖晦迹俗流而清白無染，",
    "T37n1763_015:0436b10": "量同羅漢也。此下八段之第一，配顯四人相",
    "T37n1763_015:0436b11": "也。依聲聞所斷見諦及欲界思惟，以配菩薩",
    "T37n1763_015:0436b12": "斷三界煩惱，始終作二人也。依聲聞為三界",
    "T37n1763_015:0436b13": "思惟，以配菩薩所斷者習，始終作二人，合為",
    "T37n1763_015:0436b14": "四人。僧宗曰：護正法者，不使耶侵毀也。建",
    "T37n1763_015:0436b15": "立者，令法不墜也。憶念者，存而不忘也。智秀",
    "T37n1763_015:0436b16": "曰：此第一段中有三章：此第一總舉數歎德",
    "T37n1763_015:0436b17": "也。",
    "T37n1763_015:0436b18": "何等為四？有人出世具煩惱性是名第一。",
    "T37n1763_015:0436b19": "案僧宗曰：聲聞位中，始於內凡夫，終阿羅漢",
    "T37n1763_015:0436b20": "也。菩薩位中，始於住前，終期十地。取少分相",
    "T37n1763_015:0436b21": "似相擬配也。此從四意止，至世第一法，擬住",
    "T37n1763_015:0436b22": "前三十心，並是折伏道，未得真無漏也。寶亮",
    "T37n1763_015:0436b23": "曰：始得假名法空，伏見諦重執也。智秀曰：此",
    "T37n1763_015:0436b24": "下第二章，列數置位也。依《斷結經》云「得眾生",
    "T37n1763_015:0436b25": "空，至第七品心已上。」信首五根立，未入真無",
    "T37n1763_015:0436b26": "漏。如聲聞人，始於暖法，終世第一法。",
    "T37n1763_015:0436b27": "須陀洹人斯陀含人是名第二。案僧宗曰：",
    "T37n1763_015:0436b28": "聲聞以見諦為麁、思惟為細，菩薩以三界為",
    "T37n1763_015:0436b29": "麁、習氣為細。今六位終心，斷三界結盡，如",
    "T37n1763_015:0436c01": "須陀洹斷見諦盡也。七住始侵習氣，如斯陀",
    "T37n1763_015:0436c02": "含侵思惟結也。寶亮曰：從初地訖六地，若一",
    "T37n1763_015:0436c03": "豪惑未盡已來，如須陀洹斷見諦惑盡，斯陀",
    "T37n1763_015:0436c04": "含斷欲界思惟六品結盡，證果行向。但使欲",
    "T37n1763_015:0436c05": "界一豪惑未盡，猶名斯陀含，以未離欲界故",
    "T37n1763_015:0436c06": "也。",
    "T37n1763_015:0436c07": "阿那含人是名第三。案僧宗曰：欲界惑盡，",
    "T37n1763_015:0436c08": "侵上二界思惟，不還下界受生，明八地以上，",
    "T37n1763_015:0436c09": "斷三界外若麁若細，不復還三界受生。而七",
    "T37n1763_015:0436c10": "地不爾，容有身在欲界。成七地者終不得，仍",
    "T37n1763_015:0436c11": "進八地，不逐之名則不顯也。論此義勢，應通",
    "T37n1763_015:0436c12": "十地，但為讚歎十地以配第四人故也。寶亮",
    "T37n1763_015:0436c13": "曰：六地滿足，後更進所斷，訖乎九地斷色心",
    "T37n1763_015:0436c14": "塵，麁障已盡，不復受三界生，故取類第三果",
    "T37n1763_015:0436c15": "人。",
    "T37n1763_015:0436c16": "阿羅漢人是名第四。案僧宗曰：經言「十地",
    "T37n1763_015:0436c17": "菩薩，當知如佛。」其有象王，視觀形容似佛。是",
    "T37n1763_015:0436c18": "故前問云：實非阿羅漢，量與羅漢等也。事乃",
    "T37n1763_015:0436c19": "應喻。聲聞羅漢既位隣於佛，以其智用明勝",
    "T37n1763_015:0436c20": "形儀，量與佛羅漢等也。寶亮曰：羅漢斷三界",
    "T37n1763_015:0436c21": "結盡，而習氣未除，以類十地菩薩斷色心麁",
    "T37n1763_015:0436c22": "障乃盡，而色心集起之源未斷，以為類也。智",
    "T37n1763_015:0436c23": "秀曰：羅漢是四果之極，十地是萬行之極，義",
    "T37n1763_015:0436c24": "是同也。",
    "T37n1763_015:0436c25": "是四種人出現於世至為世間依安樂人天。",
    "T37n1763_015:0436c26": "案智秀曰：此下第三章，廣顯德位也。",
    "T37n1763_015:0436c27": "云何名為具煩惱性至是名凡夫非第八人。",
    "T37n1763_015:0436c28": "案僧宗曰：向合則為四、開則為八，是為聲聞",
    "T37n1763_015:0436c29": "之與菩薩各有其向，則成八也。猶如第十六",
    "T37n1763_015:0437a01": "心結成初果，十五心已來為近向，五方便為",
    "T37n1763_015:0437a02": "遠向。今菩薩以六地為果，五地以還為近向，",
    "T37n1763_015:0437a03": "三十心為遠向。羅漢以三界盡為果，無礙道",
    "T37n1763_015:0437a04": "以還為向，中聞果向以意唯擬。是則第八",
    "T37n1763_015:0437a05": "名同、高下為異也。恐人謬解故，復簡之言：是",
    "T37n1763_015:0437a06": "住前地之名字。第一從未得假名法空，隣四",
    "T37n1763_015:0437a07": "念處人，名乾慧地。第二從得四念處以上，至",
    "T37n1763_015:0437a08": "世第一法，信根立者，名之性地。第三從登苦",
    "T37n1763_015:0437a09": "忍心以去，至未得須陀洹果以來，名八忍地。",
    "T37n1763_015:0437a10": "第四斷見諦盡，名為見地。第五得斯陀含果，",
    "T37n1763_015:0437a11": "名為薄地。第六得阿那含果，名離欲地。第七",
    "T37n1763_015:0437a12": "羅漢果，名已辦地。第八辟支佛地，第九菩薩",
    "T37n1763_015:0437a13": "地，第十佛地。從上來作第一數，至八忍地，是",
    "T37n1763_015:0437a14": "聖人位。今言非此第八人，是性地凡夫為初",
    "T37n1763_015:0437a15": "依也。所以須作此料簡者，昔小乘教中十地，",
    "T37n1763_015:0437a16": "有因果兩別。從性地至八忍地，皆是須陀洹",
    "T37n1763_015:0437a17": "向。今大乘十地，無因果異，而以性地作初依",
    "T37n1763_015:0437a18": "時，恐人猶作昔意，謂須陀洹向盡是初依人。",
    "T37n1763_015:0437a19": "欲指性地，故簡出八忍地也。",
    "T37n1763_015:0437a20": "第八人者不名凡夫名為菩薩不名為佛。",
    "T37n1763_015:0437a21": "案法瑤曰：八人之名，名復濫佛。從佛下數至",
    "T37n1763_015:0437a22": "此地為第八，從此地上數至佛復是第八。今",
    "T37n1763_015:0437a23": "以菩薩名之，居然非佛第八也。",
    "T37n1763_015:0437a24": "第二人者名須陀洹至名為菩薩已得受記。",
    "T37n1763_015:0437a25": "案僧亮曰：菩薩有三位，初地得無漏，是心位",
    "T37n1763_015:0437a26": "也；八地無漏，是身位也；第十地，是法王位",
    "T37n1763_015:0437a27": "也。明此第二依，未得八地以上二位也。法瑤",
    "T37n1763_015:0437a28": "曰：制十地為三住處。三住處者，六地已還，未",
    "T37n1763_015:0437a29": "出三界穢國，一住處。七地是二國中間，非淨",
    "T37n1763_015:0437b01": "非穢，為一住處。八地已上，相心都盡，名為淨",
    "T37n1763_015:0437b02": "國，為一住處。言此第二人，未得七地以上住",
    "T37n1763_015:0437b03": "處故也。僧宗曰：所以復須簡名者，聖位有三，",
    "T37n1763_015:0437b04": "而此人是四中之第二，恐濫聖位之第二，故",
    "T37n1763_015:0437b05": "須簡也。第三人者，聖之第二，即是四中之第",
    "T37n1763_015:0437b06": "三也。寶亮曰：就第二依人，向上數第三為第",
    "T37n1763_015:0437b07": "二，而第四為第三。雖復未得此位，而已得受",
    "T37n1763_015:0437b08": "記，登聖無漏也。",
    "T37n1763_015:0437b09": "第三人者名阿那含至是則名為第三人也。",
    "T37n1763_015:0437b10": "案僧宗曰：客塵者，以三界外惑為舊，三界內",
    "T37n1763_015:0437b11": "惑為客，以根本為義也。如前品說燈燼，譬後",
    "T37n1763_015:0437b12": "明不還義也。",
    "T37n1763_015:0437b13": "第四人者名阿羅漢至名人中勝為歸依處。",
    "T37n1763_015:0437b14": "案慧朗曰：略舉三德，釋羅漢也。斷諸煩惱，",
    "T37n1763_015:0437b15": "釋殺賊也。逮得己利，釋應供也。所作已辦，",
    "T37n1763_015:0437b16": "釋不生也。如〈序品〉中所釋也。",
    "T37n1763_015:0437b17": "迦葉菩薩白佛言：世尊至亦無敬念而作依止。",
    "T37n1763_015:0437b18": "案道生曰：執無常者，必畏常說。如必畏",
    "T37n1763_015:0437b19": "者，四依出化，則成魔矣。僧亮曰：第二說須依",
    "T37n1763_015:0437b20": "者之相也。常說依法不依人，今捨法依人，懼",
    "T37n1763_015:0437b21": "魔道亂真，故下引成經證。魔為亂未，若能依",
    "T37n1763_015:0437b22": "法者，不須依人也。僧宗曰：將明惡世魔以壞",
    "T37n1763_015:0437b23": "亂，要須四依降其方法，先假為依之辭耳。就",
    "T37n1763_015:0437b24": "降魔文中，可有五翻：第一引瞿師羅經為難；",
    "T37n1763_015:0437b25": "第二譬明聲聞須依菩薩也；第三明菩薩由",
    "T37n1763_015:0437b26": "有經力故解降魔；第四明魔於二乘心無所",
    "T37n1763_015:0437b27": "畏，唯四依人力能降之耳；第五明聲聞於外",
    "T37n1763_015:0437b28": "魔生怖畏也。此即第一引經為難也，謂瞿師",
    "T37n1763_015:0437b29": "羅是須陀洹人，尚不免為魔所壞，況餘人耶。",
    "T37n1763_015:0437c01": "下以銜物堅持，喻須陀洹，理當不為魔之所",
    "T37n1763_015:0437c02": "亂，一往於形儀之中，不能不惑耳。",
    "T37n1763_015:0437c03": "佛言：善男子！於我所說至如是作已長夜受樂。",
    "T37n1763_015:0437c04": "案道生曰：此明說常有真有偽，不可其不",
    "T37n1763_015:0437c05": "信也。僧亮曰：依經法以撿實，則知說者之善",
    "T37n1763_015:0437c06": "惡也。智秀曰：次明世間應須依此四人，受降",
    "T37n1763_015:0437c07": "魔之法也。迦葉前後凡作兩翻難：第一謂魔",
    "T37n1763_015:0437c08": "能現作佛像，真之與偽何由可分？今此答",
    "T37n1763_015:0437c09": "中有兩意，此即第一，且一往許令分善惡也。",
    "T37n1763_015:0437c10": "善男子！譬如偷狗夜入人舍至如彼偷狗更不",
    "T37n1763_015:0437c11": "復還。案僧宗曰：魔譬狗也。夫狗欲為盜，必",
    "T37n1763_015:0437c12": "見其外無守護之人、內有昏夜之闇，是以得",
    "T37n1763_015:0437c13": "入。魔亦如是，外無善友知識、內有無明䨱",
    "T37n1763_015:0437c14": "心，魔得為亂也。聞慧甚卑，喻之婢。使以微明",
    "T37n1763_015:0437c15": "之中，撿魔虛實，以五繫之力，魔即去矣。智秀",
    "T37n1763_015:0437c16": "曰：勸行者以理撿魔，即是撿魔之方也。",
    "T37n1763_015:0437c17": "迦葉白佛言：世尊至所可言說未必可信。案",
    "T37n1763_015:0437c18": "僧宗曰：此問意明四依無益。何者？若力能降",
    "T37n1763_015:0437c19": "魔者，則不假四依；若不能降，則形儀相亂，云",
    "T37n1763_015:0437c20": "何可尋？智秀曰：此第二翻難。",
    "T37n1763_015:0437c21": "佛言：迦葉善男子！如我所說亦復如是非為不",
    "T37n1763_015:0437c22": "爾。案僧亮曰：答意云若菩薩者，非為不",
    "T37n1763_015:0437c23": "爾。我為聲聞故說降魔，以聲聞未習大乘，故",
    "T37n1763_015:0437c24": "須依也。依四依故，得降魔之法耳。智秀曰：答",
    "T37n1763_015:0437c25": "有二意，此第一。且一往許之，明審能降魔，實",
    "T37n1763_015:0437c26": "能近涅槃也。",
    "T37n1763_015:0437c27": "善男子！我為聲聞有肉眼者至如此佛乘最上",
    "T37n1763_015:0437c28": "最勝。案僧亮曰：常理在生死之外，而天眼",
    "T37n1763_015:0437c29": "本以見障外為用，若不能識者，不如肉眼而",
    "T37n1763_015:0438a01": "能識也。僧宗曰：必能降魔，則不假四依也，我",
    "T37n1763_015:0438a02": "為聲聞故說耳。智秀曰：此下正答問，有三翻，",
    "T37n1763_015:0438a03": "此即第一，明應學降魔者唯是聲聞，非都未",
    "T37n1763_015:0438a04": "涉佛法人也，故須四依也。",
    "T37n1763_015:0438a05": "善男子！譬如有人勇健威猛有怯弱者常來依",
    "T37n1763_015:0438a06": "附。案僧亮曰：有四弘誓者，譬勇士。畏生死",
    "T37n1763_015:0438a07": "者，譬怯也。寶亮曰：此下有兩譬，先明佛在世",
    "T37n1763_015:0438a08": "時，佛教聲聞降魔方法；第二「惡龍」以下，譬佛",
    "T37n1763_015:0438a09": "去後，四依人出，以教聲聞降魔法也。勇者，佛",
    "T37n1763_015:0438a10": "有十力四無畏也。怯者，聲聞也。智秀曰：此答",
    "T37n1763_015:0438a11": "中第二翻，舉四譬，此第一譬也。",
    "T37n1763_015:0438a12": "其勇健人常教怯者至修學矟道長鉤羂索。",
    "T37n1763_015:0438a13": "案僧亮曰：譬三修以防惡也。慧朗曰：三慧，聞",
    "T37n1763_015:0438a14": "慧如弓、思慧如箭、修慧如𨦫等也。",
    "T37n1763_015:0438a15": "又復告言：夫鬪戰者至應自生心作勇健意。",
    "T37n1763_015:0438a16": "案僧亮曰：涉生死之險，如履白刃也。當視人",
    "T37n1763_015:0438a17": "天生怯弱者，生死倒惑無根，譬彼怯弱也。從",
    "T37n1763_015:0438a18": "理生解，有根難動，自譬勇健也。",
    "T37n1763_015:0438a19": "或時有人無有膽勇至不久散壞如彼偷狗。",
    "T37n1763_015:0438a20": "案僧亮曰：魔如偷狗，設使詐為佛相，其內無",
    "T37n1763_015:0438a21": "法，若見聲聞不怖畏者，則不能亂。",
    "T37n1763_015:0438a22": "善男子，如來亦爾告諸聲聞至愁憂不樂復道",
    "T37n1763_015:0438a23": "而去。案智秀曰：合譬。",
    "T37n1763_015:0438a24": "善男子：如彼健人不從他習至於是事中終不",
    "T37n1763_015:0438a25": "驚畏。案僧亮曰：學大乘者，有二事不須依",
    "T37n1763_015:0438a26": "人：一以積德深厚、二以大乘經力，自能降魔",
    "T37n1763_015:0438a27": "也。此即第一，顯菩薩德行，所以無畏也。",
    "T37n1763_015:0438a28": "善男子！譬如有人得阿竭陀至亦能降伏令不",
    "T37n1763_015:0438a29": "復起。案僧亮曰：第二譬經力也。",
    "T37n1763_015:0438b01": "復次善男子！譬如有龍至或以眼視或以氣噓。",
    "T37n1763_015:0438b02": "案僧亮曰：上云學大乘者能令魔事不起，",
    "T37n1763_015:0438b03": "而佛在道樹下，無魔事斯言似虛。是故以此",
    "T37n1763_015:0438b04": "一譬，正顯菩薩以降魔之力攝得聲聞，兼遣",
    "T37n1763_015:0438b05": "此嫌也。龍，譬魔。",
    "T37n1763_015:0438b06": "是故一切師子虎豹至或觸其身無不喪命。",
    "T37n1763_015:0438b07": "案僧亮曰，譬二乘也。",
    "T37n1763_015:0438b08": "有善呪者。案寶亮曰：譬四依也。",
    "T37n1763_015:0438b09": "以呪力故。案慧朗曰：譬經力也。",
    "T37n1763_015:0438b10": "能令如是諸惡毒龍至柔善調順悉任乘御。",
    "T37n1763_015:0438b11": "案寶亮曰：正明四依，以經力故，非唯能降",
    "T37n1763_015:0438b12": "魔，亦能攝二乘也。",
    "T37n1763_015:0438b13": "如是等獸見彼善呪即便調伏。案僧亮曰：",
    "T37n1763_015:0438b14": "蠲出師子等譬，明所以降魔，正為攝取三乘，",
    "T37n1763_015:0438b15": "即是顯昔道樹降魔之本意也。",
    "T37n1763_015:0438b16": "聲聞緣覺亦復如是至不生畏懼之心猶行魔",
    "T37n1763_015:0438b17": "業。案慧朗曰：合諸獸畏龍，龍無所畏也。",
    "T37n1763_015:0438b18": "學大乘者亦復如是至因為廣說種種妙法。",
    "T37n1763_015:0438b19": "案慧朗曰：如彼呪者所以降龍，為調伏諸獸",
    "T37n1763_015:0438b20": "故也。",
    "T37n1763_015:0438b21": "聲聞緣覺見調魔已至正法之中而作障礙。",
    "T37n1763_015:0438b22": "案慧朗曰：如彼諸獸見龍降故，所以調伏也。",
    "T37n1763_015:0438b23": "復次善男子！聲聞緣覺至百千億劫不墮惡道。",
    "T37n1763_015:0438b24": "案智秀曰：第三翻：結上旨也。明聲聞所以",
    "T37n1763_015:0438b25": "應依大乘經學大乘者，實為可貴也。",
    "T37n1763_015:0438b26": "爾時佛告迦葉菩薩至是大涅解微妙經典。",
    "T37n1763_015:0438b27": "案僧亮曰：第三辨流通時及處所也。我涅",
    "T37n1763_015:0438b28": "槃後者，即是時也。當有誹謗者，即是處所也。",
    "T37n1763_015:0438b29": "迦葉菩薩復白佛言至當能拔濟是謗法者。",
    "T37n1763_015:0438c01": "案智秀曰：問有二意，第一問滅後幾時當有",
    "T37n1763_015:0438c02": "誹謗；第二問何等人能為作救護，欲顯四依",
    "T37n1763_015:0438c03": "人也。",
    "T37n1763_015:0438c04": "佛告迦葉：善男子至然後乃當隱沒於地。案",
    "T37n1763_015:0438c05": "僧亮曰：行之為顯、不行為隱，非為都沒也。僧",
    "T37n1763_015:0438c06": "宗曰：佛滅度後，正法有五百年，像法亦五百",
    "T37n1763_015:0438c07": "年。今言四十年者，據正法中佛初涅槃後也。",
    "T37n1763_015:0438c08": "寶亮曰：佛在世凡五十年說法，若與佛同年",
    "T37n1763_015:0438c09": "者已過。其有中年受道者，佛雖涅槃，而此一",
    "T37n1763_015:0438c10": "時人輩能為流通，正可四十年也。此輩復去，",
    "T37n1763_015:0438c11": "爾後法教理就訛替也。",
    "T37n1763_015:0438c12": "善男子！譬如甘蔗稻米石蜜至皆言是味味中",
    "T37n1763_015:0438c13": "第一。案僧亮曰：為行經者，作譬也。僧宗",
    "T37n1763_015:0438c14": "曰：中有三譬。初譬明不假四依人；次譬明小",
    "T37n1763_015:0438c15": "乘者不須四依人；後譬明是四依人。後譬明",
    "T37n1763_015:0438c16": "行大乘者，已自流通，何待弘化耶？",
    "T37n1763_015:0438c17": "或復有人純食粟米至我所食者最為第一。",
    "T37n1763_015:0438c18": "案僧亮曰：譬不行者也。僧宗曰：此人執固弘",
    "T37n1763_015:0438c19": "通者，終不入也。",
    "T37n1763_015:0438c20": "是薄福人受業報故至如彼福人食於粳糧。",
    "T37n1763_015:0438c21": "案慧朗曰：舉二譬以合行不行之處。",
    "T37n1763_015:0438c22": "善男子！譬如有王居在深山至懼其有盡唯食",
    "T37n1763_015:0438c23": "粟稗。案僧亮曰：煩惱累多，大乘心弱，譬之",
    "T37n1763_015:0438c24": "險難也。慈悲既少也，不能弘通，譬惜粳糧，",
    "T37n1763_015:0438c25": "懼盡不食也。但說小乘資益至寡，譬唯食粟",
    "T37n1763_015:0438c26": "稗也。僧宗曰：深山險難者，譬弘通之道非無",
    "T37n1763_015:0438c27": "其路，而崎嶇難入也。非無大乘經典，祕而不",
    "T37n1763_015:0438c28": "傳，譬貪惜不食也。寶亮曰：小乘化主，譬彼王",
    "T37n1763_015:0438c29": "也。愚癡障重，譬深山也。雖有大乘經典，其味",
    "T37n1763_015:0439a01": "深玄，非己所解，譬之難得。復恐非理，譬懼其",
    "T37n1763_015:0439a02": "有盡。",
    "T37n1763_015:0439a03": "有異國王聞而愍之至令我得是希有之味。",
    "T37n1763_015:0439a04": "案僧宗曰：四依菩薩乃廣寫大乘經典，流通",
    "T37n1763_015:0439a05": "彼處，一時從化，譬舉國共食也。寶亮曰：四依",
    "T37n1763_015:0439a06": "菩薩赴彼所感，以譬愍之也。躬自弘通，喻如",
    "T37n1763_015:0439a07": "車載也。",
    "T37n1763_015:0439a08": "善男子！是四種人亦復如是至因王力故得希",
    "T37n1763_015:0439a09": "有食。案寶亮曰：合譬也，明向者小乘。深",
    "T37n1763_015:0439a10": "山王者，受四依化，亦遂成菩薩也。仍復廣說。",
    "T37n1763_015:0439a11": "昔為小乘，不肯在眾共受持者，止為名聞利",
    "T37n1763_015:0439a12": "養故也。下列五句，一以利養。二為稱譽。三為",
    "T37n1763_015:0439a13": "解法、即是欲勝他故。四為依止，要人歸附也。",
    "T37n1763_015:0439a14": "五為貿易其餘經者，須更博悉，然後乃與。皆",
    "T37n1763_015:0439a15": "是障法因緣，自非四依，云何能化耶？",
    "T37n1763_015:0439a16": "又善男子！是大涅槃至大乘經典甚深義故。",
    "T37n1763_015:0439a17": "案寶亮曰：經所流布，在地則地貴、在人則人",
    "T37n1763_015:0439a18": "尊也。若不爾，以五陰法如地，人是法上之假",
    "T37n1763_015:0439a19": "名也。因此法以成人，人法悉是金剛。",
    "T37n1763_015:0439a20": "迦葉菩薩白佛言：世尊至却後久近復當還出。",
    "T37n1763_015:0439a21": "案僧亮曰：第四段，說四依植遠近也。遠",
    "T37n1763_015:0439a22": "者為師、近者為弟子，示功德之淺深，勸人修",
    "T37n1763_015:0439a23": "習也。僧宗曰：向以深山險難為譬，是知流通",
    "T37n1763_015:0439a24": "之日時處皆難，自非樹德深厚豈能宣化？今",
    "T37n1763_015:0439a25": "辨四依師，從修德之久近也。",
    "T37n1763_015:0439a26": "佛言：善男子！若我正法至於閻浮提雨大法雨。",
    "T37n1763_015:0439a27": "案道生曰：法理湛然，有何興何沒？但行之",
    "T37n1763_015:0439a28": "則盛、不行則衰耳。僧宗曰：前出四十年是正",
    "T37n1763_015:0439a29": "法五百年初四十年，已一過流布。今明正法",
    "T37n1763_015:0439a30": "將終，餘八十年，此四十年正法將盡，復一興",
    "T37n1763_015:0439b01": "盛也。若二時既過，惡法增長，非德不傳、非因",
    "T37n1763_015:0439b02": "不樹，欲令時眾慕道修因也。僧亮曰：佛般涅",
    "T37n1763_015:0439b03": "槃四十年後，爾來四依之人更互為化，凡三",
    "T37n1763_015:0439b04": "百八十年信受四依也。并前四十年，合為四",
    "T37n1763_015:0439b05": "百二十年，正法唯餘八十年在。而四十年中，",
    "T37n1763_015:0439b06": "經法尚流行，四十年後稍近像末，不復流通。",
    "T37n1763_015:0439b07": "所以爾者，此一時人盡為四依所化，皆能受",
    "T37n1763_015:0439b08": "持此經。過是以後，于時滅度盡，無復有流通，",
    "T37n1763_015:0439b09": "故言沒於地也。",
    "T37n1763_015:0439b10": "迦葉菩薩復白佛言至阿耨多羅三藐三菩提",
    "T37n1763_015:0439b11": "心。案寶亮曰：從此下第四段，明四依人修",
    "T37n1763_015:0439b12": "因久近。",
    "T37n1763_015:0439b13": "爾時佛讚迦葉：善哉善哉至如是經與不生",
    "T37n1763_015:0439b14": "誹謗。案僧亮曰：此下辨初依人，具煩惱性",
    "T37n1763_015:0439b15": "者之因也。經言「初地菩薩供養微塵諸佛」，豈",
    "T37n1763_015:0439b16": "當止八恒沙便具十地？但說初依功德如此，",
    "T37n1763_015:0439b17": "餘三人不復待言也。性地解地有三種慧，謂",
    "T37n1763_015:0439b18": "聞思修也。是有漏功德，各有三品。熙連河沙",
    "T37n1763_015:0439b19": "得下下聞慧，第八恒河得上上修慧，是為九",
    "T37n1763_015:0439b20": "品。有漏慧滿，過是得無漏，入初地也。未來護",
    "T37n1763_015:0439b21": "法之人，供養八恒河沙，始能宣說。恐有退者，",
    "T37n1763_015:0439b22": "以此勸之也。僧宗曰：此中出兩家之因，從熙",
    "T37n1763_015:0439b23": "連訖二恒河，是聽者之因也。從三河至八河，",
    "T37n1763_015:0439b24": "是說者之因。",
    "T37n1763_015:0439b25": "善男子！若有眾生於一恒河至不能為人分別",
    "T37n1763_015:0439b26": "廣說。案智秀曰：聞慧，中品也。前供養熙連",
    "T37n1763_015:0439b27": "河沙，得下品聞慧，唯能不生誹謗；今云愛樂",
    "T37n1763_015:0439b28": "是典也。",
    "T37n1763_015:0439b29": "善男子！若有眾生於二恒河至亦復不能為人",
    "T37n1763_015:0439c01": "廣說。案智秀曰：上品聞慧滿也，加以正解，",
    "T37n1763_015:0439c02": "信樂受持讀誦，未能為人廣說也。",
    "T37n1763_015:0439c03": "若有眾生於三恒河沙至雖為他說未解深義。",
    "T37n1763_015:0439c04": "案寶亮曰：此是思慧，下品者也。此人假名",
    "T37n1763_015:0439c05": "法空將立未立，故悉屬弟子數也。云未解深",
    "T37n1763_015:0439c06": "義者，未識人根也。前聞慧三人，並是念處人",
    "T37n1763_015:0439c07": "也。",
    "T37n1763_015:0439c08": "若有眾生於四恒河沙至雖復演說亦不具足。",
    "T37n1763_015:0439c09": "案僧宗曰：今初依人具十六分解者，此是",
    "T37n1763_015:0439c10": "分野說耳。文意似不論登住。何者？惡世流",
    "T37n1763_015:0439c11": "通，在人為難。而凡夫具惑，遂能傳化，此事可",
    "T37n1763_015:0439c12": "奇。若是登住，不足為難，亦不假問。且具縛之",
    "T37n1763_015:0439c13": "人雖欲宣通，不必惡世。今言宣通之德，惡世",
    "T37n1763_015:0439c14": "彌盛也。所以初一至八而後復四，如此增減",
    "T37n1763_015:0439c15": "者，亦有意也。夫造次求理，其功則難，故得一",
    "T37n1763_015:0439c16": "分。及其得理，則先𨅊易乘，故進八分。既入幽",
    "T37n1763_015:0439c17": "微，神功難故，損之至四也。損四之二，其義亦",
    "T37n1763_015:0439c18": "爾。最後應一而復二者，合束前因之力將滿",
    "T37n1763_015:0439c19": "以企厲，故復至二也。經文既無正顯處，是故",
    "T37n1763_015:0439c20": "師說往往不同也。寶亮曰：就初人上品三",
    "T37n1763_015:0439c21": "十心滿，懷抱所解，分為十六分也。所以參差",
    "T37n1763_015:0439c22": "不調者，凡夫習惑用有麁細，既中間遇惡友，",
    "T37n1763_015:0439c23": "起一段重惑，心用不均，解何容等。執相難除，",
    "T37n1763_015:0439c24": "故初解一分。習虛不已，藉前解為資，所以",
    "T37n1763_015:0439c25": "頓悟七分。然微相難治、勝解難生，是則交固",
    "T37n1763_015:0439c26": "之執難遣，瞥爾有存則易忘，故勝解難得。",
    "T37n1763_015:0439c27": "若有眾生於五恒河沙至十六分中八分之義。",
    "T37n1763_015:0439c28": "案智秀曰：所以初一乃至八者，其分外解，",
    "T37n1763_015:0439c29": "何應有無量。但既不入可依之限，故不錄",
    "T37n1763_015:0440a01": "也。今舉其可名得不退者，言一分也。",
    "T37n1763_015:0440a02": "若有眾生於六恒河沙至十六分中十二分義。",
    "T37n1763_015:0440a03": "案智秀曰：理既漸深，精解難得，所以先多",
    "T37n1763_015:0440a04": "而後少也。",
    "T37n1763_015:0440a05": "若有眾生於七恒河沙至十六分中十四分義。",
    "T37n1763_015:0440a06": "案智秀曰：差池漸積，義同上也。",
    "T37n1763_015:0440a07": "若有眾生於八恒河沙至必能護持無上正法。",
    "T37n1763_015:0440a08": "案智秀曰：習解稍積，於一分野之功始得",
    "T37n1763_015:0440a09": "具足，成初依也。",
    "T37n1763_015:0440a10": "善男子！有惡比丘聞我涅槃至誹謗拒逆是大",
    "T37n1763_015:0440a11": "乘經。案僧亮曰：第五辨信不信相，明信四",
    "T37n1763_015:0440a12": "依者得、不信者失。此先明不信者相也。僧宗",
    "T37n1763_015:0440a13": "曰：勸信之意，以聞經之緣其力不淺，豈得不",
    "T37n1763_015:0440a14": "生深信耶？寶亮曰：此下有七重。第一明涅槃",
    "T37n1763_015:0440a15": "後有不信者之過；第二明信者必能滅惡；第",
    "T37n1763_015:0440a16": "三廣顯謗法之殃；第四出敬信經者現報；第",
    "T37n1763_015:0440a17": "五明謗法之罪，於《涅槃經》而悔，其過必滅，亦",
    "T37n1763_015:0440a18": "可成前第二信法人也；第六始出家譬，為信",
    "T37n1763_015:0440a19": "法人作喻也；第七明本無好意而學大乘者，",
    "T37n1763_015:0440a20": "或有見他得利養故讀、或貪名譽故看，雖爾，",
    "T37n1763_015:0440a21": "但眾生神明，後自覺知經力之深。此即第一",
    "T37n1763_015:0440a22": "重。",
    "T37n1763_015:0440a23": "善男子！汝今應當如是憶持至所作惡業皆悉",
    "T37n1763_015:0440a24": "除滅。案僧亮曰：顯信者之相也。寶亮曰：第",
    "T37n1763_015:0440a25": "二明信經人必能滅惡也。",
    "T37n1763_015:0440a26": "若有不信是經典者至不能得至人天善處。",
    "T37n1763_015:0440a27": "案寶亮曰：第三明不信者現報。",
    "T37n1763_015:0440a28": "若復有人能信如是至聞其所說悉皆敬信。",
    "T37n1763_015:0440a29": "案寶亮曰：第四明信者現報也。",
    "T37n1763_015:0440b01": "若我聲聞弟子之中至廣宣如是大乘經典。",
    "T37n1763_015:0440b02": "案寶亮曰：上說信者之德，是聲聞人樂行獨",
    "T37n1763_015:0440b03": "善，故偏勸也。",
    "T37n1763_015:0440b04": "善男子！譬如霧露勢雖欲住至悉能除滅一切",
    "T37n1763_015:0440b05": "惡業。案僧亮曰：善有二報，一者滅惡、二者",
    "T37n1763_015:0440b06": "成善。此說滅惡，次說成善也。寶亮曰：第五為",
    "T37n1763_015:0440b07": "向者謗經人作喻，明謗法之罪。若於《大涅槃",
    "T37n1763_015:0440b08": "經》而懺悔者，其過必滅。亦可成前第二信人，",
    "T37n1763_015:0440b09": "以除惡故也。",
    "T37n1763_015:0440b10": "復次善男子！譬如有人至則已墮於十住數中。",
    "T37n1763_015:0440b11": "案僧亮曰：明生善也。所以言墮十住數者，",
    "T37n1763_015:0440b12": "十住亦不退，此人亦不退故也。下云「一經於",
    "T37n1763_015:0440b13": "耳，生生不失正見。」寶亮曰：第六為向得者為",
    "T37n1763_015:0440b14": "喻也，以必墮十地數故也。",
    "T37n1763_015:0440b15": "或有眾生是佛弟子至如是四人為世間依。",
    "T37n1763_015:0440b16": "案寶亮曰：向為發軫深信人譬今第七，此明",
    "T37n1763_015:0440b17": "發家無好意而學大乘者也。或見他人得利",
    "T37n1763_015:0440b18": "養故，或貪名譽，故讀經典。雖然，眾生既非木",
    "T37n1763_015:0440b19": "石，後亦自當覺知經力，而得近道。敬遺記僧",
    "T37n1763_015:0440b20": "宗曰：向所說因遠，恐人心自絕，故復引之。莫",
    "T37n1763_015:0440b21": "問真偽，但能標心，自有深益也。",
    "T37n1763_015:0440b22": "大般涅槃經集解卷第十五"
}