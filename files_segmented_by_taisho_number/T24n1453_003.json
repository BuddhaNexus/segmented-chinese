{
    "T24n1453_003:0465a23": "根本說一切有部百一羯磨",
    "T24n1453_003:0465a24": "卷第三",
    "T24n1453_003:0465a26": "三藏法師義淨奉　制譯",
    "T24n1453_003:0465a27": "畜門徒白二",
    "T24n1453_003:0465a28": "如世尊說：「若苾芻尼滿十二夏，欲畜門徒，應",
    "T24n1453_003:0465a29": "從苾芻尼僧伽乞畜門徒羯磨。應如是乞：敷",
    "T24n1453_003:0465b01": "座席、鳴犍稚，言白既周，諸苾芻尼集，極少",
    "T24n1453_003:0465b02": "滿十二人，彼苾芻尼向上座前致敬已，蹲",
    "T24n1453_003:0465b03": "踞合掌，作如是白：",
    "T24n1453_003:0465b04": "「『大德尼僧伽聽！我某甲滿十二夏，欲畜門徒。",
    "T24n1453_003:0465b05": "我某甲今從苾芻尼僧伽乞畜門徒法，願苾",
    "T24n1453_003:0465b06": "芻尼僧伽與我某甲滿十二夏畜門徒法。是",
    "T24n1453_003:0465b07": "能愍者，願哀愍故。』第二、第三亦如是說。次",
    "T24n1453_003:0465b08": "一苾芻尼作白羯磨，應如是作：",
    "T24n1453_003:0465b09": "「『大德尼僧伽聽！此苾芻尼某甲滿十二夏，欲",
    "T24n1453_003:0465b10": "畜門徒。此某甲今從苾芻尼僧伽乞畜門徒",
    "T24n1453_003:0465b11": "法。若苾芻尼僧伽時至聽者，苾芻尼僧伽應",
    "T24n1453_003:0465b12": "許苾芻尼僧伽今與某甲滿十二夏畜門徒",
    "T24n1453_003:0465b13": "法。白如是。』次作羯磨：",
    "T24n1453_003:0465b14": "「『大德尼僧伽聽！此苾芻尼某甲滿十二夏，欲",
    "T24n1453_003:0465b15": "畜門徒。此某甲今從苾芻尼僧伽乞畜門徒",
    "T24n1453_003:0465b16": "法。苾芻尼僧伽今與某甲滿十二夏畜門徒",
    "T24n1453_003:0465b17": "法。若諸具壽聽與某甲滿十二夏畜門徒法",
    "T24n1453_003:0465b18": "者默然，若不許者說。』『苾芻尼僧伽已與某甲",
    "T24n1453_003:0465b19": "滿十二夏畜門徒法竟。苾芻尼僧伽已聽許，",
    "T24n1453_003:0465b20": "由其默然故，我今如是持。』既得法已，應畜門",
    "T24n1453_003:0465b21": "徒，勿致疑惑。」",
    "T24n1453_003:0465b22": "尼畜無限門徒白二",
    "T24n1453_003:0465b23": "「若苾芻尼欲畜無限門徒者，應從苾芻尼僧",
    "T24n1453_003:0465b24": "伽乞畜無限門徒法。如是應乞：言白既周，",
    "T24n1453_003:0465b25": "敷座席、鳴犍稚，作前方便，乃至合掌作如是",
    "T24n1453_003:0465b26": "白：『大德尼僧伽聽！我苾芻尼某甲欲畜無限",
    "T24n1453_003:0465b27": "門徒。我某甲今從苾芻尼僧伽乞畜無限門",
    "T24n1453_003:0465b28": "徒法，願苾芻尼僧伽與我某甲畜無限門徒",
    "T24n1453_003:0465b29": "法。是能愍者，願哀愍故。』第二、第三亦如是",
    "T24n1453_003:0465c01": "說。次一苾芻尼作白羯磨：『大德尼僧伽聽！此",
    "T24n1453_003:0465c02": "苾芻尼某甲欲畜無限門徒，此某甲今從苾",
    "T24n1453_003:0465c03": "芻尼僧伽乞畜無限門徒法。若苾芻尼僧伽",
    "T24n1453_003:0465c04": "時至聽者，苾芻尼僧伽應許苾芻尼僧伽今",
    "T24n1453_003:0465c05": "與某甲畜無限門徒法。白如是。』次作羯磨：",
    "T24n1453_003:0465c06": "「『大德尼僧伽聽！此苾芻尼某甲欲畜無限門",
    "T24n1453_003:0465c07": "徒，此某甲今從苾芻尼僧伽乞畜無限門徒",
    "T24n1453_003:0465c08": "法。苾芻尼僧伽今與某甲畜無限門徒法。若",
    "T24n1453_003:0465c09": "諸具壽聽與某甲畜無限門徒法者默然，若",
    "T24n1453_003:0465c10": "不許者說。』『苾芻尼僧伽已與某甲畜無限門",
    "T24n1453_003:0465c11": "徒法竟。苾芻尼僧伽已聽許，由其默然故，我",
    "T24n1453_003:0465c12": "今如是持。』若苾芻尼既得法已，隨意多畜，",
    "T24n1453_003:0465c13": "勿致疑惑。」",
    "T24n1453_003:0465c14": "不離僧伽胝白二",
    "T24n1453_003:0465c15": "「若苾芻老朽無力，或復身病無所堪能，其僧",
    "T24n1453_003:0465c16": "伽胝衣重大不能持行者，此苾芻應從僧伽",
    "T24n1453_003:0465c17": "乞不離僧伽胝衣法。應如是乞：作前方便，",
    "T24n1453_003:0465c18": "下至四人，於壇場內，彼苾芻偏露右肩、脫革",
    "T24n1453_003:0465c19": "屣，向上座前蹲踞合掌隨應致敬，作如是白：",
    "T24n1453_003:0465c20": "(須知西方入眾，元不著鞋履，此云遣脫，意在深防，若有著來皆須脫去，如其有病隨時准量)",
    "T24n1453_003:0465c21": "「『大德僧伽聽！我苾芻某甲老朽無力，或復身",
    "T24n1453_003:0465c22": "病無所堪能，僧伽胝衣重大不能持行。我苾",
    "T24n1453_003:0465c23": "芻某甲今從僧伽乞不離僧伽胝衣法，願大",
    "T24n1453_003:0465c24": "德僧伽與我某甲不離僧伽胝衣法。是能愍",
    "T24n1453_003:0465c25": "者，願哀愍故。』第二、第三亦如是說。次一苾芻",
    "T24n1453_003:0465c26": "作白羯磨，應如是作：",
    "T24n1453_003:0465c27": "「『大德僧伽聽！此苾芻某甲老朽無力，或復身",
    "T24n1453_003:0465c28": "病無所堪能，僧伽胝衣重大不能持行。此某",
    "T24n1453_003:0465c29": "甲今從僧伽乞不離僧伽胝衣法。若僧伽時",
    "T24n1453_003:0466a01": "至聽者，僧伽應許僧伽今與某甲不離僧伽",
    "T24n1453_003:0466a02": "胝衣法。白如是。』",
    "T24n1453_003:0466a03": "「『大德僧伽聽！此苾芻某甲老朽無力，或復身",
    "T24n1453_003:0466a04": "病無所堪能，僧伽胝衣重大不能持行。苾芻",
    "T24n1453_003:0466a05": "某甲今從僧伽乞不離僧伽胝衣法，僧伽今",
    "T24n1453_003:0466a06": "與某甲不離僧伽胝衣法。若諸具壽聽與某",
    "T24n1453_003:0466a07": "甲不離僧伽胝衣法者默然，若不許者說。』『僧",
    "T24n1453_003:0466a08": "伽已與某甲不離僧伽胝衣法竟。僧伽已聽",
    "T24n1453_003:0466a09": "許，由其默然故，我今如是持。』若苾芻既得法",
    "T24n1453_003:0466a10": "已，可持上下二衣隨意遊行，勿致疑惑。如",
    "T24n1453_003:0466a11": "苾芻既爾，苾芻尼准此應與。」",
    "T24n1453_003:0466a12": "次明結界法",
    "T24n1453_003:0466a13": "如世尊說：「汝諸苾芻可於住處應須結界。」時",
    "T24n1453_003:0466a14": "諸苾芻不知界有幾種？應云何結？佛言：「界有",
    "T24n1453_003:0466a15": "二種：一者小界、二者大界，可於大界摽相",
    "T24n1453_003:0466a16": "內無妨難處安小界場。舊住諸苾芻應共觀",
    "T24n1453_003:0466a17": "小界四方，久住標相。如東方牆相、或樹、或柵、",
    "T24n1453_003:0466a18": "土封、竪石、釘橛，南西北方摽相隨事准知。既",
    "T24n1453_003:0466a19": "知相已，言白復周，作前方便，乃至眾須盡",
    "T24n1453_003:0466a20": "集，舊住諸苾芻共稱小界四方久住摽相已，",
    "T24n1453_003:0466a21": "令一苾芻作白羯磨，應如是作：",
    "T24n1453_003:0466a22": "「『大德僧伽聽！今於此處所有舊住苾芻共稱",
    "T24n1453_003:0466a23": "小界四方久住標相，東方某相，乃至北方",
    "T24n1453_003:0466a24": "某相。若僧伽時至聽者，僧伽應許僧伽今",
    "T24n1453_003:0466a25": "於此相域內結作小界場。白如是。』",
    "T24n1453_003:0466a26": "「『大德僧伽聽！今於此處所有舊住苾芻共稱",
    "T24n1453_003:0466a27": "小界四方久住摽相，東方某相，乃至北方某",
    "T24n1453_003:0466a28": "相。僧伽今於此相域內結作小界場。若諸",
    "T24n1453_003:0466a29": "具壽聽於此相域內結作小界場者默然，若",
    "T24n1453_003:0466b01": "不許者說。』『僧伽已於此相域內結作小界場",
    "T24n1453_003:0466b02": "竟。僧伽已聽許，由其默然故，我今如是",
    "T24n1453_003:0466b03": "持。』」",
    "T24n1453_003:0466b04": "次明結大界法「舊住諸苾芻先共觀大界四",
    "T24n1453_003:0466b05": "方久住標相，如東方牆相，或樹、或柵籬、土",
    "T24n1453_003:0466b06": "封、竪石、釘橛，南西北方准上應知。既稱相已，",
    "T24n1453_003:0466b07": "敷座席、鳴犍稚，作前方便，眾皆盡集。舊住諸",
    "T24n1453_003:0466b08": "苾芻共稱大界四方標相。眾知相已，令一苾",
    "T24n1453_003:0466b09": "芻作白羯磨，應如是作：",
    "T24n1453_003:0466b10": "「『大德僧伽聽！今於此處所有舊住苾芻共稱",
    "T24n1453_003:0466b11": "大界四方久住標相，東方某相，乃至北方某",
    "T24n1453_003:0466b12": "相。若僧伽時至聽者，僧伽應許僧伽今於此",
    "T24n1453_003:0466b13": "相域內結作一褒灑陀同住處法僧伽大界，",
    "T24n1453_003:0466b14": "從阿蘭若至斯住處，於此除村及村勢分。",
    "T24n1453_003:0466b15": "白如是。』次作羯磨：",
    "T24n1453_003:0466b16": "「『大德僧伽聽！今於此處所有舊住苾芻共稱",
    "T24n1453_003:0466b17": "大界四方久住標相，東方某相，乃至北方某",
    "T24n1453_003:0466b18": "相。僧伽今於此相域內結作一褒灑陀同住",
    "T24n1453_003:0466b19": "處法僧伽大界，從阿蘭若至斯住處，於此除",
    "T24n1453_003:0466b20": "村及村勢分。若諸具壽聽於此相域內結作",
    "T24n1453_003:0466b21": "一褒灑陀同住處法僧伽大界，從阿蘭若至",
    "T24n1453_003:0466b22": "斯住處，於此除村及村勢分者默然；若不許",
    "T24n1453_003:0466b23": "者說。』『僧伽已於此相域內結作一褒灑陀同",
    "T24n1453_003:0466b24": "住處法僧伽大界竟。僧伽已聽許，由其默然",
    "T24n1453_003:0466b25": "故，我今如是持。』",
    "T24n1453_003:0466b26": "「若於此住處，僧伽已結大界竟，此中所有苾",
    "T24n1453_003:0466b27": "芻應集一處為褒灑陀及隨意事，并作一",
    "T24n1453_003:0466b28": "切單白、白二、白四羯磨。若眾不集，作法不成，",
    "T24n1453_003:0466b29": "得越法罪。又於大界相域上結作苾芻不失",
    "T24n1453_003:0466c01": "衣界。應如是結：作前方便，令一苾芻先作",
    "T24n1453_003:0466c02": "白，方為羯磨。」",
    "T24n1453_003:0466c03": "結不失衣界白二",
    "T24n1453_003:0466c04": "「『大德僧伽聽！於此住處和合僧伽先共結作",
    "T24n1453_003:0466c05": "一褒灑陀同住處法僧伽大界。若僧伽時至",
    "T24n1453_003:0466c06": "聽者，僧伽應許僧伽今於此大界上結作苾",
    "T24n1453_003:0466c07": "芻不失衣界。白如是。』",
    "T24n1453_003:0466c08": "「『大德僧伽聽！於此住處和合僧伽先共結作",
    "T24n1453_003:0466c09": "一褒灑陀同住處法僧伽大界。僧伽今於此",
    "T24n1453_003:0466c10": "大界上結作苾芻不失衣界。若諸具壽聽於",
    "T24n1453_003:0466c11": "此大界上結作苾芻不失衣界者默然，若不",
    "T24n1453_003:0466c12": "許者說。』『僧伽已於此大界上結作苾芻不失",
    "T24n1453_003:0466c13": "衣界竟。僧伽已聽許，由其默然故，我今如是",
    "T24n1453_003:0466c14": "持。』若僧伽已結不失衣界竟，唯將上下二",
    "T24n1453_003:0466c15": "衣界外遊行，無離衣咎。若須解大界者，應",
    "T24n1453_003:0466c16": "以白四羯磨解。於大界上敷座席、鳴犍稚，",
    "T24n1453_003:0466c17": "眾若不集極少至四。苾芻應先作白，方為羯",
    "T24n1453_003:0466c18": "磨。」",
    "T24n1453_003:0466c19": "解大小界白四",
    "T24n1453_003:0466c20": "「『大德僧伽聽！於此住處和合僧伽先共結作",
    "T24n1453_003:0466c21": "一褒灑陀同住處法僧伽大界。若僧伽時至",
    "T24n1453_003:0466c22": "聽者，僧伽應許僧伽今解大界。白如是。』『大",
    "T24n1453_003:0466c23": "德僧伽聽！於此住處和合僧伽先共結作一",
    "T24n1453_003:0466c24": "褒灑陀同住處法僧伽大界，僧伽今解此大",
    "T24n1453_003:0466c25": "界。若諸具壽聽解此大界者默然，若不許者",
    "T24n1453_003:0466c26": "說。此是初羯磨。』第二、第三亦如是說。『僧伽已解",
    "T24n1453_003:0466c27": "大界竟。僧伽已聽許，由其默然故，我今如是",
    "T24n1453_003:0466c28": "持。』如其小界欲須解時，應以白四羯磨解。",
    "T24n1453_003:0466c29": "於小界壇場中，敷座席、鳴犍稚，下至四苾",
    "T24n1453_003:0467a01": "芻。應先作白，方為羯磨。",
    "T24n1453_003:0467a02": "「『大德僧伽聽！於此住處和合僧伽先共結",
    "T24n1453_003:0467a03": "作小界場。若僧伽時至聽者，僧伽應許僧",
    "T24n1453_003:0467a04": "伽今共解此小界場。白如是。』『大德僧伽聽！於",
    "T24n1453_003:0467a05": "此住處和合僧伽先共結作小界場，僧伽今",
    "T24n1453_003:0467a06": "共解此小界場。若諸具壽聽解此小界場者",
    "T24n1453_003:0467a07": "默然，若不許者說。此是初羯磨。』第二、第三亦",
    "T24n1453_003:0467a08": "如是說。『僧伽已解小界場竟。僧伽已聽許，由",
    "T24n1453_003:0467a09": "其默然故，我今如是持。』若欲小界大界一時",
    "T24n1453_003:0467a10": "雙結及一時雙解者，其舊住諸苾芻眾，先安",
    "T24n1453_003:0467a11": "小界四方標相，先定東方牆相，或樹柵籬、土",
    "T24n1453_003:0467a12": "封、竪石、釘橛，南西北方亦復如是。次定大",
    "T24n1453_003:0467a13": "界四方標相，如前小界准知。於兩界上，集二",
    "T24n1453_003:0467a14": "僧伽，各敷座席、鳴犍稚，言白復周眾既",
    "T24n1453_003:0467a15": "集已，令一苾芻應稱小界四方標相，先從",
    "T24n1453_003:0467a16": "東方某相，乃至北方某相。既稱相已，次稱",
    "T24n1453_003:0467a17": "大界四方標相，先從東方某相，乃至北方",
    "T24n1453_003:0467a18": "某相。既稱大界相已，其秉法苾芻於二界",
    "T24n1453_003:0467a19": "上，或以床或枮席等壓兩界上，應先作",
    "T24n1453_003:0467a20": "白，方為羯磨。",
    "T24n1453_003:0467a21": "「『大德僧伽聽！今於此處所有舊住苾芻共稱",
    "T24n1453_003:0467a22": "小界四方久住標相，東方某相，乃至北方某",
    "T24n1453_003:0467a23": "相；共稱大界四方久住標相，東方某相，乃至",
    "T24n1453_003:0467a24": "北方某相。若僧伽時至聽者，僧伽應許僧",
    "T24n1453_003:0467a25": "伽今於此相域內結作小界場。僧伽今於此",
    "T24n1453_003:0467a26": "相域內結作一褒灑陀同住處法僧伽大界，",
    "T24n1453_003:0467a27": "從阿蘭若至斯住處，於此除村及村勢分。白",
    "T24n1453_003:0467a28": "如是。』次作羯磨：",
    "T24n1453_003:0467a29": "「『大德僧伽聽！今於此處所有舊住苾芻共",
    "T24n1453_003:0467b01": "稱小界四方久住標相，東方某相，乃至北方",
    "T24n1453_003:0467b02": "某相；共稱大界四方久住標相，東方某相，乃",
    "T24n1453_003:0467b03": "至北方某相。僧伽今於此相域內結作小界",
    "T24n1453_003:0467b04": "場，於此相域內結作一褒灑陀同住處法僧",
    "T24n1453_003:0467b05": "伽大界。從阿蘭若至斯住處，於此除村及村",
    "T24n1453_003:0467b06": "勢分。若諸具壽聽於此相域內結作小界場，",
    "T24n1453_003:0467b07": "於此相域內結作一褒灑陀同住處法僧伽",
    "T24n1453_003:0467b08": "大界，從阿蘭若至斯住處，於此除村及村",
    "T24n1453_003:0467b09": "勢分者默然；若不許者說。』『僧伽已於此相域",
    "T24n1453_003:0467b10": "內結作小界場，於此相域內結作一褒灑",
    "T24n1453_003:0467b11": "陀同住處法僧伽大界竟。僧伽已聽許，由其",
    "T24n1453_003:0467b12": "默然故，我今如是持。』次後諸苾芻眾從座起，",
    "T24n1453_003:0467b13": "向大界中同集一處，依大界相域內結作苾",
    "T24n1453_003:0467b14": "芻不失衣界，以白二羯磨同前而結。若欲兩",
    "T24n1453_003:0467b15": "界一時雙解者，應二界上集二僧伽，敷座席",
    "T24n1453_003:0467b16": "作前方便。其秉法者於兩界上，以床席枮等",
    "T24n1453_003:0467b17": "壓之，應先作白，方為羯磨：",
    "T24n1453_003:0467b18": "「『大德僧伽聽！於此住處和合僧伽先共結作",
    "T24n1453_003:0467b19": "一褒灑陀同住處法僧伽大界并結小界場。",
    "T24n1453_003:0467b20": "若僧伽時至聽者，僧伽應許僧伽今解大界",
    "T24n1453_003:0467b21": "及解小界場。白如是。』",
    "T24n1453_003:0467b22": "「『大德僧伽聽！於此住處和合僧伽先共結作",
    "T24n1453_003:0467b23": "一褒灑陀同住處法僧伽大界并小界場，僧",
    "T24n1453_003:0467b24": "伽今解此大界及解小界場。若諸具壽聽解",
    "T24n1453_003:0467b25": "此大界及解小界場者默然，若不許者說。此",
    "T24n1453_003:0467b26": "是初羯磨。』第二、第三亦如是說。『僧伽已解大",
    "T24n1453_003:0467b27": "界及解小界場竟。僧伽已聽許，由其默然故，",
    "T24n1453_003:0467b28": "我今如是持。』」",
    "T24n1453_003:0467b29": "具壽鄔波離請世尊曰：「大德！不作法界，齊何",
    "T24n1453_003:0467c01": "名界？」佛言：「若諸苾芻在村住者，齊牆柵內",
    "T24n1453_003:0467c02": "并外勢分，應集一處為長淨事及作隨意，單",
    "T24n1453_003:0467c03": "白、白二，乃至白四悉皆應作。若不集者，作法",
    "T24n1453_003:0467c04": "不成，得別住罪。」",
    "T24n1453_003:0467c05": "「大德！無村之處：蘭若、空田，齊何名界？」佛言：",
    "T24n1453_003:0467c06": "「周圍各齊一俱盧舍，諸有苾芻應集一處，於",
    "T24n1453_003:0467c07": "此界內為長淨事，乃至白四羯磨悉皆得",
    "T24n1453_003:0467c08": "作。若不集者，作法不成，得越法罪(不作法界者，謂不作法結。",
    "T24n1453_003:0467c09": "舊云自然者，非)。」",
    "T24n1453_003:0467c10": "具壽鄔波離請世尊曰：「大德！如世尊說：",
    "T24n1453_003:0467c11": "『汝諸苾芻應結大界。』諸苾芻眾未知結界齊",
    "T24n1453_003:0467c12": "幾許來名為大界？」佛言：「結大界者，得齊兩",
    "T24n1453_003:0467c13": "瑜膳那半(言瑜膳那者，既無正翻義，當東夏一驛可三十餘里。舊云由旬者，訛略。若准西國俗",
    "T24n1453_003:0467c14": "法，四俱盧舍為一瑜膳那，計一俱盧舍可有八里，即是當其三十二里。若准內教，八俱盧舍為一瑜膳那，",
    "T24n1453_003:0467c15": "一俱盧舍有五百弓，弓有一步數。准其步數纔一里半餘，將八倍之當十二里，此乃不充一驛。親驗當今西",
    "T24n1453_003:0467c16": "方瑜膳那，可有一驛，故今皆作一驛翻之，庶無遠滯。然則那爛陀寺南向王舍城有五俱盧舍，計其里數可",
    "T24n1453_003:0467c17": "一驛餘耳)。」",
    "T24n1453_003:0467c18": "「大德！若過兩瑜膳那半得為界不？」佛言：「但齊",
    "T24n1453_003:0467c19": "兩瑜膳那半，是其界分。」「大德！向下齊何名為",
    "T24n1453_003:0467c20": "大界？」佛言：「至水名之為界。」「大德！向下兩瑜膳",
    "T24n1453_003:0467c21": "那半外方至水者，亦名界不？」佛言：「但兩瑜",
    "T24n1453_003:0467c22": "膳那半，是其界分。」「大德！向上齊何名為大界？」",
    "T24n1453_003:0467c23": "佛言：「若界內有樹，界至樹抄；界內有牆，界至",
    "T24n1453_003:0467c24": "牆頭，此名為界。」「大德！兩瑜膳那半外方至樹",
    "T24n1453_003:0467c25": "杪牆頭者，此亦界不？」佛言：「但齊兩瑜膳那",
    "T24n1453_003:0467c26": "半，是其界分。」「大德！若界內有山齊何名界？」",
    "T24n1453_003:0467c27": "佛言：「上至於水。」「大德！兩瑜膳那半外方至水",
    "T24n1453_003:0467c28": "者，亦名界不？」佛言：「兩瑜膳那半為定量故。」具",
    "T24n1453_003:0468a01": "壽鄔波離請世尊曰：「大德！頗得不解前界、後",
    "T24n1453_003:0468a02": "更重結，得成界不？」佛言：「不得。」「大德！頗得以",
    "T24n1453_003:0468a03": "界入餘界不？」佛言：「不得。」「大德！界有幾種不",
    "T24n1453_003:0468a04": "相涉入？」佛言：「界有四種。云何為四？謂小界",
    "T24n1453_003:0468a05": "場、現停水處、苾芻界、苾芻尼界。此皆不入亦",
    "T24n1453_003:0468a06": "不得重結。」「大德！頗得以界而圍餘界不？」佛",
    "T24n1453_003:0468a07": "言：「不得，除現停水處、小界場、苾芻尼界。」「大",
    "T24n1453_003:0468a08": "德！有幾法失大界？」佛言：「有五。云何為五？一",
    "T24n1453_003:0468a09": "者一切僧伽悉皆轉根；二者一切僧伽決捨",
    "T24n1453_003:0468a10": "而去；三者一切僧伽悉皆還俗；四者一切僧",
    "T24n1453_003:0468a11": "伽同時命過；五者一切僧伽作法而解。」「大德！",
    "T24n1453_003:0468a12": "頗得以一樹為二三四住處界標相不？」佛言：",
    "T24n1453_003:0468a13": "「得，應取其樹，各據一邊。」「大德！頗得以佛世",
    "T24n1453_003:0468a14": "尊足僧伽數，為秉羯磨不？」佛言：「不得。由佛",
    "T24n1453_003:0468a15": "陀寶體別故。」「大德！如世尊說：『有淨地、不淨",
    "T24n1453_003:0468a16": "地。』未知云何名為淨地？云何名不淨地耶？」佛",
    "T24n1453_003:0468a17": "言：「正法住世已來，此有淨地及不淨地。若正",
    "T24n1453_003:0468a18": "法隱沒之後，悉皆成淨。」「若如是者，云何名為",
    "T24n1453_003:0468a19": "正法住？云何名正法隱沒？」佛言：「有秉羯磨者、",
    "T24n1453_003:0468a20": "有順教行者，既有能秉法人及有行人，此則",
    "T24n1453_003:0468a21": "名為正法住世。若不作羯磨及無順教行者，",
    "T24n1453_003:0468a22": "名為正法隱沒。」「大德！頗得以界越餘界不？」佛",
    "T24n1453_003:0468a23": "言：「不得。」「若如是者，有幾處不應越？」佛言：「有五",
    "T24n1453_003:0468a24": "處。云何為五？一小界場；二現停水處；三苾芻",
    "T24n1453_003:0468a25": "界；四苾芻尼界；五二界中間。」「大德！若如是者",
    "T24n1453_003:0468a26": "有水之處得通結界不？」佛言：「若諸河間有橋",
    "T24n1453_003:0468a27": "梁者，得通結界，異此便非。」「大德！橋梁若破，",
    "T24n1453_003:0468a28": "得齊幾時不失界耶？」佛言：「得齊七日不作捨",
    "T24n1453_003:0468a29": "心，我當料理此橋。如不爾者，其界便失。」「大",
    "T24n1453_003:0468b01": "德！正結界時，其秉法者忽然身死，成結界不？」",
    "T24n1453_003:0468b02": "佛言：「不成，若稱界方相作羯磨者已秉多分，",
    "T24n1453_003:0468b03": "雖復命終得成結界。若稱相已羯磨少分，",
    "T24n1453_003:0468b04": "不成結界，應須更結。若苾芻尼界，准此應",
    "T24n1453_003:0468b05": "知。」「大德！頗有得一白、一羯磨、一秉事人，應",
    "T24n1453_003:0468b06": "四處作羯磨不？」佛言：「得四界各安三人。其",
    "T24n1453_003:0468b07": "秉法者，或以床席枮板等壓四界上，然後秉",
    "T24n1453_003:0468b08": "法。此之一人得應四界成其足數。若有五人，",
    "T24n1453_003:0468b09": "法事四界各安四人；十人事，四界各安九人；",
    "T24n1453_003:0468b10": "二十人事，四界各須十九人。但有如斯羯磨，",
    "T24n1453_003:0468b11": "以一秉法人應此四界，一切應秉。復有五種",
    "T24n1453_003:0468b12": "僧伽為秉羯磨者。何者為五？一者四人僧伽；",
    "T24n1453_003:0468b13": "二者五人僧伽；三者十人僧伽；四者二十人",
    "T24n1453_003:0468b14": "僧伽；五者過此。若住處有四人者，應作一",
    "T24n1453_003:0468b15": "切羯磨，唯除隨意、近圓、二十眾中出罪，餘皆",
    "T24n1453_003:0468b16": "得作。若住處有五人者，唯除中國近圓、二十",
    "T24n1453_003:0468b17": "眾中出罪，餘皆得作。若住處有十人僧伽者，",
    "T24n1453_003:0468b18": "唯除出罪，餘皆得作。若住處有二十僧伽及",
    "T24n1453_003:0468b19": "以過者，應秉一切羯磨，勿致疑惑。」若苾芻尼",
    "T24n1453_003:0468b20": "小界、大界及不失衣界，若解、若結，作法、非作",
    "T24n1453_003:0468b21": "法，方相限域與大苾芻法同，准彼應為故不",
    "T24n1453_003:0468b22": "重出。",
    "T24n1453_003:0468b23": "具壽鄔波離請世尊曰：「大德！說波羅底木叉",
    "T24n1453_003:0468b24": "戒經，總有幾種？」佛言：「有五種。云何為五？一",
    "T24n1453_003:0468b25": "者說序，餘以常聞告知(梵云褒灑陀者，褒灑是長養義，陀是清淨洗濯義，意",
    "T24n1453_003:0468b26": "欲令其半月半月憶所作罪，對無犯者說露其罪，冀改前愆。一則遮現在之更為，二則懲未來之慢法，為此咸須",
    "T24n1453_003:0468b27": "並集聽別解脫經，令善法而增茂，住持之本斯其上歟，豈同堂頭禮懺而已哉！此乃但是汎兼俗侶，斂麁",
    "T24n1453_003:0468b28": "相而標心。若據法徒、未足蠲其罪責。舊云布薩者，訛)。二者說序及四波羅市",
    "T24n1453_003:0468c01": "迦法竟，餘以常聞告知。三者說序乃至十三",
    "T24n1453_003:0468c02": "僧伽伐尸沙法竟，餘以常聞告知。四者說序",
    "T24n1453_003:0468c03": "乃至二不定法，餘以常聞告知。五者說序乃",
    "T24n1453_003:0468c04": "至終。」",
    "T24n1453_003:0468c05": "爾時世尊，於十五日褒灑陀時，於苾芻眾中",
    "T24n1453_003:0468c06": "就座而坐，告諸苾芻曰：「夜分已過，可為長",
    "T24n1453_003:0468c07": "淨。」于時有一苾芻從座而起，偏露右肩虔誠",
    "T24n1453_003:0468c08": "合掌，作如是語：「大德！於某房內有一苾芻，身",
    "T24n1453_003:0468c09": "有病苦，此欲如何？」佛言：「可應取彼欲淨。」時",
    "T24n1453_003:0468c10": "諸苾芻不知誰當合取？佛言：「一人取一、一",
    "T24n1453_003:0468c11": "人取二、一人取多，乃至但能於大眾中稱說",
    "T24n1453_003:0468c12": "其名，隨意多取。」佛言：「與欲淨人所有行法，",
    "T24n1453_003:0468c13": "我今當說。諸與欲淨苾芻先偏露右肩脫革",
    "T24n1453_003:0468c14": "屣，致敬已蹲踞合掌，作如是說：『具壽存念！",
    "T24n1453_003:0468c15": "今僧伽十四日為褒灑陀，我苾芻某甲亦十",
    "T24n1453_003:0468c16": "四日為褒灑陀。我某甲自陳遍淨無諸障法，",
    "T24n1453_003:0468c17": "為病患因緣故，彼如法僧事，我今與欲清",
    "T24n1453_003:0468c18": "淨。此所陳事，當為我說。』第二、第三亦如是",
    "T24n1453_003:0468c19": "說。」",
    "T24n1453_003:0468c20": "「大德！又復與欲淨苾芻有病不能起坐，以身",
    "T24n1453_003:0468c21": "表業而與欲淨，此得成不？」佛言：「斯成善與",
    "T24n1453_003:0468c22": "欲淨。以口表業與欲淨者善與欲淨。如其",
    "T24n1453_003:0468c23": "病人身表語表並不能者，諸有苾芻咸應總",
    "T24n1453_003:0468c24": "就病人處，或舁病人將入眾中。若不爾者，",
    "T24n1453_003:0468c25": "作法不成，得別住罪。」",
    "T24n1453_003:0468c26": "如世尊說：「諸取欲淨苾芻所有行法，我今當",
    "T24n1453_003:0468c27": "說。時此苾芻受欲淨已，不急走、不跳躑、不",
    "T24n1453_003:0468c28": "越坑、不在欄楯危嶮之處，於寺中閣道之",
    "T24n1453_003:0468c29": "上不應一步而蹈兩階、不躡兩梯桄、不向",
    "T24n1453_003:0469a01": "界外、不乘空、不睡眠、不入定。復有二種鄙",
    "T24n1453_003:0469a02": "事：一謂無慚，二謂嬾惰。如說波羅底木叉",
    "T24n1453_003:0469a03": "時，作如是語：『不來諸苾芻說欲及清淨。』其持",
    "T24n1453_003:0469a04": "欲淨者，應對比坐或就別人作如是說：『大德",
    "T24n1453_003:0469a05": "存念！於某房中苾芻某甲身嬰病苦，今僧伽",
    "T24n1453_003:0469a06": "十四日為褒灑陀，彼苾芻某甲亦十四日為",
    "T24n1453_003:0469a07": "褒灑陀，彼苾芻某甲自陳遍淨無諸障法，",
    "T24n1453_003:0469a08": "為病患因緣故，如法僧事與欲清淨。彼所陳",
    "T24n1453_003:0469a09": "事，我今具說。』若更有餘緣隨時稱說，若不爾",
    "T24n1453_003:0469a10": "者，作法不成，得別住罪。」具壽鄔波離請世",
    "T24n1453_003:0469a11": "尊曰：「大德！其持欲淨苾芻既受欲淨已便即",
    "T24n1453_003:0469a12": "命終，成持欲淨不？」佛言：「不成，應更取欲。」「大",
    "T24n1453_003:0469a13": "德！其持欲淨苾芻若自言：『我是求寂。』或云：",
    "T24n1453_003:0469a14": "『我是俗人。』或云：『是別住人。』此並成持欲淨不？」",
    "T24n1453_003:0469a15": "佛言：「不成持欲淨。」「若在路或至眾中，其持欲",
    "T24n1453_003:0469a16": "淨者忽然身死，成持欲淨不？」佛言：「不成，應",
    "T24n1453_003:0469a17": "更取欲。諸與欲淨苾芻授受之式，如是應知。",
    "T24n1453_003:0469a18": "於中別者，若於作褒灑陀，應云與欲清淨；若",
    "T24n1453_003:0469a19": "非褒灑陀，自餘羯磨等，但與其欲不須清淨，",
    "T24n1453_003:0469a20": "若二俱作，欲淨皆與。」",
    "T24n1453_003:0469a21": "具壽鄔波離請世尊曰：「大德！如有住處，唯一",
    "T24n1453_003:0469a22": "苾芻獨身居止，至長淨日，此欲如何？」佛言：",
    "T24n1453_003:0469a23": "「若至長淨時，於一閑靜處，以新瞿摩塗拭灑",
    "T24n1453_003:0469a24": "掃，敷座席鳴犍稚，作前方便竟，自誦少多",
    "T24n1453_003:0469a25": "經。次向高逈處，四顧觀望。若見有苾芻來，既",
    "T24n1453_003:0469a26": "慰問已，告言：『具壽！今日僧伽長淨，仁可共來",
    "T24n1453_003:0469a27": "一處為長淨事。』若無來者，時此苾芻應居本",
    "T24n1453_003:0469a28": "座，心念口言作如是說：『今十四日僧伽長淨，",
    "T24n1453_003:0469a29": "我苾芻某甲於十四日亦為長淨。我苾芻某",
    "T24n1453_003:0469b01": "甲於諸障法自陳遍淨，我今且為守持長",
    "T24n1453_003:0469b02": "淨，若於後時遇和合眾而為長淨，滿諸戒聚",
    "T24n1453_003:0469b03": "故。』第二、第三亦如是說。若一住處有二苾",
    "T24n1453_003:0469b04": "芻，至長淨時並悉同前次第作已，然須對",
    "T24n1453_003:0469b05": "首更互作法。若一住處有三苾芻，還復同前",
    "T24n1453_003:0469b06": "更互作法。若一住處滿四苾芻者，應可如法",
    "T24n1453_003:0469b07": "為長淨事，不合取欲淨。若一住處有五苾芻",
    "T24n1453_003:0469b08": "或復過此，應可如法廣為長淨。若有因緣，聽",
    "T24n1453_003:0469b09": "一人與欲淨。如十五日褒灑陀時，若苾芻憶",
    "T24n1453_003:0469b10": "所犯罪，應可共餘清淨苾芻如法悔除罪已，",
    "T24n1453_003:0469b11": "方為長淨。又十五日褒灑陀時，若苾芻於罪",
    "T24n1453_003:0469b12": "有疑，此苾芻應向解三藏苾芻處問，請除疑",
    "T24n1453_003:0469b13": "罪，如法說悔，方為長淨。又十五日褒灑陀時，",
    "T24n1453_003:0469b14": "若苾芻於其眾中憶所犯罪時，此苾芻應於",
    "T24n1453_003:0469b15": "其罪且心念守持，云：『今僧伽十五日為長淨，",
    "T24n1453_003:0469b16": "我苾芻某甲亦十五日為長淨。我苾芻某甲",
    "T24n1453_003:0469b17": "今於眾中憶所犯罪，我某甲於所犯罪自心",
    "T24n1453_003:0469b18": "守持，若僧伽長淨已後，對清淨苾芻我當如",
    "T24n1453_003:0469b19": "法說除其罪。』又十五日褒灑陀時，若苾芻",
    "T24n1453_003:0469b20": "在於眾中於所犯罪心懷疑惑時，此苾芻應",
    "T24n1453_003:0469b21": "於其罪且為心念守持，云：『今僧伽十五日為",
    "T24n1453_003:0469b22": "長淨，我苾芻某甲亦十五日為長淨，我某甲",
    "T24n1453_003:0469b23": "憶所犯罪，心有疑惑。我某甲於此疑罪自",
    "T24n1453_003:0469b24": "心守持，僧伽長淨已後，向解三藏苾芻處",
    "T24n1453_003:0469b25": "問請決疑罪，我當如法悔除。』若說別解脫戒",
    "T24n1453_003:0469b26": "經，苾芻在於座上憶所犯罪，及已疑罪，同前",
    "T24n1453_003:0469b27": "次第自心念守持，後對清淨苾芻，當如法說",
    "T24n1453_003:0469b28": "罪。」",
    "T24n1453_003:0469b29": "根本說一切有部百一羯磨卷第三"
}