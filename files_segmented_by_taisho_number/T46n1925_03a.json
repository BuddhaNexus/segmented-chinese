{
    "T46n1925_03a:0685b04": "folio_3a 法界次第初門卷下之上",
    "T46n1925_03a:0685b06": "陳隋國師智者大師撰",
    "T46n1925_03a:0685b07": "41 四弘誓願初門四弘誓願初門第四十一",
    "T46n1925_03a:0685b08": "一未度者令度　二未解者令解　三未安",
    "T46n1925_03a:0685b09": "者令安　四未涅槃者令得涅槃",
    "T46n1925_03a:0685b10": "次十二因緣。而辯四弘誓願者。上二卷所出",
    "T46n1925_03a:0685b11": "法門。或是凡夫共法。或與二乘同有。並未明",
    "T46n1925_03a:0685b12": "菩薩諸佛不共之道。故今此一卷。略出二十",
    "T46n1925_03a:0685b13": "科法門。皆是別明菩薩所行。諸佛證法。故從",
    "T46n1925_03a:0685b14": "弘誓而辯也。所以凡夫二乘法中。雖有慈",
    "T46n1925_03a:0685b15": "悲。而並無弘誓之德者。若凡夫人。既不識四",
    "T46n1925_03a:0685b16": "諦十二因緣。雖修慈悲。止是為大福德。生",
    "T46n1925_03a:0685b17": "梵天中。受梵王果報。此於眾生。無出世利益。",
    "T46n1925_03a:0685b18": "豈能因慈悲。樹立弘誓之功。若是二乘。雖知",
    "T46n1925_03a:0685b19": "四諦十二因緣。所修慈悲。但為自調。其心欲",
    "T46n1925_03a:0685b20": "於一世盡苦。獨入無餘。既不能久處生死。荷",
    "T46n1925_03a:0685b21": "負一切。豈能因慈悲。而起弘誓之德。今菩薩",
    "T46n1925_03a:0685b22": "善達四諦十二因緣。憐愍一切。同於子想。故",
    "T46n1925_03a:0685b23": "能為眾生。久處生死。發心荷負一切。共入涅",
    "T46n1925_03a:0685b24": "槃。是以必須大誓莊嚴。要心不退也。此四通",
    "T46n1925_03a:0685b25": "言弘誓願者。廣普之緣。謂之為弘。自制其心",
    "T46n1925_03a:0685b26": "名之曰誓。志求滿足。故云願也。菩薩摩訶薩。",
    "T46n1925_03a:0685b27": "以慈悲緣四真諦。運懷曠闊。自要其心志令",
    "T46n1925_03a:0685b28": "一切眾生。同證四真實究竟之道。故云四弘",
    "T46n1925_03a:0685b29": "誓願也。菩薩若以諸法實相之慧。發此四願。",
    "T46n1925_03a:0685c01": "即是發菩提心。萬行之本。靈覺之源。是以一",
    "T46n1925_03a:0685c02": "切大士。由斯弘誓。曩劫修因。十方大聖。緣",
    "T46n1925_03a:0685c03": "此四願常處生死。廣度眾生而不永滅。今明",
    "T46n1925_03a:0685c04": "不共之法。先從弘誓為始。意在此也。",
    "T46n1925_03a:0685c05": "一未度者令度　此弘誓緣苦諦而起。故纓",
    "T46n1925_03a:0685c06": "絡經云。未度苦諦。令度苦諦。今明苦者即是",
    "T46n1925_03a:0685c07": "生死也。生死有二種。一分段生死。謂六道眾",
    "T46n1925_03a:0685c08": "生。所稟陰入界身。果報既麁。有形質分段之",
    "T46n1925_03a:0685c09": "成壞也。二變易生死。謂羅漢辟支。及大力菩",
    "T46n1925_03a:0685c10": "薩。三種意生身。雖無分段麁報。猶有細微因",
    "T46n1925_03a:0685c11": "轉果移。變易生滅之所遷也。若一切未度二",
    "T46n1925_03a:0685c12": "種生死苦者菩薩發心。願令得度故云未度",
    "T46n1925_03a:0685c13": "者令度。",
    "T46n1925_03a:0685c14": "二未解者令解　此弘誓緣集諦而起。故纓",
    "T46n1925_03a:0685c15": "絡經云。未解集諦。令解集諦。今明集者。即是",
    "T46n1925_03a:0685c16": "煩惱潤業。能招聚生死。煩惱潤業有二種。一",
    "T46n1925_03a:0685c17": "四住地煩惱。潤分段生死業。能招集分段生",
    "T46n1925_03a:0685c18": "死苦果也。二無明住地煩惱。潤變易生死業。",
    "T46n1925_03a:0685c19": "能招聚變易生死苦果也。若一切未解此二",
    "T46n1925_03a:0685c20": "種集者。菩薩發心。願令得解。故云未解者令",
    "T46n1925_03a:0685c21": "解。",
    "T46n1925_03a:0685c22": "三未安者令安　此弘誓緣道諦而起。故纓",
    "T46n1925_03a:0685c23": "絡經云。未安道諦。令安道諦。今明即是能",
    "T46n1925_03a:0685c24": "通涅槃之正助道也。有二種正助道。一偏緣",
    "T46n1925_03a:0685c25": "真諦。修正助道。此道但得至小乘盡苦涅",
    "T46n1925_03a:0685c26": "槃。二正緣中道實相。修正助道。此道能到",
    "T46n1925_03a:0685c27": "大乘大般涅槃若一切未安此二種道者。菩薩",
    "T46n1925_03a:0685c28": "發心。願令得安。故云未安道者令安也。",
    "T46n1925_03a:0685c29": "四未涅槃者令得涅槃　此弘誓緣滅諦而起。",
    "T46n1925_03a:0686a01": "故纓絡經云。未得滅諦。令得滅諦。今明滅",
    "T46n1925_03a:0686a02": "諦者。即是業煩惱滅。生死苦果滅也。有二",
    "T46n1925_03a:0686a03": "種業煩惱生死。一分段生死業。四住地煩惱。",
    "T46n1925_03a:0686a04": "滅。則分段生死苦果滅。即二乘所得滅諦也。",
    "T46n1925_03a:0686a05": "二變易生死業。無明住地煩惱滅。即變易生",
    "T46n1925_03a:0686a06": "死苦果滅。諸佛及大菩薩所得。不共究竟滅",
    "T46n1925_03a:0686a07": "諦也。若一切未得此二種滅諦者。菩薩發心。",
    "T46n1925_03a:0686a08": "願令得滅。故云未得涅槃者令得涅槃。今四",
    "T46n1925_03a:0686a09": "種弘誓所緣四諦。與前聲聞中明四諦。有半",
    "T46n1925_03a:0686a10": "滿異。前但明半字有作四聖諦。今明滿字無",
    "T46n1925_03a:0686a11": "作四聖諦。所以二種四聖諦合明者菩薩之",
    "T46n1925_03a:0686a12": "道。教門不同。若是三藏教通教。所明弘誓。但",
    "T46n1925_03a:0686a13": "緣有作四聖諦而起。若是別教圓教。所明弘",
    "T46n1925_03a:0686a14": "誓。通緣有作無作二種四聖諦而起。故約弘",
    "T46n1925_03a:0686a15": "誓分別四諦。半滿異於前也。",
    "T46n1925_03a:0686a16": "42 六波羅蜜初門六波羅蜜初門第四十二",
    "T46n1925_03a:0686a17": "一檀波羅蜜　二尸羅波羅蜜　三羼提波",
    "T46n1925_03a:0686a18": "羅蜜　四毘梨耶波羅蜜　五禪波羅蜜",
    "T46n1925_03a:0686a19": "　六般若波羅蜜",
    "T46n1925_03a:0686a20": "次四弘誓願。而辯六波羅蜜者。菩薩之道。",
    "T46n1925_03a:0686a21": "願行相扶。既發大願。必須修行。今六波羅蜜。",
    "T46n1925_03a:0686a22": "即是菩薩正行之本。是以法華經云。為求菩",
    "T46n1925_03a:0686a23": "薩道者。說應六波羅蜜。故次弘誓而辯之",
    "T46n1925_03a:0686a24": "也。檀尸乃至般若。並是外國語。至下別釋中",
    "T46n1925_03a:0686a25": "當各翻名。此六通云波羅蜜者。並是西土之",
    "T46n1925_03a:0686a26": "言。秦翻經論多不同。今略出三翻。或翻云事",
    "T46n1925_03a:0686a27": "究竟。或翻云到彼岸。或翻云度無極。菩薩修",
    "T46n1925_03a:0686a28": "此六法。能究竟通別二種因果。一切自行化",
    "T46n1925_03a:0686a29": "他之事。故云事究竟。乘此六法。能從二種生",
    "T46n1925_03a:0686b01": "死此岸。到二種涅槃彼岸。謂之到彼岸。因此",
    "T46n1925_03a:0686b02": "六法。能度通別二種事理。諸法之曠遠。故云",
    "T46n1925_03a:0686b03": "度無極也。若依別釋。三翻各有所主。若依通",
    "T46n1925_03a:0686b04": "解。則三翻雖異意。同無別也。",
    "T46n1925_03a:0686b05": "一檀波羅蜜　檀那。秦言布施。若內有信心。",
    "T46n1925_03a:0686b06": "外有福田。有財物。三事和合時。心生捨法。能",
    "T46n1925_03a:0686b07": "破慳貪。是為檀。布施者。有二種。一者財施。",
    "T46n1925_03a:0686b08": "二者法施。財施者。所謂飲食衣服田宅六畜",
    "T46n1925_03a:0686b09": "奴婢珍寶。一切己之所有。資身之具。及妻子",
    "T46n1925_03a:0686b10": "乃至身命。屬他為他財物。故云捨身。猶屬財",
    "T46n1925_03a:0686b11": "施。隨有所須者。悉能施與。皆名財物也。法",
    "T46n1925_03a:0686b12": "施者。若從諸佛及善知識。聞說世間出世間",
    "T46n1925_03a:0686b13": "善法。若從經論中聞。若自以觀行故知。以清",
    "T46n1925_03a:0686b14": "淨心為人演說。皆名法施。菩薩以質直清淨",
    "T46n1925_03a:0686b15": "心行此二種施。故名為檀。波羅蜜者。翻名如",
    "T46n1925_03a:0686b16": "前。若菩薩於檀中。能具修五種心者。是時布",
    "T46n1925_03a:0686b17": "施。名波羅蜜。何等五。一者知施實相。二者",
    "T46n1925_03a:0686b18": "起慈悲心。三者發願。四者迴向。五者具足方",
    "T46n1925_03a:0686b19": "便。一云何名知施實相。若布施時。施人受人。",
    "T46n1925_03a:0686b20": "及財物三事。皆空不可得。入實相正觀。以無",
    "T46n1925_03a:0686b21": "所捨法。而隨他有所須者。能捨不悋。是為知",
    "T46n1925_03a:0686b22": "施實相。二云何名起慈悲心。若菩薩雖知布",
    "T46n1925_03a:0686b23": "施實相。無所有而起大慈大悲。欲因此施與",
    "T46n1925_03a:0686b24": "一切樂拔一切苦。是為起慈悲心。三云何名",
    "T46n1925_03a:0686b25": "發願。施時願因此施。得無上佛果。不求凡夫",
    "T46n1925_03a:0686b26": "三乘果報。是為發願。四者云何名迴向。隨",
    "T46n1925_03a:0686b27": "所施時。迴此施功德向薩婆若。及施一切眾",
    "T46n1925_03a:0686b28": "生。是為迴向。五云何名具足方便。所謂能於",
    "T46n1925_03a:0686b29": "布施一法。旋轉通達一切佛法。遍修諸行。是",
    "T46n1925_03a:0686c01": "為具足方便。菩薩若能具足此五心者。是時",
    "T46n1925_03a:0686c02": "隨有所施。因中說果。亦名事究竟。亦名到彼",
    "T46n1925_03a:0686c03": "岸。亦名度無極也。是以菩薩所行布施者。",
    "T46n1925_03a:0686c04": "名為行檀波羅蜜。若至無上菩提佛果。方是",
    "T46n1925_03a:0686c05": "檀波羅蜜。具足成就。",
    "T46n1925_03a:0686c06": "二尸羅波羅蜜　尸羅。秦言好善。好行善",
    "T46n1925_03a:0686c07": "道。不自放逸。是名尸羅。或受戒行善。或不受",
    "T46n1925_03a:0686c08": "戒行善。皆名尸羅。尸羅略說。有二種。一者在",
    "T46n1925_03a:0686c09": "家尸羅。二者出家尸羅。在家尸羅者。所謂",
    "T46n1925_03a:0686c10": "三歸五戒八齋戒也。二出家尸羅。所謂出",
    "T46n1925_03a:0686c11": "家。沙彌沙彌尼十戒。式叉摩那尼六法戒。大",
    "T46n1925_03a:0686c12": "比丘比丘尼具足戒。乃至三千威儀。八萬律",
    "T46n1925_03a:0686c13": "行。若菩薩十重四十八輕。則通在家出家共",
    "T46n1925_03a:0686c14": "戒也。若菩薩以質直清淨心。持如是等戒。皆",
    "T46n1925_03a:0686c15": "名尸羅。波羅蜜者。翻名如前。若菩薩住二種",
    "T46n1925_03a:0686c16": "尸羅中。能具足修行。五種心者。是時尸羅名",
    "T46n1925_03a:0686c17": "波羅蜜。何等為五。一知尸羅實相。罪不可得。",
    "T46n1925_03a:0686c18": "而好行善道。不自放逸。餘四類如檀中分別。",
    "T46n1925_03a:0686c19": "菩薩若能具修。此五心者。隨所持戒行善。因",
    "T46n1925_03a:0686c20": "中說果。皆具三義。是以菩薩持戒。名為行尸",
    "T46n1925_03a:0686c21": "羅波羅蜜。若至無上菩提佛果。方是尸羅波",
    "T46n1925_03a:0686c22": "羅蜜。具足成就也。",
    "T46n1925_03a:0686c23": "三羼提波羅蜜　羼提。秦言忍辱。內心能安",
    "T46n1925_03a:0686c24": "忍外所辱境。故名忍辱。忍辱有二種。一者生",
    "T46n1925_03a:0686c25": "忍。二者法忍。云何名生忍。生忍有二種。一於",
    "T46n1925_03a:0686c26": "恭敬供養中。能忍不著。不生憍逸。二於瞋罵",
    "T46n1925_03a:0686c27": "打害中。能忍不生瞋恨怨惱。是為生忍。云",
    "T46n1925_03a:0686c28": "何法忍。法忍有二種。一者非心法。謂寒熱",
    "T46n1925_03a:0686c29": "風雨饑渴老病死等。二心法。謂瞋恚憂愁疑",
    "T46n1925_03a:0687a01": "婬欲憍慢諸邪見等。菩薩於此二法。能忍不",
    "T46n1925_03a:0687a02": "動。是名法忍。菩薩以質直清淨心。修此二忍。",
    "T46n1925_03a:0687a03": "為羼提。波羅蜜者。翻名如前。若菩薩住羼",
    "T46n1925_03a:0687a04": "提中。能具修五種心。是時羼提。名波羅蜜。何",
    "T46n1925_03a:0687a05": "等為五。一知忍實相。雖不得能忍之心所辱",
    "T46n1925_03a:0687a06": "之事。而隨對生法二種所辱之境。心能安忍",
    "T46n1925_03a:0687a07": "不動餘四心類如檀中分別。菩薩若能具足。",
    "T46n1925_03a:0687a08": "修此五種心隨所忍事。因中說果。皆具三義。",
    "T46n1925_03a:0687a09": "是以菩薩修忍。名為行羼提波羅蜜。若至無",
    "T46n1925_03a:0687a10": "上菩提佛果。方是羼提波羅蜜。具足成就。",
    "T46n1925_03a:0687a11": "四毘梨耶波羅蜜　毘梨耶。秦言精進。欲樂",
    "T46n1925_03a:0687a12": "勤行善法。不自放逸。謂之精進。精進有二種。",
    "T46n1925_03a:0687a13": "一者身精進。二者心精進。若身勤修善法。行",
    "T46n1925_03a:0687a14": "道禮誦講說勸助開化。是為身精進。若心勤",
    "T46n1925_03a:0687a15": "行善道。心心相續。是為心精進。復次勤修施",
    "T46n1925_03a:0687a16": "戒善法。是為身精進。勤修忍辱禪定智慧。是",
    "T46n1925_03a:0687a17": "為心精進。如是等種種分別。身心精進之相",
    "T46n1925_03a:0687a18": "不同。今不具辯。若菩薩以質直清淨心。修",
    "T46n1925_03a:0687a19": "是二種精進。故名為毘梨耶。波羅蜜者。翻名",
    "T46n1925_03a:0687a20": "如前。若菩薩能於精進。具足修五種心者。是",
    "T46n1925_03a:0687a21": "時毘梨耶。名波羅蜜。何等為五。一者菩薩知",
    "T46n1925_03a:0687a22": "精進實相。身心雖不可得而能勤修一切善",
    "T46n1925_03a:0687a23": "法。餘四心類如檀中分別。菩薩若能於精進",
    "T46n1925_03a:0687a24": "中。具此五心者。隨所勤修善法。因中說果。",
    "T46n1925_03a:0687a25": "皆具三義。是以菩薩精進。名為行毘梨耶波",
    "T46n1925_03a:0687a26": "羅蜜。若至無上菩提佛果。方是毘梨耶波羅",
    "T46n1925_03a:0687a27": "蜜具足。成就。",
    "T46n1925_03a:0687a28": "五禪波羅蜜　禪秦言思惟修。一切攝心繫",
    "T46n1925_03a:0687a29": "念。學諸三昧。皆名思惟修也。禪有二種。一者",
    "T46n1925_03a:0687b01": "世間禪。二者出世間禪。世間禪者。謂根本四",
    "T46n1925_03a:0687b02": "禪。四無量心。四無色定。即是凡夫所行禪。出",
    "T46n1925_03a:0687b03": "世間禪。復有二種。一出世間禪。二出世間上",
    "T46n1925_03a:0687b04": "上禪。出世間禪者。謂六妙門。十六特勝。通",
    "T46n1925_03a:0687b05": "明九想八念十想八背捨八勝處。十一切處",
    "T46n1925_03a:0687b06": "練禪。十四變化願智頂禪。無諍三昧。三三昧",
    "T46n1925_03a:0687b07": "師子奮迅超越三昧。乃至三明六通如是等",
    "T46n1925_03a:0687b08": "禪。皆是出世間禪。亦名二乘共禪。二出世間",
    "T46n1925_03a:0687b09": "上上禪者。謂自性等。九種大禪。首楞嚴等。百",
    "T46n1925_03a:0687b10": "八三昧。諸佛不動等。百二十三昧。皆出世間",
    "T46n1925_03a:0687b11": "上上禪。亦名不共禪。不與凡夫二乘共也。若",
    "T46n1925_03a:0687b12": "菩薩以質直清淨心。修如是等禪。名之為禪。",
    "T46n1925_03a:0687b13": "波羅蜜者。翻名如前。若菩薩能於諸禪中。具",
    "T46n1925_03a:0687b14": "修五種心者。是時禪定名波羅蜜。何等為五。",
    "T46n1925_03a:0687b15": "一者知禪實相。不亂不味。而能遍修諸禪。餘",
    "T46n1925_03a:0687b16": "四心類如檀中分別。菩薩若能如是於所得",
    "T46n1925_03a:0687b17": "禪中。具修此五心者隨所入禪。因中說果。皆",
    "T46n1925_03a:0687b18": "具三義。是以菩薩所修禪定。皆名行禪波羅",
    "T46n1925_03a:0687b19": "蜜。若至無上菩提佛果。方是禪波羅蜜。具足",
    "T46n1925_03a:0687b20": "成就也。",
    "T46n1925_03a:0687b21": "六般若波羅蜜　般若。秦言智慧。照了一切",
    "T46n1925_03a:0687b22": "諸法。皆不可得。而能通達一切無礙。名為智",
    "T46n1925_03a:0687b23": "慧。智慧有三種。一者聲聞智慧。二者辟支佛",
    "T46n1925_03a:0687b24": "智慧。三者佛智慧。一求聲聞智慧有三種。學",
    "T46n1925_03a:0687b25": "無學非學非無學。非學非無學智慧者。如乾",
    "T46n1925_03a:0687b26": "慧地。不淨觀。安那般那。欲界繫四念處。暖",
    "T46n1925_03a:0687b27": "法頂法忍法世第一法等。學智者。苦法忍",
    "T46n1925_03a:0687b28": "慧。乃至阿羅漢。第九無間中。金剛三昧慧。",
    "T46n1925_03a:0687b29": "無學智者。阿羅漢第九解脫智。從是已後。",
    "T46n1925_03a:0687c01": "一切無學。如盡智無生智等。是為聲聞智",
    "T46n1925_03a:0687c02": "慧。求辟支佛道智慧亦如是。但以是人無漏",
    "T46n1925_03a:0687c03": "善根純熟。雖生無佛之世。不從他聞。自然覺",
    "T46n1925_03a:0687c04": "悟得禪定。三界漏盡。所得三明六通等功德。",
    "T46n1925_03a:0687c05": "小勝聲聞。是為辟支佛智慧。又以觀十二因",
    "T46n1925_03a:0687c06": "緣。智慧深利。能侵除習氣。勝於聲聞。從四諦",
    "T46n1925_03a:0687c07": "觀門斷結。此為異也。求佛道智慧者。菩薩從",
    "T46n1925_03a:0687c08": "初發心已來。行六波羅蜜。破魔軍眾及諸煩",
    "T46n1925_03a:0687c09": "惱。得一切智成佛道乃至入無餘涅槃。隨本",
    "T46n1925_03a:0687c10": "願力。從是中間。所有智慧。總相別相。一切盡",
    "T46n1925_03a:0687c11": "知。是為佛智。若菩薩以質直清淨心。修此三",
    "T46n1925_03a:0687c12": "種智慧。故名為般若。波羅蜜者。翻名如前。",
    "T46n1925_03a:0687c13": "若菩薩隨所修智慧中。能具足五種心者。是",
    "T46n1925_03a:0687c14": "時般若。名波羅蜜也。何等為五。一者了知智",
    "T46n1925_03a:0687c15": "慧實相。非境非智。心無所得。而能遍學三乘",
    "T46n1925_03a:0687c16": "智慧。及一切世間知見。餘四心類。如檀中分",
    "T46n1925_03a:0687c17": "別。菩薩能如是。於所修智慧中。具此五心者。",
    "T46n1925_03a:0687c18": "隨所得智慧。因中說果。皆具三義。是以菩薩",
    "T46n1925_03a:0687c19": "所修智慧。皆名行般若波羅蜜。若至無上菩",
    "T46n1925_03a:0687c20": "提佛果。方是般若波羅蜜。具足成就也。",
    "T46n1925_03a:0687c21": "43 四依初門四依初門第四十三",
    "T46n1925_03a:0687c22": "一依法不依人　二依了義經不依不了義",
    "T46n1925_03a:0687c23": "經　三依義不依語　四依智不依識",
    "T46n1925_03a:0687c24": "次六波羅蜜。而辯四依者。菩薩既欲學六波",
    "T46n1925_03a:0687c25": "羅蜜之正行。而行不孤立。必有所依。而得成",
    "T46n1925_03a:0687c26": "就。依憑若正。則具正行。能至菩提。依憑若",
    "T46n1925_03a:0687c27": "邪。則墮邪道。故次六度。而明四依也。此四通",
    "T46n1925_03a:0687c28": "名依者。依憑也。依憑此四法。能成諸波羅蜜",
    "T46n1925_03a:0687c29": "萬行之因。滿足菩提佛果。故云依也。",
    "T46n1925_03a:0688a01": "一依法。不依人　依法者。實相及一切隨順",
    "T46n1925_03a:0688a02": "實相善法。通名為法。亦名法身。若依實相法",
    "T46n1925_03a:0688a03": "身。而修諸波羅蜜。萬行功德。皆悉具足。一切",
    "T46n1925_03a:0688a04": "清淨。能至菩提。故云依法。不依人者。人是攬",
    "T46n1925_03a:0688a05": "五陰所成。假名相好之身。若依相好之身。而",
    "T46n1925_03a:0688a06": "修諸波羅蜜。萬行功德。則皆墮顛倒。終不得",
    "T46n1925_03a:0688a07": "見真實法身。故云不依人也。所以者何。如涅",
    "T46n1925_03a:0688a08": "槃說。魔王波旬。尚能作佛。況不能作四依之",
    "T46n1925_03a:0688a09": "人。是故雖是凡夫。若所說行。與實相相應。則",
    "T46n1925_03a:0688a10": "可依信。雖現佛身相好。若所說行。乖實相",
    "T46n1925_03a:0688a11": "法者。則不應依。況餘人也。",
    "T46n1925_03a:0688a12": "二依了義經。不依不了義經　依了義經者。",
    "T46n1925_03a:0688a13": "謂諸大乘方等十二部經中。皆明中道佛性。",
    "T46n1925_03a:0688a14": "實相如如之理。若依此教。而修諸波羅蜜。萬",
    "T46n1925_03a:0688a15": "行功德。則心與中道相應。能見佛性如來藏",
    "T46n1925_03a:0688a16": "理。故云依了義經。不依不了義經者。所謂",
    "T46n1925_03a:0688a17": "聲聞所應行。九部中不修中道。佛性如來藏",
    "T46n1925_03a:0688a18": "理。若依此教。而修諸波羅蜜。萬行功德。則",
    "T46n1925_03a:0688a19": "隨二邊。不見佛性如來藏理。故云不依不了",
    "T46n1925_03a:0688a20": "義經也。",
    "T46n1925_03a:0688a21": "三依義。不依語　依義者。義是中道第一義",
    "T46n1925_03a:0688a22": "諦。若依中道第一義諦。而修諸波羅蜜。萬行",
    "T46n1925_03a:0688a23": "功德。則言語道斷。心行處滅。破諸顛倒。心心",
    "T46n1925_03a:0688a24": "寂滅。自然流入無量禪定。故云依義。不依語",
    "T46n1925_03a:0688a25": "者。語是世間語。文字章句。虛誑無實。乃至二",
    "T46n1925_03a:0688a26": "乘所見。真諦涅槃。亦有文字。故法華經。以化",
    "T46n1925_03a:0688a27": "城喻。若依如是文字言語。而修諸波羅蜜。萬",
    "T46n1925_03a:0688a28": "行功德。則增長諍訟。妄想煩惱。或墮二乘之",
    "T46n1925_03a:0688a29": "地。不到大乘大般涅槃。故云不依語也。",
    "T46n1925_03a:0688b01": "四依智。不依識　依智者。照了之心。名之為",
    "T46n1925_03a:0688b02": "智。若於正觀智慧心無所著。而修諸波羅蜜。",
    "T46n1925_03a:0688b03": "萬行功德。則能破散五住煩惱及無邊生死",
    "T46n1925_03a:0688b04": "之業。必獲大乘涅槃常樂我淨。故云依智。不",
    "T46n1925_03a:0688b05": "依識者。妄想之心。名之為識。若依妄識。而修",
    "T46n1925_03a:0688b06": "諸波羅蜜。萬行功德。則搆集五住煩惱二邊",
    "T46n1925_03a:0688b07": "生死之業。是以流轉無際。眾苦不息。故云不",
    "T46n1925_03a:0688b08": "依識。",
    "T46n1925_03a:0688b09": "44 九種大禪初門九種大禪初門第四十四",
    "T46n1925_03a:0688b10": "一自性禪　二一切禪　三難禪　四一切",
    "T46n1925_03a:0688b11": "門禪　五善人禪　六一切行禪　七除煩",
    "T46n1925_03a:0688b12": "惱禪　八此世他世禪　九清淨淨禪",
    "T46n1925_03a:0688b13": "次四依而辯九種禪者。菩薩既得正依憑處。",
    "T46n1925_03a:0688b14": "則能進修深廣之大行也。至論深廣之內行。",
    "T46n1925_03a:0688b15": "莫若禪定。故大智度論云。禪最大如王。言禪",
    "T46n1925_03a:0688b16": "則一切皆攝。所謂若諸菩薩成道。起轉法輪",
    "T46n1925_03a:0688b17": "入涅槃。所有勝妙功德。悉在禪中。今明別觀。",
    "T46n1925_03a:0688b18": "菩薩成道。起轉法輪入涅槃。勝妙功德。思惟",
    "T46n1925_03a:0688b19": "修法。並在九種禪中。故次四依而辯也。此",
    "T46n1925_03a:0688b20": "九種禪。纓絡經中。雖有其意。而不列名。解",
    "T46n1925_03a:0688b21": "釋彌勒菩薩造地持處。明六波羅蜜。方乃辯",
    "T46n1925_03a:0688b22": "出九種相。並是菩薩不共之禪。從自性禪乃",
    "T46n1925_03a:0688b23": "至清淨。不與二乘人共。今為明菩薩不共次",
    "T46n1925_03a:0688b24": "第。深廣內行。思惟修法。於六波羅蜜中。的別",
    "T46n1925_03a:0688b25": "出此九種大禪。此九通名禪者。翻釋名同",
    "T46n1925_03a:0688b26": "前。是則名同。而法相有別。",
    "T46n1925_03a:0688b27": "一自性禪　云何名自性禪。於菩薩藏聞思",
    "T46n1925_03a:0688b28": "前。行世間出世間善。一心安住。或止分或觀",
    "T46n1925_03a:0688b29": "分。或此二同類。或俱分。是自性禪。",
    "T46n1925_03a:0688c01": "二一切禪　云何名菩薩一切禪。略說二種。",
    "T46n1925_03a:0688c02": "一者世間。二者出世間。又隨其所應。各有三",
    "T46n1925_03a:0688c03": "種。一者現法樂住禪。二者出生三昧功德禪。",
    "T46n1925_03a:0688c04": "三者利益眾生禪。菩薩禪定。離一切妄想。身",
    "T46n1925_03a:0688c05": "心止息。第一寂滅。自舉心息。捨離味著及一",
    "T46n1925_03a:0688c06": "切想。是名現法樂住禪。菩薩禪定。出生種種",
    "T46n1925_03a:0688c07": "不可思議。無量無邊。十力種性。所攝三昧。彼",
    "T46n1925_03a:0688c08": "諸三昧。一切聲聞。辟支佛。不知其名。況復能",
    "T46n1925_03a:0688c09": "知。起及所出生二乘解脫除。入一切無礙慧",
    "T46n1925_03a:0688c10": "無諍願智。勝妙功德。是名菩薩出生三昧功",
    "T46n1925_03a:0688c11": "德禪。利益眾生禪者。十一種如前釋。菩薩",
    "T46n1925_03a:0688c12": "依布施眾生。所作以義饒益。皆與同事。為除",
    "T46n1925_03a:0688c13": "眾苦。知所應說。知恩報恩。護諸恐怖。諸難",
    "T46n1925_03a:0688c14": "憂苦。能為開解。資生不具。給施所須。如法",
    "T46n1925_03a:0688c15": "畜眾。善能隨順。見實功德。歡喜讚歎。等心折",
    "T46n1925_03a:0688c16": "伏。神力恐怖。或令歡喜。是名略說一切禪。無",
    "T46n1925_03a:0688c17": "餘無上。",
    "T46n1925_03a:0688c18": "三難禪　云何菩薩難禪。略說三種。菩薩久",
    "T46n1925_03a:0688c19": "習勝妙禪定。於諸三昧。心得自在。哀愍眾",
    "T46n1925_03a:0688c20": "生。欲令成熟。捨第一禪樂而生欲界。是名",
    "T46n1925_03a:0688c21": "菩薩第一難禪。菩薩依禪。出生無量無數。不",
    "T46n1925_03a:0688c22": "可思議。諸深三昧。出過一切聲聞辟支佛上。",
    "T46n1925_03a:0688c23": "是名第二難禪。菩薩依禪。得無上菩提。是名",
    "T46n1925_03a:0688c24": "第三難禪也。",
    "T46n1925_03a:0688c25": "四一切門禪　云何菩薩一切門禪。略說四",
    "T46n1925_03a:0688c26": "種。一者有覺有觀俱禪。二者喜俱禪。三者樂",
    "T46n1925_03a:0688c27": "俱禪。四者捨俱禪。",
    "T46n1925_03a:0688c28": "五善人禪　云何菩薩善人禪。略說五種。一",
    "T46n1925_03a:0688c29": "者不味著。二者慈心俱。三者悲心俱。四者喜",
    "T46n1925_03a:0689a01": "心俱。五者捨心俱。",
    "T46n1925_03a:0689a02": "六一切行禪　云何菩薩一切行禪。謂六種",
    "T46n1925_03a:0689a03": "七種。略說十三種。善禪。無記化化禪。止分觀",
    "T46n1925_03a:0689a04": "分自他利正念禪。出生神通力功德禪。名緣",
    "T46n1925_03a:0689a05": "義緣止相緣舉相緣捨相緣現法樂住第一義",
    "T46n1925_03a:0689a06": "禪。是十三種菩薩一切行禪也。",
    "T46n1925_03a:0689a07": "七除惱禪　云何菩薩除惱禪。略說八種。一",
    "T46n1925_03a:0689a08": "者菩薩入定。除諸苦患毒害霜雹熱病鬼。是",
    "T46n1925_03a:0689a09": "名呪術所依禪。二者菩薩入定。能除四大所",
    "T46n1925_03a:0689a10": "起眾病。是名除病禪。三者菩薩入定。興致甘",
    "T46n1925_03a:0689a11": "雨。能消災旱。救諸饑饉。是名雲雨禪。四者菩",
    "T46n1925_03a:0689a12": "薩入定。濟諸恐難。一切水陸。人非人怖。是名",
    "T46n1925_03a:0689a13": "等度禪。五者菩薩入定。能以飲食。饒益曠野",
    "T46n1925_03a:0689a14": "饑渴眾生。是名饒益禪。六者菩薩入定。能以",
    "T46n1925_03a:0689a15": "財物。調伏眾生。是名調伏禪。七者菩薩入定。",
    "T46n1925_03a:0689a16": "覺諸迷醉迷十方者等開覺之。是名開覺禪。",
    "T46n1925_03a:0689a17": "八者菩薩入定。眾生所作。悉令成就是名等",
    "T46n1925_03a:0689a18": "作禪。",
    "T46n1925_03a:0689a19": "八此世他世樂禪　略說九種。一者神足變",
    "T46n1925_03a:0689a20": "現調伏眾生禪。二者隨說調伏眾生禪。三者",
    "T46n1925_03a:0689a21": "教誡變現調伏眾生禪。四者為惡眾生示惡",
    "T46n1925_03a:0689a22": "趣禪。五者失辯眾生以辯饒益禪。六者失念",
    "T46n1925_03a:0689a23": "眾生以念饒益禪。七者造不顛倒。論微妙讚",
    "T46n1925_03a:0689a24": "頌摩得勒伽。為令正法久住世禪。八者世間",
    "T46n1925_03a:0689a25": "技術義。饒益攝取眾生。所謂書數算計。資生",
    "T46n1925_03a:0689a26": "方便法。如是等種種眾具禪。九者暫息惡趣",
    "T46n1925_03a:0689a27": "放光。明禪。",
    "T46n1925_03a:0689a28": "九清淨淨禪　云何菩薩清淨淨禪。略說十",
    "T46n1925_03a:0689a29": "種。一者世間清淨淨。不味不染污禪。二者出",
    "T46n1925_03a:0689b01": "世間清淨淨禪。三者方便清淨淨禪。四者得",
    "T46n1925_03a:0689b02": "根本清淨淨禪。五者得根本上勝進清淨淨",
    "T46n1925_03a:0689b03": "禪。六者住起力清淨淨禪。七者捨復入力清",
    "T46n1925_03a:0689b04": "淨淨禪。八者神通所作力清淨淨禪。九者離",
    "T46n1925_03a:0689b05": "一切見清淨淨禪。十者煩惱智障斷清淨淨",
    "T46n1925_03a:0689b06": "禪。如是菩薩無量禪。得大菩提果菩薩依是。",
    "T46n1925_03a:0689b07": "得阿耨多羅三藐三菩提。已得當得。",
    "T46n1925_03a:0689b08": "是中所明九種禪。從始至終。並是出地持處",
    "T46n1925_03a:0689b09": "彌勒菩薩之所說。未有一句私言。讀者自思",
    "T46n1925_03a:0689b10": "取其意也。",
    "T46n1925_03a:0689b11": "45 十八空初門十八空初門第四十五",
    "T46n1925_03a:0689b12": "一內空　二外空　三內外空　四空空",
    "T46n1925_03a:0689b13": "　五大空　六第一義空　七有為空　八無",
    "T46n1925_03a:0689b14": "為空　九畢竟空　十無始空　十一散空",
    "T46n1925_03a:0689b15": "　十二性空　十三自相空　十四諸法空",
    "T46n1925_03a:0689b16": "　十五不可得空　十六無法空　十七有",
    "T46n1925_03a:0689b17": "法空　十八無法有法空",
    "T46n1925_03a:0689b18": "次九種禪。而辯十八空者。前九種正為重顯",
    "T46n1925_03a:0689b19": "禪波羅蜜深廣之階級。今十八空次成般若",
    "T46n1925_03a:0689b20": "波羅蜜。智慧照了。無得無著之妙絕也。故次",
    "T46n1925_03a:0689b21": "而明之。此十八通言空者。無也。無此十八種",
    "T46n1925_03a:0689b22": "有。故名為空。若菩薩始從初修自性禪。終至",
    "T46n1925_03a:0689b23": "清淨淨禪。雖有大功德神通智慧之用。而禪",
    "T46n1925_03a:0689b24": "定是門戶。詮次階級之法。若不善以十八空",
    "T46n1925_03a:0689b25": "慧。照了遣蕩。或於所證諸禪三昧中。十八有",
    "T46n1925_03a:0689b26": "法。隨滯一有。則不得無礙解脫。縱任自在。故",
    "T46n1925_03a:0689b27": "須修十八空。照了無住無著也。經論明空。開",
    "T46n1925_03a:0689b28": "合名數不同。或以略故。合十八空。但為十四",
    "T46n1925_03a:0689b29": "空。或為十一空。或為七空。乃至三空。二空一",
    "T46n1925_03a:0689c01": "空。或以廣故。開十八空。為二十空。二十五",
    "T46n1925_03a:0689c02": "空。乃至無量空。今處中用十八空。遣蕩諸有。",
    "T46n1925_03a:0689c03": "罄無不盡。則諸波羅蜜禪定三昧。萬行悉皆",
    "T46n1925_03a:0689c04": "清淨也。",
    "T46n1925_03a:0689c05": "一內空　內空者內法空。內法者。所謂內六",
    "T46n1925_03a:0689c06": "入。眼耳鼻舌身意。眼空無我無我所。無眼",
    "T46n1925_03a:0689c07": "耳鼻舌身意。亦如是。是為內空也。",
    "T46n1925_03a:0689c08": "二外空　外空者。外法空。外法者。謂外六入。",
    "T46n1925_03a:0689c09": "色聲香味觸法。色空無我無我所。無色聲香",
    "T46n1925_03a:0689c10": "味觸法。亦如是。是為外空也。",
    "T46n1925_03a:0689c11": "三內外空　內外空者。內外法空。內外法者。",
    "T46n1925_03a:0689c12": "所謂內外十二入。十二入中無我無我所。無",
    "T46n1925_03a:0689c13": "內外法。是為內外空也。",
    "T46n1925_03a:0689c14": "四空空　空空者。以空破內外空。內外空破",
    "T46n1925_03a:0689c15": "是三空。故名為空空也。故維摩經云。得此法",
    "T46n1925_03a:0689c16": "已。無有餘病。唯有空病。空病亦空。故名空",
    "T46n1925_03a:0689c17": "空。",
    "T46n1925_03a:0689c18": "五大空　大空者。十方相空。故名大空。所以",
    "T46n1925_03a:0689c19": "者何。東方無邊。故名為大。亦一切處。有故",
    "T46n1925_03a:0689c20": "名為大。遍一切色。故名為大如是大方能破。",
    "T46n1925_03a:0689c21": "故名為大空。乃至南西北方四維上下亦如",
    "T46n1925_03a:0689c22": "是。",
    "T46n1925_03a:0689c23": "六第一義空　第一義空者。諸法中第一者。",
    "T46n1925_03a:0689c24": "名為涅槃。涅槃中亦無涅槃相。涅槃空即第",
    "T46n1925_03a:0689c25": "一義空。",
    "T46n1925_03a:0689c26": "七有為空　有為空者。有為法名因緣和合",
    "T46n1925_03a:0689c27": "生。所謂五眾十二入十八界等。今有為法。二",
    "T46n1925_03a:0689c28": "因緣故空。一者無我無我所。及常相不變易。",
    "T46n1925_03a:0689c29": "不可得故空。二者有為法。有為法相空。不",
    "T46n1925_03a:0690a01": "生不滅無所有故。是為有為空也。",
    "T46n1925_03a:0690a02": "八無為空　無為空者。無為法名無因緣。常",
    "T46n1925_03a:0690a03": "不生不滅如虛空。今待有為。故說無為。若有",
    "T46n1925_03a:0690a04": "為法不可得。則無無為之可著。故即是無為",
    "T46n1925_03a:0690a05": "空。",
    "T46n1925_03a:0690a06": "九畢竟空　畢竟空者。以前八空。破諸法畢",
    "T46n1925_03a:0690a07": "竟盡淨。名為畢竟。若無諸法。亦無畢竟之可",
    "T46n1925_03a:0690a08": "著。故名畢竟空。又解畢竟名為終竟觀。是終",
    "T46n1925_03a:0690a09": "竟之法。亦不可得。則不執有究竟之法。名為",
    "T46n1925_03a:0690a10": "畢竟空。故法華經云。乃至究竟涅槃。常寂滅",
    "T46n1925_03a:0690a11": "相。終歸於空。",
    "T46n1925_03a:0690a12": "十無始空　無始空者。一切世間。若眾生若",
    "T46n1925_03a:0690a13": "法。皆無有始。如佛告諸比丘。眾生無始無明。",
    "T46n1925_03a:0690a14": "覆愛所繫。往來生死。無始可得。可破是無",
    "T46n1925_03a:0690a15": "始。於無始中無執著。故名無始空也。",
    "T46n1925_03a:0690a16": "十一散空　散空者。五眾和合故有人。若以",
    "T46n1925_03a:0690a17": "智慧。一一分別。破散人與五眾及所破散",
    "T46n1925_03a:0690a18": "法。皆空無所有。如佛告羅那。此色破散滅令",
    "T46n1925_03a:0690a19": "無所有。餘眾亦如是。是名散空。",
    "T46n1925_03a:0690a20": "十二性空　性空者。性名自有。不待因緣。若",
    "T46n1925_03a:0690a21": "待因緣。則是作法。不名為性。今諸法中皆無",
    "T46n1925_03a:0690a22": "性。何以故。一切有為法。皆從因緣生。因緣生",
    "T46n1925_03a:0690a23": "則是作法。若不從因緣和合。則是無法。如是",
    "T46n1925_03a:0690a24": "一切諸法性不可得。故名為性空。",
    "T46n1925_03a:0690a25": "十三自相空　自相空者。一切法有二種相。",
    "T46n1925_03a:0690a26": "一總相。二別相。總相者。如無常等。別相者。",
    "T46n1925_03a:0690a27": "諸法雖無常。而各有別相。如地有堅相。火有",
    "T46n1925_03a:0690a28": "熱相。如是二種相皆空。故名相空。分別性相",
    "T46n1925_03a:0690a29": "不同。或言名異體同。或云名體俱異。所以者",
    "T46n1925_03a:0690b01": "何。性言其體。相言其識。性以據內。相以據",
    "T46n1925_03a:0690b02": "外。相如見黃色為金相。而內是銅火燒石磨。",
    "T46n1925_03a:0690b03": "知非金相性。故別明相空。",
    "T46n1925_03a:0690b04": "十四諸法空　諸法空者。一切法名。五眾十",
    "T46n1925_03a:0690b05": "二入十八界等。是諸法空。皆入種種門。所謂",
    "T46n1925_03a:0690b06": "一切法。有相知相識相緣增上相因相果相",
    "T46n1925_03a:0690b07": "總相別相依相。是等一切皆空。空無實故。名",
    "T46n1925_03a:0690b08": "諸法空。",
    "T46n1925_03a:0690b09": "十五不可得空　不可得空者。一切法及因",
    "T46n1925_03a:0690b10": "緣畢竟不可得。故名為不可得空。又解云。上",
    "T46n1925_03a:0690b11": "以諸法空。空一切法。皆不可得。若作可得。",
    "T46n1925_03a:0690b12": "則為斷滅。若知是不可得。亦不可得。則於不",
    "T46n1925_03a:0690b13": "可得中心不沒。故名不可得空也。",
    "T46n1925_03a:0690b14": "十六無法空　無法空者。無法名。法已滅。是",
    "T46n1925_03a:0690b15": "滅無。故名無法空。有人解云。過去未來法。名",
    "T46n1925_03a:0690b16": "無法。是無法不可得。故名無法空也。",
    "T46n1925_03a:0690b17": "十七有法空　有法空者。有法名。諸因緣和",
    "T46n1925_03a:0690b18": "合生。故有。二法無故。名有法空。有人解云。",
    "T46n1925_03a:0690b19": "現在一切法。及無為法。名為有法。如是有法。",
    "T46n1925_03a:0690b20": "皆空故。名有法空。",
    "T46n1925_03a:0690b21": "十八無法有法空　無法有法空者。取無法",
    "T46n1925_03a:0690b22": "有法相不可得。故名無法有法空。亦以觀無",
    "T46n1925_03a:0690b23": "法有法空。故名無法有法空。有人解云。過去",
    "T46n1925_03a:0690b24": "未來現在一切皆空。故名無法有法空也。",
    "T46n1925_03a:0690b25": "46 十喻初門十喻初門第四十六",
    "T46n1925_03a:0690b26": "一如幻　二如炎　三如水中月　四如虛",
    "T46n1925_03a:0690b27": "空　五如響　六如犍闥婆城　七如夢",
    "T46n1925_03a:0690b28": "　八如影　九如鏡中像　十如化",
    "T46n1925_03a:0690b29": "次十八空而辯十喻者。此十喻既為易解空",
    "T46n1925_03a:0690c01": "故說。若修十八空觀者。不善用十喻。曉其迷",
    "T46n1925_03a:0690c02": "執滯有之情。體法真空。正解發則無由。故次",
    "T46n1925_03a:0690c03": "十八空而辯十喻。為成觀空之易悟。亦以異",
    "T46n1925_03a:0690c04": "於二乘壞法而修空也。此十通名喻者。借事",
    "T46n1925_03a:0690c05": "四理。以曉迷情。故名為喻。今以世間幻夢",
    "T46n1925_03a:0690c06": "易解之空。以譬迷心氷執難解之空。令同易",
    "T46n1925_03a:0690c07": "解。故此十事為喻也。",
    "T46n1925_03a:0690c08": "一如幻　如幻者。譬如幻師幻作象馬。及種",
    "T46n1925_03a:0690c09": "種諸物體。雖無實。然有幻色可見。幻聲可",
    "T46n1925_03a:0690c10": "聞。與情相對。而不錯亂。無智不了。謂之為",
    "T46n1925_03a:0690c11": "實。諸法亦如是。皆是無明幻作。雖空而可",
    "T46n1925_03a:0690c12": "見聞。不相錯亂。迷心不了。妄執為實。修空觀",
    "T46n1925_03a:0690c13": "者。若知諸法同如幻相。則心無所得。豁然開",
    "T46n1925_03a:0690c14": "解。悟一切法皆悉空寂。故說如幻。",
    "T46n1925_03a:0690c15": "二如炎　如炎者。炎以日光風動塵。故曠野",
    "T46n1925_03a:0690c16": "中如野馬。無智之人。初見謂為水。男相女",
    "T46n1925_03a:0690c17": "相。及一切法相。亦如是。結使煩惱光諸行塵",
    "T46n1925_03a:0690c18": "邪憶念風。生死曠野中轉。無智慧者。謂為一",
    "T46n1925_03a:0690c19": "相。為男為女。是名為炎。復次若遠見炎想為",
    "T46n1925_03a:0690c20": "水。近則無水相。無智之者。亦如是。若遠聖",
    "T46n1925_03a:0690c21": "法。不知無我。不知諸法空。於陰入界性空",
    "T46n1925_03a:0690c22": "法中。生人想男想女想。近聖法則知諸法",
    "T46n1925_03a:0690c23": "實相。是時虛誑種種妄想盡除。以是故說如",
    "T46n1925_03a:0690c24": "炎。",
    "T46n1925_03a:0690c25": "三如水中月　如水中月者。月在虛空中。影",
    "T46n1925_03a:0690c26": "現於水。實法相在如法性實際虛空中。凡夫",
    "T46n1925_03a:0690c27": "心水中有我我所相現。以是故如水中月如",
    "T46n1925_03a:0690c28": "小兒見水中月。歡喜欲取。大人見之則笑。無",
    "T46n1925_03a:0690c29": "智人亦如是。身見故見有吾我。無實智故。見",
    "T46n1925_03a:0691a01": "種種法。見已歡喜。欲取諸相。男相女相等。諸",
    "T46n1925_03a:0691a02": "得道聖人。愍之而笑也。",
    "T46n1925_03a:0691a03": "四如虛空　如虛空者。虛空但為有名。而無",
    "T46n1925_03a:0691a04": "實法。虛空非可見。遠視故眼光轉見彯色。",
    "T46n1925_03a:0691a05": "諸法亦如是。空無所有。人遠無漏實智慧故。",
    "T46n1925_03a:0691a06": "棄實見彼我男女屋舍種種物。若修空觀。入",
    "T46n1925_03a:0691a07": "實相理。則一切皆無所有。故說如虛空也。",
    "T46n1925_03a:0691a08": "五如響　如響者。若深山溪谷中。及空大舍",
    "T46n1925_03a:0691a09": "中。若語聲若打聲從聲有聲。無智者謂為有",
    "T46n1925_03a:0691a10": "人語聲。智者了是聲無人作。但以聲觸。故名",
    "T46n1925_03a:0691a11": "為響。響事空而能誑耳根。一切音聲言語。亦",
    "T46n1925_03a:0691a12": "如是。人欲語時。口中出風。名憂陀那。還入至",
    "T46n1925_03a:0691a13": "臍。響出時觸七處退還。是名語言如響。無智",
    "T46n1925_03a:0691a14": "者不識語之因緣。謂為實心。取生憂喜。智者",
    "T46n1925_03a:0691a15": "知語因緣無實如響。聞之心不生著。諸法如",
    "T46n1925_03a:0691a16": "是。故說如響。",
    "T46n1925_03a:0691a17": "六如揵闥婆城　如揵闥婆城者。日初出時。",
    "T46n1925_03a:0691a18": "見城門樓櫓宮殿。行人出入。日轉高轉轉",
    "T46n1925_03a:0691a19": "滅。但可眼見。而無有實。無智人不識。謂之為",
    "T46n1925_03a:0691a20": "實。智者見之。即知無實。諸法亦如是無智不",
    "T46n1925_03a:0691a21": "了。妄計有假名。吾我陰入界之實。智者了達。",
    "T46n1925_03a:0691a22": "皆無所有故說如揵闥婆城。",
    "T46n1925_03a:0691a23": "七如夢　如夢者。夢中無實事。謂之有實。覺",
    "T46n1925_03a:0691a24": "已而還自笑。人亦如是。是諸結使。眠中實無",
    "T46n1925_03a:0691a25": "而著。得道覺時。乃知無實。亦復自笑。以是故",
    "T46n1925_03a:0691a26": "說如夢。又夢以眠力故。無法而見有。人亦",
    "T46n1925_03a:0691a27": "如是。無明眠力故。種種無而見有。所謂我我",
    "T46n1925_03a:0691a28": "所。男女等也。",
    "T46n1925_03a:0691a29": "八如影　如影者。但可見而不可捉。諸法亦",
    "T46n1925_03a:0691b01": "如是。雖眼根等見聞覺知。實不可得。又如影",
    "T46n1925_03a:0691b02": "映光則現。不映則無。諸結使煩惱。遮正見光。",
    "T46n1925_03a:0691b03": "則有我相法相影。若結使煩惱滅。則我相法",
    "T46n1925_03a:0691b04": "相皆無。又如影人去則去。人住則住。善惡業",
    "T46n1925_03a:0691b05": "影。亦如是。後世去時亦去。今世住時亦住。報",
    "T46n1925_03a:0691b06": "不斷故也。",
    "T46n1925_03a:0691b07": "九如鏡中像　如鏡中像者。鏡中之像。非鏡",
    "T46n1925_03a:0691b08": "作非面作。非鏡面和合作。亦非無因緣作。雖",
    "T46n1925_03a:0691b09": "無定有。而亦可見分別。諸法亦如是。非是自",
    "T46n1925_03a:0691b10": "有非他有。非共有亦非無因緣有。雖有不可",
    "T46n1925_03a:0691b11": "得。但以名字。而有分別。如鏡中像。實無所",
    "T46n1925_03a:0691b12": "有。而誑惑小兒。令生憂喜。智者雖見。即知非",
    "T46n1925_03a:0691b13": "實。故無憂喜。諸法亦如是。誑惑凡夫。生諸煩",
    "T46n1925_03a:0691b14": "惱。實智慧者。雖復見聞。既知無實。不生結",
    "T46n1925_03a:0691b15": "業。故說如鏡中像。",
    "T46n1925_03a:0691b16": "十如化　如化者。若諸天仙聖。得神通者。能",
    "T46n1925_03a:0691b17": "有變化。諸物如化人。無生老病死。無苦無樂。",
    "T46n1925_03a:0691b18": "亦異於人生。以是故空無實。一切諸法亦如",
    "T46n1925_03a:0691b19": "是。皆無生滅。又如化主無定物。但以心生",
    "T46n1925_03a:0691b20": "便有所作。皆無有實。人生亦如是。本無所因。",
    "T46n1925_03a:0691b21": "但從先世心。生今世身。皆無有實。以是故。說",
    "T46n1925_03a:0691b22": "諸法如化。",
    "T46n1925_03a:0691b23": "法界次第初門卷下之上"
}