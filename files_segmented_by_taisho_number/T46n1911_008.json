{
    "T46n1911_008:0102a02": "摩訶止觀卷第八(上)",
    "T46n1911_008:0102a04": "隋天台智者大師說",
    "T46n1911_008:0102a05": "門人灌頂記",
    "T46n1911_008:0102a06": "第二觀煩惱境者。上陰界入不悟。則非其",
    "T46n1911_008:0102a07": "宜而觀察不已。擊動煩惱貪瞋發作。是時",
    "T46n1911_008:0102a08": "應捨陰入觀於煩惱。前呵五欲知其過",
    "T46n1911_008:0102a09": "罪。棄蓋是捨平常陰入。觀於果報於中求",
    "T46n1911_008:0102a10": "解。今觀發作隆盛起重貪瞋。如鐵不與火",
    "T46n1911_008:0102a11": "合但黑。若與火合赫然。又報法尋常無時",
    "T46n1911_008:0102a12": "不有呵棄為易。若欻起煩惱控制則難。何",
    "T46n1911_008:0102a13": "者。生來雖瞋諫曉則息。今所發者咆勃可",
    "T46n1911_008:0102a14": "畏。生來倒想乍起乍滅。今所發者欝然不",
    "T46n1911_008:0102a15": "去。生來欲色抑制可停。今所發者不簡死",
    "T46n1911_008:0102a16": "馬況其匹類。此惑內發強梁熾盛。若見外",
    "T46n1911_008:0102a17": "境心狂眼闇。譬如流水不覺其急。概之以",
    "T46n1911_008:0102a18": "木漣漪[泳-永+豹]起。亦如健人不知有力觸之怒",
    "T46n1911_008:0102a19": "壯。煩惱臥伏如有如無。道場懺悔觀陰界",
    "T46n1911_008:0102a20": "入。如觸睡師子哮吼震地。若不識者則能",
    "T46n1911_008:0102a21": "牽人作大重罪。非唯止觀不成更增長惡",
    "T46n1911_008:0102a22": "業。墜黑闇坑無能勉出。為是義故須觀",
    "T46n1911_008:0102a23": "煩惱境也。觀此為四。一略明其相。二明因",
    "T46n1911_008:0102a24": "緣三明治異。四修止觀。初明相者。先釋",
    "T46n1911_008:0102a25": "名。煩惱是昏煩之法惱亂心神。又與心作",
    "T46n1911_008:0102a26": "煩令心得惱。即是見思利鈍。此一往分數。",
    "T46n1911_008:0102a27": "五鈍何必是貪瞋。如諸蠕動實不推理。而",
    "T46n1911_008:0102a28": "舉[虫*敖]張鬐怒目自大。底下凡劣何甞執見。",
    "T46n1911_008:0102a29": "行住坐臥恒起我心。故知五鈍非無利也。",
    "T46n1911_008:0102b01": "五利豈唯見惑。何甞無恚欲耶。當知利鈍",
    "T46n1911_008:0102b02": "之名通於見思。今約位分之令不相濫。",
    "T46n1911_008:0102b03": "若未發禪來雖有世智推理辯聰見想",
    "T46n1911_008:0102b04": "猶弱。所有十使同屬於鈍。從因定發見見",
    "T46n1911_008:0102b05": "心猛盛。所有十使從強受名皆屬於利。如",
    "T46n1911_008:0102b06": "兩學人一得法意為諍則強。一得語言為",
    "T46n1911_008:0102b07": "諍則弱。得語如無禪得意如發定。若發",
    "T46n1911_008:0102b08": "定已而起見惑如下所觀。若未發定而起",
    "T46n1911_008:0102b09": "煩惱。正是今所觀也。若利中有鈍。見諦但",
    "T46n1911_008:0102b10": "斷於利鈍猶應在。毘曇人謂利上之鈍名",
    "T46n1911_008:0102b11": "背上使。見諦斷時正利既去背使亦去思惟",
    "T46n1911_008:0102b12": "亦如是。若開此利鈍為八萬四千。今但束",
    "T46n1911_008:0102b13": "為四分。三毒偏發為三分。若等緣三境名",
    "T46n1911_008:0102b14": "等分。三毒偏起是覺觀而非多。三毒等起名",
    "T46n1911_008:0102b15": "覺觀多。若少若多悉名散動俱能障定無",
    "T46n1911_008:0102b16": "記是報散動則不障定經云。從滅定出入",
    "T46n1911_008:0102b17": "散心中。散心中還入諸定。散不障定即此",
    "T46n1911_008:0102b18": "義也。成論人云。散兼無知癡能障定若爾。",
    "T46n1911_008:0102b19": "散兼瞋欲何不障定耶。今釋別有意如上",
    "T46n1911_008:0102b20": "棄蓋中說。但煩惱之相廣不可盡。若具分別",
    "T46n1911_008:0102b21": "妨於觀門。法華云。二十年中常令除糞。糞",
    "T46n1911_008:0102b22": "即煩惱污穢法也。棄之若盡得一日之價。若",
    "T46n1911_008:0102b23": "住分別多少終不得直。今觀煩惱糞求智",
    "T46n1911_008:0102b24": "慧錢。非欲分別見思相也。若爾。五百羅漢",
    "T46n1911_008:0102b25": "何以分別。為持佛法作眾導首通種種難",
    "T46n1911_008:0102b26": "須廣分別。今正入道力所未暇。亦於觀非",
    "T46n1911_008:0102b27": "急。但總知四分糞穢勤而棄之。若從空入",
    "T46n1911_008:0102b28": "假時當委悉分別。復次利鈍合各束為四",
    "T46n1911_008:0102b29": "分。同是界內共二乘斷名通煩惱也。若界",
    "T46n1911_008:0102c01": "外四分二乘不斷名別煩惱。若作相關何",
    "T46n1911_008:0102c02": "得離通有別。通惑為枝別惑為本。得真",
    "T46n1911_008:0102c03": "智斷枝得中智斷本。若作不思議者。祇",
    "T46n1911_008:0102c04": "界內煩惱即是菩提。何得非是別惑。已如",
    "T46n1911_008:0102c05": "前說。二明煩惱起之因緣。因緣有三如後",
    "T46n1911_008:0102c06": "說。起相有四。深而不利利而不深。亦深亦",
    "T46n1911_008:0102c07": "利不深不利第四句即屬通途果報惑相。尋",
    "T46n1911_008:0102c08": "常相係。故言非深非利也。三句起動異常。",
    "T46n1911_008:0102c09": "即屬煩惱發相也。發時深重不可禁止。觸",
    "T46n1911_008:0102c10": "境彌增無能遮制。是為深相。數數發起起",
    "T46n1911_008:0102c11": "輒深重。故名為利利而不深深而不利。準",
    "T46n1911_008:0102c12": "此可知。因緣者。一習因種子。二業力擊作。",
    "T46n1911_008:0102c13": "三魔所扇動。習者。無量劫來煩惱重積。種子",
    "T46n1911_008:0102c14": "成就薰習相續。如駛水流順之不覺其疾。",
    "T46n1911_008:0102c15": "概之則知奔猛。行人任煩惱流沿生死海。",
    "T46n1911_008:0102c16": "都不覺知。若修道品泝諸有流。煩惱嵬起。",
    "T46n1911_008:0102c17": "唯當勤勉特出曉夜兼功耳。業者。無量劫來",
    "T46n1911_008:0102c18": "惡行成就如負怨責。那得令汝修道出離。",
    "T46n1911_008:0102c19": "故惡業卓起。破壞觀心。使善法不立。如河",
    "T46n1911_008:0102c20": "湉靜不覺流浪。暴風卒至波如連山。若放",
    "T46n1911_008:0102c21": "擲帆柁壞在斯須。一心正前後行船得免。",
    "T46n1911_008:0102c22": "魔者。若作魔行是其民屬。故不動亂。若行",
    "T46n1911_008:0102c23": "道出界去此投彼。十軍攝擒故深利之惑",
    "T46n1911_008:0102c24": "欻然而至。如大海水雖無風流。摩竭吸水",
    "T46n1911_008:0102c25": "萬物奔趣不可力拒。專稱佛名乃得脫耳。",
    "T46n1911_008:0102c26": "若就火為譬者。抖擻如習風扇如業膏投",
    "T46n1911_008:0102c27": "如魔。魔業如下說。觀習動煩惱是今所觀",
    "T46n1911_008:0102c28": "也。三治法不同者。小乘治有五。對轉不轉兼",
    "T46n1911_008:0102c29": "具。此五共治四分煩惱。障道起如下業境(云",
    "T46n1911_008:0103a01": "云)。對治者。一分煩惱即有三種。合成十二。",
    "T46n1911_008:0103a02": "對此亦有十二。如對寇設陣。是名對治。",
    "T46n1911_008:0103a03": "轉治者。如不淨是貪欲對治而非其宜。應",
    "T46n1911_008:0103a04": "以淨觀得脫轉修慈心。念以淨法安樂豈",
    "T46n1911_008:0103a05": "加穢辱。是名轉治。若瞋人教不淨。癡人教",
    "T46n1911_008:0103a06": "思惟邊無邊。掉散教用智慧分別。此是病",
    "T46n1911_008:0103a07": "不轉而治轉。皆名轉治。若藥病俱轉。亦名",
    "T46n1911_008:0103a08": "轉治。亦是對治不轉治者。病雖轉治終不",
    "T46n1911_008:0103a09": "轉。宜修此法但以此治。治轉不轉病故",
    "T46n1911_008:0103a10": "名不轉治。兼治者。病兼藥亦兼。如貪欲兼",
    "T46n1911_008:0103a11": "瞋不淨須帶慈心。病兼一二藥亦兼一二。",
    "T46n1911_008:0103a12": "是名兼治。具治者具用上法共治一病。是",
    "T46n1911_008:0103a13": "名小乘先用五治後用諦智。乃得入真。大",
    "T46n1911_008:0103a14": "乘明治非對非兼等。名第一義治。如阿竭",
    "T46n1911_008:0103a15": "陀藥能治眾病。小乘多用三悉檀為治。大",
    "T46n1911_008:0103a16": "乘多用第一義悉檀為治也。空無生中誰是",
    "T46n1911_008:0103a17": "煩惱誰是能治。尚無煩惱何物而轉。既無",
    "T46n1911_008:0103a18": "所轉亦不兼具。但以無生一方遍治一切",
    "T46n1911_008:0103a19": "也。此極略須善取意也。四修止觀者。還為",
    "T46n1911_008:0103a20": "十意。初簡思議境者。一念欲覺初起甚微。",
    "T46n1911_008:0103a21": "不即遮止遂漸增長。為欲事故貪引無道。",
    "T46n1911_008:0103a22": "乃至四重五逆。是名煩惱生地獄界。為欲",
    "T46n1911_008:0103a23": "因緣不知慚恥魯扈觝突。無復禮義亡失",
    "T46n1911_008:0103a24": "人種。是名貪欲生畜生界。又為欲因緣慳",
    "T46n1911_008:0103a25": "惜守護亦慳他家。是名貪欲生餓鬼界。為",
    "T46n1911_008:0103a26": "欲因緣而生嫉妬。猜忌防擬常欲勝他。百",
    "T46n1911_008:0103a27": "方鴆陷令彼退負。是名貪欲生修羅界。又",
    "T46n1911_008:0103a28": "欲因緣深愛現樂以禮婚娉。每存撙節符",
    "T46n1911_008:0103a29": "順仁義。為未來欲樂而持五戒。是名貪欲",
    "T46n1911_008:0103b01": "生人界。又欲起時鄙人欲麁希求天欲。勤",
    "T46n1911_008:0103b02": "修十善防止純熟。任運不起。是觀貪欲生",
    "T46n1911_008:0103b03": "六天界。又觀欲心棄呵清淨能發禪定。是",
    "T46n1911_008:0103b04": "色天無色天界。又觀欲是集。集方招苦。厭",
    "T46n1911_008:0103b05": "此苦集而修出要。是聲聞界。若觀欲是無",
    "T46n1911_008:0103b06": "明為無明欲而造諸行輪環無際。若止於",
    "T46n1911_008:0103b07": "欲無明行等皆止。是為緣覺界。若觀欲是",
    "T46n1911_008:0103b08": "蔽而起慈悲而行於捨怖畏無常。乃至",
    "T46n1911_008:0103b09": "觀欲是癡等。是六度界。若觀欲本自不起。",
    "T46n1911_008:0103b10": "今亦不住將亦不滅。欲即是空空即涅槃。是",
    "T46n1911_008:0103b11": "為通教界。又觀欲心有無量相。集既非一",
    "T46n1911_008:0103b12": "苦亦無量。知根欲性皆因欲心分別具足。",
    "T46n1911_008:0103b13": "是為別教界。其餘三分煩惱出生諸法亦復",
    "T46n1911_008:0103b14": "如是。次第生一切法。是名思議境也。不思",
    "T46n1911_008:0103b15": "議境者。如無行云。貪欲即是道恚癡亦如",
    "T46n1911_008:0103b16": "是。如是三法中具一切佛法。如是四分雖",
    "T46n1911_008:0103b17": "即是道復不得隨隨之將人向惡道。復不",
    "T46n1911_008:0103b18": "得斷斷之成增上慢。不斷癡愛起諸明",
    "T46n1911_008:0103b19": "脫。乃名為道。不住調伏不住不調伏。住",
    "T46n1911_008:0103b20": "不調伏是愚人相。住於調伏是聲聞法。所",
    "T46n1911_008:0103b21": "以者何。凡夫貪染隨順四分。生死重積狠戾",
    "T46n1911_008:0103b22": "難馴。故名不調。二乘怖畏生死如為怨",
    "T46n1911_008:0103b23": "逐。速出三界。阿羅漢者名為不調。三界惑",
    "T46n1911_008:0103b24": "盡無惑可調。如是不調名之為調。焦種不",
    "T46n1911_008:0103b25": "生根敗無用。菩薩不爾。於生死而有勇。",
    "T46n1911_008:0103b26": "於涅槃而不味。勇於生死無生而生。不",
    "T46n1911_008:0103b27": "為生法所污。如花在泥如醫療病。不味",
    "T46n1911_008:0103b28": "涅槃知空不空不為空法所證。如鳥飛",
    "T46n1911_008:0103b29": "空不住於空。不斷煩惱而入涅槃。不斷",
    "T46n1911_008:0103c01": "五欲而淨諸根。即是不住調伏不住不調",
    "T46n1911_008:0103c02": "伏意。今末代癡人聞菴羅果甘甜可口。即",
    "T46n1911_008:0103c03": "碎其核甞之甚苦。果種甘味一切皆失。無",
    "T46n1911_008:0103c04": "智慧故刻核太過亦復如是。聞非調伏非",
    "T46n1911_008:0103c05": "不調伏。亦不礙調伏亦不礙不調伏。以不",
    "T46n1911_008:0103c06": "礙故名無礙道。以無礙故灼然淫泆。公行",
    "T46n1911_008:0103c07": "非法無片羞恥。與諸禽獸無相異也。此是",
    "T46n1911_008:0103c08": "噉鹽太過鹹渴成病。經云。貪著無礙法是",
    "T46n1911_008:0103c09": "人去佛遠。譬如天與地。大經云。言我修無",
    "T46n1911_008:0103c10": "相則非修無相。此人行於非道欲望通達",
    "T46n1911_008:0103c11": "佛道。還自壅塞同於凡鄙。是住不調非不",
    "T46n1911_008:0103c12": "住也。復有行人聞不住調伏不住不調",
    "T46n1911_008:0103c13": "伏。怖畏二邊深自競持。欲修中智斷破二",
    "T46n1911_008:0103c14": "邊。是人不能即貪欲是道。斷貪欲已方",
    "T46n1911_008:0103c15": "云是道。此乃住調伏心非不住也。北方備",
    "T46n1911_008:0103c16": "此兩失。又初學中觀斷於貪欲不能得",
    "T46n1911_008:0103c17": "益。放心行不調事。初一行之薄得片益。自",
    "T46n1911_008:0103c18": "此已後常行不息。亦無復益行之不改。",
    "T46n1911_008:0103c19": "以己先益化他令行。又引經為證。受化之",
    "T46n1911_008:0103c20": "徒但貪欲樂無纖芥道益。崩騰耽湎遂成",
    "T46n1911_008:0103c21": "風俗。污辱戒律陵穢三寶。周家傾蕩佛法",
    "T46n1911_008:0103c22": "皆由此來。是住不調及住於調。何關不",
    "T46n1911_008:0103c23": "住調與不調。是名大礙何關無礙。是增",
    "T46n1911_008:0103c24": "長非道何關佛道。如是調與不調皆名不",
    "T46n1911_008:0103c25": "調。何以故。悉是凡情非賢聖行。今言。不住",
    "T46n1911_008:0103c26": "調伏不住不調伏。不住非調伏非不調伏。",
    "T46n1911_008:0103c27": "不住亦調伏亦不調伏。亦住調伏亦住不",
    "T46n1911_008:0103c28": "調伏。亦住非調伏非不調伏。亦住亦調伏亦",
    "T46n1911_008:0103c29": "不調伏。何以故。煩惱即空故不住不調伏。",
    "T46n1911_008:0104a01": "煩惱即假故不住調伏。煩惱即中故不住",
    "T46n1911_008:0104a02": "亦調伏亦不調伏。雙照煩惱故。不住非調",
    "T46n1911_008:0104a03": "伏非不調伏雖不住調不調等。而實住調",
    "T46n1911_008:0104a04": "不調等。雖實住調不調等。而實不住調不",
    "T46n1911_008:0104a05": "調等。何以故。不偏觀一句故。一句即諸句。",
    "T46n1911_008:0104a06": "一切法趣貪欲故。貪欲是諸法所都故。用",
    "T46n1911_008:0104a07": "此意歷一切句。所謂計貪欲是有名住不",
    "T46n1911_008:0104a08": "調伏。計之為無住於調伏。如是等自在說",
    "T46n1911_008:0104a09": "(云云)。如是體達名為無礙道。一切無礙人一",
    "T46n1911_008:0104a10": "道出生死。云何出耶。有時體達貪欲畢竟清",
    "T46n1911_008:0104a11": "淨無累無染。猶如虛空。豁出生死。是名",
    "T46n1911_008:0104a12": "住調伏得益。或時縱心觀此貪欲本末因",
    "T46n1911_008:0104a13": "緣。幾種是病幾種是藥。如和須蜜多入離",
    "T46n1911_008:0104a14": "欲際度脫眾生。作是觀時豁出生死。是名",
    "T46n1911_008:0104a15": "住不調得益。或時二俱非故得益。或時俱",
    "T46n1911_008:0104a16": "觀得益。如是善巧應住不應住。自他俱益。",
    "T46n1911_008:0104a17": "於菩薩法無所損減。以四悉檀而自斟酌。",
    "T46n1911_008:0104a18": "如喜根為諸居士說巧度法。皆得無生忍。",
    "T46n1911_008:0104a19": "勝意比丘行拙度法無所克獲。後遊聚落",
    "T46n1911_008:0104a20": "聞貪欲即道而瞋喜根。云何為他說障道",
    "T46n1911_008:0104a21": "法。作擯未成喜根為說偈。即便身陷。菩薩",
    "T46n1911_008:0104a22": "知其不信會墮地獄。是故強說作後世因。",
    "T46n1911_008:0104a23": "巧觀悉檀若自若他若近若遠。住調伏不",
    "T46n1911_008:0104a24": "調等。皆當無失。不住調不調等亦皆無",
    "T46n1911_008:0104a25": "失。若不得四悉檀意。若住不住自織愛網",
    "T46n1911_008:0104a26": "起他譏慢。自礙礙他非無礙也。若一念煩",
    "T46n1911_008:0104a27": "惱心起。具十界百法不相妨礙。雖多不有",
    "T46n1911_008:0104a28": "雖一不無。多不積一不散。多不異一不",
    "T46n1911_008:0104a29": "同。多即一一即多。經云。闇中樹影闇故不",
    "T46n1911_008:0104b01": "見。天眼能見。是為闇中有明。智障甚盲闇。",
    "T46n1911_008:0104b02": "是為明中有闇。亦如初燈與闇共住。如是",
    "T46n1911_008:0104b03": "明闇不相妨礙亦不相破。何以故。世間現",
    "T46n1911_008:0104b04": "見室內然燈。不知向闇去至何處。若燈滅",
    "T46n1911_008:0104b05": "者闇法復來。來無本源去無足跡。闇既如",
    "T46n1911_008:0104b06": "此。明亦復然。求闇無闇明無所破。求明",
    "T46n1911_008:0104b07": "無明闇無所蓋。雖無明闇破蓋宛然。不",
    "T46n1911_008:0104b08": "受不著。不念不分別新起者名不受。舊起",
    "T46n1911_008:0104b09": "者名不著。不內取名不念。不外取名不",
    "T46n1911_008:0104b10": "分別。妙慧朗然。以是義故。名不思議不相",
    "T46n1911_008:0104b11": "妨不相除。若世智燈滅闇惑更來。若中道智",
    "T46n1911_008:0104b12": "光常住不動。如神珠常照闇則不來。觀煩",
    "T46n1911_008:0104b13": "惱闇即大智明。顯佛菩提惑則不來也。準",
    "T46n1911_008:0104b14": "上陰入境可知。如是觀時追傷己過廣",
    "T46n1911_008:0104b15": "愍眾生。何以故。理非明闇。以迷惑故起苦",
    "T46n1911_008:0104b16": "集闇。解治法故有道滅明。約闇故悲。約明",
    "T46n1911_008:0104b17": "故慈。大誓之心與境俱起。為滿願故須立",
    "T46n1911_008:0104b18": "要行。行之要者莫先止觀。四分煩惱體之",
    "T46n1911_008:0104b19": "即空。名體真止入空觀也。觀諸煩惱藥病",
    "T46n1911_008:0104b20": "等法。名隨緣止入假觀。觀諸煩惱同真際。",
    "T46n1911_008:0104b21": "名息二邊止入中道觀。善巧安心修此三",
    "T46n1911_008:0104b22": "止三觀。成一心三眼三智也。若眼智未開",
    "T46n1911_008:0104b23": "破障令遍。觀四分煩惱念念三假。非自他",
    "T46n1911_008:0104b24": "共離單複具足見思不生。知病識藥無知不",
    "T46n1911_008:0104b25": "生。非真非緣無明不生。橫竪破遍。於即空",
    "T46n1911_008:0104b26": "中翻構苦集是名知塞。於苦集中達即",
    "T46n1911_008:0104b27": "是空。是名知通。於諸法藥翻構為病。是名",
    "T46n1911_008:0104b28": "知塞。於諸病法即能知藥。是名知通。翻",
    "T46n1911_008:0104b29": "法性為無明。名之為塞。無明轉即變為明。",
    "T46n1911_008:0104c01": "名之為通。又觀煩惱而修道品。四分心起",
    "T46n1911_008:0104c02": "即污穢五陰。一陰無量陰。受想行識亦復無",
    "T46n1911_008:0104c03": "量。諸陰即空。凡夫倒破小枯樹成。諸陰即假。",
    "T46n1911_008:0104c04": "二乘倒破大榮樹成。諸陰即中。廢枯榮教。二",
    "T46n1911_008:0104c05": "邊寂滅入大涅槃。乃至開三解脫入清涼",
    "T46n1911_008:0104c06": "池也。若遮障重當修助道。既解惑相持便",
    "T46n1911_008:0104c07": "應索援外貪欲起以不淨助。內貪欲起以",
    "T46n1911_008:0104c08": "背捨助。內外貪欲起以勝處助。違法瞋起",
    "T46n1911_008:0104c09": "眾生慈助。順法瞋起法緣慈助。戲論瞋起無",
    "T46n1911_008:0104c10": "緣慈助。計斷常起三世因緣助。計我人起",
    "T46n1911_008:0104c11": "二世因緣助。計性實起一念因緣助。明利覺",
    "T46n1911_008:0104c12": "起數息助。沈昏覺起觀息助。半沈半明覺起",
    "T46n1911_008:0104c13": "隨息助。助道強故能開闢涅槃門。於未開",
    "T46n1911_008:0104c14": "頃或得一種解心或得一種禪定。當熟思",
    "T46n1911_008:0104c15": "量。草木瓦礫勿妄持謂是瑠璃珠。若謂即",
    "T46n1911_008:0104c16": "是者。何煩惱滅。見耶思耶塵沙耶無明耶。諸",
    "T46n1911_008:0104c17": "位全無。謬謂即是猶如鼠唧。若言空空如",
    "T46n1911_008:0104c18": "空鳥空。未識次位觀行相似全未相應。",
    "T46n1911_008:0104c19": "濫叨上位所以成怪。若內外障起當好安",
    "T46n1911_008:0104c20": "忍。忍若不過敗壞菩薩。安忍不動薩埵可",
    "T46n1911_008:0104c21": "成。即獲償賜似道禪慧。得是償時莫生法",
    "T46n1911_008:0104c22": "愛。愛妨真道。若無頂墮自在無礙如風行",
    "T46n1911_008:0104c23": "空。位入銅輪破無明惑成無生忍。得一",
    "T46n1911_008:0104c24": "大車高廣僕從而侍衛之。乘是寶乘直至",
    "T46n1911_008:0104c25": "道場。是名四分煩惱具足一切佛法。亦名",
    "T46n1911_008:0104c26": "行於非道通達佛道。亦名煩惱是菩提。亦",
    "T46n1911_008:0104c27": "名不斷煩惱而入涅槃。廣說有三十六句。",
    "T46n1911_008:0104c28": "須先立四句。謂不斷煩惱。不入涅槃。斷",
    "T46n1911_008:0104c29": "煩惱。入涅槃。亦斷亦不斷亦入亦不入。非",
    "T46n1911_008:0105a01": "斷非不斷非入非不入。初句謂凡夫。次謂",
    "T46n1911_008:0105a02": "無學人。三謂學人。四謂理是。是為根本四",
    "T46n1911_008:0105a03": "句。句句各開四。初句四者。謂不斷不入。斷",
    "T46n1911_008:0105a04": "不入。亦斷亦不斷不入。非斷非不斷不",
    "T46n1911_008:0105a05": "入。初謂起惡凡夫。二謂得禪外道。三謂",
    "T46n1911_008:0105a06": "得禪起見外道。四謂無記人。次句四者。謂",
    "T46n1911_008:0105a07": "斷入。不斷入。亦斷亦不斷入。非斷非不斷",
    "T46n1911_008:0105a08": "入。初謂析法無學。二謂體法無學。三謂析",
    "T46n1911_008:0105a09": "體兩學人。後謂真理性冥。即是入也。第三四",
    "T46n1911_008:0105a10": "句者。亦斷亦不斷亦入亦不入。斷亦入亦不",
    "T46n1911_008:0105a11": "入。不斷亦入亦不入。非斷非不斷亦入亦",
    "T46n1911_008:0105a12": "不入。初謂析體兩學人。二謂析法學人三",
    "T46n1911_008:0105a13": "謂體法學人。四謂通學無學人真理也。第",
    "T46n1911_008:0105a14": "四四句者。非斷非不斷非入非不入。斷非",
    "T46n1911_008:0105a15": "入非不入。不斷非入非不入。亦斷亦不斷",
    "T46n1911_008:0105a16": "非入非不入。初謂凡聖等理。二謂析法聖",
    "T46n1911_008:0105a17": "理。三謂體法聖理。四謂析體學人理。此說",
    "T46n1911_008:0105a18": "十六句。就根本四句合二十句入涅槃。又十",
    "T46n1911_008:0105a19": "六句出涅槃。初根本四句者。謂不斷煩惱",
    "T46n1911_008:0105a20": "不出涅槃。斷煩惱出涅槃。亦斷亦不斷",
    "T46n1911_008:0105a21": "煩惱。亦出亦不出。非斷非不斷。非出非不",
    "T46n1911_008:0105a22": "出。一一句各四句初四句者。不斷煩惱不",
    "T46n1911_008:0105a23": "出涅槃。不斷煩惱出涅槃。不斷煩惱亦",
    "T46n1911_008:0105a24": "出亦不出不斷煩惱非出非不出。一謂",
    "T46n1911_008:0105a25": "體法二乘。二謂體法出假菩薩。三謂體法亦",
    "T46n1911_008:0105a26": "空亦假菩薩。四謂體法真理。第二四句者。",
    "T46n1911_008:0105a27": "斷煩惱出。斷煩惱不出。斷煩惱亦出亦",
    "T46n1911_008:0105a28": "不出。斷煩惱非出非不出。一謂析法無學",
    "T46n1911_008:0105a29": "輔佛益眾生。二謂析法無學即入滅者。三",
    "T46n1911_008:0105b01": "謂析法學人自利利他者。四謂真理。第三",
    "T46n1911_008:0105b02": "四句者。亦斷亦不斷亦出亦不出。亦斷亦不",
    "T46n1911_008:0105b03": "斷出。亦斷亦不斷不出。亦斷亦不斷非出",
    "T46n1911_008:0105b04": "非不出。初句謂兼用析體入空菩薩。二句",
    "T46n1911_008:0105b05": "謂兼用析體出假菩薩。三句謂兼用析體",
    "T46n1911_008:0105b06": "二乘。四句謂體法冥真之理。第四四句者。",
    "T46n1911_008:0105b07": "非斷非不斷非出非不出。非斷非不斷",
    "T46n1911_008:0105b08": "出。非斷非不斷不出。非斷非不斷亦出",
    "T46n1911_008:0105b09": "亦不出。初句謂體理。二句謂體法出假菩",
    "T46n1911_008:0105b10": "薩。三句謂體法二乘。四句謂體法入空菩",
    "T46n1911_008:0105b11": "薩。若各立出入兩根本八句者。即成四十",
    "T46n1911_008:0105b12": "句。若合根本為四句者。即成三十六句。問。",
    "T46n1911_008:0105b13": "三十六止在三藏與通。亦得作別圓耶。",
    "T46n1911_008:0105b14": "答。體法意無所不該。若更別說者。約別圓",
    "T46n1911_008:0105b15": "四門更分別之。根本四句者。不斷不入空",
    "T46n1911_008:0105b16": "門也。斷入有門也。亦斷亦不斷亦入亦不",
    "T46n1911_008:0105b17": "入。亦空亦有門也。非斷非不斷非入非不",
    "T46n1911_008:0105b18": "入。即非空非有門也。於一一門各更四者。",
    "T46n1911_008:0105b19": "不斷不入世界悉檀也。不斷入為人悉檀",
    "T46n1911_008:0105b20": "也。不斷亦入亦不入對治悉檀也。不斷非",
    "T46n1911_008:0105b21": "入非不入第一義悉檀也。又更於一門還",
    "T46n1911_008:0105b22": "作四門。謂不斷不入謂空門也。不斷入",
    "T46n1911_008:0105b23": "謂有門也。不斷亦入亦不入。謂亦空亦有",
    "T46n1911_008:0105b24": "門也。不斷非入非不入。謂非空非有門",
    "T46n1911_008:0105b25": "也。此一門既可解。餘三門各各分別例可",
    "T46n1911_008:0105b26": "解。依四門入涅槃既如此。出涅槃十六",
    "T46n1911_008:0105b27": "門云何。謂不斷不出。不斷出。不斷亦出亦",
    "T46n1911_008:0105b28": "不出。不斷非出非不出。初謂空門。二謂",
    "T46n1911_008:0105b29": "有門。三謂亦空亦有門。四謂非空非有門。",
    "T46n1911_008:0105c01": "一門四句如此。餘三門可解。三十六四十準",
    "T46n1911_008:0105c02": "前可知。此則遍該小大析體之意也。若得",
    "T46n1911_008:0105c03": "此意例一切法亦應如是。問。若如法觀",
    "T46n1911_008:0105c04": "佛。涅槃與般若。是三則一相。涅槃既明三",
    "T46n1911_008:0105c05": "十六句。般若復云何。答。若涅槃既即是般若",
    "T46n1911_008:0105c06": "者。何俟更問。今當重說諸法生般若生。諸",
    "T46n1911_008:0105c07": "法不生般若不生。諸法亦生亦不生。般若",
    "T46n1911_008:0105c08": "亦生亦不生。諸法非生非不生。般若非生",
    "T46n1911_008:0105c09": "非不生。根本四句也。初句更開四者。諸法",
    "T46n1911_008:0105c10": "生般若生。諸法生般若不生。諸法生般若",
    "T46n1911_008:0105c11": "亦生亦不生。諸法生般若非生非不生。初句",
    "T46n1911_008:0105c12": "謂俗境發道種智般若二謂俗境發一切",
    "T46n1911_008:0105c13": "智般若。三句謂俗境雙發兩般若。四謂俗",
    "T46n1911_008:0105c14": "境發一切種智般若。第二四句者。諸法不生",
    "T46n1911_008:0105c15": "般若不生。諸法不生般若生。諸法不生般若",
    "T46n1911_008:0105c16": "亦生亦不生。諸法不生般若非生非不生。",
    "T46n1911_008:0105c17": "初句謂真境發一切智般若。二句謂真境",
    "T46n1911_008:0105c18": "發道種智般若。三句謂真境雙發兩般若。",
    "T46n1911_008:0105c19": "四句謂真境發中道智般若。第三四句者。",
    "T46n1911_008:0105c20": "謂諸法亦生亦不生。般若亦生亦不生。諸",
    "T46n1911_008:0105c21": "法亦生亦不生。般若生。諸法亦生亦不生。",
    "T46n1911_008:0105c22": "般若不生。諸法亦生亦不生。般若非生非",
    "T46n1911_008:0105c23": "不生。初句兩境雙發二智。二謂兩境共發",
    "T46n1911_008:0105c24": "俗智。三謂兩境共發真智。四謂兩境共發",
    "T46n1911_008:0105c25": "中智。第四四句者。諸法非生非不生。般若",
    "T46n1911_008:0105c26": "非生非不生諸法非生非不生。般若生。諸",
    "T46n1911_008:0105c27": "法非生非不生。般若不生諸法非生非不",
    "T46n1911_008:0105c28": "生般若亦生亦不生初謂中境發中智。二",
    "T46n1911_008:0105c29": "謂中境發俗智。三謂中境發真智。四謂中",
    "T46n1911_008:0106a01": "境雙發二智。已說十六句竟。次說般若生",
    "T46n1911_008:0106a02": "諸法生。般若生諸法不生。般若生諸法亦",
    "T46n1911_008:0106a03": "生亦不生。般若生諸法非生非不生。初謂",
    "T46n1911_008:0106a04": "道智照俗境。二謂道智照真境。三謂道智",
    "T46n1911_008:0106a05": "照兩境。四謂道智照中境。次明般若不生",
    "T46n1911_008:0106a06": "諸法不生般若不生諸法生。般若不生諸",
    "T46n1911_008:0106a07": "法亦生亦不生。般若不生諸法非生非不",
    "T46n1911_008:0106a08": "生。此明真智照諸境義。準前可知也。次",
    "T46n1911_008:0106a09": "明般若亦生亦不生開四句。此明道種真智",
    "T46n1911_008:0106a10": "等照四境(云云)。次明般若非生非不生。中",
    "T46n1911_008:0106a11": "道智照四境可知(云云)。是為十六。就根本",
    "T46n1911_008:0106a12": "合成三十六句。問。法身復云何。答。般若既",
    "T46n1911_008:0106a13": "即是法身何俟更問。若欲分別可以意",
    "T46n1911_008:0106a14": "知。不煩文也。又法報應化四身為本。於一",
    "T46n1911_008:0106a15": "一身起四身。謂從法身起報。起應起化。",
    "T46n1911_008:0106a16": "具起三。餘身亦如是。是為十六身。又從四",
    "T46n1911_008:0106a17": "身入一身。身身亦如是。復有十六。合前根",
    "T46n1911_008:0106a18": "本是為三十六身。身身俱是法界。故俱能",
    "T46n1911_008:0106a19": "起。故俱能入(云云)。○第三觀病患境者。夫有",
    "T46n1911_008:0106a20": "身即是病。四蛇性異。水火相違。鴟梟共棲",
    "T46n1911_008:0106a21": "蟒鼠同穴。毒器重擔諸苦之藪。四國為隣更",
    "T46n1911_008:0106a22": "互侵毀。力均則暫和乘虛則吞併。四大休否",
    "T46n1911_008:0106a23": "此喻可知。諸佛問訊法云。少病少惱。佛同",
    "T46n1911_008:0106a24": "人法。人既有病權不得無。但言少耳。病有",
    "T46n1911_008:0106a25": "二義。一因中實病。二果上權病。若偃臥毘",
    "T46n1911_008:0106a26": "耶託疾興教。因以身疾訓示凡俗斥小",
    "T46n1911_008:0106a27": "呵大。乃共文殊廣明因疾三種調伏。廣明",
    "T46n1911_008:0106a28": "果疾四種慰喻。又如來寄滅談常因病說",
    "T46n1911_008:0106a29": "力。皆是權巧入病法門引諸病惱。如此權",
    "T46n1911_008:0106b01": "病非今所觀。今所觀者業報生身。四蛇動作",
    "T46n1911_008:0106b02": "廢修聖道。若能觀察彌益用心。上智利根",
    "T46n1911_008:0106b03": "解前安忍。則於病境通達不勞重論。為不",
    "T46n1911_008:0106b04": "解者今更分別。如躃大樹萬斧便倒。如",
    "T46n1911_008:0106b05": "琢巨石億下乃穿。故重說也夫長病遠行是",
    "T46n1911_008:0106b06": "禪定大障。若身染疾失所修福起無量罪。",
    "T46n1911_008:0106b07": "經云。破壞浮囊發撤橋梁忘失正念。病故",
    "T46n1911_008:0106b08": "毀戒如破浮囊。破禪定如撤橋梁。起邪",
    "T46n1911_008:0106b09": "倒心惜膿血臭身破清淨法身名忘失正",
    "T46n1911_008:0106b10": "念。為是義故。應觀病患境復次有人平健",
    "T46n1911_008:0106b11": "悠悠徙倚懈怠若病急時更轉用心能辦眾",
    "T46n1911_008:0106b12": "事。又機宜不同悟應在病。即是四悉檀因",
    "T46n1911_008:0106b13": "緣應須病患境也。觀病為五。一明病相。",
    "T46n1911_008:0106b14": "二病起因緣。三明治法。四損益。五明止觀。",
    "T46n1911_008:0106b15": "一病相者。若善醫術巧知四大。上醫聽聲。",
    "T46n1911_008:0106b16": "中醫相色。下醫診脈。今不須精判醫法但",
    "T46n1911_008:0106b17": "略知而已。夫脈法關醫道不可言具。略示",
    "T46n1911_008:0106b18": "五藏病相。若脈洪直肝病相。輕浮是心病相。",
    "T46n1911_008:0106b19": "尖銳衝刺肺病相。如連珠腎病相。沈重遲緩",
    "T46n1911_008:0106b20": "脾病相。委細如體治家說。若身體苦重。堅結",
    "T46n1911_008:0106b21": "疼痛。枯痺痿瘠。是地大病相。若虛腫脹胮是",
    "T46n1911_008:0106b22": "水大病相。若舉身洪熱骨節酸楚。噓吸頓乏。",
    "T46n1911_008:0106b23": "是火大病相。若心懸忽怳。懊悶忘失。是風大",
    "T46n1911_008:0106b24": "病相。又面無光澤手足無汗。是肝病相。面",
    "T46n1911_008:0106b25": "青皅是心病相。面梨黑是肺病相。身無氣",
    "T46n1911_008:0106b26": "力是腎病相。體澁如麥糠是脾病相。若肝",
    "T46n1911_008:0106b27": "上有白物令眼睛疼赤脈曼成白翳。或眼",
    "T46n1911_008:0106b28": "睛破或上下生瘡。或觸風冷淚出。或痒或剌",
    "T46n1911_008:0106b29": "痛。或睛凹觸事多瞋。是肺害於肝而生此",
    "T46n1911_008:0106c01": "病。可用呵氣治之。若心淡熱手脚逆冷。心",
    "T46n1911_008:0106c02": "悶少力脣口燥裂。臍下結癥熱食不下。冷",
    "T46n1911_008:0106c03": "食逆心眩懊喜眠。多忘心瘇。頭眩口訥背胛",
    "T46n1911_008:0106c04": "急。四支煩疼心勞體蒸熱。狀似瘧。或作癥",
    "T46n1911_008:0106c05": "結或作水僻眼如布絹中視見近不見",
    "T46n1911_008:0106c06": "遠。是腎害於心可用吹呼治之。若肺脹",
    "T46n1911_008:0106c07": "胸塞兩脅下痛。兩肩胛疼似負重。頭項急喘",
    "T46n1911_008:0106c08": "氣麁大。唯出不入。遍體生瘡。喉痒如蟲咽",
    "T46n1911_008:0106c09": "吐不得喉或生瘡牙關強。或發風。鼻中膿",
    "T46n1911_008:0106c10": "血出眼闇鼻莖疼。鼻中生肉氣不通不別",
    "T46n1911_008:0106c11": "香臭。是心害肺成病。或飲冷水食熱食相",
    "T46n1911_008:0106c12": "觸成病。可用噓氣治之。若百脈不流節節",
    "T46n1911_008:0106c13": "疼痛。體腫耳聾鼻塞腰痛。背強心腹脹滿。上",
    "T46n1911_008:0106c14": "氣胸塞四支沈重。面黑瘦胞急痛悶。或淋或",
    "T46n1911_008:0106c15": "尿道不利脚膝逆冷。是脾害於腎。又其病鬼",
    "T46n1911_008:0106c16": "如竈君。無頭無面一來掩人。可用[口*熙]氣",
    "T46n1911_008:0106c17": "治之。若體面上風痒[病-丙+習][病-丙+習]通身痒悶。是肝害",
    "T46n1911_008:0106c18": "於脾。其色籠桶或如小兒擊櫪。或如旋風團",
    "T46n1911_008:0106c19": "欒轉。可用[口*詩]氣治之。又若多惛惛是肝中",
    "T46n1911_008:0106c20": "無魂。多忘失前後是心中無神。若多恐怖",
    "T46n1911_008:0106c21": "癲病。是肺中無魄。若多悲笑。是腎中無志。",
    "T46n1911_008:0106c22": "若多迴惑。是脾中無意。若多悵怏。是陰中無",
    "T46n1911_008:0106c23": "精。此名六神病相。二明病起因緣有六。一",
    "T46n1911_008:0106c24": "四大不順故病。二飲食不節故病。三坐禪不",
    "T46n1911_008:0106c25": "調故病。四鬼神得便五魔所為。六業起故病。",
    "T46n1911_008:0106c26": "四大不順者。行役無時強健擔負。棠觸寒",
    "T46n1911_008:0106c27": "熱外熱助火。火強破水。是增火病。外寒助",
    "T46n1911_008:0106c28": "水水增害火。是為水病。外風助氣氣吹火",
    "T46n1911_008:0106c29": "火動水。是為風病。或三大增害於地。名等",
    "T46n1911_008:0107a01": "分病。或身分增害三大。亦是等分。屬地病",
    "T46n1911_008:0107a02": "此四既動眾惱競生。二飲食不節亦能作病。",
    "T46n1911_008:0107a03": "如薑桂辛物增火。蔗蜜甘冷增水。梨增風",
    "T46n1911_008:0107a04": "膏膩增地。胡瓜為熱病而作因緣。即是噉",
    "T46n1911_008:0107a05": "不安之食。食者須別其性。若食食已入腹鎖",
    "T46n1911_008:0107a06": "化。麁者為糞尿細者融鎖。從腰三孔溜入",
    "T46n1911_008:0107a07": "四支。清變為血潤澤一身。如塵得水。若身",
    "T46n1911_008:0107a08": "血不充枯癖焦減。濁者變為脂膏。故諸根減",
    "T46n1911_008:0107a09": "而成垢。新諸根凝而成肉。又身火在下消",
    "T46n1911_008:0107a10": "生藏。令飲食化溜通變一身。世諺云。欲得",
    "T46n1911_008:0107a11": "老壽當溫足露首。若身火在上。又噉不安",
    "T46n1911_008:0107a12": "身食。則有病惱。次食五味增損五藏者。酸",
    "T46n1911_008:0107a13": "味增肝而損脾。苦味增心而損肺。辛味增",
    "T46n1911_008:0107a14": "肺而損肝。鹹味增腎而損心。甜味增脾而",
    "T46n1911_008:0107a15": "損腎。若知五藏有妨。宜禁其損而噉其",
    "T46n1911_008:0107a16": "增。以意斟酌。三坐禪不節。或倚壁柱衣服。",
    "T46n1911_008:0107a17": "或大眾未出而臥。其心慢怠魔得其便。使",
    "T46n1911_008:0107a18": "人身體背瘠骨節疼痛。名為注病最難治",
    "T46n1911_008:0107a19": "也。次數息不調。多令人痁癖筋脈攣縮。若",
    "T46n1911_008:0107a20": "發八觸用息違觸成病。八觸者。心與四大",
    "T46n1911_008:0107a21": "合則有四正體觸。復有四依觸合成八觸。",
    "T46n1911_008:0107a22": "重如沈下輕如上升。冷如氷室。熱如火舍。",
    "T46n1911_008:0107a23": "澁如挽逆滑如磨脂。軟如無骨麁如糠肌。",
    "T46n1911_008:0107a24": "此八觸四上四下。入息順地大而重。出息",
    "T46n1911_008:0107a25": "順風大而輕。又入息順水大而冷。出息順",
    "T46n1911_008:0107a26": "火大而熱。又入息順地大而澁。出息順風",
    "T46n1911_008:0107a27": "大而滑。又入息順水大而軟。出息順火大",
    "T46n1911_008:0107a28": "而麁。若發重觸而數出息。與觸相違即便",
    "T46n1911_008:0107a29": "成病。餘例可知。又但用止無方便成病者。",
    "T46n1911_008:0107b01": "若常止心於下多動地病。常止心於上多",
    "T46n1911_008:0107b02": "動風病。若常止心急撮多動火病。若常止",
    "T46n1911_008:0107b03": "心寬緩多動水病。次用觀不調偏僻成病",
    "T46n1911_008:0107b04": "者。初託胎時以思心起感召其母。母即思",
    "T46n1911_008:0107b05": "五色聲香味觸等。一毫氣動為水水為血。血",
    "T46n1911_008:0107b06": "為肉肉成五根五藏。今坐禪人思觀多損五",
    "T46n1911_008:0107b07": "藏成病。若緣色多動肝。緣聲多動腎。緣",
    "T46n1911_008:0107b08": "香多動肺。緣味多動心。緣觸多動脾。復",
    "T46n1911_008:0107b09": "次眼緣青多動肝。緣赤多動心。緣白多動",
    "T46n1911_008:0107b10": "肺。緣黑多動腎。緣黃多動脾。耳緣呼喚",
    "T46n1911_008:0107b11": "多動肝。緣語多動心。緣哭多動肺。緣吟多",
    "T46n1911_008:0107b12": "動腎。緣歌多動脾。鼻緣臊多動肝。緣焦多",
    "T46n1911_008:0107b13": "動心。緣腥多動肺。緣臭多動腎。緣香多",
    "T46n1911_008:0107b14": "動脾。舌緣醋多動肝。緣苦多動心。緣辛多",
    "T46n1911_008:0107b15": "動肺。緣鹹多動腎。緣甜多動脾。身緣堅",
    "T46n1911_008:0107b16": "多動肝。緣煖多動心。緣輕多動肺。緣冷",
    "T46n1911_008:0107b17": "多動腎。緣重多動脾。此乃五藏相生。緣之",
    "T46n1911_008:0107b18": "過分以致於病。若就相剋者。緣白色多剋",
    "T46n1911_008:0107b19": "肝。緣黑多剋心。緣赤多剋肺。緣黃多剋",
    "T46n1911_008:0107b20": "腎。緣青多剋脾。餘聲等例可知。若五藏病",
    "T46n1911_008:0107b21": "隱密難知。坐禪及夢占之。若禪及夢多見",
    "T46n1911_008:0107b22": "青色青人獸師子虎狼。而生怖畏則是肝病。",
    "T46n1911_008:0107b23": "若禪及夢多見赤色火起。赤人獸赤刀仗。赤",
    "T46n1911_008:0107b24": "少男女親附抱持。或父母兄弟等生喜生畏",
    "T46n1911_008:0107b25": "者。即是心病。下去例隨色驗之。又觀僻動",
    "T46n1911_008:0107b26": "四大者。若觀境不定。或緣此或緣彼心即",
    "T46n1911_008:0107b27": "成諍。諍故亂風起成風病。如御嬰兒行但",
    "T46n1911_008:0107b28": "任之而已。急牽望速達即為患也。又專專",
    "T46n1911_008:0107b29": "守一境。起希望心報風熱勢不盡成熱病。",
    "T46n1911_008:0107c01": "又觀境心生時謂滅。滅時謂生。心相違致",
    "T46n1911_008:0107c02": "痒痛成地病。又不味所觀境而強為之。水",
    "T46n1911_008:0107c03": "大增成水病。四鬼病者。四大五藏非鬼。鬼",
    "T46n1911_008:0107c04": "非四大五藏。若入四大五藏。是名鬼病。若",
    "T46n1911_008:0107c05": "言無鬼病者。邪巫一向作鬼治有時得",
    "T46n1911_008:0107c06": "差。若言無四大病者。醫方一向作湯藥治",
    "T46n1911_008:0107c07": "有時得差。有一國王鬼病在空處。屢被針",
    "T46n1911_008:0107c08": "殺。鬼王自來住在心上。針者拱手。故知亦",
    "T46n1911_008:0107c09": "有鬼病矣。鬼亦不漫病人。良由人邪念種",
    "T46n1911_008:0107c10": "種事。或望知吉凶。兜醯羅鬼作種種變。青",
    "T46n1911_008:0107c11": "黃等色從五根入。則意地邪解能知吉凶。",
    "T46n1911_008:0107c12": "或知一身一家一村一國吉凶事。此非聖知",
    "T46n1911_008:0107c13": "也。若不治之久久則殺人。五魔病者與鬼",
    "T46n1911_008:0107c14": "亦不異。鬼但病身殺身。魔則破觀心。破法",
    "T46n1911_008:0107c15": "身慧命。起邪念想奪人功德。與鬼為異亦",
    "T46n1911_008:0107c16": "由行者於坐禪中。邪念利養。魔現種種衣",
    "T46n1911_008:0107c17": "服飲食七珍雜物。即領受歡喜。入心成病。",
    "T46n1911_008:0107c18": "此病難治下治中當說。六業病者。或專是先",
    "T46n1911_008:0107c19": "世業。或今世破戒動先世業。業力成病。還",
    "T46n1911_008:0107c20": "約五根知有所犯。若殺罪之業是肝眼病。",
    "T46n1911_008:0107c21": "飲酒罪業是心口病。婬罪業是腎耳病妄語",
    "T46n1911_008:0107c22": "罪業是脾舌病。若盜罪業是肺鼻病。毀五戒",
    "T46n1911_008:0107c23": "業則有五藏五根病起。業謝乃差。若今生持",
    "T46n1911_008:0107c24": "戒亦動業成病。故云。若有重罪頭痛得",
    "T46n1911_008:0107c25": "除。應地獄重受人中輕償。此是業欲謝故",
    "T46n1911_008:0107c26": "病也。夫業病多種。腫滿黃虛。凡諸病患須細",
    "T46n1911_008:0107c27": "心尋檢。知病根源然後用治也。三明治法",
    "T46n1911_008:0107c28": "宜對不同。若行役食飲而致患者。此須方",
    "T46n1911_008:0107c29": "藥調養即差。若坐禪不調而致患者。此還",
    "T46n1911_008:0108a01": "須坐禪。善調息觀乃可差耳。則非湯藥所",
    "T46n1911_008:0108a02": "宜。若鬼魔二病此須深觀行力。及大神呪",
    "T46n1911_008:0108a03": "乃得差耳。若業病者。當內用觀力外須懺",
    "T46n1911_008:0108a04": "悔。乃可得差。眾治不同宜善得其意。不",
    "T46n1911_008:0108a05": "可操刀把刃而自毀傷也。今約坐禪略",
    "T46n1911_008:0108a06": "示六治。一止。二氣。三息。四假想。五觀心。六",
    "T46n1911_008:0108a07": "方術。用止治者。溫師云。繫心在臍中如",
    "T46n1911_008:0108a08": "豆大。解衣諦了取相。後閉目合口齒舉舌",
    "T46n1911_008:0108a09": "向腭。令氣調恂。若心外馳。攝之令還。若念",
    "T46n1911_008:0108a10": "不見復解衣看之。熟取相貌還如前。此能",
    "T46n1911_008:0108a11": "治諸病亦能發諸禪。作此觀時亦有無量",
    "T46n1911_008:0108a12": "相貌。或痛如針刺。或急如繩牽。或痒如蟲",
    "T46n1911_008:0108a13": "噉。或冷如水灌。或熱如火炙。如是諸觸起",
    "T46n1911_008:0108a14": "時。一心精進無令退墮。若免此觸能發諸",
    "T46n1911_008:0108a15": "禪。若神意寂然即是電光定相。此尚能得禪。",
    "T46n1911_008:0108a16": "況不能愈疾。所以繫心在臍者。息從臍",
    "T46n1911_008:0108a17": "出。還入至臍。出入以臍為限。能易悟無",
    "T46n1911_008:0108a18": "常。復次人託胎時識神始與血合。帶系在",
    "T46n1911_008:0108a19": "臍臍能連持。又是諸腸胃源。尋源能見不",
    "T46n1911_008:0108a20": "淨能止貪欲。若四念處觀臍能成身念處",
    "T46n1911_008:0108a21": "門。若作六妙門臍是止門。兼能入道故多",
    "T46n1911_008:0108a22": "用之。正用治病者。丹田是氣海。能鎖吞萬",
    "T46n1911_008:0108a23": "病。若止心丹田則氣息調和。故能愈疾。即",
    "T46n1911_008:0108a24": "此意也。又有師言。上氣。胸滿。兩脅痛。背膂",
    "T46n1911_008:0108a25": "急。肩井痛。心熱懊。痛煩不能食。心瘇。臍下",
    "T46n1911_008:0108a26": "冷。上熱下冷。陰陽不和。氣嗽。右十二病。皆",
    "T46n1911_008:0108a27": "止丹田。丹田去臍下二寸半。或痛切者。移",
    "T46n1911_008:0108a28": "心向三里。痛又不除。移向兩脚大拇指爪",
    "T46n1911_008:0108a29": "橫文上。以差為度。頭痛。眼睛赤疼。脣口熱。",
    "T46n1911_008:0108b01": "繞鼻胞子。腹卒痛。兩耳聾。頸項強。右六病",
    "T46n1911_008:0108b02": "兩脚間須安置境界以心緣之。須臾水腹",
    "T46n1911_008:0108b03": "脹急痛但一心注境。若心悶當小息。小可",
    "T46n1911_008:0108b04": "更起倚重作前法。若覺小除彌須用治法。",
    "T46n1911_008:0108b05": "若因此腰脚急痛。即想兩脚下作一丈坑。",
    "T46n1911_008:0108b06": "移前境界置坑底。以心主之自當差。要",
    "T46n1911_008:0108b07": "在靜室。又常止心於足者。能治一切病。何",
    "T46n1911_008:0108b08": "故爾。五識在頭。心多上緣。心使風風動火。",
    "T46n1911_008:0108b09": "火融水水潤身。是故上分調而下分亂。以",
    "T46n1911_008:0108b10": "致諸病。或脚足攣癖等。又五藏如蓮華靡靡",
    "T46n1911_008:0108b11": "向下。識多上緣。氣強衝府藏翻破成病。心",
    "T46n1911_008:0108b12": "若緣下吹火下溜。飲食鎖化五藏順也。止",
    "T46n1911_008:0108b13": "心於足最為良治。今常用屢有深益。以此",
    "T46n1911_008:0108b14": "治他往往皆驗。蔣吳毛等即是其人。又隨諸",
    "T46n1911_008:0108b15": "病處諦心止之。不出三日無有異緣。無",
    "T46n1911_008:0108b16": "不得差。何故爾。如門開則來風閉扇則",
    "T46n1911_008:0108b17": "靜。心緣外境如開門。止心痛處如閉扇。",
    "T46n1911_008:0108b18": "理數然也。又心如王病如賊。心安此處賊",
    "T46n1911_008:0108b19": "則散壞。又未必一向止心病處。如皇帝祕",
    "T46n1911_008:0108b20": "法云。天地二氣交合各有五行。金木水火土",
    "T46n1911_008:0108b21": "如循環。故金化而水生。水流而木榮。木動而",
    "T46n1911_008:0108b22": "火明。火炎而土貞。此則相生。火得水而滅",
    "T46n1911_008:0108b23": "光。水遇土而不行。土值木而腫瘡。木遭金",
    "T46n1911_008:0108b24": "而折傷。此則相剋也。如金剋木肺強而肝",
    "T46n1911_008:0108b25": "弱。當止心於肺攝取白氣肝病則差。餘四",
    "T46n1911_008:0108b26": "藏可解。又用止治四大者。若急止治水寬",
    "T46n1911_008:0108b27": "止治火。止頂治地止足治風。二用氣治",
    "T46n1911_008:0108b28": "者。謂吹呼[口*熙]呵噓[口*詩]。皆於脣吻吐納轉側",
    "T46n1911_008:0108b29": "牙舌。徐詳運心帶想作氣。若冷用吹如吹",
    "T46n1911_008:0108c01": "火法。熱用呼。百節疼痛用[口*熙]亦治風。若煩",
    "T46n1911_008:0108c02": "脹上氣用呵。若痰癊用噓若勞倦用[口*詩]。六",
    "T46n1911_008:0108c03": "氣治五藏者。呵治肝。呼吹治心。噓治肺。",
    "T46n1911_008:0108c04": "[口*熙]治腎。[口*詩]治脾。又六氣同治一藏。藏有冷",
    "T46n1911_008:0108c05": "用吹。有熱用呼。有痛用[口*熙]。有煩滿用呵。",
    "T46n1911_008:0108c06": "有痰用噓。有乏倦用[口*詩]。餘四藏亦如是。",
    "T46n1911_008:0108c07": "又口吹去冷鼻徐內溫。安詳而入勿令衝",
    "T46n1911_008:0108c08": "突。於一上坐。七過為之。然後安心。安心",
    "T46n1911_008:0108c09": "少時更復用氣。此是用治意。若平常吐穢",
    "T46n1911_008:0108c10": "一兩即足。口呼去熱。鼻內清涼。口[口*熙]去痛",
    "T46n1911_008:0108c11": "除風。鼻內安和。口呵去煩。下氣散痰者。",
    "T46n1911_008:0108c12": "想胸痰。上分隨口出。下分隨息溜。故不須",
    "T46n1911_008:0108c13": "鼻中補也。噓去滿脹鼻內安鎖。[口*詩]去勞之",
    "T46n1911_008:0108c14": "鼻內和補。細心出內勿令過分。善能斟酌",
    "T46n1911_008:0108c15": "增損得宜。非唯自能治病亦能濟他。三用",
    "T46n1911_008:0108c16": "息為治者。夫色心相依而息。譬樵火相藉",
    "T46n1911_008:0108c17": "而煙瞻煙清濁知樵臊濕。察息強軟驗身",
    "T46n1911_008:0108c18": "健病。若身行風橫起。則痛痒成病。何暇用",
    "T46n1911_008:0108c19": "心。須急治之。先須識息有四伴。有聲曰",
    "T46n1911_008:0108c20": "風守之則散。結滯曰氣守之則結。出入不",
    "T46n1911_008:0108c21": "盡曰喘守之則勞。不聲不滯出入俱盡曰",
    "T46n1911_008:0108c22": "息守之則定。當求靜處結跏平身正直。",
    "T46n1911_008:0108c23": "縱任身體散誕四支。布置骨解。當令關",
    "T46n1911_008:0108c24": "節相應。不倚不曲緩帶轉側調適以左手",
    "T46n1911_008:0108c25": "置右手上。大指纔令相詣。縱放頰車。小小",
    "T46n1911_008:0108c26": "開口四五過長吐氣。次漸平頭徐徐閉目。",
    "T46n1911_008:0108c27": "勿令眼臉太急。常使籠籠然後用息也。用",
    "T46n1911_008:0108c28": "息治八觸相違病者。若因重觸成地大病。",
    "T46n1911_008:0108c29": "偏用出息治之。若發輕觸成風病。偏用",
    "T46n1911_008:0109a01": "入息治之。若發冷觸成水病。偏用出息",
    "T46n1911_008:0109a02": "治之。若發熱觸成火病。偏用入息治之。",
    "T46n1911_008:0109a03": "餘亦如是。若得調和正等隨意而用。此用",
    "T46n1911_008:0109a04": "常所數息非作別息也。次別運十二息",
    "T46n1911_008:0109a05": "者。謂上下焦滿增長滅壞冷煖衝持和補。此",
    "T46n1911_008:0109a06": "十二息帶假想心。所以者何。若初念入胎即",
    "T46n1911_008:0109a07": "有報息。隨母氣息兒漸長大。風路滑成。兒",
    "T46n1911_008:0109a08": "息出入不復隨母。生在異處各各有息。名",
    "T46n1911_008:0109a09": "報息。依息者依心而起。如瞋欲時氣息隆",
    "T46n1911_008:0109a10": "盛。此名依息也。前六氣就報息帶想。今",
    "T46n1911_008:0109a11": "十二息就依息帶想。故不同前也。前明",
    "T46n1911_008:0109a12": "緣五色為五藏病者。此則依藏為病。故",
    "T46n1911_008:0109a13": "用今依息治之。上息治沈重地病。下息治",
    "T46n1911_008:0109a14": "虛懸風病。焦息治脹滿。滿息治枯瘠。增長",
    "T46n1911_008:0109a15": "息能生長四大。外道服氣。祇應服此生",
    "T46n1911_008:0109a16": "長之氣耳。滅壞息散諸癊膜。冷息治熱。",
    "T46n1911_008:0109a17": "煖息治冷。衝息治癥結腫毒。持息治掉動",
    "T46n1911_008:0109a18": "不安。補息補虛乏。和息通融四大。作諸",
    "T46n1911_008:0109a19": "息時各隨心想皆令成就。細知諸病用諸",
    "T46n1911_008:0109a20": "息。勿謬用也。四假想治者。前氣息中兼帶",
    "T46n1911_008:0109a21": "用想。今專以假想為治。如辯師治癭法。",
    "T46n1911_008:0109a22": "如患癥人用針法。如阿含中用煖蘇治",
    "T46n1911_008:0109a23": "勞損法。如吞蛇法(云云)。五觀心治者。不帶",
    "T46n1911_008:0109a24": "想息直觀於心。內外推求。心不可得。病來",
    "T46n1911_008:0109a25": "偪誰誰受病者。六方術治者。術事不知則",
    "T46n1911_008:0109a26": "遠。知之則近。如治咽法。如治齒法。如",
    "T46n1911_008:0109a27": "捻大指治肝等(云云)。術事淺近體多貢幻。",
    "T46n1911_008:0109a28": "非出家人所須。元不須學。學須急棄。若",
    "T46n1911_008:0109a29": "修四三昧。泡脆之身損增無定。借用治病",
    "T46n1911_008:0109b01": "身安道存亦應無嫌。若用邀名射利喧動",
    "T46n1911_008:0109b02": "時俗者。則是魔幻魔偽。急棄急棄。三十六",
    "T46n1911_008:0109b03": "獸嬈人者。應三遍誦呪曰。",
    "T46n1911_008:0109b04": "波提陀　毘耶多　那摩那　吉利波",
    "T46n1911_008:0109b05": "　阿違婆　推摩陀　難陀羅　憂陀摩",
    "T46n1911_008:0109b06": "　吉利摩　毘利吉",
    "T46n1911_008:0109b07": "遮陀摩。初得細心。外境觸心驚擲。於是氣",
    "T46n1911_008:0109b08": "上腹滿。胸煩頭痛悶。此是六神遍身遊戲。",
    "T46n1911_008:0109b09": "因驚擲失守。外有惡神入身奪其住處。",
    "T46n1911_008:0109b10": "故使如此。若治之法。閉口蹙鼻不令氣",
    "T46n1911_008:0109b11": "出。待氣遍身然後放氣令長遠。從頭至足",
    "T46n1911_008:0109b12": "遍身皆作出想。牽之令盡。如是三遍。然",
    "T46n1911_008:0109b13": "後誦呪。",
    "T46n1911_008:0109b14": "支波晝　烏蘇波晝　浮流波晝　牽氣波",
    "T46n1911_008:0109b15": "晝",
    "T46n1911_008:0109b16": "三遍竟。然後調息從一至十。命出入息",
    "T46n1911_008:0109b17": "言。阿那波那。阿晝波晝。病即差也。若赤痢",
    "T46n1911_008:0109b18": "白痢。卒中惡。面青。眼反。脣黑。不別人者。",
    "T46n1911_008:0109b19": "以手痛捻丹田。須臾即差。又隨身上有痛",
    "T46n1911_008:0109b20": "處。手杖痛打病處至四五十。此復何意。夫",
    "T46n1911_008:0109b21": "諸病無非心作。心有憂愁思慮邪氣得入。",
    "T46n1911_008:0109b22": "今以痛偪之則不暇橫想。邪氣去病除也。",
    "T46n1911_008:0109b23": "四明損益。損益皆有漸頓。若用息太過。五",
    "T46n1911_008:0109b24": "藏頓翻者。即雖未翻漸就增劇。以至頓翻",
    "T46n1911_008:0109b25": "者。若人巧修豁然頓益者。即雖與病相持。",
    "T46n1911_008:0109b26": "後當漸愈者。如服湯藥年月將漸乃得其",
    "T46n1911_008:0109b27": "益。內治亦然。若心利病輕心利病重。心鈍",
    "T46n1911_008:0109b28": "病輕心鈍病重。致有漸頓不同也。夫世間",
    "T46n1911_008:0109b29": "醫藥費財用工。又苦澁難服多諸禁忌。將",
    "T46n1911_008:0109c01": "養惜命者死計將餌。今無一文之費。不廢",
    "T46n1911_008:0109c02": "半日之功。無苦口之憂恣意飲噉。而人皆",
    "T46n1911_008:0109c03": "不肯行之。庸者不別貨。韻高和寡。吾甚",
    "T46n1911_008:0109c04": "傷之。能具十法必有良驗。一信。二用。乃至",
    "T46n1911_008:0109c05": "第十識遮障。信是道元。佛法初門。如治癩",
    "T46n1911_008:0109c06": "人信血是乳。敬駱駝骨是真舍利。決信此",
    "T46n1911_008:0109c07": "法能治此病。不生狐疑。信而不用於己",
    "T46n1911_008:0109c08": "無益。如執利劍不用擬賊。翻為彼害。",
    "T46n1911_008:0109c09": "不用亦爾。何意須勤。初中後夜朝暮專精。",
    "T46n1911_008:0109c10": "以得汗為度。鑽火中息火難可得。不勤",
    "T46n1911_008:0109c11": "亦爾。何謂為恒。恒用治法念念在緣而不",
    "T46n1911_008:0109c12": "動亂。何謂別病。別病因起如上所說。若",
    "T46n1911_008:0109c13": "不識病浪行治法不相主對。於事無益。",
    "T46n1911_008:0109c14": "何謂方便。善巧用治吐納得所。運想成就",
    "T46n1911_008:0109c15": "不失其宜。如琴弦緩急輾轉軫柱。輕重手",
    "T46n1911_008:0109c16": "指聲韻方調。何謂為久。若用未益。不計",
    "T46n1911_008:0109c17": "日月習不休廢。何謂知取捨。益則勤用",
    "T46n1911_008:0109c18": "損則改治。何謂知將護。善識禁忌行來飲",
    "T46n1911_008:0109c19": "食不使觸之。何謂識遮障。用益勿[口*豹]說",
    "T46n1911_008:0109c20": "未益勿疑謗。向人說者未差不差。差已更",
    "T46n1911_008:0109c21": "發。更治不差。設差倍功。若能十法具足。用",
    "T46n1911_008:0109c22": "上諸治益定無疑。我當為汝保任此事。終",
    "T46n1911_008:0109c23": "不虛也。",
    "T46n1911_008:0109c24": "摩訶止觀卷第八(上)",
    "T46n1911_008:0110a02": "摩訶止觀卷第八(下)",
    "T46n1911_008:0110a04": "隋天台智者大師說",
    "T46n1911_008:0110a05": "門人灌頂記",
    "T46n1911_008:0110a06": "若善修四三昧調和得所。以道力故必無",
    "T46n1911_008:0110a07": "眾病。設小違返冥刀扶持。自當銷愈。假令眾",
    "T46n1911_008:0110a08": "障峯起。當推死殉命殘生餘息。誓畢道場",
    "T46n1911_008:0110a09": "捨心決定。何罪不滅何業不轉。陳鍼開善",
    "T46n1911_008:0110a10": "(云云)。豈有四大五藏而不調差。如帝釋堂小",
    "T46n1911_008:0110a11": "鬼敬避。道場神大無妄侵撓。又城主剛守者",
    "T46n1911_008:0110a12": "強。城主恇守者忙。心是身主。同名同生天是",
    "T46n1911_008:0110a13": "神能守護人。心固則強身神尚爾。況道場神",
    "T46n1911_008:0110a14": "耶。如大論釋精進鬼黏五處(云云)。但一心",
    "T46n1911_008:0110a15": "修三昧眾病銷矣。五修止觀例前為十",
    "T46n1911_008:0110a16": "(云云)。先簡思議者。病因緣故生十法界。如",
    "T46n1911_008:0110a17": "為病故退失本心。棄廢禪定誹謗三寶。",
    "T46n1911_008:0110a18": "不惟先罪招禍。而言修善無福起大邪",
    "T46n1911_008:0110a19": "見。又惜身養命魚肉辛酒非時無度。或病",
    "T46n1911_008:0110a20": "差身壯五欲恣情。善心都盡惡業熾盛。起上",
    "T46n1911_008:0110a21": "中下罪。是為因病造三惡法界。若人自念",
    "T46n1911_008:0110a22": "此病困苦。皆由往日不善折致。深生慚愧",
    "T46n1911_008:0110a23": "不敢為非。雖嬰困篤而善心無改。起上",
    "T46n1911_008:0110a24": "中下善。是為因病造三善法界。若遭疾病",
    "T46n1911_008:0110a25": "因怖畏生死。知此病身酬於前業。若構生",
    "T46n1911_008:0110a26": "死將來流轉復何窮極。苦集危脆世世相隨",
    "T46n1911_008:0110a27": "為之受惱。當求寂滅無相涅槃。是為因病",
    "T46n1911_008:0110a28": "起聲聞法界。又觀此病病我色心。因於此",
    "T46n1911_008:0110a29": "病而致老死。死由於生生由昔有。有從取",
    "T46n1911_008:0110b01": "生。取從愛生。愛從受生。受從觸生。觸從六",
    "T46n1911_008:0110b02": "入生。六入從名色生。色即四大五根名即",
    "T46n1911_008:0110b03": "四心。觀此根大復從何生。青色從木生。黃",
    "T46n1911_008:0110b04": "色從地生。赤色從火生。白色從風生。黑色",
    "T46n1911_008:0110b05": "從水生。又觀木從水生。水從風生。風從地",
    "T46n1911_008:0110b06": "陽氣生。地從火生。火從木生。木還從水生。",
    "T46n1911_008:0110b07": "如是追逐周而復始。無自生者。觀外五行",
    "T46n1911_008:0110b08": "既爾。內五藏色亦復如是。肝從青氣生。心",
    "T46n1911_008:0110b09": "從赤氣生。肺從白氣生。腎從黑氣生。脾",
    "T46n1911_008:0110b10": "從黃氣生。此之肝藏為自體生。為從他生。",
    "T46n1911_008:0110b11": "即知肝藏從腎生。腎從肺生。肺從脾生。脾",
    "T46n1911_008:0110b12": "從心生。心從肝生。肝不自生。還從腎生。",
    "T46n1911_008:0110b13": "如是內求四大五藏。既其無體何故不壞。",
    "T46n1911_008:0110b14": "四心持之。識心持地想心持風。受心持火",
    "T46n1911_008:0110b15": "行心持水。是故不壞。此之四心為自生為",
    "T46n1911_008:0110b16": "不自生。即知行心從受生。受心從想生。想",
    "T46n1911_008:0110b17": "心從識生。識從過去行生。過去行從無明",
    "T46n1911_008:0110b18": "生。無明從妄想生。妄想還從妄想生。經云。",
    "T46n1911_008:0110b19": "妄想生妄想輪迴十二緣。如狂渴人見焰",
    "T46n1911_008:0110b20": "為水。南向逐之。逐之不得大喚言水。空中",
    "T46n1911_008:0110b21": "響應謂己大南。水應在北迴頭北走。如是",
    "T46n1911_008:0110b22": "四方皆逐不得。遂大懊惱。謂水入地爮地",
    "T46n1911_008:0110b23": "吼喚。身體疲極轉更至闇。亦復不得。南走喻",
    "T46n1911_008:0110b24": "舌逐味。北走喻耳逐聲。西走喻鼻逐香。東",
    "T46n1911_008:0110b25": "走喻眼逐色。爮地喻身逐觸。到闇喻意",
    "T46n1911_008:0110b26": "逐無明。如是六根遍走諸塵無一可得。亦",
    "T46n1911_008:0110b27": "不得因緣和合之相。但自疲苦。既覺知已不",
    "T46n1911_008:0110b28": "復更走。以不走故身心定住。心定住故豁爾",
    "T46n1911_008:0110b29": "悟解。發得因緣正智。知此色心等從本已來",
    "T46n1911_008:0110c01": "體性寂靜。非生非滅。妄想顛倒謂有生滅。",
    "T46n1911_008:0110c02": "若不隨妄想則無明滅乃至老死滅。畢故",
    "T46n1911_008:0110c03": "不造新。如不然火是則無煙。既不得",
    "T46n1911_008:0110c04": "無明老死病為病誰。是名觀病起緣覺法",
    "T46n1911_008:0110c05": "界。又觀此病。皆由愛惜身命財物致受眾",
    "T46n1911_008:0110c06": "惱。亦是持戒不完多病短命。亦是心志劣弱",
    "T46n1911_008:0110c07": "不能安忍。身神不護。亦是精進力薄。無善",
    "T46n1911_008:0110c08": "補禳。亦是無禪定力。為病所動。亦是心少",
    "T46n1911_008:0110c09": "智慧。不達無常苦空無我。致嬰此疾。今以",
    "T46n1911_008:0110c10": "己疾愍於彼疾。即起慈悲發於願行。捨",
    "T46n1911_008:0110c11": "無遺悋順理安耐。勤加正意覺悟無常。是",
    "T46n1911_008:0110c12": "為因病起六度菩薩界。又觀此病。知從",
    "T46n1911_008:0110c13": "前世妄想顛倒諸煩惱生。如是妄想無有",
    "T46n1911_008:0110c14": "真實。我及涅槃是二皆空。是名因病起通",
    "T46n1911_008:0110c15": "教菩薩界。又觀此病雖畢竟空。空無所受",
    "T46n1911_008:0110c16": "而受諸受。未具佛法不應滅受取證。是",
    "T46n1911_008:0110c17": "為因病起別教菩薩界。如是等法因於病",
    "T46n1911_008:0110c18": "患次第出生。是名思議境非今所觀也。不",
    "T46n1911_008:0110c19": "思議境者。一念病心非真非有。即是法性",
    "T46n1911_008:0110c20": "法界。一切法趣病是趣不過。唯法界之都",
    "T46n1911_008:0110c21": "無九界差別。如如意珠不空不有不前不",
    "T46n1911_008:0110c22": "後。病亦如是。絕言離相寂滅清淨。故名",
    "T46n1911_008:0110c23": "不可思議。達病實際何喜何憂。作是觀",
    "T46n1911_008:0110c24": "時豁爾消差。金光明云。直聞是言病即除",
    "T46n1911_008:0110c25": "愈。即初觀意耳。復有深重難除差者。至",
    "T46n1911_008:0110c26": "長者所為合眾藥。病乃得差。即後九觀意",
    "T46n1911_008:0110c27": "也。一切眾生皆具此理而不能識。隨見",
    "T46n1911_008:0110c28": "思流沒分段海。深生悲愍。欲與非有即空",
    "T46n1911_008:0110c29": "道滅之樂。是為有疾菩薩能以空觀調伏",
    "T46n1911_008:0111a01": "其心。心調伏故實疾除愈。以慈悲故權疾則",
    "T46n1911_008:0111a02": "生。生分段土。視分段人猶如一子。子既有",
    "T46n1911_008:0111a03": "病父母亦病。因以身疾而慰喻之。子病若",
    "T46n1911_008:0111a04": "愈父母亦愈。是名體析慰喻有疾菩薩也。",
    "T46n1911_008:0111a05": "又觀此病雖即空寂。是諸眾生不純因空",
    "T46n1911_008:0111a06": "而得度脫。當識空病種種法門。聲聞二乘",
    "T46n1911_008:0111a07": "以不識故。隨無明無知流沒變易海。不能",
    "T46n1911_008:0111a08": "分別諸病差品。是故佛法不得現前。眾生",
    "T46n1911_008:0111a09": "淨土皆不成就。為是義故即起慈悲拔無",
    "T46n1911_008:0111a10": "知苦。與道種智分別之樂。是名有疾菩薩能",
    "T46n1911_008:0111a11": "以假觀調伏其心。心調伏故實疾除愈。以",
    "T46n1911_008:0111a12": "慈悲故權病則生。生方便土。觀方便人猶",
    "T46n1911_008:0111a13": "如一子。其子病故父母亦病。因以身疾慰",
    "T46n1911_008:0111a14": "喻其子。子無知愈父母亦愈。是名別教慰喻",
    "T46n1911_008:0111a15": "有疾菩薩。又觀此病雖即法界。而諸眾生",
    "T46n1911_008:0111a16": "不即中道。此理未顯隨無明流沒變易海。",
    "T46n1911_008:0111a17": "經云。三賢十聖住果報。即是實報因果病也。",
    "T46n1911_008:0111a18": "為是義故而起慈悲拔無明苦。與究竟樂。",
    "T46n1911_008:0111a19": "是為有疾菩薩用中道觀調伏其心。心調",
    "T46n1911_008:0111a20": "伏故實疾除愈。以慈悲故權病則生。生實",
    "T46n1911_008:0111a21": "報土。視變易人猶如一子。子既有病父母",
    "T46n1911_008:0111a22": "亦病。因以身疾慰喻其子。子無明愈父母",
    "T46n1911_008:0111a23": "亦愈。是名圓教慰喻有疾菩薩也。如是三",
    "T46n1911_008:0111a24": "疾一心中生。如是調伏一觀調伏。如是慈悲",
    "T46n1911_008:0111a25": "圓普慈悲。如是示現普門示現。如是慰喻一",
    "T46n1911_008:0111a26": "音演說。為易解故如前分別。實而論之即",
    "T46n1911_008:0111a27": "不思議慈悲。唯彼淨名具如此法。三實圓除",
    "T46n1911_008:0111a28": "三權普現。彼上人者難為酬對。國王長者實",
    "T46n1911_008:0111a29": "疾全在。不堪顧命。二乘雖除取相辭不",
    "T46n1911_008:0111b01": "堪行。菩薩乃却客塵往往致屈。唯彼文殊",
    "T46n1911_008:0111b02": "道力相隣。扣機承旨故其能也。問云。居士。",
    "T46n1911_008:0111b03": "此疾何所因起。其生久如。當云何滅。居士",
    "T46n1911_008:0111b04": "答云。今我病者從大悲起。以眾生病是故",
    "T46n1911_008:0111b05": "我病。眾生病愈是故我愈。夫眾生實疾從癡",
    "T46n1911_008:0111b06": "愛生。癡愛纔生大悲亦起。癡愛纔滅大悲亦",
    "T46n1911_008:0111b07": "滅。眾生有愈有不愈。菩薩有疾有不疾。",
    "T46n1911_008:0111b08": "若無疾者知其子愈。若有疾者化道未休。",
    "T46n1911_008:0111b09": "故方丈問疾茅城背痛。皆此義也誓願既等",
    "T46n1911_008:0111b10": "虛空。有疾亦彌法界。是名不思議慈悲也。",
    "T46n1911_008:0111b11": "慈悲力大。菩薩適發此心疾即除愈。不俟",
    "T46n1911_008:0111b12": "更修下法。法喜天台(云云)。若發心不真欺眾",
    "T46n1911_008:0111b13": "生要三寶。有所規求病亦不差。若能真誠",
    "T46n1911_008:0111b14": "有大勢力。安心者。若人道場病時如上所",
    "T46n1911_008:0111b15": "說。體解發心端身正念。唯止唯觀。善巧悉",
    "T46n1911_008:0111b16": "檀調適得所。一上坐即覺清涼。或頓損或漸",
    "T46n1911_008:0111b17": "損。是名大藥。更不紛擾修餘治法也。破法",
    "T46n1911_008:0111b18": "遍者。行人病時觀病。為因色病為因心",
    "T46n1911_008:0111b19": "病。若色是病者。外山林等皆應是病。死人亦",
    "T46n1911_008:0111b20": "應是病。屍及山林未曾受惱。當知色非病",
    "T46n1911_008:0111b21": "也。祇由心想計有此病。今觀病心不自",
    "T46n1911_008:0111b22": "不他四句叵得。非內非外畢竟清淨。心如",
    "T46n1911_008:0111b23": "虛空誰是於病。淨名云。非地大不離地",
    "T46n1911_008:0111b24": "大。非身合身相不可得故。非心合心如",
    "T46n1911_008:0111b25": "幻故。不得病心生。不得病心無生。亦生亦",
    "T46n1911_008:0111b26": "無生。非生非無生。單複具足皆如上破陰",
    "T46n1911_008:0111b27": "入中說。識通塞者。觀於病法。句句之中識",
    "T46n1911_008:0111b28": "諦緣度。觀病觀智句句識諦緣度。了了分",
    "T46n1911_008:0111b29": "明而無疑惑。解字非字知得知失例如上",
    "T46n1911_008:0111c01": "說也。道品調適者。若觀病是四大病是不淨。",
    "T46n1911_008:0111c02": "病若離四大病即是淨病非四大非離四",
    "T46n1911_008:0111c03": "大。病即非淨非不淨。有真非有非真。空假",
    "T46n1911_008:0111c04": "非空非假。枯榮非枯非榮。如是等義皆與",
    "T46n1911_008:0111c05": "身念處無二無別。如此病受非苦非樂。病",
    "T46n1911_008:0111c06": "之想行非我非無我。病心非常非無常。例",
    "T46n1911_008:0111c07": "如上義。三十七品於枕席間皆得成就。解",
    "T46n1911_008:0111c08": "苦無苦入清涼池。助道者。若修正觀未得",
    "T46n1911_008:0111c09": "差者。當借前來六種之治。正助合行尚能",
    "T46n1911_008:0111c10": "入道。何況身疾而不消除。作此觀時雖滯",
    "T46n1911_008:0111c11": "床枕深識次位。我觀病患道理宛然。如彼",
    "T46n1911_008:0111c12": "瑠璃在深潭底。我此觀智但是名字。因疾",
    "T46n1911_008:0111c13": "未除果疾是分。若似解之位。因疾少輕道心",
    "T46n1911_008:0111c14": "轉熟。果疾猶重不免眾災。若入無生法忍。",
    "T46n1911_008:0111c15": "因疾雖盡猶有果疾。我今不應非位起慢。",
    "T46n1911_008:0111c16": "言我病行均彼上人。安忍者。但勤正助。莫",
    "T46n1911_008:0111c17": "為內外障緣阻礙休息。答正助稽留。疾成",
    "T46n1911_008:0111c18": "道廢。能安心在疾。不動不退所作辦也。",
    "T46n1911_008:0111c19": "設得病損行觀明淨。不生貪著莫起愛",
    "T46n1911_008:0111c20": "染。十法成就疾入法流。是名病患境修大",
    "T46n1911_008:0111c21": "乘觀獲無生忍得一大車。例前可知(云云)。",
    "T46n1911_008:0111c22": "○第四觀業相境者。行人無量劫來所作善",
    "T46n1911_008:0111c23": "惡諸業。或已受報或未受報。若平平運心",
    "T46n1911_008:0111c24": "相則不現。今修止觀能動諸業。故善惡相",
    "T46n1911_008:0111c25": "現。疑者言。大乘平等何相可論。今言不爾。",
    "T46n1911_008:0111c26": "祇由平等鏡淨故諸業像現。光明云。將證",
    "T46n1911_008:0111c27": "十地相皆前現。阿含云。將證初果八十八",
    "T46n1911_008:0111c28": "頭蛇於其前死。大小兩乘相文甚多。又法華",
    "T46n1911_008:0111c29": "云。深達罪福相遍照於十方。罪福祇是善",
    "T46n1911_008:0112a01": "惡業耳。淨名云。於第一義而不動善能分",
    "T46n1911_008:0112a02": "別諸法相。故汝難非也。明業相為四。一相",
    "T46n1911_008:0112a03": "發因緣。二正發相。三料簡。四止觀。因緣者。",
    "T46n1911_008:0112a04": "有內有外。內者。止觀研心。心漸明淨照諸",
    "T46n1911_008:0112a05": "善惡。或可以止止惡惡方欲滅。以觀觀善",
    "T46n1911_008:0112a06": "善方欲生。或可以止止惡惡因靜生。以觀",
    "T46n1911_008:0112a07": "觀善善因觀滅。無量業相出止觀中。如鏡",
    "T46n1911_008:0112a08": "被磨萬像自現。外者。諸佛慈悲常應一切。",
    "T46n1911_008:0112a09": "眾生無機不能得覩。以止觀力能感諸",
    "T46n1911_008:0112a10": "佛。示善惡禪諸業則現。如持花鬘示於",
    "T46n1911_008:0112a11": "大眾。是名內外因緣。若得此意。細判罪福",
    "T46n1911_008:0112a12": "皂白無濫。堪為方等師調伏於他。今但研",
    "T46n1911_008:0112a13": "心止觀令業謝行成。一心取道何用曲辨",
    "T46n1911_008:0112a14": "相耶。二明業相發者。發無前後且逐語",
    "T46n1911_008:0112a15": "便先明善發。其相有六。一報果相現。二習",
    "T46n1911_008:0112a16": "因相現。三報前現習後現。四習前現報後現。",
    "T46n1911_008:0112a17": "五習報俱時現。六前後不定。諸業現時參差",
    "T46n1911_008:0112a18": "萬品。識此六意分別無謬。云何名習因習",
    "T46n1911_008:0112a19": "果。阿毘曇人云。習因是自分因。習果是依果。",
    "T46n1911_008:0112a20": "又習名習續。自分種子相生。後念心起習續",
    "T46n1911_008:0112a21": "於前。前念為因後念為果。此義通三性。論",
    "T46n1911_008:0112a22": "家但在善惡無記無習續也。報因報果者。",
    "T46n1911_008:0112a23": "此就異世。前習因習果皆名報因。此因牽",
    "T46n1911_008:0112a24": "來果故以報目之。名為報因。後受五道身",
    "T46n1911_008:0112a25": "即是報果也。就今果報身上復起善惡習",
    "T46n1911_008:0112a26": "續。習因習果總望前世此習續是果。若望",
    "T46n1911_008:0112a27": "後世此習續是因。數家明報得鴿雀身是報",
    "T46n1911_008:0112a28": "果。多婬是習果。論家鴿身及多婬俱是報果。",
    "T46n1911_008:0112a29": "婬由貪起。貪是習果。又今生煩惱起名習",
    "T46n1911_008:0112b01": "因。成業即報因。後生起煩惱名習果。苦痛",
    "T46n1911_008:0112b02": "名報果。若坐禪中但見諸相此名報果相",
    "T46n1911_008:0112b03": "現。由昔因故亦得言報因。又能起因牽於",
    "T46n1911_008:0112b04": "後報互受名耳。今但判為報果相也。若於",
    "T46n1911_008:0112b05": "坐中不見諸相。欝爾起心是發習因能牽",
    "T46n1911_008:0112b06": "來果故。亦得名習果酬昔因故。互受其",
    "T46n1911_008:0112b07": "名。今但判為習因也。善相眾多且約六度。",
    "T46n1911_008:0112b08": "檀相發者。若於坐中忽見福田勝境三寶形",
    "T46n1911_008:0112b09": "像。聖眾大德父母師僧。有行之人。受己供",
    "T46n1911_008:0112b10": "養。或見悲田受供養。或見兩田雖不受",
    "T46n1911_008:0112b11": "供養而皆歡喜。或不見諸田受與不受。但",
    "T46n1911_008:0112b12": "見所施具羅列布滿。或不見施物但見淨",
    "T46n1911_008:0112b13": "地。或表今生施報相。或表昔生施報相。或",
    "T46n1911_008:0112b14": "見好行檀人。來至其前稱讚檀捨。如是等",
    "T46n1911_008:0112b15": "事皆是報果發相。次都不見諸相。但心欝然",
    "T46n1911_008:0112b16": "欲行惠施恭敬供養三寶父母師僧。或悲",
    "T46n1911_008:0112b17": "傷貧苦而欲救濟。或於檀施法門通達偏",
    "T46n1911_008:0112b18": "自明了。如是等心皆是習因發相。或先起此",
    "T46n1911_008:0112b19": "心却見報相。或先見報相却發此心。或俱",
    "T46n1911_008:0112b20": "發或不定發。可以意知。戒相發時亦有六",
    "T46n1911_008:0112b21": "意。若見十師衣鉢壇場羯磨歡喜愛念。或",
    "T46n1911_008:0112b22": "雖不見此相。而見自身衣裳淨潔威儀蓋",
    "T46n1911_008:0112b23": "眾。又見常持戒人面目光澤。舉動安詳來",
    "T46n1911_008:0112b24": "稱讚戒。如是等相皆是持戒報果發也。或時",
    "T46n1911_008:0112b25": "皆不見此相欝然持戒心生。自言戒淨篇聚",
    "T46n1911_008:0112b26": "不足可持。或欲匡正諸破戒者皆令如法。",
    "T46n1911_008:0112b27": "自解律文精通戒部。是為習因發相。或先",
    "T46n1911_008:0112b28": "後俱雜可以意知。忍相發者。或見能忍人。",
    "T46n1911_008:0112b29": "或見身行忍事。或自見其身端正淨潔手脚",
    "T46n1911_008:0112c01": "嚴整。世所希有。或見端正忍人來稱讚忍。",
    "T46n1911_008:0112c02": "是忍報果相。或直發忍心。又解忍法門。是",
    "T46n1911_008:0112c03": "名忍習因發相。前後俱雜可以意知。精進",
    "T46n1911_008:0112c04": "相者。或見精進人。或見己精進事。見身多",
    "T46n1911_008:0112c05": "氣力盛壯英雄。或見常行精進人晝夜無",
    "T46n1911_008:0112c06": "廢稱讚精進。是進報果相。或不見相但發",
    "T46n1911_008:0112c07": "精進心。初中後夜不自惜身。或通達精進",
    "T46n1911_008:0112c08": "法門。是名精進習因相。前後俱雜可以意",
    "T46n1911_008:0112c09": "知。禪相者後境中廣說。智慧相者菩薩境中",
    "T46n1911_008:0112c10": "當廣說。六度習報既有六種。一切善法亦如",
    "T46n1911_008:0112c11": "是。若細尋此法。逾久逾明。不煩多說亦不",
    "T46n1911_008:0112c12": "得多說。面受口決隨意廣論。諸方等師相",
    "T46n1911_008:0112c13": "傳云。負三寶物其相現時決應須償。南岳",
    "T46n1911_008:0112c14": "師云。若自有物償者善。若自無物欲廢行",
    "T46n1911_008:0112c15": "法四方馳求。此有二義。眾生昔罪何量。負",
    "T46n1911_008:0112c16": "貸三寶非止一條。如羅漢先直取道未遑",
    "T46n1911_008:0112c17": "償業。故名觝責。行者若廢道場而行乞",
    "T46n1911_008:0112c18": "匃。紛動數年豈非魔事。今且未償。但決志",
    "T46n1911_008:0112c19": "修行諸佛實法展我成立。成者。待破煩惱",
    "T46n1911_008:0112c20": "入無生忍。於法身地廣供養一切三寶。還",
    "T46n1911_008:0112c21": "入生死以償眾生。菩薩爾時不名觝責。立",
    "T46n1911_008:0112c22": "者。待功夫著滿名行竪立。果報自至時當",
    "T46n1911_008:0112c23": "償三寶。非是觝負不作償心。小乞申延",
    "T46n1911_008:0112c24": "期於展立耳此豈非好事。若廢行法出於",
    "T46n1911_008:0112c25": "道場。此決須償。不得讀誦聽學營私眾務。",
    "T46n1911_008:0112c26": "決應方便求財償之。此釋與優婆塞戒經",
    "T46n1911_008:0112c27": "同。經云。若負三寶物人正事修道。欲求須",
    "T46n1911_008:0112c28": "陀洹乃至阿羅漢者。則不須償也。不學道",
    "T46n1911_008:0112c29": "應急償也。阿羅漢人若用佛物此則無罪。",
    "T46n1911_008:0113a01": "次明惡相者。諸惡甚多且約六蔽。於一一",
    "T46n1911_008:0113a02": "蔽皆有六意。慳蔽相者。若見三寶師僧父",
    "T46n1911_008:0113a03": "母。或形容憔悴或裸袒。或衣裳藍縷。或飢",
    "T46n1911_008:0113a04": "餓惙然。寺宇空荒。或見一切物皆被守護封",
    "T46n1911_008:0113a05": "緘閉塞。與前為異。前人對物歡喜。今見乞",
    "T46n1911_008:0113a06": "人對物瞋詬。前物表施具今物表慳具。或",
    "T46n1911_008:0113a07": "見慳人來至其前。是名慳蔽報果發相。具",
    "T46n1911_008:0113a08": "有六種。例前可知(云云)。破戒相者。若見三",
    "T46n1911_008:0113a09": "寶形像師僧尊長及以父母。頭首斷絕地陷",
    "T46n1911_008:0113a10": "不勝。或身體破裂鞭打苦惱。或見身首",
    "T46n1911_008:0113a11": "異處寺舍零落。或見父母詬罵三寶呵責。",
    "T46n1911_008:0113a12": "或見喜殺屠兒來住其前。又惡禽毒蟲緣",
    "T46n1911_008:0113a13": "其身首。皆是瞋蔽報相也。亦有六意例前(云",
    "T46n1911_008:0113a14": "云)。若見不淨屎尿死屍臭物當道。深水橫路",
    "T46n1911_008:0113a15": "行不得前。或見交昔婬人。又示不淨相穢",
    "T46n1911_008:0113a16": "惡可恥。或見己身身體臭處。或見多婬人",
    "T46n1911_008:0113a17": "來說放逸事。或見禽獸人等交。此皆是婬",
    "T46n1911_008:0113a18": "罪報相。亦有六意(云云)。若見一生所盜物",
    "T46n1911_008:0113a19": "處。所盜物主來瞋詬縛切此物。或見好盜",
    "T46n1911_008:0113a20": "人來勸說盜事。皆是盜相果報也。六意",
    "T46n1911_008:0113a21": "例前(云云)。若見父母師僧及外人。諍計瞋毒",
    "T46n1911_008:0113a22": "種種間構誹謗於己或見多口過人來。即",
    "T46n1911_008:0113a23": "是口四過報果相。六種(云云)。或見醉人吐臥",
    "T46n1911_008:0113a24": "狼藉。或見己身沈昏等。皆是飲酒報果相。亦",
    "T46n1911_008:0113a25": "六意。是等皆是破戒蔽報果相也。餘四蔽",
    "T46n1911_008:0113a26": "例此可知。故不委記(云云)。復次內心苦痛是",
    "T46n1911_008:0113a27": "殺習。內心沈重是盜習。內心煩躁是婬習。俱",
    "T46n1911_008:0113a28": "有是等分習。三料簡善惡相現為障不同或",
    "T46n1911_008:0113a29": "非障而障。障而非障。障非障俱障。障非障",
    "T46n1911_008:0113b01": "俱不障。非障而障者。若人先發善相當時",
    "T46n1911_008:0113b02": "歡喜。後起愛慢輕忽於他。恃此證相作貢",
    "T46n1911_008:0113b03": "高本。漸染名利過患轉生。心退法壞捨戒",
    "T46n1911_008:0113b04": "還俗。無惡不造。豈非初因不障之善。後",
    "T46n1911_008:0113b05": "致大障之惡耶。障而非障者。如先發惡相",
    "T46n1911_008:0113b06": "慚愧怖畏。勤懺此惡。斷相續心永不起罪。",
    "T46n1911_008:0113b07": "勤行眾善至辦大事。豈非初因於障後",
    "T46n1911_008:0113b08": "致不障耶。俱障俱不障例可知(云云)。若非障",
    "T46n1911_008:0113b09": "而障者。此是善將滅而相現。此善滅表惡",
    "T46n1911_008:0113b10": "生。若障非障者。此是惡將滅而相現。此惡",
    "T46n1911_008:0113b11": "表善生。若障不障俱不障者。此相表善不",
    "T46n1911_008:0113b12": "滅惡不生。若障不障俱障者。此表惡不滅",
    "T46n1911_008:0113b13": "善不生。此約初善為語。謂善不障惡為障",
    "T46n1911_008:0113b14": "如上分別。若約真諦為言者。上諸善惡悉",
    "T46n1911_008:0113b15": "皆是障。故淨業障經云。一切惡障一切善障。",
    "T46n1911_008:0113b16": "若約假為語。真諦善惡俱皆是障。若約中",
    "T46n1911_008:0113b17": "為語。假上善惡俱皆是障。故障不可盡。復",
    "T46n1911_008:0113b18": "次善惡習因心起。是則易知。善惡報果相",
    "T46n1911_008:0113b19": "起。是則難知。若善報相扶善習因心起。或",
    "T46n1911_008:0113b20": "前或後現者。多是性善相。孤然起者。多是",
    "T46n1911_008:0113b21": "無作善相。惡報果相扶惡習因心起。或前或",
    "T46n1911_008:0113b22": "後多是性惡。不扶習起。多是違無作惡。復",
    "T46n1911_008:0113b23": "次善惡報果孤然起者。雖以無作往判理",
    "T46n1911_008:0113b24": "復難明。多好雜魔。若欲分別。須細意撿挍。",
    "T46n1911_008:0113b25": "用空明善惡等十法往驗。若過不及則是魔",
    "T46n1911_008:0113b26": "相。異此乃是無作也。又三相往驗。所謂久久",
    "T46n1911_008:0113b27": "住數數來。又壞禪心。此三是魔相也。無此",
    "T46n1911_008:0113b28": "三是無作。復次諸惡相現時。初現瞋怒。再來",
    "T46n1911_008:0113b29": "平平。三現歡喜。或人諫曉。或人驅逐。當知皆",
    "T46n1911_008:0113c01": "是惡欲滅相也。夫發心真正慧解分明。善識",
    "T46n1911_008:0113c02": "諸相一一無謬。不為諸障所惑。打心入",
    "T46n1911_008:0113c03": "理更增其明。行有餘力分別業門。雖通",
    "T46n1911_008:0113c04": "達自在。兼以化他。若分別業相不能縷碎。",
    "T46n1911_008:0113c05": "但總知是障無所取著。直打心觀理業不",
    "T46n1911_008:0113c06": "能礙。若本無解心又發意邪僻。見此相已",
    "T46n1911_008:0113c07": "而生愛著。魔得其便入示吉凶。更相因倚",
    "T46n1911_008:0113c08": "貿易財食死墮鬼道。此非鬼禪更謂誰耶。",
    "T46n1911_008:0113c09": "若自正正他。須得其意親自行證。又師氏",
    "T46n1911_008:0113c10": "口決。方可彰言。莫輒媒衒。妄作寒熱。禍則",
    "T46n1911_008:0113c11": "大矣。深囑深囑。後生慎之。問。道場神護怨",
    "T46n1911_008:0113c12": "責那得擾動。答。實爾。如世遊軍虞候。但覘",
    "T46n1911_008:0113c13": "非防惡。責主切物所不能遮。業來責報準",
    "T46n1911_008:0113c14": "此可解。復次諸業名教體相具如毘曇成實",
    "T46n1911_008:0113c15": "論。若作觀破業具如中論。彼二家者互有",
    "T46n1911_008:0113c16": "長短。今意異彼。但明善惡不濫於事即足。",
    "T46n1911_008:0113c17": "若廣分別妨於正道。若直破而已。全不識",
    "T46n1911_008:0113c18": "道品正助調停。方法未具。今之止觀明業",
    "T46n1911_008:0113c19": "相不足。觀法有餘。四修止觀者。即為十意。",
    "T46n1911_008:0113c20": "云何思議業境。若業能招三惡道報有上中",
    "T46n1911_008:0113c21": "下。若業能招三善道報謂上中下。不動業",
    "T46n1911_008:0113c22": "招色無色報。如是等業招於色心。還迷色",
    "T46n1911_008:0113c23": "心起四顛倒。生死不絕良由於此。今觀業",
    "T46n1911_008:0113c24": "無業倒惑不生以至漏盡。是名聲聞觀業",
    "T46n1911_008:0113c25": "也。若觀業由無明無明故業。業故名色乃",
    "T46n1911_008:0113c26": "至老死。若知無明不起取有。無明滅故諸",
    "T46n1911_008:0113c27": "行滅。是緣覺觀業。若觀業行幻化。幻化即",
    "T46n1911_008:0113c28": "空空即涅槃。是名通教觀業。若觀業如大",
    "T46n1911_008:0113c29": "地能生種種芽。十法界法皆從業起。是名",
    "T46n1911_008:0114a01": "別教觀業。悉是思議境非今所用也。不思議",
    "T46n1911_008:0114a02": "境者。如經云深達罪福相者。罪即三惡福",
    "T46n1911_008:0114a03": "即三善。但解三惡業相。不達人天三善業",
    "T46n1911_008:0114a04": "相。則非深達。達惡達善乃為深達。若達善",
    "T46n1911_008:0114a05": "惡業相但是善惡。不名深達。又善惡俱是",
    "T46n1911_008:0114a06": "惡。離善離惡皆是善。是為深達。又達人天",
    "T46n1911_008:0114a07": "善惡是生死邊。達二乘離善離惡涅槃空",
    "T46n1911_008:0114a08": "邊。但是二邊不名深達。又二邊皆是惡。亦",
    "T46n1911_008:0114a09": "不名深達。別教菩薩能達二邊之淺漸漸",
    "T46n1911_008:0114a10": "深達。故名深達。又別教漸深亦非深達。圓",
    "T46n1911_008:0114a11": "教即於淺業達於深業。方乃得名深達罪",
    "T46n1911_008:0114a12": "福相。遍照於十方。如是深達實不曲辨於",
    "T46n1911_008:0114a13": "三界。亦不徑侹而入空。即此意也。觀一念",
    "T46n1911_008:0114a14": "起即具十界名十方。十方是依報。十界是",
    "T46n1911_008:0114a15": "正報。若無依報亦無正報。既有正報即有",
    "T46n1911_008:0114a16": "性相本末等百法。亦名百方。如是等法即一",
    "T46n1911_008:0114a17": "念業。故名一業一切業。華嚴云。佛子。心性",
    "T46n1911_008:0114a18": "是一云何能生種種諸業。答云。譬如大地",
    "T46n1911_008:0114a19": "一能生種種芽。地若得雨。毒藥眾芽一時",
    "T46n1911_008:0114a20": "沸發。今法性地得行道雨。善惡業芽一念競",
    "T46n1911_008:0114a21": "起。業名法界諸法之都。故稱不思議境。既",
    "T46n1911_008:0114a22": "深達業境善惡共都。即起慈悲。罪福之理",
    "T46n1911_008:0114a23": "非違非順。違之成罪。順之成福。如世諦",
    "T46n1911_008:0114a24": "名色及諸質礙。亦非違非順。若盜之成罪",
    "T46n1911_008:0114a25": "則有三途惡業。若捨之成福即有三善道",
    "T46n1911_008:0114a26": "業。菩薩深達如此非違非順。於違起悲",
    "T46n1911_008:0114a27": "於順起慈。即空真諦無言說道亦非違非",
    "T46n1911_008:0114a28": "順。違之則成六道有漏之業。順之則成三",
    "T46n1911_008:0114a29": "乘無漏之業。菩薩深達即空非違非順。於違",
    "T46n1911_008:0114b01": "起悲於順起慈。也中道之諦亦非違非順",
    "T46n1911_008:0114b02": "違之則有漏無漏二邊之業。順之則有非",
    "T46n1911_008:0114b03": "漏非無漏中道之業。法華云。久修業所得。",
    "T46n1911_008:0114b04": "即此業也。菩薩深達中道實相非違非順。",
    "T46n1911_008:0114b05": "於違起悲於順起慈。若深達者。祇是一念",
    "T46n1911_008:0114b06": "心非違非順無三差別。亦是一念慈悲非前",
    "T46n1911_008:0114b07": "非後。故名真正菩提心也。安心業空則善",
    "T46n1911_008:0114b08": "順而惡息。惡息故名止。善順故名觀。安心",
    "T46n1911_008:0114b09": "業假惡息善順。安心業中惡息善順。順故",
    "T46n1911_008:0114b10": "名觀息故名止。是名觀業善巧安心。破法",
    "T46n1911_008:0114b11": "遍者。若阿毘曇云。業謝入過去。得繩繫屬",
    "T46n1911_008:0114b12": "行人。未來受報。成實云。業從現在入未來。",
    "T46n1911_008:0114b13": "未來受報。今觀此業。業若過去。過去已謝故",
    "T46n1911_008:0114b14": "云何有業。業若未來。未來未有云何有業。",
    "T46n1911_008:0114b15": "業若現在。現在念念不住。念若已去即屬過",
    "T46n1911_008:0114b16": "去。念若未至即屬未來。即起即滅何者現",
    "T46n1911_008:0114b17": "在。若言去時有業名現在者。去時是業。去",
    "T46n1911_008:0114b18": "者是業。為當去時去。去者去。現在既無。業",
    "T46n1911_008:0114b19": "亦叵得。三世推檢橫竪搜求。善惡諸業俱不",
    "T46n1911_008:0114b20": "可得。畢竟清淨。而言善惡業者但以世間",
    "T46n1911_008:0114b21": "文字假名分別。不可聞名而謂為實所以",
    "T46n1911_008:0114b22": "者何。本求理實不求虛名。虛名無性雖強",
    "T46n1911_008:0114b23": "分別如指虛空。業無作受三諦俱寂。故名",
    "T46n1911_008:0114b24": "破法遍也。識通塞者。於業非業。亦業亦非",
    "T46n1911_008:0114b25": "業。非業非非業。句句之中。明識苦集。一一",
    "T46n1911_008:0114b26": "心內了知道滅。審的成就終不蟲字。故言",
    "T46n1911_008:0114b27": "識通塞也。道品調適者。成論人云。意業單起",
    "T46n1911_008:0114b28": "未得成業。意得實法想得假名。行則同",
    "T46n1911_008:0114b29": "緣。是時意業得成。是則有三念處也。就身",
    "T46n1911_008:0114c01": "口兩業是色。名身念處。毘曇人云。心數心",
    "T46n1911_008:0114c02": "王同時而起。王即心念處。受數即受念處。想",
    "T46n1911_008:0114c03": "及餘數皆行陰。即法念處。王數依色而起。即",
    "T46n1911_008:0114c04": "身念處。若一時異時皆有四念也。今觀此",
    "T46n1911_008:0114c05": "業具十法界五陰。即是具一切四念處。一",
    "T46n1911_008:0114c06": "切業同類之色。是身念處。此身非淨非不",
    "T46n1911_008:0114c07": "淨。同類四陰。是三念處。此三非苦非樂非",
    "T46n1911_008:0114c08": "我非無我非常非無常。即是非榮非枯雙",
    "T46n1911_008:0114c09": "樹涅槃。乃至三解脫。是名道品也。助道對",
    "T46n1911_008:0114c10": "治者。當念應佛三十二相等。念報佛無量",
    "T46n1911_008:0114c11": "功德。共破習因惡業。念法門佛破習因。念",
    "T46n1911_008:0114c12": "三十二相。破報果(云云)。念法門佛助破報",
    "T46n1911_008:0114c13": "果惡業。念佛力故惡業障轉則入涅槃門也。",
    "T46n1911_008:0114c14": "如是觀時不叨上聖。又當安忍內外諸障",
    "T46n1911_008:0114c15": "令得無礙。若發似道未是真解。勿生法",
    "T46n1911_008:0114c16": "愛。法愛不起則任運無滯。自然流入清涼",
    "T46n1911_008:0114c17": "之地。是大乘十觀。得無量無漏清淨果報。",
    "T46n1911_008:0114c18": "獲得無上報獲得自在業。深達罪福究竟",
    "T46n1911_008:0114c19": "無染故名清淨。即是法身。反本還源智照",
    "T46n1911_008:0114c20": "圓極。故名無上。即是報身。垂形九道普門",
    "T46n1911_008:0114c21": "示現。故名自在。即是應身。如是三身即是",
    "T46n1911_008:0114c22": "大乘高廣直至道場。餘如上說(云云)。○第五",
    "T46n1911_008:0114c23": "觀魔事境者。行人修四三昧。惡將謝善欲",
    "T46n1911_008:0114c24": "生。魔恐迴出其境。又當化度於他。失我",
    "T46n1911_008:0114c25": "民屬空我宮殿。又慮其得大神力大智慧",
    "T46n1911_008:0114c26": "力。復當與我興大戰諍。調伏控制觸惱於",
    "T46n1911_008:0114c27": "我。遽其未成壞彼善根。故有魔事也。行者",
    "T46n1911_008:0114c28": "道弱未動波旬。一切鬼神屬六天管。當界",
    "T46n1911_008:0114c29": "防戍正應動此耳。經云。魔事魔罪不說者。",
    "T46n1911_008:0115a01": "是菩薩惡知識。若達邪正懷抱淡然。知魔",
    "T46n1911_008:0115a02": "界如佛界如。一如無二如平等一相。不以",
    "T46n1911_008:0115a03": "魔為戚佛為欣。安之實際。若能如是邪不",
    "T46n1911_008:0115a04": "干正。惱亂設起魔來甚善也。今明魔為五。",
    "T46n1911_008:0115a05": "一分別同異。二明發相。三明妨損。四明治",
    "T46n1911_008:0115a06": "法。五修止觀。同異者。陰魔已屬陰界入境。",
    "T46n1911_008:0115a07": "煩惱魔已屬煩惱境。死魔病是死因。已屬病",
    "T46n1911_008:0115a08": "患境。今正明天子魔也。然四倒與四魔異",
    "T46n1911_008:0115a09": "者。四倒祇是煩惱魔煩惱魔故即有陰入魔。",
    "T46n1911_008:0115a10": "陰入魔故即有死魔。既未出三界即屬天",
    "T46n1911_008:0115a11": "子魔。若界外同異者。破界內四倒分段諸魔",
    "T46n1911_008:0115a12": "悉過。唯有無常等四倒。此是界外煩惱魔。煩",
    "T46n1911_008:0115a13": "惱魔故即有無等等色。即界外陰魔。陰魔即",
    "T46n1911_008:0115a14": "有死。三賢十聖住果報。乃至等覺三魔已",
    "T46n1911_008:0115a15": "過。唯有一分死魔在。是為界外三魔無第",
    "T46n1911_008:0115a16": "六天魔。但赤色三昧未究竟名天子魔。若",
    "T46n1911_008:0115a17": "妙覺理圓無明已盡。故無煩惱。不住果報",
    "T46n1911_008:0115a18": "故亦無死。赤色三昧滿。乃是究竟魔事。若",
    "T46n1911_008:0115a19": "華嚴明十魔。亦何得出此意耶。二明魔發",
    "T46n1911_008:0115a20": "相者。通是管屬皆稱為魔。細尋枝異不出",
    "T46n1911_008:0115a21": "三種。一者[怡-台+追]惕鬼。二時媚鬼。三魔羅鬼。三種",
    "T46n1911_008:0115a22": "發相各各不同。[怡-台+追]惕發者。若人坐時或緣頭",
    "T46n1911_008:0115a23": "面或緣人身體。墮而復上翻覆不已雖無",
    "T46n1911_008:0115a24": "苦痛而屑屑難耐。或鑽人耳眼鼻或抱持",
    "T46n1911_008:0115a25": "擊攊。似如有物捉不可得。驅已復來。啾[口*祭]",
    "T46n1911_008:0115a26": "作聲鬧人耳。此鬼面似琵琶四目兩口(云云)。",
    "T46n1911_008:0115a27": "二時媚發者。大集明。十二獸在寶山中修",
    "T46n1911_008:0115a28": "法緣慈。此是精媚之主。權應者未必為惱。",
    "T46n1911_008:0115a29": "實者能亂行人。若邪想坐禪多著時媚。或",
    "T46n1911_008:0115b01": "作少男少女老男老女禽獸之像。殊形異貌",
    "T46n1911_008:0115b02": "種種不同。或娛樂人。或教詔人。今欲分別",
    "T46n1911_008:0115b03": "時獸者。當察十二時何時數來。隨其時",
    "T46n1911_008:0115b04": "來即此獸也若寅是虎乃至丑是牛。又一時",
    "T46n1911_008:0115b05": "為三。十二時即有三十六獸。寅有三。初是",
    "T46n1911_008:0115b06": "貍。次是豹。次是虎。卯有三。狐兔貉。辰有三。",
    "T46n1911_008:0115b07": "龍蛟魚。此九屬東方木也。九物依孟仲季",
    "T46n1911_008:0115b08": "傳作前後。已有三。蟬鯉蛇。午有三。鹿馬",
    "T46n1911_008:0115b09": "麞。未有三。羊雁鷹。此九屬南方火也。申有",
    "T46n1911_008:0115b10": "三。狖猿猴。酉有三。烏雞雉戌有三狗狼豺。",
    "T46n1911_008:0115b11": "此九屬西方金也。亥有三。豕貐猪。子有三。",
    "T46n1911_008:0115b12": "猫鼠伏翼。丑有三。牛蟹鼈。此九屬北方水",
    "T46n1911_008:0115b13": "也中央土王四季。若四方行用即是用土也。",
    "T46n1911_008:0115b14": "即是魚鷹豺鼈三轉即有三十六。更於一",
    "T46n1911_008:0115b15": "中開三。即有一百八時獸。深得此意依時",
    "T46n1911_008:0115b16": "喚名。媚當消去。若受著稍久。令人猖狂恍",
    "T46n1911_008:0115b17": "惚妄說吉凶不避水火(云云)。次明魔羅者。",
    "T46n1911_008:0115b18": "為破二善增二惡故。喜從五根作強軟",
    "T46n1911_008:0115b19": "來破。大論云。魔名花箭。亦名五箭。各射五",
    "T46n1911_008:0115b20": "根共壞於意。五根各一剎那。剎那若轉即",
    "T46n1911_008:0115b21": "屬意根。意根若壞五根豈存。眼見可愛色",
    "T46n1911_008:0115b22": "名花箭。是軟賊。見可畏色名毒箭。是強賊。",
    "T46n1911_008:0115b23": "見平平色不強不軟賊。餘四根亦如是。合",
    "T46n1911_008:0115b24": "十八箭。亦名十八受。以是義故。不應受",
    "T46n1911_008:0115b25": "著。著則成病病則難治。永妨禪定死墮魔",
    "T46n1911_008:0115b26": "道。復次魔內射不入。當外扇檀越師僧同",
    "T46n1911_008:0115b27": "學弟子。放十八箭。昔諸比丘得魔內惱。又",
    "T46n1911_008:0115b28": "得檀越譽毀強軟不捷。魔即哭去。行者善",
    "T46n1911_008:0115b29": "覺師徒檀越。或法主異語徒眾即瞋。徒眾怨",
    "T46n1911_008:0115c01": "言法主則怪。如是因緣廣說如大品。又魔善",
    "T46n1911_008:0115c02": "巧初令乖善起惡。若不隨者即純令墮善。",
    "T46n1911_008:0115c03": "起塔造寺使散妨定。若不隨者令墮二",
    "T46n1911_008:0115c04": "乘。魔實不解二乘。但行當之使不入大",
    "T46n1911_008:0115c05": "耳。如童蒙人初被行當捨大乘習小。功",
    "T46n1911_008:0115c06": "夫已多後悔無益。能行當者實不解大小。",
    "T46n1911_008:0115c07": "又化人入無方便空。謂無佛無眾生。墮偏",
    "T46n1911_008:0115c08": "空裹。或偏假裹。種種蹊徑令不入圓。阿難",
    "T46n1911_008:0115c09": "笈多學阿鞞跋者。皆為魔所惱。何況初心",
    "T46n1911_008:0115c10": "寧免自他三十六箭。若知魔佛皆入實際。",
    "T46n1911_008:0115c11": "則無怖畏。大經云。為聲聞人說有調魔。",
    "T46n1911_008:0115c12": "為大乘者不說調魔。一心入理誰論強軟",
    "T46n1911_008:0115c13": "耶。三明妨亂者。但強軟等箭。初射五根有",
    "T46n1911_008:0115c14": "三過患。一令人病。二失觀心。三得邪法。病",
    "T46n1911_008:0115c15": "有種種相。從眼入者病肝。餘根可知。身遭",
    "T46n1911_008:0115c16": "病苦心則迷荒。喪禪致死。失觀心者。本",
    "T46n1911_008:0115c17": "所修觀善法安隱。從五根見聞已後。心地",
    "T46n1911_008:0115c18": "昏忽無復次序。邪法者。當約十種正法簡",
    "T46n1911_008:0115c19": "出邪相。有者。色從眼入見山河星辰日月",
    "T46n1911_008:0115c20": "居宮。亦見幽中種種相貌指點方面。是有",
    "T46n1911_008:0115c21": "太過。無者。色從眼入。便謂諸法猶如斷空。",
    "T46n1911_008:0115c22": "說灰無法甚可怖畏。是無太過。明者。色入",
    "T46n1911_008:0115c23": "已豁豁常明如日月照。闇者。昏闇漆黑鏗然",
    "T46n1911_008:0115c24": "不曉。定者。色入已心如木石塊然直住。亂",
    "T46n1911_008:0115c25": "者。色入已狡擲攀緣。愚者。色入已闇短鄙拙",
    "T46n1911_008:0115c26": "脫裸無恥。智者。色入已聰黠捷疾。悲者。色",
    "T46n1911_008:0115c27": "入已憂惱泣淚。喜者。色入已歌逸恒歡苦者。",
    "T46n1911_008:0115c28": "百節疼痛如被火炙。樂者。身體暢醉如五欲",
    "T46n1911_008:0115c29": "樂。禍者。自恒招禍。亦為他作禍亦知他禍",
    "T46n1911_008:0116a01": "祟。福者。恒自招福亦能為他作福惡者。無",
    "T46n1911_008:0116a02": "惡不造。又令他作惡。善者。自行檀等亦",
    "T46n1911_008:0116a03": "令他行檀。憎者。不耐見人遠他獨住。愛",
    "T46n1911_008:0116a04": "者。戀重纏著。強者。其心剛強出入不得自",
    "T46n1911_008:0116a05": "在。猶如瓦石難可迴變不順善道。軟者。",
    "T46n1911_008:0116a06": "心志軟弱易可敗壞。猶若軟泥不堪為器。",
    "T46n1911_008:0116a07": "以是等若過若不及悉名邪相。一根有三",
    "T46n1911_008:0116a08": "受。一受有二十邪法。三受合六十邪法。歷",
    "T46n1911_008:0116a09": "五根合三百邪法。雖九十五種種種異邪。而",
    "T46n1911_008:0116a10": "其初入必因五根。細尋三百必與彼相應也。",
    "T46n1911_008:0116a11": "夫[怡-台+追]惕多令禪觀喪失。時媚多令人得邪",
    "T46n1911_008:0116a12": "法。魔羅備此二損也。四明治法。若治[怡-台+追]惕",
    "T46n1911_008:0116a13": "者。須知拘那含佛末法比丘好惱亂眾僧。僧",
    "T46n1911_008:0116a14": "擯驅之即生惡誓。常惱坐禪人。此是源祖",
    "T46n1911_008:0116a15": "之鬼。報或已謝而同業生者。亦能惱亂。今呵",
    "T46n1911_008:0116a16": "其宗祖聞即羞去。呵云。我識汝名字。汝是",
    "T46n1911_008:0116a17": "[怡-台+追]惕惡夜叉。拘那含佛時。破戒偷臘吉支",
    "T46n1911_008:0116a18": "貪食嗅香。我今持戒不畏於汝。如是呵已",
    "T46n1911_008:0116a19": "即應去。若其不去當密誦戒序及戒。戒神",
    "T46n1911_008:0116a20": "還守破戒鬼去。治時媚鬼者。須善識十二",
    "T46n1911_008:0116a21": "時三十六時獸。知時唱名媚即去也。隱士頭",
    "T46n1911_008:0116a22": "陀人多畜方鏡挂之座後。媚不能變鏡中",
    "T46n1911_008:0116a23": "色像。覽鏡識之可以自遣。此則內外兩治",
    "T46n1911_008:0116a24": "也。治魔羅有三。一初覺呵。如守門人遮惡",
    "T46n1911_008:0116a25": "不進。如佛告比丘。一切他物不受。不受之",
    "T46n1911_008:0116a26": "術能治一切自他魔事。二若已受入當從頭",
    "T46n1911_008:0116a27": "至足。一一諦觀。求魔叵得又求心叵得。",
    "T46n1911_008:0116a28": "魔從何來欲惱何等。如惡人入舍處處照",
    "T46n1911_008:0116a29": "檢不令得住。三觀若不去強心抵捍。以死",
    "T46n1911_008:0116b01": "為期不共爾住。善巧迴轉如是三治不須",
    "T46n1911_008:0116b02": "多說。五止觀者。例為十法。思議境者。若",
    "T46n1911_008:0116b03": "魔事起隨順魔行。作諸惡業成三途法。若",
    "T46n1911_008:0116b04": "隨魔起善所謂他屬而行布施。雖生善道",
    "T46n1911_008:0116b05": "世世相染。或時附著倚託言語。若捨身命即",
    "T46n1911_008:0116b06": "受彼報。設欲修道遮障萬端。經云。有菩薩",
    "T46n1911_008:0116b07": "有魔無魔。即此意也。是為三善法界。魔又",
    "T46n1911_008:0116b08": "化令自入涅槃。眾生何預汝事。唐受辛苦",
    "T46n1911_008:0116b09": "不如取證是名二乘法界。魔又令人紆迴",
    "T46n1911_008:0116b10": "拙度不速入菩提道。如是淺深歷別。皆是",
    "T46n1911_008:0116b11": "思議境也。若即此魔事具十界百法。在一",
    "T46n1911_008:0116b12": "念中。一切法趣魔。如一夢法具一切事。一",
    "T46n1911_008:0116b13": "魔一切魔一切魔一魔。非一非一切。亦是一",
    "T46n1911_008:0116b14": "魔一切魔。一佛一切佛。不出佛界即是魔",
    "T46n1911_008:0116b15": "界。不二不別。如此觀者降魔是道場。上根",
    "T46n1911_008:0116b16": "利智治魔顯理以魔為侍於魔不怖如薪",
    "T46n1911_008:0116b17": "益火。緣修不能寂照。持世不覺魔謀。謂",
    "T46n1911_008:0116b18": "言善來。真修寂照。不待觀而後鑑。即知是",
    "T46n1911_008:0116b19": "魔非帝釋也。別教不耐非法。故云非我所",
    "T46n1911_008:0116b20": "宜。圓教安之實際。故言如我應受。不畏",
    "T46n1911_008:0116b21": "非人於生死有勇。是名不思議境也。魔界",
    "T46n1911_008:0116b22": "即佛界而眾生不知。迷於佛界橫起魔界。",
    "T46n1911_008:0116b23": "於菩提中而生煩惱。是故起悲欲令眾生",
    "T46n1911_008:0116b24": "於魔界即佛界。於煩惱即菩提是故起慈。",
    "T46n1911_008:0116b25": "慈無量佛悲無量魔。無量慈悲即無緣一大",
    "T46n1911_008:0116b26": "慈悲也。欲滿此願顯此理。應降魔作道",
    "T46n1911_008:0116b27": "場。八十億眾不能動心名止。達魔界即佛",
    "T46n1911_008:0116b28": "界名觀。但以四悉止觀安心。隨魔事起",
    "T46n1911_008:0116b29": "即以四句破之。橫竪單複破悉無滯。三藏",
    "T46n1911_008:0116c01": "初伏四魔坐道場。破煩惱魔得菩提道。又",
    "T46n1911_008:0116c02": "得法性身破陰入魔。此兩共破死魔。道樹",
    "T46n1911_008:0116c03": "下得不動三昧。變三玉女破八十億兵。冠",
    "T46n1911_008:0116c04": "蓋劍各墮者是破天子魔。通教初得無生忍。",
    "T46n1911_008:0116c05": "至六地得菩提道如前。八地道觀雙流是",
    "T46n1911_008:0116c06": "不動三昧。破天子魔。兩處聲聞止破三魔。",
    "T46n1911_008:0116c07": "笈多恒為所惱。後得神通伏而非破(云云)。別",
    "T46n1911_008:0116c08": "教十住已破界內四魔。登地分得菩提道",
    "T46n1911_008:0116c09": "破煩惱魔。分得法身破陰魔。分得赤色三",
    "T46n1911_008:0116c10": "昧破天子魔。若瓔珞云。等覺三魔已盡唯一",
    "T46n1911_008:0116c11": "分死魔在。三不應前盡一不應獨餘。此乃",
    "T46n1911_008:0116c12": "別教方便說耳。圓教初住俱破八魔。得菩提",
    "T46n1911_008:0116c13": "道破煩惱魔(云云)。乃至妙覺八魔究竟永盡。",
    "T46n1911_008:0116c14": "雖初住破非初住破。雖後覺破非後覺破。",
    "T46n1911_008:0116c15": "而不離初住後覺。是為破法遍也。於上一",
    "T46n1911_008:0116c16": "一破魔法中。皆識苦集無明蔽度知字非",
    "T46n1911_008:0116c17": "字。道品者。魔界具一切色。色即是空色即不",
    "T46n1911_008:0116c18": "淨色即是假。此名為淨。色即是中非淨非",
    "T46n1911_008:0116c19": "不淨。餘四陰亦如是。是名一念處一切念",
    "T46n1911_008:0116c20": "處。乃至三解脫門。門若未開必由事障。久",
    "T46n1911_008:0116c21": "遠劫來為魔所使。起於魔檀為有報故。",
    "T46n1911_008:0116c22": "持於魔戒要利養故。行於魔忍為畏他",
    "T46n1911_008:0116c23": "故。習魔精進求名聞故。得於魔禪昧於",
    "T46n1911_008:0116c24": "鬼法。樂於魔慧分別見網。如是六法雖名",
    "T46n1911_008:0116c25": "為善其實是魔。由此邪蔽蔽三脫門。今用",
    "T46n1911_008:0116c26": "正度對治六蔽。蔽去度成如油多明盛。若",
    "T46n1911_008:0116c27": "雜煩惱當用前四分觀助治。雜業借念二",
    "T46n1911_008:0116c28": "佛助治。若小乘伏道遍名為聞慧。乃至圓教",
    "T46n1911_008:0116c29": "五品是聞慧位。此尚未成豈可濫真起增上",
    "T46n1911_008:0117a01": "慢。若欲入真。當一心安忍勿更為魔之所",
    "T46n1911_008:0117a02": "動亂。窮微觀照強心呵抵。若入似位得法",
    "T46n1911_008:0117a03": "賞賜。勿生高心愛心。譬如大勳黜為小",
    "T46n1911_008:0117a04": "縣。或失祿或失命。若起法愛是犯罪。但",
    "T46n1911_008:0117a05": "發似解如小縣失似解如失祿。墮二乘",
    "T46n1911_008:0117a06": "地如失命。大乘家業宗社滅故。若無法愛",
    "T46n1911_008:0117a07": "從相似入真實。調魔為侍直至道場。復次",
    "T46n1911_008:0117a08": "退慧如失勳。退定如失祿。俱退如失命。",
    "T46n1911_008:0117a09": "復次通用一意為觀者。行人根鈍先解通",
    "T46n1911_008:0117a10": "意度曲入別。中論品品別意而俱會無生。",
    "T46n1911_008:0117a11": "通別互舉得意相成也。問。魔動竟好法後起。",
    "T46n1911_008:0117a12": "為是法爾寒過春來耶。答。未必併然。自有",
    "T46n1911_008:0117a13": "過難好法亦不發。魔是惡緣所感。善是心",
    "T46n1911_008:0117a14": "力所致。釋論云。釋迦往昔在惡世。世無佛。",
    "T46n1911_008:0117a15": "求法精進了不能得。魔變化作婆羅門詭",
    "T46n1911_008:0117a16": "言。有佛一偈。汝能皮為紙骨為筆血為墨",
    "T46n1911_008:0117a17": "當以與汝。菩薩樂法。即自剝皮曝令乾",
    "T46n1911_008:0117a18": "擬書偈。魔即隱去。佛知其心從下方涌",
    "T46n1911_008:0117a19": "出。為說深經得無生忍。可以為證(云云)。",
    "T46n1911_008:0117a20": "摩訶止觀卷第八(下)"
}