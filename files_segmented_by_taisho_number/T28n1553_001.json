{
    "T28n1553_001:0966a03": "阿毘曇甘露味論卷上",
    "T28n1553_001:0966a05": "尊者瞿沙造",
    "T28n1553_001:0966a06": "曹魏代譯失三藏名",
    "T28n1553_001:0966a07": "布施持戒品第一",
    "T28n1553_001:0966a08": "云何布施。自持財物施與。為三種故。自為身",
    "T28n1553_001:0966a09": "故。為他人故。為彼我故。供養塔寺佛辟支佛",
    "T28n1553_001:0966a10": "阿羅漢。自為身故。施與眾生。為他人故。布施",
    "T28n1553_001:0966a11": "與人。為彼我故。思田物好得好報。云何思好。",
    "T28n1553_001:0966a12": "信淨與供養。云何田好。有三種田。有大德。有",
    "T28n1553_001:0966a13": "貧苦。有大德貧苦。云何大德。佛菩薩辟支佛",
    "T28n1553_001:0966a14": "阿羅漢阿那含斯陀含須陀洹。云何貧苦。畜",
    "T28n1553_001:0966a15": "生老病聾盲瘖瘂。如是種種貧苦。云何大德",
    "T28n1553_001:0966a16": "貧苦。有佛菩薩辟支佛阿羅漢阿那含斯陀",
    "T28n1553_001:0966a17": "含須陀洹。老病聾盲瘖瘂貧苦。大德田者。恭",
    "T28n1553_001:0966a18": "敬心得大報。貧苦田者。憐愍心得大報。大德",
    "T28n1553_001:0966a19": "貧苦田者。恭敬憐愍心得大報。是為福田好。",
    "T28n1553_001:0966a20": "云何物好。不殺他不偷不奪不繫不鞭不欺",
    "T28n1553_001:0966a21": "不誑。淨物隨多少隨時布施。是為物好。信云",
    "T28n1553_001:0966a22": "何。知後世果若涅槃一心不動。是謂信淨。云",
    "T28n1553_001:0966a23": "何自除慳貪。恭敬於人。是謂淨供養。云何奉",
    "T28n1553_001:0966a24": "迎禮拜。自手施與等。是謂供養。云何田異。行",
    "T28n1553_001:0966a25": "善持戒禪定智慧解脫得果等功德若有是。",
    "T28n1553_001:0966a26": "是謂田異。救濟危厄異因緣得異苦有無苦。",
    "T28n1553_001:0966a27": "發心供給得妙果報。布施佛即時一切得福。",
    "T28n1553_001:0966a28": "布施眾僧若受用得一切福。未受用不得一",
    "T28n1553_001:0966a29": "切福。供養法故得大報。若學人聰明大智慧。",
    "T28n1553_001:0966b01": "以法故供養。是謂供養。法布施得富。受施竟",
    "T28n1553_001:0966b02": "得樂力壽等功德。除結勝得大果報。若施畜",
    "T28n1553_001:0966b03": "生受百世報。若施不善人受千世報。若施善",
    "T28n1553_001:0966b04": "人受千萬世報。若施離欲凡夫受千萬億世",
    "T28n1553_001:0966b05": "報。若施得道人得無數世報。若施佛至涅槃",
    "T28n1553_001:0966b06": "受報。布施有六難。一者憍慢施。二者求名施。",
    "T28n1553_001:0966b07": "三者為力施。四者強與施。五者因緣施。六者",
    "T28n1553_001:0966b08": "求報施。眾僧中分別施。是謂布施六難。云何",
    "T28n1553_001:0966b09": "持戒。有二種律儀。不善善律儀。云何不善。殺",
    "T28n1553_001:0966b10": "生偷盜婬妷。是謂身三惡律儀。兩舌惡口妄",
    "T28n1553_001:0966b11": "言綺語。是謂口四惡律儀。貪恚惡邪。是謂意",
    "T28n1553_001:0966b12": "三惡律儀。云何殺生。有他生知是生。故奪命。",
    "T28n1553_001:0966b13": "如是殺生。有他受物知是他受物。故盜心偷",
    "T28n1553_001:0966b14": "奪。如是盜。有婦女他所有。知他婦女。故欲共",
    "T28n1553_001:0966b15": "婬。若道非道中。自有婦犯非道。如是婬妷。若",
    "T28n1553_001:0966b16": "知言不知不知言知。若疑言不疑不疑言疑。",
    "T28n1553_001:0966b17": "如是妄語。若有實欲別離故異說。是謂兩舌。",
    "T28n1553_001:0966b18": "染污心他人不愛言。如是惡口。不知時無義",
    "T28n1553_001:0966b19": "言。如是綺語。財物他有貪愛應我有。如是貪。",
    "T28n1553_001:0966b20": "見彼不喜。欲令苦痛。如是恚。惡邪有二種。",
    "T28n1553_001:0966b21": "實有物而言無顛倒見聞。云何實有物而言",
    "T28n1553_001:0966b22": "無。無罪無福報。無今世後世。無父母無佛辟",
    "T28n1553_001:0966b23": "支佛阿羅漢餘得道等。如是實有而言無。云",
    "T28n1553_001:0966b24": "何顛倒。見聞善惡天作非行報果。如是惡邪。",
    "T28n1553_001:0966b25": "是謂三種不善業。悔是三事除却不作。是謂",
    "T28n1553_001:0966b26": "三種善業。常遠三種惡行三種善。是謂持戒",
    "T28n1553_001:0966b27": "堅固。布施持戒禪定思惟。必得三果。得財富",
    "T28n1553_001:0966b28": "得生天得解脫。世三十種福田。父母老病善",
    "T28n1553_001:0966b29": "人離欲凡夫有漏七人四道向四道果。從滅",
    "T28n1553_001:0966c01": "禪入起。辟支佛菩薩佛比丘僧。有去來人飢",
    "T28n1553_001:0966c02": "渴。",
    "T28n1553_001:0966c03": "阿毘曇甘露味界道品第二",
    "T28n1553_001:0966c04": "三界。欲界色界無色界。是三界中有五種道。",
    "T28n1553_001:0966c05": "地獄畜生鬼神人天及中陰道。云何地獄。大",
    "T28n1553_001:0966c06": "地獄八種。第一僧時披。第二黑繩。第三合會。",
    "T28n1553_001:0966c07": "第四魯臘。第五摩呵魯臘。第六般那。第七波",
    "T28n1553_001:0966c08": "多般。第八阿鼻。一一大地獄各有十六地獄",
    "T28n1553_001:0966c09": "眷屬。云何畜生。無脚兩脚四脚多脚。水行陸",
    "T28n1553_001:0966c10": "行空行。云何鬼神道。種種身。欲界不善行三",
    "T28n1553_001:0966c11": "種上中下。上報地獄。中報畜生下報餓鬼。云",
    "T28n1553_001:0966c12": "何人道。四種人。東弗于逮人。西瞿耶尼人。南",
    "T28n1553_001:0966c13": "閻浮提人。北欝單曰人。欲界四種善行報生。",
    "T28n1553_001:0966c14": "云何天道。欲界有六天。第一四天王天。第二",
    "T28n1553_001:0966c15": "忉利天。第三鹽天。第四兜術天。第五尼摩羅",
    "T28n1553_001:0966c16": "天。第六他化自在天。欲界中六種善報生。色",
    "T28n1553_001:0966c17": "界十七處。梵富樓梵迦夷摩呵梵。少光無量",
    "T28n1553_001:0966c18": "光光曜。少淨無量淨遍淨。果實。得德。大果。不",
    "T28n1553_001:0966c19": "煩。不惱。善觀。快見。阿迦尼吒。四禪三種。上",
    "T28n1553_001:0966c20": "中下報。十二處生四禪有漏無漏雜報。五淨",
    "T28n1553_001:0966c21": "居聖人生三處。聖人凡夫共生大果處。凡夫",
    "T28n1553_001:0966c22": "得無想定生無想天。無色界空處識處不用處",
    "T28n1553_001:0966c23": "有想無想處。得無色定。是次第生無色處。隨",
    "T28n1553_001:0966c24": "定力得生處。是為天道。欲受欲用欲畜。以是",
    "T28n1553_001:0966c25": "因緣說欲界。無欲有色。以是因緣說色界。無",
    "T28n1553_001:0966c26": "色界四陰。以是因緣說無色界。人中五十歲",
    "T28n1553_001:0966c27": "是四王天一日一夜。如是三十日為一月。十",
    "T28n1553_001:0966c28": "二月為一歲。四天王壽天上五百歲。當人間",
    "T28n1553_001:0966c29": "一萬歲。是僧時泥犁中一日一夜。如是三",
    "T28n1553_001:0967a01": "十日為一月。十二月為一歲。僧時泥犁壽五",
    "T28n1553_001:0967a02": "百歲。復次人中百歲是忉利天一日一夜。如是",
    "T28n1553_001:0967a03": "三十日為一月。十二月為一歲。忉利天壽天",
    "T28n1553_001:0967a04": "上千歲。當人間三億六萬歲。是黑繩泥犁中",
    "T28n1553_001:0967a05": "一日一夜。如是三十日為一月。十二月為一",
    "T28n1553_001:0967a06": "歲。黑繩泥犁壽千歲。復次人中二百歲是鹽",
    "T28n1553_001:0967a07": "天一日一夜。如是三十日為一月。十二月為",
    "T28n1553_001:0967a08": "一歲。鹽天壽天上二千歲。當人間數十四億",
    "T28n1553_001:0967a09": "四萬歲。是魯臘泥犁中一日一夜。如是三",
    "T28n1553_001:0967a10": "十日為一月。十二月為一歲。魯臘泥犁壽",
    "T28n1553_001:0967a11": "二千歲。復次人中四百歲是兜術天一日一",
    "T28n1553_001:0967a12": "夜。如是三十日為一月。十二月為一歲。兜術",
    "T28n1553_001:0967a13": "天上壽四千歲。當人間數五十七億六萬歲。",
    "T28n1553_001:0967a14": "是摩呵魯臘泥犁中一日一夜。如是三十日",
    "T28n1553_001:0967a15": "為一月。十二月為一歲。摩呵魯臘泥犁壽",
    "T28n1553_001:0967a16": "四千歲。復次人中八百歲是化應聲天一日一",
    "T28n1553_001:0967a17": "夜。如是三十日為一月。十二月為一歲。化應",
    "T28n1553_001:0967a18": "聲天上壽八千歲。當人間數二百三十億四",
    "T28n1553_001:0967a19": "萬歲是多般泥犁中一日一夜。如是三十",
    "T28n1553_001:0967a20": "日為一月。十二月為一歲。多般泥犁中壽",
    "T28n1553_001:0967a21": "八千歲。復次人中千六百歲是他化自在天",
    "T28n1553_001:0967a22": "一日一夜。如是三十日為一月。十二月為一",
    "T28n1553_001:0967a23": "歲。他化自在天上壽萬六千歲。當人間數九",
    "T28n1553_001:0967a24": "百二十一億六萬歲。是般多槃泥犁中一",
    "T28n1553_001:0967a25": "日一夜。如是三十日為一月。十二月為一歲。",
    "T28n1553_001:0967a26": "般多槃泥犁中壽萬六千歲僧渴半劫",
    "T28n1553_001:0967a27": "壽。阿鼻泥犁壽一劫。畜生中壽有彈指頃。",
    "T28n1553_001:0967a28": "半日一日一月一歲十歲一百千萬億歲乃至",
    "T28n1553_001:0967a29": "一劫壽。餓鬼中壽乃至七萬歲。人中閻浮提",
    "T28n1553_001:0967b01": "人壽或無數歲。或至十歲。今時壽百歲多少",
    "T28n1553_001:0967b02": "過。瞿耶尼人壽二百五十歲。東弗于逮人壽",
    "T28n1553_001:0967b03": "五百歲。北欝單曰人壽千歲不增減。餘處眾",
    "T28n1553_001:0967b04": "生壽有增減。是謂欲界中眾生壽。云何色界",
    "T28n1553_001:0967b05": "中壽。梵迦夷天壽半劫。梵富樓天壽一劫。摩",
    "T28n1553_001:0967b06": "呵梵天壽一劫半。是謂初禪壽。少光天壽二",
    "T28n1553_001:0967b07": "劫。無量光天壽四劫。光曜天壽八劫。是謂二",
    "T28n1553_001:0967b08": "禪壽。約淨天壽十六劫。無量淨天壽三十二",
    "T28n1553_001:0967b09": "劫。遍淨天壽六十四劫。是謂三禪壽。果實天",
    "T28n1553_001:0967b10": "壽一百二十五劫。得德天壽二百五十劫。大",
    "T28n1553_001:0967b11": "果天壽五百劫。無急天壽千劫。無惱天壽二",
    "T28n1553_001:0967b12": "千劫。善觀天壽四千劫。快見天壽八千劫。阿",
    "T28n1553_001:0967b13": "迦膩吒天壽萬六千劫。是謂四禪壽。空處壽",
    "T28n1553_001:0967b14": "二萬劫。識處壽四萬劫。不用處壽六萬劫。有",
    "T28n1553_001:0967b15": "想無想處壽八萬劫。是謂無色界壽。如是三",
    "T28n1553_001:0967b16": "界眾生壽。",
    "T28n1553_001:0967b17": "阿毘曇甘露味住食生品第三",
    "T28n1553_001:0967b18": "有四識住。云何四。色痛想行。欲界色界中識",
    "T28n1553_001:0967b19": "多緣色住。空處識處識多緣痛住。不用處識",
    "T28n1553_001:0967b20": "多緣想住。有想無想識。多緣行住。有四種食",
    "T28n1553_001:0967b21": "情命根大長故。云何四食。一者摶食。二者樂",
    "T28n1553_001:0967b22": "食。三者意思食。四者識食。揣食三入攝。",
    "T28n1553_001:0967b23": "香味細滑入。以何等故色入不攝。揣食眼見",
    "T28n1553_001:0967b24": "食。情命根大不長故。揣食有二種。有麁有",
    "T28n1553_001:0967b25": "細。云何麁。飯餅如是一切。云何細。飲消香塗",
    "T28n1553_001:0967b26": "身。云何樂食。眼更樂耳鼻舌身更樂。有漏",
    "T28n1553_001:0967b27": "意更樂。能後世生相續不斷。樂食多鳥卵鵝",
    "T28n1553_001:0967b28": "雁。如是一切。意思食多水蟲卵魚。如是一切。",
    "T28n1553_001:0967b29": "識食多有想無想處。及中陰眾生。揣食多欲",
    "T28n1553_001:0967c01": "界中。餘三食多色無色界中。揣食第一麁。樂",
    "T28n1553_001:0967c02": "食細。意思食次細。識食最細。四種生卵生胎",
    "T28n1553_001:0967c03": "生濕生化生。泥犁天中陰一切化生。鬼神二",
    "T28n1553_001:0967c04": "種生。胎生及化生。餘眾生四種生。化中眾",
    "T28n1553_001:0967c05": "生一時得六情根。餘殘生最初得身根命根。",
    "T28n1553_001:0967c06": "諸餘根次第得。四有。生有死有本有中有。死",
    "T28n1553_001:0967c07": "生中間細五陰。是謂中有。中有生有譬如印",
    "T28n1553_001:0967c08": "作字。如父子相似。除無色界餘一切受中陰。",
    "T28n1553_001:0967c09": "無色界終生欲色界受中陰。譬如中阿那含",
    "T28n1553_001:0967c10": "有中陰。餘生中有生有亦如是。",
    "T28n1553_001:0967c11": "阿毘曇甘露味業品第四",
    "T28n1553_001:0967c12": "雜心中緣雜垢起雜行。雜行中雜受報。云何",
    "T28n1553_001:0967c13": "雜行。有三種行。身行口行意行。善行不善行",
    "T28n1553_001:0967c14": "無記行。學行無學行非學非無學行。見諦斷",
    "T28n1553_001:0967c15": "行。思惟斷行。無斷行。現世報生報後報。樂報",
    "T28n1553_001:0967c16": "苦報不樂不苦報。黑報白報雜報。不黑不白",
    "T28n1553_001:0967c17": "無報行。行盡必受報行。不必受報行。云何身",
    "T28n1553_001:0967c18": "行。身動身作。云何口行。口動口作。云何意",
    "T28n1553_001:0967c19": "行。意動意思。云何善行。善身作善口作善",
    "T28n1553_001:0967c20": "意思。云何不善行。不善身作不善口作不善",
    "T28n1553_001:0967c21": "意思。云何無記行。無記身動無記口動無記",
    "T28n1553_001:0967c22": "意思。云何學行。學身無教學口無教學意思。",
    "T28n1553_001:0967c23": "云何無學行。無學身無教無學口無教無學",
    "T28n1553_001:0967c24": "意思。云何非學非無學行。有漏身動口動意",
    "T28n1553_001:0967c25": "思。云何見諦斷行。堅信堅法見忍斷八十八",
    "T28n1553_001:0967c26": "結相應思。云何思惟斷行。信解脫見到思惟",
    "T28n1553_001:0967c27": "斷十使相應思。及染污身行口行善有漏行",
    "T28n1553_001:0967c28": "無記行。云何無斷行。諸無漏行。云何現世報。",
    "T28n1553_001:0967c29": "若作善惡行今世得非後世得。云何生報。隨",
    "T28n1553_001:0968a01": "善惡後行第一生得非餘生。云何後法報。",
    "T28n1553_001:0968a02": "隨行善惡後第二生得。若第三第四若過得",
    "T28n1553_001:0968a03": "報。云何樂報。欲界善行。色界乃至三禪善行。",
    "T28n1553_001:0968a04": "是受樂報。云何苦報。不善行受報。云何不苦",
    "T28n1553_001:0968a05": "不樂報。第四禪善有漏行。及無色界善有漏",
    "T28n1553_001:0968a06": "行。云何黑黑報。不善行黑黑報。云何白白報。",
    "T28n1553_001:0968a07": "善有漏行白白報。云何雜報。欲界善惡雜行",
    "T28n1553_001:0968a08": "雜受報。云何不黑不白無報行。行盡三界漏",
    "T28n1553_001:0968a09": "盡時。無礙道攝無漏思也。云何必受報行。五",
    "T28n1553_001:0968a10": "逆行必受惡報。現世報生報後報餘殘。有緣",
    "T28n1553_001:0968a11": "有人必受報。無緣無人不必受報一切有漏行",
    "T28n1553_001:0968a12": "故作熟得報。不故作不熟不得報。故作不熟",
    "T28n1553_001:0968a13": "不得報。三種行。身業教無教。口業教無教。",
    "T28n1553_001:0968a14": "意業有教。云何教行。若身口意作。云何無",
    "T28n1553_001:0968a15": "教行。身口作意起餘心時。常在不失無教色。",
    "T28n1553_001:0968a16": "善不善心不生無記心不生無教色。所以者",
    "T28n1553_001:0968a17": "何。無記心力劣故。無記有二種。有隱沒不隱",
    "T28n1553_001:0968a18": "沒。結使所覆是隱沒。不覆是不隱沒。云何隱",
    "T28n1553_001:0968a19": "沒無記法。欲界中身耶邊耶。及彼相應無",
    "T28n1553_001:0968a20": "明共有法。色無色界一切結使。及色界身口",
    "T28n1553_001:0968a21": "行。是謂隱沒無記法。云何不隱沒無記法。坐",
    "T28n1553_001:0968a22": "臥立行伎巧報法變化心虛空非智緣盡。是",
    "T28n1553_001:0968a23": "謂不隱沒無記法。無教三種。一無漏。二定共。",
    "T28n1553_001:0968a24": "三戒律儀。云何無漏戒。正語正業正命。云何",
    "T28n1553_001:0968a25": "定共戒。得禪離欲惡法。云何戒律儀。受戒時",
    "T28n1553_001:0968a26": "得善有漏身口行。云何得三種律儀。一切得",
    "T28n1553_001:0968a27": "道無漏律儀成就。一切得禪定共律儀成就。",
    "T28n1553_001:0968a28": "欲界人受戒戒律儀成就。戒律儀人最初教作",
    "T28n1553_001:0968a29": "時。現前無教成就。若盡不失成就過去得禪",
    "T28n1553_001:0968b01": "人一切過去未來定共律儀成就若入定過去",
    "T28n1553_001:0968b02": "未來現在成就。無漏律儀未來一切成就。若入",
    "T28n1553_001:0968b03": "道現在前成就。若盡不失成就過去律儀人。",
    "T28n1553_001:0968b04": "若作重惡不善成就。不善教無教。若不重惡",
    "T28n1553_001:0968b05": "成就不善教無無教。若惡心滅不成就教無教。",
    "T28n1553_001:0968b06": "不律儀人現在成就不善無教。若盡不失成",
    "T28n1553_001:0968b07": "就過去不善無教。若作重善成就善教無教。",
    "T28n1553_001:0968b08": "若不重善成就善教無無教。若善心滅不成",
    "T28n1553_001:0968b09": "就教無教。若中間人若作重善若不善。成就",
    "T28n1553_001:0968b10": "善不善教無教。若作不重善不善。成就教無",
    "T28n1553_001:0968b11": "無教。若善不善心滅不成就教無教。得色界",
    "T28n1553_001:0968b12": "善心成就禪律儀。若心退不成就禪律儀。一",
    "T28n1553_001:0968b13": "切色界善心中律儀心相應。除眼心耳身心",
    "T28n1553_001:0968b14": "聞慧死時心。六地無漏心力成就無漏律儀。",
    "T28n1553_001:0968b15": "云何六地。未到禪地初禪中禪二禪三禪四",
    "T28n1553_001:0968b16": "禪。退六地心不成就無漏律儀。有二事失無",
    "T28n1553_001:0968b17": "漏律儀若退若得道果。有二事失禪律儀。若",
    "T28n1553_001:0968b18": "退若命終。有三事失戒律儀。一犯戒。二捨戒。",
    "T28n1553_001:0968b19": "三惡邪起若法滅盡時。有人言失戒律儀。有",
    "T28n1553_001:0968b20": "言不失實不失。有四事失不律儀。一受戒。二",
    "T28n1553_001:0968b21": "不更作。三一心息求。四得道善色。云何失。若",
    "T28n1553_001:0968b22": "斷善根。若命終。餘殘染污心數法。斷結時斷",
    "T28n1553_001:0968b23": "有五種果。一報果。二所依果。三增上果。四身",
    "T28n1553_001:0968b24": "力果。五解脫果。善有漏法或四果或五果。能",
    "T28n1553_001:0968b25": "斷結使是謂五果。不能斷結是謂四果。除解",
    "T28n1553_001:0968b26": "脫果。不善法有四果。除解脫果。無漏法或四",
    "T28n1553_001:0968b27": "果或三果。若斷結四果除報果。若不斷結三",
    "T28n1553_001:0968b28": "果除報果解脫果。無記法三果除報果解脫",
    "T28n1553_001:0968b29": "果。云何報果。不善法善有漏法得報果。云何",
    "T28n1553_001:0968c01": "所依果。善不善無記法。常行增長益至竟得。",
    "T28n1553_001:0968c02": "是謂所依果。云何增上果。若好若不好共俱",
    "T28n1553_001:0968c03": "受最上受。是謂增上果。云何身力果。身行為",
    "T28n1553_001:0968c04": "作等。是謂身力果。云何解脫果。智滅結是謂",
    "T28n1553_001:0968c05": "解脫果。善根不善根無記根三種。善根不貪",
    "T28n1553_001:0968c06": "不恚無癡。善根三種。不善根貪欲瞋恚愚癡。",
    "T28n1553_001:0968c07": "四種無記。根無記愛無記無明無記見無記。",
    "T28n1553_001:0968c08": "慢三種法。善法不善法無記法。云何善法。善",
    "T28n1553_001:0968c09": "身口業善心。心相應法。及心不相應行及智",
    "T28n1553_001:0968c10": "緣盡。是為善法。云何不善法。不善身口業不",
    "T28n1553_001:0968c11": "善心心相應法。及心不相應行。是為不善",
    "T28n1553_001:0968c12": "法。云何無記法。無記身口業無記心心相應",
    "T28n1553_001:0968c13": "法。及心不相應行虛空非智緣盡。是謂無記",
    "T28n1553_001:0968c14": "法。不飲酒布施供養尊重等。是謂善身口業",
    "T28n1553_001:0968c15": "攝。飲酒撾打憍慢尊重等。是不善身口業攝。",
    "T28n1553_001:0968c16": "是為十業道不攝欲界身口業。欲界四大造。",
    "T28n1553_001:0968c17": "如是色界無漏身口業何四大造。若依六種",
    "T28n1553_001:0968c18": "地。即彼地四大造若生無色界。如是本得無",
    "T28n1553_001:0968c19": "漏身口業。即彼地四大造。三種命終。有命盡",
    "T28n1553_001:0968c20": "福不盡。有福盡命不盡。有福盡命盡也。",
    "T28n1553_001:0968c21": "阿毘曇甘露味陰持入品第五",
    "T28n1553_001:0968c22": "諸有漏法四事離。云何四。無常無我無樂無",
    "T28n1553_001:0968c23": "淨煩惱諸漏。何以故。趣一切生處。心漏連注",
    "T28n1553_001:0968c24": "隨世界故。是謂有漏。三界有百八煩惱。九",
    "T28n1553_001:0968c25": "十八結十纏是煩惱何處生。是說有漏法。亦",
    "T28n1553_001:0968c26": "名受陰及煩惱處。從是中有二種五陰。有漏",
    "T28n1553_001:0968c27": "無漏。受陰一切有漏。云何色陰。諸四大造。十",
    "T28n1553_001:0968c28": "二入除意入。諸餘入及法入攝無教色。是謂",
    "T28n1553_001:0968c29": "色陰。是色陰二種。可見不可見。云何可見。一",
    "T28n1553_001:0969a01": "入色入。云何不可見。九入及法入攝。無教色",
    "T28n1553_001:0969a02": "復有三種色。有可見有對。有不可見有對。有",
    "T28n1553_001:0969a03": "不可見無對。色入可見有對。餘九入不可見",
    "T28n1553_001:0969a04": "有對。法入無教色不可見無對。是謂色陰。云",
    "T28n1553_001:0969a05": "何痛陰。受痛六更樂生。是有二種痛。身痛心",
    "T28n1553_001:0969a06": "痛。三種痛。苦痛樂痛不苦不樂痛。四種痛。身",
    "T28n1553_001:0969a07": "記無記心記無記。五種痛。五痛根。是六種痛。",
    "T28n1553_001:0969a08": "眼更痛耳鼻舌身意更痛。十八種痛。眼有",
    "T28n1553_001:0969a09": "喜樂護。三十六種痛。十八痛中有善不善。百",
    "T28n1553_001:0969a10": "八種痛。過去未來現在各三十六。一一眾生",
    "T28n1553_001:0969a11": "須臾起無數。痛是謂痛陰。云何想陰。意種種",
    "T28n1553_001:0969a12": "緣一切法想。是三種小大無數種種收入攝。",
    "T28n1553_001:0969a13": "以是因緣想是謂想陰。云何行陰。有為法中",
    "T28n1553_001:0969a14": "行作種種諸法。是行陰二種。心相應法不相",
    "T28n1553_001:0969a15": "應。云何心相應。一思二更樂三憶等諸法。是",
    "T28n1553_001:0969a16": "名心相應。云何心不相應。一得二無想三滅盡",
    "T28n1553_001:0969a17": "定等心不相應。是謂行陰。云何識陰。青黃赤",
    "T28n1553_001:0969a18": "白等諸法分別識。是識有六種。眼識耳鼻舌",
    "T28n1553_001:0969a19": "身意識。云何眼識。眼情依止識色。是謂眼識。",
    "T28n1553_001:0969a20": "如是耳鼻舌身意。意情依止識法是謂意識。",
    "T28n1553_001:0969a21": "是謂識陰。十二入。眼入耳鼻舌身意入。是內",
    "T28n1553_001:0969a22": "六入。色入聲香味細滑法入。是外六入。亦復",
    "T28n1553_001:0969a23": "眼識乃至意識合十八。持四大淨造色識因緣",
    "T28n1553_001:0969a24": "是謂眼。如是四大淨造聲香味細滑識因緣。",
    "T28n1553_001:0969a25": "是謂耳鼻舌身。一切眼識塵色十二種。長短明",
    "T28n1553_001:0969a26": "闇青黃赤白麁細色邊空色身教色。一切耳識",
    "T28n1553_001:0969a27": "塵聲。眾生數聲非眾生數聲。一切鼻識塵香。",
    "T28n1553_001:0969a28": "好香臭香等香。一切舌識塵味。辛酸醎苦甘",
    "T28n1553_001:0969a29": "等六十三種味。一切身識塵。細滑輕重堅軟",
    "T28n1553_001:0969b01": "寒熱飢渴四大等。一切意識塵法。是謂一切",
    "T28n1553_001:0969b02": "法。五識不能分別意識分別。心意識無差別",
    "T28n1553_001:0969b03": "說有差別。情塵識合是生更樂共生痛等。十",
    "T28n1553_001:0969b04": "大地十煩惱大地。十小煩惱地。是諸法共心",
    "T28n1553_001:0969b05": "生。共緣共住共起共滅。譬如燈明熱共起共住",
    "T28n1553_001:0969b06": "共盡。問十八持幾善幾不善幾無記。答八無",
    "T28n1553_001:0969b07": "記。十當分別。色持聲持七識持法持有善不",
    "T28n1553_001:0969b08": "善無記。云何善色。善身教。云何不善色。不善",
    "T28n1553_001:0969b09": "身教。云何無記色。除善不善身教。諸餘色持。",
    "T28n1553_001:0969b10": "是謂無記。如是聲塵眼識有善不善無記。云",
    "T28n1553_001:0969b11": "何善。善憶相應眼識。云何不善。不善憶相應",
    "T28n1553_001:0969b12": "眼識。云何無記。無記憶相應眼識。如是耳鼻",
    "T28n1553_001:0969b13": "舌身意。意識持法持。或善不善無記。云何善。",
    "T28n1553_001:0969b14": "法持攝善身口業善痛想行陰及智緣盡。云何",
    "T28n1553_001:0969b15": "不善。法持攝不善身口業不善痛想行陰。云",
    "T28n1553_001:0969b16": "何無記。法持攝無記痛想行陰及虛空非智緣",
    "T28n1553_001:0969b17": "盡。問十八持幾有漏幾無漏。答十八持十五",
    "T28n1553_001:0969b18": "持有漏。三當分別。云何三。意持法持意識持。",
    "T28n1553_001:0969b19": "有漏憶相應意持。是謂有漏。無漏憶相應意",
    "T28n1553_001:0969b20": "持。是謂無漏。意識亦如是。法持中攝有漏身",
    "T28n1553_001:0969b21": "口業有漏痛想行陰。是謂有漏。法持攝無漏",
    "T28n1553_001:0969b22": "身口業無漏痛想行陰及無為法。是謂無漏。",
    "T28n1553_001:0969b23": "問十八持幾欲界繫幾色界繫幾無色界繫幾",
    "T28n1553_001:0969b24": "不繫。答四持欲界繫。香味鼻識舌識。以揣食",
    "T28n1553_001:0969b25": "處故。十四當分別。眼持欲色界繫。云何欲界",
    "T28n1553_001:0969b26": "繫。欲界繫四大造。如是耳鼻舌身色聲細滑",
    "T28n1553_001:0969b27": "持欲界繫。欲界繫四大造。云何色界繫眼持。",
    "T28n1553_001:0969b28": "色界繫四大造。如是耳鼻舌身色聲細滑持",
    "T28n1553_001:0969b29": "色界繫。色界繫四大造。眼識欲色界繫。云何",
    "T28n1553_001:0969c01": "欲界。欲界憶相應眼識。耳身識持亦如是。",
    "T28n1553_001:0969c02": "云何色界。色界憶相應眼識。耳身亦如是。意",
    "T28n1553_001:0969c03": "持欲界繫色無色界繫。或不繫云何欲界繫。",
    "T28n1553_001:0969c04": "欲界憶相應意持。云何色界繫。色界憶相應",
    "T28n1553_001:0969c05": "意持。云何無色界繫。無色界憶相應意持。云",
    "T28n1553_001:0969c06": "何不繫。無漏憶相應意持。意識持亦如是。法",
    "T28n1553_001:0969c07": "持或欲界繫。或色無色界繫。或不繫。法持攝",
    "T28n1553_001:0969c08": "欲界繫身口業。及痛想行陰。是謂欲界繫。云",
    "T28n1553_001:0969c09": "何色界繫。法持攝色界繫身口業。及痛想行",
    "T28n1553_001:0969c10": "陰。是謂色界繫。云何無色界繫。法持攝無色",
    "T28n1553_001:0969c11": "界痛想行陰。是謂無色界繫。云何不繫。法持",
    "T28n1553_001:0969c12": "攝無漏身口口業。無漏痛想行陰及無為法。",
    "T28n1553_001:0969c13": "是謂不繫。問十八持幾內入攝幾外入攝。答十",
    "T28n1553_001:0969c14": "二持內入攝。眼耳鼻舌身意。眼識持耳鼻舌",
    "T28n1553_001:0969c15": "身意識持。六外入攝。色持聲香味細滑法持。",
    "T28n1553_001:0969c16": "問幾有覺有觀。幾有覺無觀。幾無覺無觀。答",
    "T28n1553_001:0969c17": "十無覺無觀。五情五塵五識有覺有觀。三當",
    "T28n1553_001:0969c18": "分別。意持或有覺有觀有覺無觀無覺無觀。",
    "T28n1553_001:0969c19": "云何有覺有觀。欲界初禪有覺有觀。中間禪",
    "T28n1553_001:0969c20": "有覺無觀。上地無覺無觀。意識亦如是。法持",
    "T28n1553_001:0969c21": "攝身口業諸不相應行無為無覺無觀。餘殘如",
    "T28n1553_001:0969c22": "意持。問幾共緣幾不共緣。答七心持共緣。何",
    "T28n1553_001:0969c23": "以故。自塵緣故。十持不共緣。五情五塵。法持",
    "T28n1553_001:0969c24": "當分別。法持攝身口業識心不相應行無為",
    "T28n1553_001:0969c25": "不共緣。餘殘共緣。問十八持幾受幾不受。答",
    "T28n1553_001:0969c26": "九持情根合若現在是受。於中心心數法止住",
    "T28n1553_001:0969c27": "過去未來不受。非彼心心數法止住。聲持七",
    "T28n1553_001:0969c28": "識持法持是不受。非彼心心數法止住。問十",
    "T28n1553_001:0969c29": "八持幾有為幾無為。答十七持有為。法持當",
    "T28n1553_001:0970a01": "分別。或有為或無為。云何有為。法持攝身口",
    "T28n1553_001:0970a02": "業痛想行陰是謂有為。智緣盡非智緣盡虛",
    "T28n1553_001:0970a03": "空。是謂無為。",
    "T28n1553_001:0970a04": "阿毘曇甘露味行品第六",
    "T28n1553_001:0970a05": "一切有為法無勢力起。因他力共生。是諸法",
    "T28n1553_001:0970a06": "有四相起住老無常。問若有四相。是應更復",
    "T28n1553_001:0970a07": "有相。答更有四相。彼相中餘四相俱生。生為",
    "T28n1553_001:0970a08": "生住為住老為老無常為無常。問若爾者不",
    "T28n1553_001:0970a09": "可盡答展轉自相為諸行法二種。有心相應",
    "T28n1553_001:0970a10": "有心不相應。云何心相應。痛想思更樂憶欲",
    "T28n1553_001:0970a11": "解脫信精進念定慧覺觀。邪行不邪行善根不",
    "T28n1553_001:0970a12": "善根無記根。一切使惱結縛纏一切智慧。如",
    "T28n1553_001:0970a13": "是種種心相應法。是謂心相應行。云何心不",
    "T28n1553_001:0970a14": "相應行。得生住老無常無想定滅盡定無想",
    "T28n1553_001:0970a15": "處。種種方得物得入得名眾句眾味眾凡夫",
    "T28n1553_001:0970a16": "性。如是種種法。是謂心不相應行。因緣次第",
    "T28n1553_001:0970a17": "緣緣緣增上緣。一切有為法從是四緣生。云",
    "T28n1553_001:0970a18": "何因緣。五因相應共有自然遍報因。是謂因",
    "T28n1553_001:0970a19": "緣。云何次第緣。諸法中心心數是。是法滅",
    "T28n1553_001:0970a20": "是法起。是為次第緣。云何緣緣。緣塵故心心",
    "T28n1553_001:0970a21": "數法生。是謂緣緣。云何增上緣。一切萬物不",
    "T28n1553_001:0970a22": "相障礙。是謂增上緣。六因。相應因共有自然",
    "T28n1553_001:0970a23": "遍報所作因。云何相應因。心諸數法因。諸心",
    "T28n1553_001:0970a24": "數法心因。是謂相應。云何共有因。諸法各各",
    "T28n1553_001:0970a25": "相伴。心諸心數法因。諸心數法心因。復次共",
    "T28n1553_001:0970a26": "生四大共有因。造色心不相應行。心心數法",
    "T28n1553_001:0970a27": "心不相應行因。云何自然因。謂彼前生善後",
    "T28n1553_001:0970a28": "生善。前生不善後生不善。前無記後無記。云",
    "T28n1553_001:0970a29": "何遍因。謂身見計我我有常。諸陰受有常我",
    "T28n1553_001:0970b01": "樂淨等生諸煩惱。云何報因。謂善生樂報。不",
    "T28n1553_001:0970b02": "善生苦報。云何所作因。一切諸法各各不相",
    "T28n1553_001:0970b03": "障礙不留不住。報心有五因除遍因。如是心",
    "T28n1553_001:0970b04": "數法。一切煩惱有五因除報因。報生色及不",
    "T28n1553_001:0970b05": "相應行有四因。除相應因遍因。染污色及不",
    "T28n1553_001:0970b06": "相應行有四因。除相應因報因。餘殘心心數",
    "T28n1553_001:0970b07": "法有四因。除報因遍因。餘殘心不相應行或",
    "T28n1553_001:0970b08": "二因或三因。除相應因遍因報因。或除自然",
    "T28n1553_001:0970b09": "因。或不無初。無漏心相應法有三因。除自然",
    "T28n1553_001:0970b10": "因報因遍因。是無漏心心中生色及心不相",
    "T28n1553_001:0970b11": "應行有二因。共因所作因。心心數法是從四",
    "T28n1553_001:0970b12": "緣生。無想定滅盡定是從三緣生。除緣緣。心",
    "T28n1553_001:0970b13": "不相應行及諸色法是從二緣生。除次第緣",
    "T28n1553_001:0970b14": "緣緣。無有法一緣生。餘法力故生。一法三事",
    "T28n1553_001:0970b15": "會更樂共生。痛想思憶欲解脫信精進念定",
    "T28n1553_001:0970b16": "慧護共心起合成就。是諸法共心俱三法會",
    "T28n1553_001:0970b17": "更樂身心受痛緣分別識想動思心不忘憶欲",
    "T28n1553_001:0970b18": "作欲心無礙解脫信。種種事勤精進緣勝不",
    "T28n1553_001:0970b19": "忘。念心不動定。分別法慧心不著護事緣起。",
    "T28n1553_001:0970b20": "心法相應得諸法成就。痛想思更樂憶欲解",
    "T28n1553_001:0970b21": "脫念定慧是十大地法。何以故。一切心共生。",
    "T28n1553_001:0970b22": "云何相應共一緣行不增不減。是謂相應。十",
    "T28n1553_001:0970b23": "煩惱大地。一切不善心中共生。不信懈怠忘",
    "T28n1553_001:0970b24": "心亂闇鈍邪憶邪解脫調無明邪行。云何不",
    "T28n1553_001:0970b25": "信。心不入法。云何懈怠心寇在作。云何忘",
    "T28n1553_001:0970b26": "不念。云何心亂不一心。云何闇鈍不曉事。云",
    "T28n1553_001:0970b27": "何邪憶非道念。云何邪解脫不捨顛倒。云何",
    "T28n1553_001:0970b28": "調心走不息。云何無明三界中無智。云何邪",
    "T28n1553_001:0970b29": "行不住善法。十小煩惱地。瞋優波那不語波",
    "T28n1553_001:0970c01": "陀舍摩夜舍恥慳嫉慢大慢。云何瞋心忿動。",
    "T28n1553_001:0970c02": "云何優波那心含毒住。云何不語覆藏罪事。",
    "T28n1553_001:0970c03": "云何波陀舍非法事急持不捨。云何摩夜身",
    "T28n1553_001:0970c04": "口欺人。云何舍恥心忮收。云何慳心惜畏盡。",
    "T28n1553_001:0970c05": "云何嫉見他好事瞋。云何慢於卑賤我勝。於",
    "T28n1553_001:0970c06": "上我等。云何大慢。等中我大於大中我勝大。",
    "T28n1553_001:0970c07": "此十煩惱地意識相應。非五識故言小也。於",
    "T28n1553_001:0970c08": "中七煩惱欲界繫。舍恥欲界及梵天慢大慢",
    "T28n1553_001:0970c09": "三界繫。十善大地不貪不恚信猗不放逸精",
    "T28n1553_001:0970c10": "進護不嬈惱。云何不貪自身他身財物不欲",
    "T28n1553_001:0970c11": "不利。云何不恚。若眾生邊非眾生邊心不起",
    "T28n1553_001:0970c12": "恚。云何信。知實事心清淨。云何猗。心善離重",
    "T28n1553_001:0970c13": "得輕冷。云何不放逸。心繫善法。云何精進。習",
    "T28n1553_001:0970c14": "近善法。云何護。於諸法離住。云何不嬈惱。一",
    "T28n1553_001:0970c15": "切眾生中身口意不犯惡。云何慚。自作惡事",
    "T28n1553_001:0970c16": "羞。云何愧。於人中作不可事愧。是十法一切",
    "T28n1553_001:0970c17": "善心相應。是故說大地。三處愛處不愛處中",
    "T28n1553_001:0970c18": "處愛處者。婬欲慳貪惜等諸煩惱生。不愛處",
    "T28n1553_001:0970c19": "者。瞋恚鬪諍嫉妬等諸煩惱生。中處者。愚癡",
    "T28n1553_001:0970c20": "憍慢等諸煩惱生。一切結使煩惱三毒所攝。",
    "T28n1553_001:0970c21": "所以者何。有三不善根。一切結使煩惱。此三",
    "T28n1553_001:0970c22": "毒。生能斷三善根。能惱亂三界眾生。是故三",
    "T28n1553_001:0970c23": "毒所攝。",
    "T28n1553_001:0970c24": "阿毘曇甘露味因緣種品第七",
    "T28n1553_001:0970c25": "十二因緣者。無明行識名色六入更樂痛愛",
    "T28n1553_001:0970c26": "受有生老死。是十二因緣有三種。一煩惱二",
    "T28n1553_001:0970c27": "業三苦。三種煩惱無明愛受。二種業行及有。",
    "T28n1553_001:0970c28": "七種苦識名色六入更樂痛生老死。二種過",
    "T28n1553_001:0970c29": "去攝。二種未來攝。八現在攝。諸煩惱業因業",
    "T28n1553_001:0971a01": "苦因苦煩惱因煩惱煩惱因煩惱業因業苦因",
    "T28n1553_001:0971a02": "苦苦因。彼種次第起。過去無明與一切煩惱",
    "T28n1553_001:0971a03": "相應是無明。緣此造業。造業造世間果是名",
    "T28n1553_001:0971a04": "行。彼行因緣染污心得身根分別識。譬如犢",
    "T28n1553_001:0971a05": "子識母是識。是識共生四無色陰。亦相續生",
    "T28n1553_001:0971a06": "色是名色。依眼等根境界是六入。情塵心和",
    "T28n1553_001:0971a07": "是更樂。更樂生受是痛。痛所著是愛。渴具所",
    "T28n1553_001:0971a08": "煩勞是受。勞造業是有。未來果是生。生起無",
    "T28n1553_001:0971a09": "量苦是老死。復次無明不知四諦。內外法去",
    "T28n1553_001:0971a10": "來今佛法眾因緣。如是種種實法不知。是謂",
    "T28n1553_001:0971a11": "無明。癡人作三種行。有德行無德行不動行。",
    "T28n1553_001:0971a12": "云何有德行。得好報。云何無德行。得惡報。云",
    "T28n1553_001:0971a13": "何不動行。生色無色界。復次布施持戒禪。云",
    "T28n1553_001:0971a14": "何布施。二種布施。一者財施。二者法施。五種",
    "T28n1553_001:0971a15": "持戒。若受戒至竟淨除惡心垢。常念守護不",
    "T28n1553_001:0971a16": "求世間報。禪者不淨觀數息等意一切有漏",
    "T28n1553_001:0971a17": "善定法。是有德行。云何無德行。三不善根十",
    "T28n1553_001:0971a18": "不善道等種種罪。是謂無德行。云何不動行。",
    "T28n1553_001:0971a19": "初禪乃至有想無想定。是謂不動行。三因緣",
    "T28n1553_001:0971a20": "有漏識受第一七有是謂識。從識有名色痛",
    "T28n1553_001:0971a21": "想行識陰是謂名。四大及造色是謂色。二事",
    "T28n1553_001:0971a22": "俱說名色名色生六入。六入生更樂。更樂有",
    "T28n1553_001:0971a23": "六種。二種身意起有對增語。六識分別故六",
    "T28n1553_001:0971a24": "種更樂。更樂生愛不愛不愛不不愛。有三種",
    "T28n1553_001:0971a25": "痛。苦樂不苦不樂。云何苦痛。瞋恚使所使。云",
    "T28n1553_001:0971a26": "何樂痛。欲使所使。云何不苦不樂痛。無明使",
    "T28n1553_001:0971a27": "所使。起樂住樂盡不樂。是謂樂痛。起苦住苦",
    "T28n1553_001:0971a28": "盡不苦。是謂苦痛。不智不樂智時樂。是謂不",
    "T28n1553_001:0971a29": "苦不樂痛。生三種渴。欲渴色渴無色渴。求無",
    "T28n1553_001:0971b01": "厭足想渴。生四種受。欲受見受戒受我受。欲",
    "T28n1553_001:0971b02": "界繫除十二見。諸餘煩惱。是謂欲受。四邪見",
    "T28n1553_001:0971b03": "是謂見受。外持戒求索道。是謂戒受。色無色",
    "T28n1553_001:0971b04": "界繫除二十四見。諸餘煩惱。是謂我受。四受",
    "T28n1553_001:0971b05": "生諸結使業處。三種有。欲有色有無色有。有",
    "T28n1553_001:0971b06": "生得五陰是謂生。行衰。古是老。二種老。一",
    "T28n1553_001:0971b07": "漸消漸消老。二年熟老。二種死。有自死他殺",
    "T28n1553_001:0971b08": "死。得愁憂悲惱苦。云何愁心。不用不欲事來",
    "T28n1553_001:0971b09": "心熱是謂愁。云何悲哭。種種說哭是謂悲。云",
    "T28n1553_001:0971b10": "何苦。身惱苦是謂苦。云何憂。心惱是謂憂。云",
    "T28n1553_001:0971b11": "何惱。縣官水火盜賊等種種急。及餘事。是謂",
    "T28n1553_001:0971b12": "惱。如是無量苦聚是無明等因緣。是因緣盡",
    "T28n1553_001:0971b13": "諸報果盡。如是無量苦聚盡。六種合得人身。",
    "T28n1553_001:0971b14": "云何六種。四大空識。地水火風。三大有色。地",
    "T28n1553_001:0971b15": "水火量度長短麁細。風風種一種。四大常合",
    "T28n1553_001:0971b16": "無差別。堅相地濕相水熱相火動相風。外四",
    "T28n1553_001:0971b17": "大成就內四大種。色中空。眼識緣有內外。是",
    "T28n1553_001:0971b18": "謂空種。五識及有漏意識。是謂識種。生卅",
    "T28n1553_001:0971b19": "六種。堅高地。水潤合。火煮除爛臭。風動坐",
    "T28n1553_001:0971b20": "起動作。生長因空。餘食消化風持去。識力",
    "T28n1553_001:0971b21": "有命。是謂人。",
    "T28n1553_001:0971b22": "阿毘曇甘露味淨根品第八",
    "T28n1553_001:0971b23": "婬怒癡心相應。是謂煩惱。是謂結縛。欲除是",
    "T28n1553_001:0971b24": "三種者。一制二除三智斷。云何制。若未得無",
    "T28n1553_001:0971b25": "漏心。持戒思惟却婬怒癡心不受是謂制。云",
    "T28n1553_001:0971b26": "何除。得禪定離婬惡不善法是謂除。云何智",
    "T28n1553_001:0971b27": "斷。覺意緣苦習斷是謂斷。若制若除或時淨",
    "T28n1553_001:0971b28": "或不淨。無漏智斷。是謂清淨。二十二根。諸外",
    "T28n1553_001:0971b29": "入男女命。苦樂憂喜護信精進念定慧。未知",
    "T28n1553_001:0971c01": "已知大知根。內六根如前說。男相男識是謂",
    "T28n1553_001:0971c02": "男根。女相女識是謂女根。三界中活相是謂",
    "T28n1553_001:0971c03": "命根。六識相應樂痛是謂樂根。五識相應苦",
    "T28n1553_001:0971c04": "痛是謂苦根。意識相應樂痛是謂喜根。意識",
    "T28n1553_001:0971c05": "相應苦痛是謂憂根。六識相應不苦不樂痛是",
    "T28n1553_001:0971c06": "謂護根。諸善法中信是謂信根。如是精進念",
    "T28n1553_001:0971c07": "定。慧根。堅信堅法道攝。無漏九根是未知根。",
    "T28n1553_001:0971c08": "信解脫見到道攝。無漏九根是已知根。無學",
    "T28n1553_001:0971c09": "道攝。無漏九根是大知根。云何根義。有力有",
    "T28n1553_001:0971c10": "利是謂根。六情男女命九根世界中有力有",
    "T28n1553_001:0971c11": "利五痛根煩惱生有力有利。信等五根善法",
    "T28n1553_001:0971c12": "中有力有利。三無漏根道中有力有利。得道",
    "T28n1553_001:0971c13": "故諸根各自有力有利二十二。根幾欲界繫",
    "T28n1553_001:0971c14": "幾色無色界。繫幾不繫四根欲界繫男女。憂",
    "T28n1553_001:0971c15": "苦根五根欲色界繫。眼耳鼻舌身根有漏喜",
    "T28n1553_001:0971c16": "樂根欲色界繫。有漏護意命根信等五根一",
    "T28n1553_001:0971c17": "切三界繫。無漏意根護根喜樂根信等五根",
    "T28n1553_001:0971c18": "是不繫。是九根合是三無漏根。未知根已知",
    "T28n1553_001:0971c19": "根大知根。二十二根幾受幾不受。樂等五根",
    "T28n1553_001:0971c20": "信等五根一切無漏根是不受。餘殘根或受",
    "T28n1553_001:0971c21": "或不受。二十二根幾善幾不善幾無記。八根",
    "T28n1553_001:0971c22": "善。信等五三無漏八無記根。眼等五根男女",
    "T28n1553_001:0971c23": "命根六當分別意根樂等五痛根。或善或不",
    "T28n1553_001:0971c24": "善或無記。二十二根幾有漏幾無漏。信等五",
    "T28n1553_001:0971c25": "樂喜護意或有漏或無漏。後三根一向無漏。",
    "T28n1553_001:0971c26": "十根有漏。眼耳鼻舌身男女命憂苦。三種生",
    "T28n1553_001:0971c27": "最初得二根。身根及命根。化生或六七八無",
    "T28n1553_001:0971c28": "形。六一形七二形八。眼等五及命男女根。",
    "T28n1553_001:0971c29": "餘殘根次第得。色界中最初得。六根五情命",
    "T28n1553_001:0972a01": "根。無色界最初得一命根。欲界無記心漸命",
    "T28n1553_001:0972a02": "終四。或八或九或十。若善心死九。若十三若",
    "T28n1553_001:0972a03": "十四若十五。二十二根幾見諦斷幾思惟斷",
    "T28n1553_001:0972a04": "幾不斷。四根或見諦斷或思惟斷或不斷。意",
    "T28n1553_001:0972a05": "樂喜護根憂根。或見諦斷或思惟斷。信等五",
    "T28n1553_001:0972a06": "根或思惟斷或不斷。三無漏根不斷。餘殘根",
    "T28n1553_001:0972a07": "思惟斷。",
    "T28n1553_001:0972a08": "阿毘曇甘露味結使禪智品第九",
    "T28n1553_001:0972a09": "九十八使二種斷。見諦斷思惟斷。二十八見",
    "T28n1553_001:0972a10": "苦斷。十九見習斷。十九見盡斷。二十二見道",
    "T28n1553_001:0972a11": "斷。十思惟斷。欲界繫見苦斷十使見習斷。七",
    "T28n1553_001:0972a12": "使見盡斷。七使見道斷。八使思惟斷。四是",
    "T28n1553_001:0972a13": "三十六使欲界繫。除瞋恚餘殘結使色無色",
    "T28n1553_001:0972a14": "中各斷三十一。略言實十使。身邪邊邪邪見",
    "T28n1553_001:0972a15": "盜戒盜疑愛恚慢無明。云何身邪。五陰中計",
    "T28n1553_001:0972a16": "我。如是見謂身邪世界有邊無邊。如是見謂",
    "T28n1553_001:0972a17": "邊邪。無四諦因緣果報。如是見謂邪見。有漏",
    "T28n1553_001:0972a18": "法中計常第一。如是見謂見盜。非淨因緣中求",
    "T28n1553_001:0972a19": "淨道。如是見謂戒盜。未得道心癡不了。是不",
    "T28n1553_001:0972a20": "是有不有。是謂疑癡心。諸法中欲著是謂愛。",
    "T28n1553_001:0972a21": "癡心中不欲對來心忿動是謂瞋。自大心貢高",
    "T28n1553_001:0972a22": "是謂慢。諸法實相不知。是謂無明。是諸使欲",
    "T28n1553_001:0972a23": "界苦諦。一切習諦七盡諦亦爾。道諦八諸邪。",
    "T28n1553_001:0972a24": "疑見諦斷。欲界四思惟斷。色無色界六思惟",
    "T28n1553_001:0972a25": "所斷。貪恚慢無明五行斷。疑邪邪見盜四諦",
    "T28n1553_001:0972a26": "斷。身邪邊邪苦諦斷。戒盜苦諦道諦斷。欲界",
    "T28n1553_001:0972a27": "苦諦斷六五邪疑。習諦斷三二邪疑。無明二",
    "T28n1553_001:0972a28": "種苦諦斷。無明或遍或不遍。云何遍六使相",
    "T28n1553_001:0972a29": "應及不共無明是謂遍。云何不遍。三使相應",
    "T28n1553_001:0972a30": "無明是不遍。如是習三使相應及不共無明",
    "T28n1553_001:0972b01": "是謂遍。餘殘不遍。諸使除愛恚慢。餘殘一切",
    "T28n1553_001:0972b02": "遍。何以故。是諸使五緣。是一切遍使中二邪。",
    "T28n1553_001:0972b03": "及彼相應無明。自界一切遍非他界。色界亦",
    "T28n1553_001:0972b04": "如是。無色界一切遍使自界一切遍。餘殘一",
    "T28n1553_001:0972b05": "切遍使自界一切遍亦緣他界。無明一切使",
    "T28n1553_001:0972b06": "相應因。及不共無明。三界盡諦道諦所斷。邪",
    "T28n1553_001:0972b07": "邪疑無明。是十八使無漏緣。餘有漏緣。諸",
    "T28n1553_001:0972b08": "有漏緣使及彼。相應無明有漏緣。餘殘無明",
    "T28n1553_001:0972b09": "無漏緣。一切三界結使護根相應。梵天光耀",
    "T28n1553_001:0972b10": "天中諸使護根相應及喜根。遍淨天諸使護",
    "T28n1553_001:0972b11": "根樂根相應。欲界繫邪邪見無明。三根相應。",
    "T28n1553_001:0972b12": "喜根憂根護根。疑二根相應。憂根護根。瞋恚",
    "T28n1553_001:0972b13": "三根相應。憂根苦根護根。餘殘欲界見諦斷。",
    "T28n1553_001:0972b14": "二根相應。喜根護根。欲界中思惟所斷。六識",
    "T28n1553_001:0972b15": "相應。除慢慢意識相應。一切見諦所斷。意識",
    "T28n1553_001:0972b16": "相應。十小煩惱是說纏。一瞋二自罪怖三睡",
    "T28n1553_001:0972b17": "四眠五調六戲七慳八嫉九無慚十無愧。云",
    "T28n1553_001:0972b18": "何瞋。心惡利動。云何自罪怖。畏人見聞。云何",
    "T28n1553_001:0972b19": "睡。心沈心重身重一切結使相應。云何眠。心",
    "T28n1553_001:0972b20": "合臥出不自在眠。欲界繫意識相應。云何調。",
    "T28n1553_001:0972b21": "心不善不自與一切結使相應。云何戲。作善",
    "T28n1553_001:0972b22": "不善後悔。與憂根相應。云何慳。愛惜心悋。云",
    "T28n1553_001:0972b23": "何嫉。見他得好事不歡喜。欲使得苦。是二結",
    "T28n1553_001:0972b24": "欲界繫思惟所斷。云何無慚。自作惡不羞。云",
    "T28n1553_001:0972b25": "何無愧。作惡不愧他。是二一切不善法相應。",
    "T28n1553_001:0972b26": "三結愛恚無明六識相應。色界二愛無明四",
    "T28n1553_001:0972b27": "識相應。餘殘結使意識相應。一時無礙道斷。",
    "T28n1553_001:0972b28": "結使作證時重作證。斷欲界結得三斷智。欲",
    "T28n1553_001:0972b29": "界苦諦習諦所斷一斷智。盡諦所斷二斷智。",
    "T28n1553_001:0972c01": "道諦所斷三斷智。色無色界四諦所斷結盡",
    "T28n1553_001:0972c02": "三斷智。欲界中五下分結盡七斷智。色界思",
    "T28n1553_001:0972c03": "惟所斷八斷智。一切結使煩惱盡九斷智。滅",
    "T28n1553_001:0972c04": "結無餘是謂斷智。有如是諸結使。心不相應",
    "T28n1553_001:0972c05": "纏心相應。是事不然一切心相應。何以故。起",
    "T28n1553_001:0972c06": "結使煩惱壞善法。見結使是時善法生。是故",
    "T28n1553_001:0972c07": "知一切結使心相應。是諸一切結使二事斷",
    "T28n1553_001:0972c08": "禪智相應心。云何禪斷初柔軟心。云何智分",
    "T28n1553_001:0972c09": "別諸法。入定一心諸法無常等觀思惟。是謂",
    "T28n1553_001:0972c10": "智禪智俱行共思惟得解脫。三時善精進一心",
    "T28n1553_001:0972c11": "護坐禪時。若心柔軟。是時應思惟精進。若心",
    "T28n1553_001:0972c12": "調是時應一心思惟善。若是二事俱不柔軟",
    "T28n1553_001:0972c13": "不調。是時放心去。譬如鍛金師持金著火中。",
    "T28n1553_001:0972c14": "時時囊吹。時時持水澆。時時放休。何以故。若",
    "T28n1553_001:0972c15": "常吹金便焦融。常水澆冷不熱。若常放不調",
    "T28n1553_001:0972c16": "熟。坐禪亦如是。囊吹如精進。著水澆如禪。",
    "T28n1553_001:0972c17": "放捨如護。何以故。常精進心調。常定一心心",
    "T28n1553_001:0972c18": "柔軟。常護不受諸心。是故時時勤精進。時時",
    "T28n1553_001:0972c19": "一心定。時時護。如是心和調。一切結使中得",
    "T28n1553_001:0972c20": "解脫。",
    "T28n1553_001:0972c21": "阿毘曇甘露味三十七無漏人品第十",
    "T28n1553_001:0972c22": "坐禪法先繫心一處。若頂上若額端若眉間",
    "T28n1553_001:0972c23": "若鼻頭若心中。令心一處住。若念走攝來還",
    "T28n1553_001:0972c24": "著處處。是心者譬如獼猴。繫頸著柱繞柱走",
    "T28n1553_001:0972c25": "不得去極便住。心走亦如是。繫心著法便不",
    "T28n1553_001:0972c26": "去極便住。漸漸觀身痛意法。是人法意止",
    "T28n1553_001:0972c27": "中。淳淑一心得實智慧。觀一切行實相。生滅",
    "T28n1553_001:0972c28": "不住故無常。積災患故苦。內無人故空。不自",
    "T28n1553_001:0972c29": "在故非我。從是得煖法意中起。譬如鑽火木",
    "T28n1553_001:0973a01": "中生。佛法中生信淨善根。四緣觀十六行。四",
    "T28n1553_001:0973a02": "行觀苦諦。從因緣生不住故無常。無常力壞",
    "T28n1553_001:0973a03": "故苦。無人故空。不自在故非我。四行觀習諦。",
    "T28n1553_001:0973a04": "生相似果故習因。生死不絕故習。不可盡",
    "T28n1553_001:0973a05": "故有。不相似相續故緣。四行觀盡諦。一切苦",
    "T28n1553_001:0973a06": "患閉故盡。除一切結使火故止。勝一切法故",
    "T28n1553_001:0973a07": "妙。出三界故度。四行觀道諦。能到涅槃故道。",
    "T28n1553_001:0973a08": "非顛倒故應。聖人所行故住。能離世間惱故",
    "T28n1553_001:0973a09": "出。觀十六行善法常勤精進。是謂煖法。從",
    "T28n1553_001:0973a10": "是煖善根增勝長。是謂頂善根。信三寶。若",
    "T28n1553_001:0973a11": "信五陰無常若苦空非我。如是緣四諦十六",
    "T28n1553_001:0973a12": "行。勝煖法故說頂已增上。頂隨諦忍名忍善",
    "T28n1553_001:0973a13": "根。是有三種上中下。緣四諦觀。觀十六行。順",
    "T28n1553_001:0973a14": "諦增上善根。是名世間第一法。一心時心心",
    "T28n1553_001:0973a15": "數法。是謂世間第一善根。有言信等五根是",
    "T28n1553_001:0973a16": "世間第一法。如實義一心時心心數法。是世",
    "T28n1553_001:0973a17": "間第一善根。能開涅槃門。是凡夫法中第一",
    "T28n1553_001:0973a18": "緣。觀一諦四行。無常苦空非我。何以故。第一",
    "T28n1553_001:0973a19": "無漏心緣苦諦。世間第一法亦如是。六禪地",
    "T28n1553_001:0973a20": "未到禪中間禪四禪。是忍頂煖善根。六地中",
    "T28n1553_001:0973a21": "有世間第一法。次第起無漏人。是名苦法忍。",
    "T28n1553_001:0973a22": "未曾見始見能忍故說忍。是初忍無礙道。次",
    "T28n1553_001:0973a23": "第苦法智生。實知苦相。苦法智解脫道。是二",
    "T28n1553_001:0973a24": "心緣欲界繫苦。未知忍無礙道。未知智解脫",
    "T28n1553_001:0973a25": "道。是二心緣色無色界繫。苦習盡道諦亦如",
    "T28n1553_001:0973a26": "是。是正觀諸法十六淨心。十五心中利根。",
    "T28n1553_001:0973a27": "是說隨法行。鈍根是說隨信行。是二人未離",
    "T28n1553_001:0973a28": "欲界結向第一果。欲界結使六種斷向第二",
    "T28n1553_001:0973a29": "果。若九種結盡向第三果。向第一果欲到十",
    "T28n1553_001:0973b01": "五心中行人。亦復果中間行人。是二人隨法",
    "T28n1553_001:0973b02": "行。隨信行到十六心中得果住。是二人先未",
    "T28n1553_001:0973b03": "斷結。滿十六心俱須陀洹。若斷六種結。滿十",
    "T28n1553_001:0973b04": "六心俱斯陀含。若斷九種結。滿十六心俱阿",
    "T28n1553_001:0973b05": "那含。得第三果。八十八結盡。是人無漏戒",
    "T28n1553_001:0973b06": "善根成就故說須陀洹。利根得果名見到。鈍",
    "T28n1553_001:0973b07": "根得果名信解脫。是二人若欲界繫思惟斷",
    "T28n1553_001:0973b08": "結。不盡七死七生。若先盡三品是名家家。三",
    "T28n1553_001:0973b09": "死三生。八直道水流到涅槃。是中行須陀洹。",
    "T28n1553_001:0973b10": "六種結盡是說斯陀含。八種結盡是說一種。",
    "T28n1553_001:0973b11": "生欲界天還生人中便般涅槃。是名一種及",
    "T28n1553_001:0973b12": "斯陀含。五阿那含。中般涅槃。生般涅槃。行般",
    "T28n1553_001:0973b13": "涅槃。無行般涅槃。上流阿迦尼到阿那含。復",
    "T28n1553_001:0973b14": "有無色界生阿那含。色無色界苦盡得般涅",
    "T28n1553_001:0973b15": "槃不生下界。是說阿那含。欲界結使九種。色",
    "T28n1553_001:0973b16": "無色界亦如是。是諸結使兩道斷。無礙道解",
    "T28n1553_001:0973b17": "脫道。先無礙斷解脫道成就。譬如得毒蛇著",
    "T28n1553_001:0973b18": "瓶中蓋口。世俗道出世出世界道界道。斷",
    "T28n1553_001:0973b19": "欲界色無色界繫諸結使。世俗道亦能斷除",
    "T28n1553_001:0973b20": "世界上繫。八地離欲得滅盡定。是說身證阿",
    "T28n1553_001:0973b21": "那含。若俱解脫阿羅漢法似涅槃身中著。五",
    "T28n1553_001:0973b22": "下分結盡得阿那含。五上分結盡得阿羅漢。",
    "T28n1553_001:0973b23": "是色無色界中諸餘結。使纏縛是說心調。如",
    "T28n1553_001:0973b24": "金剛定次第滅智生。是時得阿羅漢果。是最",
    "T28n1553_001:0973b25": "上有離欲無礙道。亦最後學心是金剛定次",
    "T28n1553_001:0973b26": "第。初無學滅智生。我諸生盡滅。我得阿羅漢。",
    "T28n1553_001:0973b27": "一切結盡大小煩惱斷滅。是說阿羅漢。一切",
    "T28n1553_001:0973b28": "人天中應受供養。是名阿羅漢。是無學九種。",
    "T28n1553_001:0973b29": "一退法。二不退法。三思法。四守法。五住法。",
    "T28n1553_001:0973c01": "六能進法。七不動法。八慧解脫。九俱解脫。云",
    "T28n1553_001:0973c02": "何退法。軟智軟精進。五退具中行退道果。是",
    "T28n1553_001:0973c03": "謂退法。云何不退法。利智勤精進。五退具中",
    "T28n1553_001:0973c04": "不行不退道果。是謂不退法。云何思法。軟智",
    "T28n1553_001:0973c05": "軟精進。勤觀身不淨可惡。思惟自滅身。是思",
    "T28n1553_001:0973c06": "法。云何守法。軟智勤精進自守身。是守法。云",
    "T28n1553_001:0973c07": "何住法。中智中精進中道行不增減。是住法。",
    "T28n1553_001:0973c08": "云何能進法。少利智勤精進能得不動善。是",
    "T28n1553_001:0973c09": "能進法。云何不動法。利根大勤精進。先時得",
    "T28n1553_001:0973c10": "不動善。是不動法。云何慧解脫。不得滅盡定。",
    "T28n1553_001:0973c11": "是慧解脫。云何俱解脫。能得滅盡定。是俱解",
    "T28n1553_001:0973c12": "脫。隨信行五種阿羅漢名時解脫。是諸阿羅",
    "T28n1553_001:0973c13": "漢二智滅智無學直見。隨法行一種阿羅漢",
    "T28n1553_001:0973c14": "利根是名不時解脫。是阿羅漢三智滅智無",
    "T28n1553_001:0973c15": "生智無學直見。八阿羅漢愛時解脫成就不",
    "T28n1553_001:0973c16": "動法。成就隨信行見諦道十五心中無漏九",
    "T28n1553_001:0973c17": "根。是名未知根。十六心得果。是無漏九根。",
    "T28n1553_001:0973c18": "是名已知根。是九根俱無學法。是名大知根。",
    "T28n1553_001:0973c19": "得果時失向道。道中斷結使盡。二種成就。有",
    "T28n1553_001:0973c20": "為無為。得大果時一切失本二種得一種成",
    "T28n1553_001:0973c21": "就。九種斷結使諸不隱沒法。第九心一切得",
    "T28n1553_001:0973c22": "斷。能進法阿羅漢得不動善非餘。信解脫學",
    "T28n1553_001:0973c23": "得利根。名見到非餘。見諦道中結使各各異。",
    "T28n1553_001:0973c24": "無漏法各各異。以是故漸漸見諦。不一時見",
    "T28n1553_001:0973c25": "無礙道力得果。以是故二種果有為果無為",
    "T28n1553_001:0973c26": "果。",
    "T28n1553_001:0973c27": "阿毘曇甘露味論卷上"
}