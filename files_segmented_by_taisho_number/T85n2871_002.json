{
    "T85n2871_002:1345a31": "大通方廣經卷中",
    "T85n2871_002:1345a32": "爾時。佛告信相菩薩摩訶薩言。善男子。汝向自說。過去有佛名寶勝。苦惱眾生。一聞名字。命終生天。今復請我。說諸佛名。使諸眾生。離苦出世。是故我今。為汝及眾。具說三寶。理是一寶。隨順說三。若人聞者。至心憶念。欲壽終時。值善知識。教令三稱。三寶名字。作如是言。",
    "T85n2871_002:1345a33": "南無佛陀。南無達摩。南無僧伽。",
    "T85n2871_002:1345a34": "如是唱已。其人命終。不到三塗。隨意所樂。十方世界。皆得往生。應奉諸佛。見諸菩薩。文殊普賢。宣說大乘大通方廣。即聞法已。應時獲得。無生法忍。善男子。若人曠劫。廣修諸行。深種善根。今得聞此。三寶名字。",
    "T85n2871_002:1345a35": "爾時。信相菩薩白佛言。世尊。云何名為三寶。一相耶。二相耶。三相耶。如其一相。即是一歸。如其三相。即是三歸。如其三歸。佛法別體。僧亦如是。若是三歸。眾生見三億劫行道。不會一乘。唯願世尊。利益眾生。為我說之。我聞是已。亦為眾生。分別解說。於佛滅後。若有聞者。即得住於。三菩提道。",
    "T85n2871_002:1345a36": "爾時。佛讚信相菩薩。善哉善哉。善男子。乃能問佛大事。問佛大事者。非一地二地三地七地八地。唯有十地。法雲大士。乃能問佛。如是大事。汝今諦聽。當為汝說之。善男子。一切眾生。曠劫以來。無明所蔽。三界牢獄。生死流轉。眾怖交集。六道往來。無歸依處。是故歸命天神。投身外道。自縛手足。害生求命。無免時患。兼復避火投淵。俱不免患。是故大聖如來。哀從定起。愍彼長迷。開演三寶。為真依處。初為始末學二乘之人。說於梯橙別體三寶。後為久修梵行大士。說於究竟一體三寶。於一佛寶。即有法僧。善男子。何故名寶。譬如世間七寶。可以濟命。是故三寶在世。導養法身。能續行者。智慧身命。謂之寶也。別相三寶者。佛現王宮。二應法身。言是菩薩。為度眾生。修行苦行。道場樹下。現成正覺。自覺覺人。故號為佛。佛名覺者。僧名受化。弟子從教得理。故名為僧。僧有二種。一者和合。得名為僧。二者無為。亦名為僧。得無為者。以真空解慧。性空無為。迷惑相續證結盡無。為已滅諸結。聖眾共住。和合不諍。以此二義。故得名僧。善男子。法者一切善惡之法。有為無為。諸佛道理。惡法可離。善法可崇。并為心軌。皆是法寶。是故佛僧二寶。人異體別。法與僧佛。體同難別。何以難別。或有人言。佛僧二寶。但取假名行人。行人所得五分法身。諸善功德。泮為法寶。此義不然。何以故。今因以此諸善功德。得成於人。離法無人。何得別人。并為二寶。今釋人法。有同有異。以法成人。法屬於人。是以故說。五分法身。十力無畏。三十二相。八十種好。諸波羅蜜。無量三昧。以為佛寶。小乘五分。說為僧寶。此諸功德。有為無為。法相道理。可為軌用。復名法用。此則同體。雖說二義。亦有法體。異佛法僧。如是法寶。已說此三。眾生歸依。得免三界。生死怖畏。一切行人。雖得免麁。細苦未盡。是故為說。至極三寶。明昔日三寶。言佛有苦。法是無常。僧亦無常。是苦。非真依處。今說常住行者。覺了法性理空。永離八倒。無有生滅。動求之苦。為真依處。名為佛寶。所得常法。軌用至極。名真法寶。常住行者。會真法性。證常住無為。故名為僧。亦以八倒永盡。與九聖眾。一切和合。永無諍訟。故名為僧寶。昔日三寶。異人別法。今之三寶。於一佛一體。分為法僧。以是義故。我為法說。一相三寶。今諸眾生。趣向一乘。",
    "T85n2871_002:1345a37": "信相菩薩白佛言。世尊。當觀何事。求於大乘。佛言。善男子。當觀三界無常。以求大乘。",
    "T85n2871_002:1345a38": "信相菩薩復白佛言。云何名為。觀於無常。佛言。欲觀無常。除其煩惱。當行正念。慈悲為首。說法度人。而不取證。是名菩薩。不捨眾生。為求大乘。善男子。譬如一城。縱廣一由旬。多有諸門。路險黑闇。甚可怖畏。有入此城。受於快樂。復有一人。唯有一子。愛之甚重。遙聞彼城。受樂無窮。即便捨子。欲入此城。是人方便。得過險道。到彼城門。一足已入。未舉一足。即念其子。尋作是念。我唯一子。來時云何。竟不將來。誰能養護。令離眾苦。即捨樂城。還向子所。善男子。菩薩慈悲。亦復如是。為憐愍故。修集五通。既修集已。垂得盡漏。而不取證。何以故。愍眾生故。捨漏盡五通。乃至行於凡夫地中。善男子。城者。喻於大解脫樂。多諸門者。喻於八萬四千諸三昧。路險難者。喻諸魔道。到城門者。喻於五通。一足入者。喻於智慧。一足未入。喻諸大菩薩未證解脫。言一子者。喻於五道一切眾生。顧念子者。喻大悲心。還子所者。喻調眾生。實得解脫。不取證得。即是方便。善男子。是故菩薩摩訶薩。大慈大悲。救攝不捨。不可思議。復次。善男子。菩薩大士。從初發心。必至菩提。常為眾生。受十善法。何等為十。一不殺生。二不偷盜。三不婬逸。四不妄語。五不兩舌。六不惡口。七不無義語。八不貪嫉。九不瞋惱。十不邪見。菩薩如是。慈悲具足。慈能教善。見世所樂。悲能濟苦。地獄度之。見諸眾生。求涅槃門。不能知處。菩薩應當。於此眾生。修集悲心。悲因緣故。為諸眾生。開大涅槃門。顯示安隱處。使得大乘果。是名菩薩摩訶薩行。",
    "T85n2871_002:1345a39": "信相菩薩復白佛言。世尊。云何正念。當行不生不滅法。世尊。何法不生。何法不滅。",
    "T85n2871_002:1345a40": "善男子。使惡法不生。善法不滅。若修此行。行於三界。清習五欲。無能為汙。善男子。欲行三界。濟度眾生。應以十法。遊於三界中。順世俗文字。說有三世。無上菩提。不在三世。究竟菩提。不墮眾數。何況三世三界眾生中。何者為十。一者於譽於毀。心無增減。二者若聞善惡。心無分別。三者於諸愚智。等以悲心。四者見上下眾生。意常平等。五者於輕毀供養。心無有二。六者於他闕失。莫見其過。七者見種種乘是一乘。八者若聞三惡。亦勿驚怖。九者於諸菩薩。生如來想。十者佛出五濁。生希有想。菩薩如是。具足十法。斷除愚痴。煩惱結習。無能為障。菩薩大士。遊三界中。以大悲為本。處此穢土。和光不同塵。是名難思議。若人於淨國。持戒滿一劫。此土須臾閒。行慈及大悲。身語及意業。悉皆獲清淨。應墮三惡道。現世受得除。菩薩生此土。不應懷憂怖。設有惡道罪。頭痛則得除。所以者何。若人欲斷縛。滅除諸煩惱。雖生此惡土。護法增智慧。億劫在淨土。常受淨戒行。不如生此土。從旦至明日。我見阿閦佛國。西方安樂土。二國甚清淨。亦無苦惱名。於此作功德。未足以為奇。若人於此土。能忍不可事。亦教前人忍。其福最為勝。是故菩薩。行於此惡土。濟度諸眾生。勿懷煩惱憂。堅固菩提心。必得無上道。",
    "T85n2871_002:1345a41": "爾時。虛空藏菩薩白佛言。我等今者。欲問菩薩菩提因緣。若佛聽許。當敢發問。佛言。善哉善哉。善男子。汝於無量劫。百千佛所。種諸善根。久達菩薩。所行方便。為諸菩薩。問於堅固菩提之道。隨意決問。吾當為汝。分別解說。",
    "T85n2871_002:1345a42": "時虛空藏菩薩已蒙許可。白佛言。世尊。何謂菩薩。其心堅固。而不疲倦。何謂菩薩。所言決定。而無中悔。何謂菩薩。增長善根。何謂菩薩。無所恐畏。威儀不轉。何謂菩薩。成就善法。何謂菩薩。善知從一地。至於十地。何謂菩薩。善知方便。何謂菩薩。善化眾生。何謂菩薩。世世不失。菩提之心。何謂菩薩。能一心而無雜行。何謂菩薩。善求法寶。何謂菩薩。善出毀禁犯律之罪。何謂菩薩。能障煩惱。何謂菩薩。善能隨順。入諸大眾。何謂菩薩。善開法門。何謂菩薩。得先因力。不失善根。何謂菩薩。不由他教。而能自行六波羅蜜。何謂菩薩。能捨禪定。現生欲界。何謂菩薩。於諸佛法。得不退轉。何謂菩薩。行於三界。教化眾生。使增善根。不斷佛性。",
    "T85n2871_002:1345a43": "爾時世尊。讚虛空藏菩薩言。善哉善哉。能問如來。菩薩之事。汝今諦聽。善思念之。唯然。世尊。願樂欲聞。領納聽受。",
    "T85n2871_002:1345a44": "佛告虛空藏菩薩。復有四法。堅固其心。而不疲倦。何等為四。一者於諸眾生起大悲心。二者精進不懈。三者生死如夢。四者正意思惟佛之智慧。菩薩有此四法。堅固其心。而不疲倦。",
    "T85n2871_002:1345a45": "復有四法。所言決定。而無中悔。何等為四。一者決定說法。了知無我。二者決定說諸生處。無可樂相。三者決定常讚大乘。四者決定說罪福業。不失果報。是名為四。",
    "T85n2871_002:1345a46": "復有四法。增長善根。何者為四。一者持戒。二者多聞。三者布施。四者出家。是名為四。",
    "T85n2871_002:1345a47": "菩薩復有四法。無所怖畏。威儀不轉。何等為四。一者失利。二者惡名。三者毀辱。四者苦惱。是名為四。",
    "T85n2871_002:1345a48": "菩薩復有四法。成就白法。何等為四。一者教人令信罪福。二者布施不求果報。三者守護正法。四者以大智慧。教諸菩薩。是名為四。",
    "T85n2871_002:1345a49": "善男子。復有四法。善能了知一地。至於十地。一者久種善根。二者離諸過咎。三者善知方便。四者懃行精進。迴向菩提。是名為四。",
    "T85n2871_002:1345a50": "善男子。復有四法。善知方便。何等為四。一者順眾生意。二者於他功德。起隨喜心。三者有罪悔過。四者勸請諸佛。轉大法輪。是名為四。",
    "T85n2871_002:1345a51": "善男子。復有四法。善化眾生。何等為四。一者常求利安眾生。二者自捨己樂。三者和柔忍辱。四者能除高慢。是名為四。",
    "T85n2871_002:1345a52": "善男子。復有四法。能世世不失菩提之心。何等為四。一者常憶念十方一切諸佛。二者所作功德等。以施之於一切眾生。常為菩提。三者親近善知識。四者稱揚大乘。是名為四。",
    "T85n2871_002:1345a53": "善男子。復有四法。能具一心。而無雜行。何等為四。一者離聲聞心。二者離辟支佛心。三者求法無厭。四者如所聞法。廣為人說。是名為四。",
    "T85n2871_002:1345a54": "善男子。復有四法。善求法寶。何等為四。一者於大法中。生寶想。以難得故。二者於大法中。生救藥想。療眾生病故。三者於大法中。生財利想。以不失故。四者於大法中。生滅苦想。至涅槃故。是名為四。",
    "T85n2871_002:1345a55": "善男子。復有四法。善出毀禁犯律之罪。何等為四。一者得無生法忍。以諸法無來故。二者得無滅忍。以諸法無去故。三者得因緣忍。知諸法因緣生故。四者得住忍。無異心相續故。是名為四。",
    "T85n2871_002:1345a56": "善男子。復有四法。善障煩惱。何等為四。一者四憶念。二者障諸根。三者能得善法力故。四者獨處遠離故。是名為四。",
    "T85n2871_002:1345a57": "善男子。復有四法。善能隨順。入諸大眾。何等為四。一者求法不求勝故。二者常生恭敬。心",
    "T85n2871_002:1345b07": "無憍慢。三者唯求法利。不自顯現。四者教人",
    "T85n2871_002:1345b08": "善法。不求名利。是名為四。善男子。復有四法。",
    "T85n2871_002:1345b09": "善開法施。何等為四。一者守護正法。二者自",
    "T85n2871_002:1345b10": "益智慧亦益前人。三者常行善人之法。四者",
    "T85n2871_002:1345b11": "示人垢淨青白。是名為四。善男子。復有四法。",
    "T85n2871_002:1345b12": "得先因力。不失善根。何等為四。一者見他人",
    "T85n2871_002:1345b13": "闕。不以為愚。二者於瞋怒人。常修慈心。三者",
    "T85n2871_002:1345b14": "常說諸因緣。四者常念無上菩提。是名為四。",
    "T85n2871_002:1345b15": "善男子。復有四法。不由他教。而能自行六波",
    "T85n2871_002:1345b16": "羅蜜。何等為四。一者常以法施。施導與人。二",
    "T85n2871_002:1345b17": "者不說他人毀禁之罪。三者善知攝法。教化",
    "T85n2871_002:1345b18": "眾生。四者解達深法。是名為四。善男子。復有",
    "T85n2871_002:1345b19": "四法。能捨禪定。現生欲界。何等為四。一者其",
    "T85n2871_002:1345b20": "心柔軟。二者能得諸善根力。三者不捨一切",
    "T85n2871_002:1345b21": "眾生。四者常能善修。智慧方便之力。是名為",
    "T85n2871_002:1345b22": "四。善男子。復有四法。於佛法得不退轉。何",
    "T85n2871_002:1345b23": "等為四。一者離受無量生死。二者常能供養。",
    "T85n2871_002:1345b24": "無量諸佛。三者修行無量慈心。四者信解無",
    "T85n2871_002:1345b25": "量佛慧。是名為四。善男子。復有四法。不斷佛",
    "T85n2871_002:1345b26": "性。何等為四。一者為諸眾生。不退本願。二者",
    "T85n2871_002:1345b27": "受信施行。三者大欲精進。四者常能深心。行",
    "T85n2871_002:1345b28": "於佛道。是名為四。菩薩摩訶薩遊於三界。行",
    "T85n2871_002:1345b29": "種種行。利益眾生。常修出世。不斷佛性。說是",
    "T85n2871_002:1345c01": "大乘四法之時。四萬天人皆發三菩提心。二",
    "T85n2871_002:1345c02": "萬五千人得無生法忍。四萬八千菩薩得達",
    "T85n2871_002:1345c03": "法界忍。善入佛慧。",
    "T85n2871_002:1345c04": "爾時。佛告虛空藏菩薩摩訶薩言。汝今應當。",
    "T85n2871_002:1345c05": "受持是經。虛空藏菩薩白佛言。世尊。當何名",
    "T85n2871_002:1345c06": "之。云何奉持。佛言。此經名為。大通方廣。能破",
    "T85n2871_002:1345c07": "魔境。壞外道軍。消除煩惱。能解五欲邪見",
    "T85n2871_002:1345c08": "繫縛。破三界獄。放諸生死。向涅槃舍。潤益久",
    "T85n2871_002:1345c09": "涸正因種子。雨大緣因六度法雨。增長眾生",
    "T85n2871_002:1345c10": "三乘芽華。成就一乘菩提極果。善男子。汝問",
    "T85n2871_002:1345c11": "經名。我說如是。汝當受持。",
    "T85n2871_002:1345c12": "爾時。虛空藏菩薩白佛言。世尊。我從過去。無",
    "T85n2871_002:1345c13": "量佛所。無量會處。無量眾中。聞種種法。種種",
    "T85n2871_002:1345c14": "事。種種相。種種乘。未曾聞此。希有之法。希有",
    "T85n2871_002:1345c15": "之事。希有之相。希有大乘。我常受持。使不斷",
    "T85n2871_002:1345c16": "絕。世尊。如來常住。法僧不滅。三界眾生。自生",
    "T85n2871_002:1345c17": "自滅。不見如來。及以法僧。唱言滅度。我等今",
    "T85n2871_002:1345c18": "者。承佛威神。遊於三界。順從時宜。假唱滅度。",
    "T85n2871_002:1345c19": "世尊。我等今者。於佛滅後。當與八萬久遠慧",
    "T85n2871_002:1345c20": "法身大士。流通此經。使法界眾生。受持讀誦。",
    "T85n2871_002:1345c21": "如說修行。一時成佛。猶不放捨。世尊。若善男",
    "T85n2871_002:1345c22": "子。善女人。於佛滅後。濁惡世中。若有受持讀",
    "T85n2871_002:1345c23": "誦。書寫經卷。得幾所福。",
    "T85n2871_002:1345c24": "佛言。善男子。若人以三千大千世界。滿中珍",
    "T85n2871_002:1345c25": "寶。以用布施。不如聞此經名。福勝於彼。復置",
    "T85n2871_002:1345c26": "是事。若人以十千世界。滿中珍寶。以用布施。",
    "T85n2871_002:1345c27": "不如有人。攝持經卷。福多於彼。復置是事。若",
    "T85n2871_002:1345c28": "人以十方世界。滿中珍寶以用布施。不如有",
    "T85n2871_002:1345c29": "人。書寫大乘方廣經典。乃至一字一句。或復一",
    "T85n2871_002:1346a01": "偈。福多於彼。復置是事。雖施無量國珍寶。不",
    "T85n2871_002:1346a02": "如至心讀誦一偈。復置是事。雖施十千世界。",
    "T85n2871_002:1346a03": "滿中眾生命。不如至心解義一句。為人說一",
    "T85n2871_002:1346a04": "偈之義。福勝於彼。所以者何。財食布施。是",
    "T85n2871_002:1346a05": "世間布施。長養性命。不出世間。大乘法施。長",
    "T85n2871_002:1346a06": "養眾生。菩提道根。能續三乘。智慧常命。善男",
    "T85n2871_002:1346a07": "子。讀持是經者。本雖惡人。今是善人。本雖苦",
    "T85n2871_002:1346a08": "人。今是樂人。本雖縛人。今是脫人。本雖未度。",
    "T85n2871_002:1346a09": "今是度人。本雖無智。今是論師。本雖有漏。今",
    "T85n2871_002:1346a10": "是無漏。本雖凡行。今是聖行。本雖失道。今入",
    "T85n2871_002:1346a11": "聖道。身雖凡夫。讀持是經。智同聖慧。本雖煩",
    "T85n2871_002:1346a12": "惱。讀持是經。共諸佛如來。同有涅槃。",
    "T85n2871_002:1346a13": "虛空藏菩薩白佛言。世尊。如佛所說。本是凡",
    "T85n2871_002:1346a14": "行。今是聖行。本是煩惱。讀持是經。共諸佛如",
    "T85n2871_002:1346a15": "來。同有涅槃。破戒五逆。誹謗正法。讀持是經。",
    "T85n2871_002:1346a16": "斷除煩惱。同得涅槃。此義難明。唯願世尊。當",
    "T85n2871_002:1346a17": "為說之。佛言。善哉善哉。善男子。汝能善問。我",
    "T85n2871_002:1346a18": "能善答。善男子。一切眾生。以不值佛故。邪見",
    "T85n2871_002:1346a19": "犯戒。誹謗正法。若佛在世。終無犯戒。誹謗正",
    "T85n2871_002:1346a20": "法。何以故。譬如長者。唯有一子。愛之甚重。",
    "T85n2871_002:1346a21": "若父在時。日夜教令。事事順之。其子孝順。受",
    "T85n2871_002:1346a22": "父教令。都無所犯。若父遠行。不時來還。其子",
    "T85n2871_002:1346a23": "忘誤。多有所犯。以不時來。唱言死滅。悲啼㘁",
    "T85n2871_002:1346a24": "哭。復似起逆。愁憒失心。忘父本教。似若不順。",
    "T85n2871_002:1346a25": "謂如謗法。其父久時。遠行來歸。而子歡喜。憶",
    "T85n2871_002:1346a26": "父本教。受持不犯。以得見父。信知不死。不名",
    "T85n2871_002:1346a27": "墮逆。捉父本勅。順教而行。不名誹謗。善男",
    "T85n2871_002:1346a28": "子。長者即是如來。一子者即是一切眾生。令",
    "T85n2871_002:1346a29": "者即是教戒。遠行者即是餘化。不見父故即",
    "T85n2871_002:1346b01": "是唱滅。愁惱故即是障弊。不持故即是犯戒。",
    "T85n2871_002:1346b02": "唱滅故即是逆罪。迷理故即是誹謗。如來世",
    "T85n2871_002:1346b03": "尊。餘化迴來。眾生見之。即生信心。知佛不滅。",
    "T85n2871_002:1346b04": "佛為說法。還得本心。不名犯戒。以知不滅。不",
    "T85n2871_002:1346b05": "名墮逆。順教而行。於理得解。不名謗法。善男",
    "T85n2871_002:1346b06": "子。讀持是經者。即能消除無量生死煩惱重",
    "T85n2871_002:1346b07": "惡之罪。聞是經名。即得聞佛。見是經者。即得",
    "T85n2871_002:1346b08": "見佛。持是經者。即持佛身。行是經者。即行佛",
    "T85n2871_002:1346b09": "事。說是經者。即說佛事。解是經者。即解佛義。",
    "T85n2871_002:1346b10": "若行佛事。善解佛義。如此之人。永無煩惱。何",
    "T85n2871_002:1346b11": "以故。得值是經。斷除煩惱。善男子。若八萬劫",
    "T85n2871_002:1346b12": "以為一日。以是三十日為一月。十二月為一",
    "T85n2871_002:1346b13": "歲。以此歲數。過百千億劫。得值一佛。復過是",
    "T85n2871_002:1346b14": "數。得值一佛。此經難值。復過於是。得值此經。",
    "T85n2871_002:1346b15": "即值十方三世諸佛。是故智者。受持讀誦。書",
    "T85n2871_002:1346b16": "寫解說。能除邪見無明煩惱結漏重罪。住於",
    "T85n2871_002:1346b17": "福田。能除世間。無量供養。虛空藏菩薩白佛",
    "T85n2871_002:1346b18": "言。世尊。辟支佛尚不能消世間供養。何況凡",
    "T85n2871_002:1346b19": "夫得消供養。佛言。善男子。辟支佛不消供",
    "T85n2871_002:1346b20": "養。無有是處。雖不能說法度人。入禪三昧。從",
    "T85n2871_002:1346b21": "三昧起。現大神通。度諸眾生。得消供養。",
    "T85n2871_002:1346b22": "爾時。虛空藏菩薩白佛言。世尊。經中所說。邪",
    "T85n2871_002:1346b23": "見破戒。不得共一國同住。一河飲水。說戒布",
    "T85n2871_002:1346b24": "薩。懺悔自恣。此人名為。退失聖道。不入眾數。",
    "T85n2871_002:1346b25": "云何而言。得消供養。若消供養。即與諸佛。同",
    "T85n2871_002:1346b26": "受應供。過於羅漢。辟支佛等。唯願世尊。分別",
    "T85n2871_002:1346b27": "說之。我聞此已。亦為眾生。如佛解說。令得度",
    "T85n2871_002:1346b28": "脫。佛告虛空藏菩薩。善哉善哉。善男子。汝",
    "T85n2871_002:1346b29": "等今者。慈悲具足。哀愍眾生。而問此事。諦聽",
    "T85n2871_002:1346c01": "諦聽。善思念之。吾當為汝。分別解說。善男子。",
    "T85n2871_002:1346c02": "此經境界。非聲聞緣覺所知。亦非諸魔外道。",
    "T85n2871_002:1346c03": "凡夫思惟境界。唯佛能知。汝亦得達。善男",
    "T85n2871_002:1346c04": "子。我常為行菩薩道者。說施行檀。不觀好惡。",
    "T85n2871_002:1346c05": "福田成就。而說是言。布施畜生。得百福報。布",
    "T85n2871_002:1346c06": "施闡提。得千福報。善男子。斷善根者。死趣闡",
    "T85n2871_002:1346c07": "提。無慚愧者。死趣畜生。畜生闡提。果報熟者。",
    "T85n2871_002:1346c08": "尚能受供。種人福田。何況此人。以是義故。今",
    "T85n2871_002:1346c09": "此大乘。大通方廣。威德力大。不可思議。能使",
    "T85n2871_002:1346c10": "破戒五逆。誹謗正法。邪見煩惱。悉得除滅。能",
    "T85n2871_002:1346c11": "受供養。虛空藏菩薩白佛言。世尊。諸佛如來。",
    "T85n2871_002:1346c12": "不可思議。大通方廣。威神之力。亦不可思議。",
    "T85n2871_002:1346c13": "受持經者。其人功德。亦不可思議。佛言。如是",
    "T85n2871_002:1346c14": "如是。如汝所說。得不可思議無邊功德。",
    "T85n2871_002:1346c15": "爾時世尊。告虛空藏菩薩摩訶薩言。善男子。",
    "T85n2871_002:1346c16": "我念往昔。過去有劫。名曰清淨。我於此劫。供",
    "T85n2871_002:1346c17": "養九十二億那由他佛。以行小乘。多諸過罪。",
    "T85n2871_002:1346c18": "犯戒無量。是諸如來。不見授記。復過此劫。劫",
    "T85n2871_002:1346c19": "名樂見。我於此劫。供養四十二億諸佛如來。",
    "T85n2871_002:1346c20": "是諸如來。亦不見授記。復過此劫。劫名梵音。",
    "T85n2871_002:1346c21": "我於此劫。供養二十二億諸佛如來。是諸如",
    "T85n2871_002:1346c22": "來。亦不見授記。復過此劫。劫名心喜。我於此",
    "T85n2871_002:1346c23": "劫。供養八萬四千諸佛如來。是諸如來。亦不",
    "T85n2871_002:1346c24": "見授記。復過此劫。劫名救苦。國名莊嚴。佛號",
    "T85n2871_002:1346c25": "大施如來應供正遍知。十號具足。我於此劫。",
    "T85n2871_002:1346c26": "供養四十億佛。得聞此經。煩惱永除。自猶未",
    "T85n2871_002:1346c27": "覩。我於爾時。皆以一切供養之具。而供養之。",
    "T85n2871_002:1346c28": "是諸如來。亦不見與我授記。善男子。我於往",
    "T85n2871_002:1346c29": "昔若干劫中。供養若干諸佛如來。尊重讚歎。",
    "T85n2871_002:1347a01": "煩惱得除。具足聲聞威儀禁戒。淨修梵行。學",
    "T85n2871_002:1347a02": "行布施。一切持戒及行頭陀。離於憍慢瞋恚",
    "T85n2871_002:1347a03": "愚癡。忍辱慈心。如聞能說。懃行精進。一切所",
    "T85n2871_002:1347a04": "聞。受持不失。獨處遠離。入諸禪定。出禪定已。",
    "T85n2871_002:1347a05": "隨所聞慧。讀誦思議。是諸如來。亦不見授記。",
    "T85n2871_002:1347a06": "何以故。所受禁戒多毀犯故。深著聲聞二乘",
    "T85n2871_002:1347a07": "行故。不聞大乘方廣經故。以是義故。若諸菩",
    "T85n2871_002:1347a08": "薩摩訶薩等。應當遠離二乘之行。修集大乘",
    "T85n2871_002:1347a09": "方廣經典。則得授記。若我以一劫。若減一劫。",
    "T85n2871_002:1347a10": "說是佛名。不可得盡。善男子。我過是後。得見",
    "T85n2871_002:1347a11": "定光佛。為無量大眾。說是大乘大通方廣。我於",
    "T85n2871_002:1347a12": "爾時。得聞得見彼佛所說。受持讀誦。思惟其義。",
    "T85n2871_002:1347a13": "即得無生法忍。定光如來。即授我記。汝於來",
    "T85n2871_002:1347a14": "世。當得作佛。號釋迦牟尼如來應供正遍知。",
    "T85n2871_002:1347a15": "是故。善男子。受持是經。疾至佛地。況消世間。",
    "T85n2871_002:1347a16": "人天供養。善男子。是故。大乘經典力施寶藏",
    "T85n2871_002:1347a17": "不可思議。惠施破戒貧窮依儀寶珠。善男子。",
    "T85n2871_002:1347a18": "大乘如大海。小乘牛跡水。大乘如須彌。小乘",
    "T85n2871_002:1347a19": "蟻子城。大乘如日月。小乘打失星。是乘名大",
    "T85n2871_002:1347a20": "乘。不可思議乘。容受諸眾生。猶如虛空中。一",
    "T85n2871_002:1347a21": "切諸乘中。此乘為第一。如是大乘者。超出一",
    "T85n2871_002:1347a22": "切乘。小乘有限量。不能度一切。唯此無上乘。",
    "T85n2871_002:1347a23": "悉能度眾生。若行此無量。虛空之大乘。虛空",
    "T85n2871_002:1347a24": "無有量。亦無有形色。大乘亦如是。無量無障",
    "T85n2871_002:1347a25": "礙。一切諸眾生。乘於此大乘。當觀是乘相。廣",
    "T85n2871_002:1347a26": "博多容受。若於無量劫。說大乘功德。及乘此",
    "T85n2871_002:1347a27": "乘者。不可得窮盡。一切諸乘中。大乘最為勝。",
    "T85n2871_002:1347a28": "至心受大乘。得趣菩提樹。無縛無障礙。今此無",
    "T85n2871_002:1347a29": "上乘。能勝下劣乘。坐於道樹下。觀於十二緣。",
    "T85n2871_002:1347b01": "哀愍眾生故。為說大乘經。十方諸眾生。若乘",
    "T85n2871_002:1347b02": "大乘者。亦復無增減。容受如虛空。大乘叵思議。",
    "T85n2871_002:1347b03": "神通大智慧。是故諸眾生。當懃修集之。一切",
    "T85n2871_002:1347b04": "諸天眾。天魔及外道。欲除煩惱縛。歸依於大",
    "T85n2871_002:1347b05": "乘。具足六神通。三明三達門。能壞魔外道。并",
    "T85n2871_002:1347b06": "及諸邪見。大乘最為要。能破諸煩惱。具足諸",
    "T85n2871_002:1347b07": "善根。是故大乘力。其實難思議。一切世間法。",
    "T85n2871_002:1347b08": "及以出世法。有學無學法。攝在大乘中。若",
    "T85n2871_002:1347b09": "有眾生行惡道。親近邪見惡知識。遠離此事",
    "T85n2871_002:1347b10": "歸大乘。若人不樂求大乘。不能破壞煩惱結。",
    "T85n2871_002:1347b11": "欲求解脫學大乘。若有大人解大事。聞說大",
    "T85n2871_002:1347b12": "乘心歡喜。當知即是大乘人。得心寂靜具神",
    "T85n2871_002:1347b13": "通。皆由大乘自莊嚴。若人有能行大行。是",
    "T85n2871_002:1347b14": "則不斷三寶種。若有趣向大乘者。是人即得",
    "T85n2871_002:1347b15": "無量福。能到十方諸世界。供養十方無量佛。",
    "T85n2871_002:1347b16": "如是大乘方廣經。世間諸乘無能勝。具足威",
    "T85n2871_002:1347b17": "德破生死。是故大乘難思議。得於色力得自在。",
    "T85n2871_002:1347b18": "具足成就常法身。若有乘此大乘者。是人受",
    "T85n2871_002:1347b19": "於無上樂。捨身自施修慈悲。是故得此無上",
    "T85n2871_002:1347b20": "乘。持戒精進修梵行。能以神通障日月。皆由",
    "T85n2871_002:1347b21": "久修大乘行。自心懃修常精進。是人則得於",
    "T85n2871_002:1347b22": "大乘。應有無量苦惱報。修集大乘得除滅。若",
    "T85n2871_002:1347b23": "能安住大乘典。長受快樂如諸佛。具足正念",
    "T85n2871_002:1347b24": "懃精進。獲四如意神通力。依止正法及真義。",
    "T85n2871_002:1347b25": "皆由久修大乘經。具足十力無所畏。相好莊",
    "T85n2871_002:1347b26": "嚴三十二。金剛三昧一切智。皆由修於大乘",
    "T85n2871_002:1347b27": "久。善男子。若有持此大乘經典。一字一句乃",
    "T85n2871_002:1347b28": "至一偈。永脫諸苦難。終不墮惡道。得到安",
    "T85n2871_002:1347b29": "樂處。於後惡世時。若得是經者。我皆與授記。",
    "T85n2871_002:1347c01": "究竟成佛道。若持此經者。佛常近是人。是人",
    "T85n2871_002:1347c02": "常近佛。是人護佛法。諸佛護是人。獲大神通",
    "T85n2871_002:1347c03": "慧。能轉大法輪。度諸生死趣。能破壞魔軍。我",
    "T85n2871_002:1347c04": "於定光佛。聞此方便經。住忍得授記。號為釋",
    "T85n2871_002:1347c05": "迦牟尼。於我滅度後。若有學是經。我亦與授",
    "T85n2871_002:1347c06": "記。若人來世中。能解此經義。為諸愚者說。佛",
    "T85n2871_002:1347c07": "雖不在世。不斷於三寶。亦如佛現在。所以者",
    "T85n2871_002:1347c08": "何。我從無量佛受持此經。於末劫中為人",
    "T85n2871_002:1347c09": "廣說。是以獲得三十二相。虛空藏菩薩白佛",
    "T85n2871_002:1347c10": "言。世尊。一切諸佛皆亦說此三十二相。佛今",
    "T85n2871_002:1347c11": "復說三十二相。是何業因之所成就。唯願世",
    "T85n2871_002:1347c12": "尊。當為說之。",
    "T85n2871_002:1347c13": "佛告虛空藏菩薩言。善男子。如來成就無量",
    "T85n2871_002:1347c14": "功德。是故得成三十二相。我若廣說。窮劫不",
    "T85n2871_002:1347c15": "盡。今當為汝。略而說之。如來至心護持淨戒",
    "T85n2871_002:1347c16": "得足下平相。修種種惠施故得千輻輪相。不",
    "T85n2871_002:1347c17": "欺一切諸眾生故得足跟𦟛相。護正法故得",
    "T85n2871_002:1347c18": "指纖長相。不破壞他故得網縵相。以妙服奉",
    "T85n2871_002:1347c19": "施故得手足軟相。以淨食施故得七處滿相。",
    "T85n2871_002:1347c20": "喜聞法故得鹿王𨄔相。覆藏他罪過故得馬",
    "T85n2871_002:1347c21": "陰藏相。修十善法故得上身如師子王相。常",
    "T85n2871_002:1347c22": "以善法化眾生故得缺骨平滿相。救護怖畏",
    "T85n2871_002:1347c23": "故得臂肘𦟛相。見他造三寶業樂佐助故得",
    "T85n2871_002:1347c24": "手摩膝相。常修萬善法故得清淨身相。常施",
    "T85n2871_002:1347c25": "病者藥故得所食之物至喉悉現相。常發莊",
    "T85n2871_002:1347c26": "嚴修善法故得師子頰相。於諸眾生心平等",
    "T85n2871_002:1347c27": "故得四十齒相。喜和合諍訟故得齒密相。以",
    "T85n2871_002:1347c28": "珍寶施故得齒齋相。身口意淨故得二牙白",
    "T85n2871_002:1347c29": "相。護四口過故得廣長舌相。成就無量功德",
    "T85n2871_002:1348a01": "故得味中上味相。於諸眾生常以軟語故得",
    "T85n2871_002:1348a02": "梵音相。修集慈心故得細長目相。至心求於",
    "T85n2871_002:1348a03": "無上菩提故得牛王𥇒相。讚歎他人所有功",
    "T85n2871_002:1348a04": "德故得白毫相。恭敬供養父母和上阿闍梨",
    "T85n2871_002:1348a05": "師故得肉髻相。樂說大乘法故得身柔軟相。",
    "T85n2871_002:1348a06": "喜施敷具故得金光明相。遠離聚說世間故得",
    "T85n2871_002:1348a07": "一一毛孔右旋生相。樂受善友師長教勅故得身",
    "T85n2871_002:1348a08": "毛上靡相。不以惡事加眾生故得髮色精相。",
    "T85n2871_002:1348a09": "常勸眾生修三昧故得圓滿如尼拘陀相。所",
    "T85n2871_002:1348a10": "生之處喜造佛像故得那羅延力相。善男子。",
    "T85n2871_002:1348a11": "菩薩摩訶薩成就如是無量功德。獲得如是",
    "T85n2871_002:1348a12": "三十二相。",
    "T85n2871_002:1348a13": "虛空藏菩薩白佛言。世尊。我觀諸法。都無相",
    "T85n2871_002:1348a14": "貌。又觀如來。亦非是行。云何而言。廣修諸行。",
    "T85n2871_002:1348a15": "我觀諸佛法僧。苦集滅道。陰入界等。十二因",
    "T85n2871_002:1348a16": "緣。諸波羅蜜。內外因果。空無相願。不見出生。",
    "T85n2871_002:1348a17": "不見滅沒。如幻如化。如炎如響。如水中月。龜",
    "T85n2871_002:1348a18": "毛兔角。如空中之花。如石女之子。如著影衣。",
    "T85n2871_002:1348a19": "夢乘白象。如有如無。及以有無。非有非無。非",
    "T85n2871_002:1348a20": "常非斷。非生非滅。非內非外。非見非識。猶如",
    "T85n2871_002:1348a21": "虛空。云何而言。我修諸法。我觀如來。亦非眾",
    "T85n2871_002:1348a22": "生壽命士夫。亦非眼非色非眼色相行。非耳非聲",
    "T85n2871_002:1348a23": "非耳聲相行。非鼻非香非鼻香相行。非舌非味",
    "T85n2871_002:1348a24": "非舌味相行。非身非觸非身觸相行。非意非法非意法相行。",
    "T85n2871_002:1348a25": "非識非色非識色相行。非色非苦非色苦相",
    "T85n2871_002:1348a26": "行。非我非願。非行非陰。非實非虛。非聚非散。",
    "T85n2871_002:1348a27": "非出非入。受想行識。亦復如是。非去非來。無",
    "T85n2871_002:1348a28": "有住處。無心意意識。無有身口意業。非一非",
    "T85n2871_002:1348a29": "二。非去來現在。非垢非淨。非我眾生壽命士",
    "T85n2871_002:1348b01": "夫。非常非斷。無生無滅。無修無行。無捨無受。",
    "T85n2871_002:1348b02": "畢竟常住。云何而言。廣修諸行。爾時。佛讚虛",
    "T85n2871_002:1348b03": "空藏菩薩摩訶薩言。善哉善哉。善男子。汝過",
    "T85n2871_002:1348b04": "去世時。曾已供養。無量諸佛。久達大乘。無上",
    "T85n2871_002:1348b05": "空義。了知萬法。皆悉空寂。亦知如來。畢竟常",
    "T85n2871_002:1348b06": "住。善男子。譬如清淨瑠璃寶珠。雖在泥中。逕",
    "T85n2871_002:1348b07": "歷千年。其性常淨。出已如本。汝等今者。亦復",
    "T85n2871_002:1348b08": "如是。了知法相。本性清淨。汝等今者。雖在三",
    "T85n2871_002:1348b09": "界五濁泥中。助佛揚化。亦復不為泥之所污。",
    "T85n2871_002:1348b10": "以不污故。能問此義。善男子。汝今復聽。當為",
    "T85n2871_002:1348b11": "說之。一切萬法。實無相貌。有文字故。說言有",
    "T85n2871_002:1348b12": "法。法中無字。字中無法。為流布故。說有文",
    "T85n2871_002:1348b13": "字。文字之中。亦無菩提。菩提之中。亦無文字。",
    "T85n2871_002:1348b14": "第一義諦。雖無文字。世俗道中。說有文字。眾",
    "T85n2871_002:1348b15": "生佛性。無上菩提。不離文字。善男子。實如所說。",
    "T85n2871_002:1348b16": "如來無盡無生。不修不行。離諸修行。不入正",
    "T85n2871_002:1348b17": "位。亦不退轉。一生不生兜率陀天。不從天下。",
    "T85n2871_002:1348b18": "不處世胎。於一切法。心無所住。亦不說言。我",
    "T85n2871_002:1348b19": "已過去於生老病死。亦不四維七步而行。亦",
    "T85n2871_002:1348b20": "不自言。我是世間無上之尊。不處中宮婇女",
    "T85n2871_002:1348b21": "娛樂。不習世間伎樂之事。亦復不學槃馬角",
    "T85n2871_002:1348b22": "力。欲度眾生示現老人。為壞貪身示現病苦。",
    "T85n2871_002:1348b23": "為壞貪壽示現死相。為壞欲及我我所示現",
    "T85n2871_002:1348b24": "沙門。為令眾生不求梵天帝釋之身。懃求出世",
    "T85n2871_002:1348b25": "無上之法。踰出宮城示現出離三界繫縛。及",
    "T85n2871_002:1348b26": "示非果前後故示現無瞋愛。是故三十二相",
    "T85n2871_002:1348b27": "莊嚴其身。為示眾生良祐福田剃除周羅棄",
    "T85n2871_002:1348b28": "捨瓔珞。遣馬令還放闡陀羅示現遠離一切",
    "T85n2871_002:1348b29": "煩惱。現剃鬚髮。示現不貪著於一切法。受持袈",
    "T85n2871_002:1348c01": "裟示調眾生。從欝陀伽阿羅邊諮問受法示",
    "T85n2871_002:1348c02": "現破壞自高之心。六年苦行為外道。現受飲",
    "T85n2871_002:1348c03": "食隨世俗法。現受󱡐草示於知足。坐草褥上",
    "T85n2871_002:1348c04": "示壞憍慢。諸天龍神讚嘆恭敬示現功德莊",
    "T85n2871_002:1348c05": "嚴果報。降伏外道示勇猛力。右手指地示作",
    "T85n2871_002:1348c06": "福力。大地震動示報恩故。修無相願。獲得無",
    "T85n2871_002:1348c07": "上菩提之道。示現了知一切法相。觀法平等。",
    "T85n2871_002:1348c08": "名之為佛。佛之智慧。無能勝者。所說法要。知",
    "T85n2871_002:1348c09": "去來現佛。以是義故。名為如來。了了見知。三",
    "T85n2871_002:1348c10": "世之事。善不善法。名薩婆若。真實語故。名天",
    "T85n2871_002:1348c11": "人師。若有學者。能作是觀。是名菩薩。若作異",
    "T85n2871_002:1348c12": "觀。不名菩薩。則名欺誑一切諸佛。善男子。一",
    "T85n2871_002:1348c13": "切諸佛。不出不入。不生不滅。為度眾生。唱言",
    "T85n2871_002:1348c14": "出世。為度眾生。唱言滅度。虛空藏菩薩白佛",
    "T85n2871_002:1348c15": "言。世尊。我實久知。法相理空。諸佛如來。無出",
    "T85n2871_002:1348c16": "無沒。不生王宮。雙樹不滅。畢竟常住。為度",
    "T85n2871_002:1348c17": "眾生。修諸苦行。而入涅槃。實無動轉。諸佛如",
    "T85n2871_002:1348c18": "來。真實常存。應身三界。現五種法身。何等為",
    "T85n2871_002:1348c19": "五。一者實相法身。二者功德法身。三者法性",
    "T85n2871_002:1348c20": "法身。四者應化法身。五者虛空法身。所以名",
    "T85n2871_002:1348c21": "為實相法身。超越實相勝果。恒住法界。是故名為實相法身。所以名為功德法身。為度眾生。",
    "T85n2871_002:1348c22": "施功積行。萬善備足。是故名為功德法身。法",
    "T85n2871_002:1348c23": "性法身者。達悟一切法相。理無不周。從境生",
    "T85n2871_002:1348c24": "於空解。空解滿足。從境得名。稱為法性法身。",
    "T85n2871_002:1348c25": "何故名為應化法身。如來出世。備應五道。善",
    "T85n2871_002:1348c26": "惡悉現。物無不濟。從化物得名。是故名為應",
    "T85n2871_002:1348c27": "化法身。所以復名虛空法身。虛空無邊。法身",
    "T85n2871_002:1348c28": "無邊。虛空不可度量。法身亦不可度量。如來",
    "T85n2871_002:1348c29": "之身。猶如大虛。為度眾生。應身五分。故知如",
    "T85n2871_002:1349a01": "來。無生無滅。諸法亦爾。為度眾生。佛現法興。",
    "T85n2871_002:1349a02": "爾時。佛告虛空藏菩薩言。善男子。汝與如來。",
    "T85n2871_002:1349a03": "同解法相。一切境界。無障無礙。善男子。未來",
    "T85n2871_002:1349a04": "有劫。名曰清淨。國名快樂。彼國悉以諸大菩",
    "T85n2871_002:1349a05": "薩論議大乘。初不聞二乘之名。況餘惡道。汝",
    "T85n2871_002:1349a06": "於此劫。當得作佛。號曰清淨莊嚴佛如來應",
    "T85n2871_002:1349a07": "供正遍知。他方大方。皆往詣彼。聽受大乘大",
    "T85n2871_002:1349a08": "通方廣。是故一切眾生。若聞虛空藏菩薩名",
    "T85n2871_002:1349a09": "者。禮拜供養。皆得生彼快樂世界。若有眾生。",
    "T85n2871_002:1349a10": "求於大乘。未得無生。受持是經。當知是人。不",
    "T85n2871_002:1349a11": "過十佛。使得授記。",
    "T85n2871_002:1349a12": "大通方廣經卷中",
    "T85n2871_002:1349a13": "開皇十年十一月二十日清信女董仙妃稽",
    "T85n2871_002:1349a14": "和南十方一切三寶今謹為亡夫曾雅造此",
    "T85n2871_002:1349a15": "經一部流通供養願亡夫泳此善因遊魂淨",
    "T85n2871_002:1349a16": "土面覩諸佛永雖三途長超八難耳飡法音",
    "T85n2871_002:1349a17": "心悟智忍普共六道同向菩提。"
}