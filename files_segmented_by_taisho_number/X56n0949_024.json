{
    "X56n0949_024:0900c07": "閑居編第二十四",
    "X56n0949_024:0900c09": "宋孤山沙門　智圓　著",
    "X56n0949_024:0900c10": "荅李秀才書",
    "X56n0949_024:0900c11": "隴西秀才昨惠書屬愚故疾屢作而弗果荅邇者又",
    "X56n0949_024:0900c12": "以手簡為貺遂并而閱之而皆辭理端勁志氣激揚",
    "X56n0949_024:0900c13": "將欲刮去浮華驅還淳正言何大而旨何深邪不以",
    "X56n0949_024:0900c14": "愚為無似者謂知古人道有古人文此亦秀才謬聽",
    "X56n0949_024:0900c15": "之過也然愚於林下養疾講佛經外亦頗有志於斯",
    "X56n0949_024:0900c16": "文秀才知我者驟扣於愚愚如不言是失人也今陳",
    "X56n0949_024:0900c17": "顛亂一說惟秀才聽之夫論文者多矣而皆駮其妖",
    "X56n0949_024:0900c18": "蠱尚其淳粹俾根抵仁義指歸道德不爾而但在文",
    "X56n0949_024:0900c19": "之辭似未盡文之道也愚竊謂文之道者三太上立",
    "X56n0949_024:0900c20": "德其次立功其次立言德文之本也功文之用也言",
    "X56n0949_024:0900c21": "文之辭也德者何所以畜仁而守義敦禮而播樂使",
    "X56n0949_024:0900c22": "物化之也功者何仁義禮樂之有失則假威刑以防",
    "X56n0949_024:0900c23": "之所以除其菑而捍其患也言者何述其二者以訓",
    "X56n0949_024:0900c24": "世使履其言則德與功其可至矣然則本以正守用",
    "X56n0949_024:0901a01": "以權既辭而闢之皆文也故曰仲尼祖述堯舜憲章",
    "X56n0949_024:0901a02": "文武焉堯舜非德邪文武非功邪故愚甞以仁義之",
    "X56n0949_024:0901a03": "謂文故能兼於三也以三者豈越仁義哉或曰經天",
    "X56n0949_024:0901a04": "緯地曰文聖人之說也子以仁義不亂其非聖邪曰",
    "X56n0949_024:0901a05": "夫仁義者在天曰陰陽在地曰柔剛非夫仁義則胡",
    "X56n0949_024:0901a06": "以經乎天非夫仁義則胡以緯乎地是故率天地之",
    "X56n0949_024:0901a07": "性而生者心必則乎德義之經口必道乎訓格之言",
    "X56n0949_024:0901a08": "言之所施期乎救弊且句句警策言言箴戒尚慮無",
    "X56n0949_024:0901a09": "益於世而代人競以淫辭媚語聲律拘忌夸飾器用",
    "X56n0949_024:0901a10": "取悅常情何益於教化哉何益於教化哉然則用心",
    "X56n0949_024:0901a11": "存公性其情者然後可立於言苟心之不公情之不",
    "X56n0949_024:0901a12": "性雖艱其句險其辭必有反經非聖之說者故率情",
    "X56n0949_024:0901a13": "之所為未見有益於教也或曰情動於中而形於言",
    "X56n0949_024:0901a14": "何率情之非乎曰有是哉節情以中則可噫立言者",
    "X56n0949_024:0901a15": "莫不由喜怒哀樂內動乎夫喜而不節則其言佞怒",
    "X56n0949_024:0901a16": "而不節則其言訐哀而不節則其言懦樂而不節則",
    "X56n0949_024:0901a17": "其言淫樂不至于淫哀不至于懦怒不至于訐喜不",
    "X56n0949_024:0901a18": "至于佞惡則貶而懲之善則襃而勸之本之以道德",
    "X56n0949_024:0901a19": "守之以淳粹則播于百世流乎四方踵孟肩楊諒無",
    "X56n0949_024:0901a20": "慙德矣故曰喜怒哀樂之未發謂之中發而皆中節",
    "X56n0949_024:0901a21": "謂之和中也者天下之大本也和也者天下之達道",
    "X56n0949_024:0901a22": "也故愚以庶乎中和為立言之大要也則德乎功乎",
    "X56n0949_024:0901a23": "可踐言而至也秀才以為如何哉惟秀才圖之。",
    "X56n0949_024:0901a24": "與門人書",
    "X56n0949_024:0901b01": "近得汝書云以吾所撰界相牓序勒石以圖不朽亦",
    "X56n0949_024:0901b02": "宜矣吾雖不敏而實錄其事庶可貽後也客有至自",
    "X56n0949_024:0901b03": "華亭者謂吾云見石上刻界相字改為戒字吁可怪",
    "X56n0949_024:0901b04": "也為寫者無識誤作耶為汝輩不知所以妄改耶果",
    "X56n0949_024:0901b05": "寫者之誤亦汝過也此序汝之請也汝實尸之其猶",
    "X56n0949_024:0901b06": "虎兕出柙龜玉毀櫝誰之過歟夫經史子集假借之",
    "X56n0949_024:0901b07": "字則有之矣禮記逍遙作消搖早暮作蚤莫左傳埋",
    "X56n0949_024:0901b08": "馬屎史記三遺屎皆用弧矢字莊子筌罤作蹄史記",
    "X56n0949_024:0901b09": "雀羅作爵文選吳越作粵此皆假借或古字然也若",
    "X56n0949_024:0901b10": "疆界字不聞假借戒慎字也況結界戒律之名出乎",
    "X56n0949_024:0901b11": "佛教佛教始乎東漢律藏譯在後秦後賢製字頗足",
    "X56n0949_024:0901b12": "佛教憑之故假借者或寡矣故結界戒律之名本諸",
    "X56n0949_024:0901b13": "律藏二字元分何輒改之耶以此勒石非圖不朽之",
    "X56n0949_024:0901b14": "謂也適足播醜於後世取笑於四方耳然有識者讀",
    "X56n0949_024:0901b15": "之不察其所以必罪吾心之荒吾學之寡也其或察",
    "X56n0949_024:0901b16": "其所以者必罪寫者之誤作後生之改也噫苟百世",
    "X56n0949_024:0901b17": "之下四海之人皆有識也果能罪吾心荒也學寡也",
    "X56n0949_024:0901b18": "吾所以懼者竊恐吾沒後童蒙輩以吾為古人也且",
    "X56n0949_024:0901b19": "曰此能序事也必有學矣既勒于石也必可則矣既",
    "X56n0949_024:0901b20": "謂有學矣可則矣乃謂結界之字宜作戒律字書之",
    "X56n0949_024:0901b21": "也苟見是者謗以為非執此之非崇以為是人或告",
    "X56n0949_024:0901b22": "之以正必扞格而不受乃曰彼古人也勒于石矣豈",
    "X56n0949_024:0901b23": "非哉由是一以教十十以教百百以教千至于無窮",
    "X56n0949_024:0901b24": "漫衍天下速若置郵何其然耶正說難行邪說易行",
    "X56n0949_024:0901c01": "必然之理也若然者是吾亂名改作聾瞽於後學也",
    "X56n0949_024:0901c02": "豈不大懼乎以吾尚知大懼汝誤吾之文誑後之人",
    "X56n0949_024:0901c03": "安得不益懼於吾乎汝宜速磨滅改正之無貽我羞。",
    "X56n0949_024:0901c05": "閑居編第二十四"
}