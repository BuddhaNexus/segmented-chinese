{
    "X33n0631_006:0651c03": "法華指掌疏卷第六",
    "X33n0631_006:0651c05": "賢宗後學　通理　述",
    "X33n0631_006:0651c06": "嗣法門人　明元　較字",
    "X33n0631_006:0651c07": "△二別明五種功德(品題云)。",
    "X33n0631_006:0651c08": "妙法蓮華經隨喜功德品第十八",
    "X33n0631_006:0651c09": "隨謂隨順。不生違逆之心。喜謂歡喜。不生怨嫉之",
    "X33n0631_006:0651c10": "念。無怨嫉故。不起謗法之愆。無違逆故。自成繫珠",
    "X33n0631_006:0651c11": "之緣。以因驗果。功德無窮。在文可見。若論此品。具",
    "X33n0631_006:0651c12": "有五種功德。今捨後從前。惟以隨喜名之。若別明",
    "X33n0631_006:0651c13": "者。一謂隨喜功德。偈云。如是展轉聞。其福尚無量。",
    "X33n0631_006:0651c14": "何況於法會。初聞隨喜者是也。二謂暫聽功德。偈",
    "X33n0631_006:0651c15": "云。須臾聞歡喜。今當說其福。後生天人中。得妙象",
    "X33n0631_006:0651c16": "馬車等是也。三謂暫勸功德。偈云。若於講法處。勸",
    "X33n0631_006:0651c17": "人坐聽經。是福因緣得。釋梵轉輪座是也。四謂誠",
    "X33n0631_006:0651c18": "勸功德。偈云。若有勸一人。將引聽法華。言此經深",
    "X33n0631_006:0651c19": "妙。千萬劫難遇。乃至今當說其福。世世無口患等",
    "X33n0631_006:0651c20": "是也。五謂誠聽功德。偈云。何況一心聽。解說其義",
    "X33n0631_006:0651c21": "趣。如說而修行。其福不可限是也。總言此經。似善",
    "X33n0631_006:0651c22": "見藥。如甘露漿。觸之而有病皆除。沾之乃無死不",
    "X33n0631_006:0651c23": "生。前品論之不盡。復於此品而進論之。△(經文分二)一",
    "X33n0631_006:0651c24": "彌勒獨問隨喜。二如來具明五德。初獨問隨喜。",
    "X33n0631_006:0652a01": "爾時彌勒菩薩摩訶薩(至)若能隨喜者為得幾所福。",
    "X33n0631_006:0652a02": "詳彌勒問意。蓋自前品發來。由前云如來滅後。若",
    "X33n0631_006:0652a03": "聞是經。而不毀訾。起隨喜心。當知已為深信解相。",
    "X33n0631_006:0652a04": "彌勒意謂。隨喜功德。似乎得福無多。佛竟許其為",
    "X33n0631_006:0652a05": "深信解相。恐難取信。故躡此有得幾所福之問也。",
    "X33n0631_006:0652a06": "△二如來具明五德(既明隨喜功德。恐不及再問餘四。故具明之。亦如來為法",
    "X33n0631_006:0652a07": "求人。不避饒舌意也)二。一長行。二偈頌。初五。一隨喜功德。二",
    "X33n0631_006:0652a08": "暫聽功德。三暫勸功德。四誠勸功德。五誠聽功德。",
    "X33n0631_006:0652a09": "初四。一一人隨喜轉教。二展轉以至五十。三較量",
    "X33n0631_006:0652a10": "最後功德。四況顯最初隨喜。初。",
    "X33n0631_006:0652a11": "爾時佛告彌勒菩薩(至)善友知識隨力演說。",
    "X33n0631_006:0652a12": "四眾既入佛法。俱屬內教。餘智總統百氏。俱屬外",
    "X33n0631_006:0652a13": "教。此言隨喜之人。無論內外也。長該二十以上。幼",
    "X33n0631_006:0652a14": "該二十以下。此言隨喜之人。無論大小也。聞經隨",
    "X33n0631_006:0652a15": "喜者。謂信而隨順。解而歡喜。出至於處者。謂欲以",
    "X33n0631_006:0652a16": "所得。轉教於人也。僧坊空閑者。寂靜之地。城邑巷",
    "X33n0631_006:0652a17": "陌等。雜亂之區。此言轉教之地。無論靜亂也。如其",
    "X33n0631_006:0652a18": "所聞者。謂照自所得。無妄增減。父母宗親者。近攝",
    "X33n0631_006:0652a19": "同族。善友知識者。遠該異姓。此言轉教之機。無論",
    "X33n0631_006:0652a20": "親疎也。隨力者。隨其智慧之力。演說者。演其所聞",
    "X33n0631_006:0652a21": "之法。然亦無論其智之勝劣。說之全缺。但就其不",
    "X33n0631_006:0652a22": "私於己。樂善與人。其心志已自可嘉。其功德已自",
    "X33n0631_006:0652a23": "無限。△二展轉以至五十。",
    "X33n0631_006:0652a24": "是諸人等聞已隨喜(至)如是展轉至第五十。",
    "X33n0631_006:0652b01": "字經三書。豕亥變體。今既展轉傳聞。至第五十。較",
    "X33n0631_006:0652b02": "之初於法會。耳提面命者。不啻霄壤之異矣。△三",
    "X33n0631_006:0652b03": "較量最後功德三。一設事為例。二問答功德。三正",
    "X33n0631_006:0652b04": "與較量。初二。一財施徧給。二法施普利。初。",
    "X33n0631_006:0652b05": "阿逸多其第五十善男子(至)七寶所成宮殿樓閣等。",
    "X33n0631_006:0652b06": "初許說誡聽。欲以第五十人。較量最初功德。故誡",
    "X33n0631_006:0652b07": "以善聽。言知此即知彼也。若四下。舉眾明施。僧祇。",
    "X33n0631_006:0652b08": "即名無數。況又積至四百萬億。極言其眾之廣也。",
    "X33n0631_006:0652b09": "眾生趣向有六。受生惟四。故云六趣四生。胎卵濕",
    "X33n0631_006:0652b10": "化。釋四生。該六趣也。楞嚴云。卵惟想生。胎因情有。",
    "X33n0631_006:0652b11": "濕以合感。化以離應。然此等似局有形。故向下復",
    "X33n0631_006:0652b12": "以有形無形等而對論之。有形。欲色界也。無形。空",
    "X33n0631_006:0652b13": "無邊處也。有想。識無邊處也。無想。無所有處也。非",
    "X33n0631_006:0652b14": "有想。非無想。非非想處也。然此等似局勝報。故向",
    "X33n0631_006:0652b15": "下復以無足二足等而對論之。無足者。蝡動之類。",
    "X33n0631_006:0652b16": "二足四足等。可知。如是等者。指上已說。等餘未說。",
    "X33n0631_006:0652b17": "總為微細俱該。故統言在眾生數者。有人指能施。",
    "X33n0631_006:0652b18": "之人。求福求殊勝之福。殊勝之福。須憑殊勝之施。",
    "X33n0631_006:0652b19": "故隨其所欲可娛可樂之具。皆給與之。一一眾生。",
    "X33n0631_006:0652b20": "與滿閻浮金銀等者。為令娛樂之具。無所乏也。閻",
    "X33n0631_006:0652b21": "浮提。即南贍部洲。以須彌南面。有樹名閻浮。洲依",
    "X33n0631_006:0652b22": "樹名。△二法施普利。",
    "X33n0631_006:0652b23": "是大施主如是布施(至)皆得自在具八解脫。",
    "X33n0631_006:0652b24": "雖行財施。心猶未足。故於八十年已。而作是念。娛",
    "X33n0631_006:0652c01": "樂之具。但濟生前。將死不久。後世何資。故當以佛",
    "X33n0631_006:0652c02": "法訓導。示教利喜者。示以出世利益。教以聞法歡",
    "X33n0631_006:0652c03": "喜也。聞法歡喜。漏盡心開。故一時頓超四果。須陀",
    "X33n0631_006:0652c04": "洹。此云入流。謂初斷三界見惑。入聖流故。斯陀含。",
    "X33n0631_006:0652c05": "此云一來。謂已斷欲界前六品思惑。一來欲界。後",
    "X33n0631_006:0652c06": "三即斷故。阿那含。此云不來。謂已斷欲界思盡。轉",
    "X33n0631_006:0652c07": "生上界。不來欲界故。阿羅漢。此云不生。謂見思俱",
    "X33n0631_006:0652c08": "盡。永不受後有之生故。盡諸有漏。即見思俱盡義",
    "X33n0631_006:0652c09": "也。九次第定。漸轉漸深。無障無礙。故云於深禪定。",
    "X33n0631_006:0652c10": "皆得自在。八解脫義。釋見方便品中。設事為例竟。",
    "X33n0631_006:0652c11": "△二問答功德。",
    "X33n0631_006:0652c12": "於汝意云何是大施主(至)何況令得阿羅漢果。",
    "X33n0631_006:0652c13": "博施濟眾。聖人猶病。是大施主。能以如許之財。供",
    "X33n0631_006:0652c14": "若干之眾。且又訓以佛法。令證四果。其功德自應",
    "X33n0631_006:0652c15": "無有邊量。故如來故意垂問。寧為多不。而彌勒直",
    "X33n0631_006:0652c16": "以甚多無量無邊答之。若是施主等。轉釋上義。言",
    "X33n0631_006:0652c17": "但施樂具。已稱無量。況令證果。故應復無邊也。△",
    "X33n0631_006:0652c18": "三正與較量。",
    "X33n0631_006:0652c19": "佛告彌勒我今分明語汝(至)算數譬喻所不能知。",
    "X33n0631_006:0652c20": "示以分明者。顯是真實語故。樂具之施。固屬有漏。",
    "X33n0631_006:0652c21": "令得羅漢。仍滯權宗。第五十人。雖曰展轉傳聞。一",
    "X33n0631_006:0652c22": "偈隨喜。堪為成佛因種。故雖二施功德。百分千分",
    "X33n0631_006:0652c23": "等。不及此之一分。是知此之功德。乃至算數所不",
    "X33n0631_006:0652c24": "知也。然此意極難體信。今助一喻。以發明之。彼財",
    "X33n0631_006:0653a01": "施功德。如鉛。權乘功德。如汞。隨喜功德。如少分之",
    "X33n0631_006:0653a02": "金。第五十人展轉傳聞。如金已入假。要知金雖入",
    "X33n0631_006:0653a03": "假。而愈煉愈精。鉛汞非金。而愈煉愈假。故雖多分",
    "X33n0631_006:0653a04": "鉛汞。不如少分入假之金。知此喻者。自不疑較量",
    "X33n0631_006:0653a05": "之旨矣。較量最後功德竟。△四況顯最初隨喜。",
    "X33n0631_006:0653a06": "阿逸多如是第五十人(至)阿僧祇不可得比。",
    "X33n0631_006:0653a07": "展轉傳聞。不無譌謬。其隨喜功德。尚有無量無邊",
    "X33n0631_006:0653a08": "阿僧祇之多。何況最初耳提面命。聞而隨喜者其",
    "X33n0631_006:0653a09": "福德自然復勝。彼無量無邊阿僧祇者。不可得而",
    "X33n0631_006:0653a10": "比也。隨喜功德竟。△二暫聽功德。",
    "X33n0631_006:0653a11": "又阿逸多若人為是經故(至)珍寶輦輿及乘天宮。",
    "X33n0631_006:0653a12": "為是經故。往詣僧坊者。顯往意之誠。若坐若立。須",
    "X33n0631_006:0653a13": "臾聽受者。顯聽時之少。由此納種為因。再來一聞",
    "X33n0631_006:0653a14": "便悟。道重人尊。人天所敬。故能得好上妙象馬車",
    "X33n0631_006:0653a15": "乘。乃至及乘天宮。△三暫勸功德。",
    "X33n0631_006:0653a16": "若復有人於講法處坐(至)若轉輪聖王所坐之處。",
    "X33n0631_006:0653a17": "人來方勸者。顯是暫時起見。分座令坐者。寓有兼",
    "X33n0631_006:0653a18": "利之心。如是之人。當來必為法師。既為法師。若遇",
    "X33n0631_006:0653a19": "帝梵輪王求法。則皆可得其座處。如今延請法師。",
    "X33n0631_006:0653a20": "必虗座以待。即其證也。△四誠勸功德。",
    "X33n0631_006:0653a21": "阿逸多若復有人(至)見佛聞法信受教誨。",
    "X33n0631_006:0653a22": "指經教往者。顯是誠意勸聽。彼人感其誠故。相從",
    "X33n0631_006:0653a23": "入會。故云即受其教。須臾間聞者。如前若坐若立。",
    "X33n0631_006:0653a24": "暫時聽受。暫時聽受功德。尚如前說。況復能勸之",
    "X33n0631_006:0653b01": "人。豈無勝報。故向下特約是人功德而詳明之。準",
    "X33n0631_006:0653b02": "大成引十地論說。陀羅尼菩薩。居五地。愚謂陀羅",
    "X33n0631_006:0653b03": "尼。此云總持。既云總持。則一攝一切。但指圓教。勿",
    "X33n0631_006:0653b04": "滯位次。蓋以此經屬圓。勸聞者。自應與圓人相依。",
    "X33n0631_006:0653b05": "共生一處。即相依義也。相依故。熏陶漸染。故得利",
    "X33n0631_006:0653b06": "根智慧。利根智慧故。具法師德。獲法師相。故得百",
    "X33n0631_006:0653b07": "千萬世。終不瘖瘂等報。瘖瘂者。音不清。聲無字也。",
    "X33n0631_006:0653b08": "口無惡味。故云不臭。舌不短結。故云無病。口亦無",
    "X33n0631_006:0653b09": "病者。無瘡患故。齒不黑黃者。潔而白也。又不疎缺",
    "X33n0631_006:0653b10": "者。密而周也。復不差曲者。齊而端也。下脣收整。故",
    "X33n0631_006:0653b11": "曰不下垂。上脣包密。故曰不褰縮。褰翻脣。縮短脣",
    "X33n0631_006:0653b12": "也。赤細而潤。故曰不麤澀。痬患不生。故曰不瘡胗。",
    "X33n0631_006:0653b13": "胗謂脣生痬也。缺壞者。脣不周美。咼斜者。脣不端",
    "X33n0631_006:0653b14": "正。脣厚而大者必蠢。脣黧而黑者必賤。此等不形。",
    "X33n0631_006:0653b15": "不致憎嫌。故云無諸可惡。匾[匚@虎]。鼻塌陷也。曲戾。鼻",
    "X33n0631_006:0653b16": "不正也。心正容舒。故面色不黑。顴骨高大。曰不狹",
    "X33n0631_006:0653b17": "長。頰肉隆圓。曰不[穴/爪]曲。此等皆離。能招愛敬。故云",
    "X33n0631_006:0653b18": "無不可喜。此上明離過相也。脣舌牙齒。不惟離上",
    "X33n0631_006:0653b19": "諸過。而且端嚴美好。鼻修高直者。不惟離於匾[匚@虎]。",
    "X33n0631_006:0653b20": "及於曲戾。而且修長隆正。面貌圓滿者。不惟離於",
    "X33n0631_006:0653b21": "狹長。及於窊曲。而且圓滿豐厚。眉高而長者。必主",
    "X33n0631_006:0653b22": "文貴。額廣平正者。定有尊榮。賦形如此。足稱完美。",
    "X33n0631_006:0653b23": "故云人相具足。此上明具德相也。既具法師之德。",
    "X33n0631_006:0653b24": "又獲。法師之相。佛法益親益近。根智轉利轉明。故",
    "X33n0631_006:0653c01": "世世見佛聞法。信受教誨。誠勸功德竟。△五誠聽",
    "X33n0631_006:0653c02": "功德。",
    "X33n0631_006:0653c03": "阿逸多汝且觀是(至)為人分別如說修行。",
    "X33n0631_006:0653c04": "初命觀前德。何況下。況顯誠聽。一心者。聽之誠也",
    "X33n0631_006:0653c05": "由聽之誠。故能讀說修行。彼勸聽之德。自不可與",
    "X33n0631_006:0653c06": "此同日語也。長行竟。△二偈頌(標頌云)。",
    "X33n0631_006:0653c07": "爾時世尊尊欲重宣此義而說偈言。",
    "X33n0631_006:0653c08": "△(正頌分五)一頌隨喜功德。二頌誠勸功德。三頌暫聽",
    "X33n0631_006:0653c09": "功德。四頌暫勸功德。五頌誠聽功德。初四。一頌一",
    "X33n0631_006:0653c10": "人隨喜轉教。二頌展轉以至五十。三頌較量最後",
    "X33n0631_006:0653c11": "功德。四頌況顯最初隨喜。初。",
    "X33n0631_006:0653c12": "若人於法會得聞是經典乃至於一偈隨喜為他說。",
    "X33n0631_006:0653c13": "△二頌展轉以至五十。",
    "X33n0631_006:0653c14": "如是展轉教至於第五十。",
    "X33n0631_006:0653c15": "△三頌較量最後功德(準長行分三。今缺問答功德。餘亦從略。不曲分)。",
    "X33n0631_006:0653c16": "最後人獲福今當分別(至)不可為譬喻。",
    "X33n0631_006:0653c17": "初頌設事為例(義頌)。最後等六句。頌財施徧給。可知。",
    "X33n0631_006:0653c18": "見彼等十六句。頌法施普利。說涅槃真實者。令慕",
    "X33n0631_006:0653c19": "滅而修道故。說世皆不牢者。令知苦而斷集故。水",
    "X33n0631_006:0653c20": "沫忽聚忽。散水泡忽起忽滅。陽燄忽有忽無。世相",
    "X33n0631_006:0653c21": "不牢。亦復如是。故教以生厭離心也。最後下。頌正",
    "X33n0631_006:0653c22": "與較量(略頌)。不可為譬者。謂彼福不能譬此。長行云",
    "X33n0631_006:0653c23": "不及其一是也。△四頌況顯最初隨喜(略頌)。",
    "X33n0631_006:0653c24": "如是展轉聞其福尚無量何況於法會。初聞隨喜者。",
    "X33n0631_006:0654a01": "頌隨喜功德竟。△二頌誠勸功德(超頌)。",
    "X33n0631_006:0654a02": "若有勸一人將引聽法華(至)常從其口出。",
    "X33n0631_006:0654a03": "大成云。昔育王請僧入宮供養。有比丘名優鉢羅。",
    "X33n0631_006:0654a04": "口出優鉢華香。王疑比丘年少。口中含香。勅令以",
    "X33n0631_006:0654a05": "水潄之。潄已倍香。王曰。含香久乎。曰非也。我以過",
    "X33n0631_006:0654a06": "去迦葉佛時。為高座法師。讚揚佛法。自爾四十九",
    "X33n0631_006:0654a07": "億歲。生人天中。口出此香。王聞益敬。今云優鉢華",
    "X33n0631_006:0654a08": "香。常從口出者。亦以勸人往聽。讚經深妙之所致",
    "X33n0631_006:0654a09": "也。餘準長行可知。△三頌暫聽功德(追頌)。",
    "X33n0631_006:0654a10": "若故詣僧坊欲聽法華經(至)及乘天宮殿。",
    "X33n0631_006:0654a11": "△四頌暫勸功德。",
    "X33n0631_006:0654a12": "若於講法處勸人坐聽經是福因緣得釋梵轉輪座。",
    "X33n0631_006:0654a13": "△五頌誠聽功德。",
    "X33n0631_006:0654a14": "何況一心聽解說其義趣如說而修行其福不可限。",
    "X33n0631_006:0654a15": "若準長行。乃命觀誠勸功德。而與況顯。今既不接",
    "X33n0631_006:0654a16": "彼文。又無命觀之語。蓋即承上暫勸功德。而況顯",
    "X33n0631_006:0654a17": "之。言暫勤功德。尚得釋梵轉輪之座。何況一心誠",
    "X33n0631_006:0654a18": "聽。又能解說修行。其福德自不可限也。別明五種",
    "X33n0631_006:0654a19": "功德竟。",
    "X33n0631_006:0654a20": "△三總顯六根清淨(品題云)。",
    "X33n0631_006:0654a21": "妙法蓮華經法師功德品第十九",
    "X33n0631_006:0654a22": "凡所受持。皆稱法師。六根清淨。俱名功德。此品從",
    "X33n0631_006:0654a23": "始至終。無非發明乎此。故以名品。若對前望後。亦",
    "X33n0631_006:0654a24": "有五義。一對別彰總。以前品明德。別依其類。此品",
    "X33n0631_006:0654b01": "言功。總顯根淨故。二依經顯性。以眾生根性。雖自",
    "X33n0631_006:0654b02": "徧周。必借經功。乃能顯發故。三依法會境。以六塵",
    "X33n0631_006:0654b03": "境界。雖皆惟心。必資法力。乃能融會故。四即因驗",
    "X33n0631_006:0654b04": "果。以見聞覺知。既皆同佛。驗知當來。成佛無疑故。",
    "X33n0631_006:0654b05": "五借今引昔。以不輕根淨。事在往昔。仗境方說。用",
    "X33n0631_006:0654b06": "此引起故。總言必至根淨。乃見法師行成。果到行",
    "X33n0631_006:0654b07": "成自致六根清淨。為驗法師行業虗實。備顯六根",
    "X33n0631_006:0654b08": "功德優劣。以是因緣。故說此品。△(經文分二)一指人總",
    "X33n0631_006:0654b09": "標。二分德別列。初。",
    "X33n0631_006:0654b10": "爾時佛告常精進菩薩(至)莊嚴六根皆令清淨。",
    "X33n0631_006:0654b11": "六根清淨。非精進莫克。故此品以常精進為當機。",
    "X33n0631_006:0654b12": "受持者。諸行之總。讀誦等。受持之別。總別合舉。故",
    "X33n0631_006:0654b13": "云受持是經。若讀若誦等。準楞嚴六根之中。各各",
    "X33n0631_006:0654b14": "功德。有千二百。若隨順世間。尅定優劣。則有八百",
    "X33n0631_006:0654b15": "千二之別。如眼觀見。後暗前明。前方全明。後方全",
    "X33n0631_006:0654b16": "暗。左右旁觀。三分之二。三分言功。一念無德。是故",
    "X33n0631_006:0654b17": "眼惟八百功德。如耳周聽。十方無遺。動若邇遙。靜",
    "X33n0631_006:0654b18": "無邊際。是故耳根。圓滿一千二百功德。如鼻齅聞。",
    "X33n0631_006:0654b19": "通出入息。有出有入。而缺中交。三分缺一。是故鼻",
    "X33n0631_006:0654b20": "惟八百功德。如舌宣揚。盡諸世間出世間智。言有",
    "X33n0631_006:0654b21": "方分。理無窮盡。是故舌根。圓滿一千二百功德。如",
    "X33n0631_006:0654b22": "身覺觸。識於違順。合時能覺。離中不知。離一合雙。",
    "X33n0631_006:0654b23": "三分闕一。是故身惟八百功德。如意默容。十方三",
    "X33n0631_006:0654b24": "世。世出世法。惟聖與凡。無不包容。盡其涯際。是故",
    "X33n0631_006:0654c01": "意根。圓滿一千二百功德。然此六根功德。一切眾",
    "X33n0631_006:0654c02": "生。本自具足。但以循塵流轉。遂成隔越。今以受持",
    "X33n0631_006:0654c03": "是經。心悟實相。外不循塵。脫粘內伏。內不循根。寄",
    "X33n0631_006:0654c04": "根明發。故曰是人當得八百眼功德。乃至千二百",
    "X33n0631_006:0654c05": "意功德也。以是功德。為六根之勝用。故云莊嚴。得",
    "X33n0631_006:0654c06": "是莊嚴。脫六塵之粘妄。故云清淨。指人總標竟。△",
    "X33n0631_006:0654c07": "二分德別列六。一眼根功德。二耳根功德三鼻根",
    "X33n0631_006:0654c08": "功德。四舌根功德。五身根功德。六意根功德。初二。",
    "X33n0631_006:0654c09": "一長行。二偈頌。初。",
    "X33n0631_006:0654c10": "是善男子善女人(至)果報生處悉見悉知。",
    "X33n0631_006:0654c11": "父母所生。即現前浮塵根也。六妄不粘。故云清淨",
    "X33n0631_006:0654c12": "肉眼。三千世界等。約依報橫論。下至阿鼻等。約依",
    "X33n0631_006:0654c13": "報豎論。亦見其中等。約正報總論。及業因緣等。約",
    "X33n0631_006:0654c14": "正報別論。眼根與意根互用。故云悉見悉知。既悉",
    "X33n0631_006:0654c15": "見悉知。則隨在何地。隨在何類。無不可化之生矣。",
    "X33n0631_006:0654c16": "△二偈頌(標頌云)。",
    "X33n0631_006:0654c17": "爾時世尊欲重宣此義而說偈言。",
    "X33n0631_006:0654c18": "(正頌)。",
    "X33n0631_006:0654c19": "若於大眾中以無所畏心(至)肉眼力如是。",
    "X33n0631_006:0654c20": "諸行之中。獨約說法論功者。餘非不兼。惟說為勝",
    "X33n0631_006:0654c21": "也。殊勝者。異常眼故。彌樓須彌。在世界中央。鐵圍",
    "X33n0631_006:0654c22": "為世界邊際。故以內外別之。一切悉見者。總該行",
    "X33n0631_006:0654c23": "業因緣果報等事。然此皆天眼分際。今以功德力",
    "X33n0631_006:0654c24": "故。浮根能見。故云雖未得天眼。肉眼力如是也。眼",
    "X33n0631_006:0655a01": "根功德竟。△二耳根功德二。一長行。二偈頌。初三。",
    "X33n0631_006:0655a02": "一總標根量。二別列眾聲。三結要該廣。初。",
    "X33n0631_006:0655a03": "復次常精進若善男子(至)內外種種語言音聲。",
    "X33n0631_006:0655a04": "大千界中。復有小千中千之隔。故云內外。語言者。",
    "X33n0631_006:0655a05": "詮法之聲。音聲者。無詮之語。聲總語別。故下文惟",
    "X33n0631_006:0655a06": "約聲列。△二別列眾聲二。一雜然近陳聲。二異類",
    "X33n0631_006:0655a07": "遠往聲。初。",
    "X33n0631_006:0655a08": "象聲馬聲牛聲車聲(至)喜聲不喜聲。",
    "X33n0631_006:0655a09": "象馬牛車。謂畜生鳴喚。及輪轂動轉聲也。啼哭愁",
    "X33n0631_006:0655a10": "歎。悲哀聲也。螺鼓鐘鈴。鼓吹擊撞聲也。笑語男女。",
    "X33n0631_006:0655a11": "諠譁剛柔大小聲也。法與非法。邪正聲也。苦聲樂",
    "X33n0631_006:0655a12": "聲。楚拷歌舞聲也。凡夫聖人。有漏無漏聲也。喜與",
    "X33n0631_006:0655a13": "不喜。慶幸如常聲也。然此諸聲。雖雜然近陳於前。",
    "X33n0631_006:0655a14": "而同時分別不謬。如是則應機說法。自無不對之",
    "X33n0631_006:0655a15": "機矣。△二異類遠住聲。",
    "X33n0631_006:0655a16": "天聲龍聲夜叉聲(至)菩薩聲佛聲。",
    "X33n0631_006:0655a17": "天龍等。八部聲也。火聲等。三災聲也。地獄等。三途",
    "X33n0631_006:0655a18": "聲也。比丘等。小乘聲也。菩薩等。大乘聲也。然此諸",
    "X33n0631_006:0655a19": "聲。雖散住異域之遠。而應時圓聞無礙。如是則尋",
    "X33n0631_006:0655a20": "聲現身。自無不及之處矣。別列眾聲竟。△三結要",
    "X33n0631_006:0655a21": "該廣。",
    "X33n0631_006:0655a22": "以要言之三千大千世界中(至)而不壞耳根。",
    "X33n0631_006:0655a23": "餘聲尚多。不能俱悉。將略該廣。故云以要言之。內",
    "X33n0631_006:0655a24": "該近陳。外該遠住。皆悉聞知者。不惟聞聲。兼能知",
    "X33n0631_006:0655b01": "義。如秀支替戾岡。僕谷劬禿當。及齊師犯我疆。禦",
    "X33n0631_006:0655b02": "之物徬徨等。即其事也。聞此而不聞彼。耐少而不",
    "X33n0631_006:0655b03": "耐多。宜靜而不宜亂。皆名耳壞。今俱不爾。故名不",
    "X33n0631_006:0655b04": "壞耳根。長行竟。△二偈頌(標頌云)。",
    "X33n0631_006:0655b05": "爾時世尊欲重宣此義而說偈言。",
    "X33n0631_006:0655b06": "△(正頌分三)一頌總標根量。二頌別列眾聲。三頌結要",
    "X33n0631_006:0655b07": "該廣。初。",
    "X33n0631_006:0655b08": "父母所生耳清淨無濁穢以此常耳聞三千世界聲。",
    "X33n0631_006:0655b09": "無濁穢者。不為眾生混濁。及雜聲污穢也。△二頌",
    "X33n0631_006:0655b10": "別列眾聲二。一頌雜然近陳聲。二頌異類遠住聲。",
    "X33n0631_006:0655b11": "初。",
    "X33n0631_006:0655b12": "象馬車牛聲鐘鈴螺鼓聲(至)聞悉能解了。",
    "X33n0631_006:0655b13": "首二句。同長行。次二句。音樂聲也。清淨好歌。雅頌",
    "X33n0631_006:0655b14": "聲也。惟其不著。故能俱聞。若著於此。則不能聞於",
    "X33n0631_006:0655b15": "彼矣。無數種人。總該男女凡聖等聲。既辨其音。復",
    "X33n0631_006:0655b16": "達其意。故云悉能解了。△二頌異類遠住聲二。一",
    "X33n0631_006:0655b17": "善道惡道聲。二因人果人聲。初。",
    "X33n0631_006:0655b18": "又聞諸天聲微妙之歌音(至)悉皆得聞之。",
    "X33n0631_006:0655b19": "諸天歌音者。天上娛樂之聲。及聞男女等。異界有",
    "X33n0631_006:0655b20": "情之聲。山川險谷等。絕域珍禽之聲。命命。亦云共",
    "X33n0631_006:0655b21": "命。一身二頭。神識各異。勝天王名生生。涅槃名耆",
    "X33n0631_006:0655b22": "婆耆婆。皆此鳥也。地獄眾苦等。惡道之聲。準楞嚴",
    "X33n0631_006:0655b23": "脩羅有四。今云居大海邊。應是濕生修羅。畜生趣",
    "X33n0631_006:0655b24": "攝。禽獸鳴相呼者。禽言獸語。同類呼喚聲也。其諸",
    "X33n0631_006:0655c01": "梵天上者。別指色界諸天。光音者。二禪之三。徧淨",
    "X33n0631_006:0655c02": "者。三禪之三。有頂者。四禪之九。不言餘天者。超略",
    "X33n0631_006:0655c03": "說耳。準長行有八部。三災。三途之聲。今此中廣三",
    "X33n0631_006:0655c04": "途。該三災。廣天眾。該餘部。蓋前互出耳。△二因人",
    "X33n0631_006:0655c05": "果人聲。",
    "X33n0631_006:0655c06": "一切比丘眾及諸比丘尼(至)悉皆得聞之。",
    "X33n0631_006:0655c07": "比丘及尼。亦該聲聞辟支。指小乘因果人也。因中",
    "X33n0631_006:0655c08": "習小。故曰讀誦經典。果中教人。故曰為他人說。菩",
    "X33n0631_006:0655c09": "薩者。大乘因人。因中即能自他兩利。故云讀誦經",
    "X33n0631_006:0655c10": "法。為他人說。復欲其布在方策。傳之永久。故云撰",
    "X33n0631_006:0655c11": "集解義。撰集解義者。著書立言之稱也。如是音聲。",
    "X33n0631_006:0655c12": "悉皆能聞。自無煩百城烟水之勞矣。諸佛者。大乘",
    "X33n0631_006:0655c13": "果人。果中酧因酧請。故云教化眾生。大會說法。持",
    "X33n0631_006:0655c14": "法華者。悉皆得聞。自不須徧歷恒沙之土矣。據此",
    "X33n0631_006:0655c15": "則無緣三登。有志九上者。於此經宜盡心焉。頌別",
    "X33n0631_006:0655c16": "列眾生竟。△三頌結要該廣。",
    "X33n0631_006:0655c17": "三千大千界內外諸音聲(至)功德已如是。",
    "X33n0631_006:0655c18": "長行云清淨常耳。此云其耳聰利。由清淨。故聰利。",
    "X33n0631_006:0655c19": "文別義同。耳根功德竟。△三鼻根功德二。一長行。",
    "X33n0631_006:0655c20": "二偈頌。初三。一總標根量。二別列眾香。三結其功",
    "X33n0631_006:0655c21": "德。初。",
    "X33n0631_006:0655c22": "復次常精進若善男子(至)上下內外種種諸香。",
    "X33n0631_006:0655c23": "上至有頂。下至阿鼻。內至須彌。外至鐵圍。故云上",
    "X33n0631_006:0655c24": "下內外。△二別列眾香三。一人間香。二天上香。三",
    "X33n0631_006:0656a01": "聖人香。初。",
    "X33n0631_006:0656a02": "須曼那華香闍提華香(至)悉皆得聞分別不錯。",
    "X33n0631_006:0656a03": "初眾生同知香。須曼那。此云善攝意。闍提。此云金",
    "X33n0631_006:0656a04": "錢。末利。此云鬘。瞻蔔。此云黃。波羅羅。此云薰。多摩",
    "X33n0631_006:0656a05": "羅波。此云性無垢。多伽羅。此云木。和末丸塗者。眾",
    "X33n0631_006:0656a06": "香和合。為末。為丸。為塗。或佩。或燒。或摩身也。於此",
    "X33n0631_006:0656a07": "間住。悉能分別者。必能以此而作佛事。如華嚴鬻",
    "X33n0631_006:0656a08": "香長者。獨據此門。而為善財勝友。又復下。法師別",
    "X33n0631_006:0656a09": "知香。象馬牛羊等。本無有香。時或有臭。今以根清",
    "X33n0631_006:0656a10": "淨故。別有真香。草木藂林亦爾。故謂別知香也。若",
    "X33n0631_006:0656a11": "近若遠。分別不錯者。不惟能辯其香。且能知其性",
    "X33n0631_006:0656a12": "情。識其趣向。別其種類。有以益之。有以成之。有以",
    "X33n0631_006:0656a13": "用之也。△二天上香。",
    "X33n0631_006:0656a14": "持是經者。雖住於此(至)并聞諸天所燒之香。",
    "X33n0631_006:0656a15": "初諸天無情香。波利質多羅。此云圓生。即序分天",
    "X33n0631_006:0656a16": "樹王也。拘鞞陀羅。此云大遊戲地。約所依之處為",
    "X33n0631_006:0656a17": "名。又聞下。諸天有情香。勝殿。乃帝釋私殿。與采女",
    "X33n0631_006:0656a18": "娛樂之處。昔目連所焚者是也。妙法堂。乃帝釋公",
    "X33n0631_006:0656a19": "堂。與諸天集會之處。諸齋日議事者是也。諸園如",
    "X33n0631_006:0656a20": "歡喜園等。乃諸天遊戲之處。然而心隨境轉。香逐",
    "X33n0631_006:0656a21": "時遷。故勝殿法堂諸園等。各各不同。餘天者。下該",
    "X33n0631_006:0656a22": "四王。上該夜摩。乃至他化天等。梵世至有頂者。中",
    "X33n0631_006:0656a23": "該色界諸天。既勝劣不同。而身香亦異。并聞下。諸",
    "X33n0631_006:0656a24": "天所燒香。聞者。兼知燒香意也。△三聖人香。",
    "X33n0631_006:0656b01": "及聲聞香辟支佛香(至)亦皆遙聞知其所在。",
    "X33n0631_006:0656b02": "二乘權聖。知其所在而接引之。菩薩分聖。知其所",
    "X33n0631_006:0656b03": "在而親近之。諸佛至聖。知其所在而供事之。是知",
    "X33n0631_006:0656b04": "之誠有益也。別列眾香竟。△三結其功德。",
    "X33n0631_006:0656b05": "雖聞此香然於鼻根(至)為他人說憶念不謬。",
    "X33n0631_006:0656b06": "愛熏已久。都無所聞曰壞。雖有所聞。不能分別曰",
    "X33n0631_006:0656b07": "錯。今有香必聞。聞而能別。故云不壞不錯。分別憶",
    "X33n0631_006:0656b08": "念屬意根。為他人說屬舌根。二根與鼻根互用。故",
    "X33n0631_006:0656b09": "不謬也。長行竟。△二偈頌(標頌云)。",
    "X33n0631_006:0656b10": "爾時世尊欲重宣此義而說偈言。",
    "X33n0631_006:0656b11": "△(正頌分三)一頌總標根量。二頌別列眾香。三頌結其",
    "X33n0631_006:0656b12": "功德。初。",
    "X33n0631_006:0656b13": "是人鼻清淨於此世界中若香若臭物種種悉聞知。",
    "X33n0631_006:0656b14": "準前後俱云香。此兼言臭者。不壞世相故。若約能",
    "X33n0631_006:0656b15": "聞。香臭俱不可得。總為一真香也。△二頌別列眾",
    "X33n0631_006:0656b16": "香(長行惟三。今有補頌。分四)。一頌人間香。二補雜類香。三頌天",
    "X33n0631_006:0656b17": "上香。四頌聖人香。初。",
    "X33n0631_006:0656b18": "須曼那闍提多摩羅旃檀(至)聞香知其身。",
    "X33n0631_006:0656b19": "初略頌長行。大勢下。補頌餘香。輪王子臣等。有可",
    "X33n0631_006:0656b20": "化者。有可避者。知其所在。庶去就得便矣。地中寶",
    "X33n0631_006:0656b21": "藏。輪王寶女。惟供輪王受用。餘人不知。今既聞香",
    "X33n0631_006:0656b22": "能知。而又何羨於輪王乎。但聞嚴具。便知為何等",
    "X33n0631_006:0656b23": "身者。不須視以觀由。自無失人。及失言之過也。△",
    "X33n0631_006:0656b24": "二補雜類香。",
    "X33n0631_006:0656c01": "諸天若行坐遊戲及神變(至)出處及所在。",
    "X33n0631_006:0656c02": "遊戲之樂。神變之奇。皆諸天殊勝之福。聞香能知。",
    "X33n0631_006:0656c03": "則天福無容羨矣。奇華異果。蘇油香氣。皆人間費",
    "X33n0631_006:0656c04": "求之物。知其所在。則所需無煩求矣。栴檀華敷。氣",
    "X33n0631_006:0656c05": "壓伊蘭。眾生在中。應為所壓。今乃因香得知。則鼻",
    "X33n0631_006:0656c06": "根之圓而入微也。鐵圍有幽冥。大海有龍宮。地中",
    "X33n0631_006:0656c07": "有阿鼻。聞香知在。則救度得便矣。修羅鬪諍。瞋狠",
    "X33n0631_006:0656c08": "特過。眷屬遊戲。放逸實甚。聞香能知。將必有以釋",
    "X33n0631_006:0656c09": "之。有以警之。曠野值師象。必為所傷。險隘遇虎等。",
    "X33n0631_006:0656c10": "莫之能避。知其所在。防於未來。自不受其害也。知",
    "X33n0631_006:0656c11": "妊中男女。乃至成就不成就等。亦足駭彼愚蒙。引",
    "X33n0631_006:0656c12": "生正信。但不可專意為此。以顯神異。知男女染欲",
    "X33n0631_006:0656c13": "癡恚。方便破除。知地中伏藏寶物。方便指授。亦皆",
    "X33n0631_006:0656c14": "乘機破惡。隨緣利人。至於種種瓔珞。識其貴賤出",
    "X33n0631_006:0656c15": "在。雖似世技。而一切智中。缺一不圓。世技豈可少",
    "X33n0631_006:0656c16": "耶(問。此中諸天華果。男女眾生等。似與前後重複補此取何意耶。答。前後三科。各依其類。雖顯圓聞。未",
    "X33n0631_006:0656c17": "極通融。今此中忽說天上。又說人間。正論有情旋論無情。意明雜然交陳。分別無礙。鼻根圓聞之旨益見",
    "X33n0631_006:0656c18": "之也)。△三頌天上香。",
    "X33n0631_006:0656c19": "天上諸華等曼陀曼殊沙(至)聞香悉能知。",
    "X33n0631_006:0656c20": "初頌諸天無情香。諸天宮殿。高低勝劣不同。寶華",
    "X33n0631_006:0656c21": "莊嚴。香亦各異。故統言上中下差。天園下。頌諸天",
    "X33n0631_006:0656c22": "有情香。諸天者。下該四王。上該夜摩等。入禪出禪",
    "X33n0631_006:0656c23": "者。定時散時香也。初生退沒者。升時墜時香也。準",
    "X33n0631_006:0656c24": "長行更有所燒之香。偈略不頌。△四頌聖人香。",
    "X33n0631_006:0657a01": "諸比丘眾等於法常精進(至)聞香悉能知。",
    "X33n0631_006:0657a02": "諸比丘等。總該聲聞辟支。讀誦修慧。坐禪習定。皆",
    "X33n0631_006:0657a03": "自利也。菩薩志固。揀非初心可比。禪誦自修。說法",
    "X33n0631_006:0657a04": "為人。兼兩利也。在在世尊。總指十方諸佛。一切恭",
    "X33n0631_006:0657a05": "敬。機感盈前也。愍眾說法。大悲普度也。末四句。聞",
    "X33n0631_006:0657a06": "法修行。長行所無。而偈頌補之。頌別列眾香竟。△",
    "X33n0631_006:0657a07": "三頌結其功德。",
    "X33n0631_006:0657a08": "雖未得菩薩無漏法生鼻而是持經者先得此鼻相。",
    "X33n0631_006:0657a09": "無漏法生。慧鼻也。以是修習無漏淨法之所生故。",
    "X33n0631_006:0657a10": "鼻根功德竟。△四舌根功德二。一總標德數。二別",
    "X33n0631_006:0657a11": "列眾德。初。",
    "X33n0631_006:0657a12": "復次常精進若善男子(至)得千二百舌功德。",
    "X33n0631_006:0657a13": "△二別列眾德二。一長行。二偈頌。初四。一變味成",
    "X33n0631_006:0657a14": "美。二說法投機。三感眾聽法。四得聖護念。初。",
    "X33n0631_006:0657a15": "若好若醜若美不美(至)如天甘露無不美者。",
    "X33n0631_006:0657a16": "好謂妙食。醜謂麤食。美者。極好之食。不美者。但平",
    "X33n0631_006:0657a17": "常之食也。變成上味。如天甘露者。舌根淨故。別有",
    "X33n0631_006:0657a18": "真味。故昔人有性定菜根香之句也。然世人傷殺",
    "X33n0631_006:0657a19": "生命。造諸惡業。每由三寸舌根。今無不美。則麤食",
    "X33n0631_006:0657a20": "可常食矣。△二說法投機。",
    "X33n0631_006:0657a21": "若以舌根於大眾中(至)皆令歡喜快樂。",
    "X33n0631_006:0657a22": "咸通真實曰深。巧被羣機曰妙。能入其心。皆令喜",
    "X33n0631_006:0657a23": "樂者。正由深而妙也。△三感眾聽法。",
    "X33n0631_006:0657a24": "又諸天子天女釋梵諸天(至)盡其形壽隨侍供養。",
    "X33n0631_006:0657b01": "初感八部男女。言論次第者。從淺至深。不越不亂。",
    "X33n0631_006:0657b02": "由此易入。故感天眾來聽。餘部亦然。故云為聽法",
    "X33n0631_006:0657b03": "故。皆來近供。及比下。感四眾王臣。國王。散粟王也。",
    "X33n0631_006:0657b04": "小轉輪王者。銀輪。銅輪。鐵輪。惟金輪統攝四洲。乃",
    "X33n0631_006:0657b05": "名為大。七寶者。一輪。二珠。三象。四馬。五將軍。六主",
    "X33n0631_006:0657b06": "藏。七玉女。凡有輪王出世。自然涌現。各具勝妙之",
    "X33n0631_006:0657b07": "功。故稱為寶。千子者。輪王之子。以輪王出世。法爾",
    "X33n0631_006:0657b08": "有若干子也。乘其宮殿者。謂輪王福德殊勝。所依",
    "X33n0631_006:0657b09": "宮殿。常與俱故。以是下。感賢善人民。盡壽者。終身",
    "X33n0631_006:0657b10": "不離。隨侍者。左右供給。此皆由於舌根淨故。音聲",
    "X33n0631_006:0657b11": "深妙之所感耳。△四得聖護念。",
    "X33n0631_006:0657b12": "又諸聲聞辟支佛菩薩諸佛(至)又能出於深妙法音。",
    "X33n0631_006:0657b13": "常樂見之者。時懷眷念。向其說法者。遙垂護持。由",
    "X33n0631_006:0657b14": "此智慧益增。故能受持一切佛法。舌辯愈勝。故能",
    "X33n0631_006:0657b15": "出於深妙法音。長行竟。△二偈頌(標頌云)。",
    "X33n0631_006:0657b16": "爾時世尊欲重宣此義而說偈言。",
    "X33n0631_006:0657b17": "△(正頌分四)一頌變味成美。二頌說法投機。三頌感眾",
    "X33n0631_006:0657b18": "聽法。四頌得聖護念。初。",
    "X33n0631_006:0657b19": "是人舌根淨終不受惡味其有所食噉悉皆成甘露。",
    "X33n0631_006:0657b20": "△二頌說法投機。",
    "X33n0631_006:0657b21": "以深淨妙聲於大眾說法(至)設諸上供養。",
    "X33n0631_006:0657b22": "長行但云深妙。今復言淨者。以如法如律故也。△",
    "X33n0631_006:0657b23": "三頌感眾聽法。",
    "X33n0631_006:0657b24": "諸天龍夜叉及阿修羅等(至)常來至其所。",
    "X33n0631_006:0657c01": "首四句。頌八部。略八部女也。等之一字。總該餘部。",
    "X33n0631_006:0657c02": "次八句。頌王臣。略四眾也。文雖無臣。眷屬可攝。後",
    "X33n0631_006:0657c03": "八句。廣前八部。略賢善。及人民也。△四頌得聖護",
    "X33n0631_006:0657c04": "念。",
    "X33n0631_006:0657c05": "諸佛及弟子聞其說法音常念而守護或時為現身。",
    "X33n0631_006:0657c06": "念謂眷念。常樂見之也。護謂冥加。向其說法也。現",
    "X33n0631_006:0657c07": "謂顯護。長行所無。偈頌補之。餘不頌。舌根功德竟。",
    "X33n0631_006:0657c08": "△五身根功德二。一總標德數。二別列眾德。初。",
    "X33n0631_006:0657c09": "復次常精進若善男子(至)得八百身功德。",
    "X33n0631_006:0657c10": "△二別列眾德二。一長行。二偈頌。初二。一體絕垢",
    "X33n0631_006:0657c11": "染。二用能現相。初。",
    "X33n0631_006:0657c12": "得清淨身如淨琉璃眾生喜見。",
    "X33n0631_006:0657c13": "城東老母。不喜見佛。則佛不能度。今曰喜見。則眾",
    "X33n0631_006:0657c14": "生可度矣。△二用能現相。",
    "X33n0631_006:0657c15": "其身淨故三千大千世界(至)皆於身中現其色相。",
    "X33n0631_006:0657c16": "初能現六凡。三千大千。約依報橫論。生時者。識性",
    "X33n0631_006:0657c17": "初託。死時者。眼光已謝。識性初託。或受人天之身。",
    "X33n0631_006:0657c18": "或受惡道之身。故云上下好醜。眼光已謝。或感刀",
    "X33n0631_006:0657c19": "山劒樹。或感淨土華林。故云生善惡處。外而大小",
    "X33n0631_006:0657c20": "鐵圍。內而大小彌樓。其間各有眾生。世所不見。悉",
    "X33n0631_006:0657c21": "於法師身中現之。下至上至。約依報豎論。所有。指",
    "X33n0631_006:0657c22": "中間器界。眾生。指中間根身。言器界根身。皆於法",
    "X33n0631_006:0657c23": "師身中現也。若聲下。能現四聖。然四聖固有權實",
    "X33n0631_006:0657c24": "六凡亦分善惡。人惟不見。不知修斷捨求。今既皆",
    "X33n0631_006:0658a01": "現。是法師於清淨身中。為諸眾生。現種種因果。作",
    "X33n0631_006:0658a02": "種種佛事。令諸眾生。修善斷惡。捨權求實也。長行",
    "X33n0631_006:0658a03": "竟。△二偈頌(標頌云)。",
    "X33n0631_006:0658a04": "爾時世尊欲重宣此義而說偈言。",
    "X33n0631_006:0658a05": "△(正頌分二)一頌體絕垢染。二頌用能現相。初。",
    "X33n0631_006:0658a06": "若持法華者。其身甚清淨。如彼淨琉璃。眾生皆喜見。",
    "X33n0631_006:0658a07": "△二頌用能現相。",
    "X33n0631_006:0658a08": "又如淨明鏡悉見諸色像(至)一切於中現。",
    "X33n0631_006:0658a09": "初標見揀餘。由鏡淨明。故能見諸色像。因身清淨。",
    "X33n0631_006:0658a10": "故能見世所有。故以為喻。獨自明了者。如持鏡人",
    "X33n0631_006:0658a11": "故。餘人不見者。如背鏡人故。要知淨身現像。本為",
    "X33n0631_006:0658a12": "示諸眾生。眾生自障不見。非法師咎。亦如持鏡者。",
    "X33n0631_006:0658a13": "願人共照。人自背鏡。豈持鏡者過耶。三千下。約義",
    "X33n0631_006:0658a14": "正頌。大同長行。在文可會。末四句。補頌總結。無漏",
    "X33n0631_006:0658a15": "法性之身。惟佛果方圓。故云未得。然以持經力故。",
    "X33n0631_006:0658a16": "能令父母所生之身。應念清淨。猶如琉璃。故云以",
    "X33n0631_006:0658a17": "清淨常體。一切於中現。身根功德竟。△六意根功",
    "X33n0631_006:0658a18": "德二。一總標德數。二別列眾德。初。",
    "X33n0631_006:0658a19": "復次常精進若善男子(至)得千二百意功德。",
    "X33n0631_006:0658a20": "△二別列眾德二。一長行。二偈頌。初三。一能達法",
    "X33n0631_006:0658a21": "義。二能知眾心。三能合成典。初。",
    "X33n0631_006:0658a22": "以是清淨意根乃至聞一偈(至)資生業等皆順正法。",
    "X33n0631_006:0658a23": "飲大海一掬一滴。俱得百川之味。聞佛經一偈一",
    "X33n0631_006:0658a24": "句。統攝諸法之宗。故能通達無量無邊之義。解是",
    "X33n0631_006:0658b01": "無量無邊義已。如解而說。故能演一句一偈。而至",
    "X33n0631_006:0658b02": "一月一際一歲也(西域四月為一際三際為一歲)既至一月一際",
    "X33n0631_006:0658b03": "一歲。而諸所說之法。未免意趣各別。雖意趣各別。",
    "X33n0631_006:0658b04": "而不乖本宗。故云皆與實相。不相違背。若於其間。",
    "X33n0631_006:0658b05": "有涉俗間經書。如治世語言。資生事業等。種種紀",
    "X33n0631_006:0658b06": "載。但不執末。自不違本。故云皆順正法(治世語言。如此方六",
    "X33n0631_006:0658b07": "經諸子。資生事業。如此方九流百家)。△二能知眾心。",
    "X33n0631_006:0658b08": "三千大千世界六趣眾生(至)而其意根清淨如此。",
    "X33n0631_006:0658b09": "心所游歷曰行。即明了識。隨念分別也。心所施為",
    "X33n0631_006:0658b10": "曰動作。即獨頭識。計度分別也。行不由真。動不從",
    "X33n0631_006:0658b11": "實曰戲論。即二種意識。對竟妄現也。皆悉知之。而",
    "X33n0631_006:0658b12": "應之自無謬矣。轉識成智。乃稱無漏智慧。故曰未",
    "X33n0631_006:0658b13": "得。知見自開。不由前塵所起。故云清淨。此隨便暫",
    "X33n0631_006:0658b14": "結也。△三能合成典。",
    "X33n0631_006:0658b15": "是人有所思惟籌量言說(至)亦是先佛經中所說。",
    "X33n0631_006:0658b16": "佛法指現在佛說。先經指過去佛說。皆成典也。然",
    "X33n0631_006:0658b17": "是人以淨意思籌。一言一句。皆出自正知正見。故",
    "X33n0631_006:0658b18": "是佛法。及先經所說。所謂考諸三世而不謬者是",
    "X33n0631_006:0658b19": "也。長行竟。△二偈頌(標頌云)。",
    "X33n0631_006:0658b20": "爾時世尊欲重宣此義而說偈言。",
    "X33n0631_006:0658b21": "△(正頌分四)一頌能達法義。二頌能知眾心。三頌能合",
    "X33n0631_006:0658b22": "成典。四補能得無畏。初(略頌)。",
    "X33n0631_006:0658b23": "是人意清淨明利無濁穢(至)月四月至歲。",
    "X33n0631_006:0658b24": "上中下法。即三乘法也。△二頌能知眾心(義頌)。",
    "X33n0631_006:0658c01": "是世界內外一切諸眾生(至)一時皆悉知。",
    "X33n0631_006:0658c02": "所念若干。總該長行。行作戲論之義。△三頌能合",
    "X33n0631_006:0658c03": "成典(廣頌)。",
    "X33n0631_006:0658c04": "十方無數佛百福莊嚴相(至)皆是先佛法。",
    "X33n0631_006:0658c05": "初六句。乃推廣長行思籌言說。不忘不錯。即長行",
    "X33n0631_006:0658c06": "皆是佛法。無不真實義也。上中下法。施設不同。名",
    "X33n0631_006:0658c07": "曰法相。空假中義。布置各別。名曰次第。知此識此。",
    "X33n0631_006:0658c08": "則教有先後。而學不躐等也。名字者。如殊方稱謂。",
    "X33n0631_006:0658c09": "語言者。如異地鄉談。能達乎此。則蠻貊可化。而中",
    "X33n0631_006:0658c10": "邊俱被也。如所知說。皆先佛法者。知見同佛故。△",
    "X33n0631_006:0658c11": "四補能得無畏。",
    "X33n0631_006:0658c12": "以演此法故於眾無所畏(至)持法華經故。",
    "X33n0631_006:0658c13": "以演此法故。意根清淨。所說同佛。故於眾無所畏",
    "X33n0631_006:0658c14": "也。持法四句。亦隨便暫結之語。是人七句。乃出成",
    "X33n0631_006:0658c15": "無畏之由。無畏之由有三。一者住希有地。自信如",
    "X33n0631_006:0658c16": "佛故。二者眾生喜愛。生如佛想故。三者辯才無礙。",
    "X33n0631_006:0658c17": "說法善巧故。在文次第可見。末句歸功持經。言如",
    "X33n0631_006:0658c18": "上所說。雖由根淨。而根淨之故。畢竟由於持經得",
    "X33n0631_006:0658c19": "也。讚持論德竟。",
    "X33n0631_006:0658c20": "△二引事證益(上言持經利益。恐難取信。故引不輕之事以證之。品題云)。",
    "X33n0631_006:0658c21": "妙法蓮華經常不輕菩薩品第二十",
    "X33n0631_006:0658c22": "不輕之名。經文自釋。以此品具明其事。事依人立。",
    "X33n0631_006:0658c23": "故惟以人名品。若據文尋義。亦應有五。一為前明",
    "X33n0631_006:0658c24": "誹謗。獲大罪報。今借上慢墮獄。驗知不虗故。二為",
    "X33n0631_006:0659a01": "向明受持。獲諸功德。今借不輕根淨。證成非妄故。",
    "X33n0631_006:0659a02": "三為凡有聞法。無不成佛。今借誹謗為種。況顯信",
    "X33n0631_006:0659a03": "受故。四為凡有通經。俱獲勝益。今借徧記成因。況",
    "X33n0631_006:0659a04": "顯全持故。五為無量劫來。為眾弘法。令眾知恩思",
    "X33n0631_006:0659a05": "報。以便護持故。總言言不虗發。發必從實。前既讚",
    "X33n0631_006:0659a06": "持論德。此即引事證益。為發眾信。故說此品。△(經文",
    "X33n0631_006:0659a07": "分二)一承前雙開二益。二歷引往事證釋。初。",
    "X33n0631_006:0659a08": "爾時佛告得大勢菩薩(至)眼耳鼻舌身意清淨。",
    "X33n0631_006:0659a09": "不輕之行。必深證實相平等。具大勢力者。乃能體",
    "X33n0631_006:0659a10": "任。故以得大勢為當機。獲大罪報。如前所說者。如",
    "X33n0631_006:0659a11": "法師品言。甚於罵佛。譬喻品言。命終墮獄。獄畢轉",
    "X33n0631_006:0659a12": "畜等。此遠承前文。以開遮謗益也。所得功德。如向",
    "X33n0631_006:0659a13": "所說者。向與上同。以上品備言六根功德。此近承",
    "X33n0631_006:0659a14": "上文。以開獲德益也。△二歷引往事證釋二。一長",
    "X33n0631_006:0659a15": "行。二偈頌。初四。一遠舉威音。二雙標二人。三正明",
    "X33n0631_006:0659a16": "往事。四讚經結勸。初二。一正舉初佛。二兼出二萬。",
    "X33n0631_006:0659a17": "初(不輕往事。權與此時。故云正舉)。",
    "X33n0631_006:0659a18": "得大勢乃往古昔過無量無邊(至)如四天下微塵。",
    "X33n0631_006:0659a19": "初時名劫國。乃往古昔等。極言其時之遠也。佛名",
    "X33n0631_006:0659a20": "威音王者。要解云。以大音聲。普徧世界。為諸法王。",
    "X33n0631_006:0659a21": "說法無畏也。劫名離衰者。大成云。時清道泰。正法",
    "X33n0631_006:0659a22": "興隆。離諸衰惡故。國名大成者。彼佛住世既久。所",
    "X33n0631_006:0659a23": "應成就者。皆以大法而成就故。必兼時名劫國而",
    "X33n0631_006:0659a24": "敘者。顯不輕發覺有時。秉承有佛。劫國名字。歷然",
    "X33n0631_006:0659b01": "可證也。其威下。一化始終。因菩提。說六度者。以修",
    "X33n0631_006:0659b02": "習六度。能到菩提故。時至機熟。會三歸一。故云究",
    "X33n0631_006:0659b03": "竟佛慧。必兼一化敘者。顯不輕弘道。亦因受化之",
    "X33n0631_006:0659b04": "深。乘願酧恩耳。得大下。壽命正像。以不輕行道。在",
    "X33n0631_006:0659b05": "像法之際。故并敘之。△二兼出二萬(以非事本。故去兼出)。",
    "X33n0631_006:0659b06": "其佛饒益眾生已(至)有二萬億佛皆同一號。",
    "X33n0631_006:0659b07": "必出此者。顯不輕行道。在初佛之後。後佛之先。有",
    "X33n0631_006:0659b08": "繼往開來之功故。又一時結緣。二萬億佛。所常教",
    "X33n0631_006:0659b09": "化故。遠舉威音竟。△二雙標二人。",
    "X33n0631_006:0659b10": "最初威音王如來(至)有一菩薩比丘名常不輕。",
    "X33n0631_006:0659b11": "欲護己短。交結權貴。仗彼聲勢。為害於人。故云有",
    "X33n0631_006:0659b12": "大勢力。為度慢眾。持心忍辱。依我慈力。不蔑於他。",
    "X33n0631_006:0659b13": "故曰名常不輕。△三正明往事三。一徧記致謗。二",
    "X33n0631_006:0659b14": "弘經蒙化。三成道德果。初二。一不輕徧記。二上慢",
    "X33n0631_006:0659b15": "毀謗。初。",
    "X33n0631_006:0659b16": "得大勢以何因緣名常不輕(至)汝等皆當作佛。",
    "X33n0631_006:0659b17": "初徵起得名因緣。是比下。詳引本行以釋。凡有所",
    "X33n0631_006:0659b18": "見者。對下遠見。應指近見。近見言詳。故先標次徵。",
    "X33n0631_006:0659b19": "後釋。汝等句。教以皆當行道。當得句。示以成佛無",
    "X33n0631_006:0659b20": "虗。蓋不輕深見實相平等。佛性無二。故作如是言",
    "X33n0631_006:0659b21": "也。不專讀誦者。非不讀誦。惟不專執。但行禮拜者。",
    "X33n0631_006:0659b22": "非有能所。只管行去。環師所謂持無相經。行無相",
    "X33n0631_006:0659b23": "行是也。遠見則音聲不及。故往乃故意往就。往就",
    "X33n0631_006:0659b24": "倉卒。言不能詳。故但言我不敢輕等(問。引事證益。原為求人弘",
    "X33n0631_006:0659c01": "經。何故舉一不專讀誦者。為之標榜。答。此經大義。總為指示成佛。不輕亦爾。是則一音可敵全經。到處無",
    "X33n0631_006:0659c02": "非靈鷲。且必深證實相平等者。乃能如此。彼尋行數墨者豈足以語此哉)。△二上慢毀",
    "X33n0631_006:0659c03": "謗。",
    "X33n0631_006:0659c04": "四眾之中有生瞋恚(至)號之為常不輕。",
    "X33n0631_006:0659c05": "初聞記毀謗。瞋恚者。瞋以妄記。恚其不自揣也。是",
    "X33n0631_006:0659c06": "皆由於上慢在懷。故云心不淨者。不信自己是佛。",
    "X33n0631_006:0659c07": "反謂禮我者。為愚癡之行。故罵以無智比丘。不知",
    "X33n0631_006:0659c08": "如來所遣。反謂若彼者。真無籍之徒。故罵以從何",
    "X33n0631_006:0659c09": "所來。謂以自言等者。斥其不揣。妄與授記。說以不",
    "X33n0631_006:0659c10": "用等者。令其自退。莫再煩凟。蓋深惡而痛絕之意。",
    "X33n0631_006:0659c11": "如此下。久行不退。常被罵詈。不生瞋恚者。榮辱無",
    "X33n0631_006:0659c12": "關。久近一如。常作是言。汝當作佛者。冤親平等。生",
    "X33n0631_006:0659c13": "佛齊視。或以杖木等。轉見暴惡。避走遠住等。益顯",
    "X33n0631_006:0659c14": "慈悲。讀是經者。只須向高聲唱處。猛著經采。看他",
    "X33n0631_006:0659c15": "不輕菩薩。是何等心行。諄諄如此。有何等道理。言",
    "X33n0631_006:0659c16": "念至此。不覺為他不輕。痛哭流涕。蓋為夜靜水寒",
    "X33n0631_006:0659c17": "魚不餌。滿船空載月明歸。以其下。因為命名。此義",
    "X33n0631_006:0659c18": "蓋為結釋以何因緣。名常不輕之徵也。徧記致謗",
    "X33n0631_006:0659c19": "竟。△二弘經蒙化二。一不輕弘經。二上慢蒙化。初。",
    "X33n0631_006:0659c20": "是比丘臨欲終時(至)廣為人說是法華經。",
    "X33n0631_006:0659c21": "欲終者。此報將盡時也。威音已滅。猶聞說法者。顯",
    "X33n0631_006:0659c22": "法身真常滅而不滅故。雖滅而不滅。而體同太虗。",
    "X33n0631_006:0659c23": "故曰於空。雖體同太虗。而處處顯露。故曰具聞。具",
    "X33n0631_006:0659c24": "聞者。十方虗空。一時同聞也。今日之聞。乃云先所",
    "X33n0631_006:0660a01": "說者。以此道無古無今。今即古。古即今故。十方虗",
    "X33n0631_006:0660a02": "空。各攝依正。依正互攝。重重無盡。在在出廣長舌。",
    "X33n0631_006:0660a03": "顯示實相。故云二十千萬億偈。悉能受持者。一受",
    "X33n0631_006:0660a04": "一切受。一持一切持故。然上云具聞。即是耳根圓",
    "X33n0631_006:0660a05": "通。此云悉能受持。即是意根圓通。二根既圓。六俱",
    "X33n0631_006:0660a06": "無礙。故云即得如上眼根清淨。乃至意根清淨。根",
    "X33n0631_006:0660a07": "既淨已。即無明而見佛性。由幻身而證法身。可以",
    "X33n0631_006:0660a08": "轉夭壽為長年。延剎那為多劫。增壽說經。無足異",
    "X33n0631_006:0660a09": "也。△二上慢蒙化。",
    "X33n0631_006:0660a10": "於時增上慢四眾(至)令住阿耨多羅三藐三菩提。",
    "X33n0631_006:0660a11": "初見勝歸心。大神通力。即指更增壽命。樂說辯力。",
    "X33n0631_006:0660a12": "即指廣說是經。是皆從體起用。由寂發照。故云大",
    "X33n0631_006:0660a13": "善寂力。見有如斯殊勝。故聞其所說。皆信服而隨",
    "X33n0631_006:0660a14": "從之。是菩下。蒙化住道。千萬億眾。即前信服隨從",
    "X33n0631_006:0660a15": "之人。信服隨從。自是永無退轉。故云令住菩提。弘",
    "X33n0631_006:0660a16": "經蒙化竟。△三成道得果二。一不輕成道。二上慢",
    "X33n0631_006:0660a17": "得果。初三。一中間值佛。二行滿成道。三結會古今。",
    "X33n0631_006:0660a18": "初。",
    "X33n0631_006:0660a19": "命終之後得值二千億佛(至)說法心無所畏。",
    "X33n0631_006:0660a20": "由前廣說是經。諸佛護念不捨。故於命終之後。得",
    "X33n0631_006:0660a21": "值二千億佛。日月燈明。註見序分。仍說法華者。不",
    "X33n0631_006:0660a22": "忘宿因故。不忘宿因。又感後佛護念。故曰以是因",
    "X33n0631_006:0660a23": "緣。復值二千億佛。無心而徧應十方。有緣而普施",
    "X33n0631_006:0660a24": "慧照。故號雲自在燈王。又威音王。以口輪自在為",
    "X33n0631_006:0660b01": "名。日月燈。以智輪自在為名。雲自在。以身輪自在",
    "X33n0631_006:0660b02": "為名。各取一輪。以該眾德。於此諸佛。非惟指雲自",
    "X33n0631_006:0660b03": "在王。蓋兼前日月燈明而總言之言不輕於威音",
    "X33n0631_006:0660b04": "像季之時。初得根淨。自爾以來。於此四千億諸佛",
    "X33n0631_006:0660b05": "法中。皆以持說此經力故。獲得六根清淨。說法無",
    "X33n0631_006:0660b06": "畏。是不惟一得永得。抑應以值佛弘法。漸轉漸勝",
    "X33n0631_006:0660b07": "也。△二行滿成道。",
    "X33n0631_006:0660b08": "得大勢是常不輕菩薩(至)功德成就當得作佛。",
    "X33n0631_006:0660b09": "上科云值佛弘法。修慧也。此科云供佛種善。修福",
    "X33n0631_006:0660b10": "也。於後復值千萬億佛者。值佛必供。顯福德益廣。",
    "X33n0631_006:0660b11": "亦於諸佛法中說經者。說而必解顯慧力益深。慧",
    "X33n0631_006:0660b12": "深福廣。二利圓滿。故云功德成就。以因致果。決定",
    "X33n0631_006:0660b13": "無疑。故云當得作佛。△三結會古今。",
    "X33n0631_006:0660b14": "得大勢於意云何(至)疾得阿耨多羅三藐三菩提。",
    "X33n0631_006:0660b15": "初正以結會。可知。若我下。寓意勸勉。如來意謂。我",
    "X33n0631_006:0660b16": "以大乘之器。不因是經。尚不能疾成菩提。必因是",
    "X33n0631_006:0660b17": "經。乃能疾得。況夫小乘聲聞。權教菩薩等。有志菩",
    "X33n0631_006:0660b18": "提者。可不以此經為先務哉。然佛於往昔。值如許",
    "X33n0631_006:0660b19": "多佛。莊嚴福慧。然後乃成。猶曰疾得菩提。亦為令",
    "X33n0631_006:0660b20": "見小欲速者。自鄙先心。以成遠大之志也。不輕成",
    "X33n0631_006:0660b21": "道竟。△二上慢得果三。一中間獲罪。二罪畢得果。",
    "X33n0631_006:0660b22": "三結會古今。初。",
    "X33n0631_006:0660b23": "得大勢彼時四眾(至)千劫於阿鼻地獄受大苦惱。",
    "X33n0631_006:0660b24": "壽量品云。是諸罪眾生。以惡業因緣。過阿僧祇劫。",
    "X33n0631_006:0660c01": "不聞三寶名。譬喻品云。其人命終。入阿鼻獄。具足",
    "X33n0631_006:0660c02": "一劫。劫盡更生。如是展轉。至無數劫。今云二百億",
    "X33n0631_006:0660c03": "劫。及千劫者。猶少言耳。毀謗持法者。可不慎哉。△",
    "X33n0631_006:0660c04": "二罪畢得果。",
    "X33n0631_006:0660c05": "畢是罪已復遇常不輕(至)三藐三菩提。",
    "X33n0631_006:0660c06": "前以聞法生謗。重惡覆善。故先受罪報。此以罪畢",
    "X33n0631_006:0660c07": "善熟。既熟當脫。故復遇教化。如人不欲服藥。強令",
    "X33n0631_006:0660c08": "服之。雖以罵醫致損。終因藥力減病。病減再遇良",
    "X33n0631_006:0660c09": "醫。手到盡除。得聞此法者。宜自慶也。△三結會古",
    "X33n0631_006:0660c10": "今。",
    "X33n0631_006:0660c11": "得大勢於汝意云何(至)三菩提不退轉者是。",
    "X33n0631_006:0660c12": "跋陀婆羅。名見序分。師子月者。可畏可愛為名。準",
    "X33n0631_006:0660c13": "正法華云五百比丘。比丘尼。則此脫比丘二字。思",
    "X33n0631_006:0660c14": "佛者。常念佛道。常思見佛。故名也。準正法華偈云。",
    "X33n0631_006:0660c15": "五百清信士。五百清信女。本經後偈亦云。清信士",
    "X33n0631_006:0660c16": "女。則此脫優婆夷句。於菩提不退者。安住實智中。",
    "X33n0631_006:0660c17": "決定當作佛故。然此中。亦寓有勸誡之意。如來意",
    "X33n0631_006:0660c18": "謂。今日之不退。即昔日之慢流。罪福本無住。善惡",
    "X33n0631_006:0660c19": "皆自取。究無與於佛菩薩也。可弗勉哉。可弗慎哉。",
    "X33n0631_006:0660c20": "正明往事竟。△四讚經結勸。",
    "X33n0631_006:0660c21": "得大勢當知是法華經(至)讀誦解說書寫是經。",
    "X33n0631_006:0660c22": "初指法稱讚。不輕因之成道。上慢由茲得果。故讚",
    "X33n0631_006:0660c23": "此經。有大饒益。是故下。結勸受持。可知。長行竟。△",
    "X33n0631_006:0660c24": "二偈頌(標頌云)。",
    "X33n0631_006:0661a01": "爾時世尊欲重宣此義而說偈言。",
    "X33n0631_006:0661a02": "△(正頌分四)一頌遠舉威音。二頌雙標二人。三頌正明",
    "X33n0631_006:0661a03": "往事。四頌讚經結勸。初(略頌不分)。",
    "X33n0631_006:0661a04": "過去有佛號威音王(至)天人龍神所共供養。",
    "X33n0631_006:0661a05": "舉初佛。略二萬億佛。舉別號。略通號劫國。舉神智",
    "X33n0631_006:0661a06": "將導。該一化始終。補天龍供養。略壽命正像。長行",
    "X33n0631_006:0661a07": "偈頌。對辯自知。△二頌雙標二人。",
    "X33n0631_006:0661a08": "是佛滅後法欲盡時(至)時諸四眾計著於法。",
    "X33n0631_006:0661a09": "長行云於像法中。此言法欲盡時。蓋像教僅存。而",
    "X33n0631_006:0661a10": "法已危矣。四眾著法者。謂上慢在心。執自所證也。",
    "X33n0631_006:0661a11": "餘同長行。但次第稍異。△三頌正明往事三。一頌",
    "X33n0631_006:0661a12": "徧記致謗。二頌弘經蒙化。三頌成道得果。初(略頌不分)。",
    "X33n0631_006:0661a13": "不輕菩薩往道其所(至)不輕菩薩能忍受之。",
    "X33n0631_006:0661a14": "初頌不輕徧記。諸人下。頌上慢毀謗。△二頌弘經",
    "X33n0631_006:0661a15": "蒙化(此亦略頌)。",
    "X33n0631_006:0661a16": "其罪畢已臨命終時(至)教化成就令住佛道。",
    "X33n0631_006:0661a17": "初頌不輕弘經。其罪畢已句。準長行應在下科以",
    "X33n0631_006:0661a18": "是因緣句下。或筆授錯簡。若依文消會者。則是不",
    "X33n0631_006:0661a19": "輕菩薩。以四眾輕賤之故。所有宿罪。一時了畢。如",
    "X33n0631_006:0661a20": "般若云。是人先世罪業。應墮惡道。以今世人輕賤",
    "X33n0631_006:0661a21": "故。先世罪業。即為消滅是也。諸著下。頌上慢蒙化。",
    "X33n0631_006:0661a22": "可知。△三頌成道得果(約義略頌。不分)。",
    "X33n0631_006:0661a23": "不輕命終值無數佛(至)今於我前聽法者是。",
    "X33n0631_006:0661a24": "初頌不輕成道。雖值無數諸佛。若但修供養。仍屬",
    "X33n0631_006:0661b01": "有漏。今濟以說經之慧。能成無漏。無漏之福。猶如",
    "X33n0631_006:0661b02": "虗空。故云無量。既福慧相濟。自因果圓成。故云具",
    "X33n0631_006:0661b03": "德成道。時四下。頌上慢得果。準長行云。復遇不輕。",
    "X33n0631_006:0661b04": "教化菩提。今言值無數佛。蓋值佛之時。即是遇不",
    "X33n0631_006:0661b05": "輕時也。若將上科。其罪畢已之句。置於此句之上。",
    "X33n0631_006:0661b06": "方合長行。不然。則但彰音記之功。不顯謗法之罪",
    "X33n0631_006:0661b07": "矣。頌正明往事竟。△四頌讚經結勸(義頌)。",
    "X33n0631_006:0661b08": "我於前世勸是諸人(至)世世值佛疾成佛道。",
    "X33n0631_006:0661b09": "初頌指法稱讚。如來意謂。我於前世。所以勸人聽",
    "X33n0631_006:0661b10": "受斯經者。蓋以斯經是第一之法。能開示教人。令",
    "X33n0631_006:0661b11": "住涅槃。長行所謂大饒益諸菩薩。能令至於阿耨",
    "X33n0631_006:0661b12": "菩提是也。世世等言。長行所無。而偈頌補之。如來",
    "X33n0631_006:0661b13": "意謂。我之所以世世受持者。蓋以此經億億萬劫。",
    "X33n0631_006:0661b14": "至不可議。時乃得聞(云云)。是故下。頌結勸受持。世",
    "X33n0631_006:0661b15": "世二句。兼示持經益也。引事證益竟。",
    "X33n0631_006:0661b16": "△三發願勸持(品題云)。",
    "X33n0631_006:0661b17": "妙法蓮華經如來神力品第二十一",
    "X33n0631_006:0661b18": "無作妙用。不可思議曰神。成所作事。無能障礙曰",
    "X33n0631_006:0661b19": "力。準經文神力有三。一出廣長舌。上至梵世。二毛",
    "X33n0631_006:0661b20": "孔光明。徧照十方。三謦欬彈指。音徧地動。是皆佛",
    "X33n0631_006:0661b21": "地位中。不可思議妙用。惟佛與佛。乃能顯現。故名",
    "X33n0631_006:0661b22": "如來神力。若論此品。前有發願。後有勸持。而題中",
    "X33n0631_006:0661b23": "但標神力者。以能擴其願輪。感其持經。示徧重也。",
    "X33n0631_006:0661b24": "若別明者。亦有五義。一為全彰大用。以收正宗之",
    "X33n0631_006:0661c01": "旨。二為發願護持。以感知遇之恩。三為對眾現神。",
    "X33n0631_006:0661c02": "以擴舊住之志。四為嘉讚經功。以堅涌眾之心。五",
    "X33n0631_006:0661c03": "為結勸受持。以開流通之緒。總言啐啄同時。父子",
    "X33n0631_006:0661c04": "濟美。讚證之玄音方罷。持說之大願斯開。猶如一",
    "X33n0631_006:0661c05": "堂兩琴。鼓商而商應。鼓宮而宮應。一奩兩鏡。胡來",
    "X33n0631_006:0661c06": "而皆胡。漢來而皆漢。於是示以神力。勸以護持。以",
    "X33n0631_006:0661c07": "終正宗之義。此神力品之所由說也。△(經文分二)一地",
    "X33n0631_006:0661c08": "涌發願弘經。二如來現神勸持。初。",
    "X33n0631_006:0661c09": "爾時千世界微塵等菩薩(至)解說書寫而供養之。",
    "X33n0631_006:0661c10": "初指眾敘儀。準地涌品彌勒偈云。若人行籌數。過",
    "X33n0631_006:0661c11": "於恒沙劫。猶不能盡知。今以千界微塵。等彼菩薩",
    "X33n0631_006:0661c12": "之數。豈行籌可計哉。而白下。發願弘經。欲報知遇",
    "X33n0631_006:0661c13": "之恩。以顯繼述之善。故發願於分身滅處。廣說此",
    "X33n0631_006:0661c14": "經。所以下。徵釋發願之意。真指前章。以前章所顯",
    "X33n0631_006:0661c15": "之實。歷權漸而不遷。故名真也。淨指此章。以此章",
    "X33n0631_006:0661c16": "所顯之本。當生滅而不染。故名淨也。大指全經。以",
    "X33n0631_006:0661c17": "全經理並雜華。義攝羣典。囊括今古。籠罩十方。貫",
    "X33n0631_006:0661c18": "佛生。通凡聖。故名大也。欲得此而受持供養。乃發",
    "X33n0631_006:0661c19": "願於滅後廣說。蓋利他正所以利己。成己乃可以",
    "X33n0631_006:0661c20": "成物也。△二如來現神勸持二。一對眾現神。二讚",
    "X33n0631_006:0661c21": "經結勸。初二。一總標。二別明。初。",
    "X33n0631_006:0661c22": "爾時世尊於文殊師利等(至)一切眾前現大神力。",
    "X33n0631_006:0661c23": "對彼地涌新出。故指文殊等為舊住。必於舊住菩",
    "X33n0631_006:0661c24": "薩。及四眾八部前。而現神力者。為示不分而分。分",
    "X33n0631_006:0662a01": "而不分。以擴其心。令知新出之眾。發願分身。實無",
    "X33n0631_006:0662a02": "去來之迹也。必以文殊為首者。以如來神力。非帶",
    "X33n0631_006:0662a03": "果行因之聖。及有大智者。不能會此意故。△二別",
    "X33n0631_006:0662a04": "明二。一先以相顯。二次以聲示。初。",
    "X33n0631_006:0662a05": "出廣長舌上至梵世(至)現神力時滿百千歲。",
    "X33n0631_006:0662a06": "舌為應機之具。不離此而上至梵世。則梵世有機。",
    "X33n0631_006:0662a07": "亦可即此而應。光具覺眾之功。不離此而徧照十",
    "X33n0631_006:0662a08": "力。則十方有眾。無煩往彼而覺。是皆不分而分義",
    "X33n0631_006:0662a09": "也。樹下乃分身諸佛。亦復如是等。謂不會而同。不",
    "X33n0631_006:0662a10": "會而同。還同一體。此又分而不分義也。當現神之",
    "X33n0631_006:0662a11": "少時。滿百千之多歲。即促而延。以百千之多歲。人",
    "X33n0631_006:0662a12": "現神之少時。即延而促。延促同時。入三世而絕朕。",
    "X33n0631_006:0662a13": "一多無礙。應羣機而無迹。是全體之大用。三世諸",
    "X33n0631_006:0662a14": "佛已證。今證。當證。乃利物之神機。三世菩薩已學。",
    "X33n0631_006:0662a15": "今學當學。讀是經者。若能於喫飯穿衣處留心。則",
    "X33n0631_006:0662a16": "舌相毛光。豈惟佛及分身有耶。△二次以聲示三。",
    "X33n0631_006:0662a17": "一二音徧至。二警覺眾生。三成辦利益。初。",
    "X33n0631_006:0662a18": "然後還攝舌相一時謦欬(至)是二音聲徧至十方。",
    "X33n0631_006:0662a19": "舊住之眾。只知向梵世觀舌。十方觀光。不解向喫",
    "X33n0631_006:0662a20": "飯穿衣處理會。只得截斷情塵。另開方便。故云還",
    "X33n0631_006:0662a21": "攝舌相。一時謦欬(云云)。舌相相字。應是光字。不然。",
    "X33n0631_006:0662a22": "則相指光相以前既舌光俱舒。此亦舌光俱攝也。",
    "X33n0631_006:0662a23": "謦欬者。虗[口*敕]令轉。彈指者。作聲令覺。讀是經者。既",
    "X33n0631_006:0662a24": "不能出廣長舌。放眾毛光。且看他謦欬彈指。畢竟",
    "X33n0631_006:0662b01": "明的甚麼邊事。則庶幾可耳。又此中言一時俱共。",
    "X33n0631_006:0662b02": "二音徧至者。亦顯分而不分。不分而分義也。△二",
    "X33n0631_006:0662b03": "警覺眾生二。一地動警覺。二天語警覺。初。",
    "X33n0631_006:0662b04": "諸佛世界地皆六種震動(至)皆大歡喜得未曾有。",
    "X33n0631_006:0662b05": "二音至處。能令佛界地動者。亦如來不思議力。警",
    "X33n0631_006:0662b06": "覺眾生也。既警覺已。各各回心念佛。故感佛力加",
    "X33n0631_006:0662b07": "被。親見靈山一會。既見是已。有救有歸。故云皆大",
    "X33n0631_006:0662b08": "歡喜。得未曾有。△二天語警覺。",
    "X33n0631_006:0662b09": "即時諸天於虗空中(至)禮拜供養釋迦牟尼佛。",
    "X33n0631_006:0662b10": "雖因地動回心。見佛歡喜。未能發深遠心。隨喜是",
    "X33n0631_006:0662b11": "經。禮供於佛。故諸天承佛神力。空中唱言以警覺",
    "X33n0631_006:0662b12": "之。示以依正名號。及所說法者。由彼雖已遙見。猶",
    "X33n0631_006:0662b13": "未知何國何佛。及所說何法耳。以是教菩薩法。故",
    "X33n0631_006:0662b14": "教以發深遠心。而生隨喜。以是佛所護念。故教以",
    "X33n0631_006:0662b15": "禮供於佛。以求加被。警覺眾生竟。△三成辦利益。",
    "X33n0631_006:0662b16": "彼諸眾生聞虗空中聲已(至)通達無礙如一佛土。",
    "X33n0631_006:0662b17": "聞虗空聲已。知國名娑婆。故向以合掌。知佛名釋",
    "X33n0631_006:0662b18": "迦。故稱名歸依。重言南無者。表歸敬之至。不言禮",
    "X33n0631_006:0662b19": "拜者。且稱且禮。無煩另敘也。以種種供具。遙散娑",
    "X33n0631_006:0662b20": "婆者。為欲隨喜是經。求佛加被之意。所散諸物。從",
    "X33n0631_006:0662b21": "十方來者。眾生誠意所感。譬如雲集。變成寶帳者。",
    "X33n0631_006:0662b22": "如來慈心所致。慈心利物。還以自嚴。故徧覆此間",
    "X33n0631_006:0662b23": "佛上。等觀十方。無有限礙。故通達如一佛土。然如",
    "X33n0631_006:0662b24": "來以舌相毛光。謦欬彈指。近示舊住。遠應十方。能",
    "X33n0631_006:0662c01": "於十方世界。作大佛事。警覺羣生。成辦利益。且令",
    "X33n0631_006:0662c02": "十方合成一界。得此用者。則分身與不分身。咸為",
    "X33n0631_006:0662c03": "剩語。對眾現神竟。△二讚經結勸二。一長行。二偈",
    "X33n0631_006:0662c04": "頌。初三。一承前起後。二嘉讚經功。三結勸受持。初。",
    "X33n0631_006:0662c05": "爾時佛告上行等菩薩(至)此經功德猶不能盡。",
    "X33n0631_006:0662c06": "欲堅涌眾之願告上行。等餘眾也。諸佛神力。如上",
    "X33n0631_006:0662c07": "所說。舌相毛光。彼此俱益。謦欬彈指。詮量不及。故",
    "X33n0631_006:0662c08": "云如是無量無邊。不可思議。以是神力。說此經功。",
    "X33n0631_006:0662c09": "自然音至梵世。聲徧十方。舌覆虗空。言絕方分。且",
    "X33n0631_006:0662c10": "經無量無邊百千萬億僧祇。非暫時說。又是為囑",
    "X33n0631_006:0662c11": "累故。非泛常說。而猶以為不能盡者。蓋以佛地功",
    "X33n0631_006:0662c12": "德。盡萃於此也。△二嘉讚經功。",
    "X33n0631_006:0662c13": "以要言之如來一切(至)皆於此經宣示顯說。",
    "X33n0631_006:0662c14": "說不能盡。用少言而攝多義。故云以要言之。一切",
    "X33n0631_006:0662c15": "所有之法。指從實施權。若二若三之說。一切自在",
    "X33n0631_006:0662c16": "神力。指從本垂迹。若生若滅之現。一切秘要之藏。",
    "X33n0631_006:0662c17": "指會權歸實。無二無三之旨。以是諸佛秘密心要。",
    "X33n0631_006:0662c18": "又能含攝出生。無量無邊諸法。故名秘要之藏。一",
    "X33n0631_006:0662c19": "切甚深之事。指會迹歸本。非生非滅之宗。以是如",
    "X33n0631_006:0662c20": "來自所住境。又非一切聲聞辟支之所能及。故云",
    "X33n0631_006:0662c21": "甚深之事。此經前後兩章。總為發明乎此。故云皆",
    "X33n0631_006:0662c22": "於此經。宣示顯說。宗鏡云。微塵經卷。極大千而未",
    "X33n0631_006:0662c23": "展全文。普眼法門。盡大海而不書一偈。況權實本",
    "X33n0631_006:0662c24": "迹。悉備此經。故雖極盡神力。說不能盡也。△三結",
    "X33n0631_006:0663a01": "勸受持。",
    "X33n0631_006:0663a02": "是故汝等於如來滅後(至)諸佛於此而般涅槃。",
    "X33n0631_006:0663a03": "初正勸受持。所在下。兼示重處。若有受持等。標持",
    "X33n0631_006:0663a04": "人所住。及經卷所住處也。無論何地。勸應起塔者。",
    "X33n0631_006:0663a05": "示以重其處故。所以等言。乃徵釋勸應起塔之意。",
    "X33n0631_006:0663a06": "是處者。即人經所在處也。人即能成。經即所成。故",
    "X33n0631_006:0663a07": "所在之處。即是道場。是人是經。能令眾生成佛。故",
    "X33n0631_006:0663a08": "云諸佛於此。得阿耨菩提。又人即能轉。經即所轉。",
    "X33n0631_006:0663a09": "故云諸佛於此。轉於法輪。是人是經。能令眾生。依",
    "X33n0631_006:0663a10": "一佛乘而得滅度。故云諸佛於此。而般涅槃。準阿",
    "X33n0631_006:0663a11": "含。有四處應起塔。一佛生處。二成道處。三轉法輪",
    "X33n0631_006:0663a12": "處。四般涅槃處。今云道場者。謂成道之人。於此而",
    "X33n0631_006:0663a13": "生。即同生處。餘三如次。所謂皆應起塔者。以此。長",
    "X33n0631_006:0663a14": "行竟。△二偈頌(標頌云)。",
    "X33n0631_006:0663a15": "爾時世尊欲重宣此義而說偈言。",
    "X33n0631_006:0663a16": "△(正頌分三)一頌承前起後。二頌嘉讚經功。三頌結勸",
    "X33n0631_006:0663a17": "受持。初(約義廣頌)。",
    "X33n0631_006:0663a18": "諸佛救世者住於大神通(至)猶故不能盡。",
    "X33n0631_006:0663a19": "全體大用。名大神通。惟佛能證。故云住也。為悅十",
    "X33n0631_006:0663a20": "方眾生。令其發心。故現無量神力。以資慶躍。舌相",
    "X33n0631_006:0663a21": "毛光。直示本有。故云為求道者。現希有事。謦欬彈",
    "X33n0631_006:0663a22": "指。頓割情塵。故令十方國土。地皆震動。此頌長行。",
    "X33n0631_006:0663a23": "諸佛神力。如是無量無邊不可思議義也。以佛滅",
    "X33n0631_006:0663a24": "後等者。謂以彼地涌發願。滅後持經。諸佛皆生歡",
    "X33n0631_006:0663b01": "喜。對眾現神。設我以是神力。為囑累故。讚美持者。",
    "X33n0631_006:0663b02": "縱經無量劫中。猶不能盡。此頌長行。若我以是神",
    "X33n0631_006:0663b03": "力。乃至為囑累故。說此經功。猶不能盡義也。然長",
    "X33n0631_006:0663b04": "行讚經。偈頌讚持者。以經功無盡。持人之功德。亦",
    "X33n0631_006:0663b05": "無盡故。△二頌嘉讚經功(約義廣頌)。",
    "X33n0631_006:0663b06": "是人之功德無邊無有窮(至)畢竟住一乘。",
    "X33n0631_006:0663b07": "初承前總標。持人功德。如空無邊。正以見經功之",
    "X33n0631_006:0663b08": "無邊也。能持下。別以嘉讚。此經是諸佛法身。為菩",
    "X33n0631_006:0663b09": "薩依止。故凡持此經者。則為見我。乃至所化菩薩。",
    "X33n0631_006:0663b10": "此經是諸佛慧命。為三世文軌。故凡能持者。則令",
    "X33n0631_006:0663b11": "三佛歡喜。并三世諸佛歡喜。此經是道場所得。乃",
    "X33n0631_006:0663b12": "秘密心要。故凡能持者。不久亦當自得。此嘉讚自",
    "X33n0631_006:0663b13": "利德也。此經是平等大慧。為智辯根源。故凡能持",
    "X33n0631_006:0663b14": "者。於諸法得四無礙辯。文中。義即義辯。名即法辯。",
    "X33n0631_006:0663b15": "言辭即辭辯。樂說無窮。即樂說辯。如風二句。乃喻",
    "X33n0631_006:0663b16": "明無礙之義。言風性有聲無住。喻能說無住。空性",
    "X33n0631_006:0663b17": "有名無質。喻所說無體。既能所皆空。乃徧應一切。",
    "X33n0631_006:0663b18": "而無障無礙。亦如風空俱無。乃徧應萬竅。而彼此",
    "X33n0631_006:0663b19": "不相左也。諸經各有因緣。如阿含因緣保證。方等",
    "X33n0631_006:0663b20": "因緣彈斥。般若因緣淘汰等。所說不無次第。如阿",
    "X33n0631_006:0663b21": "含說在初轉。方等說在中轉。般若說在後轉等。然",
    "X33n0631_006:0663b22": "此等皆載在此經。故凡能持者。雖在佛滅度後。猶",
    "X33n0631_006:0663b23": "能知其因緣。及於次第。隨義者。隨彼諸法之義。如",
    "X33n0631_006:0663b24": "實者。如其所知之實。如是而說。自能三根普被。羣",
    "X33n0631_006:0663c01": "昏並照。故云如日月光明。能除諸幽冥也。斯人二",
    "X33n0631_006:0663c02": "句。結合上喻可知。末二句。言不惟能滅眾暗。而且",
    "X33n0631_006:0663c03": "時至機熟。究竟會三歸一。此嘉讚利他德也。自利",
    "X33n0631_006:0663c04": "利他。一持經而兼備。則斯經功德。豈言辭所能盡",
    "X33n0631_006:0663c05": "哉。△三頌結勸受持(約義略頌)。",
    "X33n0631_006:0663c06": "是故有智者聞此功德利(至)決定無有疑。",
    "X33n0631_006:0663c07": "前四句。承上結勸。後二句。釋結勸意。準上自他兩",
    "X33n0631_006:0663c08": "利。一持經而具足。佛道豈有疑哉。兼示重處。從略",
    "X33n0631_006:0663c09": "不頌。然此經前後兩章。雖文有長短。而略明廣明。",
    "X33n0631_006:0663c10": "生疑生信之義。勢如對偶。至於極顯經功。大段亦",
    "X33n0631_006:0663c11": "頗相似。於前有讚經募人。此有讚持論德。前以達",
    "X33n0631_006:0663c12": "多通經。文殊弘法。而證利益不虗。此引不輕成道。",
    "X33n0631_006:0663c13": "上慢得果。以驗功德無妄。此中地涌發願。正對持",
    "X33n0631_006:0663c14": "品之羣賢。前章示以方軌。可配此品之讚勸。雖帶",
    "X33n0631_006:0663c15": "囑累之語。猶屬正宗之義。總結大科。正宗分竟。",
    "X33n0631_006:0663c16": "△三流通分(從源分派。利萬物而長逝。名之曰流。自我及人。衍塵劫而不滯。名之曰通。",
    "X33n0631_006:0663c17": "粵自靈山囑累。海會如勅。或為法忘軀。或分燈列燄。或如明鏡當臺而有像斯現。或如寶月在漢而是水",
    "X33n0631_006:0663c18": "即形。或顯密交資。或自他兩利。或取要而由捷徑。或尅期而攝一心。故得微言廣布。在惡世而猶聲。優曇",
    "X33n0631_006:0663c19": "常開。當飄零而還色。目曰流通。意在茲也)三。一總囑傳持。二別示修法。",
    "X33n0631_006:0663c20": "三大眾禮散。初(品題云)。",
    "X33n0631_006:0663c21": "妙法蓮華經囑累品第二十二",
    "X33n0631_006:0663c22": "囑謂付囑。俾此法有所屬也。累之一字。有二聲。若",
    "X33n0631_006:0663c23": "作去聲。則是殃累之累。蓋如來深知末世弘經為",
    "X33n0631_006:0663c24": "難。意以此法付囑。殃累宣傳。勿得遇緣便退。古德",
    "X33n0631_006:0664a01": "所謂一片慈悲之禍。祖禰不了。殃及兒孫是也。若",
    "X33n0631_006:0664a02": "作上聲。則是積累之累。蓋如來自謂妙法無窮。若",
    "X33n0631_006:0664a03": "已說者。但如手中之葉。其樹上之葉猶多。意以此",
    "X33n0631_006:0664a04": "法付囑。教令積累。勿得以少為足。如文中勅以應",
    "X33n0631_006:0664a05": "當一心。流布此法。廣令增益是也。若論此品。俱有",
    "X33n0631_006:0664a06": "能囑。所囑。受囑。能囑在佛。所囑在法。受囑在眾。題",
    "X33n0631_006:0664a07": "不瑣析。故惟以囑累為名。若明五義者。一正說既",
    "X33n0631_006:0664a08": "畢。應囑累故。二三示難得。令珍重故。三自明離過。",
    "X33n0631_006:0664a09": "令隨學故。四信與不信。教稱量故。五三說奉行。慰",
    "X33n0631_006:0664a10": "佛心故。總言發願度生。宛如扶六尺之孤。立志弘",
    "X33n0631_006:0664a11": "法。何啻傳百里之命。不有寄託。終為大節所奪。故",
    "X33n0631_006:0664a12": "於神力品後。而繼之以囑累品焉。△(經文分三)一摩頂",
    "X33n0631_006:0664a13": "囑累。二奉教傳持。三歡喜圓成。初三。一囑令增益。",
    "X33n0631_006:0664a14": "二徵起釋成。三教以隨機。初。",
    "X33n0631_006:0664a15": "爾時釋迦牟尼佛(至)令一切眾生普得聞知。",
    "X33n0631_006:0664a16": "從法座起者。為法求人。坐不安席也。又殃累宣傳。",
    "X33n0631_006:0664a17": "法不應坐也。欲摩眾頂。必假通用。故云現大神力。",
    "X33n0631_006:0664a18": "無量菩薩。應指地涌之眾。以前文止他召此。蓋為",
    "X33n0631_006:0664a19": "此也。必摩其頂者。示有所加。令安慰故。示以久修",
    "X33n0631_006:0664a20": "者。令知恩故。又云難得者。令珍重故。教以一心流",
    "X33n0631_006:0664a21": "布者。恐其潦草應命。終不在意。又云廣令增益者。",
    "X33n0631_006:0664a22": "望其展轉流通。勿滯陳言。蓋為智同於師。減師半",
    "X33n0631_006:0664a23": "德。智過於師。方堪傳授也。三摩三告者。反覆叮嚀。",
    "X33n0631_006:0664a24": "重其事。竦其心故。受持讀誦等。仍前一心流布。廣",
    "X33n0631_006:0664b01": "令增益之義。但變其文耳。△二徵起釋成。",
    "X33n0631_006:0664b02": "所以者何如來有大慈悲(至)如來之法勿生慳悋。",
    "X33n0631_006:0664b03": "如來意謂。我之所以諄諄告誡。勅令廣宣此法者。",
    "X33n0631_006:0664b04": "何也。蓋以如來有大慈悲等。汝等亦應隨學。所謂",
    "X33n0631_006:0664b05": "我既如是。汝亦如是也。若釋其義者。能與智慧之",
    "X33n0631_006:0664b06": "樂。拔愚癡之苦。名為大慈大悲。如其所得之法。盡",
    "X33n0631_006:0664b07": "以教人。故曰無諸慳悋。有機便說。我智無匱。故云",
    "X33n0631_006:0664b08": "亦無所畏。能與等言。乃轉釋無畏等義。蓋以能與",
    "X33n0631_006:0664b09": "故無畏。無畏故無悋。無悋故慈悲大也。佛之智慧。",
    "X33n0631_006:0664b10": "指究竟覺智。以是佛之所證。不共餘乘故。如來智",
    "X33n0631_006:0664b11": "慧。指示成果智。以是從真現起。依如而來故。自然",
    "X33n0631_006:0664b12": "智慧。指觀察妙智。以能不慮而知。自然而應故。能",
    "X33n0631_006:0664b13": "與此者。名為究竟法施。故云是大施主。亦應隨學",
    "X33n0631_006:0664b14": "等。正明勅令廣宣之意。法謂修行之法。三行之中。",
    "X33n0631_006:0664b15": "獨戒慳悋者。以無慳則有法盡與。遇機便說。足攝",
    "X33n0631_006:0664b16": "慈悲及無畏故。△三教以隨機。",
    "X33n0631_006:0664b17": "於未來世若有善男子(至)則為已報諸佛之恩。",
    "X33n0631_006:0664b18": "隨學佛行。固應盡與佛慧。但恐眾生不能盡受。故",
    "X33n0631_006:0664b19": "教以信者為說。信者為說。聞知便入。故云為令其",
    "X33n0631_006:0664b20": "人。得佛慧故。設遇不信。說亦無益。故教以於餘深",
    "X33n0631_006:0664b21": "法。示教利喜。餘深法者。應指終頓二教。以彼對圓",
    "X33n0631_006:0664b22": "名餘。對始說深故也。然終教凡有心者。皆當作佛。",
    "X33n0631_006:0664b23": "頓教狂心歇處。便是菩提。以此示教。易得利喜。況",
    "X33n0631_006:0664b24": "進之可極圓宗。若如是便契佛行。故曰。則為已報",
    "X33n0631_006:0664c01": "諸佛之恩。摩頂囑累竟。△二奉教傳持。",
    "X33n0631_006:0664c02": "時諸菩薩摩訶薩(至)唯然世尊願不有慮。",
    "X33n0631_006:0664c03": "聞佛囑累。得滿弘經之願。故皆大歡喜。蒙佛摩頂。",
    "X33n0631_006:0664c04": "喜有神力加持。故徧滿其身。所謂通身慶快是也。",
    "X33n0631_006:0664c05": "益加恭敬者。大事在身。踧踖弗寧之狀。曲躬低頭",
    "X33n0631_006:0664c06": "者。唯唯聽命。惶恐不安之儀。如世尊勅者。世尊之",
    "X33n0631_006:0664c07": "勅有二。一令廣宣此法。學佛勿悋。一令稱量信否。",
    "X33n0631_006:0664c08": "說誘隨機。一一敬順無違。故云當具奉行。唯然者。",
    "X33n0631_006:0664c09": "猶云唯是如此。唯是如此無有別意。故願不必有",
    "X33n0631_006:0664c10": "慮。如是三反等者。數數承當。重佛勅。安佛心也。△",
    "X33n0631_006:0664c11": "三歡喜圓成。",
    "X33n0631_006:0664c12": "爾時釋迦牟尼佛(至)聞佛所說皆大歡喜。",
    "X33n0631_006:0664c13": "初略顯圓成。分身之來。原為開塔。開塔之後。不遽",
    "X33n0631_006:0664c14": "去者。以釋迦後事未了。今已囑累。更無所事。故請",
    "X33n0631_006:0664c15": "以各隨所安。勿復為我關心也。多寶佛塔。還可如",
    "X33n0631_006:0664c16": "故者。有二釋。一順晉隋二譯。二依什師所譯。晉隋",
    "X33n0631_006:0664c17": "二譯。此品在後。順此則還可如故之語。應是請歸",
    "X33n0631_006:0664c18": "故都。亦同各隨所安義也。什師所譯。移後居此。依",
    "X33n0631_006:0664c19": "此則還可如故之語。應是照舊留住。以下三品中。",
    "X33n0631_006:0664c20": "猶有多寶事故。二釋之中。在後似長。竊窺什師移",
    "X33n0631_006:0664c21": "此。其意有二。一為顯此經。具三會故。若此品在後。",
    "X33n0631_006:0664c22": "則向下諸品。應是寶塔中說。而妙音品中。我今欲",
    "X33n0631_006:0664c23": "見多寶佛身。惟願世尊。示我令見之語。難以消會。",
    "X33n0631_006:0664c24": "二為顯流通。自此始故。準古德。或以前品即為流",
    "X33n0631_006:0665a01": "通。或以後文猶屬正宗。預防此判。隔以囑累之文。",
    "X33n0631_006:0665a02": "無傷佛意。有裨正解。又大成云。如故者。前開今閉。",
    "X33n0631_006:0665a03": "自下如來出塔。與大眾復降靈山。說後六品經。此",
    "X33n0631_006:0665a04": "但知移品初意。猶未得第二意耳。說是下。大會歡",
    "X33n0631_006:0665a05": "喜。分身多寶。慶斯道之得人。四眾八部。欣當來之",
    "X33n0631_006:0665a06": "有依。故云聞佛所說。皆大歡喜。總囑傳持竟。",
    "X33n0631_006:0665a07": "△二別示修法二。一正修之法。二助修之法。初三。",
    "X33n0631_006:0665a08": "一藥王盡執為法。二妙音忘情弘經。三觀音遣相",
    "X33n0631_006:0665a09": "圓應。初(品題云)。",
    "X33n0631_006:0665a10": "妙法蓮華經藥王菩薩本事品第二十三",
    "X33n0631_006:0665a11": "二藥普施。二病俱治。故稱藥王。然身燒臂。為法供",
    "X33n0631_006:0665a12": "佛。是其本事。此品全為明此。故即以此命名。若別",
    "X33n0631_006:0665a13": "明五義者。一為承願受囑。必當遊化人間。欲假藥",
    "X33n0631_006:0665a14": "王。顯遊化之方故。二為奉命弘經。端賴精進苦行。",
    "X33n0631_006:0665a15": "欲借喜見。顯精進之真故。三為二執不除。動轉皆",
    "X33n0631_006:0665a16": "成障礙。欲就往事。為今日之模故。四為然身燒臂。",
    "X33n0631_006:0665a17": "名為真法供養。欲明持品。同持經之德故。五為男",
    "X33n0631_006:0665a18": "女雖異。佛性由來無二。欲資持經。彰平等之理故。",
    "X33n0631_006:0665a19": "總言遊化娑婆。苦行為首。忍難弘法。精進居先。執",
    "X33n0631_006:0665a20": "盡障除。乃無往而不可。多持少持。任機緣而無礙。",
    "X33n0631_006:0665a21": "男女情盡。佛性理圓。為明如是等義。故說此品。△",
    "X33n0631_006:0665a22": "(經文分三)一宿王因藥王而請問。二如來引本事而垂",
    "X33n0631_006:0665a23": "答。三多寶以有益而讚問。初。",
    "X33n0631_006:0665a24": "爾時宿王華菩薩白佛言(至)及此聲聞眾聞皆歡喜。",
    "X33n0631_006:0665b01": "初總問遊化。宿王者。星宿中王。表智慧自在。華有",
    "X33n0631_006:0665b02": "多種。如金銀草木等。表萬行芬披。蓋以智行相成",
    "X33n0631_006:0665b03": "為名也。非此菩薩。莫契藥王本事。故為當機。已知",
    "X33n0631_006:0665b04": "遊化娑婆。為藥王本事。但觀現前人多弊惡。不知",
    "X33n0631_006:0665b05": "彼於宿世。云何遊化。故為問也。世尊下。別問苦行。",
    "X33n0631_006:0665b06": "向聞藥王。苦行居多。而其中最難行者。尚有若干",
    "X33n0631_006:0665b07": "百千萬億那由他數。但未得其詳。故求解說。以為",
    "X33n0631_006:0665b08": "末世弘經者法也。望其必說。故稱善哉世尊。恐難",
    "X33n0631_006:0665b09": "盡明。故云願少解說。蓋求佛於多分事中。少說一",
    "X33n0631_006:0665b10": "二事也。諸天下。指眾聞喜。天龍八部。二執俱在。他",
    "X33n0631_006:0665b11": "土菩薩。二習未侵。至若此間聲聞。我執雖空。而法",
    "X33n0631_006:0665b12": "愛猶存。聞此盡執之法。故應歡喜。不言地涌及文",
    "X33n0631_006:0665b13": "殊等者。或已隣極果。或道後行因。既無所執。亦無",
    "X33n0631_006:0665b14": "所喜也。△二如來引本事而垂答四。一先舉本師。",
    "X33n0631_006:0665b15": "二次明本事。三結會古今。四別囑宿王。初。",
    "X33n0631_006:0665b16": "爾時佛告宿王華菩薩(至)歌歎於佛以為供養。",
    "X33n0631_006:0665b17": "初時劫名號。日能照晝。喻俗智涉事。月能照夜。喻",
    "X33n0631_006:0665b18": "真智契理。月乃淨中具明。喻真不礙俗。日乃明中",
    "X33n0631_006:0665b19": "具淨。喻俗不礙真。真俗既已無礙。理事由來圓融。",
    "X33n0631_006:0665b20": "佛德如是。取喻為名也。不言國名者。愚謂即是娑",
    "X33n0631_006:0665b21": "婆。但彼時尚屬善世。或另有佳稱。恐不善會者。反",
    "X33n0631_006:0665b22": "令問答不能相應。故不言也。其佛下。兩乘弟子。不",
    "X33n0631_006:0665b23": "言辟支者。聲聞攝故。佛壽下。主伴壽量。菩薩壽命",
    "X33n0631_006:0665b24": "等佛者。乘願助化。生滅與俱故。彼國下。依正淨善。",
    "X33n0631_006:0665c01": "無有女人。則生於其國者。皆修梵行。無有惡道。則",
    "X33n0631_006:0665c02": "生於其國者。俱稱善友。無有諸難。則生於其國者。",
    "X33n0631_006:0665c03": "常得見佛。如掌琉璃。行列寶樹為嚴。非若今之坑",
    "X33n0631_006:0665c04": "坎堆阜。瓦礫荊棘。漫空寶帳。懸垂華幡為彩。非若",
    "X33n0631_006:0665c05": "今之烈日流金。暴風折木。瓶華爐香處處嚴潔。非",
    "X33n0631_006:0665c06": "若今之雜穢滿目。樹論臺歌。在在佛法。非若今之",
    "X33n0631_006:0665c07": "是非盈耳。蓋以境隨心轉。心淨則佛土淨也。文中",
    "X33n0631_006:0665c08": "言一箭道者。補註云。二里。大成云。取射垛為則。或",
    "X33n0631_006:0665c09": "一百二十步。一百三十步。一百五十步也。△二次",
    "X33n0631_006:0665c10": "明本事三。一現神供佛。二然身供佛。三燒臂供塔。",
    "X33n0631_006:0665c11": "初二。一聞法獲益。二感恩供養。初。",
    "X33n0631_006:0665c12": "爾時彼佛為一切眾生(至)得現一切色身三昧。",
    "X33n0631_006:0665c13": "初佛為說法。苦行在躬。道德感孚。一切眾生。見者",
    "X33n0631_006:0665c14": "歡喜。因命是名。以是彼時當機。故置為言。餘諸菩",
    "X33n0631_006:0665c15": "薩聲聞。或屬發起。或屬影響。或屬結緣。非是正為。",
    "X33n0631_006:0665c16": "故云及也。是一下。修習獲益。為法度生。不避艱辛。",
    "X33n0631_006:0665c17": "故云樂習苦行。離臥遣睡。磨煉身心。故云精進經",
    "X33n0631_006:0665c18": "行。不為人天福報。小果權乘。故云一心求佛。時經",
    "X33n0631_006:0665c19": "萬二千歲者。顯操行之久也。得現色身三昧者。大",
    "X33n0631_006:0665c20": "成云。此三昧有三義。一者內現。如今經身根清淨。",
    "X33n0631_006:0665c21": "十方依正。於身中現。如明鏡現像。二者外現。如妙",
    "X33n0631_006:0665c22": "音觀音。隨機示現十界色身。如寶月印水。三者內",
    "X33n0631_006:0665c23": "外現。如大集經。己身佛身眾生身。彼此互相顯現。",
    "X33n0631_006:0665c24": "如三珠對影。愚謂。正由內現。故能隨影外現。由隨",
    "X33n0631_006:0666a01": "影外現。故能自他容即。復由自他容即。故常內現。",
    "X33n0631_006:0666a02": "常外現。互為緣起。而總成一普現色身三昧。△二",
    "X33n0631_006:0666a03": "感恩供養。",
    "X33n0631_006:0666a04": "得此三昧已心大歡喜(至)價直娑婆世界以供養佛。",
    "X33n0631_006:0666a05": "初念恩擬供。歸功此經者。依於此經。分得事事無",
    "X33n0631_006:0666a06": "礙力故。供佛及法者。法是佛說。知法恩。同佛恩故。",
    "X33n0631_006:0666a07": "即時下。入定供養。無盡身雲。徧於虗空。雨華雨香。",
    "X33n0631_006:0666a08": "皆以三昧之力。故須入也。言堅黑者。以栴檀類多。",
    "X33n0631_006:0666a09": "惟此為佳故。海此岸者。準正法念經云。妙高山南。",
    "X33n0631_006:0666a10": "海此岸。則此岸即南岸也。二十四株為一兩。六銖",
    "X33n0631_006:0666a11": "者。一兩中四分之一耳。價直娑婆者。顯是香中絕",
    "X33n0631_006:0666a12": "品。以此供佛者。為表恩大難酧。現神供佛竟。△二",
    "X33n0631_006:0666a13": "然身供佛三。一喜見然身。二諸佛讚善。三佛默身",
    "X33n0631_006:0666a14": "盡。初。",
    "X33n0631_006:0666a15": "作是供養已從三昧起(至)以神通力願而自然身。",
    "X33n0631_006:0666a16": "資定供佛。供已不住。故云從三昧起。自念神力供",
    "X33n0631_006:0666a17": "養。不如以身者。有二義。一者外財易捨。不如內財",
    "X33n0631_006:0666a18": "難捨。難捨能捨。方顯知恩故。二者神現似虗。不如",
    "X33n0631_006:0666a19": "色身實有。實有能捨。方顯執盡故。即服諸香者。欲",
    "X33n0631_006:0666a20": "變腥臭氣也。薰陸。出大乘國。西域記云。葉似棠梨",
    "X33n0631_006:0666a21": "然亦不出華梵。若依字釋義。應是陸地所產。還薰",
    "X33n0631_006:0666a22": "於陸者。兜樓婆。此云香草。出鬼神國。畢力迦。此云",
    "X33n0631_006:0666a23": "丁香。膠香者。樹所出膠。如松香之類。又飲香油者。",
    "X33n0631_006:0666a24": "兼為燒然易也。千二百歲。顯內熏已久。內熏已久。",
    "X33n0631_006:0666b01": "則外垢易淨。故惟以香油塗身。在於佛前者。為供",
    "X33n0631_006:0666b02": "佛故。衣纏油灌者。令如法故。乘神通力。而發供佛",
    "X33n0631_006:0666b03": "之願。故云神通力願。願以神助。不須世火。故云而",
    "X33n0631_006:0666b04": "自然身。夫身者。五蘊假合。眾緣幻成。內立妄宰而",
    "X33n0631_006:0666b05": "成我見之根。外執實有而為法礙之本。無始保守。",
    "X33n0631_006:0666b06": "有生與俱。對境瞥起。空說無我之宗。遇緣便熾。誰",
    "X33n0631_006:0666b07": "空有法之計。喜見如是。今古常輝。△二諸佛讚善。",
    "X33n0631_006:0666b08": "光明徧照八十億恒河沙(至)以法供養諸如來故。",
    "X33n0631_006:0666b09": "初光所照處。其中下。諸佛稱讚。以能盡二執。故重",
    "X33n0631_006:0666b10": "讚善哉。是真精進者。身尚不惜故。是真法供者。能",
    "X33n0631_006:0666b11": "契佛道故。昔智者誦經至此。親見靈山一會者。良",
    "X33n0631_006:0666b12": "有以也。華香纓絡等。執愛尚輕。為供猶易。故云所",
    "X33n0631_006:0666b13": "不能及。國城妻子等。執愛雖重。然是身外之物較",
    "X33n0631_006:0666b14": "之內身。猶為易捨。故云亦所不及。第一之施者。超",
    "X33n0631_006:0666b15": "出上二故。最尊最上者。成佛親因故。以法句。轉釋",
    "X33n0631_006:0666b16": "最尊最上之義。正以無始保愛。一旦頓捨。與法相",
    "X33n0631_006:0666b17": "應。與道相契。故為法供。故能超出眾施。而為最尊",
    "X33n0631_006:0666b18": "最上。△三佛默身盡。",
    "X33n0631_006:0666b19": "作是語已而各默然(至)過是已後其身乃盡。",
    "X33n0631_006:0666b20": "作是語已。而各默然者。執盡無可說故。其身火然。",
    "X33n0631_006:0666b21": "千二百歲者。乘願力故。過是已後。其身乃盡者。利",
    "X33n0631_006:0666b22": "益成故。又上文服香飲油千二百歲。屬方便道。圓",
    "X33n0631_006:0666b23": "伏二執。此云其身火然千二百歲。屬加行道。圓斷",
    "X33n0631_006:0666b24": "二執。良以我法二執。久在六根。無始保愛。難以頓",
    "X33n0631_006:0666c01": "遣。故伏斷位中。各經千二百歲。若前云精進經行。",
    "X33n0631_006:0666c02": "滿萬二千歲者。猶是初心向道。凡位攝心。時出時",
    "X33n0631_006:0666c03": "入。若存若亡。故經時猶長。然以佛法增上力故。亦",
    "X33n0631_006:0666c04": "能獲得現身三昧。所謂小聖不及大凡是也。今云",
    "X33n0631_006:0666c05": "過是已後。屬解脫道。解脫道中。執除空現。故云其",
    "X33n0631_006:0666c06": "身乃盡。然身供佛竟。△三燒臂供塔五。一喜見轉",
    "X33n0631_006:0666c07": "生。二白父詣佛。三蒙佛囑累。四戀慕起塔。五燒臂",
    "X33n0631_006:0666c08": "作供。初。",
    "X33n0631_006:0666c09": "一切眾生喜見菩薩(至)結跏趺坐忽然化生。",
    "X33n0631_006:0666c10": "復生淨明國中者。緣未盡。願未了故。王名淨德者。",
    "X33n0631_006:0666c11": "居塵不染。即俗證真之稱。為求童真入道。故生其",
    "X33n0631_006:0666c12": "家。忽然者。三昧功成。生死去來如夜旦故。彼國無",
    "X33n0631_006:0666c13": "有女人。故云化生。△二白父詣佛二。一白父當供。",
    "X33n0631_006:0666c14": "二升空往詣。初。",
    "X33n0631_006:0666c15": "即為其父而說偈言(至)我今當還供養此佛。",
    "X33n0631_006:0666c16": "初白父述事。初生便能說偈者。不由胞胎。無隔陰",
    "X33n0631_006:0666c17": "之昏。及孩提之限也。經行彼處。指前世在彼佛所。",
    "X33n0631_006:0666c18": "精進經行。即得三昧。指前世一心求佛。所獲利益。",
    "X33n0631_006:0666c19": "精進捨身。指前世為報佛恩。然身作供。此自述生",
    "X33n0631_006:0666c20": "前事也。流行本。此下更有供養求慧二句。乃後人",
    "X33n0631_006:0666c21": "妄加。不錄。說是下。顯益言供。而白父言。乃至今故",
    "X33n0631_006:0666c22": "現在者。自慶異世猶能值佛。我先供養。乃至復聞",
    "X33n0631_006:0666c23": "法華者。自慶身後猶能獲益。此歷明當供意也。解",
    "X33n0631_006:0666c24": "語陀羅尼。亦有三義。一謂聞而能解。如本經耳根",
    "X33n0631_006:0667a01": "功德文云。三千大千界。內外諸音聲。乃至其耳聰",
    "X33n0631_006:0667a02": "利故。悉能分別知。二謂解而能說。如寶積經云。有",
    "X33n0631_006:0667a03": "三昧名解一切眾生語言。得此三昧者。善能宣說",
    "X33n0631_006:0667a04": "一切語言等。三謂圓解無礙。如本經意根功德文",
    "X33n0631_006:0667a05": "云。聞一偈一句。通達無量無邊之義。解是義已。能",
    "X33n0631_006:0667a06": "演說一句一偈。至於一月四月。乃至一歲等。然此",
    "X33n0631_006:0667a07": "三義。亦互為緣起。謂正由一切能聞。故一切能說。",
    "X33n0631_006:0667a08": "由一切能說。故一中解異。復由一中解異。故常能",
    "X33n0631_006:0667a09": "聞。常能說。由是統收此三。而總為一大陀羅尼。復",
    "X33n0631_006:0667a10": "聞法華者。身盡執除。感佛為說故。又陀羅尼力。處",
    "X33n0631_006:0667a11": "處成聞故。甄迦羅。亦云矜羯羅。乃五十大數中。第",
    "X33n0631_006:0667a12": "十六數。頻婆羅。亦云頻跋羅。乃第十八數。阿閦婆。",
    "X33n0631_006:0667a13": "亦云阿芻婆。乃第二十數。要知此等數目。超出凡",
    "X33n0631_006:0667a14": "夫心量。不必妄解。又上云供養佛已。應指然身之",
    "X33n0631_006:0667a15": "後。當此之時。身盡執除。且道孰為能得。孰為所得。",
    "X33n0631_006:0667a16": "孰為能聞。孰為所聞。正以無有能得所得。如是而",
    "X33n0631_006:0667a17": "得語言陀羅尼。無有能聞所聞。如是而聞妙法蓮",
    "X33n0631_006:0667a18": "華經也。△二升空往詣。",
    "X33n0631_006:0667a19": "白已即坐七寶之臺(至)世尊猶故在世。",
    "X33n0631_006:0667a20": "初詣佛讚慶。坐臺升空者。乘神往也。禮足偈讚者。",
    "X33n0631_006:0667a21": "慶見奇也。相好莊嚴。殊勝無比。故云容顏甚奇妙。",
    "X33n0631_006:0667a22": "燄網交輝。圓映無際。故云光明照十方。如斯容光。",
    "X33n0631_006:0667a23": "經劫難逢。而喜見適曾供養。今復親覲。故說偈讚",
    "X33n0631_006:0667a24": "佛以自慶也。爾時下。白佛鳴志。重稱世尊者。表親",
    "X33n0631_006:0667b01": "愛之意。如子見母。連呼其母之類。猶故在世者。鳴",
    "X33n0631_006:0667b02": "慶幸之志。意謂。弟子已經再生。將謂不得見佛。孰",
    "X33n0631_006:0667b03": "虞世尊猶故在世。望外之慶。雖失乳之兒。再遇慈",
    "X33n0631_006:0667b04": "母。亦未足為喻也。白父詣佛竟。△三蒙佛囑累。",
    "X33n0631_006:0667b05": "爾時日月淨明德佛(至)於夜後分入於涅槃。",
    "X33n0631_006:0667b06": "初唱言當滅。喜見既來。補處得人。故云涅槃時到。",
    "X33n0631_006:0667b07": "囑以大事。無復餘緣。故云滅盡時至。教以安施床",
    "X33n0631_006:0667b08": "座者。速辦滅儀。示以今夜當滅者。無容少緩。又勅",
    "X33n0631_006:0667b09": "下。正以付囑。囑以佛法者。教令傳宣。囑以菩薩等。",
    "X33n0631_006:0667b10": "教令成就。付以阿耨菩提者。教令補處佛位。付以",
    "X33n0631_006:0667b11": "三千世界者。教令於此成佛。既於此成佛。則寶樹。",
    "X33n0631_006:0667b12": "寶臺。皆為果中受用。給侍諸天。皆為果中役使。故",
    "X33n0631_006:0667b13": "云悉付於汝。付以舍利者。為滅後不盡之益。教以",
    "X33n0631_006:0667b14": "起塔者。作人天種福之田。如是下。囑已入滅。諸佛",
    "X33n0631_006:0667b15": "涅槃。多在中夜。表無為正位。今在後分者。表大悲",
    "X33n0631_006:0667b16": "願重。佛法久住。雖至最後後際。猶能於無明長夜。",
    "X33n0631_006:0667b17": "為眾生作照世燈也。△四戀慕起塔。",
    "X33n0631_006:0667b18": "爾時一切眾生喜見菩薩(至)垂諸旛葢懸眾寶鈴。",
    "X33n0631_006:0667b19": "佛滅則四眾無依。故悲感懊惱。一見而不復再見。",
    "X33n0631_006:0667b20": "故戀慕於佛。要知戀慕於佛者。為法眷注。悲感懊",
    "X33n0631_006:0667b21": "惱者。為眾哀傷。豈同世人。因愛見而生悲戀者乎。",
    "X33n0631_006:0667b22": "[卄/積]者積聚義。謂積聚栴檀。闍衛如來也。而以燒之",
    "X33n0631_006:0667b23": "者。大成云。佛說火化之法。在己則顯三昧之力。播",
    "X33n0631_006:0667b24": "熏煉之功。故化火自焚。舍利迸透。在人則掩臭腐",
    "X33n0631_006:0667c01": "之穢。免螻蟻之食。故其魄不滯。其神清升。而此方",
    "X33n0631_006:0667c02": "臥淤膿於荒郊。埋腐骸於朽壤。習以為是。反以火",
    "X33n0631_006:0667c03": "化為不忍。方其穴地負土。全體而抗之。為可忍耶。",
    "X33n0631_006:0667c04": "二者皆出於不得已耳。達人觀之。一等歸盡。沉之",
    "X33n0631_006:0667c05": "可也。露之可也。棄之溝中。內之石槨。無不可也。收",
    "X33n0631_006:0667c06": "取舍利。作寶瓶以貯之。起寶塔以供之。八萬四千。",
    "X33n0631_006:0667c07": "表法門對惑之數。高三世界。取十方瞻仰之儀。大",
    "X33n0631_006:0667c08": "成云。三世界。謂三千世界也。準教中云。四大洲日",
    "X33n0631_006:0667c09": "月。須彌盧欲天。初禪各一千。名為小千界。上覆一",
    "X33n0631_006:0667c10": "二禪。小千復一千。名為中千界。上覆一三禪。中千",
    "X33n0631_006:0667c11": "復一千。名為大千界。上覆一四禪。今言高三世界。",
    "X33n0631_006:0667c12": "則是至四禪天也。表剎垂旛。有眼者。感至人之已",
    "X33n0631_006:0667c13": "往。懸眾寶鈴。有耳者。思法音之再震。臨終之囑。蓋",
    "X33n0631_006:0667c14": "為此也。△五燒臂作供五。一祈眾憶念。二燒臂成",
    "X33n0631_006:0667c15": "益。三時眾憂惱。四立誓還復。五天地呈祥。初。",
    "X33n0631_006:0667c16": "爾時一切眾生喜見菩薩(至)日月淨明德佛舍利。",
    "X33n0631_006:0667c17": "自念作是供養。心猶未足者。有二義。一者貯瓶起",
    "X33n0631_006:0667c18": "塔。但能令人天種福。不能令時眾發菩提心。二者。",
    "X33n0631_006:0667c19": "財施易捨。但能了本師遺命。不能盡自己二執之",
    "X33n0631_006:0667c20": "習。為盡餘習。復欲令他發心。故轉念當更供養。語",
    "X33n0631_006:0667c21": "諸菩薩等。教以當一心念者。祈眾運心憶念。代為",
    "X33n0631_006:0667c22": "致祝。令其事得成也。△二燒臂成益。",
    "X33n0631_006:0667c23": "作是語已即於八萬四千塔前(至)現一切色身三昧。",
    "X33n0631_006:0667c24": "塔滿八萬四千。應非一處。而曰於前者。一塔一身。",
    "X33n0631_006:0668a01": "蓋以普現色身三昧力也。百福莊嚴之臂。不易可",
    "X33n0631_006:0668a02": "得。且臂之於我。為用最親。稍有所傷。便動執習。故",
    "X33n0631_006:0668a03": "獨燒之。時經七萬二千歲者。亦有二義。一願力久",
    "X33n0631_006:0668a04": "供故。二執習難盡故。又七萬二千歲者。為盡前七",
    "X33n0631_006:0668a05": "識所具習氣。更侵八識中一二分故。尚留餘習。至",
    "X33n0631_006:0668a06": "最後身成佛時斷也。令發菩提心者。感其難捨能",
    "X33n0631_006:0668a07": "捨。欲效之耳。皆使住三昧者。菩提心增上力故。△",
    "X33n0631_006:0668a08": "三時眾憂惱。",
    "X33n0631_006:0668a09": "爾時諸菩薩天人阿修羅等(至)而今燒臂身不具足。",
    "X33n0631_006:0668a10": "菩薩賴以成就。天人等賴以化導。故見其無臂。憂",
    "X33n0631_006:0668a11": "惱悲哀。意以為失所依也。是我等師。無臂何以師",
    "X33n0631_006:0668a12": "我。教化我者。無臂何以教我。如來臨終之囑。付之",
    "X33n0631_006:0668a13": "東流。我等當來所歸。幾同西日。言念及此。自不禁",
    "X33n0631_006:0668a14": "憂惱而悲哀也。△四立誓還復。",
    "X33n0631_006:0668a15": "於時一切眾生喜見菩薩(至)福德智慧淳厚所致。",
    "X33n0631_006:0668a16": "見其悲哀過分。恐失利益。故於眾中立誓。以安其",
    "X33n0631_006:0668a17": "心也。我捨兩臂。必當得佛金色之身者。顯今雖無",
    "X33n0631_006:0668a18": "臂。當來成佛。猶能為眾作依止也。恐其不信。故誓",
    "X33n0631_006:0668a19": "以若實不虗。令我兩臂還復如故。誓已還復者。驗",
    "X33n0631_006:0668a20": "知成佛不虗。不惟顯當來之有依。亦不失現前之",
    "X33n0631_006:0668a21": "師教也。由斯句。出還復之由。財施供佛。能感成佛",
    "X33n0631_006:0668a22": "之福。法施供佛。兼致成佛之慧。既淳且厚。不久成",
    "X33n0631_006:0668a23": "佛。故致所言必應。△五天地呈祥。",
    "X33n0631_006:0668a24": "當爾之時三千大千世界(至)一切人天得未曾有。",
    "X33n0631_006:0668b01": "三千世界。表現行種子習氣。二執各三。故成六種。",
    "X33n0631_006:0668b02": "今已俱破。故以震動表之。天雨寶華。表智慧開敷。",
    "X33n0631_006:0668b03": "覩斯瑞應。際斯奇緣。故云得未曾有。次明本事竟。",
    "X33n0631_006:0668b04": "△三結會古今。",
    "X33n0631_006:0668b05": "佛告宿王華菩薩(至)無量百千萬億那由他數。",
    "X33n0631_006:0668b06": "昔之喜見。即今之藥王。欲知遊化之方。應觀喜見",
    "X33n0631_006:0668b07": "之事也。其所捨身等。乃結答苦行之問。言藥王捨",
    "X33n0631_006:0668b08": "身布施。如是相類苦行。尚有無量等數。若上之所",
    "X33n0631_006:0668b09": "說。不過於多分事中。略舉其一耳。△四別囑宿王",
    "X33n0631_006:0668b10": "(隨品囑累。不同前品言該多眾。故云別囑)三。一顯法供殊勝。二明持人",
    "X33n0631_006:0668b11": "功德。三囑應當弘護。初。",
    "X33n0631_006:0668b12": "宿王華若有發心(至)諸珍寶物而供養者。",
    "X33n0631_006:0668b13": "欲得菩提。盡執為本。身分執重。餘皆執輕。故然指",
    "X33n0631_006:0668b14": "之供。勝似餘者。所以梵網經云。若不燒身臂指。供",
    "X33n0631_006:0668b15": "養諸佛。非出家菩薩。楞嚴亦云。我滅度後。其有比",
    "X33n0631_006:0668b16": "丘。身然一燈。燒一指節。及於身上。爇一香炷。我說",
    "X33n0631_006:0668b17": "是人。無始宿債。一時酧畢。然雖如是。也須發殷重",
    "X33n0631_006:0668b18": "心。起二空觀。仰祈諸佛。為作證明。自念我今身分",
    "X33n0631_006:0668b19": "尚捨。何況餘物。自此於一切時中。一切法上。念念",
    "X33n0631_006:0668b20": "與初心相應。直至成佛。永無顧戀。如是雖不及於",
    "X33n0631_006:0668b21": "然身燒臂。而究其與道相應。其功無二。若乃識念",
    "X33n0631_006:0668b22": "未忘。諸蘊違礙。我執正熾。法見未融。徒受無益之",
    "X33n0631_006:0668b23": "苦。反招外行之譏。空慕其迹。亦何益哉。文中云。能",
    "X33n0631_006:0668b24": "然手指者。或一節。或兩節。足一指。則三節俱然也。",
    "X33n0631_006:0668c01": "不云然身。及然臂者。恐未到喜見境界。不能來去",
    "X33n0631_006:0668c02": "自由。應誓還復。空壞道器。反誤前程。正如畫鵠不",
    "X33n0631_006:0668c03": "成。反類於烏。故且令然指以護其機。△二明持人",
    "X33n0631_006:0668c04": "功德二。一約全經明德。二約本品明德。初三。一受",
    "X33n0631_006:0668c05": "持功德。二書寫功德。三供養功德。初二。一較能持",
    "X33n0631_006:0668c06": "之福。二喻所持之法。初(將欲囑累。較量持福。以發勝心)。",
    "X33n0631_006:0668c07": "若復有人以七寶滿三千(至)一四句偈其福最多。",
    "X33n0631_006:0668c08": "滿界七寶。供養四聖。不及持經四句者。以佛聖無",
    "X33n0631_006:0668c09": "我。不以供我為重。惟以弘法為重故。又七寶供養。",
    "X33n0631_006:0668c10": "是福德因。受持此經。是慧德因。二德較量。慧為勝",
    "X33n0631_006:0668c11": "故。又七寶供養。為佛遠因。受持此經。菩提在近故。",
    "X33n0631_006:0668c12": "乃至一四句偈。其福最多者。言少持之福。尚多於",
    "X33n0631_006:0668c13": "彼。況復多持。不言可知也。△二喻所持之法四。一",
    "X33n0631_006:0668c14": "喻深大高上。二喻照明破暗。三喻尊特殊勝。四喻",
    "X33n0631_006:0668c15": "拔苦與樂。初。",
    "X33n0631_006:0668c16": "宿王華譬如一切川流江河(至)於諸經中最為其上。",
    "X33n0631_006:0668c17": "初喻教深大。川流江河。喻諸教各偏。海為第一。喻",
    "X33n0631_006:0668c18": "法華純圓。純則諸教莫探。故名為深。圓則統攝諸",
    "X33n0631_006:0668c19": "教。故名為大。若別喻者。川源淺近。臨之少得其利",
    "X33n0631_006:0668c20": "喻小教偏空。依之僅證小果。流水長逝。導之可通",
    "X33n0631_006:0668c21": "江河。喻大乘始教。進之可入終實。江流無住。任來",
    "X33n0631_006:0668c22": "往而不留。喻終教融通。照空有而無礙。河性自淡。",
    "X33n0631_006:0668c23": "不存鹽鹵之跡。喻頓教離言。逈超名相之稱。至若",
    "X33n0631_006:0668c24": "海水洪深。納百川而同味。淵源浩大。容萬派以朝",
    "X33n0631_006:0669a01": "宗。喻法華甚深。攝四教而同圓。妙理廣大。會三乘",
    "X33n0631_006:0669a02": "而歸一。法喻合明。勝劣自見。又如下。喻乘高上。土",
    "X33n0631_006:0669a03": "山能生萬物。喻人乘能生萬善。以萬善皆依人中",
    "X33n0631_006:0669a04": "修故。黑山者。俱舍云。南洲從中向北。有三重黑山。",
    "X33n0631_006:0669a05": "山而曰黑者。無有光明。喻天乘躭樂。不生智慧光",
    "X33n0631_006:0669a06": "故。小鐵圍。圍小千界。喻聲聞乘。以聲聞執著偏空。",
    "X33n0631_006:0669a07": "如鐵圍難透故。大鐵圍。圍大千界。喻辟支乘。以辟",
    "X33n0631_006:0669a08": "支更侵二習。遠越聲聞乘故。十寶山者。華嚴云。雪",
    "X33n0631_006:0669a09": "山。香山。軻利羅山。仙聖山。由乾陀山。馬耳山。尼民",
    "X33n0631_006:0669a10": "陀山。斫迦羅山。宿慧山。須彌山。今言雖標十。意惟",
    "X33n0631_006:0669a11": "取九。以喻菩薩之乘。以須彌留為佛乘喻故。九山",
    "X33n0631_006:0669a12": "喻菩薩者。以菩薩實德內充。智光外映。如寶山也。",
    "X33n0631_006:0669a13": "須彌橫海。落羣峯之高故為第一。喻法華稱性。障",
    "X33n0631_006:0669a14": "餘乘之耀。故為最上。△二喻照明破暗。",
    "X33n0631_006:0669a15": "又如眾星之中月天子(至)能破一切不善之闇。",
    "X33n0631_006:0669a16": "初喻法照明。普天星宿。各具燭夜之光。然各有分",
    "X33n0631_006:0669a17": "野。一輪皓月。獨朗輝空之耀。故最為第一。合中。千",
    "X33n0631_006:0669a18": "萬億種經法。隨分顯理。各被一類之機。如星光分",
    "X33n0631_006:0669a19": "照。此經最為照明。圓彰佛性。同記菩提之果。如皓",
    "X33n0631_006:0669a20": "月獨明。法喻歷然可對。又如下。喻智破暗。日出則",
    "X33n0631_006:0669a21": "雲開霧散。諸闇皆除。智明則我隳法壞。不善全破。",
    "X33n0631_006:0669a22": "以此經全彰佛慧故也。△三喻尊特殊勝二。一喻",
    "X33n0631_006:0669a23": "經尊特。二喻經殊勝。初。",
    "X33n0631_006:0669a24": "又如諸小王中轉輪聖王(至)及發菩提心者之父。",
    "X33n0631_006:0669b01": "初喻威德尊特。小王各據一國。掃一國之烟塵。輪",
    "X33n0631_006:0669b02": "王統攝四洲。清四洲之惡逆。故最為第一。眾經隨",
    "X33n0631_006:0669b03": "分破惑。若彼小王。此經圓破五住。輪王堪比。故最",
    "X33n0631_006:0669b04": "為其尊。又如下。喻自在尊特。帝釋統餘天為臣佐。",
    "X33n0631_006:0669b05": "獨能自在。故得王稱。此經攝諸經為眷屬。特顯圓",
    "X33n0631_006:0669b06": "融。故置王號。又如下。喻覆護尊特。大梵覆護眾生。",
    "X33n0631_006:0669b07": "眾生咸為其子。此經覆護三乘。三乘皆稱為父。曰",
    "X33n0631_006:0669b08": "父。曰王。曰尊。總一尊特義也。△二喻經殊勝。",
    "X33n0631_006:0669b09": "又如一切凡夫人中(至)此經亦復如是諸經中王。",
    "X33n0631_006:0669b10": "初喻法勝人勝。羅漢之下。應有中字。不然則法喻",
    "X33n0631_006:0669b11": "難齊。蓋以凡夫人中。四果人中。獨推支佛第一。合",
    "X33n0631_006:0669b12": "中。如來所說。兩乘所說。惟顯斯經為最。經既如是。",
    "X33n0631_006:0669b13": "持人亦然。故即就喻合之。一切眾生。合凡夫四果。",
    "X33n0631_006:0669b14": "持人第一。合支佛獨勝。此雙顯法。勝與人勝也。一",
    "X33n0631_006:0669b15": "切下。喻因勝果勝。焦芽敗種。豈能與長林並茂。故",
    "X33n0631_006:0669b16": "菩薩第一。秋木行潦。難以配大海同觀。故此經為",
    "X33n0631_006:0669b17": "最。以此經因是佛因。故以菩薩為喻。此單顯因勝",
    "X33n0631_006:0669b18": "也。佛為法王。超諸聖而獨尊。此為經王。邁餘乘而",
    "X33n0631_006:0669b19": "獨步。以此經果是佛果。故以法王為喻。此單顯果",
    "X33n0631_006:0669b20": "勝也。喻尊特殊勝竟。△四喻拔苦與樂。",
    "X33n0631_006:0669b21": "宿王華此經能救一切眾生(至)能解一切生死之縛。",
    "X33n0631_006:0669b22": "初雙標二用。此經在處。諸佛護念。故能救諸眾生。",
    "X33n0631_006:0669b23": "依教修習。三障俱轉。故能離諸苦惱。謂轉報障。離",
    "X33n0631_006:0669b24": "現在苦惱。轉惑業二障。離當來苦惱。此拔苦用也。",
    "X33n0631_006:0669c01": "能大饒益等。現前有求皆遂。當來無願不果。如藥",
    "X33n0631_006:0669c02": "草喻云。是諸眾生。聞是法已。現世安隱。後生善處。",
    "X33n0631_006:0669c03": "以道受樂等。此與樂用也。如清下。取喻顯義。喻有",
    "X33n0631_006:0669c04": "十二。第一喻。顯與樂之用。清而且涼。飲之則神清",
    "X33n0631_006:0669c05": "氣爽。渴而且乏。得之乃心樂身安。然三乘五性。總",
    "X33n0631_006:0669c06": "為渴乏之者。隨分受益。何異清涼之池。故為喻也。",
    "X33n0631_006:0669c07": "次二喻。顯拔苦之用。冷來逼身曰寒。得火則煖。喻",
    "X33n0631_006:0669c08": "眾生眾惱交煎。遇法則脫也。衣不障體曰躶。得衣",
    "X33n0631_006:0669c09": "則嚴。喻眾生一善不修。遇法則具也。其餘九喻。皆",
    "X33n0631_006:0669c10": "雙含二用。將本圖利曰商。得主獲續本之樂。免失",
    "X33n0631_006:0669c11": "利之苦。喻菩薩以道化生。遇法得道。免絕化之憂",
    "X33n0631_006:0669c12": "也。賴乳養身曰子。得母獲續乳之樂。免喪身之苦。",
    "X33n0631_006:0669c13": "喻菩薩依理自修。遇法悟理。免滯行之怖也。自濟",
    "X33n0631_006:0669c14": "濟人曰渡。得船獲到岸之樂。免俱溺之苦。喻菩薩",
    "X33n0631_006:0669c15": "自利利他。遇法同修。免俱墜之患也。有疾纏身曰",
    "X33n0631_006:0669c16": "病。得醫則病瘥身安。喻凡夫有惑障性。遇法則惑",
    "X33n0631_006:0669c17": "盡性顯。無光照室曰暗。得燈則暗滅室明。喻外道",
    "X33n0631_006:0669c18": "無智明心。遇法則邪退心開。無財充用曰貧。得寶",
    "X33n0631_006:0669c19": "則離貧財充。喻二乘闕行。無真功德。遇法則諸行",
    "X33n0631_006:0669c20": "備具。眾德圓滿。依國而住曰民。得王則外患不生。",
    "X33n0631_006:0669c21": "內救有依。喻眾生依於三界。遇法則魔外不侵。度",
    "X33n0631_006:0669c22": "脫有歸。入海採寶曰賈客。得海無滯此之苦。有得",
    "X33n0631_006:0669c23": "寶之樂。喻眾生發菩提心而求佛果。遇法無退轉",
    "X33n0631_006:0669c24": "之憂。有成佛之望。不辨東西曰闇。得炬則闇盡路",
    "X33n0631_006:0670a01": "明。喻眾生發心修行。不辨邪正。依於此經。愚闇滅",
    "X33n0631_006:0670a02": "而正智顯。邪正分而覺路達矣。此法下。以法結合。",
    "X33n0631_006:0670a03": "現境違心曰苦。四大不調曰病。能令離此者。轉報",
    "X33n0631_006:0670a04": "障。離現在苦也。見思二惑。為分段生死之縛。塵沙",
    "X33n0631_006:0670a05": "無明。為變易生死之縛。能解此者。轉惑業二障。離",
    "X33n0631_006:0670a06": "當來苦也。不言得樂者。離苦自然得樂。不須說故",
    "X33n0631_006:0670a07": "受持功德竟。△二書寫功德。",
    "X33n0631_006:0670a08": "若人得聞此法華經(至)籌量多少不得其邊。",
    "X33n0631_006:0670a09": "準分別功德品云。若我滅後。聞是經典。有能受持。",
    "X33n0631_006:0670a10": "若自書。若教人書。則為起立僧坊。以赤栴檀。作諸",
    "X33n0631_006:0670a11": "殿堂等。若以事論。則起立僧坊。作諸殿堂等。功德",
    "X33n0631_006:0670a12": "似有分限。故此重明。意顯前之所說。乃借事表法。",
    "X33n0631_006:0670a13": "故愚於前疏。以法報為僧坊。以化身為殿堂者。若",
    "X33n0631_006:0670a14": "預契此意。佛智籌量。尚不得其邊。況復餘人。是謂",
    "X33n0631_006:0670a15": "真無邊也。△三供養功德。",
    "X33n0631_006:0670a16": "若書是經卷華香纓絡(至)所得功德亦復無量。",
    "X33n0631_006:0670a17": "薝蔔。黃華。須曼那。善攝意華。波羅羅。熏華。婆利師",
    "X33n0631_006:0670a18": "迦。夏生華。亦云雨華。雨後生故。那婆。雜華。摩利。鬘",
    "X33n0631_006:0670a19": "華。皆稱油燈者。以此眾華。熏油然燈。前文所謂熏",
    "X33n0631_006:0670a20": "油常然之是也。準分別功德品偈已云。若有信解",
    "X33n0631_006:0670a21": "心。受持讀誦書。若復教人書。及供養經卷。散華香",
    "X33n0631_006:0670a22": "末香。乃至如是供養者。得無量功德等。今復重明",
    "X33n0631_006:0670a23": "者。以前文乃是況顯兼度功德。兼帶而言。非正論",
    "X33n0631_006:0670a24": "其德也。約全兼明德竟。△二約本品明德四。一聽",
    "X33n0631_006:0670b01": "聞功德。二受持功德。三修行功德。四讚善功德。初。",
    "X33n0631_006:0670b02": "宿王華若有人(至)亦得無量無邊功德。",
    "X33n0631_006:0670b03": "二執既盡。可敵全經之功。故持品亦同持經。得無",
    "X33n0631_006:0670b04": "量無邊功德。設有根鈍智劣。或障重緣淺。不能通",
    "X33n0631_006:0670b05": "利全經。即當著力此品。勿謂不完。有失大利。文中",
    "X33n0631_006:0670b06": "言聞。義亦兼持。不得以辭害義也。△二受持功德。",
    "X33n0631_006:0670b07": "若有女人聞是藥王菩薩(至)盡是女身後不復受。",
    "X33n0631_006:0670b08": "男女雖別。佛性無二。但以執重慧淺。受此五障之",
    "X33n0631_006:0670b09": "身。果能聞而受持。與心相應。自然盡是女身。後不",
    "X33n0631_006:0670b10": "復受。設有身墮女流。百惡逼惱。極生厭離。願轉男",
    "X33n0631_006:0670b11": "身者。惟當加意此品。△三修行功德四。一轉生極",
    "X33n0631_006:0670b12": "樂。二離惱得忍。三見佛遙讚。四指益結告。初轉生",
    "X33n0631_006:0670b13": "極樂。",
    "X33n0631_006:0670b14": "若如來滅後後五百歲中(至)生蓮華中寶座之上。",
    "X33n0631_006:0670b15": "準大集經。如來滅後。有五五百歲。第一五百歲。解",
    "X33n0631_006:0670b16": "脫堅固。第二禪定堅固。第三多聞堅固。第四塔寺",
    "X33n0631_006:0670b17": "堅固。第五鬬諍堅固。今云後五百歲。即鬬諍堅固",
    "X33n0631_006:0670b18": "時也。當此之時。人尚鬬諍。而執習堅固。法當壞滅。",
    "X33n0631_006:0670b19": "而怨嫉繁興。況在女流。猶能起真精進。作法供養。",
    "X33n0631_006:0670b20": "豈不捨穢軀而受清虗之身。離苦趣而生安樂之",
    "X33n0631_006:0670b21": "國。設有願見彌陀。求生安養。念力多乖。淨業難成",
    "X33n0631_006:0670b22": "者。胡為不[拚ㄙ+ㄊ]其身命。力行此品。文中言如說修行",
    "X33n0631_006:0670b23": "者。或真能盡執。亦不必定捨身命。或實捨身命。願",
    "X33n0631_006:0670b24": "以撇無始執習。二俱是也。即往安樂者。言正當修",
    "X33n0631_006:0670c01": "行之時。設有願生彼國。隨念即至故。阿彌陀佛。大",
    "X33n0631_006:0670c02": "菩薩眾。圍繞住處者。言既生於彼。即到佛及菩薩",
    "X33n0631_006:0670c03": "住處。不同念佛功劣。猶墮疑城也。生蓮華中。寶座",
    "X33n0631_006:0670c04": "之上者。華開臺現。坐於其上。不同下品下生。經久",
    "X33n0631_006:0670c05": "乃開也。△二離惱得忍。",
    "X33n0631_006:0670c06": "不復為貪欲所惱(至)得菩薩神通無生法忍。",
    "X33n0631_006:0670c07": "極樂世界。衣食自然。故不為貪欲所惱。處處法音。",
    "X33n0631_006:0670c08": "起慈生慧。故不為瞋恚愚癡所惱。上善聚會。揖讓",
    "X33n0631_006:0670c09": "愛敬。故不為憍慢嫉妬。乃至一切諸垢所惱。言惱",
    "X33n0631_006:0670c10": "者。惑習數動。惱亂自心。欲潔偏染。無能自抑。一生",
    "X33n0631_006:0670c11": "極樂。都無是事。設於娑婆修行。惑習未盡者。勿忘",
    "X33n0631_006:0670c12": "回向淨土。有類水牯牛過窓櫺也。菩薩神通者。如",
    "X33n0631_006:0670c13": "清旦供養。食時還歸之類。無生法忍者。智契無生。",
    "X33n0631_006:0670c14": "忍可決定。永無退轉也。然此通此忍。性本自具。但",
    "X33n0631_006:0670c15": "以惑習所障。未即發悟。今以諸垢不惱。故能得也。",
    "X33n0631_006:0670c16": "△三見佛遙讚。",
    "X33n0631_006:0670c17": "得是忍已眼根清淨(至)智慧禪定無有與汝等者。",
    "X33n0631_006:0670c18": "初根淨見佛。證無生忍。離生滅見。故得眼根清淨。",
    "X33n0631_006:0670c19": "眼清淨故。一切無能障礙。故能見眾多佛。數限七",
    "X33n0631_006:0670c20": "百萬二千億那由恒沙者。以未到佛地。見有分齊",
    "X33n0631_006:0670c21": "故。是時下。佛讚功德。復有二義。初總讚福德。後五",
    "X33n0631_006:0670c22": "百歲。猶能聞是經典。身在女流。猶能如說修行。故",
    "X33n0631_006:0670c23": "重言善哉以讚美之。如法盡執。是真受讀思惟。見",
    "X33n0631_006:0670c24": "者感發。是真為他人說。故諸佛咸讚其能。若今之",
    "X33n0631_006:0671a01": "喃喃故紙。惶惶高座者。豈足以語此哉。此福是成",
    "X33n0631_006:0671a02": "佛之福。此德是成佛之德。故應甚深無量。廣大無",
    "X33n0631_006:0671a03": "邊。火不下。別顯深廣。所證與實相相應。故火不能",
    "X33n0631_006:0671a04": "焚。水不能漂。所獲與諸佛齊等。故千佛共說不能",
    "X33n0631_006:0671a05": "令盡。身為五陰魔。執為煩惱魔。二俱有害法身。故",
    "X33n0631_006:0671a06": "亦名賊。此人既如說修行。身執俱盡。故云破也。生",
    "X33n0631_006:0671a07": "來死去。互相攻擊。擾我心王。名之為軍。此人既生",
    "X33n0631_006:0671a08": "方得忍。永無退轉。故云壞也。惑習數動。侵我智境。",
    "X33n0631_006:0671a09": "名為怨敵。此人既諸垢莫惱。餘習不生。故云摧也。",
    "X33n0631_006:0671a10": "此上顯功德廣大。續佛慧命。端賴此人。故蒙百千",
    "X33n0631_006:0671a11": "諸佛。神力守護。行於世間無能為障。化導天人。為",
    "X33n0631_006:0671a12": "天人師。故於若天若人。無能如者。執習不動空性",
    "X33n0631_006:0671a13": "圓明。定慧等佛。故云惟除如來。二乘定慧偏枯。菩",
    "X33n0631_006:0671a14": "薩未極圓融。故云無與等者。此上顯功德甚深。△",
    "X33n0631_006:0671a15": "四指益結告。",
    "X33n0631_006:0671a16": "宿王華此菩薩成就如是功德智慧之力。",
    "X33n0631_006:0671a17": "一切功德。皆以智慧攝持。故言功德。及智慧之力。",
    "X33n0631_006:0671a18": "然此人本娑婆女流。繼而為安養男子。今如來又",
    "X33n0631_006:0671a19": "以菩薩稱之。且讚其功德智慧成就。將不久易以",
    "X33n0631_006:0671a20": "如來之號。功超三祇。力敵百劫。如說修行之功。其",
    "X33n0631_006:0671a21": "偉矣哉。修行功德竟。△四讚善功德。",
    "X33n0631_006:0671a22": "若有人聞是藥王菩薩(至)所得功德如上所說。",
    "X33n0631_006:0671a23": "末世眾生。二執堅固。拔一毛而利天下。尚不肯為。",
    "X33n0631_006:0671a24": "況能然身供佛。燒臂供塔耶。故凡聞此事者。鮮有",
    "X33n0631_006:0671b01": "不心生怨嫉。而交口誹謗者也。由此所以聖道難",
    "X33n0631_006:0671b02": "行。真修叵得。若果能隨順歡喜。極言讚善則所在",
    "X33n0631_006:0671b03": "轉娑婆之穢。一言化安養之境。何異口吐蓮香。身",
    "X33n0631_006:0671b04": "放牛頭。如上所說。指在隨喜功德品中。蓋以一品",
    "X33n0631_006:0671b05": "之功。可敵全經之功。故隨喜讚善。其德亦同也。明",
    "X33n0631_006:0671b06": "持人功德竟。△三囑應當弘護二。一囑弘本品。二",
    "X33n0631_006:0671b07": "囑護全經。初。",
    "X33n0631_006:0671b08": "是故宿王華以此藥王菩薩(至)鳩槃茶等得其便也。",
    "X33n0631_006:0671b09": "承上聞聽受持。修行讚善。有如是德。是故囑以後",
    "X33n0631_006:0671b10": "五百歲。廣宣流布。三千世界。偏說閻浮者。有二義。",
    "X33n0631_006:0671b11": "一閻浮執重。宜以此治故。二藥王宿緣。偏重在此",
    "X33n0631_006:0671b12": "故。惡魔魔民。謂魔王。及魔所屬也。天謂魔天。龍謂",
    "X33n0631_006:0671b13": "毒龍。夜叉鳩槃茶為惡鬼。是等皆樂著生死。誤陷",
    "X33n0631_006:0671b14": "眾生。為其勞侶。廣其族黨。若此經斷絕。則彼得其",
    "X33n0631_006:0671b15": "便。故以無令囑之。△二囑護全經。",
    "X33n0631_006:0671b16": "宿王華汝當以神通之力(至)應當如是生恭敬心。",
    "X33n0631_006:0671b17": "初正囑護經。末法之際。波旬桓赫。欲護是經。非神",
    "X33n0631_006:0671b18": "力不可。故囑以神力守護。所以下。徵釋應護之義。",
    "X33n0631_006:0671b19": "亦為斷宿王問所不及之疑也。言宿王因藥王而",
    "X33n0631_006:0671b20": "請問者。將謂藥王。別有應症之藥。壽世之術。而欲",
    "X33n0631_006:0671b21": "效之。豈知夫法華一經。即是良藥。即能應症。即能",
    "X33n0631_006:0671b22": "壽世。故取此以釋應護之義也。病即消滅。不老不",
    "X33n0631_006:0671b23": "死者。有二義。一者煩惱縈心。是名為病。無常迫身。",
    "X33n0631_006:0671b24": "是名老死。得聞是經。斷煩惱而證真常。是為病即",
    "X33n0631_006:0671c01": "消滅。不老不死也。二者因聞是經。我法執盡。不見",
    "X33n0631_006:0671c02": "病性。亦無受者。故云病即消滅。病尚不有。老死誰",
    "X33n0631_006:0671c03": "名。故云不老不死。宿王下。兼囑供人。青蓮盛香。取",
    "X33n0631_006:0671c04": "其潔也。作念不久等者。生心如佛想故。取草者。準",
    "X33n0631_006:0671c05": "釋迦將成道時。有吉祥長者。施軟草為座。佛取而",
    "X33n0631_006:0671c06": "坐之。遂成正覺。此亦諸佛通軌。故云爾也。破魔軍。",
    "X33n0631_006:0671c07": "謂降魔成道也。吹法螺。謂道後說法。號令人天也。",
    "X33n0631_006:0671c08": "擊法鼓。謂策勵羣機。與諸魔戰也。度脫老病死海",
    "X33n0631_006:0671c09": "者。教化眾生。滅三毒。出三界。破魔網也。是故求佛",
    "X33n0631_006:0671c10": "等。以當機。勉餘眾也。如來意謂。汝見受持之人。既",
    "X33n0631_006:0671c11": "應如是。是故一切求佛道人。凡有見者。皆應如是",
    "X33n0631_006:0671c12": "生恭敬心。如來引本事而垂答竟。△三多寶以有",
    "X33n0631_006:0671c13": "益而讚問。",
    "X33n0631_006:0671c14": "說是藥王菩薩本事品時(至)利益無量一切眾生。",
    "X33n0631_006:0671c15": "初因問成益。設無問者。佛亦不說。故知因說成益。",
    "X33n0631_006:0671c16": "即是因問成益也。解語陀羅尼者。若惟聞而能解。",
    "X33n0631_006:0671c17": "則是耳根與意根互用。若兼解而能說。則是意根",
    "X33n0631_006:0671c18": "與舌根互用。若更能圓解無礙。則是意根極圓。攝",
    "X33n0631_006:0671c19": "耳舌而同己。是亦由於聞法執盡。空性圓明。諸根",
    "X33n0631_006:0671c20": "互攝。自覺聞佛所說。一句中能解無量之義。若欲",
    "X33n0631_006:0671c21": "為他人說。一句中亦能演無量之法。由此說名得",
    "X33n0631_006:0671c22": "解語陀羅尼也。多寶下。多寶讚善。既已總問遊化。",
    "X33n0631_006:0671c23": "又能別問苦行。故重言善哉以讚美之。自得現身",
    "X33n0631_006:0671c24": "三昧。解語總持。復欲饒益同行。因發是問。故讚其",
    "X33n0631_006:0672a01": "成就不思議德。乃能問也。由此一問。不惟現在成",
    "X33n0631_006:0672a02": "益。且將展轉流通。以至後五百歲。故讚其利益無",
    "X33n0631_006:0672a03": "量。一切眾生也。藥王盡執為法竟。",
    "X33n0631_006:0672a05": "法華指掌疏卷第六"
}