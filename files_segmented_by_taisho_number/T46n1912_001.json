{
    "T46n1912_001:0141a02": "No. 1912 [cf. No. 1911]",
    "T46n1912_001:0141a03": "止觀輔行傳弘決序止觀輔行傳弘決序",
    "T46n1912_001:0141a05": "宗虛無者名教之道廢。遺文字者述作之",
    "T46n1912_001:0141a06": "義乖。古先梵皇乘時利見。聖賢道契德音",
    "T46n1912_001:0141a07": "莫違。尚假言詮寄諸結集。況時淹像季學",
    "T46n1912_001:0141a08": "鮮知幾。領會之賓十無一二。至有窮年默",
    "T46n1912_001:0141a09": "坐甘節於惛懵。白首論心遲回於半滿。人",
    "T46n1912_001:0141a10": "之多僻其若是乎。未階捫象各陳乳色。或",
    "T46n1912_001:0141a11": "謂即心是佛悟入之門。色不異空本末誰迹。",
    "T46n1912_001:0141a12": "將冥絕待章句何施。嗚呼大教陵夷若是。",
    "T46n1912_001:0141a13": "蓋由未辨文字之性離孰喻總持之功深。",
    "T46n1912_001:0141a14": "惟昔智者大師降生示世。誕敷玄德大拯",
    "T46n1912_001:0141a15": "橫流。咨覆簣於大思振絕維於龍猛。命家",
    "T46n1912_001:0141a16": "作古以中觀為師宗。立極建言以上乘",
    "T46n1912_001:0141a17": "為歸趣。爰付灌頂。頂公引而伸之。欽若弘",
    "T46n1912_001:0141a18": "持廣有記述。教門戶牖自此重明。繼之以",
    "T46n1912_001:0141a19": "法華威。威公宿植不愆于素。復次天宮威。",
    "T46n1912_001:0141a20": "威公敬承如水傳器。授之於左谿玄朗。朗",
    "T46n1912_001:0141a21": "公卓絕天機獨斷。相沿說釋遑恤我文。載",
    "T46n1912_001:0141a22": "揚於毘壇湛然。然公間生總角頴悟。左谿",
    "T46n1912_001:0141a23": "深相器異誓以傳燈。嘗言止觀二門乃統萬",
    "T46n1912_001:0141a24": "行。圓頓之設一以貫之。噫。纘承四世年將二",
    "T46n1912_001:0141a25": "百。魚魯斯訛不無同異。方將繹思津導玄",
    "T46n1912_001:0141a26": "流。遂廣斥邪疑旁薄今古。質而不野博而",
    "T46n1912_001:0141a27": "不繁。著輔行記凡十卷。備前聖廣略之旨",
    "T46n1912_001:0141a28": "允今人勝劣之機。豈唯錯綜所聞將以隱",
    "T46n1912_001:0141a29": "括所治。所治即行三多之妙運遽階。所聞唯",
    "T46n1912_001:0141b01": "解一真之玄覽斯㳷。夫行有岐路則始終天",
    "T46n1912_001:0141b02": "隔。解無方隅亦淺深隨類。建言輔行以舉",
    "T46n1912_001:0141b03": "其全。故自遠方來詢疑請益。擊蒙發覆",
    "T46n1912_001:0141b04": "孜孜日夕。庶幾幽贊欽若傳弘。道之將行",
    "T46n1912_001:0141b05": "不孤運矣。咨予末學輕議上乘。其猶爝火",
    "T46n1912_001:0141b06": "增輝二曜。君山除饉男普門子敬序。時永泰",
    "T46n1912_001:0141b07": "首元興唐八葉之四載。"
}