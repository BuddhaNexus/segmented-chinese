{
    "T17n0721_020:0114a12": "3正法念處經卷第二十",
    "T17n0721_020:0114a14": "元魏婆羅門瞿曇般若流支譯",
    "T17n0721_020:0114a15": "畜生品第五之三",
    "T17n0721_020:0114a16": "「復次，比丘知業果報，觀於第四阿修羅地。",
    "T17n0721_020:0114a17": "彼以聞慧見：有畜生阿修羅地，在三地下二",
    "T17n0721_020:0114a18": "萬一千由旬，名曰不動，其地廣博六萬由",
    "T17n0721_020:0114a19": "旬，城名鋡毘羅，縱廣一萬三千由旬，莊嚴妙",
    "T17n0721_020:0114a20": "好。阿修羅王名鉢呵娑，阿修羅眾名一切",
    "T17n0721_020:0114a21": "忍。是阿修羅王於諸阿修羅中得勝自在，安",
    "T17n0721_020:0114a22": "樂勇健，光明威德自在無畏，尚不畏於帝釋",
    "T17n0721_020:0114a23": "天王，況於餘天，有大力勢，放逸憍慢，住一",
    "T17n0721_020:0114a24": "切地下，從此以下更無住處。是阿修羅王所",
    "T17n0721_020:0114a25": "住之處，摩尼寶珠以為其地，心常歡悅，如",
    "T17n0721_020:0114a26": "人節會喜樂自娛，多諸愛慢，以眾蓮花、流",
    "T17n0721_020:0114a27": "泉浴池周遍莊嚴。鋡毘羅城七寶宮殿以",
    "T17n0721_020:0114a28": "為莊嚴，離諸怨敵，互相親善，無他怖畏，受",
    "T17n0721_020:0114a29": "第一樂。此第四地鋡毘羅城，園林流池蓮",
    "T17n0721_020:0114b01": "花莊嚴，七寶宮殿端嚴殊妙，如星處空端",
    "T17n0721_020:0114b02": "嚴殊妙亦復如是。「伽他頌曰：",
    "T17n0721_020:0114b03": "「『心能造作一切業，　　由心故有一切果，",
    "T17n0721_020:0114b04": "如是種種諸心行，　　能得種種諸果報。",
    "T17n0721_020:0114b05": "心為一切巧畫師，　　能於三界起眾行，",
    "T17n0721_020:0114b06": "為心所使遍諸趣，　　處處受生無窮已。",
    "T17n0721_020:0114b07": "心為繫縛解脫本，　　是故說心為第一，",
    "T17n0721_020:0114b08": "為善則能得解脫，　　造惡不善則被縛，",
    "T17n0721_020:0114b09": "如是心意使眾生，　　流轉行於三界海。",
    "T17n0721_020:0114b10": "愚癡愛結自在故，　　心使眾生流轉行，",
    "T17n0721_020:0114b11": "不能到彼涅槃城，　　如生盲人失正路。』",
    "T17n0721_020:0114b12": "「如是眾生作種種業，是故彼城受種種報，是",
    "T17n0721_020:0114b13": "第四地。於其城外園林流池周匝圍遶，河泉",
    "T17n0721_020:0114b14": "蓮花、眾鳥異類莊嚴第四阿修羅地所住之",
    "T17n0721_020:0114b15": "處。一切忍阿修羅等，勇健無畏、第一端正莊",
    "T17n0721_020:0114b16": "嚴其身，共相娛樂不相惱亂，心常悅樂猶",
    "T17n0721_020:0114b17": "如節會。與眾婇女種種莊嚴，一一徒眾眷",
    "T17n0721_020:0114b18": "屬圍遶，或百或千，遊戲嬉樂。其地皆以摩",
    "T17n0721_020:0114b19": "尼真珠以為婇女，光明晃燿。諸阿修羅恭",
    "T17n0721_020:0114b20": "敬尊重鉢呵娑阿修羅王，瞻仰無厭。雖受樂",
    "T17n0721_020:0114b21": "報，無常敗散。",
    "T17n0721_020:0114b22": "「復次，比丘知業果報，觀一切忍阿修羅王所",
    "T17n0721_020:0114b23": "受果報。以何業故，生於彼處？即以聞慧見：",
    "T17n0721_020:0114b24": "此眾生於人中時，邪見覆心不識業果，離",
    "T17n0721_020:0114b25": "佛法僧，見第一精進持戒之人欲有所須，來",
    "T17n0721_020:0114b26": "從乞求，辛苦乞索，乃施一食。既施食已，而",
    "T17n0721_020:0114b27": "作是言：『我施汝食，有何福德？我以癡故，施",
    "T17n0721_020:0114b28": "汝此食。汝下賤人不應出家，以食施汝，如",
    "T17n0721_020:0114b29": "以種子投之沙鹵。』如是難施，身壞命終，以此",
    "T17n0721_020:0114c01": "難施，墮於惡道。不淨布施，以福田功德生",
    "T17n0721_020:0114c02": "於第一安樂之處，眾寶莊嚴，受畜生報，生不",
    "T17n0721_020:0114c03": "動界作阿修羅，名一切忍。謂與天等，勝餘",
    "T17n0721_020:0114c04": "一切阿修羅王，一切樂具皆悉具足。以施",
    "T17n0721_020:0114c05": "福田得如是報，非自心生。",
    "T17n0721_020:0114c06": "「復次，比丘知業果報，觀一切忍阿修羅眾業",
    "T17n0721_020:0114c07": "及果報。以何業報，生一切忍阿修羅地？即以",
    "T17n0721_020:0114c08": "聞慧知：此眾生愛著美味，住林樹間，護此",
    "T17n0721_020:0114c09": "林樹，非為眾生，自活命故；非有悲心，為自",
    "T17n0721_020:0114c10": "利益身命因緣，護一切林。以是因緣，身壞",
    "T17n0721_020:0114c11": "命終生一切忍阿修羅中。",
    "T17n0721_020:0114c12": "「復次，比丘知業果報，觀阿修羅與天共鬪。即",
    "T17n0721_020:0114c13": "以聞慧觀：法行龍王住戲樂城，龍王頂上有",
    "T17n0721_020:0114c14": "七頭，其名曰婆修吉龍王、德叉迦龍王、跋陀",
    "T17n0721_020:0114c15": "龍王、樓醯龍王、雲鬘龍王、婆都龍王、一切",
    "T17n0721_020:0114c16": "道龍王、鉢呵娑龍王、婆利沙龍王。此諸龍",
    "T17n0721_020:0114c17": "王正見順法，樂離放逸，如上所說。時不順",
    "T17n0721_020:0114c18": "法非法惡龍王——鉢摩梯龍王、毘諶林婆龍王、",
    "T17n0721_020:0114c19": "迦邏龍王、睺樓睺樓龍王等，既為如法龍王",
    "T17n0721_020:0114c20": "所壞，即走往趣第一住處雙遊戲阿修羅所，",
    "T17n0721_020:0114c21": "作如是言：『速來，速來！同伴當知！婆修吉龍王、",
    "T17n0721_020:0114c22": "德叉迦龍王及四天王破壞我等，汝今是我",
    "T17n0721_020:0114c23": "之所親友，何不相助？』時遊戲阿修羅聞是語",
    "T17n0721_020:0114c24": "已，即詣光明城至羅睺阿修羅所，到已具說",
    "T17n0721_020:0114c25": "上事。若羅睺阿修羅王知世間人修行正",
    "T17n0721_020:0114c26": "法、供養沙門、知恩報恩，語鉢摩梯等惡龍王",
    "T17n0721_020:0114c27": "言：『且住一月，遮彼婆修吉、德叉迦龍王，我",
    "T17n0721_020:0114c28": "當告彼第二住處阿修羅王無惱汝等，廣說",
    "T17n0721_020:0114c29": "如上。』時陀摩睺阿修羅聞是語已，入星鬘",
    "T17n0721_020:0115a01": "城至阿修羅王所，作如是言：『大王！羅睺阿修",
    "T17n0721_020:0115a02": "羅王遣使告我，作如是言：「婆修吉龍王、德",
    "T17n0721_020:0115a03": "叉迦諸龍王及四天王惱亂鉢摩梯。」』時第二",
    "T17n0721_020:0115a04": "地勇健阿修羅王聞是事已，即自觀察：有力、",
    "T17n0721_020:0115a05": "無力？若閻浮提人修行正法、供養沙門及婆",
    "T17n0721_020:0115a06": "羅門，自知無力，答彼使言：『天有大力。所以",
    "T17n0721_020:0115a07": "者何？閻浮提人修行正法。我今當往告第三",
    "T17n0721_020:0115a08": "處，為一切行阿修羅廣說上事。』時勇健阿修",
    "T17n0721_020:0115a09": "羅即往告彼第三住處阿修羅眾，時一切行",
    "T17n0721_020:0115a10": "阿修羅聞是語已，入鋡毘羅城至花鬘阿修",
    "T17n0721_020:0115a11": "羅王所，復說上事。花鬘阿修羅王即觀閻浮",
    "T17n0721_020:0115a12": "提人，若有供養沙門、婆羅門者，告一切行阿",
    "T17n0721_020:0115a13": "修羅言：『我當告彼第四住處阿修羅等。』時第",
    "T17n0721_020:0115a14": "三地阿修羅即向第四地阿修羅所，說如是",
    "T17n0721_020:0115a15": "言：『婆修吉、德叉迦與四天王，共破我伴諸",
    "T17n0721_020:0115a16": "龍王等，我今當為彼諸天眾作大衰惱。』時第",
    "T17n0721_020:0115a17": "四處阿修羅眾聞是語已，即向鋡毘羅城，至",
    "T17n0721_020:0115a18": "鉢呵娑阿修羅王所。時鉢呵娑告諸阿修羅：",
    "T17n0721_020:0115a19": "『何故速行？』即答如上，時鉢呵娑告諸阿修羅",
    "T17n0721_020:0115a20": "眾：『羅睺阿修羅等，無所能為，令四天王破壞",
    "T17n0721_020:0115a21": "鉢摩梯諸龍王等。世間順法，供養沙門及婆",
    "T17n0721_020:0115a22": "羅門，何所能為？我能壞之。』時鉢呵娑阿修羅",
    "T17n0721_020:0115a23": "王至大眾阿修羅所告言：『速疾莊嚴，我今欲",
    "T17n0721_020:0115a24": "往婆修吉、德叉迦等四天王所，破其軍眾。』時",
    "T17n0721_020:0115a25": "諸阿修羅王以無等力，率諸軍眾與天共鬪。",
    "T17n0721_020:0115a26": "「時鉢呵娑阿修羅王告諸阿修羅言：『汝等何",
    "T17n0721_020:0115a27": "故，無有勇力不能破彼諸龍王等，而自破壞？",
    "T17n0721_020:0115a28": "我今當往，自以身力破彼龍天。』時鉢呵娑阿",
    "T17n0721_020:0115a29": "修羅王勅其軍眾：『速疾莊嚴，執諸器仗。我",
    "T17n0721_020:0115b01": "今不久，與天共鬪，汝等先見與天怨敵，不久",
    "T17n0721_020:0115b02": "當發。我已告諸阿修羅眾，天不可忍，當與彼",
    "T17n0721_020:0115b03": "戰。』時諸阿修羅知是事已，即自莊嚴種種器",
    "T17n0721_020:0115b04": "仗。是時大力波羅呵娑阿修羅王自以勇力",
    "T17n0721_020:0115b05": "大心無畏，不量自力、他力優劣，自出其城，",
    "T17n0721_020:0115b06": "至第三地詣鋡毘羅城，到花鬘阿修羅王所。",
    "T17n0721_020:0115b07": "時鉢呵娑阿修羅王與無量億那由他諸阿",
    "T17n0721_020:0115b08": "修羅，到花鬘阿修羅所作如是言：『速起，速起！",
    "T17n0721_020:0115b09": "為鬪戰故。我等能破婆修吉、德叉迦等諸龍",
    "T17n0721_020:0115b10": "王及天王等。』時花鬘阿修羅王聞是語已，告",
    "T17n0721_020:0115b11": "諸軍眾：『今非鬪時。所以者何？閻浮提人孝養",
    "T17n0721_020:0115b12": "父母、恭敬沙門、修行正法，以是事故，天有",
    "T17n0721_020:0115b13": "大力。是故我今非是鬪時。』時鉢呵娑阿修羅",
    "T17n0721_020:0115b14": "王聞花鬘阿修羅王說是語已，告言：『速起，速",
    "T17n0721_020:0115b15": "起！我能獨破婆修吉等，及諸天眾。何況汝",
    "T17n0721_020:0115b16": "等為我同伴。』時花鬘阿修羅王聞其所說，",
    "T17n0721_020:0115b17": "威力增長心生歡喜，及其無量億那由他阿",
    "T17n0721_020:0115b18": "修羅眾，詣第二地。時鉢呵娑阿修羅王、勇健",
    "T17n0721_020:0115b19": "阿修羅王、花鬘阿修羅王相隨往詣羅睺阿",
    "T17n0721_020:0115b20": "修羅所告言：『速起，速起！阿修羅王為鬪戰",
    "T17n0721_020:0115b21": "故、破諸天故。』時羅睺阿修羅王告諸阿修",
    "T17n0721_020:0115b22": "羅王言：『我等今者，非是鬪時。所以者何？閻",
    "T17n0721_020:0115b23": "浮提人孝養父母，恭敬沙門、婆羅門，生於天",
    "T17n0721_020:0115b24": "上，令天大力，是故不得與天共鬪。』阿修羅",
    "T17n0721_020:0115b25": "王以非時故，時諸阿修羅王語羅睺阿修",
    "T17n0721_020:0115b26": "羅言：『速起，速起！我為鬪故而來至此，欲與",
    "T17n0721_020:0115b27": "天鬪。』時羅睺阿修羅王即隨其意，起欲往",
    "T17n0721_020:0115b28": "詣大海，告鉢摩梯惡龍王等，說如是言：『諸阿",
    "T17n0721_020:0115b29": "修羅王今欲破彼婆修吉、德叉迦諸龍王等。』",
    "T17n0721_020:0115c01": "「時鉢摩梯聞是語已，心大歡喜，即往婆修吉、",
    "T17n0721_020:0115c02": "德叉迦所告言：『汝來同伴，汝今可出，吾共",
    "T17n0721_020:0115c03": "汝戰，住何處鬪。』時婆修吉、德叉迦龍王即出",
    "T17n0721_020:0115c04": "其城，與鉢摩梯惡龍共戰，非法龍王破壞",
    "T17n0721_020:0115c05": "還退。時無量億阿修羅眾速疾馳奔，詣龍王",
    "T17n0721_020:0115c06": "所，欲共鬪戰。時婆修吉、德叉迦復出其城，",
    "T17n0721_020:0115c07": "與阿修羅在大海上交陣鬪戰，不可稱說。",
    "T17n0721_020:0115c08": "「於虛空中，或雨大火、或雨刀戟互相攻伐，愛",
    "T17n0721_020:0115c09": "毒自燒，以愚癡故如是鬪諍。若閻浮提人",
    "T17n0721_020:0115c10": "順法修行，孝養父母，恭敬沙門、婆羅門，一法",
    "T17n0721_020:0115c11": "行龍則能獨破一切阿修羅軍；若世間人行",
    "T17n0721_020:0115c12": "法者少，則阿修羅勝，法行龍退。「若龍破壞，",
    "T17n0721_020:0115c13": "即往詣於天使者所告言：『速來，速來！一切阿",
    "T17n0721_020:0115c14": "修羅眾悉來伐我，我與彼戰，敗失不如。』時",
    "T17n0721_020:0115c15": "天使者聞是語已，種種器仗而自莊嚴，向",
    "T17n0721_020:0115c16": "婆修吉、德叉迦龍王所，作如是說：『我聞汝為",
    "T17n0721_020:0115c17": "阿修羅王之所破壞，是故至此破阿修羅",
    "T17n0721_020:0115c18": "軍。』時天使者與龍王俱詣阿修羅所，欲共鬪",
    "T17n0721_020:0115c19": "戰。時羅睺阿修羅王聞是事已，亦向天所，在",
    "T17n0721_020:0115c20": "大海上列陣而戰。若世間人順法修行，時",
    "T17n0721_020:0115c21": "天使者即能速疾破阿修羅眾。時阿修羅既",
    "T17n0721_020:0115c22": "被破已，還其宮城。「時第二地阿修羅眾聞是",
    "T17n0721_020:0115c23": "事已，告諸軍眾：『汝等勿怖，我身尚存，能討",
    "T17n0721_020:0115c24": "彼天，汝何所畏？』時阿修羅即復疾走詣天",
    "T17n0721_020:0115c25": "使者，興大鬪戰，於大海中交陣共鬪。天復",
    "T17n0721_020:0115c26": "得勝，壞阿修羅軍。阿修羅軍既被破壞，時第",
    "T17n0721_020:0115c27": "三地阿修羅眾聞其被破，即向天所，與天共",
    "T17n0721_020:0115c28": "戰，迭互相害。「若天破壞，即向護世四天迦",
    "T17n0721_020:0115c29": "留天所，作如是言：『提婆天王！速疾馳赴，阿",
    "T17n0721_020:0116a01": "修羅眾嬈亂我等。』時迦留天持諸器仗，即往",
    "T17n0721_020:0116a02": "詣彼阿修羅所。時阿修羅見天眾來，生大瞋",
    "T17n0721_020:0116a03": "恚，疾詣天所，與迦留天眾合陣大鬪，見者",
    "T17n0721_020:0116a04": "毛竪。一切世間鬪戰大者，無過天與阿修",
    "T17n0721_020:0116a05": "羅戰，無可喻者。若諸世間順法修行，迦留",
    "T17n0721_020:0116a06": "天則得大勝，壞阿修羅。如是諸天與阿修羅",
    "T17n0721_020:0116a07": "無量大眾鬪於大海，無可喻者。以法、非法因",
    "T17n0721_020:0116a08": "緣力故，有勝有退，非其自力。「若迦留天為彼",
    "T17n0721_020:0116a09": "所壞，時護世天即往告彼鬘持天眾。時鬘持",
    "T17n0721_020:0116a10": "天與迦留天及天使者及德叉迦、婆修吉等",
    "T17n0721_020:0116a11": "無量大眾和合共集。時羅睺阿修羅王住光",
    "T17n0721_020:0116a12": "明城，第一地雙遊戲阿修羅、陀摩睺阿修羅",
    "T17n0721_020:0116a13": "與無量億那由他阿僧祇阿修羅眾同為一",
    "T17n0721_020:0116a14": "軍，與天共鬪，不可稱說。若世間人順法修",
    "T17n0721_020:0116a15": "行，天眾則勝，阿修羅軍退散破壞，一切皆",
    "T17n0721_020:0116a16": "由法之力勢，令天得勝，不由非法。若無順",
    "T17n0721_020:0116a17": "法行人，則阿修羅勝。「護世四天見是事已，往",
    "T17n0721_020:0116a18": "詣常恣意天所，作如是言：『速疾莊嚴，阿修羅",
    "T17n0721_020:0116a19": "軍勝於天眾。』常恣意天聞是語已，與無量",
    "T17n0721_020:0116a20": "百千天眾持種種器仗，欲詣大海與阿修羅",
    "T17n0721_020:0116a21": "鬪，住大海中厲聲大叫，欲望速破阿修羅",
    "T17n0721_020:0116a22": "軍，更互合戰，經於多時，大惡鬪戰，無量苦",
    "T17n0721_020:0116a23": "惱。「若阿修羅為天所破，即往向彼羅睺阿修",
    "T17n0721_020:0116a24": "羅所具說上事。時羅睺阿修羅王安慰諸阿",
    "T17n0721_020:0116a25": "修羅言：『汝今莫怖，汝今莫畏。我有大力能",
    "T17n0721_020:0116a26": "壞天眾，天力劣弱，我力勝彼。阿修羅！汝等",
    "T17n0721_020:0116a27": "可迴。』諸阿修羅聞羅睺阿修羅王說是語已，",
    "T17n0721_020:0116a28": "即復還迴，欲與天鬪。是時諸天與阿修羅列",
    "T17n0721_020:0116a29": "陣大戰，無量刀戟互相打斫，如是大戰，時第",
    "T17n0721_020:0116b01": "一地雙遊戲阿修羅、第二地陀摩睺阿修羅",
    "T17n0721_020:0116b02": "與諸天眾，對敵共戰。「若諸世間不順法行，阿",
    "T17n0721_020:0116b03": "修羅勝，天眾則退；若諸世間修行正法，天",
    "T17n0721_020:0116b04": "眾則勝，悉能破壞阿修羅軍。如是法者，是天",
    "T17n0721_020:0116b05": "勝幢，法為第一、法為能救。若行非法，行非",
    "T17n0721_020:0116b06": "法者，非法不救。一切阿修羅行非法故，天作",
    "T17n0721_020:0116b07": "是念：『阿修羅王惱亂我等，既不勝天，不與",
    "T17n0721_020:0116b08": "天等。何以故？閻浮提人孝養父母，隨順法",
    "T17n0721_020:0116b09": "行，恭敬種姓耆舊有德，淨修八齋，布施持戒",
    "T17n0721_020:0116b10": "修行福德，不行放逸、不近惡友，是人命終生",
    "T17n0721_020:0116b11": "於天上。阿修羅非法無法。救護一切天眾。』思",
    "T17n0721_020:0116b12": "惟是已，時天使者、鬘持天、常恣意天、一切",
    "T17n0721_020:0116b13": "天眾持天法幢，速疾馳往，向阿修羅軍而",
    "T17n0721_020:0116b14": "語之言：『住，住！阿修羅！我住天中，汝等何故",
    "T17n0721_020:0116b15": "數惱我等？汝既不能勝諸天力，又非第一，非",
    "T17n0721_020:0116b16": "汝兵戈能勝諸天。我今為欲破汝軍眾故來",
    "T17n0721_020:0116b17": "至此，以汝惡心於諸天故，不得至汝所住宮",
    "T17n0721_020:0116b18": "城。以汝一切不行正法，不得安樂、不得寂",
    "T17n0721_020:0116b19": "滅。』如是說已，直趣其所，一切決勇，雨大刀",
    "T17n0721_020:0116b20": "戟，婆修吉等雨大焰火，墮阿修羅軍。時阿",
    "T17n0721_020:0116b21": "修羅見是事已，即喚鉢摩梯諸惡龍等：『汝為",
    "T17n0721_020:0116b22": "我伴，當與德叉迦、婆修吉大龍王等雨火共",
    "T17n0721_020:0116b23": "戰。』時鉢摩梯聞是語已，即走往趣婆修吉",
    "T17n0721_020:0116b24": "所，時二部龍雨火相燒，天與阿修羅大興",
    "T17n0721_020:0116b25": "鬪戰。天復得勝，破阿修羅軍。「時阿修羅皆",
    "T17n0721_020:0116b26": "共相率，往至羅睺阿修羅所，憂慼憔悴以求",
    "T17n0721_020:0116b27": "救護。羅睺阿修羅王見是事已，安慰之言：",
    "T17n0721_020:0116b28": "『勿怖勿畏，以有我故，若獨一身，尚不畏彼帝",
    "T17n0721_020:0116b29": "釋天王，況有汝等以為翼從。諸天劣弱，何",
    "T17n0721_020:0116c01": "所能為？汝何所畏？我今當告大仙勇健阿修",
    "T17n0721_020:0116c02": "羅王、花鬘阿修羅王、鉢呵娑毘摩質多羅阿",
    "T17n0721_020:0116c03": "修羅王等，為彼說已，我當自往破彼天眾。』時",
    "T17n0721_020:0116c04": "羅睺阿修羅王即往告彼三地阿修羅王，到",
    "T17n0721_020:0116c05": "其所已，說如是言：『一切天眾、四天王天皆",
    "T17n0721_020:0116c06": "共和合，來至我所，與我共鬪，今當思惟設",
    "T17n0721_020:0116c07": "何方便，破彼諸天？』時諸阿修羅聞是語已，",
    "T17n0721_020:0116c08": "即答羅睺阿修羅言：『我當莊嚴，與彼三十三",
    "T17n0721_020:0116c09": "天王帝釋共戰。汝今可去，天當破壞，阿修羅",
    "T17n0721_020:0116c10": "勝。』時羅睺阿修羅王即往戰處，欲與天鬪。",
    "T17n0721_020:0116c11": "時諸阿修羅眾向羅睺阿修羅王說言：『大王！",
    "T17n0721_020:0116c12": "天有大力，天有大力！不可共戰。』時羅睺阿修",
    "T17n0721_020:0116c13": "羅王即趣天眾雨諸刀戟，與天共戰。是時",
    "T17n0721_020:0116c14": "諸天見阿修羅雨諸刀戟，使龍雨火，疾走往",
    "T17n0721_020:0116c15": "趣，欲破羅睺阿修羅軍，天雨劍戟猶如金",
    "T17n0721_020:0116c16": "剛，交陣鬪戰，不可稱說。「若閻浮提人順法",
    "T17n0721_020:0116c17": "修行、孝事父母，供養沙門及婆羅門，恭敬耆",
    "T17n0721_020:0116c18": "舊，天眾則勝，阿修羅軍退沒不如；若諸世",
    "T17n0721_020:0116c19": "人不順法教，天則退弱，阿修羅勝。如是法",
    "T17n0721_020:0116c20": "力、非法力故，天與阿修羅無等鬪戰。若阿",
    "T17n0721_020:0116c21": "修羅勝，天眾破壞，一切天眾互相告曰：『提",
    "T17n0721_020:0116c22": "婆，提婆！當念於法。以有法故，天眾得勝，以",
    "T17n0721_020:0116c23": "法因緣，天得增長，是故諸天當起信敬，思",
    "T17n0721_020:0116c24": "惟念法，復往趣彼阿修羅軍。』一切天眾以念",
    "T17n0721_020:0116c25": "法故，為法所護，光明威德皆悉增長，勝前",
    "T17n0721_020:0116c26": "百倍。時阿修羅見諸天眾光明威德，即生怯",
    "T17n0721_020:0116c27": "弱，告諸軍眾：『汝今何故生怯弱心？天之威",
    "T17n0721_020:0116c28": "德不與吾等，及其刀戟兵刃相撲，吾悉勝彼。",
    "T17n0721_020:0116c29": "汝今何故而生怯弱？』時諸軍眾聞阿修羅王",
    "T17n0721_020:0117a01": "安慰之音，氣力增長，是時羅睺阿修羅軍還",
    "T17n0721_020:0117a02": "向天眾。時諸天等，身得法力速疾馳奔，向",
    "T17n0721_020:0117a03": "阿修羅交陣大戰，時大力羅睺阿修羅王處",
    "T17n0721_020:0117a04": "其軍中，猶如第二須彌山王，天以法力即破",
    "T17n0721_020:0117a05": "羅睺阿修羅軍。諸救護中，法為第一，一切光",
    "T17n0721_020:0117a06": "明，法光第一。「時羅睺阿修羅見其軍眾破壞",
    "T17n0721_020:0117a07": "退散，皆悉怯弱，阿修羅王復安慰言：『汝等阿",
    "T17n0721_020:0117a08": "修羅勿怖，勿怖！何故丈夫怯如烏鳥，自於",
    "T17n0721_020:0117a09": "己舍？云有勇健、是大丈夫？汝等亦皆解知論",
    "T17n0721_020:0117a10": "法，無所畏懼，曾已具見無量軍眾破壞退",
    "T17n0721_020:0117a11": "散，汝今何故而生愁怖？』時諸阿修羅聞安",
    "T17n0721_020:0117a12": "慰已，心生歡喜，以憍慢故，即迴復返欲",
    "T17n0721_020:0117a13": "與天鬪。時羅睺阿修羅王以憍慢心，在其",
    "T17n0721_020:0117a14": "軍前，一切阿修羅依止羅睺，羅睺所護，以",
    "T17n0721_020:0117a15": "羅睺王為最第一。一切阿修羅皆往向彼四",
    "T17n0721_020:0117a16": "天王所，諸阿修羅以依羅睺阿修羅力得生",
    "T17n0721_020:0117a17": "氣力：『羅睺阿修羅王在我前行，此王之力",
    "T17n0721_020:0117a18": "尚能破彼釋迦天主，況四天王。』即復對敵，雨",
    "T17n0721_020:0117a19": "諸刀戟，又雨大石，猶如大山從空而下，欲",
    "T17n0721_020:0117a20": "壞天眾。時護世天見羅睺阿修羅王雨大石",
    "T17n0721_020:0117a21": "山，告諸天眾：『羅睺阿修羅王雨大石山，汝",
    "T17n0721_020:0117a22": "等當雨刀戟鉾矟，莫令天眾得大衰惱。』時護",
    "T17n0721_020:0117a23": "世天說是語已，及諸天眾直趣羅睺阿修",
    "T17n0721_020:0117a24": "羅王，共羅睺阿修羅合陣大戰，雨刀雨石",
    "T17n0721_020:0117a25": "從空而下，墮大海中令海涌沸，天雨刀劍，",
    "T17n0721_020:0117a26": "傷害海中無量百千眾生之類或死或怖，逃",
    "T17n0721_020:0117a27": "走畏避遍大海中，皆生泡沫。羅睺阿修羅",
    "T17n0721_020:0117a28": "與天共戰，餘天、阿修羅見是事已，皆作是念：",
    "T17n0721_020:0117a29": "『未曾有也。』天與阿修羅如是大戰，戰鬪不",
    "T17n0721_020:0117b01": "止。「若世間人修行順法，一切阿修羅多諸",
    "T17n0721_020:0117b02": "伎術刀矟矛劍，大力勇健心無所畏，雖有",
    "T17n0721_020:0117b03": "此術，即時破壞；若世間人不順正法，羅睺",
    "T17n0721_020:0117b04": "阿修羅王則勝天眾。是故法為第一、法為最",
    "T17n0721_020:0117b05": "勝，一切諸法非無因緣。若羅睺阿修羅王",
    "T17n0721_020:0117b06": "破壞失力，諸阿修羅皆悉愁悴，厭離鬪心，",
    "T17n0721_020:0117b07": "時羅睺阿修羅王見諸軍眾皆悉愁悴，生厭",
    "T17n0721_020:0117b08": "離心，而告之曰：『阿修羅！莫自愁悴令心劣",
    "T17n0721_020:0117b09": "弱。勿怖，勿怖！我若與汝至本宮城，不安樂",
    "T17n0721_020:0117b10": "住。莫作是意，欲還宮城。奮迅威武令增身",
    "T17n0721_020:0117b11": "力，迴詣戰場，莫歸本處。』時阿修羅聞是語",
    "T17n0721_020:0117b12": "已，復往趣彼四天王所，更共鬪戰，雨大石",
    "T17n0721_020:0117b13": "山，雷電注雨，黑雲󰯹𩅾列陣大鬪，見者",
    "T17n0721_020:0117b14": "毛竪。「天復得勝，破阿修羅軍，一切諸阿修",
    "T17n0721_020:0117b15": "羅作是思惟：『天有大力，我當歸彼第二住處",
    "T17n0721_020:0117b16": "星鬘城中阿修羅王，以求救護利益安樂，破",
    "T17n0721_020:0117b17": "諸天眾。彼城之中有阿修羅王名曰勇健，自",
    "T17n0721_020:0117b18": "性勇健，已曾百千與天共戰，乃至天主釋迦",
    "T17n0721_020:0117b19": "提婆彼亦能勝，如是阿修羅勝過一切。』思惟",
    "T17n0721_020:0117b20": "是已，皆共往詣勇健阿修羅所，說如是言：『阿",
    "T17n0721_020:0117b21": "修羅王！天眾大力，羅睺阿修羅王與之共",
    "T17n0721_020:0117b22": "鬪，不能令伏。今可疾往，以力利益，為作救",
    "T17n0721_020:0117b23": "護，佐助勝力，王若執仗，帝釋天王亦不能壞",
    "T17n0721_020:0117b24": "阿修羅軍，況餘天眾。王曾伏彼，於諸鬪戰",
    "T17n0721_020:0117b25": "阿修羅中得大名稱，速疾詣彼，馳奔急趣，手",
    "T17n0721_020:0117b26": "執兵戈奮動武器，與天共戰，破彼天眾。汝",
    "T17n0721_020:0117b27": "先已曾百千破彼金剛之手，於彼天中，汝以",
    "T17n0721_020:0117b28": "勝力奮威振武。』時阿修羅王聞是語已，即",
    "T17n0721_020:0117b29": "向花鬘阿修羅、毘摩質多鉢呵娑阿修羅所，",
    "T17n0721_020:0117c01": "作如是言：『天軍力勝，破壞羅睺阿修羅王及",
    "T17n0721_020:0117c02": "其軍眾，王今聽我與天共鬪，令我得勝。』時",
    "T17n0721_020:0117c03": "花鬘阿修羅王、毘摩質多羅阿修羅王鉢呵",
    "T17n0721_020:0117c04": "娑即告勇健阿修羅曰：『速去，速去！我為汝伴，",
    "T17n0721_020:0117c05": "能壞天眾。汝助羅睺阿修羅王，則能破壞一",
    "T17n0721_020:0117c06": "切天眾，況四天王。』時勇健阿修羅王聞是語",
    "T17n0721_020:0117c07": "已，即向羅睺阿修羅所，為助戰故。時諸阿修",
    "T17n0721_020:0117c08": "羅眾見勇健來，皆大歡喜，悉生勇力，手執",
    "T17n0721_020:0117c09": "武器刀鉾箭矟，直詣天眾，設諸鬪具，箭如",
    "T17n0721_020:0117c10": "雨墮。時天見此二阿修羅將大軍眾，各作是",
    "T17n0721_020:0117c11": "言：『此阿修羅如是數數，無有羞恥來惱天",
    "T17n0721_020:0117c12": "眾，以畜生故，我數破之，猶來不止。』作是說",
    "T17n0721_020:0117c13": "已，牢自莊嚴，奮迅勇力向阿修羅軍，欲共",
    "T17n0721_020:0117c14": "交戰。時勇健、羅睺阿修羅王見天眾已，作",
    "T17n0721_020:0117c15": "如是言：『天今下此，必共戰諍，我當與天列",
    "T17n0721_020:0117c16": "陣大戰。』時二阿修羅王籌量此已，速疾往詣",
    "T17n0721_020:0117c17": "四大王所，決意欲鬪，各望得勝。「若日在天",
    "T17n0721_020:0117c18": "後，阿修羅軍日在其前，以日光明照其目",
    "T17n0721_020:0117c19": "故，不能加害，亦不能雨刀仗劍戟，不能以目",
    "T17n0721_020:0117c20": "正視諸天，各各相謂：『日光晃昱照我眼目。』是",
    "T17n0721_020:0117c21": "故不得與天鬪戰。是時羅睺阿修羅王即以",
    "T17n0721_020:0117c22": "一手障彼日光，是第三因緣。世人見已，以",
    "T17n0721_020:0117c23": "愚癡心咸作是言：今者日蝕，或言當豐、或",
    "T17n0721_020:0117c24": "說當儉，或言水災、或言旱災，或言王者吉",
    "T17n0721_020:0117c25": "凶災祥，或言眾人有疫無疫。如是無實，妄",
    "T17n0721_020:0117c26": "生分別，不如實知，隨愚癡說。「如是羅睺阿修",
    "T17n0721_020:0117c27": "羅王障蔽日光，而語勇健阿修羅言：『天今易",
    "T17n0721_020:0117c28": "見，天今易見！可以刀劍種種武器兵戈矛戟",
    "T17n0721_020:0117c29": "破彼諸天。』勇健阿修羅王在其前面速疾馳",
    "T17n0721_020:0118a01": "走，雨諸刀戟向諸天所。天眾見之，莊嚴種",
    "T17n0721_020:0118a02": "種鬪戰之具亦疾往趣。勇健阿修羅王雨眾",
    "T17n0721_020:0118a03": "武器刀劍矛矟向鬘持天眾，鬘持天眾見是",
    "T17n0721_020:0118a04": "事已，讚言：『善哉，善哉！阿修羅王！我諸天眾",
    "T17n0721_020:0118a05": "數數破汝，而汝無恥，不生厭心。我以法力，以",
    "T17n0721_020:0118a06": "行法故，以歸法故，以修法故、不離法故，是",
    "T17n0721_020:0118a07": "故我勝。汝多貪故，貪著他物望為己用，多",
    "T17n0721_020:0118a08": "行貪故，汝無法行。云何於此十善業道順法",
    "T17n0721_020:0118a09": "諸天，欲望破壞？黑闇不能覆障光明，明力",
    "T17n0721_020:0118a10": "勝故。』勇健阿修羅王聞是說已，告諸天曰：",
    "T17n0721_020:0118a11": "『何須多言！我見汝等神通威德，不能忍之，我",
    "T17n0721_020:0118a12": "等自依己力，破壞天眾，以見諸天威德勝",
    "T17n0721_020:0118a13": "故，不能忍之。』作是語已，直前往趣鬘持天",
    "T17n0721_020:0118a14": "所。時鬘持天見是事已，雨種種箭射阿修",
    "T17n0721_020:0118a15": "羅身，無空缺處，當於勇健阿修羅上雨眾刀",
    "T17n0721_020:0118a16": "劍。時鬘持天告阿修羅曰：『何故多貪？阿修",
    "T17n0721_020:0118a17": "羅！汝以惡業而自破壞，何用與天共相攻",
    "T17n0721_020:0118a18": "伐？非法不能破壞如法，我不為汝作諸衰惱，",
    "T17n0721_020:0118a19": "汝等何故數惱天眾？』雖作此說，然阿修羅猶",
    "T17n0721_020:0118a20": "復馳奔走趣天眾。「時鬘持天告婆修吉、德叉",
    "T17n0721_020:0118a21": "迦等諸龍王曰：『今此勇健阿修羅王以憍慢",
    "T17n0721_020:0118a22": "故，自恃己力，猶不調伏。汝今可於阿修羅",
    "T17n0721_020:0118a23": "上降澍大火，令彼失力破壞還退。』時婆修",
    "T17n0721_020:0118a24": "吉聞是語已，即於空中雨大猛火，燒鉢摩",
    "T17n0721_020:0118a25": "梯諸惡龍等，復疾走趣勇健阿修羅上，放大",
    "T17n0721_020:0118a26": "熾電、霹靂猛火雨阿修羅軍。時阿修羅王被",
    "T17n0721_020:0118a27": "龍火已，生大瞋恚，手擎大石廣八百里，擲",
    "T17n0721_020:0118a28": "鬘持天。時迦留天見是事已，即雨大火燒",
    "T17n0721_020:0118a29": "滅此山。是時勇健阿修羅王見山被燒，即失",
    "T17n0721_020:0118b01": "威力，告諸天曰：『此山已燃，我當更以大山",
    "T17n0721_020:0118b02": "擲汝身上。』「爾時，勇健阿修羅王手擎大山，復",
    "T17n0721_020:0118b03": "欲擲天。時諸天眾告阿修羅言：『汝既無法，而",
    "T17n0721_020:0118b04": "作非法，不能壞我。我住正法，汝住非法。』諸",
    "T17n0721_020:0118b05": "天如是毀呰阿修羅王。是時羅睺阿修羅王",
    "T17n0721_020:0118b06": "聞是語已，將諸軍眾疾走向天。天眾見已，",
    "T17n0721_020:0118b07": "皆亦馳赴，欲與阿修羅交陣大戰，以諸兵刃",
    "T17n0721_020:0118b08": "種種刀戟戈矛箭矟互相攻伐。天說法已，誠",
    "T17n0721_020:0118b09": "心憶念，歸命三寶，直趣阿修羅軍。天眾既",
    "T17n0721_020:0118b10": "至，阿修羅軍皆悉退散為百千分，欲向海",
    "T17n0721_020:0118b11": "下。非法惡龍鉢摩梯等，語阿修羅言：『勿怖，",
    "T17n0721_020:0118b12": "勿怖！汝今捨我，欲何所至？德叉迦、婆修吉",
    "T17n0721_020:0118b13": "諸龍王等，我能遮之，汝當獨與諸天共鬪，",
    "T17n0721_020:0118b14": "破諸天眾。汝若畏者，汝本何故自出宮城，來",
    "T17n0721_020:0118b15": "至於此？汝不自審力之強弱，何故乃與諸天",
    "T17n0721_020:0118b16": "作怨？若汝捨怨，還本宮城，我等龍眾為何",
    "T17n0721_020:0118b17": "所趣？德叉迦、婆修吉是吾怨家，我何所趣？』",
    "T17n0721_020:0118b18": "時阿修羅聞是語已，復還天所，與天共鬪。",
    "T17n0721_020:0118b19": "「時諸惡龍不能遮彼如法龍眾，阿修羅軍尋",
    "T17n0721_020:0118b20": "復退散，還歸海下，入本宮城。時阿修羅見",
    "T17n0721_020:0118b21": "其軍眾如是破已，遣阿修羅向第三地花鬘",
    "T17n0721_020:0118b22": "阿修羅所白言：『大王！速起，速起！天眾力勝，",
    "T17n0721_020:0118b23": "破壞一切阿修羅軍分散四趣，逃避迸走。大",
    "T17n0721_020:0118b24": "王久已與天共戰，得大名稱，今亦如是，當",
    "T17n0721_020:0118b25": "起厲意破諸天眾。王若去者，帝釋天王不",
    "T17n0721_020:0118b26": "得為敵，況餘天眾。』是時花鬘阿修羅王聞",
    "T17n0721_020:0118b27": "是語已，思惟籌量，即與無量億阿修羅眾而",
    "T17n0721_020:0118b28": "自圍遶，以種種器仗刀戟鉾矟牢自莊嚴，往",
    "T17n0721_020:0118b29": "詣戰場，大聲震吼聲滿十方。時羅睺阿修羅",
    "T17n0721_020:0118c01": "王見是事已，語勇健阿修羅言：『花鬘阿修羅",
    "T17n0721_020:0118c02": "王今來向此，益我威力，破諸天眾。汝今可",
    "T17n0721_020:0118c03": "迴，汝今可迴！花鬘阿修羅來，我今大力。』軍眾",
    "T17n0721_020:0118c04": "聞已，還詣戰場，欲與天鬪。時四大天王語",
    "T17n0721_020:0118c05": "阿修羅言：『汝畜生法，天數破汝，而復還迴。汝",
    "T17n0721_020:0118c06": "愚癡心，自失軍眾。』說是語已，向阿修羅眾速",
    "T17n0721_020:0118c07": "疾馳走，花鬘阿修羅見諸天來，告其軍眾：『汝",
    "T17n0721_020:0118c08": "等阿修羅勿怖勿畏，與天共戰。何故聚住？破",
    "T17n0721_020:0118c09": "彼天眾，莫生怯弱，以有我故，汝何所畏？獨",
    "T17n0721_020:0118c10": "我一身，能壞諸天，何況勇健阿修羅王為我",
    "T17n0721_020:0118c11": "朋侶，師子兒羅睺阿修羅王為我同伴。汝等",
    "T17n0721_020:0118c12": "鬪戰莫生怖畏，莫生怖畏！增長威力，破彼",
    "T17n0721_020:0118c13": "諸天，令阿修羅增長得勝，奮怒大力與之",
    "T17n0721_020:0118c14": "共戰。』時花鬘阿修羅如是勅已，即與諸阿",
    "T17n0721_020:0118c15": "修羅往詣。鬘持天、常恣意天、迦留足天、三",
    "T17n0721_020:0118c16": "箜篌天所住之處，毘琉璃地周遍嚴飾，心",
    "T17n0721_020:0118c17": "生喜悅而作是說：『我等不須三十三天帝釋",
    "T17n0721_020:0118c18": "天王，能數數壞阿修羅軍，以法力故，以法",
    "T17n0721_020:0118c19": "為伴。』時阿修羅處在大海，遍於海上，欲與天",
    "T17n0721_020:0118c20": "鬪，集在大海。是時諸天見阿修羅大眾集",
    "T17n0721_020:0118c21": "已，各共議曰：『一切第三地花鬘阿修羅，宿大",
    "T17n0721_020:0118c22": "力者，今皆來集。』說是語已，阿修羅眾皆至",
    "T17n0721_020:0118c23": "其所。時天見已，即告阿修羅曰：『虛來至此，望",
    "T17n0721_020:0118c24": "壞天眾。我有大力，何以故？閻浮提人隨順",
    "T17n0721_020:0118c25": "法行、孝養父母，供養沙門、婆羅門，喜樂善",
    "T17n0721_020:0118c26": "法、修行善法，命終生天。是故我今勝於汝",
    "T17n0721_020:0118c27": "等，有大力勢，第一無比。我等如法、順法修",
    "T17n0721_020:0118c28": "行，不惱汝等，汝行非法惱亂我等。』時阿修",
    "T17n0721_020:0118c29": "羅聞是語已，不受天語，即與天鬪。「時諸天",
    "T17n0721_020:0119a01": "等，從其所住滿虛空中，從空而下，欲破阿",
    "T17n0721_020:0119a02": "修羅軍。兩軍交戰聲震大海，魚鼈黿鼉、摩",
    "T17n0721_020:0119a03": "竭大魚、那迦錯魚心皆大怖，散為百分或",
    "T17n0721_020:0119a04": "百千分。天等大鬪，雨諸器仗矛矟刀戟，天",
    "T17n0721_020:0119a05": "與阿修羅如是大戰。時花鬘阿修羅王告諸",
    "T17n0721_020:0119a06": "天曰：『前軍鬪戰，我時未至，令汝破之。我今",
    "T17n0721_020:0119a07": "至此，當摧汝眾，獨我一身能伏帝釋，何況",
    "T17n0721_020:0119a08": "汝等四天王眾，是故我能破汝天眾。』說是語",
    "T17n0721_020:0119a09": "已，即向鬘持天。時迦留天見其來已，即向",
    "T17n0721_020:0119a10": "花鬘阿修羅所。時阿修羅欲破其軍，於大海",
    "T17n0721_020:0119a11": "邊拔取大石，方四百里或三百里，或二百",
    "T17n0721_020:0119a12": "里，或一百里，或一由旬大火熾燃，欲以此",
    "T17n0721_020:0119a13": "山擲迦留天。時天見之，即歸三寶，思惟念法，",
    "T17n0721_020:0119a14": "以箭射之碎如沙末墮大海中。時阿修羅",
    "T17n0721_020:0119a15": "見事無功，即取大戟與迦留天對敵共戰。天",
    "T17n0721_020:0119a16": "既見已，於虛空中雨金剛雹碎其刀戟，阿",
    "T17n0721_020:0119a17": "修羅軍皆悉散壞。時勇健阿修羅王復走",
    "T17n0721_020:0119a18": "往趣常恣意天，欲共鬪戰，取大圍山名波",
    "T17n0721_020:0119a19": "利佉，廣五百由旬，告諸天曰：『我今破汝一",
    "T17n0721_020:0119a20": "切諸天，令汝天眾至閻羅王所。』說是語已，直",
    "T17n0721_020:0119a21": "向常恣意天。時護世天見是事已，接取圍",
    "T17n0721_020:0119a22": "山，以打阿修羅胸，即時破壞，走入海下，還",
    "T17n0721_020:0119a23": "本住處。「時諸軍眾見阿修羅退，陀摩睺阿",
    "T17n0721_020:0119a24": "修羅軍皆亦散走，困乏垂死，還入本處。時",
    "T17n0721_020:0119a25": "羅睺阿修羅及其軍眾，復疾往趣三箜篌天，",
    "T17n0721_020:0119a26": "自以己力欲與鬪戰。諸天見已，於羅睺阿修",
    "T17n0721_020:0119a27": "羅上雨大猛火燒阿修羅軍，阿修羅王及",
    "T17n0721_020:0119a28": "其軍眾退走散壞，還歸海下。是時諸天見",
    "T17n0721_020:0119a29": "阿修羅軍皆悉退散，心大歡喜。阿修羅王憂",
    "T17n0721_020:0119b01": "慼愁惱，丈夫之力皆悉散壞，還走水下，從",
    "T17n0721_020:0119b02": "門而入，欲求救護、求歸依處。時諸天眾知",
    "T17n0721_020:0119b03": "阿修羅悉入水下，還本山頂，住毘琉璃山，",
    "T17n0721_020:0119b04": "恐阿修羅復來至此。何以故？『毘摩質多羅",
    "T17n0721_020:0119b05": "阿修羅王鉢呵娑，於阿修羅中最為大力，",
    "T17n0721_020:0119b06": "第一最勝，能救一切諸阿修羅，猶未來此。彼",
    "T17n0721_020:0119b07": "若破壞，一切阿修羅皆悉破壞。』說是語已，皆",
    "T17n0721_020:0119b08": "大歡喜，氣力增長，皆共遙視阿修羅軍，決意",
    "T17n0721_020:0119b09": "欲戰。時婆修吉、德叉迦法行龍王，破鉢摩梯",
    "T17n0721_020:0119b10": "等，被傷殘餘還入戲樂城，望鉢呵娑阿修羅",
    "T17n0721_020:0119b11": "王破壞諸天，救護我等，若不能壞，天還得勝，",
    "T17n0721_020:0119b12": "天眾增長。如是阿修羅伴惡龍王鉢摩梯等，",
    "T17n0721_020:0119b13": "愁毒苦惱，住本城中。阿修羅軍亦復如是，愁",
    "T17n0721_020:0119b14": "憂苦惱，住於本處。",
    "T17n0721_020:0119b15": "正法念處經卷第二十"
}