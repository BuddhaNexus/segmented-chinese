{
    "T32n1646_003:0256b07": "成實論卷第三",
    "T32n1646_003:0256b09": "訶梨跋摩造",
    "T32n1646_003:0256b10": "姚秦三藏鳩摩羅什譯",
    "T32n1646_003:0256b11": "◎有中陰品第二十四",
    "T32n1646_003:0256b12": "論者言。有人說有中陰或有說無。問曰。何",
    "T32n1646_003:0256b13": "因緣故說有。何因緣故言無。答曰。有中",
    "T32n1646_003:0256b14": "陰者。佛阿輸羅耶那經中說。若父母會時。眾",
    "T32n1646_003:0256b15": "住隨何處來。依止其中。是故知有中陰。又",
    "T32n1646_003:0256b16": "和蹉經說。若眾生捨此陰已。未受心生",
    "T32n1646_003:0256b17": "身。於是中間我說愛為因緣。是名中陰。",
    "T32n1646_003:0256b18": "又七善人中有中有滅者。又經中說。雜起",
    "T32n1646_003:0256b19": "業雜受身雜生世間。當知有中陰。又經",
    "T32n1646_003:0256b20": "中說四有。本有．死有．中有．生有。又說七",
    "T32n1646_003:0256b21": "有。五道有業有中有。又說。閻王呵責中陰",
    "T32n1646_003:0256b22": "罪人令顛倒墮又佛因中陰知眾生宿命。",
    "T32n1646_003:0256b23": "謂此眾生生此處。彼眾生生彼處。又經中",
    "T32n1646_003:0256b24": "說。以天眼見諸眾生死時生時。又說。眾生",
    "T32n1646_003:0256b25": "為陰所縛故。從此世間至彼世間。又世人",
    "T32n1646_003:0256b26": "亦信有中陰言。若人死時有微四大從此",
    "T32n1646_003:0256b27": "陰去。又若有中陰則有後世。若無中陰",
    "T32n1646_003:0256b28": "者。捨此身已未受後身中間應斷。以是",
    "T32n1646_003:0256b29": "故知有中陰。",
    "T32n1646_003:0256c01": "無中陰品第二十五",
    "T32n1646_003:0256c02": "有人言無有中陰。汝雖言阿輸羅耶那經",
    "T32n1646_003:0256c03": "中說有中陰。是事不然。所以者何。若是聖",
    "T32n1646_003:0256c04": "人不知此為是誰從何處來。則無中陰。",
    "T32n1646_003:0256c05": "若有者何故不知。又汝言和蹉經說。是事",
    "T32n1646_003:0256c06": "不然。所以者何。是經中問異答異。是和蹉",
    "T32n1646_003:0256c07": "梵志所計身異神異故如是答。中陰中有五",
    "T32n1646_003:0256c08": "陰。又汝言有中有滅者。是人於欲色界中",
    "T32n1646_003:0256c09": "間受身。於此中滅故名有中有滅也。所",
    "T32n1646_003:0256c10": "以者何。如經中說若人死何處去何處在",
    "T32n1646_003:0256c11": "何處。是義無異。又汝言雜受身雜生世間",
    "T32n1646_003:0256c12": "者。若言受身言生世間。是義不異。又汝",
    "T32n1646_003:0256c13": "言四有七有者。是經不然。以不順法相",
    "T32n1646_003:0256c14": "故。又汝言閻王呵責者。此在生有非中有",
    "T32n1646_003:0256c15": "也。又汝言佛因中陰知宿命者。是事不",
    "T32n1646_003:0256c16": "然。聖智力爾。雖不相續亦能念知。又汝言",
    "T32n1646_003:0256c17": "天眼見死時生時者。欲生名生時。將死名",
    "T32n1646_003:0256c18": "死時。非中陰也。又汝言眾生為陰所縛從",
    "T32n1646_003:0256c19": "此至彼者。示有後世故如是說。不明有",
    "T32n1646_003:0256c20": "中陰也。又汝言死時有微四大去者。世人",
    "T32n1646_003:0256c21": "所見。不可信也。此非用因。又汝言若無中",
    "T32n1646_003:0256c22": "陰中間應斷者。以業力故。此人生此。彼人",
    "T32n1646_003:0256c23": "生彼。如過去未來雖不相續。而能憶念。是",
    "T32n1646_003:0256c24": "故無有中陰。復次宿命智中說知此人此",
    "T32n1646_003:0256c25": "間死彼間生。不說住中陰中。復次佛說三",
    "T32n1646_003:0256c26": "種業。現報．生報。及後報業。不說有中陰",
    "T32n1646_003:0256c27": "報業。復次若中陰有觸即名生有。若不能",
    "T32n1646_003:0256c28": "觸是則無觸。觸無故受等亦無。如是何所",
    "T32n1646_003:0256c29": "有耶。又若眾生受中陰形。即名受生。如",
    "T32n1646_003:0257a01": "經中說。若人捨此身受餘身者。我說名生。",
    "T32n1646_003:0257a02": "若不受身則無中陰。復次若中陰有退。即",
    "T32n1646_003:0257a03": "名為生。所以者何。要先生後退故。若無退",
    "T32n1646_003:0257a04": "是則為常。又以業力故生。何用中陰。又若",
    "T32n1646_003:0257a05": "中陰從業成者。即是生有。如說業因緣生。",
    "T32n1646_003:0257a06": "若不從業成。何由而有。是應速答。答曰。",
    "T32n1646_003:0257a07": "我以生有差別說名中陰。是故無如上過。",
    "T32n1646_003:0257a08": "是人雖中陰生亦與生有異。能令識到迦",
    "T32n1646_003:0257a09": "羅羅中。是名中陰。難曰。以業力能至。何",
    "T32n1646_003:0257a10": "用分別說中陰耶。又心無所至。以業因緣",
    "T32n1646_003:0257a11": "故從此間滅於彼處生。又現見心不相續",
    "T32n1646_003:0257a12": "生。如人刺足頭中覺痛。此足中識無有因",
    "T32n1646_003:0257a13": "緣至於頭中。以近遠眾緣和合生心。是故",
    "T32n1646_003:0257a14": "不應分別計有中陰。",
    "T32n1646_003:0257a15": "次第品第二十六",
    "T32n1646_003:0257a16": "論者言。有人說四諦次第見。有人說一時",
    "T32n1646_003:0257a17": "見。問曰。何因緣故說次第見。何因緣故言",
    "T32n1646_003:0257a18": "一時見。答曰。次第見者如經中說。若人見",
    "T32n1646_003:0257a19": "世間集即滅無見。見世間滅即滅有見。當",
    "T32n1646_003:0257a20": "知集滅二相各異。又若人能知所有集相皆",
    "T32n1646_003:0257a21": "是滅相。是名離垢得法眼淨。又說。利智慧",
    "T32n1646_003:0257a22": "人漸捨諸惡。如練金師能離身垢。又漏盡",
    "T32n1646_003:0257a23": "經說。能知見者則漏得盡。行者不能自知",
    "T32n1646_003:0257a24": "日日所盡常修習故得盡諸漏。復次佛言。",
    "T32n1646_003:0257a25": "於諸諦中能生眼智明慧。欲界苦中二色無",
    "T32n1646_003:0257a26": "色界二。集等亦爾。又經中佛自口說。漸次",
    "T32n1646_003:0257a27": "見諦。如人登梯。次第而上。以是等經故。",
    "T32n1646_003:0257a28": "知四諦非一時得。又諸煩惱於四諦中四",
    "T32n1646_003:0257a29": "種邪行。所謂無苦無集無滅無道。故無漏",
    "T32n1646_003:0257b01": "智亦應次第四種正行。又行者應定心分",
    "T32n1646_003:0257b02": "別是苦是苦因是苦滅是苦滅道。若一心中",
    "T32n1646_003:0257b03": "何得如是決定分別。故知次第非一時",
    "T32n1646_003:0257b04": "也。",
    "T32n1646_003:0257b05": "一時品第二十七",
    "T32n1646_003:0257b06": "有人言。四諦一時見非次第。汝說見世間",
    "T32n1646_003:0257b07": "集即滅無見。見世間滅則滅有見者則",
    "T32n1646_003:0257b08": "壞自法。若然者亦不應以十六心十二行",
    "T32n1646_003:0257b09": "得道。又汝言知所有集相皆是滅相得法",
    "T32n1646_003:0257b10": "眼者。若爾便應以二心得道。一者集心。二",
    "T32n1646_003:0257b11": "謂滅心。但不然。又汝言利智漸捨惡者。亦",
    "T32n1646_003:0257b12": "不應但十六心也。又汝言漏盡經說能知",
    "T32n1646_003:0257b13": "色等得漏盡者。如是則應有無量心。非但",
    "T32n1646_003:0257b14": "十六心。又汝言眼智明慧者。佛自言。於四",
    "T32n1646_003:0257b15": "諦中得眼智明慧。不言次第有十六心。又",
    "T32n1646_003:0257b16": "汝言佛自口說漸次見諦如登梯者。我不",
    "T32n1646_003:0257b17": "習此經。設有應棄。以不順法相故。又汝",
    "T32n1646_003:0257b18": "言四種邪行者。於五陰等亦應邪行。隨所",
    "T32n1646_003:0257b19": "邪行皆應生智。如是則不應但以十六",
    "T32n1646_003:0257b20": "心得道。又汝言應定分別者。於色等中",
    "T32n1646_003:0257b21": "亦應分別。是故不但應有十六心也。復",
    "T32n1646_003:0257b22": "次行者不得諸諦唯有一諦。謂見苦滅",
    "T32n1646_003:0257b23": "名初得道。以見法等諸因緣故。行者從",
    "T32n1646_003:0257b24": "煖等法漸次見諦滅諦。最後見滅諦。故名",
    "T32n1646_003:0257b25": "為得道。",
    "T32n1646_003:0257b26": "退品第二十八",
    "T32n1646_003:0257b27": "論者言。有人說阿羅漢退。或說不退。問曰。何",
    "T32n1646_003:0257b28": "因緣故說退。何因緣故言不退。答曰。有退",
    "T32n1646_003:0257b29": "者如經中說。時解脫阿羅漢以五因緣故",
    "T32n1646_003:0257c01": "退。樂作務。樂誦讀。樂斷事。樂遠行。長病。",
    "T32n1646_003:0257c02": "又經說二種阿羅漢退相．不退相。又經中說。",
    "T32n1646_003:0257c03": "若某比丘退解脫門。則有是處。又經中說。",
    "T32n1646_003:0257c04": "觀身如瓶。防意如城。慧與魔戰。守勝無",
    "T32n1646_003:0257c05": "壞。若無退者不應守勝。又二種智。盡智．",
    "T32n1646_003:0257c06": "無生智。若盡智不復生者。何用無生智。又",
    "T32n1646_003:0257c07": "優陀耶難得滅盡定者即是退因。是人雖",
    "T32n1646_003:0257c08": "退亦生色界。以是等緣當知有退。",
    "T32n1646_003:0257c09": "不退品第二十九",
    "T32n1646_003:0257c10": "有人言。聖道不退。但退禪定。問曰。若然者",
    "T32n1646_003:0257c11": "無二種阿羅漢。但有退相。以一切阿羅漢",
    "T32n1646_003:0257c12": "於禪定中皆有退故。答曰。退禪定中自在",
    "T32n1646_003:0257c13": "力。非一切阿羅漢皆得自在力。問曰。不然。",
    "T32n1646_003:0257c14": "如劬提比丘。六反退已。便以刀自害。若",
    "T32n1646_003:0257c15": "退禪定者不應自害。以佛法中貴解脫",
    "T32n1646_003:0257c16": "不貴定故。答曰。是人依此禪定當得阿羅",
    "T32n1646_003:0257c17": "漢道。失此定故則失無漏。非無漏有退。",
    "T32n1646_003:0257c18": "所以者何。如偈說。畢故不造新。於諸有",
    "T32n1646_003:0257c19": "中皆得厭離。滅諸結使更無生相。是諸健",
    "T32n1646_003:0257c20": "人猶如燈滅。又說。譬如石山風不能動。健",
    "T32n1646_003:0257c21": "者如是。毀譽不傾。又經中說。愛生愛等。是",
    "T32n1646_003:0257c22": "阿羅漢永拔愛根。何從生結。又說。所謂聖",
    "T32n1646_003:0257c23": "人究竟盡邊。所作已辦。又說。聖人散滅",
    "T32n1646_003:0257c24": "不集。破裂不識等。又經中說。無明因緣起",
    "T32n1646_003:0257c25": "貪恚癡。是阿羅漢無明永盡。云何生結。又經",
    "T32n1646_003:0257c26": "中說。若諸學人求泥洹道。我說是人應不",
    "T32n1646_003:0257c27": "放逸。若得漏盡不復漏也。是故不退。又",
    "T32n1646_003:0257c28": "說。智者善思惟。善語言善身業。所作無",
    "T32n1646_003:0257c29": "失。又說。比丘樂不放逸見放逸過。是則",
    "T32n1646_003:0258a01": "不退。親近泥洹。又經中說。麋鹿依野。鳥依",
    "T32n1646_003:0258a02": "虛空。法歸分別。真人歸滅。又三因緣起諸",
    "T32n1646_003:0258a03": "結使。貪欲不斷所欲現前中生邪念。是阿羅",
    "T32n1646_003:0258a04": "漢貪欲已斷。雖對所欲不生邪念。故不起",
    "T32n1646_003:0258a05": "結。又說。比丘邪觀諸法故起三漏。是阿羅",
    "T32n1646_003:0258a06": "漢無邪觀故不起諸漏。又經中說。若以聖",
    "T32n1646_003:0258a07": "慧知已則無有退。如須陀洹果無有退者。",
    "T32n1646_003:0258a08": "又阿羅漢。善知三受生相．滅相．味過出相。",
    "T32n1646_003:0258a09": "故不起結。又說。比丘若戒定慧三事成就則",
    "T32n1646_003:0258a10": "不退轉。又阿羅漢斷已生結。未生者令不",
    "T32n1646_003:0258a11": "生。又經中說。實行聖人終無有退。阿羅漢已",
    "T32n1646_003:0258a12": "證四諦。諸漏盡故名實行者。又說。七覺名",
    "T32n1646_003:0258a13": "不退法。阿羅漢具足七覺。是故不退。又阿",
    "T32n1646_003:0258a14": "羅漢證不壞解脫。是故不退。又阿羅漢於",
    "T32n1646_003:0258a15": "佛法中得堅固利。所謂不壞解脫。又如人",
    "T32n1646_003:0258a16": "截手。念與不念常名截手。阿羅漢亦爾。",
    "T32n1646_003:0258a17": "斷結使已。念與不念常名為斷。又經中說。",
    "T32n1646_003:0258a18": "信等根利名阿羅漢。利根者終無有退。又",
    "T32n1646_003:0258a19": "阿羅漢能於無上斷愛法中。心善得解脫。",
    "T32n1646_003:0258a20": "畢竟盡滅。又譬如火燒所未燒。燒已不還",
    "T32n1646_003:0258a21": "本處。比丘如是已能成就十一法故終無",
    "T32n1646_003:0258a22": "有退。問曰。有二種阿羅漢。汝所引經說",
    "T32n1646_003:0258a23": "不退者。答曰。此是總相說。諸學人應不放",
    "T32n1646_003:0258a24": "逸。阿羅漢不須非是別相說。不退相者。又",
    "T32n1646_003:0258a25": "佛說偈。勝若還生不名為勝。勝而不生是",
    "T32n1646_003:0258a26": "名真勝。若阿羅漢還生煩惱則不名勝。又",
    "T32n1646_003:0258a27": "阿羅漢生已盡故不復受身。汝經雖說阿",
    "T32n1646_003:0258a28": "羅漢退法應還得。若爾亦可法應不退。若",
    "T32n1646_003:0258a29": "比丘能令諸相不生名阿羅漢。是故無",
    "T32n1646_003:0258b01": "退。",
    "T32n1646_003:0258b02": "心性品第三十",
    "T32n1646_003:0258b03": "論者言。有人說心性本淨以客塵故不淨。",
    "T32n1646_003:0258b04": "又說不然。問曰。何因緣故說本淨。何因緣",
    "T32n1646_003:0258b05": "故說不然。答曰。不然者。心非性本淨客",
    "T32n1646_003:0258b06": "塵故不淨。所以者何。煩惱與心常相應生。非",
    "T32n1646_003:0258b07": "是客相。又三種心。善．不善．無記。善無記心",
    "T32n1646_003:0258b08": "是則非垢。若不善心本自不淨。不以客故。",
    "T32n1646_003:0258b09": "復次是心念念生滅不待煩惱。若煩惱共",
    "T32n1646_003:0258b10": "生不名為客。問曰。心名但覺色等。然後取",
    "T32n1646_003:0258b11": "相。從相生諸煩惱。與心作垢。故說本淨。",
    "T32n1646_003:0258b12": "答曰。不然。是心心時即滅未有垢相。心時",
    "T32n1646_003:0258b13": "滅已垢何所染。問曰。我不為念念滅心故",
    "T32n1646_003:0258b14": "如是說。以相續心故說垢染。答曰。是相續",
    "T32n1646_003:0258b15": "心世諦故有。非真實義。此不應說。又於世",
    "T32n1646_003:0258b16": "諦是亦多過。心生已滅未生未起云何相",
    "T32n1646_003:0258b17": "續。是故心性非是本淨客塵故不淨。但佛為",
    "T32n1646_003:0258b18": "眾生謂心常在。故說客塵所染則心不淨。",
    "T32n1646_003:0258b19": "又佛為懈怠眾生若聞心本不淨。便謂性",
    "T32n1646_003:0258b20": "不可改。則不發淨心。故說本淨。",
    "T32n1646_003:0258b21": "相應不相應品第三十一",
    "T32n1646_003:0258b22": "論者言。有人說諸使心相應。有說心不相",
    "T32n1646_003:0258b23": "應。問曰。何因緣故說心相應。何因緣故言",
    "T32n1646_003:0258b24": "不相應。答曰。心相應者。後使品中當說。又",
    "T32n1646_003:0258b25": "貪欲等諸煩惱業。是業諸使相應。汝法中",
    "T32n1646_003:0258b26": "雖說心不相應使。與心相應結纏作因。是",
    "T32n1646_003:0258b27": "事不然。所以者何。經中說。從無明邪念邪",
    "T32n1646_003:0258b28": "思惟等起貪等結。無有經說從使生也。",
    "T32n1646_003:0258b29": "汝法中雖說久習結纏則名為使生。是事",
    "T32n1646_003:0258c01": "不然。所以者何。身口業等亦有久習相。是",
    "T32n1646_003:0258c02": "亦應有似使心不相應行。而實無有。若",
    "T32n1646_003:0258c03": "然者。諸法皆從現在因生。無過去因。然則",
    "T32n1646_003:0258c04": "不應從業生報。亦不應從意生意識",
    "T32n1646_003:0258c05": "也。又此諸使念念滅故。復何因生。問曰。共相",
    "T32n1646_003:0258c06": "因生。答曰。是亦不然。因果不得一時合故。",
    "T32n1646_003:0258c07": "此事後燈喻中當說。故不應言諸使非心",
    "T32n1646_003:0258c08": "相應。",
    "T32n1646_003:0258c09": "過去業品第三十二",
    "T32n1646_003:0258c10": "論者言。迦葉鞞道人說。未受報業過去世",
    "T32n1646_003:0258c11": "有。餘過去無。答曰。此業若失則過去。過去若",
    "T32n1646_003:0258c12": "不失是則為常。失者過去異名。則為失已。",
    "T32n1646_003:0258c13": "復失是業與報作因已滅。報在後生。如經",
    "T32n1646_003:0258c14": "中說以是事故。是事得生。如乳滅時與酪",
    "T32n1646_003:0258c15": "作因。何用分別過去業耶。又若言若然",
    "T32n1646_003:0258c16": "者。餘因中有過。云何無因而識得生。如無",
    "T32n1646_003:0258c17": "乳時何得有酪。若無四大。身口等業何依",
    "T32n1646_003:0258c18": "而有。如是等我先說過去有過。彼應答",
    "T32n1646_003:0258c19": "此。",
    "T32n1646_003:0258c20": "辯三寶品第三十三",
    "T32n1646_003:0258c21": "論者言。摩醯舍婆道人說。佛在僧數。答曰。若",
    "T32n1646_003:0258c22": "說佛在四眾。所謂有眾．生眾．人眾．聖人",
    "T32n1646_003:0258c23": "眾。是則非過。若言佛在聲聞眾中是則有",
    "T32n1646_003:0258c24": "咎。以聞法得悟故曰聲聞。佛相異故不",
    "T32n1646_003:0258c25": "在此中。問曰。佛居僧之首。有人施者名為",
    "T32n1646_003:0258c26": "施僧。答曰。此施屬何等僧。此經小失。是應",
    "T32n1646_003:0258c27": "當言施屬佛僧。問曰。佛語瞿曇彌。以此",
    "T32n1646_003:0258c28": "衣施僧。則為供養我。亦是供養僧。答曰。",
    "T32n1646_003:0258c29": "佛意言以語言為供養我是物供養僧。",
    "T32n1646_003:0259a01": "如經中說若人瞻病即是看我。問曰。諸有",
    "T32n1646_003:0259a02": "成就聖功德人。舍利弗等皆在僧數中。佛",
    "T32n1646_003:0259a03": "亦如是。以同相故。答曰。若以同相者。諸凡",
    "T32n1646_003:0259a04": "夫人及非眾生數。亦有應入僧數者。而不",
    "T32n1646_003:0259a05": "然。是故知佛不在僧中。又佛不入僧羯磨",
    "T32n1646_003:0259a06": "中。亦不同諸餘僧事。又以三寶差別故。",
    "T32n1646_003:0259a07": "佛不在僧中。",
    "T32n1646_003:0259a08": "無我品第三十四",
    "T32n1646_003:0259a09": "論者言。犢子道人說有我。餘者說無。問曰。",
    "T32n1646_003:0259a10": "何者為實。答曰。實無我法。所以者何。如",
    "T32n1646_003:0259a11": "經中佛語比丘。但以名字但假施設。但以",
    "T32n1646_003:0259a12": "有用故名為我。以但名字等故知無真",
    "T32n1646_003:0259a13": "實。又經中說。若人不見苦。是人則見我。若",
    "T32n1646_003:0259a14": "如實見苦。則不復見我。若實有我。見苦",
    "T32n1646_003:0259a15": "者亦應見我。又說。聖人但隨俗故說言有",
    "T32n1646_003:0259a16": "我。又經中佛說。我即是動處。若實有者不",
    "T32n1646_003:0259a17": "名動處。如眼有故不名動處。又處處經",
    "T32n1646_003:0259a18": "中皆遮計我。如聖比丘尼語魔王言。汝所",
    "T32n1646_003:0259a19": "謂眾生是即為邪見。諸有為法聚皆空無眾",
    "T32n1646_003:0259a20": "生。又言。諸行和合相續故有。即是幻化誑惑",
    "T32n1646_003:0259a21": "凡夫。皆為怨賊如箭入心。無有堅實。又",
    "T32n1646_003:0259a22": "言。無我無我所無眾生無人。但是空。五",
    "T32n1646_003:0259a23": "陰生滅壞敗相。有業有果報。作者不可得。",
    "T32n1646_003:0259a24": "眾緣和合故有諸法相續。以是等緣故。佛",
    "T32n1646_003:0259a25": "種種經中皆遮計我。是故無我。又經中解",
    "T32n1646_003:0259a26": "識義。何故名識。謂能識色乃至識法。不說",
    "T32n1646_003:0259a27": "識我。是故無我。群那比丘問佛。誰食識",
    "T32n1646_003:0259a28": "食。佛言。我不說有食識食者。若有我應",
    "T32n1646_003:0259a29": "說我食識食。以不說故當知無我。又洴",
    "T32n1646_003:0259b01": "沙王迎佛經中。佛語諸比丘。汝觀凡夫隨",
    "T32n1646_003:0259b02": "逐假名謂為有我。是五陰中實無我無我",
    "T32n1646_003:0259b03": "所。又說。因五陰故有種種名。謂我眾生人",
    "T32n1646_003:0259b04": "天等如是無量名字。皆因五陰有。若有我",
    "T32n1646_003:0259b05": "者應說因我。又長老弗尼迦謂外道言。",
    "T32n1646_003:0259b06": "若人邪見無而謂有。佛斷此邪慢不斷眾",
    "T32n1646_003:0259b07": "生。是故無我。又炎摩伽經中。舍利弗語炎",
    "T32n1646_003:0259b08": "摩伽言。汝見色陰是阿羅漢耶。答言不也。",
    "T32n1646_003:0259b09": "見受想行識是阿羅漢耶。答言不也。見五",
    "T32n1646_003:0259b10": "陰和合是阿羅漢耶。答言不也。見離五",
    "T32n1646_003:0259b11": "陰是阿羅漢耶。答言不也。舍利弗言。若如",
    "T32n1646_003:0259b12": "是推求不可得者。應當言阿羅漢死後無",
    "T32n1646_003:0259b13": "耶。答言。舍利弗。我先有惡邪見。今聞此義。",
    "T32n1646_003:0259b14": "是見即滅。若有我者不名惡耶。又四取中",
    "T32n1646_003:0259b15": "說我語取。若有我者應言我取。如欲取等。",
    "T32n1646_003:0259b16": "不應言我語取。又先尼經說。於三師中若",
    "T32n1646_003:0259b17": "有不得現我後我。我說是師則名為佛。",
    "T32n1646_003:0259b18": "以佛不得故知無我。又無我中我想名為",
    "T32n1646_003:0259b19": "顛倒。若汝意謂我中我想非顛倒者。是事",
    "T32n1646_003:0259b20": "不然。所以者何。佛說眾生所有見我皆見",
    "T32n1646_003:0259b21": "五陰。是故無我。又說。眾生種種憶念宿命。",
    "T32n1646_003:0259b22": "皆念五陰。若有我者亦應念我。以不念故",
    "T32n1646_003:0259b23": "當知無我。若汝意謂亦有經說憶念眾生。",
    "T32n1646_003:0259b24": "如某眾生中我名某者。是事不然。此為世",
    "T32n1646_003:0259b25": "諦分別故說實念五陰。非念眾生。所以者",
    "T32n1646_003:0259b26": "何。以意識念意識。但緣於法。是故無有",
    "T32n1646_003:0259b27": "念眾生念。又若人說決定有我。於六邪見",
    "T32n1646_003:0259b28": "中必墮一見。若汝意謂無我亦是邪見者。",
    "T32n1646_003:0259b29": "此事不然。所以者何。以二諦故。若以世諦",
    "T32n1646_003:0259c01": "說無我。第一義諦說有我。是則有過。我今",
    "T32n1646_003:0259c02": "說第一義故無。世諦故有。是故無咎又佛",
    "T32n1646_003:0259c03": "說拔我見根。如癡王問中佛答癡王。若人",
    "T32n1646_003:0259c04": "以一心觀諸世間空。則拔我見根不復見",
    "T32n1646_003:0259c05": "死。王又諸說有我因緣憂喜等事。皆在",
    "T32n1646_003:0259c06": "五陰。又以破諸外道我見因緣。是故無",
    "T32n1646_003:0259c07": "我。",
    "T32n1646_003:0259c08": "有我無我品第三十五",
    "T32n1646_003:0259c09": "問曰。汝言無我。是事不然。所以者何。四種",
    "T32n1646_003:0259c10": "答中是第四置答。謂人死後若有若無。亦",
    "T32n1646_003:0259c11": "有亦無。非有非無。若實無我不應有此置",
    "T32n1646_003:0259c12": "答。又若人言無有眾生受後身者。即是邪",
    "T32n1646_003:0259c13": "見。又十二部經中有本生經。佛自說言彼",
    "T32n1646_003:0259c14": "時大喜見王我身是也。如是等本生。今五",
    "T32n1646_003:0259c15": "陰非昔五陰。是故有我從本至今。又佛說",
    "T32n1646_003:0259c16": "今喜後喜為善兩喜。若但五陰。不應兩喜。",
    "T32n1646_003:0259c17": "又經中說心垢故眾生垢。心淨故眾生淨。又",
    "T32n1646_003:0259c18": "一人生世間。多人得衰惱。一人生世間。多",
    "T32n1646_003:0259c19": "人得利益。又若修集善不善業皆依眾生。",
    "T32n1646_003:0259c20": "不依非眾生數。又處處經中佛自說我言",
    "T32n1646_003:0259c21": "有眾生能受後身。又能自利不利他等。以",
    "T32n1646_003:0259c22": "是等緣故知有我。汝先雖說但名字等。是",
    "T32n1646_003:0259c23": "事不然。所以者何。佛但以外道離五陰",
    "T32n1646_003:0259c24": "已別計有我常不壞相。斷此邪見故言無",
    "T32n1646_003:0259c25": "我。今我等說五陰和合名之為我。是故無",
    "T32n1646_003:0259c26": "咎。又雖言我但名字等應深思惟此言。若",
    "T32n1646_003:0259c27": "眾生但名字者。如殺泥牛。不得殺罪。若殺",
    "T32n1646_003:0259c28": "實牛。亦不應有罪。又如小兒以名字物",
    "T32n1646_003:0259c29": "施。皆有果報。大人持施亦應得報。而實",
    "T32n1646_003:0260a01": "不然。又但名字故無而說有者。聖人應有",
    "T32n1646_003:0260a02": "妄語。以實語故名為聖人。故知有我。又若",
    "T32n1646_003:0260a03": "聖人見實無我。而隨俗故說有我者則是",
    "T32n1646_003:0260a04": "倒見。以異說故。又若隨俗無而說有。則",
    "T32n1646_003:0260a05": "不應復說經中實義十二因緣三解脫門無",
    "T32n1646_003:0260a06": "我法等。若人謂有後世隨而言有。若人謂",
    "T32n1646_003:0260a07": "無隨人言無。又諸世間萬物皆從自在天",
    "T32n1646_003:0260a08": "生。如是種種邪見經書。皆應隨說。是事不",
    "T32n1646_003:0260a09": "可。是故汝所引經。皆已總破。故非無我。答",
    "T32n1646_003:0260a10": "曰。汝先言以置答故知有我者。是事不然。",
    "T32n1646_003:0260a11": "所以者何。此不可說法。後滅諦聚中當廣分",
    "T32n1646_003:0260a12": "別。故無實我及不可說者。但假名說非實",
    "T32n1646_003:0260a13": "有也。又汝法中我以六識識。如汝經說。因",
    "T32n1646_003:0260a14": "眼所見色故我壞。是則眼識所識。則不應",
    "T32n1646_003:0260a15": "言非色非非色。聲等亦爾。復次若我六識",
    "T32n1646_003:0260a16": "所識則與經相違。經中說。五情不能互",
    "T32n1646_003:0260a17": "取五塵所伺異故。若我可六識識則六根",
    "T32n1646_003:0260a18": "互用。又汝所言前後相違。眼識所識則不",
    "T32n1646_003:0260a19": "名為色。又汝言無我是邪見者。經中佛自",
    "T32n1646_003:0260a20": "告諸比丘。雖無有我。因諸行相續故說",
    "T32n1646_003:0260a21": "有生死。我以天眼。見諸眾生生時死時。亦",
    "T32n1646_003:0260a22": "不說是我。又汝自法中有過。汝法中言我",
    "T32n1646_003:0260a23": "不生。若不生則無父母。無父母則無逆罪。",
    "T32n1646_003:0260a24": "亦無諸餘罪業。是故汝法即是邪見。又汝言",
    "T32n1646_003:0260a25": "有本生者。因五陰故。名喜見王。即彼陰",
    "T32n1646_003:0260a26": "相續故名佛。故說我是彼王。汝法中我是",
    "T32n1646_003:0260a27": "一。故不應差別。又汝言為善兩喜者。經中",
    "T32n1646_003:0260a28": "佛自遮是事。言我不說有。捨此五陰。受",
    "T32n1646_003:0260a29": "彼陰者。但以五陰相續不異故言兩喜。又",
    "T32n1646_003:0260b01": "汝言心垢故眾生垢者。以此故知無有實",
    "T32n1646_003:0260b02": "我。若實有我。應與心異。不應言心垢故",
    "T32n1646_003:0260b03": "眾生垢。所以者何。不可彼垢此受故。但以",
    "T32n1646_003:0260b04": "假名因緣有垢故。言假名垢。是故假名為",
    "T32n1646_003:0260b05": "我。非真實也。又汝法中說我非五陰。是則",
    "T32n1646_003:0260b06": "不生不滅。無罪福等。有如是過。我等說五",
    "T32n1646_003:0260b07": "陰和合假名為我。因是我故。有生有滅。及",
    "T32n1646_003:0260b08": "罪福等。非無假名。但非實耳。又汝先言",
    "T32n1646_003:0260b09": "破外道意故佛說無我者。汝自妄想如是",
    "T32n1646_003:0260b10": "分別。佛意不然。又種種說我。皆是過咎。",
    "T32n1646_003:0260b11": "如汝言外道離五陰已別計有我。汝亦如",
    "T32n1646_003:0260b12": "是。所以者何。五陰無常。我不可說若",
    "T32n1646_003:0260b13": "常無常。是即離陰。復次陰有三分。戒定慧",
    "T32n1646_003:0260b14": "品。善不善無記。欲界色界無色界繫。如是",
    "T32n1646_003:0260b15": "分別。我不得爾。故異五陰。又我是人。五",
    "T32n1646_003:0260b16": "陰非人。是則為異。又陰是五。我是一。是",
    "T32n1646_003:0260b17": "故我非陰也。若有我者。以此等緣。則異",
    "T32n1646_003:0260b18": "五陰。又世間無有一法不可說一不可",
    "T32n1646_003:0260b19": "說異。是故無有不可說法。問曰。如然可",
    "T32n1646_003:0260b20": "然。不得言一。不得言異。我亦如是。答",
    "T32n1646_003:0260b21": "曰。是亦同疑。何者是然。何者可然。若火",
    "T32n1646_003:0260b22": "種是然。餘種是可然。則然異可然。若火種",
    "T32n1646_003:0260b23": "即是可然。云何言不一。若可然即是火種。",
    "T32n1646_003:0260b24": "若離火種。亦俱不然。故名同疑。若然有可",
    "T32n1646_003:0260b25": "然。如我有色。即墮身見。又應多我。如薪",
    "T32n1646_003:0260b26": "火異牛糞火異。我亦如是。人陰我異。天陰",
    "T32n1646_003:0260b27": "我異。是即多我。又如然可然在三世中。",
    "T32n1646_003:0260b28": "我與五陰。亦應如是在三世中。如然可",
    "T32n1646_003:0260b29": "然。是有為故。我與五陰。亦應有為。又汝雖",
    "T32n1646_003:0260c01": "言然與可然不一不異。然眼見異相。我",
    "T32n1646_003:0260c02": "與五陰。亦應有異。又五陰失。而我不失。",
    "T32n1646_003:0260c03": "以此間沒。至彼間生。有兩喜故。若隨五",
    "T32n1646_003:0260c04": "陰有失有生。則同五陰不名兩喜。汝以妄",
    "T32n1646_003:0260c05": "想分別是我。得何等利。又諸塵中。無有一",
    "T32n1646_003:0260c06": "塵六識所識。汝所說我。可六識識。則非六",
    "T32n1646_003:0260c07": "塵。又十二入不攝。則非諸入。四諦不攝。則",
    "T32n1646_003:0260c08": "非諸諦。是故若謂有我。即為妄語。又汝",
    "T32n1646_003:0260c09": "法中說。可知法者。謂五法藏。過去未來現在",
    "T32n1646_003:0260c10": "無為。及不可說法。我在第五法中。則異於",
    "T32n1646_003:0260c11": "四法。汝欲令異於四法。而非第五。是則不",
    "T32n1646_003:0260c12": "可。若言有我。則有此等過。何用妄想分",
    "T32n1646_003:0260c13": "別我耶。是故汝先說外道離五陰已。別計",
    "T32n1646_003:0260c14": "有我。我等不爾。是事不然。又汝先言我但",
    "T32n1646_003:0260c15": "假名應深思者。是事不然。所以者何。是佛",
    "T32n1646_003:0260c16": "法中。說世諦事。不應深思。又汝說妄語見",
    "T32n1646_003:0260c17": "倒。亦復如是。又汝言不應說經中實義",
    "T32n1646_003:0260c18": "者。是事應說。令知第一義故。又汝言世間",
    "T32n1646_003:0260c19": "所說盡應隨者。若說從自在天生萬物等。",
    "T32n1646_003:0260c20": "是不可受。若有利益。不違實義。是則應",
    "T32n1646_003:0260c21": "受。是故無咎。若世諦中。能生功德。能有利",
    "T32n1646_003:0260c22": "益。如是應受。後當廣說。又汝言殺泥牛",
    "T32n1646_003:0260c23": "等無殺罪者。今當答此。若於有識諸陰相",
    "T32n1646_003:0260c24": "續行中。有業業報。泥牛等中。無如此事。",
    "T32n1646_003:0260c25": "是故當知。五陰和合假名為我。非實有",
    "T32n1646_003:0260c26": "也。",
    "T32n1646_003:0260c27": "苦諦聚色論中色相品第三十六",
    "T32n1646_003:0260c28": "問曰。汝先言當說成實論。今當說何者為",
    "T32n1646_003:0260c29": "實。答曰。實名四諦。謂苦。苦因。苦滅。苦滅",
    "T32n1646_003:0261a01": "道。五受陰是苦。諸業及煩惱是苦因。苦盡是",
    "T32n1646_003:0261a02": "苦滅。八聖道是苦滅道。為成是法故造斯",
    "T32n1646_003:0261a03": "論。佛雖自成此法。為度眾生故。處處散",
    "T32n1646_003:0261a04": "說。又佛略說法藏。有八萬四千。是中有四",
    "T32n1646_003:0261a05": "依八因是義或捨而不說。或有略說。我今",
    "T32n1646_003:0261a06": "欲次第撰集令義明了故說。問曰。汝言五",
    "T32n1646_003:0261a07": "受陰是苦諦。何謂為五。答曰。色陰識陰想受",
    "T32n1646_003:0261a08": "行陰。色陰者。謂四大及四大所因成法。亦",
    "T32n1646_003:0261a09": "因四大所成法。總名為色。四大者。地水火",
    "T32n1646_003:0261a10": "風。因色香味觸故。成四大。因此四大成",
    "T32n1646_003:0261a11": "眼等五根。此等相觸故有聲。地者。色等",
    "T32n1646_003:0261a12": "集會堅多故名地。如是濕多故名水。熱多",
    "T32n1646_003:0261a13": "故名火。輕動多故名風。眼根者。但緣色",
    "T32n1646_003:0261a14": "眼識所依。及同性不依時。皆名眼根。餘四",
    "T32n1646_003:0261a15": "根亦如是。色者。但眼識所緣。及同性不緣",
    "T32n1646_003:0261a16": "時。是名為色。香味觸亦如是。是等相觸故",
    "T32n1646_003:0261a17": "有聲。",
    "T32n1646_003:0261a18": "色名品第三十七",
    "T32n1646_003:0261a19": "問曰。經中說諸所有色皆是四大及四大所",
    "T32n1646_003:0261a20": "因成。何故言諸所有皆是耶。答曰。言所有",
    "T32n1646_003:0261a21": "皆是。是定說色相更無有餘。以外道人",
    "T32n1646_003:0261a22": "說有五大。為捨此故說四大。四大所",
    "T32n1646_003:0261a23": "因成者。四大假名故有。遍到故名大。無色",
    "T32n1646_003:0261a24": "法無形。無形故無方。無方故不名為大。",
    "T32n1646_003:0261a25": "又以麁現故名大。心心數法不現故。不",
    "T32n1646_003:0261a26": "名為大。問曰。何故名地等法為色。不名",
    "T32n1646_003:0261a27": "聲等。答曰。有對法名色。聲等皆有對故。亦",
    "T32n1646_003:0261a28": "名為色。非如心法等。有形故名色。聲等皆",
    "T32n1646_003:0261a29": "有形故。亦名為色。障礙處所故名為形。問",
    "T32n1646_003:0261b01": "曰。色等非盡有形。聲等無形。答曰。聲等一",
    "T32n1646_003:0261b02": "切。有形以有形。以有對有障礙故。壁",
    "T32n1646_003:0261b03": "障則不聞問曰。若聲等有礙。則應不受餘",
    "T32n1646_003:0261b04": "物。如壁障故。則無所容。答曰。聲微細故。",
    "T32n1646_003:0261b05": "得有所受。如香味等。細故共依一形。不",
    "T32n1646_003:0261b06": "相妨礙。是故聲等。有礙有對。故皆名為色。",
    "T32n1646_003:0261b07": "又可惱壞相故名為色。所有割截殘害等。",
    "T32n1646_003:0261b08": "皆依於色。為違此故名無色定。又示宿",
    "T32n1646_003:0261b09": "命善惡業故名為色。又示心心數法故名",
    "T32n1646_003:0261b10": "為色。又為稱名故名為色。",
    "T32n1646_003:0261b11": "四大假名品第三十八",
    "T32n1646_003:0261b12": "問曰。四大是假名。此義未立。有人言四大是",
    "T32n1646_003:0261b13": "實有。答曰。四大假名故有。所以者何。佛為",
    "T32n1646_003:0261b14": "外道故說四大。有諸外道說色等即是大。",
    "T32n1646_003:0261b15": "如僧佉等。或說離色等是大。如衛世師等。",
    "T32n1646_003:0261b16": "故此經定說因色等。故成地等大。故知諸",
    "T32n1646_003:0261b17": "大是假名有。又經說地種堅及依堅。是故",
    "T32n1646_003:0261b18": "非但以堅為地。又世人皆信諸大是假名",
    "T32n1646_003:0261b19": "有。所以者何。世人說見地嗅地觸地味",
    "T32n1646_003:0261b20": "地。又經中說如地可見有觸。又入地等。一",
    "T32n1646_003:0261b21": "切入中。是人見色不見堅等。又人示地色",
    "T32n1646_003:0261b22": "地香地味地觸。實法有中。不可異示。又大",
    "T32n1646_003:0261b23": "名義以遍到故。此相假名中說。不但在堅",
    "T32n1646_003:0261b24": "相中。又說地住水上。是假名地住。非但堅",
    "T32n1646_003:0261b25": "住。又說大地燒盡。都無烟炭。燒假名地。非",
    "T32n1646_003:0261b26": "但燒堅。又以色等故。信有地等。非但堅",
    "T32n1646_003:0261b27": "等。又井喻中說。水亦見亦觸。若濕是水。",
    "T32n1646_003:0261b28": "則不得有二。所以者何。佛說五情不能互",
    "T32n1646_003:0261b29": "取塵。故又佛說八功德水。輕冷軟美。清淨",
    "T32n1646_003:0261c01": "不臭。飲時調適。飲已無患。是中若輕冷軟。皆",
    "T32n1646_003:0261c02": "是觸入。美是味入。清是色入。不臭是香入。",
    "T32n1646_003:0261c03": "調適無患。是其勢力。此八和合。總名為",
    "T32n1646_003:0261c04": "水。故知諸大是假名有。又因所成法。皆",
    "T32n1646_003:0261c05": "是假名。無實有也。如偈中說。輪等和合",
    "T32n1646_003:0261c06": "故名為車。五陰和合故名為人。又阿難言。",
    "T32n1646_003:0261c07": "諸法眾緣成。我無決定處。又若人說堅等",
    "T32n1646_003:0261c08": "是大是人則以堅等為色等所依。是則有",
    "T32n1646_003:0261c09": "依有主。非是佛法。故知四大皆是假名。又",
    "T32n1646_003:0261c10": "諸法中。有柔軟細滑等。皆觸入攝。堅等四",
    "T32n1646_003:0261c11": "法。有何義故。獨得為大。又一等四執。皆",
    "T32n1646_003:0261c12": "有過咎。故知四大但是假名。又實法有相。",
    "T32n1646_003:0261c13": "假名有相及假名所能。後當廣說。是故四",
    "T32n1646_003:0261c14": "大非實有也。",
    "T32n1646_003:0261c15": "四大實有品第三十九",
    "T32n1646_003:0261c16": "問曰。四大是實有。所以者何。阿毘曇中說。堅",
    "T32n1646_003:0261c17": "相是地種。濕相是水種。熱相是火種。動相是",
    "T32n1646_003:0261c18": "風種。是故四大是實有。又色等造色。從四",
    "T32n1646_003:0261c19": "大生假名有。則不能生法。又以堅等示",
    "T32n1646_003:0261c20": "四大。所謂堅依堅名地。是故堅等是實大。",
    "T32n1646_003:0261c21": "又經中佛二種說堅依堅濕依濕等。故知",
    "T32n1646_003:0261c22": "堅是實法依堅是假名。餘大亦如是。是故",
    "T32n1646_003:0261c23": "堅等是實大。依堅法以隨俗故名大。故有",
    "T32n1646_003:0261c24": "二種大。亦實亦假名。又阿毘曇中說。形處是",
    "T32n1646_003:0261c25": "地。堅相是地種。餘大亦爾。又經中佛說。眼",
    "T32n1646_003:0261c26": "形中所有堅依堅是地。濕依濕是水。熱依",
    "T32n1646_003:0261c27": "熱是火。肉形是地。此肉形中。佛說有四大。",
    "T32n1646_003:0261c28": "當知堅等是實大形是假名大。又佛不說風",
    "T32n1646_003:0261c29": "中有依。故知風是實大。又若人說四大是",
    "T32n1646_003:0262a01": "假名。則離大相。若依堅名地種者。水依堅",
    "T32n1646_003:0262a02": "物。水即為地。泥團依濕。泥團即為水。如熱",
    "T32n1646_003:0262a03": "病人。舉身皆熱。身即為火。是事不然。是故",
    "T32n1646_003:0262a04": "不得言依堅是地種。但堅為地種。餘大亦",
    "T32n1646_003:0262a05": "爾。又四大共生故不相離。如經中說。諸所",
    "T32n1646_003:0262a06": "有色。皆四大造。若人說四大是實。則不相",
    "T32n1646_003:0262a07": "離。若說假名。則應相離。所以者何。依堅色",
    "T32n1646_003:0262a08": "等眾。離依濕等眾若爾則眼形中。無有四",
    "T32n1646_003:0262a09": "大。則與經相違。汝欲不違經者。則四大是",
    "T32n1646_003:0262a10": "實。汝先言為外道故說四大者。是事不",
    "T32n1646_003:0262a11": "然。所以者何。諸外道輩說四大與色等。若",
    "T32n1646_003:0262a12": "一若異。我等說觸入少分是四大。是故無",
    "T32n1646_003:0262a13": "咎。又我等說現見堅等是四大。不如衛世",
    "T32n1646_003:0262a14": "師人說四大亦有非現見。又汝言堅依堅",
    "T32n1646_003:0262a15": "者。依義二種。如經中說色依色。又說心依",
    "T32n1646_003:0262a16": "大法。此義中。說堅即依堅。更無異法。若爾",
    "T32n1646_003:0262a17": "有何過耶。又汝說世人皆信。乃至八功德",
    "T32n1646_003:0262a18": "水。但隨俗言說。非是實大。又汝說因所成",
    "T32n1646_003:0262a19": "法。皆是假名。是事不然。所以者何。經中說。",
    "T32n1646_003:0262a20": "若六觸入。若因六觸入所成法。又有比丘",
    "T32n1646_003:0262a21": "問佛。何等為眼。佛答。因四大造清淨色。",
    "T32n1646_003:0262a22": "是名為眼。如是十入。又汝言有主有依。我",
    "T32n1646_003:0262a23": "等不然。但說法住法中。又汝言堅等有何",
    "T32n1646_003:0262a24": "義故獨名大者。堅等有義。所謂堅相能持。",
    "T32n1646_003:0262a25": "水相能潤。火相能熱。風能成就。是故四大是",
    "T32n1646_003:0262a26": "實。◎",
    "T32n1646_003:0262a27": "◎非彼證品第四十",
    "T32n1646_003:0262a28": "答曰不然。四大是假名。汝雖言阿毘曇中。",
    "T32n1646_003:0262a29": "說堅相是地種等。是事不然。所以者何。佛",
    "T32n1646_003:0262b01": "自說堅依堅是地非但堅相。是故此非正",
    "T32n1646_003:0262b02": "因。又汝說色等從四大生。是事不然。所以",
    "T32n1646_003:0262b03": "者何。色等從業煩惱飲食婬欲等生。如經",
    "T32n1646_003:0262b04": "中說。眼何所因。因業故生。又說貪樂集故",
    "T32n1646_003:0262b05": "色集。又如阿難教比丘尼言姊是身從飲",
    "T32n1646_003:0262b06": "食生。從愛慢生。從婬欲生。故知色等非",
    "T32n1646_003:0262b07": "但從四大生。問曰。色等雖從業等生。四大",
    "T32n1646_003:0262b08": "亦應為少因。如因業故有穀。此穀亦假",
    "T32n1646_003:0262b09": "種子等生。如是眼等雖從業生。四大亦為",
    "T32n1646_003:0262b10": "少因。答曰。或有物無因緣而生。如劫盡已。",
    "T32n1646_003:0262b11": "劫初大雨。是水從何所生。又諸天所欲。應",
    "T32n1646_003:0262b12": "念即得。如坐禪人。及大功德人。所欲隨意。",
    "T32n1646_003:0262b13": "是事有何等緣。非但業耶。又如色相續斷",
    "T32n1646_003:0262b14": "已更生。若人生無色界。還生色界。是色以",
    "T32n1646_003:0262b15": "何為本。問曰。何故有物。但從業生。何故",
    "T32n1646_003:0262b16": "有物。待外緣生。答曰。若有眾生。業力弱",
    "T32n1646_003:0262b17": "者。則須種子眾緣助成。業力強者。不假外",
    "T32n1646_003:0262b18": "緣。又法應爾。或有業。或有法。或有生處。",
    "T32n1646_003:0262b19": "但業力得。不須外緣。又若須因緣。應說種",
    "T32n1646_003:0262b20": "子是牙等因。何故乃說因堅等生。又以",
    "T32n1646_003:0262b21": "何義故。從堅等生色等。不從色等生堅",
    "T32n1646_003:0262b22": "等耶。又堅等色等。共俱生故。云何言因堅",
    "T32n1646_003:0262b23": "等有色等。不因色等有堅等。又一時生",
    "T32n1646_003:0262b24": "法。則無相因。如二角俱生。不得言左右",
    "T32n1646_003:0262b25": "相因。問曰。如燈明雖一時生。亦說明因於",
    "T32n1646_003:0262b26": "燈。非燈因明。是事亦爾。答曰。燈與明不",
    "T32n1646_003:0262b27": "異。燈以二法合成。一色。二觸。色即是明故。",
    "T32n1646_003:0262b28": "不得異燈。汝不諦思此喻。問曰。是明從",
    "T32n1646_003:0262b29": "燈去在餘處。是故應異。答曰。不在異處。",
    "T32n1646_003:0262c01": "此明色現在燈中。若在異處滅燈亦應",
    "T32n1646_003:0262c02": "見。而實不見。當知是色不異燈也。問曰。",
    "T32n1646_003:0262c03": "更有一時生法亦為因果。如有對中識。以",
    "T32n1646_003:0262c04": "眼色為因緣。非眼色以識為因緣。答曰。不",
    "T32n1646_003:0262c05": "然。眼識以前心為因。眼色為緣。因心先",
    "T32n1646_003:0262c06": "滅。云何俱生。又若法隨所因生。即是因成。",
    "T32n1646_003:0262c07": "若心因情塵有。即是因所成法。復次四大",
    "T32n1646_003:0262c08": "即是造色。以因所生故。又現見世間物。從",
    "T32n1646_003:0262c09": "似因生。如從稻生稻。從麥生麥。如是從",
    "T32n1646_003:0262c10": "地生地。不生水等。如是從色生色。如是",
    "T32n1646_003:0262c11": "等。問曰。亦見有物從異因生。如倒種牛",
    "T32n1646_003:0262c12": "毛。則有蒲生。種角葦生。答曰。我不言無",
    "T32n1646_003:0262c13": "從異因生。但說似因中亦生。故言從色等",
    "T32n1646_003:0262c14": "生色等。不但從四大生。是故不得定言",
    "T32n1646_003:0262c15": "色等從四大生。又汝言以堅等示四大。是",
    "T32n1646_003:0262c16": "故堅等是實大者。此事不然。所以者何。以",
    "T32n1646_003:0262c17": "堅等相定。可以分別四眾軟等不定。或在",
    "T32n1646_003:0262c18": "多堅眾中。或在多濕眾中。故不可以分別",
    "T32n1646_003:0262c19": "諸眾。餘亦如是。又於堅等觸。分別名為軟",
    "T32n1646_003:0262c20": "等。何者若以濕亦以生。性柔軟細滑。以堅",
    "T32n1646_003:0262c21": "相多故。堅鞕麁澁。如是等。是故但以堅等。",
    "T32n1646_003:0262c22": "分別四眾。又如經中說以依堅故。示四大",
    "T32n1646_003:0262c23": "差別。故知依堅法。名為地種。非但堅相。",
    "T32n1646_003:0262c24": "故說堅相是成地因。又於成地中。堅是勝",
    "T32n1646_003:0262c25": "因。是故別說。餘相亦爾。又為作名字。所有",
    "T32n1646_003:0262c26": "堅依堅。皆名地種。或復有人。但說堅相",
    "T32n1646_003:0262c27": "為地種。為破是故。佛說堅依堅為地種。",
    "T32n1646_003:0262c28": "餘亦如是。又堅相眾中。以堅多故。有二",
    "T32n1646_003:0262c29": "種語。一切眾中。皆有堅等諸觸。若堅依堅。",
    "T32n1646_003:0263a01": "名為地種。若濕依濕。名為水種。若熱依熱。",
    "T32n1646_003:0263a02": "名為火種。又堅是成地勝因。故於中名地",
    "T32n1646_003:0263a03": "成。假名因緣中。有假名名字。如說我見人",
    "T32n1646_003:0263a04": "伐林。又汝言有二種語。是事不然。若隨說",
    "T32n1646_003:0263a05": "種是實者。則十二入等。不應是實。是故因",
    "T32n1646_003:0263a06": "眼緣色。有眼識生。是則非實。以不說種故。",
    "T32n1646_003:0263a07": "是為邪論。又佛入火種定。從佛身出種種",
    "T32n1646_003:0263a08": "焰色。是中何者為火種。以色等成火。非但",
    "T32n1646_003:0263a09": "熱相。又佛說是身名篋。於中但盛髮毛爪",
    "T32n1646_003:0263a10": "等。如經中說。是身中有髮毛爪等。以是故。",
    "T32n1646_003:0263a11": "髮毛爪等是地種。不以有種語故名為實",
    "T32n1646_003:0263a12": "法。又種子經中說。若有地種。無水種者。諸",
    "T32n1646_003:0263a13": "種子不得生長。是中何者是地種。謂假名。",
    "T32n1646_003:0263a14": "田非但堅相。水亦假名。非但濕相。又一法二",
    "T32n1646_003:0263a15": "種。亦實亦假名。是不可得。是故色等是實。又",
    "T32n1646_003:0263a16": "眼等假名故有諸大。亦實亦假名者。則是邪",
    "T32n1646_003:0263a17": "論。又六種經中。佛說髮毛爪等名地種。又",
    "T32n1646_003:0263a18": "象步喻經中。亦說髮毛爪等為地種。又以",
    "T32n1646_003:0263a19": "何義故。說種是實。不說種是假名。又此義",
    "T32n1646_003:0263a20": "非經所載。又汝言佛說眼形中所有堅依",
    "T32n1646_003:0263a21": "堅是地等者。佛以此言。示五根因四大",
    "T32n1646_003:0263a22": "成。或有人。說從我生根。或謂離大別更有",
    "T32n1646_003:0263a23": "根。有說。諸根種種性生。謂從地大生鼻根",
    "T32n1646_003:0263a24": "等。佛斷此故。說眼等根四大合成空無實",
    "T32n1646_003:0263a25": "法。又分別成。假名因緣。假名亦無。又此肉",
    "T32n1646_003:0263a26": "形中。有四分堅依堅等。佛以是語。示諸物",
    "T32n1646_003:0263a27": "中有從四大生者。又汝言佛不說風中有",
    "T32n1646_003:0263a28": "依故名實大者。是事不然。所以者何。風中",
    "T32n1646_003:0263a29": "輕是勝相。非依輕法。地等中依堅法等勝。",
    "T32n1646_003:0263b01": "風則不然。又依輕法。少故不說。又汝言若",
    "T32n1646_003:0263b02": "說四大是假名則離大相者。是事不然。若",
    "T32n1646_003:0263b03": "堅依堅從四大生。名為地種。非謂異物相",
    "T32n1646_003:0263b04": "依。若法相異。則不名依。即是相離。問曰。生",
    "T32n1646_003:0263b05": "則即是不名為依。依名異物來依。答曰。名",
    "T32n1646_003:0263b06": "字為依。非異物相依。以生法差別故。如",
    "T32n1646_003:0263b07": "言虛空遍至。實無所至。又汝言四大共生",
    "T32n1646_003:0263b08": "者。是事不然。如日光中。但有色及熱觸可",
    "T32n1646_003:0263b09": "得。更無餘法。月光中。但有色及冷觸可得。",
    "T32n1646_003:0263b10": "亦無餘法。是故非一切物中盡有四大。如",
    "T32n1646_003:0263b11": "有物無味如金剛等。有物無香如金銀等。",
    "T32n1646_003:0263b12": "有物無色如溫室等中熱。有物無熱如",
    "T32n1646_003:0263b13": "月等。有物無冷如火等。有物相動如風等。",
    "T32n1646_003:0263b14": "有物無動如方石等。如是或有物不堅。或",
    "T32n1646_003:0263b15": "有物不濕。或有物不熱。或有物不動。是",
    "T32n1646_003:0263b16": "故四大非不相離。問曰。以外因緣。諸大性",
    "T32n1646_003:0263b17": "發。如金石等中有流相。待火則發。水中有",
    "T32n1646_003:0263b18": "堅相。因冷則發。風中有冷熱相。因水火",
    "T32n1646_003:0263b19": "則發。草木中有動相。得風則發。是故先有",
    "T32n1646_003:0263b20": "自性。假緣而發。故知四大不得相離。若本",
    "T32n1646_003:0263b21": "無性。云何可發。答曰。若爾風中或有香。香",
    "T32n1646_003:0263b22": "應在風中。如香熏油。香應在油中。是事",
    "T32n1646_003:0263b23": "不然。又不從諸大生造色。如從濕生濕。",
    "T32n1646_003:0263b24": "如是從色生色。又若不相離。則因中有果。",
    "T32n1646_003:0263b25": "如童女有子。食中有不淨等。我等不說因",
    "T32n1646_003:0263b26": "中有果。雖乳中無酪。而酪從乳生。如是何",
    "T32n1646_003:0263b27": "用憶想分別。謂四大共生不相離耶。",
    "T32n1646_003:0263b28": "明本宗品第四十一",
    "T32n1646_003:0263b29": "汝先言我等不說四大與色。若一若異是",
    "T32n1646_003:0263c01": "故無咎者。是事不然。所以者何。諸外道欲",
    "T32n1646_003:0263c02": "成我故。以四大一異為喻。故佛於假名",
    "T32n1646_003:0263c03": "中。以四大為喻。故說四大義。若不爾。則",
    "T32n1646_003:0263c04": "不應說。世間皆自然知地等四大。而不了",
    "T32n1646_003:0263c05": "實性。是故為說。不說手等。若以堅等為四",
    "T32n1646_003:0263c06": "大者。何所利益。又汝言依義二種謂諸大",
    "T32n1646_003:0263c07": "是實者。此事未了。當知是依義異。謂假名",
    "T32n1646_003:0263c08": "是。又汝言隨俗言說非實大者。是事不",
    "T32n1646_003:0263c09": "然。所以者何。若經書。若世間中。不以無因",
    "T32n1646_003:0263c10": "緣故。於色等中。作四大名字。如世間言我",
    "T32n1646_003:0263c11": "見人。於色等中。說人名。非無因緣。若無",
    "T32n1646_003:0263c12": "因緣強作名者。見馬應名為人。而實不然。",
    "T32n1646_003:0263c13": "又以何故。不於聲中說名為地。世人常",
    "T32n1646_003:0263c14": "說地聲。終不說聲是地。若無因緣強作名",
    "T32n1646_003:0263c15": "者。亦可名聲為地。而實不然。是故色等四",
    "T32n1646_003:0263c16": "法是地。於地分中。說地名字。如色是成假",
    "T32n1646_003:0263c17": "名因。於中說名人。於樹中說名林。於比",
    "T32n1646_003:0263c18": "丘中說名僧。如是於色等法中。說四大名。",
    "T32n1646_003:0263c19": "又汝言若六觸入。若因六觸入所成。是經",
    "T32n1646_003:0263c20": "不然。如汝法中。造色無所能生。我法亦爾。",
    "T32n1646_003:0263c21": "於假名中。更無所生。是故此經不應有。若",
    "T32n1646_003:0263c22": "有應轉此義。又汝言因四大造清淨色名",
    "T32n1646_003:0263c23": "為眼者。是事不然。四大和合。假名為眼。",
    "T32n1646_003:0263c24": "佛名四大為色。色清淨故名為眼。又汝雖",
    "T32n1646_003:0263c25": "言法住法中無依無主。是即為依主。以",
    "T32n1646_003:0263c26": "住者是依所住法為主。又汝言堅相能持等。",
    "T32n1646_003:0263c27": "是事不然。非但堅相能持。假眾因緣。餘亦",
    "T32n1646_003:0263c28": "如是。是故四大是假名有。",
    "T32n1646_003:0263c29": "無堅相品第四十二",
    "T32n1646_003:0264a01": "問曰。汝說多堅色等成地大。是故地等是假",
    "T32n1646_003:0264a02": "名者。是事不然。所以者何。堅法尚無。況假",
    "T32n1646_003:0264a03": "名地。若泥團是堅。泥團即為軟。故知無定",
    "T32n1646_003:0264a04": "堅相。又以少因緣故。生堅心。若微塵踈合。",
    "T32n1646_003:0264a05": "名為軟。密合名為堅。是故無定。又一法中。",
    "T32n1646_003:0264a06": "無有二觸。令生是心身堅身軟。是故無定",
    "T32n1646_003:0264a07": "堅相。又堅軟無定。相待故有。如見欽拔羅。",
    "T32n1646_003:0264a08": "以疊為軟。見疊故。以欽拔羅為堅。觸",
    "T32n1646_003:0264a09": "法不應相待故有。又自覩金石。則知是堅",
    "T32n1646_003:0264a10": "觸。非眼可得。是故無堅。以此因緣。軟等諸",
    "T32n1646_003:0264a11": "觸。亦皆無也。",
    "T32n1646_003:0264a12": "有堅相品第四十三",
    "T32n1646_003:0264a13": "答曰。實有堅相。汝雖言泥團是堅。泥團即",
    "T32n1646_003:0264a14": "為軟。是事不然。所以者何。我等無有實泥",
    "T32n1646_003:0264a15": "團法。諸法和合。假名泥團。故無此咎。又汝",
    "T32n1646_003:0264a16": "言以少因緣故生堅心。是事不然。我於密",
    "T32n1646_003:0264a17": "合微塵中。得是堅相。故名為堅。於不密中。",
    "T32n1646_003:0264a18": "得此軟相。是故無咎。若法可得。即名為有。",
    "T32n1646_003:0264a19": "又汝言一法中無二觸者。是事不然。我於",
    "T32n1646_003:0264a20": "一法中。可得多觸。亦堅亦軟。又汝言堅軟",
    "T32n1646_003:0264a21": "相待故無定者。是事不然。如長短等相待",
    "T32n1646_003:0264a22": "亦有。又如嘗白石蜜味。以黑石蜜為苦。",
    "T32n1646_003:0264a23": "嘗呵梨勒味。以黑石蜜為甘。若以相待故",
    "T32n1646_003:0264a24": "無。則味亦無。問曰。黑石蜜中。有二種味。亦",
    "T32n1646_003:0264a25": "甘亦苦。答曰。疊中亦有二觸。亦堅亦軟。",
    "T32n1646_003:0264a26": "又汝言見石知堅。是事不然。不可以眼",
    "T32n1646_003:0264a27": "知堅。以先觸故比知。如見火知熱。熱非",
    "T32n1646_003:0264a28": "可見。又人見欽拔羅。生疑為堅為軟。是",
    "T32n1646_003:0264a29": "故觸非眼可見。是故有堅等諸觸。又實",
    "T32n1646_003:0264b01": "有堅等。所以者何。能起分別心故。若無堅",
    "T32n1646_003:0264b02": "者。何所分別。又堅能與心作緣。亦所作業",
    "T32n1646_003:0264b03": "異。謂打擲等。又與軟濕。相違。則名為堅。又",
    "T32n1646_003:0264b04": "以能持因緣。故名為堅。又能障礙手等。故",
    "T32n1646_003:0264b05": "名為堅。又我等現知是堅。現知事中不須",
    "T32n1646_003:0264b06": "因緣。又以世間事得名為堅。餘亦如是。故",
    "T32n1646_003:0264b07": "知有堅。",
    "T32n1646_003:0264b08": "四大相品第四十四",
    "T32n1646_003:0264b09": "問曰。我知有是堅法。而今見金熱則流。水",
    "T32n1646_003:0264b10": "寒成氷。此金以堅故屬地。流故屬水。答曰。",
    "T32n1646_003:0264b11": "各自有相。若法堅依堅是地種。若濕依濕",
    "T32n1646_003:0264b12": "是水種等。問曰。金堅則為消流。水濕則為",
    "T32n1646_003:0264b13": "堅氷。云何諸大不捨自相。如經說四大相",
    "T32n1646_003:0264b14": "或可變。得四信者。不可得異。答曰。我不",
    "T32n1646_003:0264b15": "以堅為流以濕為堅。但堅與流為因。濕與",
    "T32n1646_003:0264b16": "堅為因。是故不捨自相。問曰。阿毘曇中說。",
    "T32n1646_003:0264b17": "濕是水相。或有人說。流是水相。經中說。潤是",
    "T32n1646_003:0264b18": "水相。竟以何者為實。答曰。流濕潤皆是水之",
    "T32n1646_003:0264b19": "別名。問曰。流是水業。眼所見法。是故流非",
    "T32n1646_003:0264b20": "濕潤。答曰。以濕潤故流。是故赴下。是故",
    "T32n1646_003:0264b21": "流即是潤。亦濕潤是水相。流是水業。問曰。風",
    "T32n1646_003:0264b22": "中說輕動相。輕異動異。輕是觸入所攝。動是",
    "T32n1646_003:0264b23": "色入所攝。今可以二法為風耶。答曰。輕是",
    "T32n1646_003:0264b24": "風相。動是風業。與業合說。問曰。無有動相。",
    "T32n1646_003:0264b25": "諸法念念滅。故不至餘處。以至餘處故名",
    "T32n1646_003:0264b26": "曰動。至去動是一義故。答曰。我但以世",
    "T32n1646_003:0264b27": "諦故。說名為業。非第一義。因是輕法。餘處",
    "T32n1646_003:0264b28": "法生。得名為業。爾時名去。問曰。輕無定",
    "T32n1646_003:0264b29": "相。所以者何。以相待故有。如十斤物於二",
    "T32n1646_003:0264c01": "十斤為輕。於五斤為重。答曰。重法量法。",
    "T32n1646_003:0264c02": "因心等法。亦相待有。如或有法相待故長。",
    "T32n1646_003:0264c03": "或有法相待故短。總相因心故。即為別相。",
    "T32n1646_003:0264c04": "若輕法以相待故無。是等亦應皆無。而不",
    "T32n1646_003:0264c05": "然。是故相待非是正因。又輕非相待故有。",
    "T32n1646_003:0264c06": "以不可稱故有。物不可稱。如排囊中風。",
    "T32n1646_003:0264c07": "是故非相待有。但重法相待。無有重物不",
    "T32n1646_003:0264c08": "可稱者。問曰。若不可稱名為輕者。除重",
    "T32n1646_003:0264c09": "餘色等法。不可稱故。皆應為輕。而不然。",
    "T32n1646_003:0264c10": "是故汝所說。非是輕相。答曰。我等意離",
    "T32n1646_003:0264c11": "色等。更無異法名為重。色等法。或有生性",
    "T32n1646_003:0264c12": "可稱。如堅不堅力無力新故朽不朽消不",
    "T32n1646_003:0264c13": "消麁軟等。亦不離色等。而有重相。亦如是。",
    "T32n1646_003:0264c14": "是色等眾。若屬地水。是則可稱。若屬風火。",
    "T32n1646_003:0264c15": "則不可稱。問曰。若重法不離色等者。輕亦",
    "T32n1646_003:0264c16": "應不離色等而有。答曰。然離色等。無別",
    "T32n1646_003:0264c17": "輕法。但色等眾和合為輕。問曰。不然。欲分",
    "T32n1646_003:0264c18": "別輕重。必以身根。是故輕重非是色等眾。",
    "T32n1646_003:0264c19": "答曰。如分別堅等。或以眼或以耳等。此",
    "T32n1646_003:0264c20": "堅等物。不離色等。輕重亦如是。雖用身",
    "T32n1646_003:0264c21": "根。是中更無異相。又身根不觸。不生身識。",
    "T32n1646_003:0264c22": "是重相。身雖未觸。亦能生識。如重物雖以",
    "T32n1646_003:0264c23": "物裹持。亦知其重。問曰。非於爾時知是重",
    "T32n1646_003:0264c24": "相。答曰。如人著衣。雖不相觸。亦知有力",
    "T32n1646_003:0264c25": "無力。輕重亦爾。所以者何。從種種觸。生種",
    "T32n1646_003:0264c26": "種身識。如或因按掐。生堅軟識。或從舉",
    "T32n1646_003:0264c27": "動生輕重識。或從把捉生強弱識。或從觸",
    "T32n1646_003:0264c28": "對生冷熱識。或從摩捫生澁滑識。或從擠",
    "T32n1646_003:0264c29": "搦生強濯識。或從劖刺。或因鞭杖。生",
    "T32n1646_003:0265a01": "異種識。或有觸常在身內。非如寒熱等從",
    "T32n1646_003:0265a02": "外假來。所謂猗樂。疲極。不疲極。若病若差。",
    "T32n1646_003:0265a03": "身利。身鈍。嬾重。迷悶。瞪瞢。疼痺。嚬呻。飢",
    "T32n1646_003:0265a04": "渴。飽滿。嗜樂。不樂。懵等諸觸。各生異識。問",
    "T32n1646_003:0265a05": "曰。若輕重相即色等眾者。云何於色等中。以",
    "T32n1646_003:0265a06": "身識緣。答曰。非色等眾中用身識緣。但此",
    "T32n1646_003:0265a07": "中觸。分以身識緣。如堅不堅等。雖在色等",
    "T32n1646_003:0265a08": "眾中。或以眼見得知。又如猗樂等。是色等",
    "T32n1646_003:0265a09": "眾。亦以身識分別。是事亦爾。問曰。若輕重但",
    "T32n1646_003:0265a10": "是觸有何咎。何用分別色等眾為。答曰。如",
    "T32n1646_003:0265a11": "世人說新穀陳穀。是新陳相。應異色等。而",
    "T32n1646_003:0265a12": "實不爾。但色等初生名為新。若此新相。是",
    "T32n1646_003:0265a13": "色等眾重相。云何非耶。問曰。若色等眾。即是",
    "T32n1646_003:0265a14": "輕重等者。是輕相在火風中。則輕多色等眾。",
    "T32n1646_003:0265a15": "應名為風。若然火即為風。答曰。隨相多者。",
    "T32n1646_003:0265a16": "即名為大。火中亦有輕熱相。以熱多故名",
    "T32n1646_003:0265a17": "為火。不以輕多故名火。風中但有輕無",
    "T32n1646_003:0265a18": "熱。是故但以輕為名。又我等不但以輕為",
    "T32n1646_003:0265a19": "風。若輕而能為動因。故名為風。如經中說",
    "T32n1646_003:0265a20": "輕動相名風。於是中。輕相是風。動是風業。",
    "T32n1646_003:0265a21": "問曰風能倒山。若是輕物。云何能爾。答曰。",
    "T32n1646_003:0265a22": "風麁而力強。勢能如是。如或有風能動小",
    "T32n1646_003:0265a23": "草。或能頹山。當知風業如是。問曰。今地等",
    "T32n1646_003:0265a24": "大。皆是色香味觸眾。無差別耶。答曰。不定。",
    "T32n1646_003:0265a25": "如名地中有色香味觸。或但有色觸。如",
    "T32n1646_003:0265a26": "金銀等。或水中有色香味觸。或有三色味",
    "T32n1646_003:0265a27": "觸。或火中有色香味觸。或有三色香觸。或",
    "T32n1646_003:0265a28": "但色觸。風中或有觸無香。或有香觸。是故",
    "T32n1646_003:0265a29": "不定。問曰。風觸云何。答曰。寒熱堅軟等諸",
    "T32n1646_003:0265b01": "觸。若隨大相續不離可知。即此大觸。問",
    "T32n1646_003:0265b02": "曰。有醫言。風色黑。是實云何。答曰。風與黑",
    "T32n1646_003:0265b03": "色為因。如風病人口中有辛苦味。而此醫",
    "T32n1646_003:0265b04": "不說風中有味。則風與味為因。問曰。或",
    "T32n1646_003:0265b05": "有人。說風是冷。不說為輕。是實云何。答曰。",
    "T32n1646_003:0265b06": "無有名冷為風。如氷雪有冷不名為風。",
    "T32n1646_003:0265b07": "又風冷名異。所以者何。如熱風及不冷不熱",
    "T32n1646_003:0265b08": "風。亦名為風。是故應依輕眾名為風。又無",
    "T32n1646_003:0265b09": "色觸等法生。名為風。非冷為風。問曰。風",
    "T32n1646_003:0265b10": "有色味。有何咎。答曰。風中色味不可得。若",
    "T32n1646_003:0265b11": "言雖有以微細故不可得者。心中亦應憶",
    "T32n1646_003:0265b12": "想分別謂有色味。是事不然。又我等不說",
    "T32n1646_003:0265b13": "因中有果。是故若事果中可得。不必因中",
    "T32n1646_003:0265b14": "先有。是名成四大實。◎",
    "T32n1646_003:0265b15": "成實論卷第三"
}