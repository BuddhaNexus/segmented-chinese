{
    "T46n1915_001:0462b02": "修習止觀坐禪法要一曰童蒙止觀，亦名小止觀",
    "T46n1915_001:0462b04": "天台山修禪寺沙門智顗述",
    "T46n1915_001:0462b05": "諸惡莫作，眾善奉行，自淨其意，是諸佛",
    "T46n1915_001:0462b06": "教。",
    "T46n1915_001:0462b07": "若夫泥洹之法，入乃多途。論其急要，不出止",
    "T46n1915_001:0462b08": "觀二法。所以然者，止乃伏結之初門，觀是斷",
    "T46n1915_001:0462b09": "惑之正要；止則愛養心識之善資，觀則策發",
    "T46n1915_001:0462b10": "神解之妙術；止是禪定之勝因，觀是智慧之",
    "T46n1915_001:0462b11": "由藉。若人成就定慧二法，斯乃自利利人，法",
    "T46n1915_001:0462b12": "皆具足。故《法華經》云：「佛自住大乘，如其所得",
    "T46n1915_001:0462b13": "法，定慧力莊嚴，以此度眾生。」當知此之二法，",
    "T46n1915_001:0462b14": "如車之雙輪，鳥之兩翼；若偏修習，即墮邪倒。",
    "T46n1915_001:0462b15": "故經云：「若偏修禪定福德，不學智慧，名之曰",
    "T46n1915_001:0462b16": "愚。偏學知慧，不修禪定福德，名之曰狂。」狂愚",
    "T46n1915_001:0462b17": "之過，雖小不同，邪見輪轉，蓋無差別；若不均",
    "T46n1915_001:0462b18": "等，此則行乖圓備，何能疾登極果？故經云：「聲",
    "T46n1915_001:0462b19": "聞之人，定力多故，不見佛性。十住菩薩，智慧",
    "T46n1915_001:0462b20": "力多，雖見佛性，而不明了。諸佛如來，定慧力",
    "T46n1915_001:0462b21": "等，是故了了見於佛性。」以此推之，止觀豈非",
    "T46n1915_001:0462b22": "泥洹大果之要門，行人修行之勝路，眾德圓",
    "T46n1915_001:0462b23": "滿之指歸，無上極果之正體也！若如是知者，",
    "T46n1915_001:0462b24": "止觀法門實非淺，故欲接引始學之流輩，開",
    "T46n1915_001:0462b25": "矇冥而進道，說易行難，豈可廣論深妙！今",
    "T46n1915_001:0462b26": "略明十意，以示初心行人，登正道之階梯，入",
    "T46n1915_001:0462b27": "泥洹之等級；尋者當愧為行之難成，毋鄙斯",
    "T46n1915_001:0462b28": "文之淺近也。若心稱言旨，於一眴間，則智斷",
    "T46n1915_001:0462b29": "難量，神解莫測；若虛搆文言，情乖所說，空延",
    "T46n1915_001:0462c01": "歲月，取證無由；事等貧人數他財寶，於己何",
    "T46n1915_001:0462c02": "益者哉！",
    "T46n1915_001:0462c03": "　具緣第一　訶欲第二　棄蓋第三",
    "T46n1915_001:0462c04": "　調和第四　方便第五　正修第六",
    "T46n1915_001:0462c05": "　善發第七　覺魔第八　治病第九",
    "T46n1915_001:0462c06": "　證果第十",
    "T46n1915_001:0462c07": "今略舉此十意，以明修止觀者，此是初心學",
    "T46n1915_001:0462c08": "坐之急要。若能善取其意而修習之，可以安",
    "T46n1915_001:0462c09": "心免難，發定生解，證於無漏之聖果也。",
    "T46n1915_001:0462c10": "1 具緣具緣第一",
    "T46n1915_001:0462c11": "夫發心起行，欲修止觀者，要先外具五緣：第",
    "T46n1915_001:0462c12": "一、持戒清淨。如經中說：「依因此戒，得生諸禪",
    "T46n1915_001:0462c13": "定，及滅苦智慧。」是故比丘應持戒清淨。然有",
    "T46n1915_001:0462c14": "三種行人持戒不同：一者、若人未作佛弟子",
    "T46n1915_001:0462c15": "時，不造五逆；後遇良師，教受三歸五戒，為佛",
    "T46n1915_001:0462c16": "弟子。若得出家，受沙彌十戒，次受具足戒，作",
    "T46n1915_001:0462c17": "比丘、比丘尼。從受戒來，清淨護持，無所毀犯；",
    "T46n1915_001:0462c18": "是名上品持戒人也。當知是人修行止觀，必",
    "T46n1915_001:0462c19": "證佛法；猶如淨衣，易受染色。二者、若人受得",
    "T46n1915_001:0462c20": "戒已，雖不犯重，於諸輕戒，多所毀損。為修定",
    "T46n1915_001:0462c21": "故，即能如法懺悔，亦名持戒清淨，能生定慧。",
    "T46n1915_001:0462c22": "如衣曾有垢膩，若能浣淨，染亦可著。三者、若",
    "T46n1915_001:0462c23": "人受得戒已，不能堅心護持，輕重諸戒多所",
    "T46n1915_001:0462c24": "毀犯。依小乘教門，即無懺悔四重之法；若依",
    "T46n1915_001:0462c25": "大乘教門，猶可滅除。故經云：「佛法有二種健",
    "T46n1915_001:0462c26": "人：一者、不作諸惡，二者、作已能悔。」夫欲懺悔",
    "T46n1915_001:0462c27": "者，須具十法，助成其懺：一者、明信因果；二者、",
    "T46n1915_001:0462c28": "生重怖畏；三者、深起慚愧；四者、求滅罪方法；",
    "T46n1915_001:0462c29": "所謂大乘經中，明諸行法，應當如法修行；五",
    "T46n1915_001:0463a01": "者、發露先罪；六者、斷相續心；七者、起護法心；",
    "T46n1915_001:0463a02": "八者、發大誓願，度脫眾生；九者、常念十方諸",
    "T46n1915_001:0463a03": "佛；十者、觀罪性無生。若能成就如此十法，莊",
    "T46n1915_001:0463a04": "嚴道場，洗浣清淨，著淨潔衣，燒香散花，於三",
    "T46n1915_001:0463a05": "寶前，如法修行，一七、三七日，或一月、三月，乃",
    "T46n1915_001:0463a06": "至經年，專心懺悔所犯重罪，取滅方止。云何",
    "T46n1915_001:0463a07": "知重罪滅相？若行者如是至心懺悔時，自覺",
    "T46n1915_001:0463a08": "身心輕利，得好瑞夢；或復覩諸靈瑞異相；或",
    "T46n1915_001:0463a09": "覺善心開發；或自於坐中覺身如雲如影，因",
    "T46n1915_001:0463a10": "是漸證，得諸禪境界；或復豁然解悟心生，善",
    "T46n1915_001:0463a11": "識法相，隨所聞經，即知義趣，因是法喜，心無",
    "T46n1915_001:0463a12": "憂悔。如是等種種因緣，當知即是破戒障道",
    "T46n1915_001:0463a13": "罪滅之相。從是已後，堅持禁戒，亦名尸羅清",
    "T46n1915_001:0463a14": "淨，可修禪定，猶如破壞垢膩之衣，若能補治",
    "T46n1915_001:0463a15": "浣洗清淨，猶可染著。若人犯重禁已，恐障禪",
    "T46n1915_001:0463a16": "定，雖不依諸經修諸行法，但生重慚愧，於三",
    "T46n1915_001:0463a17": "寶前，發露先罪，斷相續心，端身常坐，觀罪性",
    "T46n1915_001:0463a18": "空，念十方佛。若出禪時，即須至心燒香禮拜，",
    "T46n1915_001:0463a19": "懺悔誦戒，及誦大乘經典，障道重罪，自當漸",
    "T46n1915_001:0463a20": "漸消滅。因此尸羅清淨，禪定開發。故《妙勝定",
    "T46n1915_001:0463a21": "經》云：「若人犯重罪已，心生怖畏，欲求除滅，若",
    "T46n1915_001:0463a22": "除禪定，餘無能滅。」是人應當在空閑處，攝心",
    "T46n1915_001:0463a23": "常坐，及誦大乘經，一切重罪悉皆消滅。諸禪",
    "T46n1915_001:0463a24": "三昧自然現前。第二、衣食具足者：衣法有三",
    "T46n1915_001:0463a25": "種：一者、如雪山大士，隨得一衣，蔽形即足；以",
    "T46n1915_001:0463a26": "不遊人間，堪忍力成故。二者、如迦葉常受頭",
    "T46n1915_001:0463a27": "陀法，但畜糞掃三衣，不畜餘長。三者、若多寒",
    "T46n1915_001:0463a28": "國土，及忍力未成之者，如來亦許三衣之外，",
    "T46n1915_001:0463a29": "畜百一等物，而要須說淨，知量知足；若過貪",
    "T46n1915_001:0463b01": "求積聚，則心亂妨道。次，食法有四種：一者、若",
    "T46n1915_001:0463b02": "上人大士，深山絕世，草果隨時，得資身者。二",
    "T46n1915_001:0463b03": "者、常行頭陀，受乞食法。是乞食法，能破四種",
    "T46n1915_001:0463b04": "邪命，依正命自活，能生聖道故。邪命自活",
    "T46n1915_001:0463b05": "者：一、下口食，二、仰口食，三、維口食，四、方口",
    "T46n1915_001:0463b06": "食。邪命之相，如舍利弗為青目女說。三者、阿",
    "T46n1915_001:0463b07": "蘭若處檀越送食。四者、於僧中潔淨食。有此",
    "T46n1915_001:0463b08": "等食緣具足，名衣食具足。何以故？無此等緣，",
    "T46n1915_001:0463b09": "則心不安隱，於道有妨。第三、得閑居靜處。閑",
    "T46n1915_001:0463b10": "者，不作眾事，名之為閑。無憒鬧故，名之為靜。",
    "T46n1915_001:0463b11": "有三處可修禪定：一者、深山絕人之處。二者、",
    "T46n1915_001:0463b12": "頭陀蘭若之處；離于聚落極近三四里，此則",
    "T46n1915_001:0463b13": "放牧聲絕，無諸憒鬧。三者、遠白衣住處，清淨",
    "T46n1915_001:0463b14": "伽藍中。皆名閑居靜處。第四、息諸緣務。有四",
    "T46n1915_001:0463b15": "意：一、息治生緣務，不作有為事業。二、息人間",
    "T46n1915_001:0463b16": "緣務，不追尋俗人朋友親戚知識，斷絕人事",
    "T46n1915_001:0463b17": "往還。三、息工巧技術緣務，不作世間工匠技",
    "T46n1915_001:0463b18": "術、醫方禁呪卜相書數算計等事。四、息學問",
    "T46n1915_001:0463b19": "緣務，讀誦聽學等悉皆棄捨。此為息諸緣務。",
    "T46n1915_001:0463b20": "所以者何？若多緣務，則行道事癈，心亂難攝。",
    "T46n1915_001:0463b21": "第五、近善知識。善知識有三：一、外護善知識，",
    "T46n1915_001:0463b22": "經營供養，善能將護行人，不相惱亂。二者、同",
    "T46n1915_001:0463b23": "行善知識，共修一道，互相勸發，不相擾亂。三",
    "T46n1915_001:0463b24": "者、教授善知識，以內外方便禪定法門，示教",
    "T46n1915_001:0463b25": "利喜。略明五種緣務竟。",
    "T46n1915_001:0463b26": "2 訶欲訶欲第二",
    "T46n1915_001:0463b27": "所言訶欲者，謂五欲也。凡欲坐禪，修習止觀，",
    "T46n1915_001:0463b28": "必須訶責。五欲者：是世間色、聲、香、味、觸；常能",
    "T46n1915_001:0463b29": "誑惑一切凡夫，令生愛著。若能深知過罪，即",
    "T46n1915_001:0463c01": "不親近，是名訶欲。一、訶色欲者，所謂：男女形",
    "T46n1915_001:0463c02": "貌端嚴，修目長眉，朱唇素齒；及世間寶物，青",
    "T46n1915_001:0463c03": "黃赤白，紅紫縹綠，種種妙色；能令愚人見則",
    "T46n1915_001:0463c04": "生愛，作諸惡業。如頻婆娑羅王，以色欲故，身",
    "T46n1915_001:0463c05": "入敵國，在婬女阿梵波羅房中；優填王以色",
    "T46n1915_001:0463c06": "染故，截五百仙人手足；如此等種種過罪。二、",
    "T46n1915_001:0463c07": "訶聲欲者，所謂：箜篌箏笛、絲竹金石音樂之",
    "T46n1915_001:0463c08": "聲；及男女歌詠讚誦等聲；能令凡夫聞即染",
    "T46n1915_001:0463c09": "著，起諸惡業。如五百仙人雪山住，聞甄陀羅",
    "T46n1915_001:0463c10": "女歌聲，即失禪定，心醉狂亂。如是等種種因",
    "T46n1915_001:0463c11": "緣，知聲過罪。三、訶香欲者，所謂：男女身香，世",
    "T46n1915_001:0463c12": "間飲食馨香，及一切薰香等；愚人不了香相，",
    "T46n1915_001:0463c13": "聞即愛著，開結使門。如一比丘在蓮華池邊，",
    "T46n1915_001:0463c14": "聞華香氣，心生愛樂，池神即大訶責：「何故偷",
    "T46n1915_001:0463c15": "我香氣？」以著香故，令諸結使臥者皆起。如是",
    "T46n1915_001:0463c16": "等種種因緣，知香過罪。四、訶味欲者，所謂：苦、",
    "T46n1915_001:0463c17": "酸、甘、辛、鹹、淡等種種飲食肴膳美味，能令凡",
    "T46n1915_001:0463c18": "夫心生染著，起不善業。如一沙彌染著酪味，",
    "T46n1915_001:0463c19": "命終之後，生在酪中，受其蟲身。如是等種種",
    "T46n1915_001:0463c20": "因緣，知味過罪。五、訶觸欲者，男女身分柔軟",
    "T46n1915_001:0463c21": "細滑；寒時體溫，熱時體涼，及諸好觸。愚人無",
    "T46n1915_001:0463c22": "智，為之沈沒，起障道業。如一角仙因觸欲故，",
    "T46n1915_001:0463c23": "遂失神通，為婬女騎頸。如是等種種因緣，知",
    "T46n1915_001:0463c24": "觸過罪。如上訶欲之法，出《摩訶衍論》中說。復",
    "T46n1915_001:0463c25": "云：「哀哉眾生！常為五欲所惱，而猶求之不已。」",
    "T46n1915_001:0463c26": "此五欲者，得之轉劇，如火益薪，其焰轉熾。五",
    "T46n1915_001:0463c27": "欲無樂，如狗嚙枯骨。五欲增諍，如鳥競肉。五",
    "T46n1915_001:0463c28": "欲燒人，如逆風執炬。五欲害人，如踐毒蛇。五",
    "T46n1915_001:0463c29": "欲無實，如夢所得。五欲不久，假借須臾，如擊",
    "T46n1915_001:0464a01": "石火。智者思之，亦如怨賊。世人愚惑，貪著五",
    "T46n1915_001:0464a02": "欲，至死不捨，後受無量苦惱。此五欲法，與畜",
    "T46n1915_001:0464a03": "生同有；一切眾生，常為五欲所使，名欲奴僕；",
    "T46n1915_001:0464a04": "坐此弊欲，沈墮三塗。我今修禪，復為障蔽，此",
    "T46n1915_001:0464a05": "為大賊，急當遠之。如禪經偈中說：",
    "T46n1915_001:0464a06": "「生死不斷絕，　　貪欲嗜味故。",
    "T46n1915_001:0464a07": "養冤入丘塚，　　虛受諸辛苦。",
    "T46n1915_001:0464a08": "身臭如死屍，　　九孔流不淨。",
    "T46n1915_001:0464a09": "如廁蟲樂糞，　　愚人身無異。",
    "T46n1915_001:0464a10": "智者應觀身，　　不貪染世樂；",
    "T46n1915_001:0464a11": "無累無所欲，　　是名真涅槃。",
    "T46n1915_001:0464a12": "如諸佛所說，　　一心一意行，",
    "T46n1915_001:0464a13": "數息在禪定，　　是名行頭陀。」",
    "T46n1915_001:0464a14": "3 棄蓋棄蓋第三",
    "T46n1915_001:0464a15": "所言棄蓋者，謂五蓋也。一、棄貪欲蓋。前說外",
    "T46n1915_001:0464a16": "五塵中生欲，今約內意根中生欲。謂：行者端",
    "T46n1915_001:0464a17": "坐修禪，心生欲覺，念念相續，覆蓋善心，令不",
    "T46n1915_001:0464a18": "生長。覺已應棄。所以者何？如術婆伽，欲心內",
    "T46n1915_001:0464a19": "發，尚能燒身；況復心生欲火，而不燒諸善法？",
    "T46n1915_001:0464a20": "貪欲之人，去道甚遠。所以者何？欲為種種惱",
    "T46n1915_001:0464a21": "亂住處。若心著欲，無由近道。如除蓋偈說：",
    "T46n1915_001:0464a22": "「入道慚愧人，　　持鉢福眾生，",
    "T46n1915_001:0464a23": "云何縱塵欲？　　沈沒於五情。",
    "T46n1915_001:0464a24": "已捨五欲樂，　　棄之而不顧，",
    "T46n1915_001:0464a25": "如何還欲得？　　如愚自食吐。",
    "T46n1915_001:0464a26": "諸欲求時苦，　　得時多怖畏，",
    "T46n1915_001:0464a27": "失時懷熱惱，　　一切無樂處。",
    "T46n1915_001:0464a28": "諸欲患如是，　　以何能捨之？",
    "T46n1915_001:0464a29": "得深禪定樂，　　即不為所欺。」",
    "T46n1915_001:0464b01": "二、棄瞋恚蓋。瞋是失佛法之根本，墜惡道之",
    "T46n1915_001:0464b02": "因緣，法樂之冤家，善心之大賊，種種惡口之",
    "T46n1915_001:0464b03": "府藏。是故行者於坐禪時，思惟此人現在惱",
    "T46n1915_001:0464b04": "我，及惱我親，讚歎我冤；思惟過去未來亦如",
    "T46n1915_001:0464b05": "是，是為九惱。故生瞋恨，瞋恨故生怨；以怨心",
    "T46n1915_001:0464b06": "生故，便起心惱彼。如是瞋覺覆心，故名為蓋。",
    "T46n1915_001:0464b07": "當急棄之，無令增長。如釋提婆那以偈問佛：",
    "T46n1915_001:0464b08": "「何物殺安樂？　　何物殺無憂？",
    "T46n1915_001:0464b09": "何物毒之根？　　吞滅一切善。」",
    "T46n1915_001:0464b10": "佛以偈答言：",
    "T46n1915_001:0464b11": "「殺瞋則安樂，　　殺瞋則無憂，",
    "T46n1915_001:0464b12": "瞋為毒之根，　　瞋滅一切善。」",
    "T46n1915_001:0464b13": "如是知已，當修慈忍以滅除之，令心清淨。三、",
    "T46n1915_001:0464b14": "棄睡眠蓋。內心昏闇名為睡；五情闇蔽，放恣",
    "T46n1915_001:0464b15": "支節，委臥睡熟為眠。以是因緣，名為睡眠蓋。",
    "T46n1915_001:0464b16": "能破今世後世實樂法心，及後世生天及涅",
    "T46n1915_001:0464b17": "槃樂。如是惡法，最為不善。何以故？諸餘蓋情，",
    "T46n1915_001:0464b18": "覺故可除；睡眠如死，無所覺識；以不覺故，難",
    "T46n1915_001:0464b19": "可除滅。如佛諸菩薩訶睡眠弟子偈曰：",
    "T46n1915_001:0464b20": "「汝起勿抱臭屍臥，　　種種不淨假名人，",
    "T46n1915_001:0464b21": "如得重病箭入體。　　諸苦痛集安可眠？",
    "T46n1915_001:0464b22": "如人被縛將去殺，　　災害垂至安可眠？",
    "T46n1915_001:0464b23": "結賊不滅害未除，　　如共毒蛇同室居，",
    "T46n1915_001:0464b24": "亦如臨陣兩刃間。　　爾時云何安可眠？",
    "T46n1915_001:0464b25": "眠為大闇無所見，　　日日欺誑奪人明；",
    "T46n1915_001:0464b26": "以眠覆心無所見，　　如是大失安可眠？」",
    "T46n1915_001:0464b27": "如是等種種因緣，訶睡眠蓋。警覺無常，減損",
    "T46n1915_001:0464b28": "睡眠，令無昏覆。若昏睡心重，當用禪鎮杖却",
    "T46n1915_001:0464b29": "之。四、棄掉悔蓋。掉有三種：一者、身掉：身好遊",
    "T46n1915_001:0464c01": "走，諸雜戲謔，坐不暫安。二者、口掉：好喜吟咏，",
    "T46n1915_001:0464c02": "競諍是非，無益戲論，世間語言等。三者、心掉：",
    "T46n1915_001:0464c03": "心情放逸，縱意攀緣，思惟文藝，世間才技，諸",
    "T46n1915_001:0464c04": "惡覺觀等，名為心掉。掉之為法，破出家人心。",
    "T46n1915_001:0464c05": "如人攝心，猶不能定，何況掉散？掉散之人，如",
    "T46n1915_001:0464c06": "無鉤醉象，穴鼻駱駝，不可禁制。如偈說：",
    "T46n1915_001:0464c07": "「汝已剃頭著染衣，　　執持瓦鉢行乞食，",
    "T46n1915_001:0464c08": "云何樂著戲掉法？　　放逸縱情失法利！」",
    "T46n1915_001:0464c09": "既失法利，又失世樂；覺其過已，當急棄之。悔",
    "T46n1915_001:0464c10": "者，悔能成蓋。若掉無悔，則不成蓋。何以故？掉",
    "T46n1915_001:0464c11": "時未在緣中故。後欲入定時，方悔前所作，憂",
    "T46n1915_001:0464c12": "惱覆心，故名為蓋。但悔有二種：一者、因掉後",
    "T46n1915_001:0464c13": "生悔，如前所說。二者、如作大重罪人，常懷怖",
    "T46n1915_001:0464c14": "畏，悔箭入心，堅不可拔。如偈說：",
    "T46n1915_001:0464c15": "「不應作而作，　　應作而不作，",
    "T46n1915_001:0464c16": "悔惱火所燒，　　後世墮惡道。",
    "T46n1915_001:0464c17": "若人罪能悔，　　悔已莫復憂，",
    "T46n1915_001:0464c18": "如是心安樂，　　不應常念著。",
    "T46n1915_001:0464c19": "若有二種悔，　　若應作不作，",
    "T46n1915_001:0464c20": "不應作而作，　　是則愚人相。",
    "T46n1915_001:0464c21": "不以心悔故，　　不作而能作，",
    "T46n1915_001:0464c22": "諸惡事已作，　　不能令不作。」",
    "T46n1915_001:0464c23": "五、棄疑蓋者，以疑覆心故，於諸法中不得信",
    "T46n1915_001:0464c24": "心。信心無故，於佛法中空無所獲。譬如有人",
    "T46n1915_001:0464c25": "入於寶山，若無有手，無所能取。然則疑過甚",
    "T46n1915_001:0464c26": "多，未必障定，今正障定。疑者，有三種：一者、疑",
    "T46n1915_001:0464c27": "自。而作是念：「我諸根闇鈍，罪垢深重，非其人",
    "T46n1915_001:0464c28": "乎？」自作此疑，定法終不得發。若欲修定，勿當",
    "T46n1915_001:0464c29": "自輕，以宿世善根難測故。二者、疑師。「彼人威",
    "T46n1915_001:0465a01": "儀相貌如是，自尚無道，何能教我？」作是疑慢，",
    "T46n1915_001:0465a02": "即為障定。欲除之法，如《摩訶衍論》中說：「如臭",
    "T46n1915_001:0465a03": "皮囊中金，以貪金故，不可棄其臭囊。」行者亦",
    "T46n1915_001:0465a04": "爾，師雖不清淨，亦應生佛想。三、疑法。世人多",
    "T46n1915_001:0465a05": "執本心，於所受法不能即信、敬心受行。若心",
    "T46n1915_001:0465a06": "生猶豫，即法不染心。何以故？疑障之義，如偈",
    "T46n1915_001:0465a07": "中說：",
    "T46n1915_001:0465a08": "「如人在岐路，　　疑惑無所趣，",
    "T46n1915_001:0465a09": "諸法實相中，　　疑亦復如是。",
    "T46n1915_001:0465a10": "疑故不勤求，　　諸法之實相。",
    "T46n1915_001:0465a11": "見疑從癡生，　　惡中之惡者。",
    "T46n1915_001:0465a12": "善不善法中，　　生死及涅槃，",
    "T46n1915_001:0465a13": "定實真有法，　　於中莫生疑。",
    "T46n1915_001:0465a14": "汝若懷疑惑，　　死王獄吏縛，",
    "T46n1915_001:0465a15": "如師子搏鹿，　　不能得解脫。",
    "T46n1915_001:0465a16": "在世雖有疑，　　當隨喜善法，",
    "T46n1915_001:0465a17": "譬如觀岐道，　　利好者應逐。」",
    "T46n1915_001:0465a18": "佛法之中，信為能入，若無信者，雖在佛法，終",
    "T46n1915_001:0465a19": "無所獲。如是種種因緣，覺知疑過，當急棄之。",
    "T46n1915_001:0465a20": "問曰：「不善法廣，塵數無量，何故但棄五法？」答",
    "T46n1915_001:0465a21": "曰：「此五蓋中，即具有三毒等分，四法為根本，",
    "T46n1915_001:0465a22": "亦得攝八萬四千諸塵勞門。一、貪欲蓋，即貪",
    "T46n1915_001:0465a23": "毒。二、瞋恚蓋，即瞋毒。三、睡眠及疑，此二法",
    "T46n1915_001:0465a24": "是癡毒。四、掉悔，即是等分攝。合為四分煩惱",
    "T46n1915_001:0465a25": "：一中有二萬一千，四中合為八萬四千。是故，",
    "T46n1915_001:0465a26": "除此五蓋，即是除一切不善之法。行者如是",
    "T46n1915_001:0465a27": "等種種因緣，棄於五蓋。譬如負債得脫，重病",
    "T46n1915_001:0465a28": "得差；如饑餓之人，得至豐國；如於惡賊中，得",
    "T46n1915_001:0465a29": "自免濟，安隱無患。行者亦如是，除此五蓋，其",
    "T46n1915_001:0465b01": "心安隱，清涼快樂。如日月以五事覆翳：煙、塵、",
    "T46n1915_001:0465b02": "雲、霧、羅睺阿修羅手障，則不能明照。人心五",
    "T46n1915_001:0465b03": "蓋，亦復如是。」",
    "T46n1915_001:0465b04": "4 調和調和第四",
    "T46n1915_001:0465b05": "夫行者初學坐禪，欲修十方三世佛法者，應",
    "T46n1915_001:0465b06": "當先發大誓願，度脫一切眾生，願求無上佛",
    "T46n1915_001:0465b07": "道。其心堅固，猶如金剛，精進勇猛，不惜身命。",
    "T46n1915_001:0465b08": "若成就一切佛法，終不退轉。然後坐中正念",
    "T46n1915_001:0465b09": "思惟一切諸法真實之相，所謂善、不善、無記",
    "T46n1915_001:0465b10": "法，內外根塵妄識一切有漏煩惱法，三界有",
    "T46n1915_001:0465b11": "為生死因果法，皆因心有。故《十地經》云：「三界",
    "T46n1915_001:0465b12": "無別有，唯是一心作。若知心無性，則諸法不",
    "T46n1915_001:0465b13": "實。」心無染著，則一切生死業行止息。作是觀",
    "T46n1915_001:0465b14": "已，乃應如次起行修習也。云何名調和？今借",
    "T46n1915_001:0465b15": "近譬，以況斯法。如世間陶師，欲造眾器，先須",
    "T46n1915_001:0465b16": "善巧調泥，令使不彊不懦，然後可就輪繩。亦",
    "T46n1915_001:0465b17": "如彈琴，前應調絃，令寬急得所，方可入弄，出",
    "T46n1915_001:0465b18": "諸妙曲。行者修心，亦復如是。善調五事，必使",
    "T46n1915_001:0465b19": "和適，則三昧易生。有所不調，多諸妨難，善根",
    "T46n1915_001:0465b20": "難發。一、調食者，夫食之為法，本欲資身進道；",
    "T46n1915_001:0465b21": "食若過飽，則氣急身滿，百脈不通，令心閉塞，",
    "T46n1915_001:0465b22": "坐念不安；若食過少，則身羸心懸，意慮不固。",
    "T46n1915_001:0465b23": "此二皆非得定之道。若食穢觸之物，令人心",
    "T46n1915_001:0465b24": "識昏迷；若食不宜之物，則動宿病，使四大違",
    "T46n1915_001:0465b25": "反。此為修定之初，須深慎之也。故經云：「身安",
    "T46n1915_001:0465b26": "則道隆，飲食知節量；常樂在空閑，心靜樂精",
    "T46n1915_001:0465b27": "進；是名諸佛教。」二、調睡眠者：夫眠是無明惑",
    "T46n1915_001:0465b28": "覆，不可縱之。若其眠寐過多，非唯廢修聖法，",
    "T46n1915_001:0465b29": "亦復喪失功夫，而能令心闇昧，善根沈沒。當",
    "T46n1915_001:0465c01": "覺悟無常，調伏睡眠，令神氣清白，念心明淨，",
    "T46n1915_001:0465c02": "如是乃可棲心聖境，三昧現前。故經云：「初夜",
    "T46n1915_001:0465c03": "後夜，亦勿有廢。無以睡眠因緣，令一生空過，",
    "T46n1915_001:0465c04": "無所得也。當念無常之火，燒諸世間，早求自",
    "T46n1915_001:0465c05": "度，勿睡眠也。」三、調身，四、調息，五、調心，此三應",
    "T46n1915_001:0465c06": "合用，不得別說；但有初中後方法不同，是則",
    "T46n1915_001:0465c07": "入住出相有異也。夫初欲入禪調身者，行人",
    "T46n1915_001:0465c08": "欲入三昧，調身之宜，若在定外，行住進止，動",
    "T46n1915_001:0465c09": "靜運為，悉須詳審。若所作麁獷，則氣息隨麁；",
    "T46n1915_001:0465c10": "以氣麁故，則心散難錄；兼復坐時煩憒，心不",
    "T46n1915_001:0465c11": "恬怡。身雖在定外，亦須用意逆作方便，後入",
    "T46n1915_001:0465c12": "禪時，須善安身得所。初至繩床，即須先安坐",
    "T46n1915_001:0465c13": "處，每令安穩，久久無妨。次當正脚，若半跏坐，",
    "T46n1915_001:0465c14": "以左脚置右脚上，牽來近身，令左脚指與右",
    "T46n1915_001:0465c15": "髀齊，右脚指與左髀齊。若欲全跏，即正右脚",
    "T46n1915_001:0465c16": "置左脚上。次解寬衣帶周正，不令坐時脫落。",
    "T46n1915_001:0465c17": "次當安手，以左手掌置右手上，重累手相對，",
    "T46n1915_001:0465c18": "頓置左脚上，牽來近身，當心而安。次當正身，",
    "T46n1915_001:0465c19": "先當挺動其身，并諸支節，作七八反，如似按",
    "T46n1915_001:0465c20": "摩法，勿令手足差異。如是已，則端直，令脊骨",
    "T46n1915_001:0465c21": "勿曲勿聳。次正頭頸，令鼻與臍相對，不偏不",
    "T46n1915_001:0465c22": "斜，不低不昂，平面正住。次當口吐濁氣，吐氣",
    "T46n1915_001:0465c23": "之法，開口放氣，不可令麁急，以之綿綿，恣氣",
    "T46n1915_001:0465c24": "而出，想身分中百脈不通處，放息隨氣而出。",
    "T46n1915_001:0465c25": "閉口，鼻納清氣。如是至三。若身息調和，但一",
    "T46n1915_001:0465c26": "亦足。次當閉口，唇齒纔相拄著，舌向上齶。次",
    "T46n1915_001:0465c27": "當閉眼，纔令斷外光而已。當端身正坐，猶如",
    "T46n1915_001:0465c28": "奠石；無得身首四肢切爾搖動。是為初入禪",
    "T46n1915_001:0465c29": "定調身之法。舉要言之：不寬、不急、是身調相。",
    "T46n1915_001:0466a01": "四、初入禪調息法者，息有四種相：一、風，二、喘，",
    "T46n1915_001:0466a02": "三、氣，四、息。前三為不調相，後一為調相。云何",
    "T46n1915_001:0466a03": "為風相？坐時則鼻中息出入覺有聲，是風也。",
    "T46n1915_001:0466a04": "云何喘相？坐時息雖無聲，而出入結滯不通，",
    "T46n1915_001:0466a05": "是喘相也。云何氣相？坐時息雖無聲，亦不結",
    "T46n1915_001:0466a06": "滯，而出入不細，是氣相也。云何息相？不聲不",
    "T46n1915_001:0466a07": "結不麁，出入綿綿，若存若亡，資神安隱，情抱",
    "T46n1915_001:0466a08": "悅豫，此是息相也。守風則散，守喘則結，守氣",
    "T46n1915_001:0466a09": "則勞，守息即定。坐時有風、喘、氣三相，是名不",
    "T46n1915_001:0466a10": "調；而用心者，復為心患，心亦難定。若欲調之，",
    "T46n1915_001:0466a11": "當依三法：一者、下著安心，二者、寬放身體，三",
    "T46n1915_001:0466a12": "者、想氣遍毛孔出入通同無障。若細其心，令",
    "T46n1915_001:0466a13": "息微微然。息調則眾患不生，其心易定。是名",
    "T46n1915_001:0466a14": "行者初入定時調息方法。舉要言之：不澁不",
    "T46n1915_001:0466a15": "滑，是調息相也。五、初入定時調心者，有三義：",
    "T46n1915_001:0466a16": "一、入，二、住，三、出。初入有二義：一者、調伏亂想，",
    "T46n1915_001:0466a17": "不令越逸；二者、當令沈浮寬急得所。何等為",
    "T46n1915_001:0466a18": "沈相？若坐時心中昏暗，無所記錄，頭好低垂，",
    "T46n1915_001:0466a19": "是為沈相。爾時當繫念鼻端，令心住在緣中，",
    "T46n1915_001:0466a20": "無分散意，此可治沈。何等為浮相？若坐時心",
    "T46n1915_001:0466a21": "好飄動，身亦不安，念外異緣，此是浮相。爾時",
    "T46n1915_001:0466a22": "宜安心向下，繫緣臍中，制諸亂念；心即定住，",
    "T46n1915_001:0466a23": "則心易安靜。舉要言之：不沈不浮，是心調相。",
    "T46n1915_001:0466a24": "其定心亦有寬急之相：定心急病相者，由坐",
    "T46n1915_001:0466a25": "中攝心用念，因此入定，是故上向胸臆急痛；",
    "T46n1915_001:0466a26": "當寬放其心，想氣皆流下，患自差矣。若心寬",
    "T46n1915_001:0466a27": "病相者，覺心志散慢，身好逶迤；或口中涎流；",
    "T46n1915_001:0466a28": "或時闇晦。爾時應當歛身急念，令心住緣中；",
    "T46n1915_001:0466a29": "身體相持，以此為治。心有澁滑之相，推之可",
    "T46n1915_001:0466b01": "知。是為初入定調心方法。夫入定本是從麁",
    "T46n1915_001:0466b02": "入細，是以身既為麁，息居其中，心最為細",
    "T46n1915_001:0466b03": "靜。調麁就細，令心安靜，此則入定初方便也。",
    "T46n1915_001:0466b04": "是名初入定時調二事也。二、住坐中調三事",
    "T46n1915_001:0466b05": "者，行人當於一坐之時，隨時長短，十二時、或",
    "T46n1915_001:0466b06": "經一時，或至二三時，攝念用心，是中應須善",
    "T46n1915_001:0466b07": "識身息心三事調不調相。若坐時向雖調身",
    "T46n1915_001:0466b08": "竟，其身或寬或急，或偏或曲，或低或昂，身不",
    "T46n1915_001:0466b09": "端直，覺已隨正，令其安隱；中無寬急，平直正",
    "T46n1915_001:0466b10": "住。復次，一坐之中，身雖調和，而氣不調和。不",
    "T46n1915_001:0466b11": "調和相者，如上所說，或風、或喘、或復氣急，身",
    "T46n1915_001:0466b12": "中脹滿，當用前法隨而治之，每令息道綿綿，",
    "T46n1915_001:0466b13": "如有如無。次一坐中，身息雖調，而心或浮沈",
    "T46n1915_001:0466b14": "寬急不定。爾時若覺，當用前法，調令中適。此",
    "T46n1915_001:0466b15": "三事，的無前後，隨不調者而調適之，令一坐",
    "T46n1915_001:0466b16": "之中，身息及心三事調適，無相乖越，和融不",
    "T46n1915_001:0466b17": "二。此則能除宿患，妨障不生，定道可剋。三、出",
    "T46n1915_001:0466b18": "時調三事者，行人若坐禪將竟，欲出定時，應",
    "T46n1915_001:0466b19": "前放心異緣，開口放氣，想從百脈隨意而散，",
    "T46n1915_001:0466b20": "然後微微動身。次動肩、膊及手、頭、頸。次動二",
    "T46n1915_001:0466b21": "足，悉令柔軟。次以手遍摩諸毛孔。次摩手令",
    "T46n1915_001:0466b22": "煖，以揜兩眼，然後開之。待身熱稍歇，方可隨",
    "T46n1915_001:0466b23": "意出入。若不爾者，坐或得住心，出既頓促，則",
    "T46n1915_001:0466b24": "細法未散，住在身中，令人頭痛，百骨節彊，猶",
    "T46n1915_001:0466b25": "如風勞。於後坐中，煩躁不安。是故心欲出定，",
    "T46n1915_001:0466b26": "每須在意。此為出定調身、息、心方法，以從細",
    "T46n1915_001:0466b27": "出麁故。是名善入、住、出。如偈說：",
    "T46n1915_001:0466b28": "「進止有次第，　　麁細不相違；",
    "T46n1915_001:0466b29": "譬如善調馬，　　欲住而欲去。」",
    "T46n1915_001:0466c01": "《法華經》云：「此大眾諸菩薩等，已於無量千萬",
    "T46n1915_001:0466c02": "億劫，為佛道故，勤行精進，善入住出無量百",
    "T46n1915_001:0466c03": "千萬億三昧，得大神通。久修梵行，善能次第",
    "T46n1915_001:0466c04": "習諸善法。」",
    "T46n1915_001:0466c05": "5 方便行方便行第五",
    "T46n1915_001:0466c06": "夫修止觀，須具方便法門，有其五法：一者、",
    "T46n1915_001:0466c07": "欲。欲離世間一切妄想顛倒，欲得一切諸禪",
    "T46n1915_001:0466c08": "智慧法門故。亦名為志，亦名為願，亦名為好，",
    "T46n1915_001:0466c09": "亦名為樂。是人志願好樂一切諸深法門故，",
    "T46n1915_001:0466c10": "故名為欲。如佛言曰：「一切善法，欲為其本。」二",
    "T46n1915_001:0466c11": "者、精進。堅持禁戒，棄於五蓋，初夜後夜專精",
    "T46n1915_001:0466c12": "不廢；譬如鑽火未熱，終不休息，是名精進善",
    "T46n1915_001:0466c13": "道法。三者、念。念世間為欺誑可賤，念禪定為",
    "T46n1915_001:0466c14": "尊重可貴。若得禪定，即能具足發諸無漏智，",
    "T46n1915_001:0466c15": "一切神通道力，成等正覺，廣度眾生，是為可",
    "T46n1915_001:0466c16": "貴，故名為念。四者、巧慧。籌量世間樂、禪定",
    "T46n1915_001:0466c17": "智慧樂，得失輕重。所以者何？世間之樂，樂少",
    "T46n1915_001:0466c18": "苦多，虛誑不實，是失、是輕。禪定智慧之樂，無",
    "T46n1915_001:0466c19": "漏、無為，寂然閑曠，永離生死，與苦長別，是得、",
    "T46n1915_001:0466c20": "是重。如是分別，故名巧慧。五者、一心分明。明",
    "T46n1915_001:0466c21": "見世間可患可惡，善識定慧功德可尊可貴。",
    "T46n1915_001:0466c22": "爾時應當一心決定修行止觀，心如金剛，天",
    "T46n1915_001:0466c23": "魔外道不能沮壞。設使空無所獲，終不回易，",
    "T46n1915_001:0466c24": "是名一心。譬如人行，先須知道通塞之相，然",
    "T46n1915_001:0466c25": "後決定一心涉路而進，故說巧慧一心。經云：",
    "T46n1915_001:0466c26": "「非智不禪，非禪不智。」義在此也。",
    "T46n1915_001:0466c27": "6 正修行正修行第六",
    "T46n1915_001:0466c28": "修止觀者，有二種：一者、於坐中修，二者、歷緣",
    "T46n1915_001:0466c29": "對境修。一、於坐中修止觀者，於四威儀中，亦",
    "T46n1915_001:0467a01": "乃皆得；然學道者坐為勝，故先約坐以明止",
    "T46n1915_001:0467a02": "觀。略出五意不同：一、對治初心麁亂修止觀，",
    "T46n1915_001:0467a03": "所謂：行者初坐禪時，心麁亂故，應當修止以",
    "T46n1915_001:0467a04": "除破之。止若不破，即應修觀。故云對破初",
    "T46n1915_001:0467a05": "心麁亂修止觀。今明修止觀有二意：一者、修",
    "T46n1915_001:0467a06": "止，自有三種：一者、繫緣守境止，所謂繫心鼻",
    "T46n1915_001:0467a07": "端臍間等處，令心不散故。經云：「繫心不放逸。",
    "T46n1915_001:0467a08": "亦如猿著鎖。」二者、制心止，所謂隨心所起即",
    "T46n1915_001:0467a09": "便制之，不令馳散。故經云：「此五根者，心為其",
    "T46n1915_001:0467a10": "主；是故汝等，當好制心。」此二種皆是事相，不",
    "T46n1915_001:0467a11": "須分別。三者、體真止，所謂隨心所念一切諸",
    "T46n1915_001:0467a12": "法，悉知從因緣生，無有自性，則心不取。若心",
    "T46n1915_001:0467a13": "不取，則妄念心息，故名為止。如經中說云：",
    "T46n1915_001:0467a14": "「一切諸法中，　　因緣空無主。",
    "T46n1915_001:0467a15": "息心達本源，　　故號為沙門。」",
    "T46n1915_001:0467a16": "行者於初坐禪時，隨心所念一切諸法，念念",
    "T46n1915_001:0467a17": "不住，雖用如上體真止，而妄念不息，當反觀",
    "T46n1915_001:0467a18": "所起之心，過去已滅，現在不住，未來未至，三",
    "T46n1915_001:0467a19": "際窮之，了不可得。不可得法，則無有心。若無",
    "T46n1915_001:0467a20": "有心，則一切法皆無。行者雖觀心不住，皆無",
    "T46n1915_001:0467a21": "所有，而非無剎那任運覺知念起。又，觀此心",
    "T46n1915_001:0467a22": "念，以內有六根、外有六塵，根塵相對，故有識",
    "T46n1915_001:0467a23": "生；根塵未對，識本無生。觀生如是，觀滅亦然，",
    "T46n1915_001:0467a24": "生滅名字，但是假立。生滅心滅，寂滅現前，了",
    "T46n1915_001:0467a25": "無所得，是所謂涅槃空寂之理；其心自止。《起",
    "T46n1915_001:0467a26": "信論》云：「若心馳散，即當攝來住於正念。是正",
    "T46n1915_001:0467a27": "念者，當知唯心，無外境界。即復此心亦無自",
    "T46n1915_001:0467a28": "相，念念不可得。」謂初心修學，未便得住；抑之",
    "T46n1915_001:0467a29": "令住，往往發狂。如學射法，久習方中矣。二者、",
    "T46n1915_001:0467b01": "修觀，有二種：一者、對治觀：如不淨觀對治貪",
    "T46n1915_001:0467b02": "欲，慈心觀對治瞋恚，界分別觀對治著我，數",
    "T46n1915_001:0467b03": "息觀對治多尋思等，此不分別也。二者、正觀：",
    "T46n1915_001:0467b04": "觀諸法無相，並是因緣所生；因緣無性，即是",
    "T46n1915_001:0467b05": "實相。先了所觀之境一切皆空，能觀之心自",
    "T46n1915_001:0467b06": "然不起。前後之文，多談此理，請自詳之。如經",
    "T46n1915_001:0467b07": "偈中說：",
    "T46n1915_001:0467b08": "「諸法不牢固，　　常在於念中；",
    "T46n1915_001:0467b09": "已解見空者，　　一切無想念。」",
    "T46n1915_001:0467b10": "二、對治心沈浮病修止觀。行者於坐禪時，其",
    "T46n1915_001:0467b11": "心闇塞，無記瞪瞢，或時多睡，爾時應當修觀",
    "T46n1915_001:0467b12": "照了。若於坐中其心浮動，輕躁不安，爾時應",
    "T46n1915_001:0467b13": "當修止止之。是則略說對治心沈浮病修止",
    "T46n1915_001:0467b14": "觀相。但須善識藥病相對用之，一一不得於",
    "T46n1915_001:0467b15": "對治有乖僻之失。三、隨便宜修止觀。行者於",
    "T46n1915_001:0467b16": "坐禪時，雖為對治心沈故，修於觀照，而心不",
    "T46n1915_001:0467b17": "明淨，亦無法利，爾時當試修止止之。若於止",
    "T46n1915_001:0467b18": "時，即覺身心安靜，當知宜止，即應用止安心。",
    "T46n1915_001:0467b19": "若於坐禪時，雖為對治心浮動故修止，而心",
    "T46n1915_001:0467b20": "不住，亦無法利，當試修觀。若於觀中，即覺",
    "T46n1915_001:0467b21": "心神明淨，寂然安隱，當知宜觀，即當用觀安",
    "T46n1915_001:0467b22": "心。是則略說隨便宜修止觀相。但須善約便",
    "T46n1915_001:0467b23": "宜修之，則心神安隱，煩惱患息，證諸法門也。",
    "T46n1915_001:0467b24": "四、對治定中細心修止觀。所謂行者先用止",
    "T46n1915_001:0467b25": "觀對破麁亂，亂心既息，即得入定。定心細故，",
    "T46n1915_001:0467b26": "覺身空寂，受於快樂，或利便心發，能以細心",
    "T46n1915_001:0467b27": "取於偏邪之理。若不知定心止息虛誑，必生",
    "T46n1915_001:0467b28": "貪著，若生貪著，執以為實；若知虛誑不實，即",
    "T46n1915_001:0467b29": "愛見二煩惱不起，是為修止。雖復修止，若心",
    "T46n1915_001:0467c01": "猶著愛見，結業不息，爾時應當修觀，觀於定",
    "T46n1915_001:0467c02": "中細心。若不見定中細心，即不執著定見。若",
    "T46n1915_001:0467c03": "不執著定見，則愛見煩惱業悉皆摧滅，是名",
    "T46n1915_001:0467c04": "修觀。此則略說對治定中細心修止觀相。分",
    "T46n1915_001:0467c05": "別止觀方法，並同於前，但以破定見微細之",
    "T46n1915_001:0467c06": "失為異也。五、為均齊定慧修止觀。行者於坐",
    "T46n1915_001:0467c07": "禪中，因修止故，或因修觀，而入禪定。雖得入",
    "T46n1915_001:0467c08": "定，而無觀慧，是為癡定，不能斷結。或觀慧微",
    "T46n1915_001:0467c09": "少，即不能發起真慧，斷諸結使，發諸法門。爾",
    "T46n1915_001:0467c10": "時應當修觀破析，則定慧均等，能斷結使，證",
    "T46n1915_001:0467c11": "諸法門。行者於坐禪時，因修觀故，而心豁然",
    "T46n1915_001:0467c12": "開悟，智慧分明，而定心微少，心則動散，如風",
    "T46n1915_001:0467c13": "中燈，照物不了，不能出離生死，爾時應當復",
    "T46n1915_001:0467c14": "修於止。以修止故，則得定心，如密室中燈，則",
    "T46n1915_001:0467c15": "能破暗，照物分明。是則略說均齊定慧二法",
    "T46n1915_001:0467c16": "修止觀也。行者若能如是於端身正坐之中，",
    "T46n1915_001:0467c17": "善用此五番修止觀意，取捨不失其宜，當知",
    "T46n1915_001:0467c18": "是人善修佛法；能善修故，必於一生不空過",
    "T46n1915_001:0467c19": "也。復次，第二、明歷緣對境修止觀者。端身常",
    "T46n1915_001:0467c20": "坐，乃為入道之勝要；而有累之身，必涉事緣。",
    "T46n1915_001:0467c21": "若隨緣對境而不修習止觀，是則修心有間",
    "T46n1915_001:0467c22": "絕，結業觸處而起，豈得疾與佛法相應？若於",
    "T46n1915_001:0467c23": "一切時中，常修定慧方便，當知是人必能通",
    "T46n1915_001:0467c24": "達一切佛法。云何名歷緣修止觀？所言緣者，",
    "T46n1915_001:0467c25": "謂六種緣：一、行，二、住，三、坐，四、臥，五、作作下祖臥切，六、",
    "T46n1915_001:0467c26": "言語。云何名對境修止觀？所言境者，謂六塵",
    "T46n1915_001:0467c27": "境：一、眼對色，二、耳對聲，三、鼻對香，四、舌對",
    "T46n1915_001:0467c28": "味，五、身對觸，六、意對法。行者約此十二事中",
    "T46n1915_001:0467c29": "修止觀故，名為歷緣對境修止觀也。一、行者。",
    "T46n1915_001:0468a01": "若於行時，應作是念：「我今為何等事欲行？為",
    "T46n1915_001:0468a02": "煩惱所使，及不善無記事行，即不應行。若非",
    "T46n1915_001:0468a03": "煩惱所使，為善利益如法事，即應行。」云何行",
    "T46n1915_001:0468a04": "中修止？若於行時，即知：因於行故，則有一切",
    "T46n1915_001:0468a05": "煩惱善惡等法，了知行心及行中一切法，皆",
    "T46n1915_001:0468a06": "不可得，則妄念心息，是名修止。云何行中修",
    "T46n1915_001:0468a07": "觀？應作是念：「由心動身，故有進趣，名之為",
    "T46n1915_001:0468a08": "行。因此行故，則有一切煩惱善惡等法。」即當",
    "T46n1915_001:0468a09": "反觀行心，不見相貌。當知行者及行中一切",
    "T46n1915_001:0468a10": "法，畢竟空寂，是名修觀。二、住者。若於住時，應",
    "T46n1915_001:0468a11": "作是念：「我今為何等事欲住？若為諸煩惱及",
    "T46n1915_001:0468a12": "不善無記事住，即不應住。若為善利益事，即",
    "T46n1915_001:0468a13": "應住。」云何住中修止？若於住時，即知：因於住",
    "T46n1915_001:0468a14": "故，則有一切煩惱善惡等法，了知住心及住",
    "T46n1915_001:0468a15": "中一切法，皆不可得，則妄念心息，是名修止。",
    "T46n1915_001:0468a16": "云何住中修觀？應作是念：「由心駐身，故名為",
    "T46n1915_001:0468a17": "住。因此住故，則有一切煩惱善惡等法。」則當",
    "T46n1915_001:0468a18": "反觀住心，不見相貌。當知住者及住中一切",
    "T46n1915_001:0468a19": "法，畢竟空寂，是名修觀。三、坐者。若於坐時，應",
    "T46n1915_001:0468a20": "作是念：「我今為何等事欲坐？若為諸煩惱及",
    "T46n1915_001:0468a21": "不善無記事等，即不應坐。為善利益事，則應",
    "T46n1915_001:0468a22": "坐。」云何坐中修止？若於坐時，則當了知因於",
    "T46n1915_001:0468a23": "坐故，則有一切煩惱善惡等法，而無一法可",
    "T46n1915_001:0468a24": "得，則妄念不生，是名修止。云何坐中修觀？",
    "T46n1915_001:0468a25": "應作是念：「由心所念，壘脚安身，因此則有一",
    "T46n1915_001:0468a26": "切善惡等法，故名為坐。」反觀坐心，不見相貌。",
    "T46n1915_001:0468a27": "當知坐者及坐中一切法，畢竟空寂，是名修",
    "T46n1915_001:0468a28": "觀。四、臥者。於臥時，應作是念：「我今為何等事",
    "T46n1915_001:0468a29": "欲臥？若為不善放逸等事，則不應臥，若為調",
    "T46n1915_001:0468b01": "和四大故臥，則應如師子王臥。」云何臥中修",
    "T46n1915_001:0468b02": "止？若於寢息，則當了知：因於臥故，則有一切",
    "T46n1915_001:0468b03": "善惡等法，而無一法可得；則妄念不起，是名",
    "T46n1915_001:0468b04": "修止。云何臥中修觀？應作是念：「由於勞乏，即",
    "T46n1915_001:0468b05": "便昏闇，放縱六情，因此則有一切煩惱善惡",
    "T46n1915_001:0468b06": "等法。」即當反觀臥心，不見相貌。當知臥者及",
    "T46n1915_001:0468b07": "臥中一切法，畢竟空寂，是名修觀。五、作者。若",
    "T46n1915_001:0468b08": "作時，應作是念：「我今為何等事，欲如此作？若",
    "T46n1915_001:0468b09": "為不善無記等事，即不應作。若為善利益事，",
    "T46n1915_001:0468b10": "即應作。」云何名作中修止？若於作時，即當了",
    "T46n1915_001:0468b11": "知：因於作故，則有一切善惡等法，而無一法",
    "T46n1915_001:0468b12": "可得，則妄念不起，是名修止。云何名作時修",
    "T46n1915_001:0468b13": "觀？應作是念：「由心運於身手，造作諸事，因此",
    "T46n1915_001:0468b14": "則有一切善惡等法，故名為作。」反觀作心，不",
    "T46n1915_001:0468b15": "見相貌。當知作者及作中一切法，畢竟空寂，",
    "T46n1915_001:0468b16": "是名修觀。六、語者。若於語時，應作是念：「我",
    "T46n1915_001:0468b17": "今為何等事欲語？若隨諸煩惱，為論說不善",
    "T46n1915_001:0468b18": "無記等事而語，即不應語。若為善利益事，即",
    "T46n1915_001:0468b19": "應語。」云何名語中修止？若於語時，即知因此",
    "T46n1915_001:0468b20": "語故，則有一切煩惱善惡等法，了知語心及",
    "T46n1915_001:0468b21": "語中一切煩惱善不善法，皆不可得，則妄念",
    "T46n1915_001:0468b22": "心息，是名修止。云何語中修觀？應作是念：「由",
    "T46n1915_001:0468b23": "心覺觀，鼓動氣息，衝於咽喉、唇、舌、齒㗁，故出",
    "T46n1915_001:0468b24": "音聲語言。因此語故，則有一切善惡等法，故",
    "T46n1915_001:0468b25": "名為語。」反觀語心，不見相貌。當知語者及語",
    "T46n1915_001:0468b26": "中一切法，畢竟空寂，是名修觀。如上六義修",
    "T46n1915_001:0468b27": "習止觀，隨時相應用之；一一皆有前五番修",
    "T46n1915_001:0468b28": "止觀意，如上所說。次，六根門中修止觀者：一、",
    "T46n1915_001:0468b29": "眼見色時修止者。隨見色時，如水中月，無有",
    "T46n1915_001:0468c01": "定實。若見順情之色，不起貪愛；若見違情之",
    "T46n1915_001:0468c02": "色，不起瞋惱；若見非違非順之色，不起無明",
    "T46n1915_001:0468c03": "及諸亂想，是名修止。云何名眼見色時修觀？",
    "T46n1915_001:0468c04": "應作是念：「隨有所見，即相空寂。所以者何？於",
    "T46n1915_001:0468c05": "彼根塵空明之中，各無所見，亦無分別，和合",
    "T46n1915_001:0468c06": "因緣，出生眼識，次生意識，即能分別種種諸",
    "T46n1915_001:0468c07": "色。因此則有一切煩惱善惡等法。」即當反觀",
    "T46n1915_001:0468c08": "念色之心，不見相貌。當知見者及一切法，畢",
    "T46n1915_001:0468c09": "竟空寂，是名修觀。二、耳聞聲時修止者。隨所",
    "T46n1915_001:0468c10": "聞聲，即知聲如響相。若聞順情之聲，不起愛",
    "T46n1915_001:0468c11": "心；違情之聲，不起瞋心；非違非順之聲，不起",
    "T46n1915_001:0468c12": "分別心；是名修止。云何聞聲中修觀？應作是",
    "T46n1915_001:0468c13": "念：「隨所聞聲，空無所有，但從根塵和合，生於",
    "T46n1915_001:0468c14": "耳識；次意識生，強起分別。因此即有一切煩",
    "T46n1915_001:0468c15": "惱善惡等法，故名聞聲。」反觀聞聲之心，不見",
    "T46n1915_001:0468c16": "相貌。當知聞者及一切法，畢竟空寂，是名為",
    "T46n1915_001:0468c17": "觀。三、鼻嗅香時修止者。隨所聞香，即知如焰",
    "T46n1915_001:0468c18": "不實，若聞順情之香，不起著心；違情之臭，不",
    "T46n1915_001:0468c19": "起瞋心；非違非順之香，不生亂念，是名修止。",
    "T46n1915_001:0468c20": "云何名聞香中修觀？應作是念：「我今聞香，虛",
    "T46n1915_001:0468c21": "誑無實。所以者何？根塵合故，而生鼻識；次生",
    "T46n1915_001:0468c22": "意識，強取香相。因此則有一切煩惱善惡等",
    "T46n1915_001:0468c23": "法，故名聞香。」反觀聞香之心，不見相貌。當",
    "T46n1915_001:0468c24": "知聞香及一切法，畢竟空寂，是名修觀。四、舌",
    "T46n1915_001:0468c25": "受味時修止者。隨所受味，即知如於夢幻中",
    "T46n1915_001:0468c26": "得味。若得順情美味，不起貪著；違情惡味，不",
    "T46n1915_001:0468c27": "起瞋心；非違非順之味，不起分別意想，是名",
    "T46n1915_001:0468c28": "修止。云何名舌受味時修觀？應作是念：「今所",
    "T46n1915_001:0468c29": "受味，實不可得。所以者何？內外六味，性無分",
    "T46n1915_001:0469a01": "別。因內舌根和合，則舌識生。次生意識，強取",
    "T46n1915_001:0469a02": "味相。因此則有一切煩惱善惡等法。」反觀緣",
    "T46n1915_001:0469a03": "味之識，不見相貌。當知受味者及一切法，畢",
    "T46n1915_001:0469a04": "竟空寂，是名修觀。五、身受觸時修止者。隨所",
    "T46n1915_001:0469a05": "覺觸，即知如影，幻化不實。若受順情樂觸，不",
    "T46n1915_001:0469a06": "起貪著；若受違情苦觸，不起瞋惱；受非違非",
    "T46n1915_001:0469a07": "順之觸，不起憶想分別，是名修止。云何身受",
    "T46n1915_001:0469a08": "觸時修觀？應作是念：「輕重、冷煖、澁滑等法，名",
    "T46n1915_001:0469a09": "之為觸；頭等六分，名之為身。觸性虛假，身亦",
    "T46n1915_001:0469a10": "不實；和合因緣，即生身識。次生意識，憶想分",
    "T46n1915_001:0469a11": "別苦樂等相，故名受觸。」反觀緣觸之心，不見",
    "T46n1915_001:0469a12": "相貌。當知受觸者及一切法，畢竟空寂，是名",
    "T46n1915_001:0469a13": "修觀。六、意知法中修止觀相，如初坐中已明",
    "T46n1915_001:0469a14": "訖。自上依六根修止觀相，隨所意用而用",
    "T46n1915_001:0469a15": "之，一一具上五番之意，是中已廣分別，今不",
    "T46n1915_001:0469a16": "重辨。行者若能於行住坐臥見聞覺知等一",
    "T46n1915_001:0469a17": "切處中修止觀者，當知是人真修摩訶衍道。",
    "T46n1915_001:0469a18": "如《大品經》云：「佛告須菩提：『若菩薩行時知行、",
    "T46n1915_001:0469a19": "坐時知坐，乃至服僧伽梨，視眴一心，出入禪",
    "T46n1915_001:0469a20": "定，當知是人名菩薩摩訶衍。』」復次，若人能如",
    "T46n1915_001:0469a21": "是一切處中修行大乘，是人則於世間最勝、",
    "T46n1915_001:0469a22": "最上、無與等者。釋論偈中說：",
    "T46n1915_001:0469a23": "「閑坐林樹間，　　寂然滅諸惡，",
    "T46n1915_001:0469a24": "憺怕得一心，　　斯樂非天樂。",
    "T46n1915_001:0469a25": "人求世間利，　　名衣好床褥，",
    "T46n1915_001:0469a26": "斯樂非安隱，　　求利無厭足。",
    "T46n1915_001:0469a27": "衲衣在空閑，　　動止心常一，",
    "T46n1915_001:0469a28": "自以智慧明，　　觀諸法實相；",
    "T46n1915_001:0469a29": "種種諸法中，　　皆以等觀入，",
    "T46n1915_001:0469b01": "解慧心寂然，　　三界無倫匹。」",
    "T46n1915_001:0469b02": "7 善根發善根發第七",
    "T46n1915_001:0469b03": "行者若能如是從假入空觀中善修止觀者，",
    "T46n1915_001:0469b04": "則於坐中身心明淨，爾時當有種種善根開",
    "T46n1915_001:0469b05": "發，應須識知。今略明善根發相，有二種不",
    "T46n1915_001:0469b06": "同：一、外善根發相。所謂：布施、持戒、孝順父母",
    "T46n1915_001:0469b07": "尊長，供養三寶，及諸聽學等善根開發。此是",
    "T46n1915_001:0469b08": "外事，若非正修，與魔境相濫，今不分別。二、內",
    "T46n1915_001:0469b09": "善根發相。所謂諸禪定法門善根開發有三",
    "T46n1915_001:0469b10": "種意：第一、明善根發相。有五種不同：一、息道",
    "T46n1915_001:0469b11": "善根發相。行者善修止觀故，身心調適，妄念",
    "T46n1915_001:0469b12": "止息。因是自覺其心漸漸入定，發於欲界及",
    "T46n1915_001:0469b13": "未到地等定，身心泯然空寂，定心安隱。於此",
    "T46n1915_001:0469b14": "定中，都不見有身心相貌。於後或經一坐、二",
    "T46n1915_001:0469b15": "坐，乃至一日、二日，一月、二月，將息不得，不退",
    "T46n1915_001:0469b16": "不失。即於定中，忽覺身心運動，八觸而發者，",
    "T46n1915_001:0469b17": "所謂覺身痛、痒、冷、煖、輕、重、澁、滑等。當觸發時，",
    "T46n1915_001:0469b18": "身心安定，虛微悅豫，快樂清淨，不可為喻，是",
    "T46n1915_001:0469b19": "為知息道根本禪定善根發相。行者或於欲",
    "T46n1915_001:0469b20": "界未到地中，忽然覺息出入長短，遍身毛孔",
    "T46n1915_001:0469b21": "皆悉虛疎，即以心眼見身內三十六物，猶如",
    "T46n1915_001:0469b22": "開倉見諸麻豆等，心大驚喜，寂靜安快，是",
    "T46n1915_001:0469b23": "為隨息特勝善根發相。二、不淨觀善根發相。",
    "T46n1915_001:0469b24": "行者若於欲界未到地定，於此定中，身心虛",
    "T46n1915_001:0469b25": "寂，忽然見他男女身死，死已膖脹，爛壞，蟲膿",
    "T46n1915_001:0469b26": "流出；見白骨狼藉，其心悲喜，厭患所愛，此",
    "T46n1915_001:0469b27": "為九想善根發相。或於靜定之中，忽然見內",
    "T46n1915_001:0469b28": "身不淨，外身膖脹狼藉，自身白骨從頭至足",
    "T46n1915_001:0469b29": "節節相拄，見是事已，定心安隱，驚悟無常，厭",
    "T46n1915_001:0469c01": "患五欲，不著我人，此是背捨善根發相。或於",
    "T46n1915_001:0469c02": "定心中，見於內身及外身，一切飛禽走獸，衣",
    "T46n1915_001:0469c03": "服飲食，屋舍山林，皆悉不淨，此為大不淨善",
    "T46n1915_001:0469c04": "根發相。三、慈心善根發相。行者因修止觀故，",
    "T46n1915_001:0469c05": "若得欲界未到地定，於此定中，忽然發心慈念",
    "T46n1915_001:0469c06": "眾生，或緣親人得樂之相，即發深定，內心悅",
    "T46n1915_001:0469c07": "樂清淨，不可為喻。中人、怨人，乃至十方五道",
    "T46n1915_001:0469c08": "眾生，亦復如是。從禪定起，其心悅樂，隨所",
    "T46n1915_001:0469c09": "見人，顏色常和，是為慈心善根發相。悲、喜、捨",
    "T46n1915_001:0469c10": "心發相，類此可知也。四、因緣觀善根發相。行",
    "T46n1915_001:0469c11": "者因修止觀故，若得欲界未到地，身心靜定，",
    "T46n1915_001:0469c12": "忽然覺悟心生，推尋三世無明、行等諸因緣",
    "T46n1915_001:0469c13": "中，不見人我，即離斷常，破諸執見，得定安隱，",
    "T46n1915_001:0469c14": "解慧開發，心生法喜，不念世間之事，乃至五",
    "T46n1915_001:0469c15": "陰、十二處、十八界中分別亦如是，是為因緣",
    "T46n1915_001:0469c16": "觀善根發相。五、念佛善根發相。行者因修止",
    "T46n1915_001:0469c17": "觀故，若得欲界未到地定，身心空寂，忽然憶",
    "T46n1915_001:0469c18": "念諸佛功德相好不可思議，所有十力、無畏、",
    "T46n1915_001:0469c19": "不共、三昧、解脫等法不可思議，神通變化、無",
    "T46n1915_001:0469c20": "礙說法、廣利眾生、不可思議；如是等無量功",
    "T46n1915_001:0469c21": "德不可思議。作是念時，即發愛敬心生，三昧",
    "T46n1915_001:0469c22": "開發，身心快樂，清淨安隱，無諸惡相，從禪定",
    "T46n1915_001:0469c23": "起，身體輕利，自覺功德巍巍，人所愛敬，是為",
    "T46n1915_001:0469c24": "念佛三昧善根發相。復次，行者因修止觀故，",
    "T46n1915_001:0469c25": "若得身心澄淨，或發無常、苦、空、無我、不淨、世",
    "T46n1915_001:0469c26": "間可厭、食不淨相、死離盡想，念佛、法、僧、戒、捨、",
    "T46n1915_001:0469c27": "天，念處、正勤、如意、根、力、覺、道、空、無相、無作，六",
    "T46n1915_001:0469c28": "度諸波羅蜜，神通變化等，一切法門發相，是",
    "T46n1915_001:0469c29": "中應廣分別。故經云：「制心一處，無事不辦。」二、",
    "T46n1915_001:0470a01": "分別真偽者，有二：一者、辨邪偽禪發相。行者",
    "T46n1915_001:0470a02": "若發如上諸禪時，隨因所發之法，或身搔動，",
    "T46n1915_001:0470a03": "或時身重如物鎮壓，或時身輕欲飛，或時如",
    "T46n1915_001:0470a04": "縛，或時逶迤垂熟，或時煎寒，或時壯熱，或見",
    "T46n1915_001:0470a05": "種種諸異境界，或時其心闇蔽，或時起諸惡",
    "T46n1915_001:0470a06": "覺，或時念外散亂諸雜善事，或時歡喜躁動，",
    "T46n1915_001:0470a07": "或時憂愁悲思，或時惡觸身毛驚竪，或時大",
    "T46n1915_001:0470a08": "樂昏醉；如是種種邪法，與禪俱發，名為邪偽。",
    "T46n1915_001:0470a09": "此之邪定，若人愛著，即與九十五種鬼神法",
    "T46n1915_001:0470a10": "相應，多好失心顛狂；或時諸鬼神等，知人念",
    "T46n1915_001:0470a11": "著其法，即加勢力，令發諸邪定邪智，辯才神",
    "T46n1915_001:0470a12": "通，惑動世人。凡愚見者，謂得道果，皆悉信伏，",
    "T46n1915_001:0470a13": "而其內心顛倒，專行鬼法，惑亂世間。是人命",
    "T46n1915_001:0470a14": "終，永不值佛，還墮鬼神道中。若坐時多行惡",
    "T46n1915_001:0470a15": "法，即墮地獄。行者修止觀時，若證如是等禪，",
    "T46n1915_001:0470a16": "有此諸邪偽相，當即却之。云何却之？若知",
    "T46n1915_001:0470a17": "虛誑，正心不受不著，即當謝滅。應用正觀破",
    "T46n1915_001:0470a18": "之，即當滅矣。二者、辨真正禪發相。行者若於",
    "T46n1915_001:0470a19": "坐中發諸禪時，無有如上所說諸邪法等，隨",
    "T46n1915_001:0470a20": "一一禪發時，即覺與定相應，空明清淨，內心",
    "T46n1915_001:0470a21": "喜悅；憺然快樂，無有覆蓋；善心開發，信敬增",
    "T46n1915_001:0470a22": "長；智鑒分明，身心柔軟；微妙虛寂，厭患世間；",
    "T46n1915_001:0470a23": "無為無欲，出入自在；是為正禪發相。譬如與",
    "T46n1915_001:0470a24": "惡人共事，恒相觸惱；若與善人共事，久見其",
    "T46n1915_001:0470a25": "美。分別邪正二種禪發之相，亦復如是。三、明",
    "T46n1915_001:0470a26": "用止觀長養諸善根者。若於坐中諸善根發",
    "T46n1915_001:0470a27": "時，應用止觀二法修令增進。若宜用止、則以",
    "T46n1915_001:0470a28": "止修之；若宜用觀，則以觀修之。具如前說略",
    "T46n1915_001:0470a29": "示大意矣。",
    "T46n1915_001:0470b01": "8 覺知魔事覺知魔事第八",
    "T46n1915_001:0470b02": "梵音魔羅，秦言殺者，奪行人功德之財，殺行",
    "T46n1915_001:0470b03": "人智慧之命，是故名之為惡。魔事者，如佛以",
    "T46n1915_001:0470b04": "功德智慧度脫眾生入涅槃為事，魔常以破",
    "T46n1915_001:0470b05": "壞眾生善根令流轉生死為事。若能安心正",
    "T46n1915_001:0470b06": "道，是故道高方知魔盛。仍須善識魔事，但有",
    "T46n1915_001:0470b07": "四種：一、煩惱魔，二、陰入界魔，三、死魔，四、鬼神",
    "T46n1915_001:0470b08": "魔。三種皆是世間之常事，及隨人自心所生，",
    "T46n1915_001:0470b09": "當須自心正除遣之，今不分別。鬼神魔相，此",
    "T46n1915_001:0470b10": "事須知，今當略說。鬼神魔有三種：一者、精",
    "T46n1915_001:0470b11": "魅。十二時獸，變化作種種形色，或作少女、老",
    "T46n1915_001:0470b12": "宿之形，乃至可畏身等非一，惱惑行人。此諸",
    "T46n1915_001:0470b13": "精魅，欲惱行人，各當其時而來，善須別識。若",
    "T46n1915_001:0470b14": "於寅時來者，必是虎獸等；若於卯時來者，必",
    "T46n1915_001:0470b15": "是兔、鹿等；若於辰時來者，必是龍、鼈等；若於",
    "T46n1915_001:0470b16": "巳時來者，必是蛇、蟒等；若於午時來者，必是",
    "T46n1915_001:0470b17": "馬、驢、駝等；若於未時來者，必是羊等；若於申",
    "T46n1915_001:0470b18": "時來者，必是猿猴等；若於酉時來者，必是鷄、",
    "T46n1915_001:0470b19": "烏等；若於戌時來者，必是狗、狼等；若於亥時",
    "T46n1915_001:0470b20": "來者，必是猪等；子時來者，必是鼠等；丑時來",
    "T46n1915_001:0470b21": "者，必是牛等。行者若見常用此時來，即知其",
    "T46n1915_001:0470b22": "獸精，說其名字訶責，即當謝滅。二者、堆剔鬼。",
    "T46n1915_001:0470b23": "亦作種種惱觸行人——或如蟲蝎緣人頭面，鑽",
    "T46n1915_001:0470b24": "刺熠熠；或擊櫪人兩腋下；或乍抱持於人；或",
    "T46n1915_001:0470b25": "言說音聲喧閙；及作諸獸之形——異相非一，來",
    "T46n1915_001:0470b26": "惱行人。應即覺知，一心閉目，陰而罵之，作是",
    "T46n1915_001:0470b27": "言：「我今識汝，汝是閻浮提中食火臭香偷臘",
    "T46n1915_001:0470b28": "吉支、邪見、喜破戒種；我今持戒，終不畏汝！」若",
    "T46n1915_001:0470b29": "出家人，應誦戒本；若在家人，應誦三歸五戒",
    "T46n1915_001:0470c01": "等。鬼便却行，匍匐而去。如是若作種種留難",
    "T46n1915_001:0470c02": "惱人相貌，及餘斷除之法，並如禪經中廣說。",
    "T46n1915_001:0470c03": "三者、魔惱。是魔多化作三種五塵境界相來",
    "T46n1915_001:0470c04": "破善心：一、作違情事，則可畏五塵令人恐懼。",
    "T46n1915_001:0470c05": "二、作順情事，則可愛五塵令人心著。三、非違",
    "T46n1915_001:0470c06": "非順事，則平等五塵動亂行者。是故魔名殺",
    "T46n1915_001:0470c07": "者；亦名華箭；亦名五箭，射人五情故。名色中",
    "T46n1915_001:0470c08": "作種種境界，惑亂行人。作順情境者，或作",
    "T46n1915_001:0470c09": "父母兄弟、諸佛形像、端正男女可愛之境，令",
    "T46n1915_001:0470c10": "人心著。作違情境界者，或作虎狼師子羅剎",
    "T46n1915_001:0470c11": "之形，種種可畏之像，來怖行人。作非違非順",
    "T46n1915_001:0470c12": "境者，則平常之事，動亂人心，令失禪定，故名",
    "T46n1915_001:0470c13": "為魔。或作種種好惡之音聲，作種種香臭之",
    "T46n1915_001:0470c14": "氣，作種種好惡之味，作種種苦樂境界來觸",
    "T46n1915_001:0470c15": "人身，皆是魔事。其相眾多，今不具說。舉要言",
    "T46n1915_001:0470c16": "之：若作種種五塵，惱亂於人，令失善法，起",
    "T46n1915_001:0470c17": "諸煩惱，皆是魔軍。以能破壞平等佛法，令起",
    "T46n1915_001:0470c18": "貪欲、憂愁、瞋恚、睡眠等諸障道法。如經偈中",
    "T46n1915_001:0470c19": "說：",
    "T46n1915_001:0470c20": "「欲是汝初軍，　　憂愁為第二，",
    "T46n1915_001:0470c21": "飢渴第三軍，　　渴愛為第四，",
    "T46n1915_001:0470c22": "睡眠第五軍，　　怖畏為第六，",
    "T46n1915_001:0470c23": "疑悔第七軍，　　瞋恚為第八，",
    "T46n1915_001:0470c24": "利養虛稱九，　　自高慢人十，",
    "T46n1915_001:0470c25": "如是等眾軍，　　壓沒出家人。",
    "T46n1915_001:0470c26": "我以禪智力，　　破汝此諸軍；",
    "T46n1915_001:0470c27": "得成佛道已，　　度脫一切人。」",
    "T46n1915_001:0470c28": "行者既覺知魔事，即當却之。却法有二：一者、",
    "T46n1915_001:0470c29": "修止却之。凡見一切外諸惡魔境，悉知虛誑，",
    "T46n1915_001:0471a01": "不憂不怖，亦不取不捨，妄計分別。息心寂然，",
    "T46n1915_001:0471a02": "彼自當滅。二者、修觀却之。若見如上所說種",
    "T46n1915_001:0471a03": "種魔境，用止不去，即當反觀能見之心，不見",
    "T46n1915_001:0471a04": "處所，彼何所惱？如是觀時，尋當滅謝。若遲",
    "T46n1915_001:0471a05": "遲不去，但當正心，勿生懼想，不惜軀命，正念",
    "T46n1915_001:0471a06": "不動。知魔界如即佛界如，若魔界如、佛界如，",
    "T46n1915_001:0471a07": "一如無二如。如是了知，則魔界無所捨，佛界",
    "T46n1915_001:0471a08": "無所取，佛法自當現前，魔境自然消滅。復次，",
    "T46n1915_001:0471a09": "若見魔境不謝，不須生憂；若見滅謝，亦勿生",
    "T46n1915_001:0471a10": "喜。所以者何？未曾見有人坐禪見魔化作虎",
    "T46n1915_001:0471a11": "狼來食人，亦未曾見魔化作男女來為夫婦。",
    "T46n1915_001:0471a12": "當其幻化，愚人不了，心生驚怖及起貪著，因",
    "T46n1915_001:0471a13": "是心亂，失定發狂，自致其患，皆是行人無智",
    "T46n1915_001:0471a14": "受患，非魔所為。若諸魔境惱亂行人，或經年",
    "T46n1915_001:0471a15": "月不去，但當端心正念堅固，不惜身命，莫懷",
    "T46n1915_001:0471a16": "憂懼，當誦大乘方等諸經治魔呪，默念誦之。",
    "T46n1915_001:0471a17": "存念三寶。若出禪定，亦當誦呪自防，懺悔慚",
    "T46n1915_001:0471a18": "愧，及誦波羅提木叉。邪不干正，久久自滅。魔",
    "T46n1915_001:0471a19": "事眾多，說不可盡，善須識之。是故，初心行人，",
    "T46n1915_001:0471a20": "必須親近善知識，為有如此等難事，是魔入",
    "T46n1915_001:0471a21": "人心，能令行者心神狂亂，或喜、或憂，因是成",
    "T46n1915_001:0471a22": "患致死。或時令得諸邪禪定智慧神通陀羅",
    "T46n1915_001:0471a23": "尼，說法教化，人皆信伏，後即壞人出世善事，",
    "T46n1915_001:0471a24": "及破壞正法。如是等，諸異非一，說不可盡。今",
    "T46n1915_001:0471a25": "略示其要，為令行人於坐禪中，不妄受諸境",
    "T46n1915_001:0471a26": "界。取要言之：若欲遣邪歸正，當觀諸法實相，",
    "T46n1915_001:0471a27": "善修止觀，無邪不破。故釋論云：「除諸法實相，",
    "T46n1915_001:0471a28": "其餘一切皆是魔事。」如偈中說：",
    "T46n1915_001:0471a29": "「若分別憶想，　　即是魔羅網。",
    "T46n1915_001:0471b01": "不動不分別，　　是則為法印。」",
    "T46n1915_001:0471b02": "9 治病治病第九",
    "T46n1915_001:0471b03": "行者安心修道，或四大有病，因今用觀，心息",
    "T46n1915_001:0471b04": "鼓擊，發動本病；或時不能善調適身心息三",
    "T46n1915_001:0471b05": "事，內外有所違犯，故有病患。夫坐禪之法，若",
    "T46n1915_001:0471b06": "能善用心者，則四百四病自然除差；若用心",
    "T46n1915_001:0471b07": "失所，則四百四病因之發生。是故若自行化",
    "T46n1915_001:0471b08": "他，應當善識病源，善知坐中內心治病方法。",
    "T46n1915_001:0471b09": "一旦動病，非唯行道有障，則大命慮失。今明",
    "T46n1915_001:0471b10": "治病法中有二意：一、明病發相，二、明治病方",
    "T46n1915_001:0471b11": "法。一、明病發相者。病發雖復多途，略出不過",
    "T46n1915_001:0471b12": "二種：一者、四大增損病相。若地大增者，則腫",
    "T46n1915_001:0471b13": "結沈重，身體枯瘠，如是等百一患生。若水大",
    "T46n1915_001:0471b14": "增者，則痰陰脹滿，食飲不消，腹痛下痢等百",
    "T46n1915_001:0471b15": "一患生。若火大增者，即煎寒壯熱，支節皆",
    "T46n1915_001:0471b16": "痛，口氣，大小便利不通等百一患生。若風大",
    "T46n1915_001:0471b17": "增者，則身體虛懸，戰掉疼痛，肺悶脹急，嘔逆",
    "T46n1915_001:0471b18": "氣急，如是等百一患生。故經云：「一大不調，",
    "T46n1915_001:0471b19": "百一病起。四大不調，四百四病一時俱動。」四",
    "T46n1915_001:0471b20": "大病發，各有相貌，當於坐時及夢中察之。二",
    "T46n1915_001:0471b21": "者、五藏生患之相。從心生患者，身體寒熱，及",
    "T46n1915_001:0471b22": "頭痛口燥等，心主口故。從肺生患者，身體脹",
    "T46n1915_001:0471b23": "滿，四支煩疼，心悶鼻塞等，肺主鼻故。從肝生",
    "T46n1915_001:0471b24": "患者，多無喜心，憂愁不樂，悲思瞋恚，頭痛眼",
    "T46n1915_001:0471b25": "闇昏悶等，肝主眼故。從脾生患者，身體面",
    "T46n1915_001:0471b26": "上，遊風遍身，㿇痒疼痛，飲食失味等，脾主舌",
    "T46n1915_001:0471b27": "故。從腎生患者，咽喉曀塞腹脹耳聾等，腎",
    "T46n1915_001:0471b28": "主耳故。五藏生病眾多，各有其相，當於坐時",
    "T46n1915_001:0471b29": "及夢中察之可知。如是四大五藏病患，因起",
    "T46n1915_001:0471c01": "非一，病相眾多，不可具說。行者若欲修止觀",
    "T46n1915_001:0471c02": "法門，脫有患生，應當善知因起。此二種病，通",
    "T46n1915_001:0471c03": "因內外發動。若外傷寒冷風熱，飲食不消，而",
    "T46n1915_001:0471c04": "病從二處發者，當知因外發動。若由用心不",
    "T46n1915_001:0471c05": "調，觀行違僻，或因定法發時，不知取與，而致",
    "T46n1915_001:0471c06": "此二處患生，此因內發病相。復次，有三種得",
    "T46n1915_001:0471c07": "病因緣不同：一者、四大五藏增損得病，如前",
    "T46n1915_001:0471c08": "說。二者、鬼神所作得病。三者、業報得病。如是",
    "T46n1915_001:0471c09": "等病，初得即治，甚易得差。若經久則病成，身",
    "T46n1915_001:0471c10": "羸病結，治之難愈。二、明治病方法者。既深知",
    "T46n1915_001:0471c11": "病源起發，當作方法治之。治病之法，乃有多",
    "T46n1915_001:0471c12": "途，舉要言之，不出止觀二種方便。云何用",
    "T46n1915_001:0471c13": "止治病相？有師言：「但安心止在病處，即能治",
    "T46n1915_001:0471c14": "病。所以者何？心是一期果報之主，譬如王有",
    "T46n1915_001:0471c15": "所至處，群賊迸散。」次有師言：「臍下一寸名憂",
    "T46n1915_001:0471c16": "陀那，此云丹田。若能止心守此不散，經久，即",
    "T46n1915_001:0471c17": "多有所治。」有師言：「常止心足下，莫問行住",
    "T46n1915_001:0471c18": "寢臥，即能治病。所以者何？人以四大不調，故",
    "T46n1915_001:0471c19": "多諸疾患。此由心識上緣，故令四大不調。若",
    "T46n1915_001:0471c20": "安心在下，四大自然調適，眾病除矣。」有師言：",
    "T46n1915_001:0471c21": "「但知諸法空無所有，不取病相，寂然止住，多",
    "T46n1915_001:0471c22": "有所治。所以者何？由心憶想鼓作四大，故有",
    "T46n1915_001:0471c23": "病生。息心和悅，眾病即差。故淨名經云：『何",
    "T46n1915_001:0471c24": "為病本？所謂攀緣。云何斷攀緣？謂心無所得。』」",
    "T46n1915_001:0471c25": "如是種種說，用止治病之相非一。故知善修",
    "T46n1915_001:0471c26": "止法，能治眾病。次明觀治病者。有師言：「但觀",
    "T46n1915_001:0471c27": "心想，用六種氣治病者，即是觀能治病。何等",
    "T46n1915_001:0471c28": "六種氣？一、吹，二、呼，三、嘻，四、呵，五、噓，六、呬。此",
    "T46n1915_001:0471c29": "六種息，皆於唇口之中，想心方便，轉側而作，",
    "T46n1915_001:0472a01": "綿微而用。頌曰：",
    "T46n1915_001:0472a02": "「『心配屬呵腎屬吹，　　脾呼肺呬聖皆知，",
    "T46n1915_001:0472a03": "肝藏熱來噓字至，　　三焦壅處但言嘻。』」",
    "T46n1915_001:0472a04": "有師言：「若能善用觀想，運作十二種息，能治",
    "T46n1915_001:0472a05": "眾患。一、上息，二、下息，三、滿息，四、焦息，五、增",
    "T46n1915_001:0472a06": "長息，六、滅壞息，七、煖息，八、冷息，九、衝息，十、",
    "T46n1915_001:0472a07": "持息，十一、和息，十二、補息。此十二息，皆從觀",
    "T46n1915_001:0472a08": "想心生。今略明十二息對治之相：上息治沈",
    "T46n1915_001:0472a09": "重，下息治虛懸，滿息治枯瘠，焦息治腫滿，",
    "T46n1915_001:0472a10": "增長息治羸損，滅壞息治增盛，煖息治冷，冷",
    "T46n1915_001:0472a11": "息治熱，衝息治壅塞不通，持息治戰動，和息",
    "T46n1915_001:0472a12": "通治四大不和，補息資補四大衰。善用此息，",
    "T46n1915_001:0472a13": "可以遍治眾患，推之可知。」有師言：「善用假",
    "T46n1915_001:0472a14": "想觀，能治眾病。如人患冷，想身中火氣起，即",
    "T46n1915_001:0472a15": "能治冷。此如《雜阿含經》治病祕法七十二種",
    "T46n1915_001:0472a16": "法中廣說。」有師言：「但用止觀檢析身中四大",
    "T46n1915_001:0472a17": "病不可得，心中病不可得，眾病自差。」如是等",
    "T46n1915_001:0472a18": "種種說，用觀治病，應用不同，善得其意，皆能",
    "T46n1915_001:0472a19": "治病。當知：止觀二法，若人善得其意，則無病",
    "T46n1915_001:0472a20": "不治也。但今時人根機淺鈍，作此觀想，多不",
    "T46n1915_001:0472a21": "成就，世不流傳。又不得於此更學氣術、休糧，",
    "T46n1915_001:0472a22": "恐生異見。金石草木之藥，與病相應，亦可服",
    "T46n1915_001:0472a23": "餌。若是鬼病，當用彊心加呪以助治之。若是",
    "T46n1915_001:0472a24": "業報病，要須修福懺悔，患則消滅。此二種",
    "T46n1915_001:0472a25": "治病之法，若行人善得一意，即可自行兼他，",
    "T46n1915_001:0472a26": "況復具足通達。若都不知，則病生無治，非唯",
    "T46n1915_001:0472a27": "廢修正法，亦恐性命有虞，豈可自行教人？是",
    "T46n1915_001:0472a28": "故，欲修止觀之者，必須善解內心治病方法；",
    "T46n1915_001:0472a29": "其法非一，得意在人，豈可傳於文耳。復次、用",
    "T46n1915_001:0472b01": "心坐中治病，仍須更兼具十法，無不有益。十",
    "T46n1915_001:0472b02": "法者：一、信，二、用，三、勤，四、常住緣中，五、別病",
    "T46n1915_001:0472b03": "因法，六、方便，七、久行，八、知取捨，九、持護，十、",
    "T46n1915_001:0472b04": "識遮障。云何為信？謂信此法必能治病。何為",
    "T46n1915_001:0472b05": "用？謂隨時常用。何為勤？謂用之專精不息，取",
    "T46n1915_001:0472b06": "得差為度。何為住緣中？謂細心念念依法，而",
    "T46n1915_001:0472b07": "不異緣。何為別病因起？如上所說。何為方",
    "T46n1915_001:0472b08": "便？謂吐納運心緣想，善巧成就，不失其宜。何",
    "T46n1915_001:0472b09": "為久行？謂若用之未即有益，不計日月，常習",
    "T46n1915_001:0472b10": "不廢。何為知取捨？謂知益即勤，有損即捨",
    "T46n1915_001:0472b11": "之，微細轉心調治。何為持護？謂善識異緣觸",
    "T46n1915_001:0472b12": "犯。何為遮障？謂得益不向外說，未損不生疑",
    "T46n1915_001:0472b13": "謗。若依此十法，所治必定有効不虛者也。",
    "T46n1915_001:0472b14": "10 證果證果第十",
    "T46n1915_001:0472b15": "若行者如是修止觀時，能了知一切諸法皆",
    "T46n1915_001:0472b16": "由心生，因緣虛假不實故空，以知空故，即不",
    "T46n1915_001:0472b17": "得一切諸法名字相，則體真止也。爾時上不",
    "T46n1915_001:0472b18": "見佛果可求，下不見眾生可度，是名從假入",
    "T46n1915_001:0472b19": "空觀，亦名二諦觀，亦名慧眼，亦名一切智。",
    "T46n1915_001:0472b20": "若住此觀，即墮聲聞辟支佛地。故經云：「諸聲",
    "T46n1915_001:0472b21": "聞眾等，自歎言：『我等若聞淨佛國土，教化眾",
    "T46n1915_001:0472b22": "生，心不喜樂。所以者何？一切諸法皆悉空寂，",
    "T46n1915_001:0472b23": "無生無滅，無大無小，無漏無為。如是思惟，不",
    "T46n1915_001:0472b24": "生喜樂。』」當知若見無為入正位者，其人終不",
    "T46n1915_001:0472b25": "能發三菩提心。此即定力多故，不見佛性。若",
    "T46n1915_001:0472b26": "菩薩，為一切眾生，成就一切佛法，不應取著",
    "T46n1915_001:0472b27": "無為而自寂滅，爾時應修從空入假觀。則當",
    "T46n1915_001:0472b28": "諦觀心性雖空，緣對之時，亦能出生一切諸",
    "T46n1915_001:0472b29": "法，猶如幻化雖無定實，亦有見聞覺知等相",
    "T46n1915_001:0472c01": "差別不同。行者如是觀時，雖知一切諸法畢",
    "T46n1915_001:0472c02": "竟空寂，能於空中修種種行，如空中種樹；亦",
    "T46n1915_001:0472c03": "能分別眾生諸根性欲無量故，則說法無量；",
    "T46n1915_001:0472c04": "若能成就無礙辯才，則能利益六道眾生；是",
    "T46n1915_001:0472c05": "名方便隨緣止。乃是從空入假觀，亦名平等",
    "T46n1915_001:0472c06": "觀，亦名法眼，亦名道種智。住此觀中，智慧力",
    "T46n1915_001:0472c07": "多故，雖見佛性而不明了。菩薩雖復成就此",
    "T46n1915_001:0472c08": "二種觀，是名方便觀門，非正觀也。故經云：「前",
    "T46n1915_001:0472c09": "二觀為方便道。因是二空觀，得入中道第一",
    "T46n1915_001:0472c10": "義觀，雙照二諦，心心寂滅，自然流入薩婆若",
    "T46n1915_001:0472c11": "海。」若菩薩欲於一念中具足一切佛法，應修",
    "T46n1915_001:0472c12": "息二邊分別止，行於中道正觀。云何修正觀？",
    "T46n1915_001:0472c13": "若體知心性非真非假，息緣真假之心，名之",
    "T46n1915_001:0472c14": "為正。諦觀心性非空非假，而不壞空假之法，",
    "T46n1915_001:0472c15": "若能如是照了，則於心性通達中道，圓照二",
    "T46n1915_001:0472c16": "諦。若能於自心見中道二諦，則見一切諸法",
    "T46n1915_001:0472c17": "中道二諦，亦不取中道二諦，以決定性不可",
    "T46n1915_001:0472c18": "得故。是名中道正觀。如《中論》偈中說：",
    "T46n1915_001:0472c19": "「因緣所生法，　　我說即是空，",
    "T46n1915_001:0472c20": "亦名為假名，　　亦名中道義。」",
    "T46n1915_001:0472c21": "深尋此偈意，非惟具足分別中觀之相，亦是",
    "T46n1915_001:0472c22": "兼明前二種方便觀門旨趣。當知：中道正觀，",
    "T46n1915_001:0472c23": "則是佛眼，一切種智。若住此觀，則定慧力等，",
    "T46n1915_001:0472c24": "了了見佛性。安住大乘，行步平正，其疾如風，",
    "T46n1915_001:0472c25": "自然流入薩婆若海。行如來行，入如來室，著",
    "T46n1915_001:0472c26": "如來衣，坐如來座，則以如來莊嚴而自莊嚴，",
    "T46n1915_001:0472c27": "獲得六根清淨，入佛境界。於一切法無所染",
    "T46n1915_001:0472c28": "著，一切佛法皆現在前，成就念佛三昧，安住",
    "T46n1915_001:0472c29": "首楞嚴定，則是普現色身三昧。普入十方佛",
    "T46n1915_001:0473a01": "土，教化眾生。嚴淨一切佛剎，供養十方諸佛，",
    "T46n1915_001:0473a02": "受持一切諸佛法藏，具足一切諸行波羅蜜，",
    "T46n1915_001:0473a03": "悟入大菩薩位，則與普賢、文殊為其等侶。常",
    "T46n1915_001:0473a04": "住法性身中，則為諸佛稱歎授記。則是莊嚴",
    "T46n1915_001:0473a05": "兜率陀天，示現降神母胎，出家，詣道場，降魔",
    "T46n1915_001:0473a06": "怨，成正覺，轉法輪，入涅槃。於十方國土究竟",
    "T46n1915_001:0473a07": "一切佛事，具足真應二身。則是初發心菩薩",
    "T46n1915_001:0473a08": "也。《華嚴經》中：「初發心時，便成正覺，了達諸法",
    "T46n1915_001:0473a09": "真實之性，所有慧身不由他悟。」亦云：「初發心",
    "T46n1915_001:0473a10": "菩薩，得如來一身作無量身。」亦云：「初發心菩",
    "T46n1915_001:0473a11": "薩即是佛。」《涅槃經》云：「發心畢竟二不別，如是",
    "T46n1915_001:0473a12": "二心前心難。」《大品經》云：「須菩提！有菩薩摩訶",
    "T46n1915_001:0473a13": "薩，從初發心，即坐道場，轉正法輪，當知則",
    "T46n1915_001:0473a14": "是菩薩為如佛也。」《法華經》中：「龍女所獻珠為",
    "T46n1915_001:0473a15": "證。」如是等經，皆明初心具足一切佛法，即是",
    "T46n1915_001:0473a16": "《大品經》中阿字門，即是《法華經》中為令眾生",
    "T46n1915_001:0473a17": "開佛知見，即是《涅槃經》中見佛性故住大涅",
    "T46n1915_001:0473a18": "槃。已略說初心菩薩因修止觀證果之相，次",
    "T46n1915_001:0473a19": "明後心證果之相。後心所證境界，則不可知；",
    "T46n1915_001:0473a20": "今推教所明，終不離止觀二法。所以者何？如",
    "T46n1915_001:0473a21": "《法華經》云「殷勤稱歎諸佛智慧」，智慧則觀義，此即",
    "T46n1915_001:0473a22": "約觀以明果也。《涅槃經》廣辯百句解脫以",
    "T46n1915_001:0473a23": "釋大涅槃者，涅槃則止義，是約止以明果也，",
    "T46n1915_001:0473a24": "故云「大般涅槃名常寂定」，定者，即是止義。《法",
    "T46n1915_001:0473a25": "華經》中雖約觀明果，則攝於止，故云「乃至究",
    "T46n1915_001:0473a26": "竟涅槃常寂滅相，終歸於空」。涅槃中雖約止",
    "T46n1915_001:0473a27": "明果，則攝於觀，故以三德為大涅槃。此二大",
    "T46n1915_001:0473a28": "經，雖復文言出沒不同，莫不皆約止觀二門",
    "T46n1915_001:0473a29": "辨其究竟，並據定慧兩法以明極果。行者當",
    "T46n1915_001:0473b01": "知：初中後果皆不可思議，故新譯《金光明經》",
    "T46n1915_001:0473b02": "云：「前際如來不可思議，中際如來種種莊嚴，",
    "T46n1915_001:0473b03": "後際如來常無破壞。」皆約修止觀二心以辨",
    "T46n1915_001:0473b04": "其果故。《般舟三昧經》中偈云：",
    "T46n1915_001:0473b05": "「諸佛從心得解脫，　　心者清淨名無垢。",
    "T46n1915_001:0473b06": "五道鮮潔不受色，　　有學此者成大道。」",
    "T46n1915_001:0473b07": "誓願所行者，須除三障五蓋。如或不除，雖勤",
    "T46n1915_001:0473b08": "用功，終無所益。",
    "T46n1915_001:0473b09": "修習止觀坐禪法要終",
    "T46n1915_001:0473b11": "始終心要始終心要",
    "T46n1915_001:0473b13": "荊谿尊者述",
    "T46n1915_001:0473b14": "夫三諦者，天然之性德也。中諦者，統一切",
    "T46n1915_001:0473b15": "法；真諦者，泯一切法；俗諦者，立一切法。舉",
    "T46n1915_001:0473b16": "一即三，非前後也。含生本具，非造作之所得",
    "T46n1915_001:0473b17": "也。悲夫祕藏不顯，蓋三惑之所覆也，故無明",
    "T46n1915_001:0473b18": "翳乎法性，塵沙障乎化導，見思阻乎空寂。然",
    "T46n1915_001:0473b19": "茲三惑乃體上之虛妄也。於是大覺慈尊喟",
    "T46n1915_001:0473b20": "然歎曰：「真如界內絕生佛之假名，平等慧中",
    "T46n1915_001:0473b21": "無自他之形相。但以眾生妄想不自證得，莫",
    "T46n1915_001:0473b22": "之能返也。」由是立乎三觀，破乎三惑，證乎三",
    "T46n1915_001:0473b23": "智，成乎三德。空觀者，破見思惑，證一切智，成",
    "T46n1915_001:0473b24": "般若德。假觀者，破塵沙惑，證道種智，成解脫",
    "T46n1915_001:0473b25": "德。中觀者，破無明惑，證一切種智，成法身德。",
    "T46n1915_001:0473b26": "然茲三惑三觀三智三德，非各別也，非異時",
    "T46n1915_001:0473b27": "也，天然之理具諸法故。然此三諦性之自爾，",
    "T46n1915_001:0473b28": "迷茲三諦轉成三惑。惑破藉乎三觀，觀成證",
    "T46n1915_001:0473b29": "乎三智，智成成乎三德，從因至果非漸修也。",
    "T46n1915_001:0473b30": "說之次第，理非次第。大綱如此，綱目可尋",
    "T46n1915_001:0473c01": "矣。",
    "T46n1915_001:0473c03": "止觀坐禪法要記止觀坐禪法要記",
    "T46n1915_001:0473c05": "宋忠肅公陳瓘瑩中",
    "T46n1915_001:0473c06": "本自不動，何止之有？本自不蔽，何觀之有？眾",
    "T46n1915_001:0473c07": "生迷蕩去本日遠，動靜俱失不昏即散。此二",
    "T46n1915_001:0473c08": "病本出生眾苦，令彼離苦而獲安隱，當用止",
    "T46n1915_001:0473c09": "觀以為其藥。病瘳藥廢醫亦不立，則止觀者",
    "T46n1915_001:0473c10": "乃假名字。即假即空言語道斷，以大悲故無",
    "T46n1915_001:0473c11": "說而說，此《摩訶止觀》之所為作也。然其文義",
    "T46n1915_001:0473c12": "深廣汪洋無涯，譬如大海孰得其際？以大悲",
    "T46n1915_001:0473c13": "故復作方便，使嘗一滴知百川味，使由一漚",
    "T46n1915_001:0473c14": "見全潮體。故於大經之外，又為此書。詞簡旨",
    "T46n1915_001:0473c15": "要讀之易曉，應病之藥盡在是矣。善用藥者",
    "T46n1915_001:0473c16": "不治已病，止乎其未散，觀乎其未昏，方止方",
    "T46n1915_001:0473c17": "觀而未嘗昏未嘗散也。如鳥雙翼、如車兩輪，",
    "T46n1915_001:0473c18": "窮遠極高無往不可及，其至也不出於此。嗚",
    "T46n1915_001:0473c19": "呼！不知則已，知止觀之可以入道者，可不勉",
    "T46n1915_001:0473c20": "哉。",
    "T46n1915_001:0473c22": "天台止觀統例天台止觀統例",
    "T46n1915_001:0473c24": "翰林學士守右補闕安定梁肅述",
    "T46n1915_001:0473c25": "夫止觀何為也？導萬法之理而復於實際者",
    "T46n1915_001:0473c26": "也。實際者何也？性之本也。物之所以不能復",
    "T46n1915_001:0473c27": "者，昏與動使之然也。照昏者謂之明，駐動者",
    "T46n1915_001:0473c28": "謂之靜；明與靜，止觀之體也。在因謂之止觀，",
    "T46n1915_001:0473c29": "在果謂之智定。因謂之行，果謂之成。行者行",
    "T46n1915_001:0473c30": "此者也，成者證此者也。原夫聖人有以見惑",
    "T46n1915_001:0473c31": "足以喪志，動足以失方；於是乎止而觀之，靜",
    "T46n1915_001:0474a01": "而明之。使其動而能靜，靜而能明。因相待以",
    "T46n1915_001:0474a02": "成法，即絕待以照本。立大車以御正，乘大事",
    "T46n1915_001:0474a03": "而總權，消息乎不二之場，鼓舞於說三之域。",
    "T46n1915_001:0474a04": "至微以盡性，至頤以體神。語其近則一毫之",
    "T46n1915_001:0474a05": "善可通也，語其遠則重玄之門可闚也。用至",
    "T46n1915_001:0474a06": "圓以圓之，物無偏也；用至實以實之，物無妄",
    "T46n1915_001:0474a07": "也。聖人舉其言所以示也，廣其目所以告也。",
    "T46n1915_001:0474a08": "優而柔之使自求之，擬而議之使自至之。此",
    "T46n1915_001:0474a09": "《止觀》所由作也。夫三諦者何也？一之謂也。空",
    "T46n1915_001:0474a10": "假中者何也？一之目也。空假者相對之義，中",
    "T46n1915_001:0474a11": "道者得一之名。此思議之說，非至一之旨也。",
    "T46n1915_001:0474a12": "至一即三、至三即一，非相含而然也，非相生",
    "T46n1915_001:0474a13": "而然也。非數義也，非強名也，自然之理也，言",
    "T46n1915_001:0474a14": "而傳之者迹也。理謂之本，迹謂之末。本也者，",
    "T46n1915_001:0474a15": "聖人所至之地也；末也者，聖人所示之教也。",
    "T46n1915_001:0474a16": "由本以垂迹，則為小為大、為通為別、為頓為",
    "T46n1915_001:0474a17": "漸、為顯為祕、為權為實、為定為不定。循迹以",
    "T46n1915_001:0474a18": "返本，則為一為大、為圓為實、為無住為中、為",
    "T46n1915_001:0474a19": "妙為第一義。是三一之蘊也。所謂空也者，通",
    "T46n1915_001:0474a20": "萬法而為言者也。假也者，立萬法而為言者",
    "T46n1915_001:0474a21": "也。中也者，妙萬法而為言者也。破一切惑莫",
    "T46n1915_001:0474a22": "盛乎空，建一切法莫盛乎假，究竟一切性莫",
    "T46n1915_001:0474a23": "大乎中。舉中則無法非中，目假則何法非假，",
    "T46n1915_001:0474a24": "舉空則無法不空。成之謂之三德，修之謂之",
    "T46n1915_001:0474a25": "三觀，舉其要則聖人極深研幾窮理盡性之",
    "T46n1915_001:0474a26": "說乎！昧者使明、塞者使通，通則悟，悟則至，",
    "T46n1915_001:0474a27": "至則常，常則盡矣。明則照，照則化，化則成，",
    "T46n1915_001:0474a28": "成則一矣。聖人有以彌綸萬法而不差，旁礴",
    "T46n1915_001:0474a29": "萬劫而不遺，燾載恒沙而不有，復歸無物而",
    "T46n1915_001:0474b01": "不無，寓名之曰佛，強號之曰覺。究其旨，其解",
    "T46n1915_001:0474b02": "脫自在，莫大極妙之德乎！夫三觀成功者如",
    "T46n1915_001:0474b03": "此。所謂圓頓者，非漸次、非不定，指論十章之",
    "T46n1915_001:0474b04": "義也。七章者，恢演始末通道之關也。五略",
    "T46n1915_001:0474b05": "者，舉其宏綱截流之津也。十境者，發動之機，",
    "T46n1915_001:0474b06": "立觀之諦也。十乘者，妙用所修，發行之門也。",
    "T46n1915_001:0474b07": "止於正觀而終於見境者，義備故也。闕其餘",
    "T46n1915_001:0474b08": "者，非修之要也。乘者何也？載萬物而運者也。",
    "T46n1915_001:0474b09": "十者何也？成載之事者也。知其境之妙，不行",
    "T46n1915_001:0474b10": "而至者，德之上也。乘一而已矣，豈藉夫九哉？",
    "T46n1915_001:0474b11": "九者，非他相生之說，未至者之所踐也。故發",
    "T46n1915_001:0474b12": "心者，發無所發；安心者，安無所安；破遍者，",
    "T46n1915_001:0474b13": "破無所破。爰至餘乘，皆不得已而說也。至於",
    "T46n1915_001:0474b14": "別其義例、判為章目，推而廣之不為繁，統而",
    "T46n1915_001:0474b15": "簡之不為少，如連環不可解也，如貫珠不可",
    "T46n1915_001:0474b16": "雜也，如懸鏡不可弇也，如通川不可遏也。義",
    "T46n1915_001:0474b17": "家多門，非諍論也；按經證義，非虛說也；辯四",
    "T46n1915_001:0474b18": "教淺深，事有源也；成一事因緣，理無遺也。噫！",
    "T46n1915_001:0474b19": "《止觀》其救世明道之書乎！非夫聖智超絕卓",
    "T46n1915_001:0474b20": "爾獨立，其孰能為乎？非夫聰明深達得意忘",
    "T46n1915_001:0474b21": "象，其孰能知乎？今之人乃專用章句文字從",
    "T46n1915_001:0474b22": "而釋之，又何疎漏耶！或稱：不思議境與不思",
    "T46n1915_001:0474b23": "議事皆極聖之域，等覺至人猶所未盡；若凡",
    "T46n1915_001:0474b24": "夫生滅心行三惑浩然，於言說之中推上妙",
    "T46n1915_001:0474b25": "之理，是猶醯雞而說大鵬，夏蟲之議層氷，其",
    "T46n1915_001:0474b26": "不可見明矣。今止觀之說，文字萬數廣論果",
    "T46n1915_001:0474b27": "地，無益初學。豈如暗然自修功至自至，何必",
    "T46n1915_001:0474b28": "以早計為事乎？是大不然。凡所為上聖之域，",
    "T46n1915_001:0474b29": "豈隔闊遼敻與凡境杳絕歟？是唯一性而已，",
    "T46n1915_001:0474c01": "得之為悟，失之為迷；一理而已，迷而為凡，",
    "T46n1915_001:0474c02": "悟而為聖。迷者自隔，理不隔也；失者自失，性",
    "T46n1915_001:0474c03": "不失也。《止觀》之作，所以離異同而究聖神，使",
    "T46n1915_001:0474c04": "群生正性而順理者也。正性順理，所以行覺",
    "T46n1915_001:0474c05": "路而至妙境也。不知此教者，則學何所入？功",
    "T46n1915_001:0474c06": "何所施？智何所發？譬如無目，昧於日月之光，",
    "T46n1915_001:0474c07": "行於重險之處，顛踣墮落，可勝既乎！噫！去聖",
    "T46n1915_001:0474c08": "久遠，賢人不出，庸昏之徒含識而已。致使魔",
    "T46n1915_001:0474c09": "邪詭惑，諸黨並熾。空有云云，為沈為穿。有膠",
    "T46n1915_001:0474c10": "于文句不敢動者，有流於𣾘浪不能住者；又",
    "T46n1915_001:0474c11": "太遠而甘心不至者，有太近而我身即是者；",
    "T46n1915_001:0474c12": "有枯木而稱定者，有竅號而稱慧者；有奔走",
    "T46n1915_001:0474c13": "非道而言權者，有假於鬼而言通者；有放心",
    "T46n1915_001:0474c14": "而言廣者，有罕言而為密者；有齒舌潛傳為",
    "T46n1915_001:0474c15": "口訣者。凡此之類，自立為祖、繼祖為家，反",
    "T46n1915_001:0474c16": "經非聖，昧者不覺。仲尼有言：「道之不明也，我",
    "T46n1915_001:0474c17": "知之矣。」由物累也。悲夫！隋開皇十八年，智者",
    "T46n1915_001:0474c18": "大師去世，至皇朝建中垂二百載，以斯文相",
    "T46n1915_001:0474c19": "傳凡五家師：其始曰灌頂，其次曰晉雲威，又",
    "T46n1915_001:0474c20": "其次曰東陽小威，又其次曰左溪朗公，其五",
    "T46n1915_001:0474c21": "曰荊溪然公。頂於同門中慧解第一，能奉師",
    "T46n1915_001:0474c22": "訓集成此書，蓋不以文辭為本故也，或失則",
    "T46n1915_001:0474c23": "煩，或得則野。當二威之際緘授而已，其道不",
    "T46n1915_001:0474c24": "行。天寶中左溪始弘解說，而知者蓋寡。荊",
    "T46n1915_001:0474c25": "溪廣以傳記數十萬言，網羅遺法，勤矣備矣。",
    "T46n1915_001:0474c26": "荊溪滅後，知其說者適三四人。古人云：「生而",
    "T46n1915_001:0474c27": "知之者上，學而知之者次，困而學之又其次。」",
    "T46n1915_001:0474c28": "夫生而知之者，蓋性德者也；學而知之者，天",
    "T46n1915_001:0474c29": "機深者也；若嗜欲深、耳目塞，雖學而不知，斯",
    "T46n1915_001:0475a01": "為下矣。今夫學者，內病於蔽，外役於煩，沒世",
    "T46n1915_001:0475a02": "不能通其文，數年不能得其益。則業文為之",
    "T46n1915_001:0475a03": "屢校，梏足也；棼句為之簸糠，眯目也。以不能",
    "T46n1915_001:0475a04": "諭之師，教不領之弟子，《止觀》所以未光大於",
    "T46n1915_001:0475a05": "時也。予常戚戚於是，整其宏綱、撮其機要，其",
    "T46n1915_001:0475a06": "理之所存，教之所急，或易置之、或引伸之；",
    "T46n1915_001:0475a07": "其義之迂、其辭之鄙，或薙除之、或潤色之。大",
    "T46n1915_001:0475a08": "凡浮疎之患十愈其九，廣略之宜三存其一。",
    "T46n1915_001:0475a09": "是祛鄙滯道蒙童，貽諸他人則吾豈敢！若同",
    "T46n1915_001:0475a10": "見同行且不以止觀罪我，亦無隱乎爾。建中",
    "T46n1915_001:0475a11": "上元甲子首事，筆削三歲。歲在析木之津，功",
    "T46n1915_001:0475a12": "畢云爾。"
}