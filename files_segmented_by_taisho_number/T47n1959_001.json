{
    "T47n1959_001:0022b21": "觀念阿彌陀佛相海三昧功德",
    "T47n1959_001:0022b22": "法門一卷",
    "T47n1959_001:0022b24": "比丘善導集記",
    "T47n1959_001:0022b25": "　依觀經明觀佛三昧法一",
    "T47n1959_001:0022b26": "　依般舟經明念佛三昧法二",
    "T47n1959_001:0022b27": "　依經明入道場念佛三昧法三",
    "T47n1959_001:0022b28": "　依經明道場內懺悔發願法四",
    "T47n1959_001:0022b29": "依觀經明觀佛三昧法(出觀經觀佛三昧海經)",
    "T47n1959_001:0022c01": "觀阿彌陀佛真金色身圓光徹照端正無比。行",
    "T47n1959_001:0022c02": "者等一切時處晝夜常作此想。行住坐臥亦",
    "T47n1959_001:0022c03": "作此想。每常住意向西。及彼聖眾一切雜寶",
    "T47n1959_001:0022c04": "莊嚴等相。如對目前。應知。",
    "T47n1959_001:0022c05": "又行者若欲坐。先須結跏趺坐。左足安右髀",
    "T47n1959_001:0022c06": "上與外齊。右足安左髀上與外齊。右手安左",
    "T47n1959_001:0022c07": "手掌中。二大指面相合。次端身正坐。合口閉",
    "T47n1959_001:0022c08": "眼似開不開。似合不合。即以心眼先從佛頂",
    "T47n1959_001:0022c09": "上蠃髻觀之。頭皮作金色。髮作紺青色。一",
    "T47n1959_001:0022c10": "髮一蠃卷在頭上。頭骨作雪色內外明徹。腦",
    "T47n1959_001:0022c11": "如玻[王*(黍-禾+利)]色。次想腦有十四脈。一一脈有十四",
    "T47n1959_001:0022c12": "道光。從髮根孔出外。繞髮蠃七匝。還從毛",
    "T47n1959_001:0022c13": "端孔中入。次想前光從二眉毛根孔中出向",
    "T47n1959_001:0022c14": "外。次想額廣平正相。次想眉高而長相由如",
    "T47n1959_001:0022c15": "初月。次想眉間白毫相卷在眉間。其毛白外",
    "T47n1959_001:0022c16": "實內虛。出金色光。從毛端而出。直照自身來。",
    "T47n1959_001:0022c17": "如觀佛三昧經說。若有人。一須臾頃觀白毫",
    "T47n1959_001:0022c18": "相。若見若不見。即除却九十六億那由他恒",
    "T47n1959_001:0022c19": "河沙微塵數劫生死重罪。常作此想。太除障",
    "T47n1959_001:0022c20": "滅罪。又得無量功德。諸佛歡喜。次想二眼廣",
    "T47n1959_001:0022c21": "長黑白分明光明徹照。次想鼻脩高直如鑄",
    "T47n1959_001:0022c22": "金鋌。次想面部平滿無有唱[日*夾]。次想耳輪垂",
    "T47n1959_001:0022c23": "腄孔有七毛。光從毛內出。遍照佛身。次想脣",
    "T47n1959_001:0022c24": "色赤好光明潤澤。次想齒白齊密。白如珂月。",
    "T47n1959_001:0022c25": "內外映徹。次想舌薄廣長柔軟。舌根下有二",
    "T47n1959_001:0022c26": "道。津液注入咽筒。直入心王。佛心如紅蓮華。",
    "T47n1959_001:0022c27": "開而不開合而不合。有八萬四千葉。葉葉相",
    "T47n1959_001:0022c28": "重。一一葉有八萬四千脈。一一脈有八萬四",
    "T47n1959_001:0022c29": "千光。一一光作百寶蓮華。一一華上有一十",
    "T47n1959_001:0023a01": "地菩薩。身皆金色。手持香華供養心王。異口",
    "T47n1959_001:0023a02": "同音歌讚心王。行者等作此想時。除滅罪障",
    "T47n1959_001:0023a03": "得無量功德。諸佛菩薩歡喜。天神鬼神歡喜。",
    "T47n1959_001:0023a04": "又抽心向上。次想咽項圓相二肩圓相。次想",
    "T47n1959_001:0023a05": "兩臂傭圓相。次想二手掌平滿千輻輪相。十",
    "T47n1959_001:0023a06": "指纖長指間網縵相。甲作赤銅色相。又抽心",
    "T47n1959_001:0023a07": "向上。次想佛胸前平滿相萬德之字朗然。次",
    "T47n1959_001:0023a08": "想腹平不現相。次想臍圓孔深相光明內外",
    "T47n1959_001:0023a09": "常照。次想陰藏相平滿。由如十五日夜月。亦",
    "T47n1959_001:0023a10": "如腹背。平處無別。佛言。若有男子女人。多貪",
    "T47n1959_001:0023a11": "欲色者。即想如來陰藏相者。欲心即止。罪障",
    "T47n1959_001:0023a12": "除滅得無量功德。諸佛歡喜。天神鬼神好心",
    "T47n1959_001:0023a13": "影護。長命安樂永無病痛。次想兩髀膝膝骨",
    "T47n1959_001:0023a14": "圓滿。次想二脛如鹿王膊。次想二足跟如象",
    "T47n1959_001:0023a15": "王鼻。次想二足趺高如龜王背。次想足十指",
    "T47n1959_001:0023a16": "長指間有網縵。甲作赤銅色。次想佛結跏趺",
    "T47n1959_001:0023a17": "坐相。左足安右髀上與外齊。右足安左髀",
    "T47n1959_001:0023a18": "上與外齊。次想二足下平有千輻輪相。輻輞",
    "T47n1959_001:0023a19": "具足。皆有光明遍照十方剎。從頂上下至足",
    "T47n1959_001:0023a20": "千輻輪相已來。名為具足觀佛色身莊嚴功",
    "T47n1959_001:0023a21": "德。是名順觀。又次想華座法。次想華臺相。次",
    "T47n1959_001:0023a22": "想華葉。葉葉相重八萬四千重。一一葉上想",
    "T47n1959_001:0023a23": "有百億寶王莊嚴。一一寶中有八萬四千光",
    "T47n1959_001:0023a24": "明。上照佛身。次想寶華莖八面。一一方面百",
    "T47n1959_001:0023a25": "千眾寶莊嚴。放大光明上下俱照。次想華莖",
    "T47n1959_001:0023a26": "下依寶地。地上眾寶皆放八萬四千光明。一",
    "T47n1959_001:0023a27": "一光明照佛身。及照十方六道。亦想一切光",
    "T47n1959_001:0023a28": "明照觸行者自身來。作此想時。除滅罪障得",
    "T47n1959_001:0023a29": "無量功德。諸佛菩薩歡喜。天神鬼神亦喜。日",
    "T47n1959_001:0023b01": "夜隨身影護行者。行住坐臥常得安隱。長命",
    "T47n1959_001:0023b02": "富樂永無病痛。準佛教。得見淨土中事。若見",
    "T47n1959_001:0023b03": "但自知。不得向人說。即大有罪橫招惡病短",
    "T47n1959_001:0023b04": "命之報。若順教門者。臨命終時。上品往生阿",
    "T47n1959_001:0023b05": "彌陀佛國。如是上下依前十六遍觀。然後住",
    "T47n1959_001:0023b06": "心向眉間白毫。極須捉心令正。更不得雜亂。",
    "T47n1959_001:0023b07": "即失定心。三昧難成。應知。是名觀佛三昧觀",
    "T47n1959_001:0023b08": "法。一切時中常迴生淨土。但依觀經十三觀",
    "T47n1959_001:0023b09": "安心。必得不疑。又白行者。欲生淨土。唯須持",
    "T47n1959_001:0023b10": "戒念佛誦彌陀經。日別十五遍。二年得一萬。",
    "T47n1959_001:0023b11": "日別三十遍。一年一萬。日別念一萬遍佛。亦",
    "T47n1959_001:0023b12": "須依時禮讚淨土莊嚴事。大須精進或得三",
    "T47n1959_001:0023b13": "萬六萬十萬者。皆是上品上生人。自餘功德",
    "T47n1959_001:0023b14": "盡迴往生。應知。已前明觀佛三昧法。",
    "T47n1959_001:0023b15": "般舟三昧經請問品明七日七夜入道場念佛",
    "T47n1959_001:0023b16": "三昧法(出般舟三昧經)",
    "T47n1959_001:0023b17": "佛告跋陀和。有三昧。名十方諸佛悉在前立。",
    "T47n1959_001:0023b18": "能行是法。汝之所問悉可得也。跋陀和白佛。",
    "T47n1959_001:0023b19": "願為說之。多所過度。安隱十方。為諸眾生現",
    "T47n1959_001:0023b20": "大明相。佛告跋陀和。有三昧。名定意。學者常",
    "T47n1959_001:0023b21": "當守習持。不得復隨餘法。功德中最第一。",
    "T47n1959_001:0023b22": "次行品云。佛告跋陀和。菩薩欲疾得是定",
    "T47n1959_001:0023b23": "者。常立大信。如法行之。則可得也。勿有疑想",
    "T47n1959_001:0023b24": "如毛髮許。是定意法名為菩薩超眾行。",
    "T47n1959_001:0023b25": "　立一念　　信是法　　隨所聞　　念其方",
    "T47n1959_001:0023b26": "　宜一念　　斷諸想　　立定信　　勿狐疑",
    "T47n1959_001:0023b27": "　精進行　　勿懈怠　　勿起想　　有與無",
    "T47n1959_001:0023b28": "　勿念進　　勿念退　　勿念前　　勿念後",
    "T47n1959_001:0023b29": "　勿念左　　勿念右　　勿念無　　勿念有",
    "T47n1959_001:0023c01": "　勿念遠　　勿念近　　勿念痛　　勿念痒",
    "T47n1959_001:0023c02": "　勿念飢　　勿念渴　　勿念寒　　勿念熱",
    "T47n1959_001:0023c03": "　勿念苦　　勿念樂　　勿念生　　勿念老",
    "T47n1959_001:0023c04": "　勿念病　　勿念死　　勿念命　　勿念壽",
    "T47n1959_001:0023c05": "　勿念貧　　勿念富　　勿念貴　　勿念賤",
    "T47n1959_001:0023c06": "　勿念色　　勿念欲　　勿念小　　勿念大",
    "T47n1959_001:0023c07": "　勿念長　　勿念短　　勿念好　　勿念醜",
    "T47n1959_001:0023c08": "　勿念惡　　勿念善　　勿念瞋　　勿念喜",
    "T47n1959_001:0023c09": "　勿念坐　　勿念起　　勿念行　　勿念止",
    "T47n1959_001:0023c10": "　勿念經　　勿念法　　勿念是　　勿念非",
    "T47n1959_001:0023c11": "　勿念捨　　勿念取　　勿念想　　勿念識",
    "T47n1959_001:0023c12": "　勿念斷　　勿念著　　勿念空　　勿念實",
    "T47n1959_001:0023c13": "　勿念輕　　勿念重　　勿念難　　勿念易",
    "T47n1959_001:0023c14": "　勿念深　　勿念淺　　勿念廣　　勿念狹",
    "T47n1959_001:0023c15": "　勿念父　　勿念母　　勿念妻　　勿念子",
    "T47n1959_001:0023c16": "　勿念親　　勿念疎　　勿念憎　　勿念愛",
    "T47n1959_001:0023c17": "　勿念得　　勿念失　　勿念成　　勿念敗",
    "T47n1959_001:0023c18": "　勿念清　　勿念濁　　斷諸念　　一期念",
    "T47n1959_001:0023c19": "　意勿亂　　常精進　　勿歲計　　勿日倦",
    "T47n1959_001:0023c20": "　立一念　　勿中忽　　除睡眠　　精其意",
    "T47n1959_001:0023c21": "　常獨處　　勿聚會　　避惡人　　近善友",
    "T47n1959_001:0023c22": "　親明師　　視如佛　　執其志　　常柔弱",
    "T47n1959_001:0023c23": "　觀平等　　於一切　　避鄉里　　遠親族",
    "T47n1959_001:0023c24": "　棄愛欲　　履清淨　　行無為　　斷諸欲",
    "T47n1959_001:0023c25": "　捨亂意　　習定行　　學文慧　　必如禪",
    "T47n1959_001:0023c26": "　除三穢　　去六入　　絕婬色　　離眾愛",
    "T47n1959_001:0023c27": "　勿貪財　　多畜積　　食知足　　勿貪味",
    "T47n1959_001:0023c28": "　眾生命　　慎勿食　　衣如法　　勿綺飾",
    "T47n1959_001:0023c29": "　勿調戲　　勿憍慢　　勿自大　　勿貢高",
    "T47n1959_001:0024a01": "　若說經　　當如法　　了身本　　由如幻",
    "T47n1959_001:0024a02": "　勿受陰　　勿入界　　陰如賊　　四如蛇",
    "T47n1959_001:0024a03": "　為無常　　為恍忽　　無常主　　了本無",
    "T47n1959_001:0024a04": "　因緣會　　因緣散　　悉了是　　知本無",
    "T47n1959_001:0024a05": "　加慈哀　　於一切　　施貧窮　　濟不還",
    "T47n1959_001:0024a06": "　是為定　　菩薩行　　至要慧　　超眾行",
    "T47n1959_001:0024a07": "佛告跋陀和。持是行法。便得三昧。現在諸佛",
    "T47n1959_001:0024a08": "悉在前立。其有比丘比丘尼優婆塞優婆夷。",
    "T47n1959_001:0024a09": "如法修行。持戒完具。獨一處止。念西方阿彌",
    "T47n1959_001:0024a10": "陀佛今現在彼。隨所聞當念。去此十萬億佛",
    "T47n1959_001:0024a11": "剎。其國名須摩提。一心念之。一日一夜若七",
    "T47n1959_001:0024a12": "日七夜。過七日已後見之。譬如人夢中所見。",
    "T47n1959_001:0024a13": "不知晝夜亦不知內外。不由在冥中有所蔽",
    "T47n1959_001:0024a14": "礙故不見。跋陀和。四眾常作是念時。諸佛境",
    "T47n1959_001:0024a15": "界中諸大山須彌山。其有幽冥之處悉為開",
    "T47n1959_001:0024a16": "避無所蔽礙。是四眾不持天眼徹視。不持天",
    "T47n1959_001:0024a17": "耳徹聽。不持神足到其佛剎。不於此間終生",
    "T47n1959_001:0024a18": "彼間。便於此坐見之。佛言。四眾於此間國土",
    "T47n1959_001:0024a19": "念阿彌陀佛。專念故得見之。即問持何法得",
    "T47n1959_001:0024a20": "生此國。阿彌陀佛報言。欲來生者當念我名。",
    "T47n1959_001:0024a21": "莫有休息。即得來生。佛言。專念故得往生。常",
    "T47n1959_001:0024a22": "念佛身三十二相八十種好巨億光明徹照端",
    "T47n1959_001:0024a23": "正無比在菩薩僧中說法。莫壞色。何以故。不",
    "T47n1959_001:0024a24": "壞色故。由念佛色身故。得是三昧。已上明念",
    "T47n1959_001:0024a25": "佛三昧法。",
    "T47n1959_001:0024a26": "欲入三昧道場時。一依佛教方法。先須料理",
    "T47n1959_001:0024a27": "道場。安置尊像。香湯掃灑。若無佛堂。有淨房",
    "T47n1959_001:0024a28": "亦得。掃灑如法。取一佛像西壁安置。行者等",
    "T47n1959_001:0024a29": "從月一日至八日。或從八日至十五日。或從",
    "T47n1959_001:0024b01": "十五日至二十三日。或從二十三日至三十",
    "T47n1959_001:0024b02": "日。月別四時佳。行者等自量家業輕重。於此",
    "T47n1959_001:0024b03": "時中入淨行道。若一日乃至七日。盡須淨衣。",
    "T47n1959_001:0024b04": "鞋靺亦須新淨。七日之中皆須一食長齋。軟",
    "T47n1959_001:0024b05": "餅麁飯隨時醬菜儉素節量。於道場中晝夜",
    "T47n1959_001:0024b06": "束心相續。專心念阿彌陀佛。心與聲相續。唯",
    "T47n1959_001:0024b07": "坐唯立。七日之間不得睡眠。亦不須依時禮",
    "T47n1959_001:0024b08": "佛誦經。數珠亦不須捉。但知合掌念佛念念",
    "T47n1959_001:0024b09": "作見佛想。佛言。想念阿彌陀佛真金色身光",
    "T47n1959_001:0024b10": "明徹照端正無比。在心眼前。正念佛時。若立",
    "T47n1959_001:0024b11": "即立念一萬二萬。若坐即坐念一萬二萬。於",
    "T47n1959_001:0024b12": "道場內不得交頭竊語。晝夜或三時六時。表",
    "T47n1959_001:0024b13": "白諸佛一切賢聖天曹地府一切業道。發露",
    "T47n1959_001:0024b14": "懺悔一生已來身口意業所造眾罪。事依實",
    "T47n1959_001:0024b15": "懺悔。竟還依法念佛。所見境界不得輒說。善",
    "T47n1959_001:0024b16": "者自知。惡者懺悔。酒肉五辛誓發願。手不捉",
    "T47n1959_001:0024b17": "口不喫。若違此語。即願身口俱著惡瘡。或願",
    "T47n1959_001:0024b18": "誦阿彌陀經滿十萬遍。日別念佛一萬遍。誦",
    "T47n1959_001:0024b19": "經日別十五遍。或誦二十遍三十遍。任力多",
    "T47n1959_001:0024b20": "少。誓生淨土。願佛攝受。",
    "T47n1959_001:0024b21": "又行者等若病不病欲命終時。一依上念佛",
    "T47n1959_001:0024b22": "三昧法。正當身心。迴面向西。心亦專注。觀想",
    "T47n1959_001:0024b23": "阿彌陀佛。心口相應聲聲莫絕。決定作往生",
    "T47n1959_001:0024b24": "想華臺聖眾來迎接想。病人若見前境。即向",
    "T47n1959_001:0024b25": "看病人說。既聞說已。即依說錄記。又病人若",
    "T47n1959_001:0024b26": "不能語者。看病人必須數數問病人見何境",
    "T47n1959_001:0024b27": "界。若說罪相。傍人即為念佛。助同懺悔。必令",
    "T47n1959_001:0024b28": "罪滅。若得罪滅。華臺聖眾應念現前。準前鈔",
    "T47n1959_001:0024b29": "記。又行者等眷屬六親若來看病。勿令有食",
    "T47n1959_001:0024c01": "酒肉五辛人。若有必不得向病人邊。即失正",
    "T47n1959_001:0024c02": "念。鬼神交亂。病人狂死墮三惡道。願行者等",
    "T47n1959_001:0024c03": "好自謹慎奉持佛教。同作見佛因緣。已前是",
    "T47n1959_001:0024c04": "入道場及看病人法用。",
    "T47n1959_001:0024c05": "依經明五種增上緣義一卷",
    "T47n1959_001:0024c06": "　依無量壽經一　依十六觀經二　依四紙",
    "T47n1959_001:0024c07": "阿彌陀經三　依般舟三昧經四　依十往",
    "T47n1959_001:0024c08": "生經五　依淨土三昧經六",
    "T47n1959_001:0024c09": "謹依釋迦佛教六部往生經等。顯明稱念阿",
    "T47n1959_001:0024c10": "彌陀佛願生淨土者。現生即得延年轉壽。不",
    "T47n1959_001:0024c11": "遭九橫之難。一一具如下五緣義中說。問曰。",
    "T47n1959_001:0024c12": "佛勸一切眾生發菩提心。願生西方阿彌陀",
    "T47n1959_001:0024c13": "佛國。又勸造阿彌陀像。稱揚禮拜香華供養。",
    "T47n1959_001:0024c14": "日夜觀想不絕。又勸專念彌陀佛名。一萬二",
    "T47n1959_001:0024c15": "萬三萬五萬。乃至十萬者。或勸誦彌陀經。十",
    "T47n1959_001:0024c16": "五二十三十五十。乃至一百滿十萬遍者。現",
    "T47n1959_001:0024c17": "生得何功德。百年捨報已後。有何利益。得生",
    "T47n1959_001:0024c18": "淨土以不。答曰。現生及捨報決定有大功德",
    "T47n1959_001:0024c19": "利益。準依佛教顯明五種增上利益因緣。",
    "T47n1959_001:0024c20": "一者滅罪增上緣。二者護念得長命增上緣。",
    "T47n1959_001:0024c21": "三者見佛增上緣。四者攝生增上緣。五者證",
    "T47n1959_001:0024c22": "生增上緣。",
    "T47n1959_001:0024c23": "言滅罪增上緣者。即如觀經下品上生人。一",
    "T47n1959_001:0024c24": "生具造十惡重罪。其人得病欲死。遇善知識",
    "T47n1959_001:0024c25": "教稱彌陀佛一聲。即除滅五十億劫生死重",
    "T47n1959_001:0024c26": "罪。即是現生滅罪增上緣。",
    "T47n1959_001:0024c27": "又如下品中生人。一生具造佛法中罪。破齋",
    "T47n1959_001:0024c28": "破戒。食用佛法僧物。不生慚愧。其人得病欲",
    "T47n1959_001:0024c29": "死。地獄眾火一時俱至。遇善知識為說彌陀",
    "T47n1959_001:0025a01": "佛身相功德國土莊嚴。罪人聞已。即除八十",
    "T47n1959_001:0025a02": "億劫生死之罪。地獄即滅。亦是現生滅罪增",
    "T47n1959_001:0025a03": "上緣。",
    "T47n1959_001:0025a04": "又如下品下生人。一生具造五逆極重之罪。",
    "T47n1959_001:0025a05": "經歷地獄受苦無窮。罪人得病欲死。遇善知",
    "T47n1959_001:0025a06": "識教稱彌陀佛名十聲。於聲聲中除滅八十",
    "T47n1959_001:0025a07": "億劫生死重罪。此亦是現生滅罪增上緣。",
    "T47n1959_001:0025a08": "又若有人。依觀經等畫造淨土莊嚴變。日夜",
    "T47n1959_001:0025a09": "觀想寶地者。現生念念除滅八十億劫生死",
    "T47n1959_001:0025a10": "之罪。",
    "T47n1959_001:0025a11": "又依經畫變。觀想寶樹寶池寶樓莊嚴者。現",
    "T47n1959_001:0025a12": "生除滅無量億阿僧祇劫生死之罪。",
    "T47n1959_001:0025a13": "又依華座莊嚴觀日夜觀想者。現生念念除",
    "T47n1959_001:0025a14": "滅五十億劫生死之罪。",
    "T47n1959_001:0025a15": "又依經觀想像觀真身觀觀音勢至等觀。現",
    "T47n1959_001:0025a16": "生於念念中除滅無量億劫生死之罪。",
    "T47n1959_001:0025a17": "如上所引。竝是現生滅罪增上緣。",
    "T47n1959_001:0025a18": "又言護念增上緣者。即如第十二觀中說云。",
    "T47n1959_001:0025a19": "若有人。一切時處日夜至心觀想彌陀淨土",
    "T47n1959_001:0025a20": "二報莊嚴。若見不見。無量壽佛化作無數化",
    "T47n1959_001:0025a21": "佛。觀音大勢至亦作無數化身。常來至此行",
    "T47n1959_001:0025a22": "人之所。亦是現生護念增上緣。",
    "T47n1959_001:0025a23": "又如觀經下文。若有人。至心常念阿彌陀佛",
    "T47n1959_001:0025a24": "及二菩薩。觀音勢至常與行人作勝友知識。",
    "T47n1959_001:0025a25": "隨逐影護。此亦是現生護念增上緣。",
    "T47n1959_001:0025a26": "又如第九真身觀說云。彌陀佛金色身毫相",
    "T47n1959_001:0025a27": "光明遍照十方眾生。身毛孔光亦遍照眾生。",
    "T47n1959_001:0025a28": "圓光亦遍照眾生。八萬四千相好等光亦遍",
    "T47n1959_001:0025a29": "照眾生。又如前身相等光一一遍照十方世",
    "T47n1959_001:0025b01": "界。但有專念阿彌陀佛眾生。彼佛心光常照",
    "T47n1959_001:0025b02": "是人。攝護不捨。總不論照攝餘雜業行者。此",
    "T47n1959_001:0025b03": "亦是現生護念增上緣。",
    "T47n1959_001:0025b04": "又如十往生經說。佛告山海慧菩薩及以阿",
    "T47n1959_001:0025b05": "難。若有人。專念西方阿彌陀佛願往生者。我",
    "T47n1959_001:0025b06": "從今已去。常使二十五菩薩影護行者。不令",
    "T47n1959_001:0025b07": "惡鬼惡神惱亂行者。日夜常得安穩。此亦是",
    "T47n1959_001:0025b08": "現生護念增上緣。",
    "T47n1959_001:0025b09": "又如彌陀經說。若有男子女人。七日七夜及",
    "T47n1959_001:0025b10": "盡一生。一心專念阿彌陀佛願往生者。此人",
    "T47n1959_001:0025b11": "常得六方恒河沙等佛共來護念。故名護念",
    "T47n1959_001:0025b12": "經。護念經意者。亦不令諸惡鬼神得便。亦無",
    "T47n1959_001:0025b13": "橫病橫死橫有厄難。一切災障自然消散。除",
    "T47n1959_001:0025b14": "不至心。此亦是現生護念增上緣。",
    "T47n1959_001:0025b15": "又如般舟三昧經行品中說云。佛告跋陀和。",
    "T47n1959_001:0025b16": "若有人。七日七夜在道場內。捨諸緣事除去",
    "T47n1959_001:0025b17": "睡臥。一心專念阿彌陀佛真金色身。或一日",
    "T47n1959_001:0025b18": "三日七日。或二七日五六七七日。或至百日。",
    "T47n1959_001:0025b19": "或盡一生。至心觀佛。及口稱心念者。佛即攝",
    "T47n1959_001:0025b20": "受。既蒙攝受。定知罪滅得生淨土。佛言。若人",
    "T47n1959_001:0025b21": "專行此念彌陀佛三昧者。常得一切諸天及",
    "T47n1959_001:0025b22": "四天大王龍神八部隨逐影護愛樂相見。永",
    "T47n1959_001:0025b23": "無諸惡鬼神災障厄難橫加惱亂。具如護持",
    "T47n1959_001:0025b24": "品中說。此亦是現生護念增上緣。",
    "T47n1959_001:0025b25": "又依灌頂經第三卷說云。若人受持三歸五",
    "T47n1959_001:0025b26": "戒者。佛勅天帝。汝差天神六十一人。日夜年",
    "T47n1959_001:0025b27": "月隨逐守護受戒之人。勿令獲諸惡鬼神橫",
    "T47n1959_001:0025b28": "相惱害。此亦是現生護念增上緣。",
    "T47n1959_001:0025b29": "又如淨度三昧經說云。佛告瓶沙大王。若有",
    "T47n1959_001:0025c01": "男子女人。於月月六齋日及八王日。向天曹",
    "T47n1959_001:0025c02": "地府一切業道。數數首過受持齋戒者。佛勅",
    "T47n1959_001:0025c03": "六欲天王。各差二十五善神。常來隨逐守護",
    "T47n1959_001:0025c04": "持戒之人。亦不令有諸惡鬼神橫來惱害。亦",
    "T47n1959_001:0025c05": "無橫病死亡災障。常得安穩。此亦是現生護",
    "T47n1959_001:0025c06": "念增上緣。",
    "T47n1959_001:0025c07": "又白諸行者。但欲今生日夜相續專念彌陀",
    "T47n1959_001:0025c08": "佛。專誦彌陀經。稱揚禮讚淨土聖眾莊嚴願",
    "T47n1959_001:0025c09": "生者。日別誦經十五遍二十三十遍已上者。",
    "T47n1959_001:0025c10": "或誦四十五十百遍已上者。願滿十萬遍。又",
    "T47n1959_001:0025c11": "稱揚禮讚彌陀淨土依正二報莊嚴。又除入",
    "T47n1959_001:0025c12": "三昧道場。日別念彌陀佛一萬畢命相續者。",
    "T47n1959_001:0025c13": "即蒙彌陀加念。得除罪障。又蒙佛與聖眾常",
    "T47n1959_001:0025c14": "來護念。既蒙護念。即得延年轉壽長命安樂。",
    "T47n1959_001:0025c15": "因緣一一具如譬喻經惟無三昧經淨度三昧",
    "T47n1959_001:0025c16": "經等說。此亦是現生護念增上緣。",
    "T47n1959_001:0025c17": "又言見佛三昧增上緣者。即如觀經說云。摩",
    "T47n1959_001:0025c18": "竭提國王夫人名韋提希。每在宮內願常見",
    "T47n1959_001:0025c19": "佛。遙向耆闍崛山悲泣敬禮。佛遙知念。即於",
    "T47n1959_001:0025c20": "耆山沒王宮出現。夫人已舉頭即見世尊。身",
    "T47n1959_001:0025c21": "紫金色坐寶蓮華。目連阿難立侍左右。釋梵",
    "T47n1959_001:0025c22": "臨空散華供養。夫人見佛。舉身投地號泣。向",
    "T47n1959_001:0025c23": "佛求哀懺悔。唯願如來教我觀於清淨業處",
    "T47n1959_001:0025c24": "又如此經證。非直夫人心至見佛。亦與未來",
    "T47n1959_001:0025c25": "凡夫起教。但使有心願見者。一依夫人至心",
    "T47n1959_001:0025c26": "憶佛。定見無疑。此即是彌陀佛三念願力外",
    "T47n1959_001:0025c27": "加故得令見佛。言三力者。即如般舟三昧經",
    "T47n1959_001:0025c28": "說云。一者以大誓願力加念故得見佛。二者",
    "T47n1959_001:0025c29": "以三昧定力加念故得見佛。三者以本功德",
    "T47n1959_001:0026a01": "力加念故得見佛。已下見佛緣中例同此義。",
    "T47n1959_001:0026a02": "故名見佛三昧增上緣。",
    "T47n1959_001:0026a03": "問曰。夫人福力強勝。蒙佛加念故見佛。末法",
    "T47n1959_001:0026a04": "眾生罪愆深重。何由得與夫人同例。又此義",
    "T47n1959_001:0026a05": "者甚深廣大。一一具引佛經。以為明證。答曰。",
    "T47n1959_001:0026a06": "佛是三達聖人。六通無障。觀機備教。不擇淺",
    "T47n1959_001:0026a07": "深。但使歸誠。何疑不見。即如觀經下說云。佛",
    "T47n1959_001:0026a08": "讚韋提。快問此事。阿難受持廣為多眾宣說",
    "T47n1959_001:0026a09": "佛語。如來今者教韋提希及未來世一切眾",
    "T47n1959_001:0026a10": "生。觀於西方極樂世界。以佛願力故。見彼國",
    "T47n1959_001:0026a11": "土。如執明鏡自見面像。又以此經證。亦是彌",
    "T47n1959_001:0026a12": "陀佛三力外加故得見佛。故名見佛淨土三",
    "T47n1959_001:0026a13": "昧增上緣。",
    "T47n1959_001:0026a14": "又如下經云。佛告韋提。汝是凡夫。心想又劣。",
    "T47n1959_001:0026a15": "不能遠見。致使諸佛如來有異方便令汝等",
    "T47n1959_001:0026a16": "見。夫人白佛言。我今因佛力故見彼國土。若",
    "T47n1959_001:0026a17": "佛滅後諸眾生等。濁惡不善五苦所逼。云何",
    "T47n1959_001:0026a18": "得見極樂世界。佛即告言。韋提。汝及眾生專",
    "T47n1959_001:0026a19": "心計念。想於西方瑠璃地下一切寶幢。地上",
    "T47n1959_001:0026a20": "眾寶室內莊嚴等。專心注意。亦同上夫人得",
    "T47n1959_001:0026a21": "見。即云。一一觀之極令了了。閉目開目皆令",
    "T47n1959_001:0026a22": "得見。如此想者。名為粗見。此謂覺想中見。故",
    "T47n1959_001:0026a23": "云粗見。若得定心三昧及口稱三昧者。心眼",
    "T47n1959_001:0026a24": "即開。見彼淨土一切莊嚴。說無窮盡也。又以",
    "T47n1959_001:0026a25": "此經證。一切凡夫但使傾心。定有見義。應知。",
    "T47n1959_001:0026a26": "設有見聞者。不須驚怪也。何以故。乃由彌陀",
    "T47n1959_001:0026a27": "佛三昧力外加故得見。故名見佛淨土三昧",
    "T47n1959_001:0026a28": "增上緣。",
    "T47n1959_001:0026a29": "又如下華座觀中說云。佛告阿難韋提。佛當",
    "T47n1959_001:0026b01": "為汝說除苦惱法。汝當廣為大眾分別解說。",
    "T47n1959_001:0026b02": "說是語時。無量壽佛觀音勢至應聲來現住",
    "T47n1959_001:0026b03": "立空中。韋提見即禮。禮已白釋迦佛言。我今",
    "T47n1959_001:0026b04": "因佛力故。得見無量壽佛及二菩薩。若佛滅",
    "T47n1959_001:0026b05": "後諸眾生等。云何觀見阿彌陀佛及二菩薩。",
    "T47n1959_001:0026b06": "佛即告言。汝及眾生欲觀彼佛者。當起想念。",
    "T47n1959_001:0026b07": "七寶地上作蓮華想。華想成已。次當想佛。想",
    "T47n1959_001:0026b08": "佛時。是心即想作三十二相。從頂上下至跏",
    "T47n1959_001:0026b09": "趺坐已來。一一身分亦皆想之。隨心想時。佛",
    "T47n1959_001:0026b10": "身即現。此是彌陀三力外加即得見佛。亦名",
    "T47n1959_001:0026b11": "見佛三昧增上緣。",
    "T47n1959_001:0026b12": "又如下經云。想彼佛者。先當想像。見一金像",
    "T47n1959_001:0026b13": "坐彼華上。既想見已。心眼即開。了了分明。及",
    "T47n1959_001:0026b14": "見彼國一切莊嚴。此亦是彌陀三力外加故",
    "T47n1959_001:0026b15": "見佛。故名見佛三昧增上緣。",
    "T47n1959_001:0026b16": "又如下經云。次想二菩薩及諸光明了了而",
    "T47n1959_001:0026b17": "見。見此事時。行者即於三昧定中。當聞水流",
    "T47n1959_001:0026b18": "光明莊嚴等說法之聲。出定入定行者常聞",
    "T47n1959_001:0026b19": "妙法。此亦是彌陀佛三力外加故見佛。故名",
    "T47n1959_001:0026b20": "見佛三昧增上緣。",
    "T47n1959_001:0026b21": "又如下真身觀中說云。佛告阿難。像觀成已。",
    "T47n1959_001:0026b22": "次更觀無量壽佛。身真金色。眉間毫相。圓光",
    "T47n1959_001:0026b23": "化佛。及相好等光。但當憶想令心眼見。見已",
    "T47n1959_001:0026b24": "即見十方一切諸佛。故名念佛三昧。以此文",
    "T47n1959_001:0026b25": "證。亦是彌陀佛三力外加故見佛。故名見佛",
    "T47n1959_001:0026b26": "三昧增上緣。",
    "T47n1959_001:0026b27": "又如下經云。佛言。是故智者一心諦觀無量",
    "T47n1959_001:0026b28": "壽佛。從一相好入。但觀眉間白毫極令明了",
    "T47n1959_001:0026b29": "者。八萬四千相好自然見之。見已即見十方",
    "T47n1959_001:0026c01": "一切諸佛。於諸佛前次第授記。又以此經證。",
    "T47n1959_001:0026c02": "亦是彌陀佛三力外加故。得令凡夫專心想",
    "T47n1959_001:0026c03": "者定得見佛。亦名見佛三昧增上緣。",
    "T47n1959_001:0026c04": "又如觀音勢至普雜等觀及下九品人。一生",
    "T47n1959_001:0026c05": "起行。乃至七日一日十聲一聲等。命欲終時",
    "T47n1959_001:0026c06": "願見佛者。若現生乃遇善知識。行人自能心",
    "T47n1959_001:0026c07": "口稱念彌陀佛。佛即與聖眾華臺來現。行人",
    "T47n1959_001:0026c08": "見佛亦見聖眾華臺等。又以此經證。亦是彌",
    "T47n1959_001:0026c09": "陀佛三力外加故得見佛。故名見佛三昧增",
    "T47n1959_001:0026c10": "上緣。",
    "T47n1959_001:0026c11": "又如下經云。佛告阿難。此經名觀極樂國土",
    "T47n1959_001:0026c12": "無量壽佛及觀世音大勢至菩薩經。汝當受",
    "T47n1959_001:0026c13": "持無令忘失。行此三昧者。現身得見無量壽",
    "T47n1959_001:0026c14": "佛及二菩薩。又以此經證。亦是彌陀佛三力",
    "T47n1959_001:0026c15": "外加。致使凡夫念者乘自三心力故得見佛。",
    "T47n1959_001:0026c16": "至誠心信心願心為內因。又藉彌陀三種願",
    "T47n1959_001:0026c17": "力以為外緣。外內因緣和合故即得見佛。故",
    "T47n1959_001:0026c18": "名見佛三昧增上緣。",
    "T47n1959_001:0026c19": "又如般舟三昧經云。佛告跋陀和菩薩。有三",
    "T47n1959_001:0026c20": "昧。名十方諸佛悉在前立。若欲疾得是三昧",
    "T47n1959_001:0026c21": "者。常當守習持不得有疑想如毛髮許。若比",
    "T47n1959_001:0026c22": "丘比丘尼優婆塞優婆夷欲行學是三昧者。",
    "T47n1959_001:0026c23": "七日七夜除去睡眠。捨諸亂想。獨一處止。念",
    "T47n1959_001:0026c24": "西方阿彌陀佛身真金色三十二相光明徹照",
    "T47n1959_001:0026c25": "端正無比。一心觀想。心念口稱念念不絕者。",
    "T47n1959_001:0026c26": "佛言。七日已後見之。譬如有人夜觀星宿。一",
    "T47n1959_001:0026c27": "星即是一佛。若有四眾作是觀者。見一切星。",
    "T47n1959_001:0026c28": "即見一切佛。又以此經證。亦是彌陀佛三力",
    "T47n1959_001:0026c29": "外加故見佛。言三昧者。即是念佛行人心口",
    "T47n1959_001:0027a01": "稱念更無雜想。念念住心聲聲相續。心眼即",
    "T47n1959_001:0027a02": "開。得見彼佛了然而現。即名為定。亦名三昧。",
    "T47n1959_001:0027a03": "正見佛時。亦見聖眾及諸莊嚴。故名見佛淨",
    "T47n1959_001:0027a04": "土三昧增上緣。",
    "T47n1959_001:0027a05": "又如月燈三昧經云。念佛相好及德行。能使",
    "T47n1959_001:0027a06": "諸根不亂動。心無迷惑。與法合。得聞得智。如",
    "T47n1959_001:0027a07": "大海。智者住於是三昧。攝念行。於經行所。能",
    "T47n1959_001:0027a08": "見千億諸如來。亦遇無量恒沙佛。又以此經",
    "T47n1959_001:0027a09": "證。亦是見佛三昧增上緣。",
    "T47n1959_001:0027a10": "又如文殊波若經云。文殊白佛言。云何名一",
    "T47n1959_001:0027a11": "行三昧。佛言。若男子女人在空閑處。捨諸亂",
    "T47n1959_001:0027a12": "意。隨佛方所。端身正向不取相貌。專稱佛名。",
    "T47n1959_001:0027a13": "念無休息。即於念中能見過現未來三世諸",
    "T47n1959_001:0027a14": "佛。又以此經證。即是諸佛同體大悲念力加",
    "T47n1959_001:0027a15": "備令見。此亦是凡夫見佛三昧增上緣。",
    "T47n1959_001:0027a16": "又言攝生增上緣者。即如無量壽經四十八",
    "T47n1959_001:0027a17": "願中說。佛言。若我成佛。十方眾生願生我國。",
    "T47n1959_001:0027a18": "稱我名字。下至十聲。乘我願力。若不生者。不",
    "T47n1959_001:0027a19": "取正覺。此即是願往生行人命欲終時。願力",
    "T47n1959_001:0027a20": "攝得往生。故名攝生增上緣。",
    "T47n1959_001:0027a21": "又此經上卷云。若有眾生。得生西方無量壽",
    "T47n1959_001:0027a22": "佛國者。皆乘彌陀佛大願等業力。為增上緣。",
    "T47n1959_001:0027a23": "即為證也。亦是攝生增上緣。",
    "T47n1959_001:0027a24": "又此經下卷初云。佛說。一切眾生根性不同。",
    "T47n1959_001:0027a25": "有上中下。隨其根性。佛皆勸專念無量壽佛",
    "T47n1959_001:0027a26": "名。其人命欲終時。佛與聖眾自來迎接。盡得",
    "T47n1959_001:0027a27": "往生。此亦是攝生增上緣。",
    "T47n1959_001:0027a28": "又如觀經第十一觀及下九品。皆是佛自說。",
    "T47n1959_001:0027a29": "修定散二行人命終時。一一盡是彌陀世尊",
    "T47n1959_001:0027b01": "自與聖眾華臺授手迎接往生。此亦是攝生",
    "T47n1959_001:0027b02": "增上緣。",
    "T47n1959_001:0027b03": "又如四紙彌陀經中說。佛言。若有男子女人。",
    "T47n1959_001:0027b04": "或一日七日。一心專念彌陀佛名。其人命欲",
    "T47n1959_001:0027b05": "終時。阿彌陀佛與諸聖眾自來迎接。即得往",
    "T47n1959_001:0027b06": "生西方極樂世界。釋迦佛言。我見是利故說",
    "T47n1959_001:0027b07": "此言。即為證也。此亦是攝生增上緣。",
    "T47n1959_001:0027b08": "又如四十八願中說云。設我得佛。十方眾生",
    "T47n1959_001:0027b09": "發菩提心。修諸功德。至心發願欲生我國。臨",
    "T47n1959_001:0027b10": "命終時。我不與大眾現其前者。不取正覺。此",
    "T47n1959_001:0027b11": "亦是攝生增上緣。",
    "T47n1959_001:0027b12": "又如下願云。設我得佛。十方眾生聞我名號。",
    "T47n1959_001:0027b13": "計念我國。至心迴向願生我國。不果遂者。不",
    "T47n1959_001:0027b14": "取正覺。此亦是攝生增上緣。",
    "T47n1959_001:0027b15": "又如下願云。設我得佛。十方世界其有女人。",
    "T47n1959_001:0027b16": "聞我名字。歡喜信樂。發菩提心。厭惡女身。命",
    "T47n1959_001:0027b17": "終之後。復為女身者。不取正覺。義曰。乃由彌",
    "T47n1959_001:0027b18": "陀本願力故。女人稱佛名號。正命終時。即轉",
    "T47n1959_001:0027b19": "女身得成男子。彌陀接手。菩薩扶身。坐寶華",
    "T47n1959_001:0027b20": "上。隨佛往生。入佛大會。證悟無生。又一切女",
    "T47n1959_001:0027b21": "人若不因彌陀名願力者。千劫萬劫恒河沙",
    "T47n1959_001:0027b22": "等劫終不可得轉女身。應知。今或有道俗。云",
    "T47n1959_001:0027b23": "女人不得生淨土者。此是妄說。不可信也。又",
    "T47n1959_001:0027b24": "以此經證。亦是攝生增上緣。",
    "T47n1959_001:0027b25": "又言證生增上緣者。問曰。今既言彌陀四十",
    "T47n1959_001:0027b26": "八願攝一切眾生得生淨土者。未知攝何等",
    "T47n1959_001:0027b27": "眾生得生。又是何人保證得生也。答曰。即如",
    "T47n1959_001:0027b28": "觀經說云。佛告韋提。汝今知不。阿彌陀佛去",
    "T47n1959_001:0027b29": "此不遠。汝當計念諦觀彼國。淨業成者。亦令",
    "T47n1959_001:0027c01": "未來世一切凡夫得生西方極樂國土。今以",
    "T47n1959_001:0027c02": "此經證。但是佛滅後凡夫乘佛願力定得往",
    "T47n1959_001:0027c03": "生。即是證生增上緣。",
    "T47n1959_001:0027c04": "又問曰。釋迦說教示悟眾生。何故一種佛法",
    "T47n1959_001:0027c05": "即有信不信共相譏毀者。有何所以。答曰。凡",
    "T47n1959_001:0027c06": "夫機性有其二種。一者善性人。二者惡性人。",
    "T47n1959_001:0027c07": "其善性人。一聞即捨惡行善善人。二者捨邪",
    "T47n1959_001:0027c08": "行正善人。三者捨虛行實善人。四者捨非行",
    "T47n1959_001:0027c09": "是善人。五者捨偽行真善人。此五種人若能",
    "T47n1959_001:0027c10": "歸佛。即能自利利他。在家行孝。在外亦利他",
    "T47n1959_001:0027c11": "人。在望行信。在朝名君子。事君能盡忠節。故",
    "T47n1959_001:0027c12": "名自性善人也。言惡性人者。一即謗真行偽",
    "T47n1959_001:0027c13": "惡人。二者謗正行邪惡人。三者謗是行非惡",
    "T47n1959_001:0027c14": "人。四者謗實行虛惡人。五者謗善行惡惡人。",
    "T47n1959_001:0027c15": "又此五種人若欲願歸佛。不能自利。亦不利",
    "T47n1959_001:0027c16": "他人。又在家不孝。在望無信。在朝名小兒。事",
    "T47n1959_001:0027c17": "君則常懷諂佞。謂之不忠。又此人等於他賢",
    "T47n1959_001:0027c18": "德善人身上。唯能敗是成非。但見他惡。故名",
    "T47n1959_001:0027c19": "自性惡人也。又上至諸佛賢聖。人天六道一",
    "T47n1959_001:0027c20": "切良善。此等惡人所譏恥辱也。諸有智者應",
    "T47n1959_001:0027c21": "知。今一一具引善惡二性人。道理顯然。答上",
    "T47n1959_001:0027c22": "問竟。",
    "T47n1959_001:0027c23": "又下經云。佛告韋提。汝及眾生專心計念一",
    "T47n1959_001:0027c24": "處。想於西方地下金幢地上眾寶莊嚴。下至",
    "T47n1959_001:0027c25": "十三觀已來。總答上韋提二請。以為明證。欲",
    "T47n1959_001:0027c26": "使善惡凡夫迴心起行盡得往生。此亦是證",
    "T47n1959_001:0027c27": "生增上緣。",
    "T47n1959_001:0027c28": "又如下經云。眾寶國土有五百億寶樓。其樓",
    "T47n1959_001:0027c29": "閣中有無量天人作天伎樂。此眾音中皆說",
    "T47n1959_001:0028a01": "念佛法僧。此想成已。命欲終時定生彼國。又",
    "T47n1959_001:0028a02": "以此經證。亦是證生增上緣。",
    "T47n1959_001:0028a03": "又如下經云。佛告阿難。如此妙華是本法藏",
    "T47n1959_001:0028a04": "比丘願力所成。若欲念彼佛者。當先作此華",
    "T47n1959_001:0028a05": "座想。一一觀之。皆令分明。此想成者必定",
    "T47n1959_001:0028a06": "當生極樂世界。又以此經證。亦是證生增上",
    "T47n1959_001:0028a07": "緣。",
    "T47n1959_001:0028a08": "又如無量壽經云。佛告阿難。其有眾生生彼",
    "T47n1959_001:0028a09": "國者。皆悉住於正定之聚。十方諸佛皆共讚",
    "T47n1959_001:0028a10": "歎彼佛。若有眾生。聞其名號。信心歡喜。乃至",
    "T47n1959_001:0028a11": "一念願生彼國。即得往生住不退轉。又以此",
    "T47n1959_001:0028a12": "經證。亦是證生增上緣。",
    "T47n1959_001:0028a13": "又如觀經九品云。一一品中所告眾生者。皆",
    "T47n1959_001:0028a14": "是若佛在世若佛滅後五濁凡夫。遇善知識",
    "T47n1959_001:0028a15": "勸令生信。持戒念佛誦經禮讚。決定往生。以",
    "T47n1959_001:0028a16": "佛願力盡得往生。此亦是證生增上緣。",
    "T47n1959_001:0028a17": "又如彌陀經云。六方各有恒河沙等諸佛。皆",
    "T47n1959_001:0028a18": "舒舌遍覆三千世界說誠實言。若佛在世若",
    "T47n1959_001:0028a19": "佛滅後一切造罪凡夫。但迴心念阿彌陀佛。",
    "T47n1959_001:0028a20": "願生淨土。上盡百年。下至七日一日十聲三",
    "T47n1959_001:0028a21": "聲一聲等。命欲終時。佛與聖眾自來迎接。即",
    "T47n1959_001:0028a22": "得往生。如上六方等佛舒舌。定為凡夫作證。",
    "T47n1959_001:0028a23": "罪滅得生。若不依此證得生者。六方諸佛舒",
    "T47n1959_001:0028a24": "舌一出口已後。終不還入口。自然壞爛。此亦",
    "T47n1959_001:0028a25": "是證生增上緣。",
    "T47n1959_001:0028a26": "又敬白一切往生人等。若聞此語。即應聲悲",
    "T47n1959_001:0028a27": "雨淚。連劫累劫粉身碎骨。報謝佛恩由來。稱",
    "T47n1959_001:0028a28": "本心。豈敢更有毛髮憚之心。又白諸行人等。",
    "T47n1959_001:0028a29": "一切罪惡凡夫尚蒙罪滅證攝得生。何況聖",
    "T47n1959_001:0028b01": "人願生而不得去也。上來總答前問攝何等",
    "T47n1959_001:0028b02": "眾生得生淨土。五種增上緣義竟。",
    "T47n1959_001:0028b03": "問曰。釋迦出現。為度五濁凡夫。即以慈悲。開",
    "T47n1959_001:0028b04": "示十惡之因報果三塗之苦。又以平等智慧。",
    "T47n1959_001:0028b05": "悟入人天迴生彌陀佛國。諸經頓教文義歷",
    "T47n1959_001:0028b06": "然。今乃有人。公然不信共相誹毀者。未知此",
    "T47n1959_001:0028b07": "人現生及死後得何罪報。具引佛經與其作",
    "T47n1959_001:0028b08": "證。令生改悔信佛大乘迴生淨土。即為利益",
    "T47n1959_001:0028b09": "也。答曰。依佛經答者。又此惡人如上五惡性",
    "T47n1959_001:0028b10": "分中已說竟。今直引佛經以為明證。即如十",
    "T47n1959_001:0028b11": "往生經云。佛告山海慧菩薩。汝今為度一切",
    "T47n1959_001:0028b12": "眾生。應當受持是經。佛又告山海慧。是經名",
    "T47n1959_001:0028b13": "為觀阿彌陀佛色身正念解脫三昧經。亦名",
    "T47n1959_001:0028b14": "度諸有流生死八難有緣眾生經。如是受持。",
    "T47n1959_001:0028b15": "眾生未有念佛三昧緣者。是經能與作開大",
    "T47n1959_001:0028b16": "三昧門。是經能與眾生閉地獄門。是經能與",
    "T47n1959_001:0028b17": "眾生除害人惡鬼殄滅。四向悉皆安穩。佛告",
    "T47n1959_001:0028b18": "山海慧。如我所說。其義如是。山海慧白佛言。",
    "T47n1959_001:0028b19": "未來眾生多有誹謗。如是之人於後云何。佛",
    "T47n1959_001:0028b20": "言。於後閻浮提或有比丘比丘尼若男若女。",
    "T47n1959_001:0028b21": "見有讀誦是經。或相瞋恚心懷誹謗。緣是謗",
    "T47n1959_001:0028b22": "正法故。是人現身得諸惡重病。身根不具。或",
    "T47n1959_001:0028b23": "得聾病盲病失陰病鬼魅邪狂風冷熱痔水腫",
    "T47n1959_001:0028b24": "失心。如是等諸惡重病世世在身。如是受苦",
    "T47n1959_001:0028b25": "坐臥不安。大小便利亦皆不通。求生求死不",
    "T47n1959_001:0028b26": "得。謗是經故受苦如是。或時死後墮於地獄。",
    "T47n1959_001:0028b27": "八萬劫中受大苦惱。百千萬世未曾聞水食",
    "T47n1959_001:0028b28": "之名。謗是經故得罪如是。或時得出。生在人",
    "T47n1959_001:0028b29": "中。作牛馬猪羊。為人所殺。受大苦惱。為謗是",
    "T47n1959_001:0028c01": "經故。後得人身。常生下賤。百千萬世不得自",
    "T47n1959_001:0028c02": "在。百千萬世不見三寶名字。為謗是經故受",
    "T47n1959_001:0028c03": "苦如是。是故無智人中莫說是經。正觀正念",
    "T47n1959_001:0028c04": "如是之人然後與說。彼此不敬是經。墮於地",
    "T47n1959_001:0028c05": "獄。彼此敬重。得正解脫。往生阿彌陀佛國。今",
    "T47n1959_001:0028c06": "又以此經證。故知毀敬之者佛記損益不虛。",
    "T47n1959_001:0028c07": "應知。具答前問竟。",
    "T47n1959_001:0028c08": "又問。若佛滅後一切善惡凡夫。發菩提心願",
    "T47n1959_001:0028c09": "生彌陀佛國者。日夜計心。畢此一生。稱觀",
    "T47n1959_001:0028c10": "禮讚香華供養阿彌陀佛及觀音聖眾淨土莊",
    "T47n1959_001:0028c11": "嚴。念念觀想。三昧或成未成者。現生得何功",
    "T47n1959_001:0028c12": "德。具引佛經以為明證。欲令修學行人歡喜",
    "T47n1959_001:0028c13": "愛樂信受奉行。答曰。快問斯義。即是閉絕六",
    "T47n1959_001:0028c14": "道生死之因行。永開常樂淨土之要門也。非",
    "T47n1959_001:0028c15": "直彌陀稱願。亦乃諸佛普皆同慶。今依經具",
    "T47n1959_001:0028c16": "答者。即如般舟三昧經說。佛告跋陀和菩薩。",
    "T47n1959_001:0028c17": "於是念佛三昧中。有四事供養。飲食衣服臥",
    "T47n1959_001:0028c18": "具湯藥。助其歡喜。過去諸佛持是念阿彌陀",
    "T47n1959_001:0028c19": "佛三昧。四事助歡喜。皆得成佛。現在十方諸",
    "T47n1959_001:0028c20": "佛亦持是念佛三昧。四事助歡喜。皆得作佛。",
    "T47n1959_001:0028c21": "未來諸佛亦持是念佛三昧。四事助歡喜。皆",
    "T47n1959_001:0028c22": "得作佛。佛告跋陀和。是念阿彌陀佛三昧。四",
    "T47n1959_001:0028c23": "事助歡喜。我於是三昧中。說其少喻比校念",
    "T47n1959_001:0028c24": "佛功德。譬如人壽百歲。亦生即能行走至老。",
    "T47n1959_001:0028c25": "過於疾風。有人能計其道里以不。跋陀和言。",
    "T47n1959_001:0028c26": "無能計者。佛言。我故語汝及諸菩薩等。若善",
    "T47n1959_001:0028c27": "男子女人取是人行處著滿中珍寶。以用布",
    "T47n1959_001:0028c28": "施。所得功德不如有人聞是念阿彌陀佛三",
    "T47n1959_001:0028c29": "昧四事供養助歡喜功德。過上布施者。千萬",
    "T47n1959_001:0029a01": "億倍。亦非比校。佛言。乃往久遠不可計阿僧",
    "T47n1959_001:0029a02": "祇劫有佛。號曰私訶提。國名跋陀和。有轉輪",
    "T47n1959_001:0029a03": "王。名曰斯笒。往至佛所。佛知王意。即為說是",
    "T47n1959_001:0029a04": "念佛三昧四事助歡喜。王聞歡喜。即持種種",
    "T47n1959_001:0029a05": "珍寶以散佛上。王自願言。持是功德。令十方",
    "T47n1959_001:0029a06": "人天皆得安穩。佛言。其王終後。還自生其家",
    "T47n1959_001:0029a07": "作太子也。名梵摩達。時有比丘。名曰珍寶。常",
    "T47n1959_001:0029a08": "為四部弟子說是念佛三昧。時王聞之。四事",
    "T47n1959_001:0029a09": "助歡喜。即以寶物散比丘上。又持衣服以供",
    "T47n1959_001:0029a10": "養之。王與千人於比丘所出家。求學是念佛",
    "T47n1959_001:0029a11": "三昧。常與千人共承事其師。經八千歲。日夜",
    "T47n1959_001:0029a12": "無懈。唯得一度聞是念佛三昧。即入高明智。",
    "T47n1959_001:0029a13": "却後更見六萬八千諸佛。於一一佛所。皆聞",
    "T47n1959_001:0029a14": "是念佛三昧。得成佛果。佛言。若人百里千里",
    "T47n1959_001:0029a15": "四千里。欲聞是念佛三昧。必往求之。何況近",
    "T47n1959_001:0029a16": "而不求學者。又白諸往生人等。上來所引佛",
    "T47n1959_001:0029a17": "教以為明證者。一一具如四事供養功德品",
    "T47n1959_001:0029a18": "中說。",
    "T47n1959_001:0029a19": "問曰。準依佛教。精勤苦行。日夜六時禮念行",
    "T47n1959_001:0029a20": "道。觀想轉誦。齋戒一心。厭患生死。畏三塗",
    "T47n1959_001:0029a21": "苦。畢此一形。誓生淨土彌陀佛國者。又恐殘",
    "T47n1959_001:0029a22": "殃不盡。現與十惡相應。覺有斯障者。云何除",
    "T47n1959_001:0029a23": "滅。具引佛經示其方法。答曰。依佛經答者。即",
    "T47n1959_001:0029a24": "如觀佛三昧海經說。佛為父王及諸大眾說。",
    "T47n1959_001:0029a25": "過去有佛。名曰空王。像法住世時有四比丘。",
    "T47n1959_001:0029a26": "破戒犯重。時空王佛於夜空中。出聲告四比",
    "T47n1959_001:0029a27": "丘言。汝之所犯名不可救。欲滅罪者。可入我",
    "T47n1959_001:0029a28": "塔中觀我形像至心懺悔。可滅此罪。時四比",
    "T47n1959_001:0029a29": "丘萬事俱捨。一心奉教。入塔於佛像前自撲",
    "T47n1959_001:0029b01": "懺悔。如大山崩。婉轉於地。號哭向佛。日夜相",
    "T47n1959_001:0029b02": "續。至死為期。捨命已後得生空王佛國。今以",
    "T47n1959_001:0029b03": "此經證。行者等欲懺悔時。亦依此教法門。佛",
    "T47n1959_001:0029b04": "言。若我滅後佛諸弟子。捨離諸惡。樂少語法。",
    "T47n1959_001:0029b05": "日夜六時。能於一時分為少時。少分之中於",
    "T47n1959_001:0029b06": "須臾間。念佛白毫者。若不見。如是等人除却",
    "T47n1959_001:0029b07": "九十六億那由他恒河沙微塵劫生死之罪。",
    "T47n1959_001:0029b08": "若復有人。聞是白毫。心不驚疑。歡喜信受。",
    "T47n1959_001:0029b09": "此人亦除八十億劫生死之罪。若諸比丘比",
    "T47n1959_001:0029b10": "丘尼若男女人。犯四根本十惡等罪五逆罪",
    "T47n1959_001:0029b11": "及謗大乘。如是諸人若能懺悔。日夜六時。身",
    "T47n1959_001:0029b12": "心不息。五體投地。如大山崩。號泣雨淚。合掌",
    "T47n1959_001:0029b13": "向佛。念佛眉間白毫相光。一日至七日。前四",
    "T47n1959_001:0029b14": "種罪可得輕微。觀白毫闇不見者。應入塔中",
    "T47n1959_001:0029b15": "觀眉間白毫。一日至三日。合掌啼泣。又暫聞",
    "T47n1959_001:0029b16": "亦除三劫之罪。佛告父王。及勅阿難。吾今為",
    "T47n1959_001:0029b17": "汝悉現身相光明。若有不善心者。若毀佛禁",
    "T47n1959_001:0029b18": "戒者。見佛各不同。時五百釋子見佛色身猶",
    "T47n1959_001:0029b19": "如灰人。比丘千人見佛由如赤土。十六居士",
    "T47n1959_001:0029b20": "二十四女人見佛純黑。諸比丘尼見佛如銀",
    "T47n1959_001:0029b21": "色。時諸四眾白佛。我今者不見佛妙色。自拔",
    "T47n1959_001:0029b22": "頭髮。舉身投地。啼泣雨淚。自撲婉轉。佛言。",
    "T47n1959_001:0029b23": "善男子。如來出現正為除滅汝等罪咎。汝今",
    "T47n1959_001:0029b24": "可稱過去七佛為佛作禮。說汝先世邪見之",
    "T47n1959_001:0029b25": "罪。汝當向諸大德僧眾發露悔過隨順佛語。",
    "T47n1959_001:0029b26": "於佛法眾中。五體投地。如大山崩。向佛懺悔。",
    "T47n1959_001:0029b27": "既懺悔已。心眼得開。見佛色身。心大歡喜。佛",
    "T47n1959_001:0029b28": "告諸比丘。汝等先世無量劫時。邪見疑師。無",
    "T47n1959_001:0029b29": "戒虛受信施。以此因緣故。墮餓鬼地獄。八萬",
    "T47n1959_001:0029c01": "歲受苦。今雖得出。於無量世不見諸佛。但聞",
    "T47n1959_001:0029c02": "佛名。今見佛身如赤土色。正長五尺。佛說語",
    "T47n1959_001:0029c03": "已。千比丘等向佛懺悔。五體投地。如大山崩。",
    "T47n1959_001:0029c04": "悲號雨淚。猶如風吹重雲四散。顯發金顏。既",
    "T47n1959_001:0029c05": "見佛已。比丘歡喜發菩提心。佛告父王。此千",
    "T47n1959_001:0029c06": "比丘慇懃求法。心無懈息。佛與授記同號南",
    "T47n1959_001:0029c07": "無光照如來。已前懺悔法出觀佛三昧海經",
    "T47n1959_001:0029c08": "第二第三卷。",
    "T47n1959_001:0029c09": "佛說觀佛三昧海經密行品第十二卷第十。",
    "T47n1959_001:0029c10": "佛告阿難。未來眾生其有得是念佛三昧者。",
    "T47n1959_001:0029c11": "觀佛諸相好者。得諸佛現前三昧者。當教是",
    "T47n1959_001:0029c12": "人。密身口意。莫起邪命。莫生貢高。若起邪命",
    "T47n1959_001:0029c13": "及貢高法。當知此人是增上慢。破滅佛法。多",
    "T47n1959_001:0029c14": "使眾生起不善心。亂和合僧。顯異惑眾。是惡",
    "T47n1959_001:0029c15": "魔伴。如是惡人雖復念佛。失甘露味。此人生",
    "T47n1959_001:0029c16": "處以貢高故。身恒卑小。生下賤家。貧窮諸衰。",
    "T47n1959_001:0029c17": "無量惡業以為嚴飾。如此種種眾多惡事當",
    "T47n1959_001:0029c18": "自防護令永不生。若起如是邪命業者。此邪",
    "T47n1959_001:0029c19": "命業猶如狂象壞蓮華池。此邪命業亦復如是",
    "T47n1959_001:0029c20": "壞敗善根。佛告阿難。有念佛者。當自防護勿",
    "T47n1959_001:0029c21": "令放逸。念佛三昧人若不防護生貢高者。邪",
    "T47n1959_001:0029c22": "命惡風吹憍慢火。燒滅善法。善法者。所謂一",
    "T47n1959_001:0029c23": "切無量禪定諸念佛法從心想生。是名功德",
    "T47n1959_001:0029c24": "藏。佛告阿難。此經名繫想不動。如是受持。亦",
    "T47n1959_001:0029c25": "名觀佛白毫相。如是受持。亦名逆順觀如來",
    "T47n1959_001:0029c26": "身分。亦名一一毛孔分別如來身分。亦名觀",
    "T47n1959_001:0029c27": "三十二相八十隨形好諸智慧光明。亦名觀佛",
    "T47n1959_001:0029c28": "三昧海。亦名念佛三昧門。亦名諸佛妙華莊",
    "T47n1959_001:0029c29": "嚴色身經。汝好受持慎勿忘失。又如大集經",
    "T47n1959_001:0030a01": "濟龍品說。時娑伽羅龍王請佛。入宮設供。佛",
    "T47n1959_001:0030a02": "受龍請。佛與聖眾食訖。時大龍王又請說法。",
    "T47n1959_001:0030a03": "時龍王太子名曰華面。自起佛前。四支布施。",
    "T47n1959_001:0030a04": "悲聲懺悔。過去作何罪業受此龍身。又以此",
    "T47n1959_001:0030a05": "經證。亦是懺悔至誠方法。應知。一切經內皆",
    "T47n1959_001:0030a06": "有此文。不可廣錄。今略鈔三部經。以示後學。",
    "T47n1959_001:0030a07": "除不至心。作者皆知。佛不虛言。又如木槵經",
    "T47n1959_001:0030a08": "說。時有難陀國王。名波瑠璃。遣使來到佛所。",
    "T47n1959_001:0030a09": "頂禮佛足。白佛言。世尊我國邊小。頻歲寇賊。",
    "T47n1959_001:0030a10": "五穀踊貴。疫疾流行。人民困苦。我恒不得安",
    "T47n1959_001:0030a11": "臥。如來法藏多悉深廣。我有憂務不得修行。",
    "T47n1959_001:0030a12": "唯願世尊。特垂慈愍賜我要法。使我日夜易",
    "T47n1959_001:0030a13": "得修行。未來世中遠離眾苦。佛告使言。語卿",
    "T47n1959_001:0030a14": "大王。若欲滅煩惱障報障者。當貫木槵子一",
    "T47n1959_001:0030a15": "百八以常自隨。若行若坐若臥。恒當至心無",
    "T47n1959_001:0030a16": "分散意。口稱佛陀達磨僧伽名。乃過一木槵",
    "T47n1959_001:0030a17": "子。如是若十若二十。若百若千。乃至百千萬。",
    "T47n1959_001:0030a18": "若能滿二十萬遍。身心不亂。無諸諂曲者。捨",
    "T47n1959_001:0030a19": "命得生第三炎摩天。衣食自然常受安樂。得",
    "T47n1959_001:0030a20": "除斷百八結業。背生死流。趣涅槃道。獲無上",
    "T47n1959_001:0030a21": "果。使還啟王。王大歡喜頭面禮佛。遙白世尊。",
    "T47n1959_001:0030a22": "頂受尊教。我當奉行。即勅吏民營辦木槵",
    "T47n1959_001:0030a23": "子。以為千具。六親國戚皆與一具。王常誦念。",
    "T47n1959_001:0030a24": "雖親軍旅。亦不廢捨。又作是念。世尊大慈普",
    "T47n1959_001:0030a25": "應一切。若我此善得免長淪苦海。如來當現",
    "T47n1959_001:0030a26": "為我說法。王以願樂逼心三日不食。佛即現",
    "T47n1959_001:0030a27": "身與諸聖眾來入宮內。為王說法。又以此證。",
    "T47n1959_001:0030a28": "直是王心真實。念念障除。佛知罪滅。應念而",
    "T47n1959_001:0030a29": "現。應知。",
    "T47n1959_001:0030b01": "觀念阿彌陀佛相海三昧功德法門經一卷"
}