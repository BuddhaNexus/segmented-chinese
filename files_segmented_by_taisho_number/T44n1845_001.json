{
    "T44n1845_001:0226a09": "大乘起信論別記(本)",
    "T44n1845_001:0226a11": "海東沙門元曉撰",
    "T44n1845_001:0226a12": "將釋此論略有二門。一者述論大意。二即依",
    "T44n1845_001:0226a13": "文消息。言大意者。然夫佛道之為道也。簫",
    "T44n1845_001:0226a14": "焉空寂。堪爾冲玄。玄之又玄。之出萬像之表。",
    "T44n1845_001:0226a15": "寂之又寂。之猶在百家之談。非像表也。五眼",
    "T44n1845_001:0226a16": "不能見其軀。在言裹也。四辯不能談其狀。欲",
    "T44n1845_001:0226a17": "言大矣。入無內而莫遺。欲言微矣。苞無外",
    "T44n1845_001:0226a18": "而有余。將謂有耶。一如由之而空。將謂無耶。",
    "T44n1845_001:0226a19": "萬物用之而生。不知何以言之強為道。其體",
    "T44n1845_001:0226a20": "也曠兮。其若大虛而無私焉。蕩兮其若巨海。",
    "T44n1845_001:0226a21": "而有至公焉。有至公故。動靜隨成。無其私故。",
    "T44n1845_001:0226a22": "染淨斯融。染淨融故。真俗平等。動靜成故。昇",
    "T44n1845_001:0226a23": "降參差。昇降差故。感應路通。真俗等故。思議",
    "T44n1845_001:0226a24": "路絕。思議絕故。體之者乘影響而無方。感",
    "T44n1845_001:0226a25": "應通故祈之者。超名相而有歸。所垂影響。非",
    "T44n1845_001:0226a26": "形非說。既超名相。何超何歸。是謂無理之至",
    "T44n1845_001:0226a27": "理不然之大然也。自非杜口開士目擊丈夫。",
    "T44n1845_001:0226a28": "誰能論大乘於無乘。起深信於無信者哉。所",
    "T44n1845_001:0226a29": "以馬鳴菩薩。無緣大悲。傷彼無明妄風動心",
    "T44n1845_001:0226b01": "海而易漂。愍此本覺真性睡長夢而難悟。同",
    "T44n1845_001:0226b02": "體智力。堪造此論。贊述如來深經奧義。欲",
    "T44n1845_001:0226b03": "使為學者。暫開一軸遍掬三藏之指。為道者",
    "T44n1845_001:0226b04": "永息萬境遂還一心之源。其為論也。無所不",
    "T44n1845_001:0226b05": "立。無所不破。如中觀論十二門論等。遍破",
    "T44n1845_001:0226b06": "諸執。亦破於破。而不還許能破所破。是謂往",
    "T44n1845_001:0226b07": "而不遍論也。其瑜伽論攝大乘等。通立深淺。",
    "T44n1845_001:0226b08": "判於法門。而不融遣自所立法。是謂與而不",
    "T44n1845_001:0226b09": "奪論也。今此論者。既智既仁。亦玄亦傳。無",
    "T44n1845_001:0226b10": "不立而自遣。無不破而還許。而還許者。顯彼",
    "T44n1845_001:0226b11": "往者往極而遍立。而自遣者。明此與者窮與",
    "T44n1845_001:0226b12": "而奪。是謂諸論之祖宗。群諍之評主也。所述",
    "T44n1845_001:0226b13": "雖廣。可略而言。開二門於一心。栝摩羅百",
    "T44n1845_001:0226b14": "八之廣誥。示性淨於相染。普綜踰闍十五之",
    "T44n1845_001:0226b15": "幽致。至如鵠林一味之宗。鷲山。無二之趣。金",
    "T44n1845_001:0226b16": "鼓同性三身之極果。花嚴瓔珞四階之深因。",
    "T44n1845_001:0226b17": "大品大集矌蕩之至道。日藏月藏祕密之玄",
    "T44n1845_001:0226b18": "門。凡此等輩眾典肝心一以貫之者。其唯此",
    "T44n1845_001:0226b19": "論乎。故下文云。為欲總攝如來廣大深法無",
    "T44n1845_001:0226b20": "邊義故。應說此論。然以此論。言邇理遐。文少",
    "T44n1845_001:0226b21": "義多。從來釋者。尠得其宗。良以各守所習。而",
    "T44n1845_001:0226b22": "牽文。不能虛懷而尋旨。由是不近論主之意。",
    "T44n1845_001:0226b23": "或望源而述流。或把葉而云幹。或割領而補",
    "T44n1845_001:0226b24": "袖。或折杖而帶根。今直依此論文屬當所述",
    "T44n1845_001:0226b25": "經本。略舉綱領。為自而記耳。不敢望宣通世。",
    "T44n1845_001:0226b26": "述大意竟。",
    "T44n1845_001:0226b27": "第二消文者。初歸敬偈及因緣分文相。可知",
    "T44n1845_001:0226b28": "立義分中立二章門。謂法與義。法者是大乘",
    "T44n1845_001:0226b29": "之法體。義者是大乘之名義。初立法者。起下",
    "T44n1845_001:0226c01": "釋中初釋立法之文。後立義者。起下復次真",
    "T44n1845_001:0226c02": "如自體相者以下釋立義文也。初立法中。亦",
    "T44n1845_001:0226c03": "有二立。一就體總立。起下釋中初總釋文。二",
    "T44n1845_001:0226c04": "約門別立。起下言真如者以下別釋之文初",
    "T44n1845_001:0226c05": "中。",
    "T44n1845_001:0226c06": "言法者謂眾生心者　自體名法。今大乘中。",
    "T44n1845_001:0226c07": "一切諸法。皆無自體。並用一心。為其自體故。",
    "T44n1845_001:0226c08": "言法者謂眾生心。",
    "T44n1845_001:0226c09": "言是心即攝一切法者　顯大乘法異小乘",
    "T44n1845_001:0226c10": "法。良由是心通攝諸心。",
    "T44n1845_001:0226c11": "言是心即攝一切法者　顯大法自體。唯是一",
    "T44n1845_001:0226c12": "心。不同小乘一切諸法。各有自體皆得作法。",
    "T44n1845_001:0226c13": "故說一心為大乘法。所以依此心法。顯大乘",
    "T44n1845_001:0226c14": "義。",
    "T44n1845_001:0226c15": "何以故　下約門別立。此文望上釋總義。望",
    "T44n1845_001:0226c16": "下立別門也。心法是一。大乘義多。以何義故。",
    "T44n1845_001:0226c17": "直依是心。顯大乘義。",
    "T44n1845_001:0226c18": "言何以故　下解意。云心法雖一。而有二門。",
    "T44n1845_001:0226c19": "真如門中。有大乘體。生滅門中。亦有相用。大",
    "T44n1845_001:0226c20": "乘義雖多。莫過體相用。故依一心顯大乘義。",
    "T44n1845_001:0226c21": "言是心真如者　總舉真如門。即起下即是",
    "T44n1845_001:0226c22": "一法界以下文。",
    "T44n1845_001:0226c23": "言相者　真如相。起下復次真如者依言說",
    "T44n1845_001:0226c24": "有二種以下文。",
    "T44n1845_001:0226c25": "言是心生滅者　總舉生滅門。起下依如來",
    "T44n1845_001:0226c26": "藏故有生滅心以下文。",
    "T44n1845_001:0226c27": "言因緣者　是生滅因緣。起下復次生滅因",
    "T44n1845_001:0226c28": "緣以下文。",
    "T44n1845_001:0226c29": "言相者　是生滅相。起下復次生滅相者以",
    "T44n1845_001:0227a01": "下文。",
    "T44n1845_001:0227a02": "言能示大乘自體者　是生滅門內之本覺。",
    "T44n1845_001:0227a03": "本覺即是生滅之因。是故示於生滅門也。真",
    "T44n1845_001:0227a04": "如門中。直云大乘體。生滅門中。乃云自體。不",
    "T44n1845_001:0227a05": "無所以。至下釋中。其義自顯也。",
    "T44n1845_001:0227a06": "言相用者　含有二義。一者能示如來藏中",
    "T44n1845_001:0227a07": "無量性德相故。名為相。亦示如來藏不思議",
    "T44n1845_001:0227a08": "業用。故名為用。即是相大用大義也。二者",
    "T44n1845_001:0227a09": "真如所作染相名相。真如所起淨用名用。如",
    "T44n1845_001:0227a10": "下文云。真如淨法。實無於染。但以無明。而熏",
    "T44n1845_001:0227a11": "習故。即有染相。無明染法。本無淨用。但以真",
    "T44n1845_001:0227a12": "如。而熏習故。則有淨用。",
    "T44n1845_001:0227a13": "所言義者　已下。第二立義章門。此中亦二。",
    "T44n1845_001:0227a14": "一顯大義。二明乘義。此二起下釋中二文。至",
    "T44n1845_001:0227a15": "彼屬當也。",
    "T44n1845_001:0227a16": "顯示　正義中。大分有二。一正釋上名義分。",
    "T44n1845_001:0227a17": "二復次從生滅門以下。略明尋參入理之方。",
    "T44n1845_001:0227a18": "正釋之中。依上有二。初釋法章門。二復次真",
    "T44n1845_001:0227a19": "如自體已下。釋義章門。初釋法中亦二。一",
    "T44n1845_001:0227a20": "者總釋。釋上總立。二者別解。解上別立。",
    "T44n1845_001:0227a21": "言依一心法有二種門者　如經本言。寂滅",
    "T44n1845_001:0227a22": "者名為一心。一心者。名如來藏。此言心真如",
    "T44n1845_001:0227a23": "門者。即釋經本寂滅者。名為一心也。言心生",
    "T44n1845_001:0227a24": "滅門者。是釋經本一心者。名如來藏。是義云",
    "T44n1845_001:0227a25": "何。以一切諸法。無生無滅。本來寂靜。唯是一",
    "T44n1845_001:0227a26": "心。如是一心。是名為心真如門。故言寂滅者。",
    "T44n1845_001:0227a27": "名為一心。又此一心體。是本覺。而隨無明。動",
    "T44n1845_001:0227a28": "作生滅。故於此門。如來之性。隱而不顯。名如",
    "T44n1845_001:0227a29": "來藏。如經云。如來藏是善不善因。能通興",
    "T44n1845_001:0227b01": "造一切趣生。譬如伎兒反現諸趣。如是等義。",
    "T44n1845_001:0227b02": "是生滅門。故言一心者。名如來藏。是顯一",
    "T44n1845_001:0227b03": "心之生滅門。如下文云。心生滅者。依如來藏",
    "T44n1845_001:0227b04": "故。有生滅心。乃至此識。有二種義。一者本",
    "T44n1845_001:0227b05": "覺。二者不覺。故知非但取生滅心為生滅門。",
    "T44n1845_001:0227b06": "通取生滅自體生滅相。皆為生滅相。皆為生",
    "T44n1845_001:0227b07": "滅門內義也。以生滅因及生滅緣與生滅相。",
    "T44n1845_001:0227b08": "為生滅門。故二門義如是。所言一心者。染淨",
    "T44n1845_001:0227b09": "諸法。其性無二。真妄二門。不得有異。故名為",
    "T44n1845_001:0227b10": "一。此無二處。諸法中實。體異虛空。性自神",
    "T44n1845_001:0227b11": "解。故名為心。然既無其二。何得有一。一無所",
    "T44n1845_001:0227b12": "有。將誰曰心。如是道理。離言絕慮。不知何以",
    "T44n1845_001:0227b13": "自云強為一心也。",
    "T44n1845_001:0227b14": "言是二種門皆各總攝一切法者　釋上立中",
    "T44n1845_001:0227b15": "是心則攝世出世法。言以此二門不相離故",
    "T44n1845_001:0227b16": "者。是釋二門各總攝義。何者真如門。是諸法",
    "T44n1845_001:0227b17": "通相。通相外無別諸法。諸法皆為通相所攝。",
    "T44n1845_001:0227b18": "如微塵是法。器通諸相。諸相外無別瓦器。瓦",
    "T44n1845_001:0227b19": "器皆為微塵所攝。真如門亦如是。生滅門者。",
    "T44n1845_001:0227b20": "即此真如。是善不善因與緣和合。反作諸法。",
    "T44n1845_001:0227b21": "雖實反作諸法。而恒不壞真性。故於此門亦",
    "T44n1845_001:0227b22": "攝真如。如微塵性聚成瓦器。而常不失微塵",
    "T44n1845_001:0227b23": "性相。故瓦器門即攝微塵。生滅門亦如是。設",
    "T44n1845_001:0227b24": "使二門雖無別體。二門相乖不相通者。則應",
    "T44n1845_001:0227b25": "真如門中攝理而不攝理事。生滅門中。攝事",
    "T44n1845_001:0227b26": "而不攝理。而今二門互相融通。際限無分。是",
    "T44n1845_001:0227b27": "故皆各通。攝一切理事諸法。故言二門不相",
    "T44n1845_001:0227b28": "離故。",
    "T44n1845_001:0227b29": "問若此二門。各攝理事。何故真如門中。但示",
    "T44n1845_001:0227c01": "摩訶衍體。生滅門中。通示自體相用。答攝義",
    "T44n1845_001:0227c02": "示義異。何者真如門。是泯相以顯理。泯相不",
    "T44n1845_001:0227c03": "除故。得攝相。泯相不存故。非示相。生滅門",
    "T44n1845_001:0227c04": "者。攬理以成事。攬理不壞得攝理。攬理不",
    "T44n1845_001:0227c05": "泯故。亦示體。依此義故。且說不同。通而論",
    "T44n1845_001:0227c06": "之。二義亦齊。是故真如門中。亦應示於事相。",
    "T44n1845_001:0227c07": "略故不說耳。問二門不同其義已見。未知二",
    "T44n1845_001:0227c08": "門所攝理事。亦有隨門差別義不。答隨門分",
    "T44n1845_001:0227c09": "別。亦有不同。何者真如門中所攝事法。是分",
    "T44n1845_001:0227c10": "別性。以說諸法不生不滅本來寂靜但依妄",
    "T44n1845_001:0227c11": "念而有差別。故心生滅門所說事法。是依他",
    "T44n1845_001:0227c12": "性。以說諸法因緣和合有生滅故。然此二性",
    "T44n1845_001:0227c13": "雖復非一而亦不異。何故以因緣所生生滅",
    "T44n1845_001:0227c14": "諸法。不離妄念而有差別故。分別性不異依",
    "T44n1845_001:0227c15": "他。亦在生滅門也。又因緣之生自他。及共",
    "T44n1845_001:0227c16": "皆不可得。故依他性不異分別。亦在真如門",
    "T44n1845_001:0227c17": "也。如是二性雖復不異。而亦非一。何以故。分",
    "T44n1845_001:0227c18": "別性法。本來非有。亦非不無。依他性法。雖復",
    "T44n1845_001:0227c19": "非有。而亦不無。是故二性亦不雜亂。如攝論",
    "T44n1845_001:0227c20": "說。三性相望。不異非不異。應如是說。若能解",
    "T44n1845_001:0227c21": "此三性不一不異義者。百家之諍。無所不和",
    "T44n1845_001:0227c22": "也。二門所攝理。不同者。真如門中所說理者。",
    "T44n1845_001:0227c23": "雖曰真如亦不可得。而亦非無。有佛無佛。性",
    "T44n1845_001:0227c24": "相常住。無有反異。不可破壞。於此門中。假立",
    "T44n1845_001:0227c25": "真如實際等名。如大品等諸般若經所說。生",
    "T44n1845_001:0227c26": "滅門內。所攝理者。雖復理體離生滅相。而",
    "T44n1845_001:0227c27": "亦不守常住之性。隨無明緣。流轉生死。雖實",
    "T44n1845_001:0227c28": "為所染。而自性清淨。於此門中。假立佛性本",
    "T44n1845_001:0227c29": "覺等名。如涅槃華嚴經等所說。今論所述。楞",
    "T44n1845_001:0228a01": "伽經等。通以二門。為其宗體。然此二義。亦無",
    "T44n1845_001:0228a02": "有異。以雖離生滅。而常住。性亦不可得。雖曰",
    "T44n1845_001:0228a03": "隨緣。而恒不動。離生滅性故。以是義故。真如",
    "T44n1845_001:0228a04": "門中。但說不壞假名。而說實相。不動實際。建",
    "T44n1845_001:0228a05": "立諸法。生滅門中。乃說自性清淨心因無明",
    "T44n1845_001:0228a06": "風動。不染而染。染而不染。同真如門中。說唯",
    "T44n1845_001:0228a07": "空義。生滅門內。說不空義。為不如是耶。答一",
    "T44n1845_001:0228a08": "往相配。不無是義故。上立義分真如相中。但",
    "T44n1845_001:0228a09": "說能示摩訶衍體。生滅門中。亦說顯示大乘",
    "T44n1845_001:0228a10": "相用。就實而言。則不如是。故下論文。二門皆",
    "T44n1845_001:0228a11": "說不空義。問若生滅門內二義俱有者。其不",
    "T44n1845_001:0228a12": "空義。可有隨緣作生滅義。空義是無。何有",
    "T44n1845_001:0228a13": "隨緣而作有義。答二義是一。不可說異。而約",
    "T44n1845_001:0228a14": "空義。亦得作有。何者若空定是空。應不能作",
    "T44n1845_001:0228a15": "有。而是空亦空故。得作有。然此空空亦有二",
    "T44n1845_001:0228a16": "義。一者有法性空。是空亦空。有之與空。皆不",
    "T44n1845_001:0228a17": "可得。如是空空。在真如門。如大品經云。一",
    "T44n1845_001:0228a18": "切法空。此空亦空。是名空空。二者猶如有無",
    "T44n1845_001:0228a19": "有性故得為空。是名曰空。如是空。無空性故。",
    "T44n1845_001:0228a20": "得作有。是名空空。如是空空。在生滅門。如涅",
    "T44n1845_001:0228a21": "槃經云。是有是無。是名空空。是是是非是。名",
    "T44n1845_001:0228a22": "空空。如是空空。十住菩薩。尚得少分。如毫",
    "T44n1845_001:0228a23": "釐許。何況余人。二門差別。應如是知。上來釋",
    "T44n1845_001:0228a24": "上總立法竟。",
    "T44n1845_001:0228a25": "心真如者　以下。第二廣上別立廣二門即",
    "T44n1845_001:0228a26": "為二。初中品二。一廣真如。二復次已下。廣真",
    "T44n1845_001:0228a27": "如相。此二文意有異者。初是總釋。後是別解。",
    "T44n1845_001:0228a28": "又初文。明不可說。顯理絕言。後文。相可得",
    "T44n1845_001:0228a29": "說。顯不絕言。故初文中。",
    "T44n1845_001:0228b01": "言離言說相離名字相乃至言真如者　因言",
    "T44n1845_001:0228b02": "遣言。後文中。",
    "T44n1845_001:0228b03": "言依言說分別有二種義謂如實空如實不空",
    "T44n1845_001:0228b04": "　然後。文亦說一切分別皆不相應。當知一",
    "T44n1845_001:0228b05": "切言說。亦不相應。此即顯理離言絕慮。又初",
    "T44n1845_001:0228b06": "文中。要依因言遣言之言。乃得顯其理之絕",
    "T44n1845_001:0228b07": "言。此亦顯理不離言說相。問理實而言為絕。",
    "T44n1845_001:0228b08": "若不絕言。則非絕慮。若言得說理實絕言者。",
    "T44n1845_001:0228b09": "則隨自宗相違過。先以絕言之言不絕而理",
    "T44n1845_001:0228b10": "實絕言故。若使絕言之言亦言絕者。則墮自",
    "T44n1845_001:0228b11": "語相違過。先以絕言之言亦絕而言得說言",
    "T44n1845_001:0228b12": "故。又若不絕言者。正體離言則過於理　若",
    "T44n1845_001:0228b13": "實絕言者。後得帶言則倒於理。又若不絕言。",
    "T44n1845_001:0228b14": "則初段論文。斯為妄語。若實絕言。則後段論",
    "T44n1845_001:0228b15": "文。徒為虛設。如說虛空為青黃等。答或有說",
    "T44n1845_001:0228b16": "者。是故當知。理非絕言。非不絕言。以是義",
    "T44n1845_001:0228b17": "故。理亦絕言。亦不絕言。如是等言。無所不當",
    "T44n1845_001:0228b18": "故。無所當。由無所當故。無所不當也。真如門",
    "T44n1845_001:0228b19": "中絕不絕義。既如是說。生滅門中亦同此說。",
    "T44n1845_001:0228b20": "言生滅者　已下。第二釋生滅門。於中有二。",
    "T44n1845_001:0228b21": "初正廣釋。二復次有四種熏習已下。因言重",
    "T44n1845_001:0228b22": "顯。初中有三。一廣上立義分是心生滅。二復",
    "T44n1845_001:0228b23": "次生滅因緣已下。廣上生滅因緣。三復次生",
    "T44n1845_001:0228b24": "滅相已下。廣上生滅相初中有二。一約體總",
    "T44n1845_001:0228b25": "明。二依義別解初。",
    "T44n1845_001:0228b26": "言依如來藏故有生滅心者　謂不生滅心。",
    "T44n1845_001:0228b27": "因無明風動。作生滅。故說生滅心依不生滅",
    "T44n1845_001:0228b28": "心。然不生滅心與生滅心。心體無二。但將二",
    "T44n1845_001:0228b29": "義。取心為二。以說依耳。如不動水為風所吹",
    "T44n1845_001:0228c01": "而作動水。動靜雖異。水體是一。而得說言依",
    "T44n1845_001:0228c02": "靜水故有其動水。當知此中道理亦爾。如下",
    "T44n1845_001:0228c03": "論云。自性清淨心。因無明風動。又四卷經云。",
    "T44n1845_001:0228c04": "如來藏為無始惡習。所熏名為識藏。又言剎",
    "T44n1845_001:0228c05": "那者。名為識藏。當知此云有生滅心。正謂識",
    "T44n1845_001:0228c06": "藏。今通取所依如來藏與能依生滅心。合為",
    "T44n1845_001:0228c07": "心生滅門。故言心生滅門者。依如來藏故有",
    "T44n1845_001:0228c08": "生滅心。非舉如來藏。而取生滅心。為生滅門",
    "T44n1845_001:0228c09": "也。如下文之此識有二種義。故知二義。皆在",
    "T44n1845_001:0228c10": "生滅門也。",
    "T44n1845_001:0228c11": "所謂不生不滅與生滅和合非一非異名為阿",
    "T44n1845_001:0228c12": "梨耶識者　此不生滅。即上如來藏。言生滅",
    "T44n1845_001:0228c13": "者。是上不生滅心之生滅。言與和合者。不",
    "T44n1845_001:0228c14": "生滅心動作生滅。名之曰與。此生滅之心。心",
    "T44n1845_001:0228c15": "之生滅。不相捨離。名為和合。如下論云。如大",
    "T44n1845_001:0228c16": "海水因風波動。水相風相不相捨離。此中水",
    "T44n1845_001:0228c17": "之動是風相。動之濕是水相。雖有二相。而無",
    "T44n1845_001:0228c18": "二體故。不相離。心亦如是。心之生滅。依無明",
    "T44n1845_001:0228c19": "成。生滅之心。從本覺成。而無二體。不相捨",
    "T44n1845_001:0228c20": "離。故為和合。正是不生滅與生滅和合。非是",
    "T44n1845_001:0228c21": "生滅與不生滅和合也。言非一非異者。此心",
    "T44n1845_001:0228c22": "與生滅非一故。恒不失不生滅性。又心與生",
    "T44n1845_001:0228c23": "滅非異故。亦舉體作生滅相。若是一者。作生",
    "T44n1845_001:0228c24": "滅時。失不生滅。如其異者。此不生滅不作生",
    "T44n1845_001:0228c25": "滅。故言非一非異。雖有二義。心體無二。此合",
    "T44n1845_001:0228c26": "二義。不二之心名為梨耶識也。如四卷經云。",
    "T44n1845_001:0228c27": "譬如泥團微塵。非異非不異。金莊嚴具。亦如",
    "T44n1845_001:0228c28": "是。若泥團微塵異者。非彼所成。而實彼成。",
    "T44n1845_001:0228c29": "是故非異。若不異者。泥團微塵。應無差別。如",
    "T44n1845_001:0229a01": "是轉識。藏識真相。若異者。藏識非異。若不異",
    "T44n1845_001:0229a02": "者。轉識滅藏識亦應滅。而自真相實不滅。是",
    "T44n1845_001:0229a03": "故非真識滅。但業相滅。今此論者。正釋此",
    "T44n1845_001:0229a04": "經文。故言非一非異。此言轉識者。梨耶識內",
    "T44n1845_001:0229a05": "生滅見相。名為轉識。於中體名為藏識。如十",
    "T44n1845_001:0229a06": "卷經云。如來藏阿梨耶識。共七種識生。名轉",
    "T44n1845_001:0229a07": "相。故知。轉相亦在阿梨耶識。言自真相者。十",
    "T44n1845_001:0229a08": "卷經中。真名自相。本覺之心。不藉妄緣。性自",
    "T44n1845_001:0229a09": "神解。名為自真相。是約不一義門說也。然",
    "T44n1845_001:0229a10": "隨無明風。作生滅時。神解之性。與本不異。故",
    "T44n1845_001:0229a11": "亦得名為自真相。是依不異義門說也。當知",
    "T44n1845_001:0229a12": "自真名。不偏在不生滅。問如瑜伽論等說阿",
    "T44n1845_001:0229a13": "梨耶識。是異熟識一向生滅。何故此論乃說",
    "T44n1845_001:0229a14": "此識具含二義。答各有所述。不相違背。何者。",
    "T44n1845_001:0229a15": "此微細心。略有二義。若其為業煩惱所感義",
    "T44n1845_001:0229a16": "邊。辨無令有。一向生滅。若論根本無明所動",
    "T44n1845_001:0229a17": "義邊。熏靜令動。動靜一體。彼所論等。依深密",
    "T44n1845_001:0229a18": "經。為除是一是常之見。約業煩惱所感義門。",
    "T44n1845_001:0229a19": "故說此識一向生滅心。心數法差別而轉。今",
    "T44n1845_001:0229a20": "此論者。依楞伽經。為治真俗別體執。就其無",
    "T44n1845_001:0229a21": "明所動義門故。說不生滅與生滅和合不異。",
    "T44n1845_001:0229a22": "然此無明所動之相。亦即為彼業惑所感故。",
    "T44n1845_001:0229a23": "二意雖異。識體無二也。問為當。心體常住。心",
    "T44n1845_001:0229a24": "相生滅體相不離。合為一識。為當。心體常住。",
    "T44n1845_001:0229a25": "亦即心體生滅耶。答若得意者。二義俱許。何",
    "T44n1845_001:0229a26": "者。若論其常住不隨他成曰體。論其無常隨",
    "T44n1845_001:0229a27": "他生滅曰相。得言體常相是無常。然言生滅",
    "T44n1845_001:0229a28": "者。非生之生。非滅之滅。故名生滅。是心之",
    "T44n1845_001:0229a29": "生。心之滅故。乃名生滅。故得言心體生滅。如",
    "T44n1845_001:0229b01": "似水之動名為波終不可說是動非水之動。",
    "T44n1845_001:0229b02": "當知。此中道理亦爾。設使心體不動。但無明",
    "T44n1845_001:0229b03": "相動者。則無轉凡成聖之理。以無明相一向",
    "T44n1845_001:0229b04": "滅故。心體本來不作凡故。難曰。若使心體生",
    "T44n1845_001:0229b05": "滅。則真心有盡。以生滅時無常住故。又若心",
    "T44n1845_001:0229b06": "體本靜而隨緣動。則生死有始。是為大過。以",
    "T44n1845_001:0229b07": "本靜時無生死故。又若心隨緣變作生滅。亦",
    "T44n1845_001:0229b08": "可一心隨緣反作多心。是三難不能得離。故",
    "T44n1845_001:0229b09": "知。此義不可立也。解云。此義無妨。今從後而",
    "T44n1845_001:0229b10": "答。如說常心。隨無明緣。反作無常之心。而其",
    "T44n1845_001:0229b11": "常性恒自不反。如是一心。隨無明緣。反作多",
    "T44n1845_001:0229b12": "眾生心。而其一心常自無二。如涅槃經云。一",
    "T44n1845_001:0229b13": "味之藥。隨其流處。有種種味。而其真味亭留",
    "T44n1845_001:0229b14": "在山。正謂此也。又雖曰本靜。隨緣而動。而無",
    "T44n1845_001:0229b15": "生死有始之過。以如是展轉動靜皆無始。如",
    "T44n1845_001:0229b16": "說云。先是果報。後反成因。而恒展轉。因果皆",
    "T44n1845_001:0229b17": "無始故。當知。此中道理亦爾。又雖心體生滅。",
    "T44n1845_001:0229b18": "而恒心體常住。以不一不異故。所謂心體不",
    "T44n1845_001:0229b19": "二。而無一性。動靜非一。而無異性故。如水依",
    "T44n1845_001:0229b20": "相續門則有流動。依生滅門而恒不動。以不",
    "T44n1845_001:0229b21": "常不斷故。所謂不度亦不滅。故當知。此中道",
    "T44n1845_001:0229b22": "理亦爾。是故所設三難。無不消也。上來約體",
    "T44n1845_001:0229b23": "總立已竟。",
    "T44n1845_001:0229b24": "此識有二種義　已下。第二約義別解。此中",
    "T44n1845_001:0229b25": "有三。一門義總摽。略明功能。二云何為二已",
    "T44n1845_001:0229b26": "下。依義別釋。廣顯體相。三復次覺與不覺已",
    "T44n1845_001:0229b27": "下。總約二義。明同異相。初中。",
    "T44n1845_001:0229b28": "言此識有二種義能攝一切法生一切者　能",
    "T44n1845_001:0229b29": "攝之義如前已說。然說二門各攝一切。今明",
    "T44n1845_001:0229c01": "一識含有二義。故一識能攝一切。不言二義",
    "T44n1845_001:0229c02": "各攝一切。以此二種唯在生滅門內義故。又",
    "T44n1845_001:0229c03": "此二義。不能各攝一切法故。又復上於二門。",
    "T44n1845_001:0229c04": "但說攝義。以真如門中無能生義故。今於此",
    "T44n1845_001:0229c05": "識亦說生義。以上生滅門中。方有能生義故。",
    "T44n1845_001:0229c06": "此義云何。由不覺熏本覺故。生諸染法。由本",
    "T44n1845_001:0229c07": "覺熏不覺故。生諸淨法。如此二義。和合方",
    "T44n1845_001:0229c08": "能遍生一切故。言識有二義生一切法。此言",
    "T44n1845_001:0229c09": "即起下有四熏習已下文也。問上言一心有",
    "T44n1845_001:0229c10": "二種門。今云此識有二種義。彼心此識。有何",
    "T44n1845_001:0229c11": "差別。解云。上就理體。名為一心。體含絕相",
    "T44n1845_001:0229c12": "隨緣二義門故。言一心有二種門。如經本言",
    "T44n1845_001:0229c13": "寂滅者名為一心一心者名如來藏。義如上",
    "T44n1845_001:0229c14": "說。今此中識者。但就一心隨緣門內。理事無",
    "T44n1845_001:0229c15": "二。唯一神慮。名為一識。體含覺與不覺二義",
    "T44n1845_001:0229c16": "故。言此識有二種義。是故。心寬。識狹。以心",
    "T44n1845_001:0229c17": "含二門識故。又門寬。義狹。以生滅門含二義",
    "T44n1845_001:0229c18": "故。如四卷經云。不離不轉名如來藏識。七識",
    "T44n1845_001:0229c19": "流轉不滅。所以者何。彼因舉緣諸識生故。非",
    "T44n1845_001:0229c20": "聲聞緣覺修行境界。十卷經云。如來藏不在",
    "T44n1845_001:0229c21": "阿梨耶識中。是故七識有生有滅。如來藏不",
    "T44n1845_001:0229c22": "生不滅。何以故。彼七種識。依諸境界念觀而",
    "T44n1845_001:0229c23": "生。此七識境界。一切聲聞外道修行者。不能",
    "T44n1845_001:0229c24": "覺知之。二文同明此識不生滅義。何者。欲明",
    "T44n1845_001:0229c25": "境界風所動故藏海中七識浪轉。是故七識。",
    "T44n1845_001:0229c26": "有生有滅。如來藏者。即是藏識。雖不離轉。而",
    "T44n1845_001:0229c27": "體不轉故。如來藏不生不滅故。言不離不轉",
    "T44n1845_001:0229c28": "名如來藏識等。十卷意者。欲明七識。是浪",
    "T44n1845_001:0229c29": "不非海相。在梨耶識海中故有生滅。如來藏",
    "T44n1845_001:0230a01": "者。是海非浪。不在阿梨耶識海中故無生滅。",
    "T44n1845_001:0230a02": "故言如來藏不在阿梨耶識中。是故七識。有",
    "T44n1845_001:0230a03": "生有滅等。以如來藏即是阿梨耶識故。言不",
    "T44n1845_001:0230a04": "在。若使如來藏不在生滅梨耶識中者。即應",
    "T44n1845_001:0230a05": "下云是故八種識有生有滅。何故。但言。是故",
    "T44n1845_001:0230a06": "七識有生滅耶。當知。此二經文。其本是一。但",
    "T44n1845_001:0230a07": "翻譯者異故。致使語有不同耳。又四卷經云。",
    "T44n1845_001:0230a08": "阿梨耶識名如來藏。而與無明七識。共俱離",
    "T44n1845_001:0230a09": "無常過。自性清淨。餘七識者。念念不住。是生",
    "T44n1845_001:0230a10": "滅法。如是等文。同明梨耶本覺不生滅義。又",
    "T44n1845_001:0230a11": "四卷經云。剎那者。名為識藏。十卷云。如來藏",
    "T44n1845_001:0230a12": "阿梨耶識。共七識生名轉滅相。如是等文是。",
    "T44n1845_001:0230a13": "顯梨耶生滅不覺之義。此今論主。總括彼經",
    "T44n1845_001:0230a14": "始終之意故。言噵此識有二種義也。",
    "T44n1845_001:0230a15": "云何為二　已下第二依義別解。",
    "T44n1845_001:0230a16": "言覺義者　即有二種。謂本覺始覺。",
    "T44n1845_001:0230a17": "言本覺者　謂此心性離不覺相。是覺照性",
    "T44n1845_001:0230a18": "名為本覺。如下文云。所謂。自體有大智惠光",
    "T44n1845_001:0230a19": "明義故。言始覺者。即此心體。隨無明緣。動作",
    "T44n1845_001:0230a20": "妄念。而以本覺熏習力故。稍有覺用。乃至究",
    "T44n1845_001:0230a21": "竟。還同本覺。是名始覺。言不覺義。亦有二",
    "T44n1845_001:0230a22": "種。一者根本不覺。二者枝末不覺。枝末不覺",
    "T44n1845_001:0230a23": "者。謂梨耶識內根本無明名為不覺。如下文",
    "T44n1845_001:0230a24": "云。依阿梨耶識。說有無覺而起故。言枝末",
    "T44n1845_001:0230a25": "不覺者。謂無明所起一切染法。皆名不覺。如",
    "T44n1845_001:0230a26": "下文云。一切染法皆是不覺相故。若依識相",
    "T44n1845_001:0230a27": "差別簡本異末義門。則梨耶識中。唯有本覺",
    "T44n1845_001:0230a28": "及本不覺。若就識體無二攝末歸本義門。則",
    "T44n1845_001:0230a29": "彼始覺及末不覺。亦是梨耶識內之義。故上",
    "T44n1845_001:0230b01": "云此識有二義者。通含如是二種之意。故下",
    "T44n1845_001:0230b02": "釋中。通舉本始二覺及二不覺義也。問。為當。",
    "T44n1845_001:0230b03": "心體只無不覺故名本覺。為當。心體有覺照",
    "T44n1845_001:0230b04": "用名為本覺。若言只無不覺名本覺者。可亦",
    "T44n1845_001:0230b05": "無覺照故是不覺。若言有覺照故名本覺者。",
    "T44n1845_001:0230b06": "未知此覺為斷惑不。若不斷惑則無照用。如",
    "T44n1845_001:0230b07": "其有斷則無凡夫。答非但無闇。亦有明照。以",
    "T44n1845_001:0230b08": "有照故。亦有斷惑。此義云何。若就先眠後",
    "T44n1845_001:0230b09": "覺名為覺者。始覺有覺。本覺中無。若論本來",
    "T44n1845_001:0230b10": "不眠名為覺者。本覺是覺。始覺則非覺。斷義",
    "T44n1845_001:0230b11": "亦爾。先有後無名為斷者。始覺有斷。本覺無",
    "T44n1845_001:0230b12": "斷。本來離惑名為斷者。本覺是斷。始覺非斷。",
    "T44n1845_001:0230b13": "若依是義。本來斷故。本來無凡。如下文云。",
    "T44n1845_001:0230b14": "一切眾生。從本已來。入於涅槃菩提之法。然",
    "T44n1845_001:0230b15": "雖曰有本覺故本來無凡。而未有始覺故。本",
    "T44n1845_001:0230b16": "來有凡。是故無過。若汝。言由有本覺本來無",
    "T44n1845_001:0230b17": "凡。則終無始覺。望何有凡者他。亦終無始",
    "T44n1845_001:0230b18": "覺則無本覺。依何本覺以說無凡。當知由有",
    "T44n1845_001:0230b19": "本覺故。本無不覺。無不覺故。終無始覺。無始",
    "T44n1845_001:0230b20": "覺故。本無本覺。至於無本覺者。源由有本覺。",
    "T44n1845_001:0230b21": "有本覺者。由有始覺。有始覺者。由有不覺。有",
    "T44n1845_001:0230b22": "不覺者。由依本覺。如下文云。本覺義者。對始",
    "T44n1845_001:0230b23": "覺義。說以始覺者。即同本覺。始覺者依本覺",
    "T44n1845_001:0230b24": "故。而有不覺。依不覺故。說有始覺。當知如",
    "T44n1845_001:0230b25": "是。展轉相依。即顯諸法。非無而非有。非有而",
    "T44n1845_001:0230b26": "非無也。問此本覺性。為當。通為染淨因性。為",
    "T44n1845_001:0230b27": "當。但是諸淨法性。若言但是淨法因者。何故",
    "T44n1845_001:0230b28": "經云。如來藏者是善不善因乃至廣說。若通",
    "T44n1845_001:0230b29": "作染淨者。何故唯說具足性功德。不說具足",
    "T44n1845_001:0230c01": "性染患耶。答此理通與染淨作性。是故唯說",
    "T44n1845_001:0230c02": "具性功德。是義云何。以理離淨性故。能隨緣",
    "T44n1845_001:0230c03": "作諸染法。又離染性故。能隨緣作諸淨法。以",
    "T44n1845_001:0230c04": "能作染淨法故。通為染淨性。由離染淨性故。",
    "T44n1845_001:0230c05": "唯是性功德。何以得離染淨性。乃成諸功德。",
    "T44n1845_001:0230c06": "取著染淨性。皆是妄想故。文中先明覺義。於",
    "T44n1845_001:0230c07": "中有二。一略明二種覺義。二又以覺心原故",
    "T44n1845_001:0230c08": "以下。廣二種覺相。略中先明本覺。後明始覺。",
    "T44n1845_001:0230c09": "初中有二。一顯覺體。二釋覺義。",
    "T44n1845_001:0230c10": "言心體離念者　謂離妄念顯無不覺也。",
    "T44n1845_001:0230c11": "離念相者等虛空界者　非唯無闇。無闇即",
    "T44n1845_001:0230c12": "是智惠。光明遍照法界平等無二故。言等虛",
    "T44n1845_001:0230c13": "空界。如下言智惠光明義故遍照法界義故。",
    "T44n1845_001:0230c14": "何以故　已下第二釋本覺義。是對始始覺。",
    "T44n1845_001:0230c15": "釋本覺義。文相可知。",
    "T44n1845_001:0230c16": "始覺義者　以下明始覺義。是對不覺。釋始",
    "T44n1845_001:0230c17": "覺義。文相可解。",
    "T44n1845_001:0230c18": "又以覺心原故　以下第二廣明二覺。於中",
    "T44n1845_001:0230c19": "有二。初即依近廣始覺義。",
    "T44n1845_001:0230c20": "復次本覺　以下第二廣本覺。初中亦二。先",
    "T44n1845_001:0230c21": "總摽滿不滿。",
    "T44n1845_001:0230c22": "此義云何　以下第二別解。別解之中。約四",
    "T44n1845_001:0230c23": "相以明究竟不究竟義。此中先略。決擇四相",
    "T44n1845_001:0230c24": "之義。然後消文。問此中四相。為當同時。為是",
    "T44n1845_001:0230c25": "前後。此何所疑。若同時耶。論說四位覺時差",
    "T44n1845_001:0230c26": "別。答前後耶。下言四相俱時而有。或有說者。",
    "T44n1845_001:0230c27": "此依薩婆多宗四相。以四體同時四用前後。",
    "T44n1845_001:0230c28": "用前後故覺時差別。體同時故名俱時有。或",
    "T44n1845_001:0230c29": "有說者。是依成實。前後四相。而言俱時者。以",
    "T44n1845_001:0231a01": "本覺望四相。則無四相前後差別故。言四相",
    "T44n1845_001:0231a02": "俱時而有而無自立。或有說者。此是大乘祕",
    "T44n1845_001:0231a03": "密四相。覺四相時。前後淺深。所覺四相。俱時",
    "T44n1845_001:0231a04": "而有。此義云何。夫心性本來離生滅相。而有",
    "T44n1845_001:0231a05": "無明。迷自心性。由違心性離相寂靜故。能生",
    "T44n1845_001:0231a06": "起動念四相。無明四相相應力故。能令心體",
    "T44n1845_001:0231a07": "生住異滅。如似小乘論議之中。心在未來。逕",
    "T44n1845_001:0231a08": "生滅而由業力。引能令心體生住異滅。大乘",
    "T44n1845_001:0231a09": "四相義。亦如是。如經云。即此法界。為諸煩",
    "T44n1845_001:0231a10": "惱之所漂動。流轉五道。名為眾生。此論云。自",
    "T44n1845_001:0231a11": "性清淨心。因無明風動。正謂此乎。總相雖然。",
    "T44n1845_001:0231a12": "於中分別者。四相之內。各有差別。謂生三。住",
    "T44n1845_001:0231a13": "四。異六。滅七。生相三者。一名業相。謂由無",
    "T44n1845_001:0231a14": "明。不覺念動。雖有起滅。見相未分。猶如未來",
    "T44n1845_001:0231a15": "生相將至正用之時。二者轉相。謂依動念。轉",
    "T44n1845_001:0231a16": "成能見。知彼生相至正用時。三者現相。謂依",
    "T44n1845_001:0231a17": "能見。境相已現。如未來生至現在時。無明與",
    "T44n1845_001:0231a18": "此三相相應。熏動心體。與相和合。心隨動轉。",
    "T44n1845_001:0231a19": "乃至現相。譬如小乘未來藏心。隨其生相。漸",
    "T44n1845_001:0231a20": "至現在。大乘之中如來藏心。義亦如是。此",
    "T44n1845_001:0231a21": "三皆是梨耶識位所有差別。於中委曲至下",
    "T44n1845_001:0231a22": "文說。是名甚深三種生相。住相四者。由此無",
    "T44n1845_001:0231a23": "明與生和合。迷所生心無我我所故。能生起",
    "T44n1845_001:0231a24": "四種住相。所謂。我癡。我見。我愛。我慢。如是",
    "T44n1845_001:0231a25": "四種。依生相起能生相心。令至住位。內緣而",
    "T44n1845_001:0231a26": "住。故名住相。此四皆在第七識位。果相六者。",
    "T44n1845_001:0231a27": "無明與彼住相和合。不覺所計我我所空。由",
    "T44n1845_001:0231a28": "此能起六種異相。所謂。貪。嗔。癡。慢。疑。見。如",
    "T44n1845_001:0231a29": "新論云。煩惱自性。唯有六種此之謂也。無明",
    "T44n1845_001:0231b01": "與此六種和合。能相住心令至異位。外向攀",
    "T44n1845_001:0231b02": "緣。故名異相。此六在於生起識位。滅相七者。",
    "T44n1845_001:0231b03": "無明與此異相和合。不覺外塵違順性離。由",
    "T44n1845_001:0231b04": "此發起七種滅相。所謂身口七支惡業。如是",
    "T44n1845_001:0231b05": "七支。能滅異心令入惡趣。故名滅相。猶如小",
    "T44n1845_001:0231b06": "乘宗中滅相滅現在心令入過去。大乘滅相",
    "T44n1845_001:0231b07": "義。亦如是。是故當知。四相生起一心流轉。一",
    "T44n1845_001:0231b08": "切皆由根本無明。如經云。無明住地其力最",
    "T44n1845_001:0231b09": "大。此論云。當知。無明能生一切染法也。又所",
    "T44n1845_001:0231b10": "相之一心所來。能相之相。無相所起。無相所",
    "T44n1845_001:0231b11": "起故。隨其所生。用有差別。取塵別相。名為數",
    "T44n1845_001:0231b12": "法。由其本無明違平等性故。一心所來故。隨",
    "T44n1845_001:0231b13": "所至處。皆作總主。了塵總相。說名心王。由其",
    "T44n1845_001:0231b14": "本一心諸法總原故。由是義故。諸外道等。多",
    "T44n1845_001:0231b15": "於心王。計為宰主作者受者。以不能知由無",
    "T44n1845_001:0231b16": "自性隨緣流轉故。如中邊論云。唯塵智名心。",
    "T44n1845_001:0231b17": "差別名心法。長行釋之。若了別塵通相名心。",
    "T44n1845_001:0231b18": "取塵別相名為心法。瑜伽論中。亦如是說。大",
    "T44n1845_001:0231b19": "乘四相。相心道現。略說如是。次正消文。總別",
    "T44n1845_001:0231b20": "四相名為一念。紛此一念四相。以明四位漸",
    "T44n1845_001:0231b21": "次。欲明本依無明不覺之力。起生相等種種",
    "T44n1845_001:0231b22": "夢念。動其心原。轉至滅相。長眠三界。無始流",
    "T44n1845_001:0231b23": "轉。今因本覺不思議業。起厭樂心。漸次趣向。",
    "T44n1845_001:0231b24": "始息滅相。終歸心源。朗然大悟。覺了自心。本",
    "T44n1845_001:0231b25": "無所動。今無所靜。本來平等同一覺也。如經",
    "T44n1845_001:0231b26": "夢度河喻。此中應廣說。大意如是。文中有二。",
    "T44n1845_001:0231b27": "初紛四相。以明究竟義。二又心起者以下。明",
    "T44n1845_001:0231b28": "究竟覺同覺義。此四位中。各有四義。一能",
    "T44n1845_001:0231b29": "覺人。二所覺相。三覺利益。四覺分齊。初中。",
    "T44n1845_001:0231c01": "言如凡夫人者　是能覺人。位在十信。",
    "T44n1845_001:0231c02": "覺知前念起惡者　是所覺相。未入此位。以",
    "T44n1845_001:0231c03": "前具起七支惡業。今入十信。即知前惡實是",
    "T44n1845_001:0231c04": "不善。故言覺知前念起惡。此明覺於滅相義",
    "T44n1845_001:0231c05": "也。",
    "T44n1845_001:0231c06": "能止後念令不起者　是覺利益。前由不覺",
    "T44n1845_001:0231c07": "起惡念。今即覺故能止滅相也。",
    "T44n1845_001:0231c08": "言雖復名覺即是不覺者　明覺分齊。雖知",
    "T44n1845_001:0231c09": "滅相實是不善。而猶未覺滅相是夢也。第二",
    "T44n1845_001:0231c10": "位中。",
    "T44n1845_001:0231c11": "言初發意菩薩等者　十解已上三賢菩薩",
    "T44n1845_001:0231c12": "也。十解初心名發心住。是故此中名初發意。",
    "T44n1845_001:0231c13": "覺於念異者　異相之中。分別內外。計我我",
    "T44n1845_001:0231c14": "所。此三乘人。皆能了知內無神我外無我所。",
    "T44n1845_001:0231c15": "欲明所相心體。為無明眠夢於異相。而今漸",
    "T44n1845_001:0231c16": "與智惠相應。從異相夢。少得覺悟。故言覺於",
    "T44n1845_001:0231c17": "念異。由得此覺。六種異相。永滅不起。故言念",
    "T44n1845_001:0231c18": "無異相。是覺利益。",
    "T44n1845_001:0231c19": "捨麁執著故名相似覺者　分別內外。計我",
    "T44n1845_001:0231c20": "我所。名麁執着。雖捨如是麁分別想。而未證",
    "T44n1845_001:0231c21": "知唯識實性。名相似覺。是覺分齊。第三位中。",
    "T44n1845_001:0231c22": "法身菩薩等者　初地以上十地菩薩也。",
    "T44n1845_001:0231c23": "覺於念住者　住相之中。雖不能計心外有",
    "T44n1845_001:0231c24": "塵。而執人法因緣而住。法身菩薩。覺人法",
    "T44n1845_001:0231c25": "相唯是識性。欲明所相心體。前覺異相。而眠",
    "T44n1845_001:0231c26": "於住相之夢。今與唯識真智相應。從住相夢。",
    "T44n1845_001:0231c27": "而得覺悟。故言覺於念住。由得此覺。四種住",
    "T44n1845_001:0231c28": "相滅。而不起故。言念無住相。",
    "T44n1845_001:0231c29": "以離分別麁念相者　人我見名分別。簡異",
    "T44n1845_001:0232a01": "異相麁分別故。不加麁言。我執名麁念。簡異",
    "T44n1845_001:0232a02": "生相微細念故。名為麁念。雖復覺知唯識實",
    "T44n1845_001:0232a03": "性。而猶睡於生相之夢故。名隨分覺也。第四",
    "T44n1845_001:0232a04": "位中。",
    "T44n1845_001:0232a05": "菩薩盡地者　謂無垢地。是總舉一位。如本",
    "T44n1845_001:0232a06": "業經說。無垢地菩薩。逕百千劫住。下之二句。",
    "T44n1845_001:0232a07": "別明二道。",
    "T44n1845_001:0232a08": "滿足方便者　是方便道。",
    "T44n1845_001:0232a09": "一念相應者　是無間道。如對法論云。究竟",
    "T44n1845_001:0232a10": "道者。謂金剛喻定。此有二種。謂方便道攝。無",
    "T44n1845_001:0232a11": "間道攝。此之三句。明能覺也。言覺心初起者。",
    "T44n1845_001:0232a12": "是明所覺也。",
    "T44n1845_001:0232a13": "覺心初起者　依無明有生相。迷心體令動",
    "T44n1845_001:0232a14": "念。今乃證知。離本覺無不覺。即動念是寂心",
    "T44n1845_001:0232a15": "故。言覺心初起。如迷方時。謂東為西。悟時乃",
    "T44n1845_001:0232a16": "知。即邪西是正東。覺心初起義。亦如是。本由",
    "T44n1845_001:0232a17": "不覺。動心無起。今既覺故。心無所起故。言心",
    "T44n1845_001:0232a18": "無初相。前三位中。雖各除相。動念未盡故。言",
    "T44n1845_001:0232a19": "念無住相等。今究竟位。動念頓盡。唯一心在。",
    "T44n1845_001:0232a20": "故言心無初相。是覺利益。",
    "T44n1845_001:0232a21": "遠離　已下明覺分齊。業相動念。念中最細。",
    "T44n1845_001:0232a22": "名微細念。此相都盡。永無所餘故。言遠離。遠",
    "T44n1845_001:0232a23": "離之時。正是佛地。前來諸位。未覺心源。生相",
    "T44n1845_001:0232a24": "未盡。心猶無常。今至此位。無明永滅。還歸心",
    "T44n1845_001:0232a25": "源。無更起動。故言得見心性心即常住。更無",
    "T44n1845_001:0232a26": "所進名究竟覺。又說未歸心源。夢念未盡。欲",
    "T44n1845_001:0232a27": "滅此動。望到彼靜。今既見心性。夢想都盡。覺",
    "T44n1845_001:0232a28": "知自心本無流轉。今無息滅。常自一心。如住",
    "T44n1845_001:0232a29": "一床。故言得見心性心即常住。如是始覺即",
    "T44n1845_001:0232b01": "與本覺。等同無別。名究竟覺。是明覺分齊也。",
    "T44n1845_001:0232b02": "問若言始覺同於本覺離生滅者。此說云何",
    "T44n1845_001:0232b03": "通。如攝論云。本既常住。未依於本。相續恒",
    "T44n1845_001:0232b04": "在。乃至廣說。答二意異故。理不相違。何者此",
    "T44n1845_001:0232b05": "論主意。欲顯本由不覺。動於靜心。今息不覺。",
    "T44n1845_001:0232b06": "還歸本靜故成常住。彼攝論意。欲明法身。本",
    "T44n1845_001:0232b07": "來常住不動。依彼法身。起福惠二行。能感萬",
    "T44n1845_001:0232b08": "德報果。既為因緣所起。是故不離生滅故。說",
    "T44n1845_001:0232b09": "相續具義。而說始成萬德。要具二義。依前",
    "T44n1845_001:0232b10": "義故常住。依後義故生滅。生滅常住不相妨",
    "T44n1845_001:0232b11": "礙。以一一念迷遍。三世不過一念故。如似一",
    "T44n1845_001:0232b12": "一毛孔。皆遍十方。雖遍十方。不增毛孔。佛佛",
    "T44n1845_001:0232b13": "如是。無障無礙。豈容偏執於其門哉。如花嚴",
    "T44n1845_001:0232b14": "經偈云。牟尼離三世。相好悉具足。住於無所",
    "T44n1845_001:0232b15": "住。法界悉清淨。因緣故法生。因緣故法滅。如",
    "T44n1845_001:0232b16": "是觀如來。究竟離癡惑。今二論主。各述一義。",
    "T44n1845_001:0232b17": "有何相妨耶。又如經。依諸伏道。起事心滅。依",
    "T44n1845_001:0232b18": "法斷道。依根本心滅。依勝拔道。根本心盡。此",
    "T44n1845_001:0232b19": "言諸伏道者。謂三十心。起事心滅者。猶此論",
    "T44n1845_001:0232b20": "中捨麁分別執著相。即異相也。依法斷道。在",
    "T44n1845_001:0232b21": "法身位。依根本心滅者。猶捨分別麁念相。是",
    "T44n1845_001:0232b22": "住相也。勝拔道者。金剛無礙。根本心盡者。猶",
    "T44n1845_001:0232b23": "此遠離微細念也。此謂生相。是故已下。引經",
    "T44n1845_001:0232b24": "證成也。",
    "T44n1845_001:0232b25": "言又心起者　已下二明始覺不異本覺。此",
    "T44n1845_001:0232b26": "中亦二。初即因言重覈始覺分齊。",
    "T44n1845_001:0232b27": "而實無有　已下正明不異。言一切眾生不",
    "T44n1845_001:0232b28": "名為覺者。金剛已還一切眾生。長眠無明。未",
    "T44n1845_001:0232b29": "曾相離。依是義故。不得名覺。由永離眠。方名",
    "T44n1845_001:0232c01": "覺故。然若對四相差別。有漸覺義。義如前說。",
    "T44n1845_001:0232c02": "今紛無明之眼無差別相故。皆是不覺。如仁",
    "T44n1845_001:0232c03": "王經云。始從伏忍至等覺位。照第一義諦。不",
    "T44n1845_001:0232c04": "名為見。所謂見者。唯佛如來。",
    "T44n1845_001:0232c05": "言若得無念則知心相生住異滅者　由未得",
    "T44n1845_001:0232c06": "無念時。不能遍知一切心相。皆悉是夢。故不",
    "T44n1845_001:0232c07": "得名覺。佛得無念故。能遍知一切眾生眠於",
    "T44n1845_001:0232c08": "無明夢於四相。方得名覺。",
    "T44n1845_001:0232c09": "言以無念等者　是釋成上義。此中有伏疑。",
    "T44n1845_001:0232c10": "云佛得無念。眾生有念。如是隔別。所以自得",
    "T44n1845_001:0232c11": "無念知他有念者何。由彼一切有念。其性本",
    "T44n1845_001:0232c12": "來無念。今佛所得無念。與彼無念平等無二。",
    "T44n1845_001:0232c13": "言以無念平等故。既得平等無念。故能遍知",
    "T44n1845_001:0232c14": "諸念也。此中正明無異之義。雖曰始得無念",
    "T44n1845_001:0232c15": "方成始覺。而覺於四相本來無起。得何不覺。",
    "T44n1845_001:0232c16": "而有始覺。故言而實無有始覺之異。云何無",
    "T44n1845_001:0232c17": "異者。以四相生起。義有前後。而從本已來同",
    "T44n1845_001:0232c18": "時相依。又此四相。為心所成。除心以外。無別",
    "T44n1845_001:0232c19": "自體。故言四相俱時而有皆無自立。猶如海",
    "T44n1845_001:0232c20": "水之動。說名為波。波無自體故。無波之動。水",
    "T44n1845_001:0232c21": "有體故。有水之動。心與四相義。亦如是。為顯",
    "T44n1845_001:0232c22": "是義故。四卷經云。大惠七識不流轉。不受苦",
    "T44n1845_001:0232c23": "樂。非涅槃因。如來藏者。受苦樂與因俱。若生",
    "T44n1845_001:0232c24": "若滅。又夫人經云。於此六識及心法。智此七",
    "T44n1845_001:0232c25": "法。剎那不種眾苦。不得厭苦樂求涅槃。世尊",
    "T44n1845_001:0232c26": "如來藏者。無前際。不起不滅。法種諸苦。得厭",
    "T44n1845_001:0232c27": "苦樂求涅槃。又云生死者。是二法。是如來藏。",
    "T44n1845_001:0232c28": "世間言說故。有生有死。非如來藏。有生死法。",
    "T44n1845_001:0232c29": "此二經意。同明即如來藏。流轉生死。生死根",
    "T44n1845_001:0233a01": "本。無自體。無自體故。無別流轉。相既無轉。",
    "T44n1845_001:0233a02": "體何由動。故言非如來藏有生有死。由是義",
    "T44n1845_001:0233a03": "故。四相唯是一心不覺即。同本覺故。言本",
    "T44n1845_001:0233a04": "來平等同一覺也。",
    "T44n1845_001:0233a05": "復次　已下第二廣明本覺。於中有二。初明",
    "T44n1845_001:0233a06": "本覺功能能生二相。",
    "T44n1845_001:0233a07": "復次覺體相　以下二明本覺體相。相有四",
    "T44n1845_001:0233a08": "種。初中。",
    "T44n1845_001:0233a09": "智淨相者　明本覺隨染還淨。",
    "T44n1845_001:0233a10": "不思議業者　是還淨之用。",
    "T44n1845_001:0233a11": "言滿足方便者　在無垢地。破和合識相者。",
    "T44n1845_001:0233a12": "謂不生滅與生滅和合。名和合識。今破其所",
    "T44n1845_001:0233a13": "合之生滅相。故不生滅體離相。而影故下言",
    "T44n1845_001:0233a14": "影。顯現法身是本覺也。",
    "T44n1845_001:0233a15": "言相續心相者　猶是阿梨耶識。但通攝生",
    "T44n1845_001:0233a16": "滅與不生滅。名和合識。為顯法身本覺義故。",
    "T44n1845_001:0233a17": "偏取生滅相內自相。名相續心。為顯應身始",
    "T44n1845_001:0233a18": "覺義故。相是業相。此不滅相續心。但滅相續",
    "T44n1845_001:0233a19": "心相。相滅之時。其相續心永離識相。轉成圓",
    "T44n1845_001:0233a20": "智。故言智淳淨故。即是應身始覺義也。然此",
    "T44n1845_001:0233a21": "始覺無別始起。即本覺體隨染作染。今自染",
    "T44n1845_001:0233a22": "緣還得淳淨。名始覺耳。是故始覺。即是本覺",
    "T44n1845_001:0233a23": "之隨緣義也。如經言。是故大惠。諸自相滅。自",
    "T44n1845_001:0233a24": "相滅者。業相滅。若自相者。不異外道斷見戲",
    "T44n1845_001:0233a25": "論。外道說離諸境界。相續識滅。相續識滅。已",
    "T44n1845_001:0233a26": "即滅諸識。大惠。若相續識滅者。無始世來。諸",
    "T44n1845_001:0233a27": "識應滅。正謂此也喻中。",
    "T44n1845_001:0233a28": "言水非動性者　今雖非靜。而此動若。不由",
    "T44n1845_001:0233a29": "自性故。動但是隨他而動。心亦如是。隨緣而",
    "T44n1845_001:0233b01": "動。不由自性故動。故言非動性也。",
    "T44n1845_001:0233b02": "若無明滅相續則滅者　相續相滅也。",
    "T44n1845_001:0233b03": "智性不壞者　相續心體。相續不滅。即是自",
    "T44n1845_001:0233b04": "相。神解之性名為智性。",
    "T44n1845_001:0233b05": "復次　以下第二明本覺體相。四種鏡中第",
    "T44n1845_001:0233b06": "二。",
    "T44n1845_001:0233b07": "因熏習者　此性功德。能作正因。熏眾生心。",
    "T44n1845_001:0233b08": "能起厭樂及諸加行。乃至佛果言因熏習。一",
    "T44n1845_001:0233b09": "切諸法悉於中現。故名為鏡。如花嚴云。譬如",
    "T44n1845_001:0233b10": "深大海彌寶不可盡。於中悉顯現。眾生形類",
    "T44n1845_001:0233b11": "像。甚深因緣海功德寶。無盡清淨法身中。無",
    "T44n1845_001:0233b12": "像而不顯。正謂此也。",
    "T44n1845_001:0233b13": "第四緣熏習者　始起圓智。作增上緣。熏眾",
    "T44n1845_001:0233b14": "生心。令起厭樂及諸加行。乃至佛果。故名緣",
    "T44n1845_001:0233b15": "熏。此諸行德。不離圓智。是波智影。故名為",
    "T44n1845_001:0233b16": "鏡。如佛地經說。大圓鏡智。能起一切眾生諸",
    "T44n1845_001:0233b17": "善法影。此之謂也。余二種鏡義。顯可知。",
    "T44n1845_001:0233b18": "起信論別記(本終)",
    "T44n1845_001:0233b21": "大乘起信論別記(末)",
    "T44n1845_001:0233b23": "海東沙門元曉撰",
    "T44n1845_001:0233b24": "此下明不覺。中有二。一明根本不覺。二復次",
    "T44n1845_001:0233b25": "以下。明枝末不覺。初中立二。一正明不覺依",
    "T44n1845_001:0233b26": "本覺立。二明本覺待不覺有。",
    "T44n1845_001:0233b27": "言不如實知真如法一故不覺心起者　即是",
    "T44n1845_001:0233b28": "根本無明。此如迷方。",
    "T44n1845_001:0233b29": "而有其念者　是業相等之動念。是如邪方。",
    "T44n1845_001:0233c01": "如離正方。外無別邪方。邪方即是正方。故言",
    "T44n1845_001:0233c02": "念無自相不離本覺。次明本覺待不覺義。",
    "T44n1845_001:0233c03": "言不覺者　猶是無明。",
    "T44n1845_001:0233c04": "妄想心者　不覺所起諸取相心。是舉本而",
    "T44n1845_001:0233c05": "取末。",
    "T44n1845_001:0233c06": "能知名義為說真覺者　由妄想心知名義",
    "T44n1845_001:0233c07": "故。方有言說。說於真覺。是名能說真覺之言。",
    "T44n1845_001:0233c08": "要依不覺所起妄想。",
    "T44n1845_001:0233c09": "言若離不覺則無真覺自相可說者　是明所",
    "T44n1845_001:0233c10": "說真覺必待不覺。若不相待。則無自相。待他",
    "T44n1845_001:0233c11": "而有亦無自相。自相既無。何有他相。是顯諸",
    "T44n1845_001:0233c12": "法無所得也。如下文言。當知。一切染法。淨",
    "T44n1845_001:0233c13": "法。皆悉相待。無有自相可說。智度論云。若世",
    "T44n1845_001:0233c14": "諦如毫釐許有實者。第一義諦亦應可實。此",
    "T44n1845_001:0233c15": "之謂也。",
    "T44n1845_001:0233c16": "復次　已下第二明支末不覺。此中先三相。",
    "T44n1845_001:0233c17": "是微細猶在阿梨耶識位。後六麁相。是餘七",
    "T44n1845_001:0233c18": "識。但望彼根本無明。皆是所起之未。通名枝",
    "T44n1845_001:0233c19": "末不覺也。",
    "T44n1845_001:0233c20": "言無明業相者　無明所起業相也。起動義。",
    "T44n1845_001:0233c21": "是業義。故言心動名為業相。",
    "T44n1845_001:0233c22": "覺則不動者　是反釋。如得始覺時。永無動。",
    "T44n1845_001:0233c23": "當知。今動只由不覺。",
    "T44n1845_001:0233c24": "動則有苦者　如得寂靜。寂靜是樂故。今云",
    "T44n1845_001:0233c25": "動即是苦也。",
    "T44n1845_001:0233c26": "果不離因者　無明是無集。業相是無苦。無",
    "T44n1845_001:0233c27": "苦無集。一時而有。不相離也。然業相雖有",
    "T44n1845_001:0233c28": "生滅。最是微細。能所未分。無明亦爾。如無想",
    "T44n1845_001:0233c29": "論云。問此識何相何境。答相及境不可分別。",
    "T44n1845_001:0234a01": "一體無異。問若爾云何知有。答由事故。知有",
    "T44n1845_001:0234a02": "此識能生一切煩惱業果報事。譬如無明常",
    "T44n1845_001:0234a03": "起。此無明可欲分別不。若可分別。非謂無明。",
    "T44n1845_001:0234a04": "若不可分別。相應非有。而是有無。亦由欲嗔",
    "T44n1845_001:0234a05": "等事。知有無明。本識亦爾。阿毘達摩藏經中。",
    "T44n1845_001:0234a06": "亦同此說。如是等文。正約業相。而說也。第二",
    "T44n1845_001:0234a07": "能見相即梨耶見分。第三境界相。是梨耶相",
    "T44n1845_001:0234a08": "分。如四卷經云。譬如藏識。頓分別自心。現身",
    "T44n1845_001:0234a09": "及身安立具等。頓分別者。是能見相。自心及",
    "T44n1845_001:0234a10": "現等。是境界相。瑜伽論中。亦同此說。如是等",
    "T44n1845_001:0234a11": "文。是約後二相。說此二。雖有二分。不離業",
    "T44n1845_001:0234a12": "相。是唯量門。業相雖無能所。含有二分。是唯",
    "T44n1845_001:0234a13": "二。此三皆是異熟識攝。但為業煩惱。所惑義",
    "T44n1845_001:0234a14": "邊。不別業相動轉差轉相等異。是故總說。為",
    "T44n1845_001:0234a15": "異熟識。為無明風。所動義邊。從細至麁。動轉",
    "T44n1845_001:0234a16": "差別。是故細分。立三種相。又此三。但為無明",
    "T44n1845_001:0234a17": "所動故在第八。後六乃為境界所動故在七",
    "T44n1845_001:0234a18": "識。即由是義故。說七識一向生滅。不同梨耶",
    "T44n1845_001:0234a19": "俱含二義也。",
    "T44n1845_001:0234a20": "以有境界緣故生六相者　前細相中。依能",
    "T44n1845_001:0234a21": "見現境界。非境界動能見。此後六相。為彼所",
    "T44n1845_001:0234a22": "現境界所動。非此六種能現彼境。別義如是。",
    "T44n1845_001:0234a23": "通而而言。云彼亦還依自所現境。此還能作",
    "T44n1845_001:0234a24": "自所依境。今此論中。宜就別門。故言有境",
    "T44n1845_001:0234a25": "界故生六種相。如經本說。境界風吹動。七識",
    "T44n1845_001:0234a26": "波浪轉。正謂此也。六相中。初一相。是第七",
    "T44n1845_001:0234a27": "識。次四相。是生起識四陰。後一相。是行陰為",
    "T44n1845_001:0234a28": "因。所生果報。言智相者。此第七識麁中之始。",
    "T44n1845_001:0234a29": "始與惠相應分別我我所故。名智相。如夫人",
    "T44n1845_001:0234b01": "經云。於此六識心法智。剎那不住。言心法智",
    "T44n1845_001:0234b02": "者。惠數也。故知。此中智相。正在第七識。",
    "T44n1845_001:0234b03": "言依於境界心起者　依前境界相。第七識",
    "T44n1845_001:0234b04": "心起也。若在善道。分別可愛法。為我我所。在",
    "T44n1845_001:0234b05": "惡道時。分別不愛法為我我所。故言分別愛",
    "T44n1845_001:0234b06": "與不愛。具而言之。計能見相為我。計所現境",
    "T44n1845_001:0234b07": "為我所。而今直就相顯而說。是故但說依於",
    "T44n1845_001:0234b08": "境界。又此第七識。雖復通緣梨耶能見及境",
    "T44n1845_001:0234b09": "界相。然此境界。不離能見。如鏡中影不離鏡",
    "T44n1845_001:0234b10": "面。此第七識。直爾內向。自計我我所。非計為",
    "T44n1845_001:0234b11": "外故。余處說緣梨耶識。不言緣境界。又略說",
    "T44n1845_001:0234b12": "故。但就我執之境。故說緣識。除我所執境故。",
    "T44n1845_001:0234b13": "不說亦緣境界。問云何得知。此第七識不但",
    "T44n1845_001:0234b14": "緣心。亦緣境界。答此有二證。一依比量道理。",
    "T44n1845_001:0234b15": "二依聖言量。比量道理者。此意根。必與意",
    "T44n1845_001:0234b16": "識。同緣境界。是立宗也。為彼意識不共所",
    "T44n1845_001:0234b17": "依故。是辨因也。諸是不共所依。必與能依同",
    "T44n1845_001:0234b18": "境。如眼根等。是隨同品言也。或不同緣者。必",
    "T44n1845_001:0234b19": "非不共所依。如次第滅意根等。是遠離言也。",
    "T44n1845_001:0234b20": "如是宗因譬喻無邊。故知。意根亦緣六塵。若",
    "T44n1845_001:0234b21": "言此意與意識不心同緣者。亦可眼與眼識",
    "T44n1845_001:0234b22": "不必同境。俱是不共所依故。眼等識根。既不",
    "T44n1845_001:0234b23": "得爾。無同類故。義不得成。若言此意非不共",
    "T44n1845_001:0234b24": "依者。則無不共依。識不應起。如眼識等。只是",
    "T44n1845_001:0234b25": "自教相違過失。如佛經說故。眼不壞故。眼識",
    "T44n1845_001:0234b26": "得生。乃至意不壞故。意識得生。乃至廣說。又",
    "T44n1845_001:0234b27": "論說此不共依。故知。此意但緣於識不緣餘",
    "T44n1845_001:0234b28": "境。是義不成。若依此。能依意識。緣一切法。",
    "T44n1845_001:0234b29": "當知。所依意根。亦對一切法。是故此意亦緣",
    "T44n1845_001:0234c01": "自體。以有自證分故。亦緣自所相應心法。以",
    "T44n1845_001:0234c02": "無能障法故。彼諸心法。背證自體。有自證分。",
    "T44n1845_001:0234c03": "是故不度。同一所緣。當知。此義通於八識。所",
    "T44n1845_001:0234c04": "以得知。故莊嚴論云。已說求染淨說。成唯識",
    "T44n1845_001:0234c05": "偈曰。能取及所取。此二唯心光。貪光及信光。",
    "T44n1845_001:0234c06": "二光無二法。釋曰。上半者。成唯識人。應知。能",
    "T44n1845_001:0234c07": "取所取。唯是心光。下半者。貪等煩惱光。信等",
    "T44n1845_001:0234c08": "善法光。如是二光。亦無染淨二法。以不離心",
    "T44n1845_001:0234c09": "光別有貪等信等法故。以此文證。故知。諸心",
    "T44n1845_001:0234c10": "數法。亦為心光所照故。不離心光。以不離心",
    "T44n1845_001:0234c11": "光故。即是心光也。如鏡中像鏡光所照。是故",
    "T44n1845_001:0234c12": "此像不離鏡光。以不離故。即是鏡光。當知。此",
    "T44n1845_001:0234c13": "中道理亦爾。然雖似影像。無別本法所不緣",
    "T44n1845_001:0234c14": "者。設有本法心數異影像心數者。則同一所",
    "T44n1845_001:0234c15": "緣之義不成故。聖言量者。如十卷經云。彼七",
    "T44n1845_001:0234c16": "種識。依諸境界念觀而生。又云。境界風吹動。",
    "T44n1845_001:0234c17": "七識波浪轉。今此論中。釋彼經意云。以有境",
    "T44n1845_001:0234c18": "界緣故。復生六種相。由此等文故得知乎。次。",
    "T44n1845_001:0234c19": "第二相續相者　即是識蘊。是麁分別。通緣",
    "T44n1845_001:0234c20": "一切。得長相續。名相續相。又此識起愛。引持",
    "T44n1845_001:0234c21": "過去諸業。亦得潤生。能令未來果報相續故。",
    "T44n1845_001:0234c22": "名相續識。",
    "T44n1845_001:0234c23": "言依於智者　依前智相。相續始生也。所依",
    "T44n1845_001:0234c24": "是細。唯一捨受。能依是麁具起苦樂。故言生",
    "T44n1845_001:0234c25": "起苦樂。又所依智相。內緣而住。似眼。此相續",
    "T44n1845_001:0234c26": "識。遍馳外境。如覺故。言覺心起念。起念即是",
    "T44n1845_001:0234c27": "法執分別。識蘊與此麁執相應。遍馳諸境",
    "T44n1845_001:0234c28": "故。言相應不斷故。",
    "T44n1845_001:0234c29": "次執取相　即受蘊。",
    "T44n1845_001:0235a01": "次計名字相　是想蘊。",
    "T44n1845_001:0235a02": "次起業相　是行蘊文。自顯不須煩釋。",
    "T44n1845_001:0235a03": "復次　以下。第三明同異。",
    "T44n1845_001:0235a04": "言無漏無明隨染幻差別性染幻差別者　無",
    "T44n1845_001:0235a05": "漏是隨染幻差別。無明是性染幻差別。何者。",
    "T44n1845_001:0235a06": "其無明。是違平等性。故其所起一切染法性。",
    "T44n1845_001:0235a07": "自差別。無漏法。是順平等性。直置其性。應無",
    "T44n1845_001:0235a08": "差別。但隨染法差別。故說無漏有差別耳。何",
    "T44n1845_001:0235a09": "者。對彼業識染幻差別故。有本覺無漏性德",
    "T44n1845_001:0235a10": "差別。又為對治彼染差別故。成始覺萬德差",
    "T44n1845_001:0235a11": "別。是故無漏。但隨彼染。而有差別。不由自性",
    "T44n1845_001:0235a12": "有差別也。然此染淨。皆悉相待。性無所有。故",
    "T44n1845_001:0235a13": "言幻也。上來總為廣上立義分中是心生滅。",
    "T44n1845_001:0235a14": "已竟。",
    "T44n1845_001:0235a15": "復次　已下。第二廣上生滅因於中有二。初",
    "T44n1845_001:0235a16": "正明生滅依因緣義。二依無明熏習所起識者",
    "T44n1845_001:0235a17": "以下。重顯所依因緣體相。初先總表。後別釋。",
    "T44n1845_001:0235a18": "言因緣者　梨耶心體。反作諸法生滅。是生",
    "T44n1845_001:0235a19": "滅因。生滅諸法。細麁相資。而起。是生滅緣。",
    "T44n1845_001:0235a20": "如經云。如來藏是善不善因故。又無明住地。",
    "T44n1845_001:0235a21": "能熏心體轉作諸識。名生滅因。所起諸識。轉",
    "T44n1845_001:0235a22": "相資因緣。如下文云。一切染因。名為無明。故",
    "T44n1845_001:0235a23": "今此文中。二義俱有。",
    "T44n1845_001:0235a24": "言眾生依心者　諸生滅法。聚集而生。故名",
    "T44n1845_001:0235a25": "眾生。而無自體。唯依心體故。言依心能依眾",
    "T44n1845_001:0235a26": "生只是意。意識故言意意識轉。此即表二章",
    "T44n1845_001:0235a27": "門。",
    "T44n1845_001:0235a28": "此義云何　以下。釋二章門。先釋意中有三。",
    "T44n1845_001:0235a29": "初略明意。次廣辨意。是故以下。結成唯心。初",
    "T44n1845_001:0235b01": "言依阿梨耶識者。釋上依心義。相本無明。親",
    "T44n1845_001:0235b02": "依識體。而有。故言依識說有無明。如上文云。",
    "T44n1845_001:0235b03": "此識有二義。一者覺義。二者不覺義。正謂此",
    "T44n1845_001:0235b04": "也。四卷經云。如來藏。為無始虛偽惡習所熏。",
    "T44n1845_001:0235b05": "名為識藏生。無明住地。與七識俱。當知。無明",
    "T44n1845_001:0235b06": "住地。非七識攝。亦非為彼所熏種子。",
    "T44n1845_001:0235b07": "言不覺而起者　心體為此無明所熏。動作",
    "T44n1845_001:0235b08": "生滅故。名起。又即此心體。由無明熏。轉成能",
    "T44n1845_001:0235b09": "見。乃至轉成。起念相續。如是心體。有此五",
    "T44n1845_001:0235b10": "用。對境界能生意識。故名為意。此中第五。猶",
    "T44n1845_001:0235b11": "是意識。而約生後義。通入意中攝。",
    "T44n1845_001:0235b12": "此意　以下。第二廣解。開上五用。立五識名。",
    "T44n1845_001:0235b13": "初業識義。如前已說。",
    "T44n1845_001:0235b14": "言轉識者　是能見相。緣境而轉。名為轉識。",
    "T44n1845_001:0235b15": "然轉識有二。若說無明。所動能見。名為轉識",
    "T44n1845_001:0235b16": "者。是在阿梨耶識。如其境界。所動能見。名轉",
    "T44n1845_001:0235b17": "識者。是謂七識。二義不同。不可相濫。又有處",
    "T44n1845_001:0235b18": "說。諸是能見。通名轉識。則通八識。今此中轉",
    "T44n1845_001:0235b19": "相。是緣初義也。",
    "T44n1845_001:0235b20": "三現相者　猶是上三相中境界相。但此中。為",
    "T44n1845_001:0235b21": "明離轉識無別境相故。舉能現明所現境。",
    "T44n1845_001:0235b22": "言猶如明鏡現色相者　如四卷經云。大惠。",
    "T44n1845_001:0235b23": "廣說有三種識。廣說八相。何等為三。謂真",
    "T44n1845_001:0235b24": "識．現識．分別事識。譬如明鏡持諸色像。現識",
    "T44n1845_001:0235b25": "處現。亦復如是。又此文中。說現義云。以一切",
    "T44n1845_001:0235b26": "時。任運而起。常在前故。當知。現識定在第",
    "T44n1845_001:0235b27": "八。其業識等。與此作本。其相彌細。如何強將",
    "T44n1845_001:0235b28": "置七識中。甚可乎。",
    "T44n1845_001:0235b29": "言隨其五塵對至即現者　隨所起相皆不離",
    "T44n1845_001:0235c01": "見。唯於能見鏡中而現故。言對至即現。就實",
    "T44n1845_001:0235c02": "而言。亦現法塵。且約塵顯。略舉之耳。問此識",
    "T44n1845_001:0235c03": "境界寬狹云何。此論中。但說五塵。楞伽經云。",
    "T44n1845_001:0235c04": "阿梨耶識分別現境自身資生器世間等。一",
    "T44n1845_001:0235c05": "時而知。非是前後。瑜伽論說。此由了別二種",
    "T44n1845_001:0235c06": "境故轉。一由了別內執受者。謂了別遍計所",
    "T44n1845_001:0235c07": "執自性。妄執習氣。及諸色根。根所依處。謂有",
    "T44n1845_001:0235c08": "色界。若無色界。唯有妄執習氣了別。二了別",
    "T44n1845_001:0235c09": "外無分相器者。謂了別依止。緣內執受阿梨",
    "T44n1845_001:0235c10": "耶識。故於一切時。無有間斷。器世界相。譬如",
    "T44n1845_001:0235c11": "燈炎。生時。內執受識。外發光明。如是阿梨耶",
    "T44n1845_001:0235c12": "識。內緣執受境。外緣器世界境。生起道理。應",
    "T44n1845_001:0235c13": "知。亦爾。中邊論云。此識所取。四種境界。謂．",
    "T44n1845_001:0235c14": "塵．根．我．及識所攝。所取既無。能緣本識。亦",
    "T44n1845_001:0235c15": "爾得生。若依中邊論及楞伽經則習氣等。非",
    "T44n1845_001:0235c16": "此識境。若依瑜伽論。聲塵及七種識等。非",
    "T44n1845_001:0235c17": "其所緣。依此論說。現根及識等。亦非此識所",
    "T44n1845_001:0235c18": "現境界。如是相違云何和會。答此非相違。何",
    "T44n1845_001:0235c19": "以故。不以言唯緣如此法故。不言餘法非境",
    "T44n1845_001:0235c20": "界故。問雖無相違。而有不同。不同之意。可得",
    "T44n1845_001:0235c21": "而聞乎。答不同之意。各有道理。如中邊論。欲",
    "T44n1845_001:0235c22": "明現起諸法。皆是本識所現。離識之外。更無",
    "T44n1845_001:0235c23": "別法。是故唯說。現行諸法。習氣種子。其相不",
    "T44n1845_001:0235c24": "顯。與識無異。是故不說。瑜伽論等。為顯諸相",
    "T44n1845_001:0235c25": "無有離見自相續者故。除心心法。以外諸餘",
    "T44n1845_001:0235c26": "相續之法。說為此識所了別。諸心之法。離塵",
    "T44n1845_001:0235c27": "不立。其義自顯故。不別說。諸餘論顯沒之意。",
    "T44n1845_001:0235c28": "准此可知。不可偏執一隅。以謗通方之說也。",
    "T44n1845_001:0235c29": "且止傍論今釋大文。",
    "T44n1845_001:0236a01": "第四智識者　是第七識上六相中初智相",
    "T44n1845_001:0236a02": "也。愛果名染淨法。分別彼法。計我我所故。言",
    "T44n1845_001:0236a03": "分別染淨法也。",
    "T44n1845_001:0236a04": "相續識者　即是意識。上六相中相續相也。",
    "T44n1845_001:0236a05": "以念相應不斷故者　是約自體不斷。釋相",
    "T44n1845_001:0236a06": "續名。",
    "T44n1845_001:0236a07": "住持　以下。約其功能。釋相續名。此識能起",
    "T44n1845_001:0236a08": "愛取故。能引持過去無明所發諸行。令成堪",
    "T44n1845_001:0236a09": "任來果之有。故言住持過去之果令不失故。",
    "T44n1845_001:0236a10": "此義具如瑜伽論說。又識能起潤生煩惱。能",
    "T44n1845_001:0236a11": "使業果續生不絕。故言成就現未等報無差",
    "T44n1845_001:0236a12": "違故。如是三世因果流轉不絕。功在意識故",
    "T44n1845_001:0236a13": "名相續。",
    "T44n1845_001:0236a14": "言念已[這-言+至]事慮未來事者　顯此識用不同智",
    "T44n1845_001:0236a15": "識。以彼但緣現在境故。由此文證。故知。此",
    "T44n1845_001:0236a16": "相續識。正是意識。不同上說相續心也。",
    "T44n1845_001:0236a17": "是故　以下。結成唯識。是上所明五種識等。",
    "T44n1845_001:0236a18": "無別自體。皆依一心義故。三界虛偽。唯心所",
    "T44n1845_001:0236a19": "作也。",
    "T44n1845_001:0236a20": "言以一切法皆從妄念而生一切分別即分別",
    "T44n1845_001:0236a21": "自心心不見心無相可得者　如十卷經偈",
    "T44n1845_001:0236a22": "云。身資生住持。若如夢所見。中應有二種心。",
    "T44n1845_001:0236a23": "而無二相。如刀不自割。指亦不自指。如目不",
    "T44n1845_001:0236a24": "自見。其事亦如是。此義云何。若其夢中所見",
    "T44n1845_001:0236a25": "諸事。如其所見是實有者。則有二故。而其",
    "T44n1845_001:0236a26": "夢中實無能取所所二相。三界諸心。皆如此",
    "T44n1845_001:0236a27": "夢。故言一切分別即分別自心。而論自心不",
    "T44n1845_001:0236a28": "能自見。如刀指等。故言心不見心。現無他可",
    "T44n1845_001:0236a29": "見。亦不自見。則無所見。所見無故。能見不",
    "T44n1845_001:0236b01": "成。能見所見。皆不可得。除此之外。更有何",
    "T44n1845_001:0236b02": "相。故言無相可得。如彼偈云。非他非因。非分",
    "T44n1845_001:0236b03": "別分別事。五法及二心。寂靜無如是。問如集",
    "T44n1845_001:0236b04": "量論諸說。心心法皆證自體。是名現量。若不",
    "T44n1845_001:0236b05": "爾者。如不曾見。不應憶念。此中經說云。不自",
    "T44n1845_001:0236b06": "見如是。相違云何會通。答此有異意。欲不相",
    "T44n1845_001:0236b07": "違。何者。此經論意。欲明離見分外無別相分。",
    "T44n1845_001:0236b08": "相分現無所見。亦不可說即此見分反見見",
    "T44n1845_001:0236b09": "分。非二用故外向起故。故以刀指為同法喻。",
    "T44n1845_001:0236b10": "集量論意。雖其見分不能自見。而有自證分",
    "T44n1845_001:0236b11": "用。能證見分之體。以用有異故。向內起故。故",
    "T44n1845_001:0236b12": "以燈炎為同法喻。由是義故。不相違背。又復",
    "T44n1845_001:0236b13": "此經論中。為顯實相故。就非有義。說無自見。",
    "T44n1845_001:0236b14": "集量論主。為立假名故。依非無義。說有自證。",
    "T44n1845_001:0236b15": "然假名不動實相。實相不懷假名。不懷不動。",
    "T44n1845_001:0236b16": "有何相違。如此中說。離見無相故。見不見相。",
    "T44n1845_001:0236b17": "而餘處。說相分非見分故見能見相分。如是",
    "T44n1845_001:0236b18": "相違何不致怪。當知。如前亦不相懷。又說。為",
    "T44n1845_001:0236b19": "顯假有故。說有相有見。為顯假無故。說無相",
    "T44n1845_001:0236b20": "無見。假有不當於有故。不動於無。假無不當",
    "T44n1845_001:0236b21": "於無故。不懷於有。不懷於有故。宛然而有。不",
    "T44n1845_001:0236b22": "動無故。宛然而無。故如是甚深因緣道理。蕭",
    "T44n1845_001:0236b23": "焉靡據。蕩然無礙。豈容違諍於其問哉。",
    "T44n1845_001:0236b24": "復次　以下。第二釋意識章門。意識猶是先",
    "T44n1845_001:0236b25": "相續識。但就其能與法執麁念相應生後義",
    "T44n1845_001:0236b26": "邊。名相續識。約其從前念生。能起見愛煩惱",
    "T44n1845_001:0236b27": "義邊。名為意識。故言意識者。即此相續識。上",
    "T44n1845_001:0236b28": "六相內受相行蘊。相從入此意識中攝。又此",
    "T44n1845_001:0236b29": "論且依一意識門故。不別出五識相也。文相",
    "T44n1845_001:0236c01": "可知。",
    "T44n1845_001:0236c02": "言依無明熏習　以下。第二重顯因緣體相。",
    "T44n1845_001:0236c03": "於中有二。一約心體。顯因體相染淨難測。二",
    "T44n1845_001:0236c04": "不達以下。約諸染淨。明緣體相差別之義初",
    "T44n1845_001:0236c05": "言依無明熏習所起識者。牒上依阿梨耶識",
    "T44n1845_001:0236c06": "說有無明不覺而起。此文正明自性清淨心",
    "T44n1845_001:0236c07": "因無明風動。故言無明所起識也。若此心體。",
    "T44n1845_001:0236c08": "一向生滅。直是染心。則非難了。又若一向常",
    "T44n1845_001:0236c09": "住。唯是淨心。亦非難知。設使體實淨。而相似",
    "T44n1845_001:0236c10": "染者。亦可易解。如其識體動。而空性靜者。有",
    "T44n1845_001:0236c11": "何難了。而今此心。體淨而體染。心動而心靜。",
    "T44n1845_001:0236c12": "染淨無二動靜莫別。無二無別。而亦非一。如",
    "T44n1845_001:0236c13": "是之絕故難可知。",
    "T44n1845_001:0236c14": "言心自性淨而有其染心者　是明淨而恒染。",
    "T44n1845_001:0236c15": "雖有染心而常恒不反者　是顯動而常靜。",
    "T44n1845_001:0236c16": "由是義故。唯佛窮了。如十卷經云。以如來藏",
    "T44n1845_001:0236c17": "是清淨相。客塵煩惱垢染不淨。我依此義。為",
    "T44n1845_001:0236c18": "勝鬘夫人及餘菩薩等。說如來藏阿梨耶識。",
    "T44n1845_001:0236c19": "共七識生名轉滅相。大惠。如來藏阿梨耶識",
    "T44n1845_001:0236c20": "境界。我今與汝及諸菩薩甚深智者。能了分",
    "T44n1845_001:0236c21": "別此二種法。諸餘聲聞辟支及外道等執著",
    "T44n1845_001:0236c22": "名字者。不能了知如是二法。正謂此乎。",
    "T44n1845_001:0236c23": "不達　以下。明緣體相及差別義。於中有三。",
    "T44n1845_001:0236c24": "一明諸染相差別麁顯治斷位地。二相應義",
    "T44n1845_001:0236c25": "者以下。明諸染法相應不相應義。三又染心",
    "T44n1845_001:0236c26": "義以下。舉諸染法明二障義。初中亦三。先明",
    "T44n1845_001:0236c27": "無明相。次明染心差別。兼顯治斷。後方明。前",
    "T44n1845_001:0236c28": "無明治斷。所以不次第者。欲明直就無明漸",
    "T44n1845_001:0236c29": "治之相。不顯但除甚染心。從麁至細。能令根",
    "T44n1845_001:0237a01": "本無明。隨有漸捨漸輒之義。為是義故。無明",
    "T44n1845_001:0237a02": "治斷。在後方說。此中云染。即上意識。并開五",
    "T44n1845_001:0237a03": "種意。但令除時從麁至細。故逆次說耳。",
    "T44n1845_001:0237a04": "初執相應染者　是上意識所起見修煩惱。",
    "T44n1845_001:0237a05": "如上云。計我我所。種種妄執。乃至此識依。見",
    "T44n1845_001:0237a06": "愛煩惱增長義故。",
    "T44n1845_001:0237a07": "言信相應地能離者　三賢之中十解位也。",
    "T44n1845_001:0237a08": "如仁王經云。伏忍聖胎。三十人十信十心賢",
    "T44n1845_001:0237a09": "心。入此位中。見修麁惑。不得現行。故名為",
    "T44n1845_001:0237a10": "離。當知。此論上下所明。皆約現行。以說治",
    "T44n1845_001:0237a11": "斷。不論種子。是故與餘經所說治斷位地。",
    "T44n1845_001:0237a12": "亦有懸珠。不可致怪。",
    "T44n1845_001:0237a13": "第二不斷相應染者　五種意中第五相續",
    "T44n1845_001:0237a14": "識。與法我執相應不斷故。得入初地法空觀",
    "T44n1845_001:0237a15": "時。究竟離也。第三分別智相應染者五意之",
    "T44n1845_001:0237a16": "中。第四智識。七地已還。二空起時。則不現",
    "T44n1845_001:0237a17": "行。出觀緣俗。任運心時。亦得現行。故言漸",
    "T44n1845_001:0237a18": "離。七地以去。永滅不起。名究竟離。此義如解",
    "T44n1845_001:0237a19": "深密經說。論其種子。至金剛心。方乃頓斷。如",
    "T44n1845_001:0237a20": "離論中之所廣說。上來三染。行相是麁。具三",
    "T44n1845_001:0237a21": "等義。故名相應。",
    "T44n1845_001:0237a22": "第四現色不相應染者　即五意中第三現",
    "T44n1845_001:0237a23": "識如明鏡中。現諸色像故。",
    "T44n1845_001:0237a24": "色自在地者　是第八地。",
    "T44n1845_001:0237a25": "第五能見心不相應染者　五中第二轉識。",
    "T44n1845_001:0237a26": "依於動心能見相故。",
    "T44n1845_001:0237a27": "心自在地　是第九地。",
    "T44n1845_001:0237a28": "六根本業不相應染者　五中第一業識。依",
    "T44n1845_001:0237a29": "無明力不覺念動故。",
    "T44n1845_001:0237b01": "菩薩盡地者　是第十地及無垢地。總為一",
    "T44n1845_001:0237b02": "位也。就實。論云。八地以上。亦有微細現相",
    "T44n1845_001:0237b03": "起。但此地中。已得淨土自在。麁色永不現",
    "T44n1845_001:0237b04": "起。故說離耳。又九地以上。亦有微細能見。",
    "T44n1845_001:0237b05": "但得心自在。見相轉細。故說離也。所以得知。",
    "T44n1845_001:0237b06": "故下文云。依於業識。乃至菩薩究竟地所見",
    "T44n1845_001:0237b07": "者。名為報身。若離業識。則無見相。知業識未",
    "T44n1845_001:0237b08": "盡之時。能見之相亦不相離也。次下。第二明",
    "T44n1845_001:0237b09": "相應不相應義。初三染名相應。後三染及無",
    "T44n1845_001:0237b10": "明。是不相應。如上言心不相應忽然起念名",
    "T44n1845_001:0237b11": "為無明故。",
    "T44n1845_001:0237b12": "心念法異者　謂煩惱數法。其相各異。如分",
    "T44n1845_001:0237b13": "別智相應染中我見愛我我慢業異也。迦延",
    "T44n1845_001:0237b14": "經中說云。心及心所念法。當知。此中心念法",
    "T44n1845_001:0237b15": "者。是心所念法。皆是心數之別名也。",
    "T44n1845_001:0237b16": "依染淨差別者　分別染淨諸法。計我我所",
    "T44n1845_001:0237b17": "差別等也。",
    "T44n1845_001:0237b18": "知相同者　能知相同。",
    "T44n1845_001:0237b19": "緣相同者　所緣相同。此中依三等。說相應",
    "T44n1845_001:0237b20": "名。",
    "T44n1845_001:0237b21": "言心念法異者　是體等義。諸煩惱數。各有",
    "T44n1845_001:0237b22": "一體。皆無第二故。",
    "T44n1845_001:0237b23": "知相同者　是智等義。",
    "T44n1845_001:0237b24": "緣相同者　是緣等義。具此三義。故名相應。",
    "T44n1845_001:0237b25": "問瑜伽論說。諸心心法。同一所緣。不同一行",
    "T44n1845_001:0237b26": "相一時俱有一一而轉。而此中說知相亦同。",
    "T44n1845_001:0237b27": "如是相違云何和會。答二義俱有。故不相違。",
    "T44n1845_001:0237b28": "何者。如我見是見性行。我愛是愛性行。如是",
    "T44n1845_001:0237b29": "等別。各不同行。而見愛等。皆作我緣。約此義",
    "T44n1845_001:0237c01": "邊。名知相同。故知此二爾不相妨也。",
    "T44n1845_001:0237c02": "言即心不覺常無別異者　此明無體等義。",
    "T44n1845_001:0237c03": "以離心外無別煩惱數法差別。故言即心不",
    "T44n1845_001:0237c04": "覺常無別異。既無體等餘二何寄。由是不有",
    "T44n1845_001:0237c05": "同知同緣。故言不同知相緣相故。問瑜伽論",
    "T44n1845_001:0237c06": "說。阿賴耶識。五數相應。即是此中能見心染。",
    "T44n1845_001:0237c07": "何故此中說不相應。答此論之意。約煩惱數",
    "T44n1845_001:0237c08": "差別而轉。說名相應。能見心染。無煩惱數。",
    "T44n1845_001:0237c09": "名不相應。故不相違。雖有微細遍行五數。心",
    "T44n1845_001:0237c10": "與法通達無相。而取相故。是通法執。而無別",
    "T44n1845_001:0237c11": "討惠數之見。故無別相法我執也。所以得知。",
    "T44n1845_001:0237c12": "阿賴耶亦是法執者。如解深密經說。八地已",
    "T44n1845_001:0237c13": "上。一切煩惱。皆不現行。唯有所知障。為依止",
    "T44n1845_001:0237c14": "故。而此位中。餘七識惑。皆不現行。唯有阿",
    "T44n1845_001:0237c15": "賴耶識現行。故知。此識是所知障。若論有種",
    "T44n1845_001:0237c16": "子者。煩惱障種。亦猶未盡。故知。彼說正約",
    "T44n1845_001:0237c17": "現行所知障也。",
    "T44n1845_001:0237c18": "又染心義者　已下。第三束作二障。然二障",
    "T44n1845_001:0237c19": "之義。略有二門。二二棄通障。十使煩惱。能使",
    "T44n1845_001:0237c20": "流轉。障涅槃果。名煩惱障。菩薩別障法執等",
    "T44n1845_001:0237c21": "惑。迷所知境。障菩提果。名所知障。此門如餘",
    "T44n1845_001:0237c22": "經論所說。二一切動念取相等心。違如理智",
    "T44n1845_001:0237c23": "寂靜之性。名煩惱礙。根本無明。昏迷不覺。違",
    "T44n1845_001:0237c24": "如量智覺察之用。名為智礙。念此論中。約後",
    "T44n1845_001:0237c25": "門義。故說六種染心。名煩惱礙。無明住地。名",
    "T44n1845_001:0237c26": "為智礙。然以相當。無明應障理智。染心障於",
    "T44n1845_001:0237c27": "量智。何不爾者。未必爾故。未必之意如論自",
    "T44n1845_001:0237c28": "說。論五。",
    "T44n1845_001:0237c29": "復次　以下。廣上立義分中生滅之相。於中",
    "T44n1845_001:0238a01": "有二。初明生滅麁細之相。此二以下。次明麁",
    "T44n1845_001:0238a02": "細滅盡之義。初中亦二。先正明麁細後對人",
    "T44n1845_001:0238a03": "分別。",
    "T44n1845_001:0238a04": "言生滅相有二種者　此明生滅之法相有麁",
    "T44n1845_001:0238a05": "細。非謂生滅剎那有著有微。",
    "T44n1845_001:0238a06": "一者麁與心相應者　六種染中初三。是心",
    "T44n1845_001:0238a07": "相應。其相麁顯故名相生滅也。",
    "T44n1845_001:0238a08": "二者細與心不相應者　後之三染。是不相",
    "T44n1845_001:0238a09": "應。無麁心數差別之相。其體微細。恒流不",
    "T44n1845_001:0238a10": "絕。故名相續生滅也。如十卷經云。識有二種",
    "T44n1845_001:0238a11": "滅。何等為二。一者相滅。二者相續滅。生住",
    "T44n1845_001:0238a12": "亦如是。說四卷經云。諸識有二種。生住滅所",
    "T44n1845_001:0238a13": "說流注生及相生住滅。亦如是。說經中直出",
    "T44n1845_001:0238a14": "二名。不別顯相。故今論主顯其相也對人分",
    "T44n1845_001:0238a15": "別中。",
    "T44n1845_001:0238a16": "麁中麁者　前三中初二是也。",
    "T44n1845_001:0238a17": "細中麁者　後三中初二是也。",
    "T44n1845_001:0238a18": "麁中之細　前中後一。",
    "T44n1845_001:0238a19": "細中之細　後中後一。以前中初二。俱在意",
    "T44n1845_001:0238a20": "識。行相是麁。凡夫所知。前中後一。是第七",
    "T44n1845_001:0238a21": "識。行相不麁。非凡所了後中初二。能所差別",
    "T44n1845_001:0238a22": "菩薩所知。最後一者。見相未分。唯佛窮了。",
    "T44n1845_001:0238a23": "此下明滅盡義。將說滅義。先明智緣。",
    "T44n1845_001:0238a24": "言二種生滅依無明熏習而有者　是總說也。",
    "T44n1845_001:0238a25": "所謂　以下別明因緣。",
    "T44n1845_001:0238a26": "言不覺義者　根本無明也。",
    "T44n1845_001:0238a27": "妄作境者　現識所現境也。通而言之。二種",
    "T44n1845_001:0238a28": "生滅。皆依無明為因境界為緣別而論之。依",
    "T44n1845_001:0238a29": "無明因故。不相應心起。依境界緣故。相應心",
    "T44n1845_001:0238b01": "而起。今明滅時。且依別義故。言因滅故不相",
    "T44n1845_001:0238b02": "應心滅緣故相應心滅也。具義而說。此二種",
    "T44n1845_001:0238b03": "各有二。因如四卷經云。大惠。不思議熏及不",
    "T44n1845_001:0238b04": "思議反。是現識因。取種種塵。及無始妄想熏",
    "T44n1845_001:0238b05": "是分別事識因。言不思議熏者。所謂。無明以",
    "T44n1845_001:0238b06": "能熏真如不可量故。不思議反者。所謂。真",
    "T44n1845_001:0238b07": "如愛無明熏不可。遍而反。故此熏及反。甚微",
    "T44n1845_001:0238b08": "且隱。故所起現識行相。微細不是相應也。言",
    "T44n1845_001:0238b09": "無始妄相者。即此現識。以從本來未曾離想",
    "T44n1845_001:0238b10": "故。如上文云。從本已來。未曾離念。故說無始",
    "T44n1845_001:0238b11": "無明。無始妄想義。亦如是。言種種塵者。猶是",
    "T44n1845_001:0238b12": "現識所現諸境。以此二法熏動梨耶自相令",
    "T44n1845_001:0238b13": "起七識波浪。以妄想及境麁而且顯故。所起",
    "T44n1845_001:0238b14": "七識。成相應心也。今此論中。互舉一邊故細",
    "T44n1845_001:0238b15": "中。唯說無明熏。麁中。單舉境界緣也。此就從",
    "T44n1845_001:0238b16": "細至麁之義。以明因緣差別相也。又四卷經。",
    "T44n1845_001:0238b17": "大惠。若覆彼真識。種種不實諸虛妄滅。則一",
    "T44n1845_001:0238b18": "切相識滅。是名相滅。相續滅者。相續所因滅。",
    "T44n1845_001:0238b19": "則相續滅。所依滅及所緣滅。則相續滅。所以",
    "T44n1845_001:0238b20": "者何。是其因故。依者。謂無始妄想熏。緣者。",
    "T44n1845_001:0238b21": "謂自心現等識境妄想。此經就通相門。故作",
    "T44n1845_001:0238b22": "是說。論約別義故。如前說也。若汎論生因緣。",
    "T44n1845_001:0238b23": "諸識各有四種因緣。如十卷經云。有四種因。",
    "T44n1845_001:0238b24": "眼識得生。何等數四。一者不覺自內身取境",
    "T44n1845_001:0238b25": "界故。二者無始世來虛妄分別色境界熏習",
    "T44n1845_001:0238b26": "故。三者識自性體如是故。四者業見種種色",
    "T44n1845_001:0238b27": "相故。四卷經云。四因緣故。眼識轉。謂自心現",
    "T44n1845_001:0238b28": "攝受不覺無始虛偽。過色習氣計著。識性自",
    "T44n1845_001:0238b29": "性。欲見種種色相。是名四種因緣。流處藏識",
    "T44n1845_001:0238c01": "轉識浪生。言自心現攝受不覺者。是明根本",
    "T44n1845_001:0238c02": "無明因。其色麁相。現識所現。不在識外。自心",
    "T44n1845_001:0238c03": "所攝故。言自心現攝受。言不覺者。無明不覺",
    "T44n1845_001:0238c04": "色塵非外故。能生眼識。令取為外。是為初因。",
    "T44n1845_001:0238c05": "言無始虛偽乃至計著者。是顯無始妄想熏",
    "T44n1845_001:0238c06": "習因謂現識本來取著色塵。由此習氣。能生",
    "T44n1845_001:0238c07": "眼識。令取色塵也。言識性者。是顯自類因。由",
    "T44n1845_001:0238c08": "前眼識自性分別。由此熏習後生眼識。如前",
    "T44n1845_001:0238c09": "自性也。言欲見種種色相者。是顯名言熏習",
    "T44n1845_001:0238c10": "因。謂前眼識。能見色相。意識緣此能見眼識。",
    "T44n1845_001:0238c11": "意言分別。取著欲見也。如說眼。其餘諸識。",
    "T44n1845_001:0238c12": "准之。可知。問曰以下。往復重明滅不滅義。言",
    "T44n1845_001:0238c13": "若心體滅則眾生斷滅無所依止者。自相梨",
    "T44n1845_001:0238c14": "耶名為心體。其餘諸識說名眾生。如十卷經",
    "T44n1845_001:0238c15": "云。若相續識滅者無始世來。諸識應滅言唯",
    "T44n1845_001:0238c16": "癡滅故心相隨滅非心智滅者。但心動相滅。",
    "T44n1845_001:0238c17": "非動相滅。非動相滅。非動之心神滅。即是",
    "T44n1845_001:0238c18": "業相滅。自相不滅義也。問此識自相。為當一",
    "T44n1845_001:0238c19": "向染緣所起。為當亦有不從緣義。若是一向",
    "T44n1845_001:0238c20": "為緣所起。則染緣盡時。自相亦滅若便自相",
    "T44n1845_001:0238c21": "義門。不從染緣而成。則此自相自然而有。或",
    "T44n1845_001:0238c22": "有說者。心體但是業惑所辨。是異熟法故。或",
    "T44n1845_001:0238c23": "業盡時。本識頓盡。然於佛果。亦有福惠二行。",
    "T44n1845_001:0238c24": "所辨鏡智。相應淨識。雖復業惑。福惠所減之",
    "T44n1845_001:0238c25": "義不同。而其心義。二處無異。由是義說。心至",
    "T44n1845_001:0238c26": "佛果耳。或有說者。自相心體。舉體為彼無明",
    "T44n1845_001:0238c27": "所起。而有是動靜。令起。非是辨無合有。所以",
    "T44n1845_001:0238c28": "此心之動。因無明動名為業相。此動之心。本",
    "T44n1845_001:0238c29": "自為心名為自相。自相義門。不由無明。然即",
    "T44n1845_001:0239a01": "此無明。所動之心。亦有自類相生之義。是",
    "T44n1845_001:0239a02": "故雖無自然之過。而有不滅之理無明盡時。",
    "T44n1845_001:0239a03": "業相即滅。心隨始覺還歸本源評曰。二師所",
    "T44n1845_001:0239a04": "說皆有道理。皆依聖教之所說故。何者。若依",
    "T44n1845_001:0239a05": "顯了門如前說者。好是得瑜伽論等意故。若",
    "T44n1845_001:0239a06": "依隱密門如後說者。好得此起信論等意故。",
    "T44n1845_001:0239a07": "是不可偏執一隅。又亦不可如言取義。何以",
    "T44n1845_001:0239a08": "故。若如初說現而取義者。即是法我見。若後",
    "T44n1845_001:0239a09": "說而取義者。即謂人我執。故彼二義。皆不可",
    "T44n1845_001:0239a10": "說。雖不可說。而亦可說。以雖無所然。而非不",
    "T44n1845_001:0239a11": "然故。復次有四種熏習以下。廣釋生滅門。中",
    "T44n1845_001:0239a12": "有二。初正廣釋意在於前。此下第二因言熏",
    "T44n1845_001:0239a13": "明。何者上言。此識有二種義。能攝一切法。生",
    "T44n1845_001:0239a14": "一切法。其能攝義。上已廣說能生之義。猶未",
    "T44n1845_001:0239a15": "分明。是故此下。廣明此識二義。相熏能生",
    "T44n1845_001:0239a16": "一切染淨法義。於中有三。初即總明染淨熏",
    "T44n1845_001:0239a17": "義。二云何以下。別顯二種熏習之相。三復次",
    "T44n1845_001:0239a18": "以下。總約二法明盡不盡義。初中言真如者。",
    "T44n1845_001:0239a19": "是本覺義。無明者是不覺義。良由一識含此",
    "T44n1845_001:0239a20": "二義。更互相熏遍生一切。此是正釋經本之",
    "T44n1845_001:0239a21": "中不思議熏變義也。餘文可解。問攝大乘說。",
    "T44n1845_001:0239a22": "要具四義。方能受熏故。說常法。不能受熏。何",
    "T44n1845_001:0239a23": "故。此中說以無明熏於真如。答彼論且約可",
    "T44n1845_001:0239a24": "思議熏故。說常法不能受熏。此論就於不思",
    "T44n1845_001:0239a25": "議熏故。說無明熏真如真如熏無明。如是二",
    "T44n1845_001:0239a26": "種熏義異故。二論不相違也。第二別明。中",
    "T44n1845_001:0239a27": "先明起染。初略後廣。言以熏習故即有妄心",
    "T44n1845_001:0239a28": "者。是業識也。以此妄心熏於無明。令彼無",
    "T44n1845_001:0239a29": "明不了無相。故使妄心有能見現諸境相故。",
    "T44n1845_001:0239b01": "言不覺念起現妄境界。不覺念起是轉相也。",
    "T44n1845_001:0239b02": "妄境界是現相也。以此境界熏前妄心。起七",
    "T44n1845_001:0239b03": "識浪執著前境。故言即熏妄心合其念著等。",
    "T44n1845_001:0239b04": "略說竟。此下廣釋。言增長念者。法執分別也。",
    "T44n1845_001:0239b05": "增長取者。四取煩惱也。言業識根本熏習者。",
    "T44n1845_001:0239b06": "以此業識熏習無明迷於無相故。起能見及",
    "T44n1845_001:0239b07": "境界相。見相相續生死不絕。此見及相。在梨",
    "T44n1845_001:0239b08": "耶識。彼三乘人雖離分別事識分段繫業麁",
    "T44n1845_001:0239b09": "苦。猶受梨耶微細行苦。故言三乘生滅苦也。",
    "T44n1845_001:0239b10": "言增長分別事識熏習者。所謂意識見愛煩",
    "T44n1845_001:0239b11": "惱之所增長故。能受三界繫業之果。故言凡",
    "T44n1845_001:0239b12": "夫業繫苦也。無明熏中。言根本熏習者。謂",
    "T44n1845_001:0239b13": "根本無明熏習真如。令其動念。是名業識。故",
    "T44n1845_001:0239b14": "言成就業識義也。言所起見愛熏習者。根本",
    "T44n1845_001:0239b15": "無明所起見愛。熏其意識。起麁分別。是名分",
    "T44n1845_001:0239b16": "別事識。如上文云。意識現名分別事識。依見",
    "T44n1845_001:0239b17": "愛煩惱增長義故。言成就分別事識。起淨",
    "T44n1845_001:0239b18": "法中。亦先略後廣。略文可知。廣明中。言分別",
    "T44n1845_001:0239b19": "事識熏習者。通而言之。七種識皆名分別事",
    "T44n1845_001:0239b20": "識。義如前說。就強而言。但取意識。以分別用",
    "T44n1845_001:0239b21": "強遍緣諸事故。今此文中。就強而說。此識不",
    "T44n1845_001:0239b22": "知諸塵是轉識現故。執心外實有境界。凡夫",
    "T44n1845_001:0239b23": "二乘雖有趣向。而計為生死可厭涅槃可欣。",
    "T44n1845_001:0239b24": "不異本執。故名分別事識熏習。言意熏習者。",
    "T44n1845_001:0239b25": "通而言之。上五種識。皆為名意。義如上說。就",
    "T44n1845_001:0239b26": "本而說。但取業識。名之為意。以此識最細",
    "T44n1845_001:0239b27": "而作本。故業識義者。雖有動念。見相無別。唯",
    "T44n1845_001:0239b28": "是識量是為業識。此諸菩薩。智心妄動。無別",
    "T44n1845_001:0239b29": "境界。餘一切法。唯是識量。皆前麁執。似業識",
    "T44n1845_001:0239c01": "相。故名業識熏習。亦名意熏習。非謂無明所",
    "T44n1845_001:0239c02": "起業識即能覺知唯識道理也。用熏習中。差",
    "T44n1845_001:0239c03": "別緣者。為彼凡夫二乘分別事識熏習。而作",
    "T44n1845_001:0239c04": "緣也。能作緣者。從初發意菩薩。乃至諸佛。皆",
    "T44n1845_001:0239c05": "得作緣。如文廣說。平等緣者。為諸菩薩業識",
    "T44n1845_001:0239c06": "熏習。而作緣也。能緣者。法身菩薩已上。方得",
    "T44n1845_001:0239c07": "作緣。要依同體智力。故依於三昧乃得。平等",
    "T44n1845_001:0239c08": "見諸佛者。十解已上諸菩薩等。皆業識見佛",
    "T44n1845_001:0239c09": "報身。無量相好。皆無有邊離分齊相。故言",
    "T44n1845_001:0239c10": "平等見也。若在散麁心中。得見如是不思議",
    "T44n1845_001:0239c11": "相。則無是處。故言依於三昧乃得見也。未相",
    "T44n1845_001:0239c12": "應中。言意意識熏者。菩薩依於業識熏習。名",
    "T44n1845_001:0239c13": "之為意。凡夫二乘分別事識。名為意識。此",
    "T44n1845_001:0239c14": "中對彼法身菩薩證法身時離能見相故。說",
    "T44n1845_001:0239c15": "地前菩薩名意熏習。以依業識有能見相故。",
    "T44n1845_001:0239c16": "若依俗智見報佛義。則金剛已還皆有見相。",
    "T44n1845_001:0239c17": "通名業識熏習。如下說也。復次染法以下。第",
    "T44n1845_001:0239c18": "三總明淨盡不盡義。文相可解。復次真如",
    "T44n1845_001:0239c19": "自體以下。顯示正義分內正釋之中。本有二",
    "T44n1845_001:0239c20": "分。一釋法章門竟在於前。此下。第二釋義",
    "T44n1845_001:0239c21": "章門上立二種義。今依復次。先釋大義。於中",
    "T44n1845_001:0239c22": "亦二。先則總釋體大相大。復次以下。次明",
    "T44n1845_001:0239c23": "用大。言自體相者。總舉二種。本言一切眾生",
    "T44n1845_001:0239c24": "乃至諸佛無有增減畢竟常住。是釋體大。上",
    "T44n1845_001:0239c25": "立中云。一者體大謂一切法。真如平等。不增",
    "T44n1845_001:0239c26": "減故。言從本以來性自滿足一切功德。以下",
    "T44n1845_001:0239c27": "廣釋相大。上云。二者相大。謂如來藏具足無",
    "T44n1845_001:0239c28": "漏性功德故。復次真如用者以下。廣釋用大。",
    "T44n1845_001:0239c29": "上言。用大能生一切善因果故。言不知轉識",
    "T44n1845_001:0240a01": "現故見從外者。如上所說五種識內第二轉",
    "T44n1845_001:0240a02": "識。所現色相。不離轉識。而意識不知如是道",
    "T44n1845_001:0240a03": "理。謂自心外實有佛。身來為我說法也。言業",
    "T44n1845_001:0240a04": "識者。義如前說。然餘處說。地前所見。名反化",
    "T44n1845_001:0240a05": "身。地上所見。名受用身。為異已證未證故。今",
    "T44n1845_001:0240a06": "此中。說凡夫二乘所見。名為應身。十解初心",
    "T44n1845_001:0240a07": "以下所見。名為報身。為明菩薩深信唯識順",
    "T44n1845_001:0240a08": "業識義不計外來不同凡小故。又復此中。就",
    "T44n1845_001:0240a09": "此三賢菩薩依三昧心所見妙相故。屬報佛",
    "T44n1845_001:0240a10": "攝。餘經論中。約此菩薩散心所見麁相故。屬",
    "T44n1845_001:0240a11": "化身也。餘文分明故則可知。第三廣釋。立",
    "T44n1845_001:0240a12": "義分中二種乘義。而此二義。是釋用大。文中",
    "T44n1845_001:0240a13": "已兼顯故。不須別釋。如言諸佛本在因地發",
    "T44n1845_001:0240a14": "大慈修諸度行。乃至廣說。是初乘義也。如",
    "T44n1845_001:0240a15": "上立中云。一切諸佛本所乘故。又說菩薩發",
    "T44n1845_001:0240a16": "心已玄見佛差別修證之相。是後乘義。上云。",
    "T44n1845_001:0240a17": "一切菩薩皆乘此法到佛地故。復次已下。顯",
    "T44n1845_001:0240a18": "示正義。中大分有二。一正顯亦分所立法義",
    "T44n1845_001:0240a19": "竟。在於前。此第二開示從答八旨。云方文相",
    "T44n1845_001:0240a20": "可解。對治邪執中有二。初別明治諸執。復",
    "T44n1845_001:0240a21": "次以下。總說究竟離邪執義。此中邪執。是佛",
    "T44n1845_001:0240a22": "法內。學大乘凡夫及二乘人所起執也。言人",
    "T44n1845_001:0240a23": "法二執者。計有總相宰主之者。名人我執。計",
    "T44n1845_001:0240a24": "一切法各有體性。名法我執。此中前五執者。",
    "T44n1845_001:0240a25": "皆依法身如來藏等總相之主。以起執著故。",
    "T44n1845_001:0240a26": "名人執。後一執者計五陰法各有體性故。名",
    "T44n1845_001:0240a27": "法執。文相可見。發趣分中。信成就發心。位在",
    "T44n1845_001:0240a28": "十解前在不定聚時。修習信心。逕一萬劫。信",
    "T44n1845_001:0240a29": "心成就。入正定位。即是十解。亦名十住。亦名",
    "T44n1845_001:0240b01": "十信。亦名習種性。如本業經云。是信相善菩",
    "T44n1845_001:0240b02": "薩。於十千劫。行十戒法。當入十信心。入初住",
    "T44n1845_001:0240b03": "位。仁王經云。習種性有十心。已超二乘一切",
    "T44n1845_001:0240b04": "善地。此習忍已前。行十善菩薩。有退有進。猶",
    "T44n1845_001:0240b05": "如輕毛隨風東西。雖以十千劫行十正道。發",
    "T44n1845_001:0240b06": "菩提心。乃當入習種性。彼經云十千。此論一",
    "T44n1845_001:0240b07": "萬同一數也。言以少分見法身故隨其願力",
    "T44n1845_001:0240b08": "能現八相利益眾生者。如華嚴經歎十住中",
    "T44n1845_001:0240b09": "初發心住菩薩云。此發心菩薩。得如來一身",
    "T44n1845_001:0240b10": "無量身。悉於一切世間。示現成佛故。又瑜伽",
    "T44n1845_001:0240b11": "論云。彼及所餘。於無餘依涅槃界中。般涅槃",
    "T44n1845_001:0240b12": "者。於十方界。當知。究竟不可思議。數數現",
    "T44n1845_001:0240b13": "作一切有情諸利益事。是名最極如來祕密。",
    "T44n1845_001:0240b14": "此祕密勝解行地修行菩薩。下忍轉時。隨其",
    "T44n1845_001:0240b15": "勝解。差別而轉。從此轉勝。乃至九地。展轉增",
    "T44n1845_001:0240b16": "進。第十地中。最善清淨。當知。如來如是祕密",
    "T44n1845_001:0240b17": "不可思議。超過一切度量境界。如是等文。皆",
    "T44n1845_001:0240b18": "十解以上菩薩。能起八相之化物也。言如",
    "T44n1845_001:0240b19": "經中說或有退墮惡趣者非其生實退乃廣說",
    "T44n1845_001:0240b20": "者。如本業經云。七住以前名為退分。若不",
    "T44n1845_001:0240b21": "值善知識者。若一劫乃至十劫。退菩提心。",
    "T44n1845_001:0240b22": "如淨目天子法財王子舍利弗等。欲入第七",
    "T44n1845_001:0240b23": "住。其中值惡知識因緣故。退入凡夫。不善",
    "T44n1845_001:0240b24": "惡中。今釋此意。但是權語。非實退也。言解",
    "T44n1845_001:0240b25": "行發心。位在十行十迴向也。證發心中。言三",
    "T44n1845_001:0240b26": "者業識心微細起滅故者。欲明菩薩二智起",
    "T44n1845_001:0240b27": "時非專無累。不同佛地。是故猶有微細動念。",
    "T44n1845_001:0240b28": "謂根本業。不相應染。恒行不絕。與二智俱故。",
    "T44n1845_001:0240b29": "言發心有三種相。非謂業識亦為發心之行",
    "T44n1845_001:0240c01": "德也。以起滅為其相故。言於色究竟處示高",
    "T44n1845_001:0240c02": "大身者。如十卷經偈云。欲界及無色佛。不彼",
    "T44n1845_001:0240c03": "成佛。色界中。上天離欲成菩提。今釋此經意",
    "T44n1845_001:0240c04": "云。若論實受用身之義。遍於法界。無處不在。",
    "T44n1845_001:0240c05": "而言唯在彼天之身而成佛者。為菩薩所現",
    "T44n1845_001:0240c06": "色相。化受用身。非實報身。唯在彼天。為顯此",
    "T44n1845_001:0240c07": "義。故言界也。此後二分者。但可依文深起信",
    "T44n1845_001:0240c08": "心。懃息妄想。不可執言。分別是非。以諍論",
    "T44n1845_001:0240c09": "故。今釋煩不更消息也。",
    "T44n1845_001:0240c10": "大乘起信論別記(末終)",
    "T44n1845_001:0240c11": "　　　　　　　　　　　　　塞部撰",
    "T44n1845_001:0240c12": "萬治二歲九月吉日"
}