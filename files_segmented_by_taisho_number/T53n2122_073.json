{
    "T53n2122_073:0837c24": "法苑珠林卷第七十三",
    "T53n2122_073:0837c26": "西明寺沙門釋道世撰",
    "T53n2122_073:0837c27": "84 十惡篇(七三-七九)十惡篇第八十四此有一十三部",
    "T53n2122_073:0837c28": "述意部業因部果報部殺生部",
    "T53n2122_073:0837c29": "偷盜部邪婬部妄語部惡口部",
    "T53n2122_073:0838a01": "兩舌部綺語部慳貪部瞋恚部",
    "T53n2122_073:0838a02": "邪見部",
    "T53n2122_073:0838a03": "1 述意部(七三)述意部第一",
    "T53n2122_073:0838a04": "悲夫迷徒障重。棄三車而弗御。漂淪苦海。任",
    "T53n2122_073:0838a05": "焦爛而不疲。若螥蠅之樂臭屍。似飛蛾之投",
    "T53n2122_073:0838a06": "火聚。良由迷沈多劫備歷艱辛。具受眾苦迄",
    "T53n2122_073:0838a07": "今燒煮。故如來大悲不忍永棄。示其苦樂令",
    "T53n2122_073:0838a08": "其欣厭。故於此篇略明十惡罪福二行也。",
    "T53n2122_073:0838a09": "2 業因部(七三)業因部第二",
    "T53n2122_073:0838a10": "惟凡夫造業乃有多種。自有心與身口相稱。",
    "T53n2122_073:0838a11": "亦有身口與心違者。據此而論。凡動身口皆",
    "T53n2122_073:0838a12": "由心使。若心不善方能損物。若內有善方能",
    "T53n2122_073:0838a13": "順福。雖復損益不同。然三業之本。以心為源。",
    "T53n2122_073:0838a14": "故業起不同。略須料簡。如成實論云。有三人",
    "T53n2122_073:0838a15": "俱行繞塔。一為念佛功德。二為盜竊。三為清",
    "T53n2122_073:0838a16": "涼。雖復身業同行。而有善惡無記三性殊別。",
    "T53n2122_073:0838a17": "當知罪福由心。身口業相善惡不定。是故四",
    "T53n2122_073:0838a18": "分律及成業等。若無心者。雖誤殺父母。不",
    "T53n2122_073:0838a19": "得逆罪。亦如嬰兒捉母乳身。則不得罪。以",
    "T53n2122_073:0838a20": "無染心故。若依毘曇。即說依報色起方便",
    "T53n2122_073:0838a21": "色。以為身業。聲為口業。心是罪福體。隱而不",
    "T53n2122_073:0838a22": "說。若依大乘教中實說。身口色聲常非罪福。",
    "T53n2122_073:0838a23": "若說善惡皆唯是意。如意地思量發動身口。",
    "T53n2122_073:0838a24": "即此意思。是身口業體。若直意思不欲發身",
    "T53n2122_073:0838a25": "口者。但名意業。故唯識論云。如世人言。賊燒",
    "T53n2122_073:0838a26": "山林聚落城邑。不言火燒。此義亦爾。唯依心",
    "T53n2122_073:0838a27": "故善惡業成。故經偈云。",
    "T53n2122_073:0838a28": "諸法心為本　　諸法心為勝",
    "T53n2122_073:0838a29": "離心無諸法　　唯心身口名",
    "T53n2122_073:0838b01": "故論釋云。但有心識無身口業。身口業者。但",
    "T53n2122_073:0838b02": "有名字。實是意業。身口名說。亦如臨終生邪",
    "T53n2122_073:0838b03": "見心則墮地獄。起正見心即生善處。是故論",
    "T53n2122_073:0838b04": "云。離心無思則無身口業。又遺教經云。縱此",
    "T53n2122_073:0838b05": "心者。喪人善事。制之一處。無事不辦。又正法",
    "T53n2122_073:0838b06": "念經云。有五因緣。雖殺無罪。一謂道行無記",
    "T53n2122_073:0838b07": "心。二無心傷殺蠕動蟻等命。三若擲鐵等無",
    "T53n2122_073:0838b08": "心殺生而斷物命。四醫師治病為利益故與",
    "T53n2122_073:0838b09": "病者藥因打命終。五然火蟲入。無心殺蟲。蟲",
    "T53n2122_073:0838b10": "入火死。如是五種雖斷生命不得殺罪。故知",
    "T53n2122_073:0838b11": "所造發業皆由心起。又如殺中約心境。心",
    "T53n2122_073:0838b12": "境不同有上中下。初據境說。如殺畜生。比丘",
    "T53n2122_073:0838b13": "得波逸提。殺凡夫學人得波羅夷。殺害父母",
    "T53n2122_073:0838b14": "羅漢得五無間重罪。殺邪見斷善根人。得罪",
    "T53n2122_073:0838b15": "最輕。不如殺畜生罪。故涅槃經云。菩薩知",
    "T53n2122_073:0838b16": "殺有三。謂下中上。下者蟻子乃至一切畜生。",
    "T53n2122_073:0838b17": "唯除菩薩示現生者。是諸畜生有微善根。",
    "T53n2122_073:0838b18": "是故殺者。具受罪報。中殺者。謂從凡夫至阿",
    "T53n2122_073:0838b19": "那含。上殺者。父母羅漢辟支畢定菩薩。若",
    "T53n2122_073:0838b20": "有能殺一闡提。則不墮此三種殺中。譬如掘",
    "T53n2122_073:0838b21": "地刈草斫樹斬截死屍無有罪報。闡提亦爾",
    "T53n2122_073:0838b22": "謂無重報非無輕苦第二約心者。結罪由心。業有輕重。",
    "T53n2122_073:0838b23": "如瞋重則罪重。瞋輕則罪輕。故成論云。或以",
    "T53n2122_073:0838b24": "事重故有定報。如於佛及佛弟子。若供養若",
    "T53n2122_073:0838b25": "不供養。若輕毀心。或以心重故有定報。如人",
    "T53n2122_073:0838b26": "以深厚纏毒殺害蟲蟻。重於輕心殺人。若心",
    "T53n2122_073:0838b27": "無瞋。雖殺上境乃至父母。亦不成逆自下諸罪例有輕重",
    "T53n2122_073:0838b28": "文煩不述類准可知又正法念經。云何不殺。若稻穀黍麥",
    "T53n2122_073:0838b29": "生微細蟲。不擣不磨。知其有蟲。護此蟲命。",
    "T53n2122_073:0838c01": "不轉與人。復不殺生。若牛馬駝驢擔負背瘡",
    "T53n2122_073:0838c02": "中生蟲。若以漿水洗此瘡時。不以草藥斷此",
    "T53n2122_073:0838c03": "蟲命。以鳥毛羽洗拭取蟲。置餘臭爛敗肉之",
    "T53n2122_073:0838c04": "中。令其全命兼護此驢牛。恐害其命復護蟲",
    "T53n2122_073:0838c05": "命。乃至蟻子。若晝若夜。不行放逸。心不念",
    "T53n2122_073:0838c06": "殺。若見眾生欲食其蟲。以其所食。而貿易之。",
    "T53n2122_073:0838c07": "令其得脫。",
    "T53n2122_073:0838c08": "3 果報部(七三)果報部第三",
    "T53n2122_073:0838c09": "如彌勒問經論云。十不善業道。有其三種。",
    "T53n2122_073:0838c10": "一果報果。二習氣果。三增上果。果報果者。若",
    "T53n2122_073:0838c11": "生地獄中名果報果。習氣果者。若從地獄出",
    "T53n2122_073:0838c12": "還生人中。依殺生故有短命果。依偷盜故無",
    "T53n2122_073:0838c13": "資生果。乃至依邪見故癡心增上。如是一切",
    "T53n2122_073:0838c14": "名習氣果。又如薩婆多論云。如牛呞比丘常",
    "T53n2122_073:0838c15": "作牛呞。以世世牛中來故。如一比丘雖得",
    "T53n2122_073:0838c16": "漏盡。而常以鏡自照。以世世從婬女中來故。",
    "T53n2122_073:0838c17": "如目連比丘。雖得神通猶常戲跳。以前世",
    "T53n2122_073:0838c18": "時曾獼猴中來故。增上果者。依彼十種不善",
    "T53n2122_073:0838c19": "業道。一切外物無有氣勢。所謂土地高下霜",
    "T53n2122_073:0838c20": "雹棘刺塵土臭氣多有蛇蠍。少穀細穀。少果",
    "T53n2122_073:0838c21": "細果。及以苦果。如是一切名增上果。復有相",
    "T53n2122_073:0838c22": "似果。且如殺者。故與所害眾生種種諸苦。因",
    "T53n2122_073:0838c23": "彼苦故。生地獄中受種種苦。以斷命故。後生",
    "T53n2122_073:0838c24": "人中得短命報。由斷他暖觸性也餘准可知亦如上受報篇中地",
    "T53n2122_073:0838c25": "持論說也。",
    "T53n2122_073:0838c26": "故涅槃經。云何名為煩惱餘報。若有眾生習",
    "T53n2122_073:0838c27": "近貪欲。是報熟故墮於地獄。從地獄出受畜",
    "T53n2122_073:0838c28": "生身。所得鴿雀鴛鴦鸚䳇青雀魚鼈獼猴",
    "T53n2122_073:0838c29": "麞鹿之屬。若得人身受黃門形女人二根無",
    "T53n2122_073:0839a01": "根婬女。若得出家犯初重戒。是名餘報。若有",
    "T53n2122_073:0839a02": "眾生以殷重心習近瞋恚。是報熟故墮於地",
    "T53n2122_073:0839a03": "獄。從地獄出受畜生身。所謂毒蛇具四種毒。",
    "T53n2122_073:0839a04": "一見毒。二觸毒。三齧毒。四螫毒。虎狼師子",
    "T53n2122_073:0839a05": "熊羆貓貍鷹鷂之屬。若得人身具足十二諸惡",
    "T53n2122_073:0839a06": "律儀。若得出家犯第二重戒。是名餘報。若有",
    "T53n2122_073:0839a07": "習近愚癡之人。是報熟時墮於地獄。從地獄",
    "T53n2122_073:0839a08": "出受畜生身。所謂象猪牛羊水牛蚤虱蚊虻",
    "T53n2122_073:0839a09": "蟻子等形。若得人身聾盲瘖瘂癃殘背傴。",
    "T53n2122_073:0839a10": "諸根不具不能受法。若得出家諸根暗鈍。喜",
    "T53n2122_073:0839a11": "犯第三重戒。是名餘報。若有修習憍慢之人。",
    "T53n2122_073:0839a12": "是報熟時墮於地獄。從地獄出受畜生身。所",
    "T53n2122_073:0839a13": "謂糞蟲駝驢犬馬。若生人中。或入奴婢身。貧",
    "T53n2122_073:0839a14": "窮乞丐。或得出家。常為眾人之所輕賤。喜",
    "T53n2122_073:0839a15": "犯第四重戒。是名餘報。疑使大意同癡。不",
    "T53n2122_073:0839a16": "勞別述。亦名五鈍使報。",
    "T53n2122_073:0839a17": "又菩薩藏經云。復次長者。我觀世間。一切眾",
    "T53n2122_073:0839a18": "生。由於十種不善業道。而能建立安處邪道。",
    "T53n2122_073:0839a19": "多墮惡趣。何等為十。一者奪命。二者不與取。",
    "T53n2122_073:0839a20": "三者邪婬。四者妄語。五者離間語。六者麁語。",
    "T53n2122_073:0839a21": "七者綺語。八者貪著。九者瞋恚。十者邪見。長",
    "T53n2122_073:0839a22": "者。我見眾生由是十種不善業故。乘於邪道。",
    "T53n2122_073:0839a23": "多趣多向。多墮惡道。為欲證得阿耨菩提超",
    "T53n2122_073:0839a24": "出一切諸邪道故。以淨信心。捨釋氏家。趣無",
    "T53n2122_073:0839a25": "上道。",
    "T53n2122_073:0839a26": "又智度論云。佛語難提迦優婆塞。殺生有十",
    "T53n2122_073:0839a27": "罪。何等為十。一者心常懷毒世世不絕。二者",
    "T53n2122_073:0839a28": "眾生憎惡眼不喜見。三者常懷惡念思惟惡",
    "T53n2122_073:0839a29": "事。四者眾生畏之如見蛇虎。五者睡時心",
    "T53n2122_073:0839b01": "悑寤亦不安。六者常有惡夢。七者命終之",
    "T53n2122_073:0839b02": "時狂悑惡死。八者種短命業因緣。九者身壞",
    "T53n2122_073:0839b03": "命終墮泥犁獄。十者若出為人常當短命。",
    "T53n2122_073:0839b04": "如佛說不與取有十罪。何等為十。一者物主",
    "T53n2122_073:0839b05": "常瞋。二者生人疑。三者非時非處行不籌量。",
    "T53n2122_073:0839b06": "四者朋黨惡人遠離賢善。五者破善相。六者",
    "T53n2122_073:0839b07": "得罪於官。七者財物沒入官。八者種貧窮業",
    "T53n2122_073:0839b08": "因緣。九者死入地獄。十者若出為人。勤苦求",
    "T53n2122_073:0839b09": "財為人所共。若王若賊。若水若火。若不愛子",
    "T53n2122_073:0839b10": "用。乃至藏埋亦爾。",
    "T53n2122_073:0839b11": "如佛說邪婬有十罪。何等為十。一者常為所",
    "T53n2122_073:0839b12": "婬夫主欲危害之。二者夫婦不睦常共鬪諍。",
    "T53n2122_073:0839b13": "三者諸不善法日日增長。於諸善法日日損",
    "T53n2122_073:0839b14": "減。四者不守護身妻子孤寡。五者財產日",
    "T53n2122_073:0839b15": "耗。六者有諸惡事常為人所疑。七者親屬知",
    "T53n2122_073:0839b16": "識所不愛喜。八者種怨家業因緣。九者身壞",
    "T53n2122_073:0839b17": "命終死入地獄。十者若出為女多人共一夫。",
    "T53n2122_073:0839b18": "若為男子婦不貞潔。如是等種種因緣不作",
    "T53n2122_073:0839b19": "是名不邪婬。",
    "T53n2122_073:0839b20": "如佛說妄語有十罪。何等為十。一者口氣常",
    "T53n2122_073:0839b21": "臭。二者善神遠之非人得便。三者雖有實語",
    "T53n2122_073:0839b22": "人不信受。四者智人謀議常不參豫。五者常",
    "T53n2122_073:0839b23": "被誹謗。醜惡之聲周聞天下。六者人所不",
    "T53n2122_073:0839b24": "敬。雖有教勅人不承用。七者常多憂愁。八者",
    "T53n2122_073:0839b25": "種誹謗業因緣。九者身壞命終當墮地獄。",
    "T53n2122_073:0839b26": "十者若出為人常被誹謗。如是種種不作是",
    "T53n2122_073:0839b27": "為不妄語。名曰善律儀。如佛說飲酒有三十",
    "T53n2122_073:0839b28": "六過失具如下五戒中說之如是四罪不作是身善儀。妄",
    "T53n2122_073:0839b29": "言不作是口善律儀。為五戒律儀。",
    "T53n2122_073:0839c01": "又業報差別經云。復有十業。能令眾生得外",
    "T53n2122_073:0839c02": "惡報。若有眾生。於十惡業多修習故。感諸",
    "T53n2122_073:0839c03": "外物悉不具足。何等為十。一者以其殺生業",
    "T53n2122_073:0839c04": "故。令諸外報大地鹹鹵藥草無力。二者以其",
    "T53n2122_073:0839c05": "偷盜業故。感外霜雹螽蝗蟲等令世飢饉。",
    "T53n2122_073:0839c06": "三者以其邪婬業故。感惡風雨及諸塵埃。",
    "T53n2122_073:0839c07": "四者以其妄語業故。感生外物皆悉臭穢。",
    "T53n2122_073:0839c08": "五者以其兩舌業故。感外大地高下不平山",
    "T53n2122_073:0839c09": "陵堆埠株杌丘墟。六者以其惡口業故。感生",
    "T53n2122_073:0839c10": "外報瓦石沙礫麁澁惡物不可觸近。七者以",
    "T53n2122_073:0839c11": "其綺語業故。令諸所有草木稠林枝條棘刺。",
    "T53n2122_073:0839c12": "八者以其貪多業故。感生外報令諸苗稼子",
    "T53n2122_073:0839c13": "實微細。九者以其瞋恚業故。令諸樹木果實",
    "T53n2122_073:0839c14": "苦澁。十者以其邪見業故。感生外報苗稼不",
    "T53n2122_073:0839c15": "實收穫尠少。如是十業得外惡報。",
    "T53n2122_073:0839c16": "4 殺生部(七三)殺生部第四此別二部",
    "T53n2122_073:0839c17": "1 述意部述意部第一",
    "T53n2122_073:0839c18": "夫稟形六趣。莫不戀戀而貪生。受質二儀。並",
    "T53n2122_073:0839c19": "皆區區而畏死。雖復昇沈萬品愚智千端。至",
    "T53n2122_073:0839c20": "於避苦求安。此情何異。所以驚禽投案。猶請",
    "T53n2122_073:0839c21": "命於魏君窮獸入廬。乃祈生於區氏。漢王去",
    "T53n2122_073:0839c22": "餌。遂感明珠之酬。楊寶施華。便致白環之報。",
    "T53n2122_073:0839c23": "乃至沙彌救蟻見壽長生。流水濟魚天降珍",
    "T53n2122_073:0839c24": "寶。如此之類。寧可具陳。豈容縱此無厭供斯",
    "T53n2122_073:0839c25": "有待。斷他氣命絕彼陰身。遂令抱苦就終銜",
    "T53n2122_073:0839c26": "悲向盡。大地雖廣無處逃藏。旱天既高靡從",
    "T53n2122_073:0839c27": "啟訴。是以經云。一切畏刀杖。無不愛壽命。恕",
    "T53n2122_073:0839c28": "己可為喻。勿殺勿行杖。但凡俗顛倒邪見無",
    "T53n2122_073:0839c29": "明。或為吉凶公私祭祀。瞻待賓客營理庖厨。",
    "T53n2122_073:0840a01": "烹宰雜類之身。供擬眾人之膳。或復年移歲",
    "T53n2122_073:0840a02": "晚事隙時閑。天慘慘以降霜。野炎炎而通",
    "T53n2122_073:0840a03": "燒。於是駕追風之駛馬。捧奔電之良鷹。劍",
    "T53n2122_073:0840a04": "則巨闕干將。弓則烏號繁弱。遂傾諸藪薄罄",
    "T53n2122_073:0840a05": "彼林叢。顛覆巢居剖破窟宅。罝羅亘野。𮊑",
    "T53n2122_073:0840a06": "網彌山。或前絡後遮。左邀右截。埃塵漲日。",
    "T53n2122_073:0840a07": "煙火衝天。遂使鳥失侶而驚飛。獸離群而奔",
    "T53n2122_073:0840a08": "透。雁聞絃而競落。猨抱樹而哀吟。莫不臨",
    "T53n2122_073:0840a09": "嶮谷而悲號。對高林而絕噭。於是箭非苟",
    "T53n2122_073:0840a10": "發。弓不虛彈。達腋洞胸解頭陷腦。或復垂",
    "T53n2122_073:0840a11": "綸濁渚散餌清潭。學釣鯉於河津。同射鮒於",
    "T53n2122_073:0840a12": "井谷。朱鱗已掛。無復待信之能。素質既懸。長",
    "T53n2122_073:0840a13": "罷躍舟之瑞。霏膾形軀。有招盤而雨散。或",
    "T53n2122_073:0840a14": "復獫狁孔熾。宜申薄伐。邊境虔劉。事資神武。",
    "T53n2122_073:0840a15": "雖復賢帝聖主。尚動干戈。哲后明君。猶須",
    "T53n2122_073:0840a16": "征伐。所以昇陑之役。乃著高名。牧野之師。",
    "T53n2122_073:0840a17": "方稱盛德。其中或有擁百萬而橫行。提五千",
    "T53n2122_073:0840a18": "而深進。碎曹公於尺壁。撲項帝於烏江。",
    "T53n2122_073:0840a19": "懸莽首於高臺。橫卓屍於都市。並皆英雄一",
    "T53n2122_073:0840a20": "旦威武。當時如此之流。弗可為記。莫不積骨",
    "T53n2122_073:0840a21": "成山流血為海。今者王師雷動掃殄妖逆。揚",
    "T53n2122_073:0840a22": "兵擁節祐境沾邊。既預前驅叨居後勁。雲旗",
    "T53n2122_073:0840a23": "之下寧敢自安。霜刃之間信哉多嶮。故刀下",
    "T53n2122_073:0840a24": "叩頭矟下乞命。如斯之罪不可具陳。凡是眾",
    "T53n2122_073:0840a25": "生有相侵害。為怨為隙。負命負身。或作短壽",
    "T53n2122_073:0840a26": "之因。便招多病之果。願從今日永斷相續。盡",
    "T53n2122_073:0840a27": "未來際為菩提眷屬。不壞良緣法城等侶矣。",
    "T53n2122_073:0840a28": "2 引證部引證部第二",
    "T53n2122_073:0840a29": "如鼻柰耶律云。昔佛在世時。舍衛國中有一",
    "T53n2122_073:0840b01": "婆羅門。常供養迦留陀夷。其婆羅門唯有一",
    "T53n2122_073:0840b02": "子。長為取婦。時婆羅門臨終勅子。吾死之後",
    "T53n2122_073:0840b03": "汝看尊者迦留陀夷。如我今日。莫使有乏。父",
    "T53n2122_073:0840b04": "母亡後。子奉父母教還復供養迦留陀夷。如",
    "T53n2122_073:0840b05": "父在日。等無有異。後於異時婆羅門子出行",
    "T53n2122_073:0840b06": "不在。囑婦供養。是日便有五百群賊。中有一",
    "T53n2122_073:0840b07": "賊面首端正。婦遙見之。遣使喚來。便共私通。",
    "T53n2122_073:0840b08": "迦留陀夷數往其家。婦恐沙門漏泄此事。",
    "T53n2122_073:0840b09": "後共此賊方便殺之。波斯匿王聞於尊者迦",
    "T53n2122_073:0840b10": "留陀夷為賊所殺。王憶尊者瞋恚懊惱。即時",
    "T53n2122_073:0840b11": "便誅婆羅門家。并殺左右十八餘家。捕五百",
    "T53n2122_073:0840b12": "賊斬截手足擲著塹中。比丘見已而白佛言。",
    "T53n2122_073:0840b13": "迦留陀夷。本造何惡。為婆羅門婦所殺耶。佛",
    "T53n2122_073:0840b14": "告比丘。迦留陀夷。乃往過去作大天祀主。",
    "T53n2122_073:0840b15": "有五百人牽其一羊。截於四足將詣天祀。而",
    "T53n2122_073:0840b16": "共乞願。祀主得已即便殺之。由殺羊故墮於",
    "T53n2122_073:0840b17": "地獄受無量苦。昔天祀主今迦留陀夷是。",
    "T53n2122_073:0840b18": "雖得羅漢餘殃不盡。今得此報。爾時羊者今",
    "T53n2122_073:0840b19": "婦是也。昔五百人截羊足者。今日為王截其",
    "T53n2122_073:0840b20": "手足五百賊是。佛告比丘。若人殺害。所受果",
    "T53n2122_073:0840b21": "報終不朽敗。",
    "T53n2122_073:0840b22": "又賢愚經云。昔佛在世時。舍衛城中有一長",
    "T53n2122_073:0840b23": "者。名黎耆彌。有七頭兒。皆以婚娶。最小兒婦",
    "T53n2122_073:0840b24": "字毘舍離。甚有賢智。無事不知。時黎耆彌以",
    "T53n2122_073:0840b25": "其家業悉皆付之。由其賢智。波斯匿王敬禮",
    "T53n2122_073:0840b26": "為妹。有時懷妊。月滿生三十二卵。其一卵",
    "T53n2122_073:0840b27": "中出一男兒。顏貌端正勇健非凡。一人之力",
    "T53n2122_073:0840b28": "敵於千夫。長為納婦。皆是國中豪賢之女。時",
    "T53n2122_073:0840b29": "毘舍離。請佛及僧。於舍供養。佛為說法。合家",
    "T53n2122_073:0840c01": "悉得須陀洹果。唯最小兒未得道迹。乘象出",
    "T53n2122_073:0840c02": "游。逢輔相子乘車橋上。便捉擲著橋下塹中。",
    "T53n2122_073:0840c03": "傷破身體。來告其父。輔相語子。彼人力壯。又",
    "T53n2122_073:0840c04": "是國親。難與諍勝。當思密報。即以七寶作馬",
    "T53n2122_073:0840c05": "鞭三十二枚。純鋼作刀著馬鞭中。人贈一枚。",
    "T53n2122_073:0840c06": "諸人愛之歡喜納受。常捉在手出入見王。",
    "T53n2122_073:0840c07": "國法見王禮不帶刀。輔相見受便向王讒。毘",
    "T53n2122_073:0840c08": "舍離兒。年盛力壯一人當千。今懷異計謀欲",
    "T53n2122_073:0840c09": "殺王。各作利刀置馬鞭中。事審明矣。王即索",
    "T53n2122_073:0840c10": "看。果如所言。王意謂實。皆悉殺之。殺竟便以",
    "T53n2122_073:0840c11": "三十二頭。盛著一函。封閉印之送與其妹。當",
    "T53n2122_073:0840c12": "日毘舍離請佛及僧。就舍供養。見王送函。",
    "T53n2122_073:0840c13": "謂王助供。即欲開看。佛止不聽。待僧食竟。",
    "T53n2122_073:0840c14": "飯食訖已佛為說法無常苦等。時毘舍離得",
    "T53n2122_073:0840c15": "阿那含果。佛去之後開函見兒三十二頭。",
    "T53n2122_073:0840c16": "由斷欲愛不至懊惱。但作是言。痛哉悲矣。人",
    "T53n2122_073:0840c17": "生有死不得長久。驅馳五道何苦乃爾。三",
    "T53n2122_073:0840c18": "十二兒婦家親族。聞此事理懊惱唱言。大",
    "T53n2122_073:0840c19": "王無道。枉殺善人。共集兵馬欲往報讎。王",
    "T53n2122_073:0840c20": "時恐悑走向佛所。諸人引軍圍繞祇桓。阿",
    "T53n2122_073:0840c21": "難見王殺毘舍離三十二子。婦家親族欲為",
    "T53n2122_073:0840c22": "報讎。合掌問佛。有何因緣。三十二兒為王所",
    "T53n2122_073:0840c23": "殺。佛告阿難。乃往過去三十二人。盜他一",
    "T53n2122_073:0840c24": "牛共牽將到一老母舍。欲共殺之。老母歡喜",
    "T53n2122_073:0840c25": "為辦殺具。臨下刀時牛跪乞命。諸人意盛",
    "T53n2122_073:0840c26": "遂爾殺之。牛死誓言。汝今殺我。我將來世終",
    "T53n2122_073:0840c27": "不放汝。死已共食。老母食飽。歡喜之言。由",
    "T53n2122_073:0840c28": "來安客。未如今日。佛告阿難。爾時牛者今",
    "T53n2122_073:0840c29": "波斯匿王是。盜牛人者今毘舍離三十二子",
    "T53n2122_073:0841a01": "是。時老母者今毘舍離是。由殺牛故。五百世",
    "T53n2122_073:0841a02": "中常為所殺。老母歡喜。五百世中常為作母。",
    "T53n2122_073:0841a03": "兒被殺時極懷懊惱。今值我故得阿那含果。",
    "T53n2122_073:0841a04": "婦家親族聞佛所說。恚心便息。各作是言。此",
    "T53n2122_073:0841a05": "人自種今受其報。由殺一牛今尚如是。何",
    "T53n2122_073:0841a06": "況多也。波斯匿王是我之王。云何懷怨而欲",
    "T53n2122_073:0841a07": "殺害。即投王前求哀懺悔。王亦釋然不問其",
    "T53n2122_073:0841a08": "罪。阿難白佛。復修何福。豪貴勇健值佛得道。",
    "T53n2122_073:0841a09": "佛告阿難。乃往過去。迦葉佛時。有一老母。",
    "T53n2122_073:0841a10": "合集眾香。以油和之。欲往塗塔。路中逢值",
    "T53n2122_073:0841a11": "三十二人。因而勸之。共往塗塔。塗竟發願。所",
    "T53n2122_073:0841a12": "生之處尊榮豪貴。常為母子值佛得道。從",
    "T53n2122_073:0841a13": "是以來五百世中生常尊貴。常為母子。今值",
    "T53n2122_073:0841a14": "佛故各得道迹。",
    "T53n2122_073:0841a15": "正報頌曰。",
    "T53n2122_073:0841a16": "戲笑殺他命　　悲號入地獄",
    "T53n2122_073:0841a17": "臭穢與洋銅　　灌注連相續",
    "T53n2122_073:0841a18": "奔刀赴火焰　　擘裂碎楚毒",
    "T53n2122_073:0841a19": "億載苦萬端　　傷心不可錄",
    "T53n2122_073:0841a20": "習報頌曰。",
    "T53n2122_073:0841a21": "殺生入四趣　　受苦三塗畢",
    "T53n2122_073:0841a22": "得生人道中　　短命多憂疾",
    "T53n2122_073:0841a23": "疫病嬰艱苦　　壽短常沈沒",
    "T53n2122_073:0841a24": "若有智情人　　殺心寧放逸",
    "T53n2122_073:0841a25": "感應緣感應緣略引一十七驗",
    "T53n2122_073:0841a26": "宋撫軍將軍劉毅驗梁時有人沐髮用雞",
    "T53n2122_073:0841a27": "卵白驗梁時有人賣鱓為業驗梁時有",
    "T53n2122_073:0841a28": "客食炙肉驗梁時有人殺牛繫剎柱下驗",
    "T53n2122_073:0841a29": "梁時有部曲截盜賊手驗齊時有人",
    "T53n2122_073:0841b01": "殺牛食卒驗齊時有人捕魚見魚齧驗",
    "T53n2122_073:0841b02": "唐時殷安仁停客殺驢驗唐時都督酇公",
    "T53n2122_073:0841b03": "竇軌好殺驗唐時潘果殺羊舌縮驗唐",
    "T53n2122_073:0841b04": "時賀悅勒牛舌斷瘂驗唐時果毅孝",
    "T53n2122_073:0841b05": "政蜂驗唐時有人為讎家所害驗唐",
    "T53n2122_073:0841b06": "時齊土望燒雞子驗唐封元則盜羊殺驗",
    "T53n2122_073:0841b07": "唐京城西路店上人殺羊驗",
    "T53n2122_073:0841b08": "宋撫軍將軍劉毅驗宋高祖平桓玄後。以劉毅為撫軍將軍荊州",
    "T53n2122_073:0841b09": "刺史。到州便收牛牧寺僧主云。藏桓家兒",
    "T53n2122_073:0841b10": "度為沙彌。并殺四道人。後夜夢見此僧來云。",
    "T53n2122_073:0841b11": "君何以枉見殺貧道。貧道已白於天帝。恐君",
    "T53n2122_073:0841b12": "亦不得久。因遂得病不食。日爾羸瘦。當發楊",
    "T53n2122_073:0841b13": "都時。多有諍競侵凌宰輔。宋高祖因遣人",
    "T53n2122_073:0841b14": "征之。毅敗夜單騎突出投牛牧寺。僧白撫",
    "T53n2122_073:0841b15": "軍。昔枉殺我師我道人。自無執仇之理。然何",
    "T53n2122_073:0841b16": "宜來。此亡師屢有靈驗云。天帝當收撫軍於",
    "T53n2122_073:0841b17": "寺殺之。毅便歎咤。出寺後崗。上大樹自縊而",
    "T53n2122_073:0841b18": "死右一驗出冤魂志中。",
    "T53n2122_073:0841b19": "梁時有人沐髮用雞卵白驗梁時有人。常以雞卵白和沐云。使髮光。每沐",
    "T53n2122_073:0841b20": "輒破二三十枚卵。臨終但聞髮中啾啾數千",
    "T53n2122_073:0841b21": "雞雛聲。",
    "T53n2122_073:0841b22": "梁時有人賣鱓為業驗梁時江陵劉氏。以賣鱓為業。後生一兒。頭具",
    "T53n2122_073:0841b23": "鱓。自頸以下方為人耳。",
    "T53n2122_073:0841b24": "梁時有客食炙肉驗梁時王克為永嘉郡。有人餉羊。集賓欲讌。而",
    "T53n2122_073:0841b25": "羊繩解來投一客。先跪兩拜。便入衣中。此客",
    "T53n2122_073:0841b26": "竟不言之。固無救請。須臾宰羊為炙。先行",
    "T53n2122_073:0841b27": "至客一臠入口。便下皮內。周行遍體痛楚號",
    "T53n2122_073:0841b28": "噭。方復說之。遂作羊鳴而死。",
    "T53n2122_073:0841b29": "梁時有人殺牛繫剎柱下驗梁時有人為縣令。經劉敬躬縣廨被焚。寄寺",
    "T53n2122_073:0841c01": "而住。民將牛酒作禮縣令。以牛繫剎。屏除",
    "T53n2122_073:0841c02": "形像鋪設床座。於堂上接賓。未殺之頃牛解",
    "T53n2122_073:0841c03": "徑來。至階而拜。縣令大笑。命左右宰之。飲",
    "T53n2122_073:0841c04": "噉飽酒便臥簷下。投醒即覺體痒。把搔癮",
    "T53n2122_073:0841c05": "胗。因爾須臾變成大患。經十餘年便死。",
    "T53n2122_073:0841c06": "梁時有部曲截盜賊手驗梁楊思達為西陽郡。值侯景亂。時復旱儉。",
    "T53n2122_073:0841c07": "飢民盜田中麥。思達遣一部曲守視。所得盜",
    "T53n2122_073:0841c08": "者。輒截手腕。凡戮十餘人。部曲後生一男。自",
    "T53n2122_073:0841c09": "然無手。",
    "T53n2122_073:0841c10": "齊時有人殺牛食卒驗齊時有一奉朝請。家甚豪侈。非手殺牛則噉",
    "T53n2122_073:0841c11": "之不美。年三十許病篤。大見牛來。舉體如被",
    "T53n2122_073:0841c12": "刀刺。噭呼而終。",
    "T53n2122_073:0841c13": "齊時有人捕魚見魚齧驗齊時江陵高偉。隨吳入齊。凡數年。向幽州。淀",
    "T53n2122_073:0841c14": "中捕魚。後病每見群魚齧之而死右七驗出弘明雜傳。",
    "T53n2122_073:0841c15": "唐時殷安仁停客殺驢驗唐京兆殷安仁家富。素事慈門寺僧。以義寧",
    "T53n2122_073:0841c16": "元年初有客寄其家停止。客盜他驢於家殺",
    "T53n2122_073:0841c17": "之。驢皮遺安仁家。至貞觀三年。安仁遂見一",
    "T53n2122_073:0841c18": "人於路。謂安仁曰。追汝使明日至。汝當死",
    "T53n2122_073:0841c19": "也。安仁懼徑至慈門寺。坐佛殿中經宿不",
    "T53n2122_073:0841c20": "出。明日果有三騎并步卒數十人。皆兵仗入",
    "T53n2122_073:0841c21": "寺。遙見安仁呼出。安仁不應而念誦逾進。鬼",
    "T53n2122_073:0841c22": "相謂曰。昨日不即取。今日修福如此。何由可",
    "T53n2122_073:0841c23": "得。因相與去。留一人守之。守者謂安仁曰。君",
    "T53n2122_073:0841c24": "往日殺驢。驢今訴君。使我等來攝君耳。終須",
    "T53n2122_073:0841c25": "共對。不去何益。安仁遙答曰。往者他盜自殺",
    "T53n2122_073:0841c26": "驢。但以皮與我耳。本非我殺。何為見追。倩",
    "T53n2122_073:0841c27": "君還為我語驢。我本不殺汝。然今又為汝",
    "T53n2122_073:0841c28": "追福。於汝有利。當捨我也。此人許諾曰。驢若",
    "T53n2122_073:0841c29": "不許。我明日更來。如其許者。不來矣。言畢",
    "T53n2122_073:0842a01": "而出。明日遂不來。安仁於是為驢追福。而舉",
    "T53n2122_073:0842a02": "家持戒菜食云爾。盧文勵說之。安仁今現",
    "T53n2122_073:0842a03": "在。",
    "T53n2122_073:0842a04": "唐時都督酇公竇軌好殺驗唐雒州都督酇公竇軌。性好殺戮。初為益州",
    "T53n2122_073:0842a05": "行臺僕射。多殺將士。又害行臺尚書韋雲起。",
    "T53n2122_073:0842a06": "至貞觀二年冬。在雒州病甚困。忽自言。有",
    "T53n2122_073:0842a07": "人餉我瓜來。左右報冬月無瓜也。公曰。一",
    "T53n2122_073:0842a08": "盤好瓜。何故無耶。既而驚視曰。非瓜也。並",
    "T53n2122_073:0842a09": "是人頭。從我索命。又曰。扶我起。見韋尚書。",
    "T53n2122_073:0842a10": "言畢而薨。",
    "T53n2122_073:0842a11": "唐時潘果殺羊舌縮驗唐京師有人。姓潘名果。年未弱冠。以武德時",
    "T53n2122_073:0842a12": "任都水小吏。下歸家與少年數人出田游戲。",
    "T53n2122_073:0842a13": "過於塚間見一羊。為牧人所遺。獨立食草。果",
    "T53n2122_073:0842a14": "因與少年捉之。將以歸家。其羊中路鳴喚。果",
    "T53n2122_073:0842a15": "懼主聞乃拔却羊舌。於是夜殺食之。後經",
    "T53n2122_073:0842a16": "一年果舌漸消縮盡。陳牒解吏。富平縣令鄭",
    "T53n2122_073:0842a17": "餘慶。疑其虛詐令開口驗之。乃見全無舌。根",
    "T53n2122_073:0842a18": "本纔如豆許不盡。官人問之因由。果取紙書",
    "T53n2122_073:0842a19": "以答之元狀。官人一時彈指教令為羊追福",
    "T53n2122_073:0842a20": "寫法華經等。果發心信敬齋戒不絕。為羊修",
    "T53n2122_073:0842a21": "福。後經一年舌漸得生。平復如故。又詣官陳",
    "T53n2122_073:0842a22": "牒。縣官用為里正。餘慶至貞觀十八年為監",
    "T53n2122_073:0842a23": "察御史。自向臨說耳右三驗出冥報記。",
    "T53n2122_073:0842a24": "唐時賀悅勒牛舌斷瘂驗唐武德年中。隰州大寧人賀悅永興。為隣人",
    "T53n2122_073:0842a25": "牛犯其稼穡。乃以繩勒牛舌斷。永興後生",
    "T53n2122_073:0842a26": "子三人。並皆瘖瘂不能言語。",
    "T53n2122_073:0842a27": "唐時果毅孝政蜂驗唐雍州陸孝政。貞觀年中為右衛隰川府左",
    "T53n2122_073:0842a28": "果毅。孝政為性躁急。多為殘害。府內先有蜜",
    "T53n2122_073:0842a29": "蜂一龕。分飛聚於宅南樹上。孝政于時遣人",
    "T53n2122_073:0842b01": "移就別龕。其蜂未去之間。孝政大怒遂煮熱",
    "T53n2122_073:0842b02": "湯一盆。就樹沃蜂。總以死盡。殆無遺子。至",
    "T53n2122_073:0842b03": "明年五月。孝政於廳晝寢。忽有一蜂螫其舌",
    "T53n2122_073:0842b04": "上。遂即洪腫塞口。數日而卒。",
    "T53n2122_073:0842b05": "唐時有人為讎家所害驗唐隴西李義琰。貞觀年中為華州縣尉。此縣",
    "T53n2122_073:0842b06": "忽失一人莫知所在。其父兄疑一讎冤家所",
    "T53n2122_073:0842b07": "害。詣縣陳請。義琰案之不能得決。夜中執",
    "T53n2122_073:0842b08": "燭委細窮問。至乙夜義琰據案俛首不覺死",
    "T53n2122_073:0842b09": "人即至。猶帶被傷之狀云。某被傷性名。被打",
    "T53n2122_073:0842b10": "殺置於某所井中。公可早撿。不然恐被移向",
    "T53n2122_073:0842b11": "他處。不可覓得。義琰即親往覓。果如所陳。尋",
    "T53n2122_073:0842b12": "而讎家云始具伏。當時聞見者。莫不驚歎。",
    "T53n2122_073:0842b13": "唐時齊土望燒雞子驗唐魏州武強人齊士望。貞觀二十一年死。經",
    "T53n2122_073:0842b14": "七日而蘇。自云。初死之後被引見王。即付曹",
    "T53n2122_073:0842b15": "司別遣勘當。經四五日勘簿云。與合死者同",
    "T53n2122_073:0842b16": "姓字。然未合即死。判官語士望曰。汝生平好",
    "T53n2122_073:0842b17": "燒雞子。宜受罪而歸。即命人送其出門。去曹",
    "T53n2122_073:0842b18": "司一二里。即見一城。聞城中有鼓吹之聲。士",
    "T53n2122_073:0842b19": "望欣然趨走而入。既入之後城門已閉。其中",
    "T53n2122_073:0842b20": "更無屋宇。遍地皆是熱灰。士望周章不知所",
    "T53n2122_073:0842b21": "計。燒灼其足殊常痛苦。士望四顧城門並",
    "T53n2122_073:0842b22": "開。及走向門其扉既掩。凡經一日。有人命",
    "T53n2122_073:0842b23": "門者曰。開門放昨日罪人出。既出。即命人送",
    "T53n2122_073:0842b24": "歸。使者辭以路遙。遷延不送之。始求以錢絹。",
    "T53n2122_073:0842b25": "士望許諾。遂經歷川塗踐履荊棘。行至一處。",
    "T53n2122_073:0842b26": "有如環堵。其中有坑深黑。士望懼之。使者推",
    "T53n2122_073:0842b27": "之。遂入坑內。不覺漸蘇。尋乃造紙錢等待焉。",
    "T53n2122_073:0842b28": "使者依期還到。士望妻亦同見之。",
    "T53n2122_073:0842b29": "唐封元則盜羊殺驗唐封元則。渤海長河人也。至顯慶中為光祿",
    "T53n2122_073:0842c01": "寺太官掌膳。時有西蕃客于闐王來朝。食料",
    "T53n2122_073:0842c02": "餘羊。凡至數十百口。王並託元則送於僧寺。",
    "T53n2122_073:0842c03": "放作長生。元則乃竊令屠家烹宰。收其錢直。",
    "T53n2122_073:0842c04": "龍朔元年夏六月。雒陽大雨震雷霹靂元則。",
    "T53n2122_073:0842c05": "於宣仁門外大街中殺之。折其項裂血流灑",
    "T53n2122_073:0842c06": "地。觀者盈衢莫不驚愕右五驗出冥報拾遺錄。",
    "T53n2122_073:0842c07": "唐京城西路店上人殺羊驗唐顯慶年中。長安城西路側店上有家。新婦",
    "T53n2122_073:0842c08": "誕一男。月滿日親族慶會。買得一羊欲殺。羊",
    "T53n2122_073:0842c09": "數向屠人跪拜。屠人報家內。家內大小不以",
    "T53n2122_073:0842c10": "為徵。遂即殺之。將肉釜煮。餘人貪料理葱",
    "T53n2122_073:0842c11": "蒜餅食。令產婦抱兒看煮肉。抱兒火前。釜",
    "T53n2122_073:0842c12": "大極牢。忽然自破。釜湯衝灰火直射母子。母",
    "T53n2122_073:0842c13": "子俱亡。親族及隣人。見者莫不酸切。信知",
    "T53n2122_073:0842c14": "交驗。豈得不慎。店人見聞之者。永斷酒肉葷",
    "T53n2122_073:0842c15": "辛不食在同店人向道自說。",
    "T53n2122_073:0842c16": "法苑珠林卷第七十三"
}