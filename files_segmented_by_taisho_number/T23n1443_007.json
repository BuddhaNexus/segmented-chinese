{
    "T23n1443_007:0940c11": "根本說一切有部苾芻尼毘奈耶",
    "T23n1443_007:0940c12": "卷第七",
    "T23n1443_007:0940c14": "三藏法師義淨奉　制譯",
    "T23n1443_007:0940c15": "污家學處第十九",
    "T23n1443_007:0940c16": "爾時薄伽梵在室羅伐城。時枳吒山有十二",
    "T23n1443_007:0940c17": "眾苾芻尼：謂難陀、鄔波難陀、吐羅難陀、珠髻",
    "T23n1443_007:0940c18": "難陀、底沙底沙、蜜恒羅底沙、波離多底沙、",
    "T23n1443_007:0940c19": "洛綺多、跋陀羅、蘇跋陀羅、孫陀羅、逝延多，",
    "T23n1443_007:0940c20": "斯等皆為污家惡法，與諸男子共為戲笑，歡",
    "T23n1443_007:0940c21": "言交涉作掉舉事，身相打觸同一床座，同槃",
    "T23n1443_007:0940c22": "而食同觴飲酒，採花摘果隨情所好，歌舞",
    "T23n1443_007:0940c23": "作樂粧粉嚴身，放逸掉舉倒身反躑，狀若魚",
    "T23n1443_007:0940c24": "翻，或作馬鳴，或為牛吼，口中更出種種音聲，",
    "T23n1443_007:0940c25": "鳥雀共鬪及男女相擒，如是戲弄作諸非法。",
    "T23n1443_007:0940c26": "由是因緣，於枳吒山聚落惡名流布，所有諸",
    "T23n1443_007:0940c27": "尼欲來此者，聞斯穢響皆不復來，諸舊住人",
    "T23n1443_007:0940c28": "並皆四散。時有眾多苾芻尼遊行至此，於日",
    "T23n1443_007:0940c29": "初分執持衣鉢入聚落行乞食，空鉢而還一",
    "T23n1443_007:0941a01": "無所獲。諸尼便念：「此大眾聚落人民熾盛安",
    "T23n1443_007:0941a02": "隱豐樂，諸乞求者咸得充軀，因何我等一無",
    "T23n1443_007:0941a03": "所獲？豈非尼眾先於此住作諸非法，為污家",
    "T23n1443_007:0941a04": "行作不軌事身相觸近，遂令人眾生不信心",
    "T23n1443_007:0941a05": "耶？」時聚落中諸長者等，因有籌議同聚一處，",
    "T23n1443_007:0941a06": "中有鄔波索迦名嗢路迦，見諸乞食尼空鉢",
    "T23n1443_007:0941a07": "而入還空鉢出，見已在一邊立，問諸尼曰：「何",
    "T23n1443_007:0941a08": "故空歸？」諸尼即便具說其事。鄔波索迦曰：「若",
    "T23n1443_007:0941a09": "爾，仁等可往室羅伐城，宜以此事白世尊知，哀",
    "T23n1443_007:0941a10": "愍我等故。」諸苾芻尼默受其語，時鄔波索迦",
    "T23n1443_007:0941a11": "禮諸尼足，白言：「聖者！今日慈愍，於我宅中為",
    "T23n1443_007:0941a12": "受微供。」尼眾為受。既至宅所，以上妙食手自",
    "T23n1443_007:0941a13": "持奉皆令飽足，嚼齒木澡漱已屏除鉢器，施",
    "T23n1443_007:0941a14": "主取席上坐前坐，尼為說法示教利喜從座",
    "T23n1443_007:0941a15": "而去。時諸尼眾於憍薩羅，人間遊行，漸至室",
    "T23n1443_007:0941a16": "羅伐城。時彼尼眾見客尼來，即為解勞，共相",
    "T23n1443_007:0941a17": "問訊：「得安樂不？」諸尼以緣悉皆具報。諸尼聞",
    "T23n1443_007:0941a18": "已告諸苾芻，苾芻白佛。佛告大世主曰：「喬答",
    "T23n1443_007:0941a19": "彌！頗能與五百上座苾芻尼，往枳吒山為十",
    "T23n1443_007:0941a20": "二眾尼作驅遣羯磨不？」答言：「大德！我實能去。」",
    "T23n1443_007:0941a21": "佛言：「喬答彌！有五因緣作驅遣羯磨非法非",
    "T23n1443_007:0941a22": "律，尼眾得越法罪。云何為五？謂一、不詰問；二、",
    "T23n1443_007:0941a23": "不令憶念；三、不審其事；四、彼不自言；五、人不",
    "T23n1443_007:0941a24": "現前。雖實犯罪，應合責心令其說悔，已說之",
    "T23n1443_007:0941a25": "罪更令重說，是謂五種非法驅遣眾得越法",
    "T23n1443_007:0941a26": "罪。復有五緣作驅遣羯磨：如法、如律、眾無",
    "T23n1443_007:0941a27": "越法，翻上應知。欲至彼山，可於路次一處而",
    "T23n1443_007:0941a28": "住，應差詰問苾芻尼。若無五法即不應差，設",
    "T23n1443_007:0941a29": "差應捨。云何為五？有愛、恚、怖、癡、於詰不詰不",
    "T23n1443_007:0941b01": "能解了。若有五法合差，不應捨棄。云何為五？",
    "T23n1443_007:0941b02": "反上應知。如是應差。如常集僧已，應先問",
    "T23n1443_007:0941b03": "彼：『汝某甲苾芻尼，能往枳吒山詰問十二眾",
    "T23n1443_007:0941b04": "苾芻尼行非法不？』彼尼答：『我能。』次令苾芻尼",
    "T23n1443_007:0941b05": "作白羯磨：『大德尼僧伽聽！此某甲苾芻尼，樂",
    "T23n1443_007:0941b06": "欲往彼枳吒山詰問十二眾污家苾芻尼。若",
    "T23n1443_007:0941b07": "尼僧伽時至聽者，僧伽應許僧伽今差某甲",
    "T23n1443_007:0941b08": "苾芻尼為詰問人，往枳吒山詰問十二眾污",
    "T23n1443_007:0941b09": "家苾芻尼。白如是。』羯磨准白應作。",
    "T23n1443_007:0941b10": "次當往至枳吒山城，敷座席、鳴犍稚。若彼聞",
    "T23n1443_007:0941b11": "聲來集者善，如不來者即應為作驅遣羯磨。",
    "T23n1443_007:0941b12": "若來，應告元由：『汝等共作如是種種非法不",
    "T23n1443_007:0941b13": "清淨事。』若臣其罪，應告彼言：『由此因緣故，",
    "T23n1443_007:0941b14": "來為汝作驅遣羯磨。』」時十二眾聞大世主欲",
    "T23n1443_007:0941b15": "為我等作驅遣事，是時跋陀羅、蘇跋陀羅、孫",
    "T23n1443_007:0941b16": "陀羅、逝延多作如是念：「若餘十二眾由其惡",
    "T23n1443_007:0941b17": "行毀壞正法，我等同爾。今大世主為彼諸人",
    "T23n1443_007:0941b18": "作驅遣羯磨者，亦為我等作驅遣事。」便持衣",
    "T23n1443_007:0941b19": "鉢出城西門，漸漸遊行至室羅伐，所犯之罪，",
    "T23n1443_007:0941b20": "可說悔者如法對說、可責心者依法責除，與",
    "T23n1443_007:0941b21": "清淨尼共為受用。其大世主與五百人城東",
    "T23n1443_007:0941b22": "門入，至所住處，敷座席、鳴犍稚，餘十二眾",
    "T23n1443_007:0941b23": "聞皆來集。其詰問尼問十二眾曰：「今由汝等",
    "T23n1443_007:0941b24": "行其惡行毀壞正法，是事實不？」答言：「實爾。」時",
    "T23n1443_007:0941b25": "詰問尼知眾集已，作白羯磨：",
    "T23n1443_007:0941b26": "「大德尼僧伽聽！此難陀、鄔波難陀、吐羅難陀、",
    "T23n1443_007:0941b27": "珠髻難陀苾芻尼，作污家行。此等諸尼作諸",
    "T23n1443_007:0941b28": "惡行毀壞正法。若苾芻尼僧伽時至聽者，苾",
    "T23n1443_007:0941b29": "芻尼僧伽應許，難陀等苾芻尼作污家行無棄",
    "T23n1443_007:0941c01": "捨心，僧伽今為作驅遣羯磨。白如是。」(羯磨准白)時",
    "T23n1443_007:0941c02": "有嗢路迦鄔波索迦見是事已，往詣大世主",
    "T23n1443_007:0941c03": "喬答彌處，頂禮足已在一面坐。時大世主喬",
    "T23n1443_007:0941c04": "答彌為嗢路迦鄔波索迦說法，示教利喜，勸",
    "T23n1443_007:0941c05": "令修善發歡喜心，告言：「彼污家惡行苾芻尼",
    "T23n1443_007:0941c06": "已驅遣訖。」時嗢路迦鄔波索迦白世主喬答",
    "T23n1443_007:0941c07": "彌：「願哀愍我，明日就家為受微供。」喬答彌默",
    "T23n1443_007:0941c08": "然受請。時嗢路迦鄔波索迦既見受已，即於",
    "T23n1443_007:0941c09": "其夜備辦飲食，明日清旦令使往請：「喬答彌！",
    "T23n1443_007:0941c10": "飲食已辦，幸願知時。」喬答彌與諸尼眾，執持",
    "T23n1443_007:0941c11": "衣鉢往嗢路迦鄔波索迦宅。苾芻尼眾就座",
    "T23n1443_007:0941c12": "而坐，鄔波索迦持淨飲食，依次行與令眾飽",
    "T23n1443_007:0941c13": "滿，洗手嚼齒木漱口已。時鄔波索迦於世",
    "T23n1443_007:0941c14": "主喬答彌前，卑座聽法，示教利喜從座起去。",
    "T23n1443_007:0941c15": "時大世主喬答彌，遊行人間至室羅伐城，置",
    "T23n1443_007:0941c16": "衣鉢洗足已，往詣佛所頂禮佛足在一面住，",
    "T23n1443_007:0941c17": "白佛言：「我為難陀、鄔波難陀等苾芻尼作污",
    "T23n1443_007:0941c18": "家惡行驅遣羯磨法訖。」白佛已禮足而去。",
    "T23n1443_007:0941c19": "時難陀、鄔波難陀等苾芻尼，共相謂言：「若人",
    "T23n1443_007:0941c20": "墮地還依地起，我等共往室羅伐城，於佛及",
    "T23n1443_007:0941c21": "大世主喬答彌苾芻尼眾所求哀懺謝。」即漸",
    "T23n1443_007:0941c22": "行至室羅伐城。時喬答彌聞難陀、鄔波難陀",
    "T23n1443_007:0941c23": "苾芻尼等來至此城。時世主喬答彌，共五百",
    "T23n1443_007:0941c24": "尼眾往詣佛所，頂禮佛足在一面坐。時大世",
    "T23n1443_007:0941c25": "主喬答彌白佛言：「世尊！我聞難陀、鄔波難陀",
    "T23n1443_007:0941c26": "苾芻尼等今來至此，若相見者如何逢迎？」佛",
    "T23n1443_007:0941c27": "言：「若見彼時不須共語，若尊老者亦莫禮拜，",
    "T23n1443_007:0941c28": "少者來拜莫言：『無病。』若求居止當與邊房，若",
    "T23n1443_007:0941c29": "覓床席臥具與故破物。若言：『我是尊老，何為",
    "T23n1443_007:0942a01": "與我故破之物？』即可語言：『汝是癡老，為佛大",
    "T23n1443_007:0942a02": "慈與汝等此物。』」時大世主喬答彌聞佛說已，",
    "T23n1443_007:0942a03": "禮佛而去。",
    "T23n1443_007:0942a04": "時給孤長者詣世尊所，頂禮佛足退坐一面，",
    "T23n1443_007:0942a05": "合掌白言：「大德世尊！我聞難陀、鄔波難陀苾",
    "T23n1443_007:0942a06": "芻尼等來至此城行污家惡法，我今云何？」佛",
    "T23n1443_007:0942a07": "言：「不應敬禮問訊，然須施食。」時難陀、鄔波難",
    "T23n1443_007:0942a08": "陀尼，詣大世主及諸耆宿尼所頂禮問訊，皆",
    "T23n1443_007:0942a09": "不報言無病安樂。年少諸尼不申敬禮，從索",
    "T23n1443_007:0942a10": "臥具皆得故破之物，求居止處得下惡房，便",
    "T23n1443_007:0942a11": "作是語：「我等尊老，何因與惡物？」時大世主",
    "T23n1443_007:0942a12": "方便告言：「汝等實是癡老，大師悲愍令與汝",
    "T23n1443_007:0942a13": "等故破之物不生歡喜。」時難陀、鄔波難陀尼",
    "T23n1443_007:0942a14": "等作如是議：「我等所為言語意趣，彼跋陀羅、",
    "T23n1443_007:0942a15": "孫陀羅、逝延多等，與我相似事無有別。我今",
    "T23n1443_007:0942a16": "宜往共彼籌量。」既至彼已，時跋陀羅等見彼",
    "T23n1443_007:0942a17": "尼來，皆不共語歡懷問訊。彼既見已，報言：「理",
    "T23n1443_007:0942a18": "合諸老宿尼不共我語，仁等先時所有行跡",
    "T23n1443_007:0942a19": "語言與我相似，何因亦復不見逢迎？」諸尼答",
    "T23n1443_007:0942a20": "曰：「我等所有行跡語言誠先不異，然我於犯",
    "T23n1443_007:0942a21": "應說悔者已為說悔，應責心者我已責除，無",
    "T23n1443_007:0942a22": "犯清淨，是故我等不能與汝惡行破戒之人",
    "T23n1443_007:0942a23": "共為受用如持戒者。」聞是告已便作是語：「彼",
    "T23n1443_007:0942a24": "諸尼眾有愛、恚、怖、癡，有如是同罪",
    "T23n1443_007:0942a25": "苾芻尼，有驅者、有不驅者。」即以此緣，尼白苾",
    "T23n1443_007:0942a26": "芻，苾芻白佛。佛告諸苾芻尼：「汝等應可屏諫",
    "T23n1443_007:0942a27": "難陀、鄔波難陀等苾芻尼。」廣說乃至作白四",
    "T23n1443_007:0942a28": "驅擯羯磨。堅執不捨，云：「此真實，餘皆虛妄。」復",
    "T23n1443_007:0942a29": "以此緣，尼白苾芻。苾芻白佛。佛以此緣，同前",
    "T23n1443_007:0942b01": "集尼問實訶責，乃至制學，應如是說：「若復苾",
    "T23n1443_007:0942b02": "芻尼，於村落城邑住，污他家行惡行，污他家",
    "T23n1443_007:0942b03": "亦眾見聞知、行惡行亦眾見聞知。諸苾芻尼",
    "T23n1443_007:0942b04": "應語彼苾芻尼言：『具壽！汝等污他家行惡行，",
    "T23n1443_007:0942b05": "污他家亦眾見聞知、行惡行亦眾見聞知。汝",
    "T23n1443_007:0942b06": "等可去，不應住此。』彼苾芻尼語諸苾芻尼言：",
    "T23n1443_007:0942b07": "『大德有愛、恚、怖、癡，有如是同罪苾芻尼，有驅",
    "T23n1443_007:0942b08": "者、有不驅者。』時諸苾芻尼語彼苾芻尼言：『具",
    "T23n1443_007:0942b09": "壽！莫作是語：「諸大德有愛、恚、怖、癡，有如是同",
    "T23n1443_007:0942b10": "罪苾芻尼，有驅者、有不驅者。」何以故？諸苾芻",
    "T23n1443_007:0942b11": "尼無愛、恚、怖、癡，汝等污他家行惡行，污他家",
    "T23n1443_007:0942b12": "亦眾見聞知、行惡行亦眾見聞知。具壽！汝等",
    "T23n1443_007:0942b13": "應捨愛恚等言。』諸苾芻尼如是諫時，捨者善。",
    "T23n1443_007:0942b14": "若不捨者，應可再三慇懃正諫，隨教應詰，令",
    "T23n1443_007:0942b15": "捨是事。捨者善；若不捨者，僧伽伐尸沙。」",
    "T23n1443_007:0942b16": "尼者，謂是難陀、鄔波難陀等尼，或復餘尼，乃",
    "T23n1443_007:0942b17": "至三人或多人。於聚落中者，謂枳吒山。污他",
    "T23n1443_007:0942b18": "家者，有二因緣而污他家。云何為二？一謂共",
    "T23n1443_007:0942b19": "住、二謂受用。何謂共住？謂與男子同一床坐、",
    "T23n1443_007:0942b20": "同一槃食、同觴飲酒、歡娛戲笑。何謂受用？樹",
    "T23n1443_007:0942b21": "葉花果及齒木等。行惡行者，謂行麁重罪惡",
    "T23n1443_007:0942b22": "之法。家者，婆羅門居士等舍。見謂眼識、聞",
    "T23n1443_007:0942b23": "謂耳識、知謂餘識。諸苾芻尼者，謂此法中尼。",
    "T23n1443_007:0942b24": "應語彼苾芻尼者，謂別諫言詞，如前廣說。若",
    "T23n1443_007:0942b25": "別諫時捨者善。若不捨者，苾芻尼應再三諫",
    "T23n1443_007:0942b26": "以白四法，皆如上說。此中犯相其事云何？苾",
    "T23n1443_007:0942b27": "芻尼知彼如法為作驅擯羯磨，而後說言有",
    "T23n1443_007:0942b28": "愛恚等，皆得惡作。苾芻尼別諫時若捨者善；",
    "T23n1443_007:0942b29": "若不捨者，得窣吐羅底也。餘並同前破僧處",
    "T23n1443_007:0942c01": "說。",
    "T23n1443_007:0942c02": "惡性違諫學處第二十",
    "T23n1443_007:0942c03": "緣處同前。時底沙洛綺多苾芻尼有其過惡，",
    "T23n1443_007:0942c04": "諸尼詰念令其改悔利益而住，語言：「姊妹有",
    "T23n1443_007:0942c05": "過，可如法發露勿作覆藏，若發露者得安樂",
    "T23n1443_007:0942c06": "住。」時底沙尼語諸尼曰：「汝等種種家族，廣說",
    "T23n1443_007:0942c07": "如餘，莫向我說少許若好、若惡，我亦不向諸",
    "T23n1443_007:0942c08": "大德說若好、若惡。諸大德止！莫勸我、莫論說",
    "T23n1443_007:0942c09": "我。」即以此緣，尼白苾芻，苾芻白佛。佛告諸苾",
    "T23n1443_007:0942c10": "芻尼：「汝等應可與彼屏諫」，廣說乃至作白四",
    "T23n1443_007:0942c11": "羯磨。堅執不捨，云：「此法實，餘皆虛妄。」復以此",
    "T23n1443_007:0942c12": "緣，尼白苾芻，苾芻白佛。佛緣此事，同前集尼",
    "T23n1443_007:0942c13": "問實訶責，乃至制學，應如是說：「若復苾芻尼",
    "T23n1443_007:0942c14": "惡性不受人語，諸苾芻尼於佛所說戒經中",
    "T23n1443_007:0942c15": "如法如律勸誨之時，不受諫語，言：『諸大德！莫",
    "T23n1443_007:0942c16": "向我說少許若好、若惡，我亦不向諸大德說",
    "T23n1443_007:0942c17": "若好、若惡。諸大德止！莫勸我、莫論說我。』諸苾",
    "T23n1443_007:0942c18": "芻尼語是苾芻尼言：『具壽！汝等莫不受諫語。",
    "T23n1443_007:0942c19": "諸苾芻尼於佛所說戒經中如法如律勸誨",
    "T23n1443_007:0942c20": "之時，應受諫語。具壽如法諫諸苾芻尼，諸苾",
    "T23n1443_007:0942c21": "芻尼亦如法諫。具壽！如是如來、應、正等覺佛",
    "T23n1443_007:0942c22": "聲聞眾便得增長共相諫誨。具壽！汝等應捨",
    "T23n1443_007:0942c23": "此事。』諸苾芻尼如是諫時，捨者善。若不捨者，",
    "T23n1443_007:0942c24": "應可再三慇懃正諫，隨教應詰，令捨是事。捨",
    "T23n1443_007:0942c25": "者善；若不捨者，僧伽伐尸沙。」",
    "T23n1443_007:0942c26": "尼者，謂底沙苾芻尼，或復餘尼。惡性不受人",
    "T23n1443_007:0942c27": "語者，若善苾芻尼以隨順言，不違正理正勸",
    "T23n1443_007:0942c28": "諫時，自用己情不相領納。諸苾芻尼者，謂此",
    "T23n1443_007:0942c29": "法中尼。於佛所說戒經中者，佛謂大師於戒",
    "T23n1443_007:0943a01": "經中說八波羅市迦法、二十僧伽伐尸沙法、",
    "T23n1443_007:0943a02": "三十三泥薩祇波逸底迦法、一百八十波逸",
    "T23n1443_007:0943a03": "底迦法、十一波羅底提舍尼法眾多學法、七",
    "T23n1443_007:0943a04": "滅諍法。經者，是佛所說或弟子說與理相應，",
    "T23n1443_007:0943a05": "是略詮義。依如是等法律勸諫之時，不受他",
    "T23n1443_007:0943a06": "語自守惡性，堅執而住。「諸大德！莫向我說若",
    "T23n1443_007:0943a07": "好、若惡等。」者，謂好事不須勸、惡事勿相遮，此",
    "T23n1443_007:0943a08": "等皆是別諫之詞。「大德止！」者，更重慇懃彰不",
    "T23n1443_007:0943a09": "受語。乃至三諫，廣說如前。此中犯相其事云",
    "T23n1443_007:0943a10": "何？知諸苾芻尼如法諫時，得罪輕重亦如前",
    "T23n1443_007:0943a11": "說。若得羯磨已，所有行法應可順行。云何行",
    "T23n1443_007:0943a12": "法？所謂不應與他出家近圓及為依止，不畜",
    "T23n1443_007:0943a13": "求寂女，不應差往苾芻處而請教授，設先被",
    "T23n1443_007:0943a14": "差亦不應去，有犯苾芻尼不應詰問，羯磨等",
    "T23n1443_007:0943a15": "事亦不應呵。若有二十法者，所有羯磨不應",
    "T23n1443_007:0943a16": "為解及出罪。何謂二十？謂眾所不現恭敬，身",
    "T23n1443_007:0943a17": "不輕利故；或於眾處不生卑下，不蠲傲慢故；",
    "T23n1443_007:0943a18": "或於出離不肯隨從，不從治法故；或於眾邊",
    "T23n1443_007:0943a19": "不行恭勤，乖敬法故；或於界中不求解放，於",
    "T23n1443_007:0943a20": "罪無悔故；或仗王家及斷事官；或依外道及",
    "T23n1443_007:0943a21": "以別人不依於眾；著俗人衣及外道服；承事",
    "T23n1443_007:0943a22": "外道作不應行；苾芻尼學處而不修習；或罵",
    "T23n1443_007:0943a23": "苾芻尼；或時瞋恚；或復呵叱；或令眾失利；",
    "T23n1443_007:0943a24": "或不欲同住。若有此二十法不應與解。",
    "T23n1443_007:0943a25": "「諸大德！我已說二十僧伽伐尸沙法，十二初",
    "T23n1443_007:0943a26": "犯、八至三諫。若苾芻尼隨一一犯故覆藏者，",
    "T23n1443_007:0943a27": "二部僧伽應與作半月行摩那[卑*也]。行摩那[卑*也]",
    "T23n1443_007:0943a28": "竟餘有出罪，若稱可二部僧伽意者，二部僧",
    "T23n1443_007:0943a29": "伽各二十眾，當於四十眾中出是苾芻尼罪。",
    "T23n1443_007:0943b01": "若少一人不滿四十眾，是苾芻尼罪不得除，",
    "T23n1443_007:0943b02": "二部僧伽得罪。此是出罪法。今問諸大德！是",
    "T23n1443_007:0943b03": "中清淨不？」(如是三說)",
    "T23n1443_007:0943b04": "「諸大德！是中清淨，默然故，我今如是持。」",
    "T23n1443_007:0943b05": "第三部三十三捨墮事",
    "T23n1443_007:0943b06": "「諸大德！此三十三泥薩祇波逸底迦法，半月",
    "T23n1443_007:0943b07": "半月戒經中說。」(尼無二不定)",
    "T23n1443_007:0943b08": "初攝頌曰：",
    "T23n1443_007:0943b09": "　持離畜浣衣、　　取衣乞過受、",
    "T23n1443_007:0943b10": "　同價及別主、　　遣使送衣直。",
    "T23n1443_007:0943b11": "有長衣不分別學處第一",
    "T23n1443_007:0943b12": "緣在室羅伐城。時諸苾芻多畜長衣，每於嚼",
    "T23n1443_007:0943b13": "齒木時、洗濯手足、禮拜二師，及禮世尊、掃灑",
    "T23n1443_007:0943b14": "寺宇、或塗牛糞、或入村乞食、或噉飲食受教",
    "T23n1443_007:0943b15": "聽法，於此等時各別著衣，舒張卷疊多有營",
    "T23n1443_007:0943b16": "務，廢修善品讀誦思惟。時諸少欲苾芻見共",
    "T23n1443_007:0943b17": "嫌恥：「云何苾芻多畜長衣廢修正業？」諸苾芻",
    "T23n1443_007:0943b18": "以緣白佛。佛集二眾廣說如前，問知實已種",
    "T23n1443_007:0943b19": "種訶責：「多欲不足難養難滿。」讚歎少欲知足",
    "T23n1443_007:0943b20": "易養易滿，知量而受修杜多行，告諸苾芻曰：",
    "T23n1443_007:0943b21": "「廣說乃至我觀十利為二部弟子制其學處，",
    "T23n1443_007:0943b22": "應如是說：",
    "T23n1443_007:0943b23": "「若復苾芻尼，作衣已竟，羯恥那衣復出，得長",
    "T23n1443_007:0943b24": "衣分別應畜。若過畜者，泥薩祇波逸底迦。」",
    "T23n1443_007:0943b25": "爾時世尊為諸聲聞弟子制學處已，時有長",
    "T23n1443_007:0943b26": "者施衣具，如苾芻律，乃至「前是創制、今更隨",
    "T23n1443_007:0943b27": "開，應如是說：",
    "T23n1443_007:0943b28": "「若復苾芻尼，作衣已竟，羯恥那衣復出，得長",
    "T23n1443_007:0943b29": "衣齊十日，不分別應畜。若過畜者，泥薩祇波",
    "T23n1443_007:0943c01": "逸底迦。」",
    "T23n1443_007:0943c02": "若復苾芻尼者，謂此法中尼。作衣已竟，羯恥",
    "T23n1443_007:0943c03": "那衣復出者，有作衣竟非出羯恥那衣、有出",
    "T23n1443_007:0943c04": "羯恥那衣非作衣竟、有出羯恥那衣作衣亦",
    "T23n1443_007:0943c05": "竟、有非作衣竟非出羯恥那衣。初句者，若苾",
    "T23n1443_007:0943c06": "芻尼，浣染縫刺作衣已竟，然僧伽未出羯恥",
    "T23n1443_007:0943c07": "那衣。第二句者，若苾芻尼作衣未竟，僧伽已",
    "T23n1443_007:0943c08": "出羯恥那衣。第三句者，若苾芻尼作衣已了，",
    "T23n1443_007:0943c09": "僧伽復出羯恥那衣。第四句者，若苾芻尼作",
    "T23n1443_007:0943c10": "衣未竟，羯恥那衣未出。言得長衣齊十日者，",
    "T23n1443_007:0943c11": "謂是十夜。長衣者，謂守持衣外別有餘衣，作",
    "T23n1443_007:0943c12": "分別法應畜。若過畜者泥薩祇波逸底迦者，",
    "T23n1443_007:0943c13": "此物應捨其罪當說。波逸底迦者，謂是燒煮",
    "T23n1443_007:0943c14": "墮落義。謂犯罪者，墮在地獄、傍生、餓鬼惡道",
    "T23n1443_007:0943c15": "之中，受燒煮苦。又犯此罪若不慇懃說除，便",
    "T23n1443_007:0943c16": "能障礙所有善法，故名波逸底迦。此中犯相",
    "T23n1443_007:0943c17": "其事云何？若苾芻尼月一日得衣，於十日內",
    "T23n1443_007:0943c18": "應持、應捨、應作法、若與他。若不持捨、不作法、",
    "T23n1443_007:0943c19": "不與他，至十一日明相出時，泥薩祇波逸",
    "T23n1443_007:0943c20": "底迦。",
    "T23n1443_007:0943c21": "若苾芻尼一日得衣，二日不得衣，乃至十日",
    "T23n1443_007:0943c22": "得衣，不為持等，至十一日明相出，九日中所",
    "T23n1443_007:0943c23": "得衣皆犯捨墮。如是乃至八日等所得衣，作",
    "T23n1443_007:0943c24": "句日數多少准前應知。",
    "T23n1443_007:0943c25": "若苾芻尼一日得衣、二日得衣，彼苾芻尼於",
    "T23n1443_007:0943c26": "十日內，前所得衣應持、後所得衣應捨等，",
    "T23n1443_007:0943c27": "或可翻此。若不作法，至十一日明相出時，二",
    "T23n1443_007:0943c28": "日中所得衣，皆泥薩祇波逸底迦。如是乃至",
    "T23n1443_007:0943c29": "三日等得衣，准事應知。若苾芻尼一日得五",
    "T23n1443_007:0944a01": "衣，乃至二日等得衣，應同前作法。若不作法，",
    "T23n1443_007:0944a02": "至十一日明相出時，皆泥薩祇波逸底迦。",
    "T23n1443_007:0944a03": "若苾芻尼一日得眾多衣，若前若後應持一",
    "T23n1443_007:0944a04": "衣，餘皆作法。若不作法，至十一日明相出時，",
    "T23n1443_007:0944a05": "皆泥薩祇波逸底迦。若苾芻尼一日得眾多",
    "T23n1443_007:0944a06": "衣，二日已去亦得眾多衣，作法同前。若不作",
    "T23n1443_007:0944a07": "法，至十一日明相出時，得罪同前，此等皆是",
    "T23n1443_007:0944a08": "由前染後相續生過故。若苾芻尼犯泥薩祇",
    "T23n1443_007:0944a09": "衣，此衣不捨、不經宿、其罪不說悔，若得餘衣",
    "T23n1443_007:0944a10": "皆犯捨墮。若苾芻尼其泥薩祇衣，雖捨而不",
    "T23n1443_007:0944a11": "經宿、罪不說悔，餘所得衣並犯捨墮。若捨衣",
    "T23n1443_007:0944a12": "經宿而罪不說悔，得所餘衣並犯捨墮，由前",
    "T23n1443_007:0944a13": "染故。若苾芻尼畜長衣已犯捨墮，不為三事。",
    "T23n1443_007:0944a14": "凡所得衣、若鉢鉢絡、水羅、腰絛，乃至隨有所",
    "T23n1443_007:0944a15": "得沙門女資具養命之緣，並泥薩祇波逸底",
    "T23n1443_007:0944a16": "迦，由前染故。若捨衣、經宿、其罪說悔，得所餘",
    "T23n1443_007:0944a17": "衣，並皆無犯。",
    "T23n1443_007:0944a18": "離五衣學處第二",
    "T23n1443_007:0944a19": "緣處同前。時諸苾芻多畜三衣，隨安居處所",
    "T23n1443_007:0944a20": "得衣財，浣染刺已內衣帒中，繫縛使牢寄主",
    "T23n1443_007:0944a21": "人苾芻，著上下二衣遊行人間。既去之後，主",
    "T23n1443_007:0944a22": "人為彼藏舉曝曬開張，多有作務，遂廢讀誦",
    "T23n1443_007:0944a23": "攝念思惟。省事苾芻便生嫌賤，咸作是語：「如",
    "T23n1443_007:0944a24": "何苾芻多畜長衣妨他正業？」時諸苾芻以事白",
    "T23n1443_007:0944a25": "佛。佛以此緣，同前集眾問實訶責，廣說乃至",
    "T23n1443_007:0944a26": "「制其學處，應如是說：",
    "T23n1443_007:0944a27": "「若復苾芻尼作衣已竟，羯恥耶衣復出，於五",
    "T23n1443_007:0944a28": "衣中離一一衣，界外宿下至一夜，泥薩祇波",
    "T23n1443_007:0944a29": "逸底迦。」",
    "T23n1443_007:0944b01": "如是世尊為諸聲聞弟子制學處已，時大迦",
    "T23n1443_007:0944b02": "攝波衣重、如苾芻律，乃至「前是創制、今更隨",
    "T23n1443_007:0944b03": "開，應如是說：",
    "T23n1443_007:0944b04": "「若復苾芻尼作衣已竟，羯恥那衣復出，於五",
    "T23n1443_007:0944b05": "衣中離一一衣，界外宿下至一夜，除眾作法，",
    "T23n1443_007:0944b06": "泥薩祇波逸底迦。」",
    "T23n1443_007:0944b07": "衣已竟羯恥那衣復出，有四句差別，如前。離",
    "T23n1443_007:0944b08": "一一衣者，於僧伽胝、嗢呾羅僧伽、安呾婆、娑",
    "T23n1443_007:0944b09": "俱蘇洛迦、僧脚崎五衣之中，離一一衣異界",
    "T23n1443_007:0944b10": "而宿，乃至明相出，除僧伽羯磨，泥薩祇波",
    "T23n1443_007:0944b11": "逸底伽。此犯捨物，同前作法。此中犯相其事",
    "T23n1443_007:0944b12": "云何？",
    "T23n1443_007:0944b13": "攝頌曰：",
    "T23n1443_007:0944b14": "　一二多舍村、　　牆籬塹圍繞、",
    "T23n1443_007:0944b15": "　家樂外道舍、　　鋪店及樓場、",
    "T23n1443_007:0944b16": "　堂車舡林樹、　　皆有四不同，",
    "T23n1443_007:0944b17": "　於四威儀中，　　彼衣應善識。",
    "T23n1443_007:0944b18": "有一舍村、二舍村、多舍村；牆圍村、籬圍村、塹",
    "T23n1443_007:0944b19": "圍村。一村有一勢分、有多勢分；多村有一勢",
    "T23n1443_007:0944b20": "分、有多勢分；一家有一勢分、有多勢分；多家",
    "T23n1443_007:0944b21": "有一勢分、有多勢分，如是應知。若伎樂家、外",
    "T23n1443_007:0944b22": "道家，若鋪店、樓及場、堂、車、舡、林、樹，皆有一多",
    "T23n1443_007:0944b23": "勢分四種不同。",
    "T23n1443_007:0944b24": "云何一舍村？謂山野人同居一舍。此齊幾何",
    "T23n1443_007:0944b25": "是其勢分？謂盡舍內、外有一尋。又復齊其舂",
    "T23n1443_007:0944b26": "擣、炒磨、飡噉、飲食、聚會之處，亦名勢分。若苾",
    "T23n1443_007:0944b27": "芻尼衣在舍中身居勢分，或衣居勢分、身在",
    "T23n1443_007:0944b28": "舍中，明相出時此無有犯。若置衣舍內及勢",
    "T23n1443_007:0944b29": "分中，身居異處，便得捨墮。一舍既爾，二舍亦",
    "T23n1443_007:0944c01": "然。",
    "T23n1443_007:0944c02": "云何多舍村？謂村內人家，門無次第撩亂而住。",
    "T23n1443_007:0944c03": "此齊幾何名為勢分？為異？為同？答：此村無勢",
    "T23n1443_007:0944c04": "分亦無共處。離衣分齊，據家為准。云何牆圍",
    "T23n1443_007:0944c05": "村？謂村四面以牆圍繞。此齊幾何名為勢分？",
    "T23n1443_007:0944c06": "謂盡牆內、外有一尋，又復齊其雞飛墮處，又",
    "T23n1443_007:0944c07": "齊懷慚愧人便利之處，是其勢分。餘如前說。",
    "T23n1443_007:0944c08": "云何籬圍村？謂村四面以籬圍繞。此齊幾何",
    "T23n1443_007:0944c09": "名為勢分？謂盡籬內、外有一尋，又復齊其牛",
    "T23n1443_007:0944c10": "羊足塵所及之處，又齊六牛竹車迴轉之處，",
    "T23n1443_007:0944c11": "是為勢分。",
    "T23n1443_007:0944c12": "云何塹圍村？謂村四面以塹圍繞。此齊幾何",
    "T23n1443_007:0944c13": "名為勢分？謂盡塹內、外有一尋，又復齊其十",
    "T23n1443_007:0944c14": "二肘梯所及之處，又齊棄糞掃時麁大塼石",
    "T23n1443_007:0944c15": "所及之處，是其勢分。云何一村有一勢分？謂",
    "T23n1443_007:0944c16": "於此村有一園林、一神廟眾集之處，是謂一",
    "T23n1443_007:0944c17": "村有一勢分。此齊幾何名為勢分？謂盡園林、",
    "T23n1443_007:0944c18": "外有一尋，又復齊其舂擣、炒磨、飡噉、飲食聚",
    "T23n1443_007:0944c19": "會之處，是其勢分。云何一村有多勢分？謂於",
    "T23n1443_007:0944c20": "此村有多園林、多神廟眾集之處，是謂一村",
    "T23n1443_007:0944c21": "有多勢分。此齊幾何名為勢分？為異？為同？答：",
    "T23n1443_007:0944c22": "此無勢分，但齊室中。云何多村有一勢分？謂",
    "T23n1443_007:0944c23": "此多村有一園林、一神廟眾集之處，是謂多",
    "T23n1443_007:0944c24": "村有一勢分。此齊幾何名為勢分？村中並是、",
    "T23n1443_007:0944c25": "外各一尋，又復齊其舂擣炒磨飡噉飲食聚",
    "T23n1443_007:0944c26": "會之處，亦名勢分。云何多村有多勢分？謂此",
    "T23n1443_007:0944c27": "多村有多園林、多神廟眾集之處，是謂多村",
    "T23n1443_007:0944c28": "有多勢分。此齊幾何名為勢分？為異？為同？答：",
    "T23n1443_007:0944c29": "此無勢分，餘並如前。云何一家有一勢分？謂",
    "T23n1443_007:0945a01": "此家中唯一家長兄弟姊妹，是謂一家有一",
    "T23n1443_007:0945a02": "勢分，事並同前一舍村說。云何一家有多勢",
    "T23n1443_007:0945a03": "分？謂此家中有多家長等分別，是謂一家有",
    "T23n1443_007:0945a04": "多勢分。此齊幾何名為勢分？謂齊門來更無",
    "T23n1443_007:0945a05": "勢分。云何多家有一勢分？謂諸家中唯一家",
    "T23n1443_007:0945a06": "長兄弟不分，是謂多家有一勢分。云何多家",
    "T23n1443_007:0945a07": "有多勢分？謂此諸家有多家長兄弟分別。此",
    "T23n1443_007:0945a08": "齊幾何名為勢分？此無勢分，餘並同前。云何",
    "T23n1443_007:0945a09": "一伎樂家有一勢分？宅中總是、外有一尋。又",
    "T23n1443_007:0945a10": "復齊其安置竿鼓、琵琶、簫笛、料理供具、聚會",
    "T23n1443_007:0945a11": "飲食處來，亦是勢分。云何一伎樂家有多勢",
    "T23n1443_007:0945a12": "分？謂此家中有多家長兄弟分別，是謂一家",
    "T23n1443_007:0945a13": "有多勢分。此齊幾何名為勢分？何共？何別？別",
    "T23n1443_007:0945a14": "謂據彼兄弟所居分齊，共謂安置幡竿處來。",
    "T23n1443_007:0945a15": "云何多伎樂家有一勢分？謂此諸家唯一家",
    "T23n1443_007:0945a16": "長兄弟不分，是謂多家有一勢分。此齊幾何",
    "T23n1443_007:0945a17": "名為勢分？宅中總是、外有一尋，又復齊其安",
    "T23n1443_007:0945a18": "置竿等，並名勢分。云何多伎樂有多勢分？謂",
    "T23n1443_007:0945a19": "此諸家有多家長兄弟分別。此齊幾何名為",
    "T23n1443_007:0945a20": "勢分？何共？何別？答：此無勢分。云何一外道家",
    "T23n1443_007:0945a21": "有一勢分？謂此家中同一見解無別意趣，此",
    "T23n1443_007:0945a22": "之勢分，宅中總是、外有一尋，又齊曬曝牛糞、",
    "T23n1443_007:0945a23": "安置柴薪、皮服、君持、祠祀、箄杓、火鑪、呪祭、舂",
    "T23n1443_007:0945a24": "擣、飲食聚會處來。云何一外道家有多勢分？",
    "T23n1443_007:0945a25": "謂此家中有多見解意趣不同。此之勢分何",
    "T23n1443_007:0945a26": "共何別？謂齊天祠。云何多外道家有一勢",
    "T23n1443_007:0945a27": "分？謂諸家中同一見解無別意趣，此之勢分，",
    "T23n1443_007:0945a28": "宅中總是、外有一尋，又齊曬曝牛糞等處。",
    "T23n1443_007:0945a29": "云何多外道家有多勢分？謂此諸家有多見",
    "T23n1443_007:0945b01": "解意趣不同。此之勢分何共？何別？此無勢",
    "T23n1443_007:0945b02": "分。云何一鋪有一勢分？謂此鋪中有一家長",
    "T23n1443_007:0945b03": "兄弟不分。此之勢分，中間總是、外有一尋，",
    "T23n1443_007:0945b04": "又齊安置貨物計秤量度交易之處。云何",
    "T23n1443_007:0945b05": "一鋪有多勢分？謂此鋪中有多家長兄弟分",
    "T23n1443_007:0945b06": "別。此之勢分何共？何別？謂交易坐床。云何多",
    "T23n1443_007:0945b07": "鋪有一勢分？謂此諸鋪唯一家長兄弟不分。",
    "T23n1443_007:0945b08": "此之勢分，中間總是、外有一尋，又齊安置貨",
    "T23n1443_007:0945b09": "物等處。云何多鋪有多勢分？謂此諸鋪有多",
    "T23n1443_007:0945b10": "家長或兄弟分別。此齊幾何是其勢分？何共？",
    "T23n1443_007:0945b11": "何別？此無勢分。云何一店有一勢分？謂此店",
    "T23n1443_007:0945b12": "中有一家長兄弟不分。此之勢分，中間總是、",
    "T23n1443_007:0945b13": "外有一尋，又齊安置小麥大麥油麻小豆粟",
    "T23n1443_007:0945b14": "米粳米、劫貝絲綿衣裳等物計秤量度交易",
    "T23n1443_007:0945b15": "之處。云何一店有多勢分？謂此店中有多店",
    "T23n1443_007:0945b16": "主或兄弟分別。此齊幾何是其勢分？何共？何",
    "T23n1443_007:0945b17": "別？謂著物板處。云何多店有一勢分？謂此諸",
    "T23n1443_007:0945b18": "店唯一店主兄弟不分。此之勢分，中間總是、",
    "T23n1443_007:0945b19": "外有一尋，又齊安置麥豆等物。云何多店有",
    "T23n1443_007:0945b20": "多勢分？謂此諸店有多店主或兄弟分別。此",
    "T23n1443_007:0945b21": "齊幾何是其勢分？何共？何別？答：此無勢分。云",
    "T23n1443_007:0945b22": "何一樓有一勢分？謂此樓中有一樓主兄弟",
    "T23n1443_007:0945b23": "不分，此之勢分，中間總是、外有一尋，又齊聚",
    "T23n1443_007:0945b24": "會飲食處來。云何一樓有多勢分？謂此樓中",
    "T23n1443_007:0945b25": "有多樓主或兄弟分別。此齊幾何是其勢分？",
    "T23n1443_007:0945b26": "何共？何別？謂安置梯處。",
    "T23n1443_007:0945b27": "云何多樓有一勢分？謂此諸樓有一樓主兄",
    "T23n1443_007:0945b28": "弟不分。此之勢分，中間總是、外有一尋。此齊",
    "T23n1443_007:0945b29": "幾何是其勢分？何共？何別？謂安置梯處。云何",
    "T23n1443_007:0945c01": "多樓有多勢分？謂此諸樓有多樓主或兄弟",
    "T23n1443_007:0945c02": "分別。此齊幾何是其勢分？何共？何別？答：此無",
    "T23n1443_007:0945c03": "勢分。云何一場有一勢分？謂此場中有一場",
    "T23n1443_007:0945c04": "主兄弟不分。此之勢分，中間總是、外有一尋",
    "T23n1443_007:0945c05": "安置穀麥筐斗之處。云何一場有多勢分？謂",
    "T23n1443_007:0945c06": "此場中有多場主或兄弟分別。此齊幾何是",
    "T23n1443_007:0945c07": "其勢分？何共？何別？謂場界畔。云何多場有一",
    "T23n1443_007:0945c08": "勢分？謂此諸場有一場主兄弟不分。此之勢",
    "T23n1443_007:0945c09": "分，中間總是、外有一尋安置穀麥之處。云何",
    "T23n1443_007:0945c10": "多場有多勢分？謂此諸場有多場主或兄弟",
    "T23n1443_007:0945c11": "分別。此齊幾何是其勢分？何共？何別？答：此無",
    "T23n1443_007:0945c12": "勢分。云何一堂有一勢分？謂此堂中有一堂",
    "T23n1443_007:0945c13": "主兄弟不分。此之勢分，中間總是、外有一尋",
    "T23n1443_007:0945c14": "謂繫牛馬處、剉草棄糞所及之處。云何一堂",
    "T23n1443_007:0945c15": "有多勢分？謂此堂中有多堂主或兄弟分別。",
    "T23n1443_007:0945c16": "此齊幾何是其勢分？謂到門內。云何多堂有",
    "T23n1443_007:0945c17": "一勢分？謂此諸堂有一堂主兄弟不分。此之",
    "T23n1443_007:0945c18": "勢分，中間總是、外有一尋繫牛馬剉草棄糞",
    "T23n1443_007:0945c19": "所及之處。云何多堂有多勢分？謂此諸堂有",
    "T23n1443_007:0945c20": "多堂主或兄弟分別。此齊幾何是其勢分？何",
    "T23n1443_007:0945c21": "共？何別？答：此無勢分。云何一車有一勢分？謂",
    "T23n1443_007:0945c22": "此一車有一車主兄弟不分。此之勢分，謂駕",
    "T23n1443_007:0945c23": "車行住中間總是、外有一尋飡噉飲食繫牛",
    "T23n1443_007:0945c24": "剉草棄糞及處。云何一車有多勢分？謂此一",
    "T23n1443_007:0945c25": "車有多車主或兄弟分。謂此齊幾何是其勢",
    "T23n1443_007:0945c26": "分？謂齊車軛。何共？何別？共謂軾處。云何多",
    "T23n1443_007:0945c27": "車有一勢分？謂此諸車有一車主兄弟不分。",
    "T23n1443_007:0945c28": "此之勢分，謂駕車行處。云何多車有多勢分？",
    "T23n1443_007:0945c29": "謂此諸車有多車主或兄弟分別。此齊幾何",
    "T23n1443_007:0946a01": "是其勢分？何共？何別？答：此無勢分。云何一舡",
    "T23n1443_007:0946a02": "有一勢分？謂此一舡有一舡主兄弟不分。此",
    "T23n1443_007:0946a03": "之勢分，謂舡行住中間總是、外有一尋謂",
    "T23n1443_007:0946a04": "繫船處飡噉飲食。云何一舡有多勢分？謂此",
    "T23n1443_007:0946a05": "一舡有多舡主或兄弟分別。此齊幾何是其",
    "T23n1443_007:0946a06": "勢分？謂齊舡邊。云何多舡有一勢分？謂此諸",
    "T23n1443_007:0946a07": "舡有一舡主兄弟不分。此之勢分，謂舡行",
    "T23n1443_007:0946a08": "住。",
    "T23n1443_007:0946a09": "云何多舡有多勢分？謂此諸舡有多舡主或",
    "T23n1443_007:0946a10": "兄弟分別。此齊幾何是其勢分？何共？何別？答：",
    "T23n1443_007:0946a11": "此無勢分。云何一林有一勢分？謂此林中有",
    "T23n1443_007:0946a12": "一林主兄弟不分。此之勢分，謂此林內中間",
    "T23n1443_007:0946a13": "總是、外有一尋，又復齊其採花之處、飡噉飲",
    "T23n1443_007:0946a14": "食之處。云何一林有多勢分？謂此一林有多",
    "T23n1443_007:0946a15": "林主或兄弟分別。此齊幾何是其勢分？謂齊",
    "T23n1443_007:0946a16": "井來。云何多林有一勢分？謂此諸林有一林",
    "T23n1443_007:0946a17": "主兄弟不分。此之勢分，中間總是、外有一尋，",
    "T23n1443_007:0946a18": "及採花處。云何多林有多勢分？謂此諸林有",
    "T23n1443_007:0946a19": "多林主或兄弟分別。此齊幾何是其勢分？何",
    "T23n1443_007:0946a20": "共？何別？答：此無勢分。云何一樹有一勢分？謂",
    "T23n1443_007:0946a21": "枝葉交密所及之處，中間總是、外有一尋；又",
    "T23n1443_007:0946a22": "於五月日正中時樹影及處，若無風時花葉",
    "T23n1443_007:0946a23": "果子墮落之處，及天雨時水渧及處。云何",
    "T23n1443_007:0946a24": "一樹有多勢分？謂樹枝葉踈散不交。此齊幾",
    "T23n1443_007:0946a25": "何是其勢分？何共？何別？謂是齊樹根。云何多",
    "T23n1443_007:0946a26": "樹有一勢分？謂此諸樹枝葉相交覆所及處，",
    "T23n1443_007:0946a27": "中間總是。云何多樹有多勢分？謂此諸樹各",
    "T23n1443_007:0946a28": "各相離枝葉不交。此齊幾何是其勢分？何共？",
    "T23n1443_007:0946a29": "何別？此無勢分。苾芻尼有犯無犯，准上可知。",
    "T23n1443_007:0946b01": "爾時具壽鄔波離，白佛言：「世尊大德！若苾芻",
    "T23n1443_007:0946b02": "尼行住坐臥時，齊幾許來是離衣勢分？」佛言：",
    "T23n1443_007:0946b03": "「如生聞婆羅門種菴沒羅樹，相離七尋花果",
    "T23n1443_007:0946b04": "茂盛。此七樹間有四十九尋，齊此已來，是行",
    "T23n1443_007:0946b05": "苾芻尼不失衣分齊，過此便失。若住坐臥時",
    "T23n1443_007:0946b06": "但一尋內、若二界中間臥時衣角不離身來，",
    "T23n1443_007:0946b07": "是其勢分。若苾芻尼離衣宿，應為三事，犯文",
    "T23n1443_007:0946b08": "並如前說。」",
    "T23n1443_007:0946b09": "根本說一切有部苾芻尼毘奈耶卷第七"
}