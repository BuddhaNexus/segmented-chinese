{
    "T12n0374_031:0547c13": "大般涅槃經卷第三十一",
    "T12n0374_031:0547c15": "北涼天竺三藏曇無讖譯",
    "T12n0374_031:0547c16": "師子吼菩薩品第十一之五",
    "T12n0374_031:0547c17": "◎師子吼言：「世尊！如經中說，若毘婆舍那",
    "T12n0374_031:0547c18": "能破煩惱，何故復修奢摩他耶？」佛言：「善男",
    "T12n0374_031:0547c19": "子！汝言毘婆舍那破煩惱者，是義不然。何以",
    "T12n0374_031:0547c20": "故？有智慧時則無煩惱，有煩惱時則無智慧，",
    "T12n0374_031:0547c21": "云何而言毘婆舍那能破煩惱？善男子！譬如",
    "T12n0374_031:0547c22": "明時無闇，闇時無明。若有說言，明能破闇，無",
    "T12n0374_031:0547c23": "有是處。善男子！誰有智慧？誰有煩惱？而言智",
    "T12n0374_031:0547c24": "慧能破煩惱；如其無者則無所破。善男子！若",
    "T12n0374_031:0547c25": "言智慧能破煩惱，為到故破？不到故破？若不",
    "T12n0374_031:0547c26": "到破者，凡夫眾生則應能破。若到故破者，初",
    "T12n0374_031:0547c27": "念應破，若初念不破，後亦不破。若初到便",
    "T12n0374_031:0547c28": "破，是則不到，云何說言智慧能破？若言到",
    "T12n0374_031:0547c29": "與不到而能破者，是義不然。復次毘婆舍那",
    "T12n0374_031:0548a01": "破煩惱者，為獨能破？為伴故破？若獨能破，菩",
    "T12n0374_031:0548a02": "薩何故修八正道？若伴故破，當知獨則不能",
    "T12n0374_031:0548a03": "破也。若獨不能、伴亦不能，如一盲人不能見",
    "T12n0374_031:0548a04": "色，雖伴眾盲，亦不能見；毘婆舍那亦復如是。",
    "T12n0374_031:0548a05": "「善男子！如地堅性、火熱性、水濕性、風動性。而",
    "T12n0374_031:0548a06": "地堅性乃至風動性，非因緣作，其性自爾。如",
    "T12n0374_031:0548a07": "四大性，煩惱亦爾，性自是斷。若是斷者，云何",
    "T12n0374_031:0548a08": "而言智慧能斷？以是義故，毘婆舍那決定不",
    "T12n0374_031:0548a09": "能破諸煩惱。善男子！如鹽性醎，令異物醎；蜜",
    "T12n0374_031:0548a10": "本性甘，令異物甘；水本性濕，令異物濕；智慧",
    "T12n0374_031:0548a11": "性滅，令法滅者。是義不然。何以故？若法無滅，",
    "T12n0374_031:0548a12": "云何智慧強能令滅？若言鹽醎令異物醎，慧",
    "T12n0374_031:0548a13": "滅亦爾，能令異法滅者，是亦不然。何以故？",
    "T12n0374_031:0548a14": "智慧之性，念念滅故。若念念滅，云何而言能",
    "T12n0374_031:0548a15": "滅他法？以是義故，智慧之性不破煩惱。「善男",
    "T12n0374_031:0548a16": "子！一切諸法有二種滅：一者性滅，二者畢",
    "T12n0374_031:0548a17": "竟滅。若性滅者，云何而言智慧能滅？若言智",
    "T12n0374_031:0548a18": "慧能燒煩惱，如火燒物，是義不然。何以故？",
    "T12n0374_031:0548a19": "如火燒物，則有遺燼；智慧若爾，應有餘燼。如",
    "T12n0374_031:0548a20": "斧伐樹，斫處可見；智慧若爾，有何可見？慧",
    "T12n0374_031:0548a21": "若能令煩惱離者，如是煩惱應餘處現，如諸",
    "T12n0374_031:0548a22": "外道離六大城，拘尸那現；若是煩惱不餘處",
    "T12n0374_031:0548a23": "現，則知智慧不能令離。善男子！一切諸法性",
    "T12n0374_031:0548a24": "若自空，誰能令生？誰能令滅？異生異滅無",
    "T12n0374_031:0548a25": "造作者。善男子！若修習定，則得如是正知、正",
    "T12n0374_031:0548a26": "見，以是義故，我經中說：『若有比丘修習定",
    "T12n0374_031:0548a27": "者，能見五陰生滅之相。』善男子！若不修定，",
    "T12n0374_031:0548a28": "世間之事尚不能了，況於出世？若無定者，平",
    "T12n0374_031:0548a29": "處顛墜，心緣異法，口宣異言，耳聞異語，心解",
    "T12n0374_031:0548b01": "異義，欲造異字，手書異文，欲行異路，身涉異",
    "T12n0374_031:0548b02": "徑。若有修習三昧定者，則大利益，乃至阿",
    "T12n0374_031:0548b03": "耨多羅三藐三菩提。",
    "T12n0374_031:0548b04": "「善男子！菩薩摩訶薩具足二法能大利益：一",
    "T12n0374_031:0548b05": "者定，二者智。善男子！如刈菅草，執急則",
    "T12n0374_031:0548b06": "斷；菩薩摩訶薩修是二法，亦復如是。善男子！",
    "T12n0374_031:0548b07": "如拔堅木，先以手動後則易出；菩薩定慧亦",
    "T12n0374_031:0548b08": "復如是，先以定動，後以智拔。善男子！如浣垢",
    "T12n0374_031:0548b09": "衣，先以灰汁，後以清水，衣則鮮潔；菩薩定慧，",
    "T12n0374_031:0548b10": "亦復如是。善男子！如先讀誦，後則解義；菩薩",
    "T12n0374_031:0548b11": "定慧亦復如是。善男子！譬如勇人，先以鎧仗",
    "T12n0374_031:0548b12": "牢自莊嚴，然後御陣，能壞怨賊；菩薩定慧亦",
    "T12n0374_031:0548b13": "復如是。善男子！譬如巧匠，鉗鐹盛金，自在",
    "T12n0374_031:0548b14": "隨意撓攪融消；菩薩定慧亦復如是。善男",
    "T12n0374_031:0548b15": "子！譬如明鏡照了面像；菩薩定慧亦復如是。",
    "T12n0374_031:0548b16": "善男子！如先平地，然後下種，先從師受，後思",
    "T12n0374_031:0548b17": "惟義；菩薩定慧亦復如是。以是義故，菩薩",
    "T12n0374_031:0548b18": "摩訶薩修是二法能大利益。「善男子！菩薩摩",
    "T12n0374_031:0548b19": "訶薩修是二法，調攝五根，堪忍眾苦，所謂飢",
    "T12n0374_031:0548b20": "渴寒熱、打擲罵辱、惡獸所嚙、蚊虻所螫，常攝",
    "T12n0374_031:0548b21": "其心不令放逸，不為利養行於非法，客塵煩",
    "T12n0374_031:0548b22": "惱所不能污，不為諸邪異見所惑，常能遠離",
    "T12n0374_031:0548b23": "諸惡覺觀，不久成就阿耨多羅三藐三菩提，",
    "T12n0374_031:0548b24": "為欲成就利眾生故。善男子！菩薩摩訶薩修",
    "T12n0374_031:0548b25": "是二法，四倒暴風不能吹動，如須彌山雖為",
    "T12n0374_031:0548b26": "四風之所吹鼓不能令動；不為外道邪師所",
    "T12n0374_031:0548b27": "拔，如帝釋幢不可移轉；眾邪異術不能誑惑，",
    "T12n0374_031:0548b28": "常受微妙第一安樂，能解如來深祕密義，受",
    "T12n0374_031:0548b29": "樂不欣、逢苦不戚，諸天世人恭敬讚歎，明見",
    "T12n0374_031:0548c01": "生死及非生死，善能了知法界法性，身有常",
    "T12n0374_031:0548c02": "樂我淨之法，是則名為大涅槃樂。",
    "T12n0374_031:0548c03": "「善男子！定相者名空三昧，慧相者名無願三",
    "T12n0374_031:0548c04": "昧，捨相者名無相三昧。善男子！若有菩薩摩",
    "T12n0374_031:0548c05": "訶薩善知定時、慧時、捨時及知非時，是名菩",
    "T12n0374_031:0548c06": "薩摩訶薩行菩提道。」師子吼言：「世尊！云何菩",
    "T12n0374_031:0548c07": "薩知時非時？」「善男子！菩薩摩訶薩因於受樂",
    "T12n0374_031:0548c08": "生大憍慢，或因說法而生憍慢，或因精勤而",
    "T12n0374_031:0548c09": "生憍慢，或因解義善問答時而生憍慢，或因",
    "T12n0374_031:0548c10": "親近惡知識故而生憍慢，或因布施所重之",
    "T12n0374_031:0548c11": "物而生憍慢，或因世間善法功德而生憍慢，",
    "T12n0374_031:0548c12": "或因世間豪貴之人所恭敬故而生憍慢，當",
    "T12n0374_031:0548c13": "知爾時，不宜修智，宜應修定，是名菩薩知時",
    "T12n0374_031:0548c14": "非時。若有菩薩勤修精進，未得利益涅槃之",
    "T12n0374_031:0548c15": "樂，以不得故生於悔心，以鈍根故不能調伏",
    "T12n0374_031:0548c16": "五情諸根，諸垢煩惱勢力盛故，自疑戒律有",
    "T12n0374_031:0548c17": "羸損故，當知爾時，不宜修定，宜應修智，是名",
    "T12n0374_031:0548c18": "菩薩知時非時。善男子！若有菩薩定、慧二法",
    "T12n0374_031:0548c19": "不平等者，當知爾時不宜修捨，二法若等則",
    "T12n0374_031:0548c20": "宜修之，是名菩薩知時非時。善男子！若有菩",
    "T12n0374_031:0548c21": "薩修習定慧起煩惱者，當知爾時不宜修捨，",
    "T12n0374_031:0548c22": "宜應讀誦、書寫解說十二部經。念佛、念法、念",
    "T12n0374_031:0548c23": "僧、念戒、念天、念捨，是名修捨。善男子！若有菩",
    "T12n0374_031:0548c24": "薩修習如是三法相者，以是因緣得無相涅",
    "T12n0374_031:0548c25": "槃。」",
    "T12n0374_031:0548c26": "師子吼言：「世尊！無十相故，名大涅槃；為無相",
    "T12n0374_031:0548c27": "者，復以何緣，名為無生、無出、無作、屋宅、洲、歸、",
    "T12n0374_031:0548c28": "安隱、滅度、涅槃、寂靜、無諸病苦、無所有耶？」佛",
    "T12n0374_031:0548c29": "言：「善男子！無因緣故，故名無生。以無為故，",
    "T12n0374_031:0549a01": "故名無出。無造業故，故名無作。不入五見，故",
    "T12n0374_031:0549a02": "名屋宅。離四瀑水，故名為洲。調眾生故，故",
    "T12n0374_031:0549a03": "名歸依。壞結賊故，故名安隱。諸結火滅，故名",
    "T12n0374_031:0549a04": "滅度。離覺觀故，名曰涅槃。遠憒閙故，名曰",
    "T12n0374_031:0549a05": "寂靜。永斷必死，故名無病。一切無故，名無所",
    "T12n0374_031:0549a06": "有。善男子！若菩薩摩訶薩作是觀時，即得明",
    "T12n0374_031:0549a07": "了見於佛性。」師子吼言：「世尊！菩薩摩訶薩成",
    "T12n0374_031:0549a08": "就幾法，能見如是無相涅槃至無所有？」佛言：",
    "T12n0374_031:0549a09": "「善男子！菩薩摩訶薩成就十法，則能明見涅",
    "T12n0374_031:0549a10": "槃無相至無所有。何等為十？一者信心具足。",
    "T12n0374_031:0549a11": "云何名為信心具足？深信佛、法、眾僧是常，十",
    "T12n0374_031:0549a12": "方諸佛方便示現，一切眾生及一闡提悉有",
    "T12n0374_031:0549a13": "佛性。不信如來生老病死及修苦行、提婆達",
    "T12n0374_031:0549a14": "多真實破僧出佛身血、如來畢竟入於涅槃",
    "T12n0374_031:0549a15": "正法滅盡，是名菩薩信心具足。「二者淨戒具",
    "T12n0374_031:0549a16": "足。云何名為淨戒具足？善男子！若有菩薩自",
    "T12n0374_031:0549a17": "言戒淨，雖不與彼女人和合，見女人時，或",
    "T12n0374_031:0549a18": "生嘲調言語戲笑，如是菩薩成就欲法，毀破",
    "T12n0374_031:0549a19": "淨戒，污辱梵行，令戒雜穢，不得名為淨戒具",
    "T12n0374_031:0549a20": "足。復有菩薩自言戒淨，雖不與彼女人身合、",
    "T12n0374_031:0549a21": "嘲調戲笑，於壁障外，遙聞女人瓔珞環釧",
    "T12n0374_031:0549a22": "種種諸聲，心生愛著，如是菩薩成就欲法，毀",
    "T12n0374_031:0549a23": "破淨戒，污辱梵行，令戒雜穢，不得名為淨戒",
    "T12n0374_031:0549a24": "具足。復有菩薩自言戒淨，雖復不與女人和",
    "T12n0374_031:0549a25": "合、言語嘲調、聽其音聲，然見男子隨逐女時，",
    "T12n0374_031:0549a26": "或見女人隨逐男時，便生貪著，如是菩薩成",
    "T12n0374_031:0549a27": "就欲法，毀破淨戒，污辱梵行，令戒雜穢，不得",
    "T12n0374_031:0549a28": "名為淨戒具足。復有菩薩自言戒淨，雖復",
    "T12n0374_031:0549a29": "不與女人和合、言語嘲調、聽其音聲、見男女相",
    "T12n0374_031:0549b01": "隨，然為生天受五欲樂，如是菩薩成就欲法，",
    "T12n0374_031:0549b02": "毀破淨戒，污辱梵行，令戒雜穢，不得名為淨",
    "T12n0374_031:0549b03": "戒具足。善男子！若有菩薩清淨持戒，而不為",
    "T12n0374_031:0549b04": "戒、不為尸羅波羅蜜、不為眾生、不為利養、不",
    "T12n0374_031:0549b05": "為菩提、不為涅槃、不為聲聞辟支佛，唯為最",
    "T12n0374_031:0549b06": "上第一義故，護持禁戒，善男子！是名菩薩淨",
    "T12n0374_031:0549b07": "戒具足。「三者親近諸善知識。善知識者，若",
    "T12n0374_031:0549b08": "有能說信、戒、多聞、布施、智慧，令人受行，是名",
    "T12n0374_031:0549b09": "菩薩善知識也。「四者樂於寂靜。寂靜者，所",
    "T12n0374_031:0549b10": "謂身心寂靜。觀察諸法甚深法界，是名寂靜。",
    "T12n0374_031:0549b11": "「五者精進。精進者，所謂繫心觀四真諦，設頭",
    "T12n0374_031:0549b12": "火然，終不放捨，是名精進。「六者念具足。念具",
    "T12n0374_031:0549b13": "足者，所謂念佛、念法、念僧、念戒、念天、念捨，是",
    "T12n0374_031:0549b14": "名念具足。「七者軟語。軟語者，所謂實語、妙",
    "T12n0374_031:0549b15": "語、先意問訊、時語、真語，是名軟語。「八者護",
    "T12n0374_031:0549b16": "法。護法者，所謂愛樂正法，常樂演說、讀誦書",
    "T12n0374_031:0549b17": "寫、思惟其義、廣宣敷揚令其流布，若見有人",
    "T12n0374_031:0549b18": "書寫解說、讀誦讚歎、思惟義者，為求資生而",
    "T12n0374_031:0549b19": "供養之，所謂衣服飲食、臥具醫藥，為護法故",
    "T12n0374_031:0549b20": "不惜身命，是名護法。「九者菩薩摩訶薩見有",
    "T12n0374_031:0549b21": "同學、同戒有所乏少，轉從他乞，熏鉢染衣，瞻",
    "T12n0374_031:0549b22": "病所須、衣服飲食、臥具房舍而供給之。「十者",
    "T12n0374_031:0549b23": "具足智慧。智慧者，所謂觀於如來常樂我淨，",
    "T12n0374_031:0549b24": "一切眾生悉有佛性。觀法二相，所謂空、不空，",
    "T12n0374_031:0549b25": "常、無常，樂、無樂，我、無我，淨、不淨，異法可斷、異",
    "T12n0374_031:0549b26": "法不可斷，異法從緣生、異法從緣見、異法從",
    "T12n0374_031:0549b27": "緣果、異法非緣果，是名具足智慧。善男子！是",
    "T12n0374_031:0549b28": "名菩薩具足十法，即能明見涅槃無相。」",
    "T12n0374_031:0549b29": "師子吼言：「世尊！如佛先告純陀，汝今已得見",
    "T12n0374_031:0549c01": "於佛性，得大涅槃，成就阿耨多羅三藐三菩",
    "T12n0374_031:0549c02": "提。是義云何？世尊！如經中說，若施畜生得百",
    "T12n0374_031:0549c03": "倍報，施一闡提得千倍報，施持戒者百千倍",
    "T12n0374_031:0549c04": "報，若施外道斷煩惱者得無量報，奉施四",
    "T12n0374_031:0549c05": "向及以四果至辟支佛得無量報，施不退菩",
    "T12n0374_031:0549c06": "薩及最後身諸大菩薩、如來世尊，所得福報",
    "T12n0374_031:0549c07": "無量無邊不可稱計不可思議。純陀大士若",
    "T12n0374_031:0549c08": "受如是無量報者，是報無盡，何時當得阿耨",
    "T12n0374_031:0549c09": "多羅三藐三菩提？世尊！經中復說，若人重心",
    "T12n0374_031:0549c10": "造善惡業必得果報，若現世受、若次生受、",
    "T12n0374_031:0549c11": "若後世受。純陀善業慇重心作，當知是業必",
    "T12n0374_031:0549c12": "定受報。若定受報，云何得成阿耨多羅三藐",
    "T12n0374_031:0549c13": "三菩提？云何復得見於佛性？世尊！經中復說，",
    "T12n0374_031:0549c14": "施三種人果報無盡：一者病人，二者父母，",
    "T12n0374_031:0549c15": "三者如來。世尊！經中復說：『佛告阿難：「一切",
    "T12n0374_031:0549c16": "眾生如其無有欲界業者，即得阿耨多羅三",
    "T12n0374_031:0549c17": "藐三菩提。色、無色業，亦復如是。」』世尊！如《法句》",
    "T12n0374_031:0549c18": "偈：『非空非海中，非入山石間。無有地方所，脫",
    "T12n0374_031:0549c19": "之不受業。』又阿尼樓馱言：『世尊！我憶往昔",
    "T12n0374_031:0549c20": "以一食施，八萬劫中不墮三惡。』世尊！一食之",
    "T12n0374_031:0549c21": "施尚得是報，何況純陀信心施佛，具足成就",
    "T12n0374_031:0549c22": "檀波羅蜜？世尊！若善果報不可盡者，謗方等",
    "T12n0374_031:0549c23": "經、犯五逆罪、毀四重禁、一闡提罪云何可盡？",
    "T12n0374_031:0549c24": "若不可盡，云何能得見於佛性，成阿耨多羅",
    "T12n0374_031:0549c25": "三藐三菩提？」佛言：「善哉，善哉！善男子！唯有二",
    "T12n0374_031:0549c26": "人能得無量無邊功德，不可稱計不可宣說，",
    "T12n0374_031:0549c27": "能竭生死漂流瀑河，降魔怨敵摧魔勝幢，",
    "T12n0374_031:0549c28": "能轉如來無上法輪：一者善問，二者善答。善",
    "T12n0374_031:0549c29": "男子！佛十力中，業力最深。善男子！有諸眾生，",
    "T12n0374_031:0550a01": "於業緣中，心輕不信，為度彼故作如是說。善",
    "T12n0374_031:0550a02": "男子！一切作業有輕有重，輕重二業復各有",
    "T12n0374_031:0550a03": "二：一者決定，二者不決定。善男子！或有",
    "T12n0374_031:0550a04": "人言：『惡業無果。若言惡業定有果者，云何氣",
    "T12n0374_031:0550a05": "噓旃陀羅而得生天？鴦掘摩羅得解脫果？』以",
    "T12n0374_031:0550a06": "是義故，當知作業有定得果、不定得果。我為",
    "T12n0374_031:0550a07": "除斷如是邪見，故於經中說如是語，一切作",
    "T12n0374_031:0550a08": "業無不得果。「善男子！或有重業可得作輕，或",
    "T12n0374_031:0550a09": "有輕業可得作重。非一切人，唯有愚、智，是故",
    "T12n0374_031:0550a10": "當知，非一切業悉定得果。雖不定得，亦非不",
    "T12n0374_031:0550a11": "得。善男子！一切眾生凡有二種：一者智人，二",
    "T12n0374_031:0550a12": "者愚癡。有智之人，以智慧力，能令地獄極重",
    "T12n0374_031:0550a13": "之業，現世輕受。愚癡之人現世輕業，地獄重",
    "T12n0374_031:0550a14": "受。」師子吼言：「世尊！若如是者，則不應求清淨",
    "T12n0374_031:0550a15": "梵行及解脫果。」佛言：「善男子！若一切業定得",
    "T12n0374_031:0550a16": "果者，則不應求梵行解脫。以不定故，則修梵",
    "T12n0374_031:0550a17": "行及解脫果。善男子！若能遠離一切惡業，則",
    "T12n0374_031:0550a18": "得善果。若遠善業，則得惡果。若一切業定得",
    "T12n0374_031:0550a19": "果者，則不應求修習聖道，若不修道則無",
    "T12n0374_031:0550a20": "解脫。一切聖人所以修道，為壞定業，得輕報",
    "T12n0374_031:0550a21": "故；不定之業無果報故。若一切業定得果者，",
    "T12n0374_031:0550a22": "則不應求修習聖道，若人遠離修習聖道",
    "T12n0374_031:0550a23": "得解脫者，無有是處。不得解脫得涅槃者，亦",
    "T12n0374_031:0550a24": "無是處。善男子！若一切業定得果者，一世所",
    "T12n0374_031:0550a25": "作純善之業，應當永已常受安樂。一世所作",
    "T12n0374_031:0550a26": "極重惡業，亦應永已受大苦惱。業果若爾，則",
    "T12n0374_031:0550a27": "無修道解脫涅槃。人作人受，婆羅門作婆羅",
    "T12n0374_031:0550a28": "門受。若如是者，則不應有下姓下人，人應",
    "T12n0374_031:0550a29": "常人，婆羅門應常婆羅門。小時作業應小時",
    "T12n0374_031:0550b01": "受，不應中年及老時受；老時作惡生地獄中，",
    "T12n0374_031:0550b02": "地獄初身不應便受，應待老時然後乃受。若",
    "T12n0374_031:0550b03": "老時不殺，不應壯年得壽，若無壯壽，云何至",
    "T12n0374_031:0550b04": "老？業無失故。業若無失，云何而有修道涅槃？",
    "T12n0374_031:0550b05": "善男子！業有二種，定以不定。定業有二：一者",
    "T12n0374_031:0550b06": "報定，二者時定。或有報定，而時不定，緣合則",
    "T12n0374_031:0550b07": "受。或三時受，所謂現受、生受、後受。善男子！若",
    "T12n0374_031:0550b08": "定心作善惡等業，作已深生信心歡喜，若發",
    "T12n0374_031:0550b09": "誓願供養三寶，是名定業。「善男子！智者善根",
    "T12n0374_031:0550b10": "深固難動，是故能令重業為輕。愚癡之人不",
    "T12n0374_031:0550b11": "善深厚，能令輕業而作重報。以是義故，一切",
    "T12n0374_031:0550b12": "諸業不名決定。菩薩摩訶薩無地獄業，為眾",
    "T12n0374_031:0550b13": "生故，發大誓願生地獄中。善男子！往昔眾生",
    "T12n0374_031:0550b14": "壽百年時，恒沙眾生受地獄報。我見是已，即",
    "T12n0374_031:0550b15": "發大願受地獄身。菩薩爾時實無是業，為眾",
    "T12n0374_031:0550b16": "生故受地獄果。我於爾時在地獄中經無量",
    "T12n0374_031:0550b17": "歲，為諸罪人廣開分別十二部經，諸人聞已，",
    "T12n0374_031:0550b18": "壞惡果報，令地獄空，除一闡提，是名菩薩摩",
    "T12n0374_031:0550b19": "訶薩非現生後受是惡業。「復次善男子！是賢",
    "T12n0374_031:0550b20": "劫中，無量眾生墮畜生中受惡業果。我見是",
    "T12n0374_031:0550b21": "已，復發誓願，為欲說法度眾生故，或作麞鹿、",
    "T12n0374_031:0550b22": "熊羆獼猴、龍蛇金翅、鳥鴿魚鼈、兔象牛馬",
    "T12n0374_031:0550b23": "之身。善男子！菩薩摩訶薩實無如是畜生惡",
    "T12n0374_031:0550b24": "業，以大願力為眾生故，現受是身，是名菩薩",
    "T12n0374_031:0550b25": "摩訶薩非現生後受是惡業。「復次善男子！是",
    "T12n0374_031:0550b26": "賢劫中，復有無量無邊眾生生餓鬼中，或食",
    "T12n0374_031:0550b27": "吐汁、脂肉膿血、屎尿涕唾，壽命無量百千",
    "T12n0374_031:0550b28": "萬歲，初不曾聞漿水之名，況復眼見而得飲",
    "T12n0374_031:0550b29": "也？設遙見水生意往趣，到則變成猛火膿",
    "T12n0374_031:0550c01": "血；或時不變，則有多人手執矛槊遮護捉持，",
    "T12n0374_031:0550c02": "不令得前；或天降雨至身成火，是名惡業果",
    "T12n0374_031:0550c03": "報。善男子！菩薩摩訶薩實無如是諸惡業果，",
    "T12n0374_031:0550c04": "為化眾生令得解脫故，發誓願受如是身，是",
    "T12n0374_031:0550c05": "名菩薩摩訶薩非現生後受是惡業。「善男子！",
    "T12n0374_031:0550c06": "我於賢劫生屠膾家，畜養雞猪、牛羊，摾獵羅",
    "T12n0374_031:0550c07": "網䱷捕，旃陀羅舍作賊劫盜。菩薩實無如是",
    "T12n0374_031:0550c08": "惡業，為度眾生令得解脫，以大願力受如是",
    "T12n0374_031:0550c09": "身，是名菩薩摩訶薩非現生後受是惡業。「善",
    "T12n0374_031:0550c10": "男子！是賢劫中復生邊地，多作貪欲、瞋恚、愚",
    "T12n0374_031:0550c11": "癡，習行非法，不信三寶後世果報，不能恭敬",
    "T12n0374_031:0550c12": "父母親老、耆舊長宿。善男子！菩薩爾時實無",
    "T12n0374_031:0550c13": "是業，為令眾生得解脫故，以大願力而生",
    "T12n0374_031:0550c14": "其中，是名菩薩摩訶薩非現生後受是惡業。",
    "T12n0374_031:0550c15": "「善男子！是賢劫中復受女身、惡身、貪身、瞋身、",
    "T12n0374_031:0550c16": "癡身、妬身、慳身、幻身、誑身、纏蓋之身。善男子！",
    "T12n0374_031:0550c17": "菩薩爾時亦無是業，但為眾生得解脫故，以",
    "T12n0374_031:0550c18": "大願力願生其中，是名菩薩摩訶薩非現生",
    "T12n0374_031:0550c19": "後受是惡業。「善男子！我於賢劫受黃門身，無",
    "T12n0374_031:0550c20": "根二根及不定根。善男子！菩薩摩訶薩實無",
    "T12n0374_031:0550c21": "如是諸惡身業，為令眾生得解脫故，以大願",
    "T12n0374_031:0550c22": "力願生其中，是名菩薩摩訶薩非現生後受",
    "T12n0374_031:0550c23": "是惡業。「善男子！我於賢劫復習外道尼乾子",
    "T12n0374_031:0550c24": "法，信受其法，無施、無祠、無施祠報、無善惡業、",
    "T12n0374_031:0550c25": "無善惡業報、無現在世及未來世、無此無彼、",
    "T12n0374_031:0550c26": "無有聖人、無變化身、無道涅槃。善男子！菩薩",
    "T12n0374_031:0550c27": "實無如是惡業，但為眾生令得解脫，以大願",
    "T12n0374_031:0550c28": "力受是邪法，是名菩薩摩訶薩非現生後受",
    "T12n0374_031:0550c29": "是惡業。",
    "T12n0374_031:0551a01": "「善男子！我念往昔與提婆達多俱為商主，各",
    "T12n0374_031:0551a02": "各自有五百商人，為利益故，至大海中採取",
    "T12n0374_031:0551a03": "珍寶。惡業緣故，路遇暴風，吹破船舫，伴黨死",
    "T12n0374_031:0551a04": "盡。爾時我與提婆達多，不殺果報，長壽緣",
    "T12n0374_031:0551a05": "故，為風所吹，俱至陸地。時提婆達多貪惜寶",
    "T12n0374_031:0551a06": "貨，生大憂苦，發聲啼哭。我時語言：『提婆達多！不",
    "T12n0374_031:0551a07": "須啼哭。』提婆達多即語我言：『諦聽，諦聽！譬如",
    "T12n0374_031:0551a08": "有人貧窮困苦，至塚墓間，手捉死屍，而作是",
    "T12n0374_031:0551a09": "言：「願汝今者施我死樂，我當施汝貧窮壽命。」",
    "T12n0374_031:0551a10": "爾時死屍即便起坐語貧人言：「善男子！貧窮",
    "T12n0374_031:0551a11": "壽命汝自受之，我今甚樂，如是死樂，實不欣",
    "T12n0374_031:0551a12": "汝貧窮而生。」然我今日既無死樂，兼復貧窮，",
    "T12n0374_031:0551a13": "云何而得不啼哭耶？』我復慰喻：『汝且莫愁，今",
    "T12n0374_031:0551a14": "有二珠，價直無數，當分一枚，以相惠施。』我",
    "T12n0374_031:0551a15": "即分與，復語之言：『有命之人能得此寶，如其",
    "T12n0374_031:0551a16": "無命，誰能得耶？』我時疲弊，詣一樹下，止息眠",
    "T12n0374_031:0551a17": "臥。提婆達多貪心熾盛，為餘一珠即生惡心，",
    "T12n0374_031:0551a18": "刺壞我目，劫奪我珠。我時患瘡發聲呻號，時",
    "T12n0374_031:0551a19": "有一女，來至我所，而問我言：『仁者！何故呻號",
    "T12n0374_031:0551a20": "如是？』我即為其廣說本事。女人聞已，復重問",
    "T12n0374_031:0551a21": "我：『汝名字何？』我即答言：『名為實語。』女言：『云何",
    "T12n0374_031:0551a22": "知汝為實語耶？』我即立誓：『若我今於提婆達",
    "T12n0374_031:0551a23": "多有惡心者，目當如是永為盲瞽；如其無者",
    "T12n0374_031:0551a24": "當還得眼。』言已其目平復如故。善男子！是名",
    "T12n0374_031:0551a25": "菩薩摩訶薩說現世報。",
    "T12n0374_031:0551a26": "「善男子！我念往昔，生南天竺，富單那城，婆羅門",
    "T12n0374_031:0551a27": "家。是時有王，名迦羅富，其性暴惡，憍慢自大，",
    "T12n0374_031:0551a28": "年壯色美，耽着五欲。我於爾時為度眾生，在",
    "T12n0374_031:0551a29": "彼城外寂默禪思。爾時彼王春木花敷，與其",
    "T12n0374_031:0551b01": "眷屬、宮人婇女，出城遊觀，在樹林下，五欲自",
    "T12n0374_031:0551b02": "娛。其諸婇女，捨王遊戲，遂至我所。我時欲為",
    "T12n0374_031:0551b03": "斷彼貪故，而為說法。時王尋來，即見我時，便",
    "T12n0374_031:0551b04": "生惡心，而問我言：『汝今已得羅漢果耶？』我言：",
    "T12n0374_031:0551b05": "『不得。』復言：『獲得不還果耶？』我言：『不得。』復作是",
    "T12n0374_031:0551b06": "言：『汝今若未得是二果，則為具足貪欲煩惱，",
    "T12n0374_031:0551b07": "云何自恣觀我女人？』我即答言：『大王！當知我",
    "T12n0374_031:0551b08": "今雖未斷於貪結，然其內心實無貪著。』王言：",
    "T12n0374_031:0551b09": "『癡人，世有諸仙，服氣食果，見色猶貪，況汝盛",
    "T12n0374_031:0551b10": "年，未斷貪欲，云何見色而當不貪？』我言：『大",
    "T12n0374_031:0551b11": "王！見色不著，實不因於服氣食果，皆由繫心",
    "T12n0374_031:0551b12": "無常不淨。』王言：『若有輕他而生誹謗，云何得",
    "T12n0374_031:0551b13": "名修持淨戒？』我言：『大王！若有妬心，則有誹",
    "T12n0374_031:0551b14": "謗。我無妬心，云何言謗？』王言：『大德！云何名",
    "T12n0374_031:0551b15": "戒。』『大王！忍名為戒。』王言：『若忍是戒者，當截",
    "T12n0374_031:0551b16": "汝耳，若能忍者，知汝持戒。』即截其耳。時我被",
    "T12n0374_031:0551b17": "截，顏色不變。時王群臣，見是事已，即諫王言：",
    "T12n0374_031:0551b18": "『如是大士不應加害。』王告諸臣：『汝等云何知",
    "T12n0374_031:0551b19": "是大士？』諸臣答言：『見受苦時容色不變。』王復",
    "T12n0374_031:0551b20": "語言：『我當更試，知變不變。』即劓其鼻、刖其手",
    "T12n0374_031:0551b21": "足。爾時菩薩已於無量無邊世中，修習慈悲愍",
    "T12n0374_031:0551b22": "苦眾生；時四天王心懷瞋忿，雨沙礫石。王見",
    "T12n0374_031:0551b23": "是已，心大怖畏，復至我所，長跪而言：『唯願哀",
    "T12n0374_031:0551b24": "愍，聽我懺悔。』我言：『大王！我心無瞋，亦如無貪。』",
    "T12n0374_031:0551b25": "王言：『大德！云何得知心無瞋恨？』我即立誓：『我",
    "T12n0374_031:0551b26": "若真實無瞋恨者，令我此身平復如故。』發是",
    "T12n0374_031:0551b27": "願已，身即平復，是名菩薩摩訶薩說現世報。",
    "T12n0374_031:0551b28": "「善男子！善業生報後報，及不善業，亦復如是。",
    "T12n0374_031:0551b29": "菩薩摩訶薩得阿耨多羅三藐三菩提時，一",
    "T12n0374_031:0551c01": "切諸業悉得現報。不善惡業得現報者，如王",
    "T12n0374_031:0551c02": "作惡，天降惡雨。亦如有人，示獵師羆處及寶",
    "T12n0374_031:0551c03": "色鹿，其手墮落，是名惡業現受果報。生報者，",
    "T12n0374_031:0551c04": "如一闡提、犯四重禁及五逆罪。後報者，如持",
    "T12n0374_031:0551c05": "戒人深發誓願，願未來世常得如是淨戒之",
    "T12n0374_031:0551c06": "身。若有眾生壽百年時，八十年時於中當作",
    "T12n0374_031:0551c07": "轉輪聖王，教化眾生。善男子！若業定得現世",
    "T12n0374_031:0551c08": "報者，則不能得生報、後報。菩薩摩訶薩修三",
    "T12n0374_031:0551c09": "十二大人相業，則不能得現世報也。若業不",
    "T12n0374_031:0551c10": "得三種報者，是名不定。善男子！若言諸業定",
    "T12n0374_031:0551c11": "得報者，則不得有修習梵行、解脫涅槃，當知",
    "T12n0374_031:0551c12": "是人非我弟子，是魔眷屬。若言諸業有定、不",
    "T12n0374_031:0551c13": "定，定者現報、生報、後報。不定者，緣合則受，不",
    "T12n0374_031:0551c14": "合不受。以是義故，應有梵行、解脫、涅槃，當知",
    "T12n0374_031:0551c15": "是人真我弟子，非魔眷屬。善男子！一切眾生不",
    "T12n0374_031:0551c16": "定業多，決定業少，以是義故，有修習道。修",
    "T12n0374_031:0551c17": "習道故，決定重業可使輕受，不定之業非生",
    "T12n0374_031:0551c18": "報受。「善男子！有二種人：一者不定作定報，",
    "T12n0374_031:0551c19": "現報作生報，輕報作重報，應人中受，在地獄",
    "T12n0374_031:0551c20": "受。二者定作不定，應生受者迴為現受，重",
    "T12n0374_031:0551c21": "報作輕，應地獄受人中輕受。如是二人一愚",
    "T12n0374_031:0551c22": "二智，智者為輕，愚者令重。善男子！譬如二",
    "T12n0374_031:0551c23": "人，於王有罪，眷屬多者，其罪則輕，眷屬少者，",
    "T12n0374_031:0551c24": "應輕更重。愚智之人，亦復如是，智者善業多",
    "T12n0374_031:0551c25": "故重則輕受，愚者善業少故輕則重受。善男",
    "T12n0374_031:0551c26": "子！譬如二人，一則肥壯，一則羸瘦，俱沒深泥，",
    "T12n0374_031:0551c27": "肥壯能出，羸者則沒。善男子！譬如二人，俱共",
    "T12n0374_031:0551c28": "服毒，一有呪力及阿伽陀，一者無有，賴呪藥",
    "T12n0374_031:0551c29": "者，毒不能傷，其無呪藥，服時即死。善男子！譬",
    "T12n0374_031:0552a01": "如二人俱多飲漿，一火力勢盛，一則微弱，火",
    "T12n0374_031:0552a02": "勢多者則能消化，火勢弱者則為其患。善男",
    "T12n0374_031:0552a03": "子！譬如二人為王所繫，一有智慧，一則愚癡，",
    "T12n0374_031:0552a04": "其有智者則能得脫，愚癡之人無有脫期。善",
    "T12n0374_031:0552a05": "男子！譬如二人俱涉險路，一則有目，一則盲",
    "T12n0374_031:0552a06": "瞽，有目之人，直過無患，盲者墜落墮深坑險。",
    "T12n0374_031:0552a07": "善男子！譬如二人俱共飲酒，一則多食，一則",
    "T12n0374_031:0552a08": "少食，其多食者，飲則無患，其少食者，飲則成",
    "T12n0374_031:0552a09": "患。善男子！譬如二人，俱敵怨陣，一則鎧仗",
    "T12n0374_031:0552a10": "具足莊嚴，一則白身，其有仗者，能破怨敵，其",
    "T12n0374_031:0552a11": "自身者，不能自勉。復有二人糞穢污衣，一",
    "T12n0374_031:0552a12": "覺尋浣，一覺不浣，其尋浣者，衣則淨潔，其不",
    "T12n0374_031:0552a13": "浣者，垢穢日增。復有二人俱共乘車，一有副",
    "T12n0374_031:0552a14": "軸，一無副軸，有副軸者隨意而去，無副軸",
    "T12n0374_031:0552a15": "者則不移處。復有二人俱行曠路，一有資糧，",
    "T12n0374_031:0552a16": "一則空往，有資糧者則得度險，其空往者則",
    "T12n0374_031:0552a17": "不能過。復有二人為賊所劫，一有寶藏，一則",
    "T12n0374_031:0552a18": "無藏，有寶藏者，心無憂戚，其無藏者，心則愁",
    "T12n0374_031:0552a19": "惱。愚智之人亦復如是，有善藏者，重業輕受；",
    "T12n0374_031:0552a20": "無善藏者，輕業重受。」◎",
    "T12n0374_031:0552a21": "◎師子吼菩薩言：「世尊！如佛所說，非一切業",
    "T12n0374_031:0552a22": "悉得定果，非一切眾生定受。世尊！云何眾",
    "T12n0374_031:0552a23": "生，令現輕報地獄重受？地獄重報現世輕受？」",
    "T12n0374_031:0552a24": "佛言：「一切眾生，凡有二種：一者有智，二者",
    "T12n0374_031:0552a25": "愚癡。若能修習身、戒、心、慧，是名智者；若不",
    "T12n0374_031:0552a26": "能修身、戒、心、慧，是名愚者。云何名為不修",
    "T12n0374_031:0552a27": "習身？若不能攝五情諸根，名不修身。不能受",
    "T12n0374_031:0552a28": "持七種淨戒，名不修戒。不調心故，名不修心。",
    "T12n0374_031:0552a29": "不修聖行，名不修慧。復次不修身者，不能具",
    "T12n0374_031:0552b01": "足清淨戒體。不修戒者，受畜八種不淨之物。",
    "T12n0374_031:0552b02": "不修心者，不能修習三種相故。不修慧者，",
    "T12n0374_031:0552b03": "不修梵行故。復次不修身者，不能觀身，不能",
    "T12n0374_031:0552b04": "觀色及觀色相，不觀身相，不知身數，不知是",
    "T12n0374_031:0552b05": "身從此到彼，於非身中而生身相，於非色中",
    "T12n0374_031:0552b06": "而作色相，是故貪著我身身數，名不修身。",
    "T12n0374_031:0552b07": "不修戒者，若受下戒，不名修戒。受持邊戒，",
    "T12n0374_031:0552b08": "為自利戒、為自調戒，不能普為安樂眾生，非",
    "T12n0374_031:0552b09": "為護持無上正法，為生天上受五欲樂，不",
    "T12n0374_031:0552b10": "名修戒。不修心者，若心散亂，不能專一守",
    "T12n0374_031:0552b11": "自境界，自境界者，謂四念處，他境界者，所",
    "T12n0374_031:0552b12": "謂五欲。若不能修四念處者，名不修心。於",
    "T12n0374_031:0552b13": "惡業中不善護心，名不修慧。「復次不修身",
    "T12n0374_031:0552b14": "者，不能深觀是身無常、無住、危脆、念念滅壞、",
    "T12n0374_031:0552b15": "是魔境界。不修戒者，不能具足尸波羅蜜。",
    "T12n0374_031:0552b16": "不修心者，不能具足禪波羅蜜。不修慧者，不",
    "T12n0374_031:0552b17": "能具足般若波羅蜜。復次不修身者，貪著我",
    "T12n0374_031:0552b18": "身及我所身，我身常恒，無有變易。不修戒者，",
    "T12n0374_031:0552b19": "為自身故，作十惡業。不修心者，於惡業中，不",
    "T12n0374_031:0552b20": "能攝心。不修慧者，以不攝心，不能分別善惡",
    "T12n0374_031:0552b21": "等法。復次不修身者，不斷我見。不修戒者，不",
    "T12n0374_031:0552b22": "斷戒取。不修心者，作貪瞋業，趣向地獄。不修",
    "T12n0374_031:0552b23": "慧者，不斷癡心。復次不修身者，不能觀身雖",
    "T12n0374_031:0552b24": "無過咎，而常是怨。「善男子！譬如男子，有怨常",
    "T12n0374_031:0552b25": "逐，伺求其便；智者覺已繫心慎護，若不慎護",
    "T12n0374_031:0552b26": "則為其害。一切眾生身亦如是，常以漿水、飲",
    "T12n0374_031:0552b27": "食、冷煖、調適將養，若不如是將護守慎，即",
    "T12n0374_031:0552b28": "當散壞。善男子！如婆羅門奉事火天，常以香",
    "T12n0374_031:0552b29": "花，讚歎禮拜，供養承事期滿百年，若一觸時，",
    "T12n0374_031:0552c01": "尋燒人手。是火雖得如是供養，終無一念，報",
    "T12n0374_031:0552c02": "事者恩。一切眾生身亦如是，雖於多年，以好",
    "T12n0374_031:0552c03": "香花、瓔珞衣服、飲食臥具、病瘦醫藥、而供給",
    "T12n0374_031:0552c04": "之，若遇內外諸惡因緣，即時滅壞，都不憶念",
    "T12n0374_031:0552c05": "往日供給衣食之恩。善男子！譬如有王，畜四",
    "T12n0374_031:0552c06": "毒蛇，置之一篋，以付一人，仰令瞻養。是四蛇",
    "T12n0374_031:0552c07": "中，設一生瞋，則能害人。是人恐怖，常求飲食，",
    "T12n0374_031:0552c08": "隨時守護。一切眾生四大毒蛇，亦復如是，若",
    "T12n0374_031:0552c09": "一大瞋，則能壞身。善男子！如人久病，應當至",
    "T12n0374_031:0552c10": "心求醫療治，若不勤救，必死不疑；一切眾生",
    "T12n0374_031:0552c11": "身亦如是，常應攝心，不令放逸，若放逸者，即",
    "T12n0374_031:0552c12": "便滅壞。善男子！譬如坏瓶，不耐風雨、打擲搥",
    "T12n0374_031:0552c13": "押；一切眾生身亦如是，不耐飢渴、寒熱風雨、",
    "T12n0374_031:0552c14": "打繫惡罵。善男子！如癰未熟，常當善護，不令",
    "T12n0374_031:0552c15": "人觸，設有觸者，即大苦痛；一切眾生身亦",
    "T12n0374_031:0552c16": "如是。善男子！如騾懷妊，自害其軀，一切眾生",
    "T12n0374_031:0552c17": "身亦如是，內有風冷，身即受害。善男子，譬",
    "T12n0374_031:0552c18": "如芭蕉，生實則枯；一切眾生身亦如是。善男",
    "T12n0374_031:0552c19": "子！亦如芭蕉，內無堅實；一切眾生身亦如",
    "T12n0374_031:0552c20": "是。善男子！如蛇鼠狼，各各相於常生怨心；眾",
    "T12n0374_031:0552c21": "生四大亦復如是。善男子！譬如鵝王，不樂塚",
    "T12n0374_031:0552c22": "墓；菩薩亦爾，於身塚墓，亦不貪樂。善男子！如",
    "T12n0374_031:0552c23": "旃陀羅，七世相繼，不捨其業，是故為人之所",
    "T12n0374_031:0552c24": "輕賤；是身種子亦復如是，種子精血究竟不",
    "T12n0374_031:0552c25": "淨，以不淨故，諸佛菩薩之所輕呵。「善男子！",
    "T12n0374_031:0552c26": "是身不如摩羅耶山生於栴檀，亦不能生",
    "T12n0374_031:0552c27": "優鉢羅花、芬陀利花、瞻婆花、摩利迦花、婆師",
    "T12n0374_031:0552c28": "迦花，九孔常流膿血不淨，生處臭穢，醜陋可",
    "T12n0374_031:0552c29": "惡，常與諸虫共在一處。善男子！譬如世間，",
    "T12n0374_031:0553a01": "雖有上妙清淨園林，死尸至中則為不淨，眾",
    "T12n0374_031:0553a02": "共捨之，不生愛著。色界亦爾，雖復淨妙，以有",
    "T12n0374_031:0553a03": "身故，諸佛菩薩悉共捨之。◎",
    "T12n0374_031:0553a04": "「◎善男子！若有不能作如是觀，名不修身、不",
    "T12n0374_031:0553a05": "修戒者。善男子！若不能觀戒是一切善法梯",
    "T12n0374_031:0553a06": "橙，亦是一切善法根本，如地悉是一切樹木",
    "T12n0374_031:0553a07": "所生之本；是諸善根之導首也，如彼商主導",
    "T12n0374_031:0553a08": "眾商人；戒是一切善法勝幢，如天帝釋所立",
    "T12n0374_031:0553a09": "勝幢；戒能永斷一切惡業及三惡道，能療惡",
    "T12n0374_031:0553a10": "病猶如藥樹；戒是生死險道資糧，戒是摧結",
    "T12n0374_031:0553a11": "破賊鎧仗，戒是滅結毒蛇良呪，戒是度惡",
    "T12n0374_031:0553a12": "業行橋梁。若有不能如是觀者，名不修戒。「不",
    "T12n0374_031:0553a13": "修心者，不能觀心，輕躁動轉，難捉難調，馳騁",
    "T12n0374_031:0553a14": "奔逸，如大惡象；念念迅速，如彼電光；躁擾不",
    "T12n0374_031:0553a15": "住，猶如獼猴，如幻如炎，乃是一切諸惡根本。",
    "T12n0374_031:0553a16": "五欲難滿，如火獲薪；亦如大海，吞受諸流；",
    "T12n0374_031:0553a17": "如曼陀山，草木滋多；不能觀察生死虛妄，耽",
    "T12n0374_031:0553a18": "惑致患，如魚吞鉤；常先引導諸業隨從，猶如",
    "T12n0374_031:0553a19": "貝母引導諸子；貪著五欲，不樂涅槃，如駝食",
    "T12n0374_031:0553a20": "蜜乃至於死；不顧芻草深著現樂，不觀後過，",
    "T12n0374_031:0553a21": "如牛貪苗，不懼杖楚。馳騁周遍二十五有，猶",
    "T12n0374_031:0553a22": "如疾風，吹兜羅[卄/毦]；所不應求，求無厭足，如無",
    "T12n0374_031:0553a23": "智人，求無熱火，常樂生死，不樂解脫；如絍婆",
    "T12n0374_031:0553a24": "虫，樂絍婆樹，迷惑愛著生死臭穢；猶如獄囚，",
    "T12n0374_031:0553a25": "樂獄卒女；亦如廁猪，樂處不淨。若有不能如",
    "T12n0374_031:0553a26": "是觀者，名不修心。「不修慧者，不觀智慧有",
    "T12n0374_031:0553a27": "大勢力，如金翅鳥，能壞惡業，壞無明闇，猶如",
    "T12n0374_031:0553a28": "日光，能拔陰樹，如水漂物；焚燒邪見，猶如猛",
    "T12n0374_031:0553a29": "火。慧是一切善法根本，佛菩薩母之種子也。",
    "T12n0374_031:0553b01": "若有不能如是觀者，不名修慧。「善男子！第一",
    "T12n0374_031:0553b02": "義中，若見身、身相、身因、身果、身聚、身一、身二、此",
    "T12n0374_031:0553b03": "身、彼身、身滅、身等、身修、修者，若有如是見者，",
    "T12n0374_031:0553b04": "名不修身。「善男子！若見戒、戒相、戒因、戒果、上",
    "T12n0374_031:0553b05": "戒、下戒、戒聚、戒一、戒二、此戒、彼戒、戒滅、戒等、戒",
    "T12n0374_031:0553b06": "修、修者、戒波羅蜜，若有如是見者，名不修戒。",
    "T12n0374_031:0553b07": "「若見心、心相、心因、心果、心聚、心及心數、心一、心",
    "T12n0374_031:0553b08": "二、此心、彼心、心滅、心等、心修、修者、上中下心、善",
    "T12n0374_031:0553b09": "心、惡心，若有如是見者，名不修心。「善男子，若",
    "T12n0374_031:0553b10": "見慧、慧相、慧因、慧果、慧聚、慧一、慧二、此慧、彼慧、",
    "T12n0374_031:0553b11": "慧滅、慧等、上中下慧、鈍慧利慧、慧修、修者，若",
    "T12n0374_031:0553b12": "有如是見者、名不修慧。「善男子，若有不修身、",
    "T12n0374_031:0553b13": "戒、心、慧如是之人，於小惡業，得大惡報，以",
    "T12n0374_031:0553b14": "恐怖故常生是念：『我屬地獄，作地獄行。』雖聞",
    "T12n0374_031:0553b15": "智者說地獄苦，常作是念：『如鐵打鐵，石還打",
    "T12n0374_031:0553b16": "石，木自打木，火虫樂火，地獄之身還似地獄。",
    "T12n0374_031:0553b17": "若似地獄、有何苦事？』譬如蒼蠅，為唾所粘，不",
    "T12n0374_031:0553b18": "能得出。是人亦爾，於小罪中，不能自出。心",
    "T12n0374_031:0553b19": "初無悔，不能修善，覆藏瑕疵，雖有過去一切",
    "T12n0374_031:0553b20": "善業，悉為是罪之所垢污，是人所有現受輕",
    "T12n0374_031:0553b21": "報，轉為地獄極重惡果。善男子！如小器水，",
    "T12n0374_031:0553b22": "置鹽一升，其味醎苦，難可得飲，是人罪業亦",
    "T12n0374_031:0553b23": "復如是。善男子！譬如有人，負他一錢，不能償",
    "T12n0374_031:0553b24": "故，身被繫縛，多受眾苦，是人罪業亦復如是。」",
    "T12n0374_031:0553b25": "師子吼菩薩言：「世尊！是人何故令現輕報轉",
    "T12n0374_031:0553b26": "地獄受？」佛言：「善男子！一切眾生若具五事，令",
    "T12n0374_031:0553b27": "現輕報轉地獄受。何等為五？一者愚癡故，二",
    "T12n0374_031:0553b28": "者善根微少故，三者惡業深重故，四者不懺",
    "T12n0374_031:0553b29": "悔故，五者不修本善業故。復有五事：一者修",
    "T12n0374_031:0553c01": "習惡業故，二者無戒財故，三者遠離諸善",
    "T12n0374_031:0553c02": "根故，四者不修身戒心慧故，五者親近惡知",
    "T12n0374_031:0553c03": "識故。善男子！是故能令現世輕報地獄重受。」",
    "T12n0374_031:0553c04": "師子吼言：「世尊！何等人能轉地獄報現世輕",
    "T12n0374_031:0553c05": "受？」「善男子！若有修習身、戒、心、慧，如先所說，",
    "T12n0374_031:0553c06": "能觀諸法同如虛空，不見智慧，不見智者，不",
    "T12n0374_031:0553c07": "見愚癡，不見愚者，不見修習及修習者，是",
    "T12n0374_031:0553c08": "名智者。如是之人則能修習身戒心慧，是人",
    "T12n0374_031:0553c09": "能令地獄果報現世輕受。是人設作極重惡",
    "T12n0374_031:0553c10": "業，思惟觀察能令輕微，作是念言：『我業雖重，",
    "T12n0374_031:0553c11": "不如善業。譬如[疊*毛]花，雖復百斤，終不能敵真",
    "T12n0374_031:0553c12": "金一兩。如恒河中投一升鹽，水無醎味，飲者",
    "T12n0374_031:0553c13": "不覺。如巨富者，雖多負人千萬寶物，無能繫",
    "T12n0374_031:0553c14": "縛令其受苦，如大香象能壞鐵鎖，自在而去。』",
    "T12n0374_031:0553c15": "智慧之人亦復如是，常思惟言：『我善力多，惡",
    "T12n0374_031:0553c16": "業羸弱，我能發露懺悔，除罪惡業，能修智",
    "T12n0374_031:0553c17": "慧。智慧力多，無明力少。』如是念已，親近善友，",
    "T12n0374_031:0553c18": "修習正見，受持讀誦、書寫解說十二部經，見",
    "T12n0374_031:0553c19": "有受持讀誦、書寫解說之者，心生恭敬，兼以",
    "T12n0374_031:0553c20": "衣食、房舍臥具、病藥花香而供養之，讚歎尊",
    "T12n0374_031:0553c21": "重，所至到處稱說其善，不訟其短。供養三寶，",
    "T12n0374_031:0553c22": "敬信方等大涅槃經，如來常恒無有變易，一",
    "T12n0374_031:0553c23": "切眾生悉有佛性。是人能令地獄重報現世",
    "T12n0374_031:0553c24": "輕受。善男子！以是義故，非一切業悉有定果，",
    "T12n0374_031:0553c25": "亦非一切眾生定受。」◎",
    "T12n0374_031:0553c26": "大般涅槃經卷第三十一"
}