{
    "T01n0026_057:0781b24": "中阿含經卷第五十七",
    "T01n0026_057:0781b26": "東晉罽賓三藏瞿曇僧伽提婆譯",
    "T01n0026_057:0781b27": "207 箭毛經（二〇七）晡利多品箭毛經第六第五後誦",
    "T01n0026_057:0781b28": "我聞如是：一時，佛遊王舍城，在竹林伽蘭",
    "T01n0026_057:0781b29": "哆園，與大比丘眾俱，千二百五十人而受",
    "T01n0026_057:0781c01": "夏坐。爾時，世尊過夜平旦，著衣持鉢，入王舍",
    "T01n0026_057:0781c02": "城而行乞食。行乞食已，收舉衣鉢，澡洗",
    "T01n0026_057:0781c03": "手足，以尼師檀著於肩上，往至孔雀",
    "T01n0026_057:0781c04": "林異學園中。爾時，孔雀林異學園中有一異",
    "T01n0026_057:0781c05": "學，名曰箭毛，名德宗主，眾人所師，有",
    "T01n0026_057:0781c06": "大名譽，眾所敬重，領大徒眾，五百異學之",
    "T01n0026_057:0781c07": "所尊也。彼在大眾喧閙嬈亂，放高大音聲，",
    "T01n0026_057:0781c08": "說種種畜生之論，謂論王、論賊、論鬪、論食、",
    "T01n0026_057:0781c09": "論衣服、論婦人、論童女、論婬女、論世間、",
    "T01n0026_057:0781c10": "論空野、論海中、論國人民。彼共集坐論",
    "T01n0026_057:0781c11": "如是比畜生之論。異學箭毛遙見佛來，勅",
    "T01n0026_057:0781c12": "己眾曰：「汝等默然住，彼沙門瞿曇來。彼眾",
    "T01n0026_057:0781c13": "默然，常樂默然，稱說默然。彼若見此眾默",
    "T01n0026_057:0781c14": "然者，或來相見。」異學箭毛令眾默然已，自",
    "T01n0026_057:0781c15": "默然住。世尊往詣異學箭毛所，異學箭毛即",
    "T01n0026_057:0781c16": "從坐起，偏袒著衣，叉手向佛，白曰：「善來，",
    "T01n0026_057:0781c17": "沙門瞿曇！沙門瞿曇久不來此，願坐此",
    "T01n0026_057:0781c18": "坐。」世尊便坐異學箭毛所敷之座，異學箭",
    "T01n0026_057:0781c19": "毛則與世尊共相問訊，却坐一面。世",
    "T01n0026_057:0781c20": "尊問曰：「優陀夷！向論何等？以何事故",
    "T01n0026_057:0781c21": "共集坐此？」異學箭毛答曰：「瞿曇！且置此論，",
    "T01n0026_057:0781c22": "此論非妙，沙門瞿曇欲聞此論，後聞不難。」",
    "T01n0026_057:0781c23": "世尊如是再三問曰：「優陀夷！向論何等？以",
    "T01n0026_057:0781c24": "何事故共集坐此？」異學箭毛亦再三答曰：",
    "T01n0026_057:0781c25": "「瞿曇！且置此論，此論非妙，沙門瞿曇欲",
    "T01n0026_057:0781c26": "聞此論，後聞不難，沙門瞿曇若至再三，其",
    "T01n0026_057:0781c27": "欲聞者，今當說之。瞿曇！我等與拘薩羅國",
    "T01n0026_057:0781c28": "眾多梵志，悉共集坐拘薩羅學堂，說如是",
    "T01n0026_057:0781c29": "論。鴦伽摩竭陀國人有大善利，鴦伽摩竭",
    "T01n0026_057:0782a01": "陀國人得大善利，如此大福田眾在王舍",
    "T01n0026_057:0782a02": "城共受夏坐，謂不蘭迦葉。所以者何？",
    "T01n0026_057:0782a03": "瞿曇！不蘭迦葉名德宗主，眾人所師，有大",
    "T01n0026_057:0782a04": "名譽，眾所敬重，領大徒眾，五百異學之所",
    "T01n0026_057:0782a05": "尊也。於此王舍城共受夏坐，如是摩",
    "T01n0026_057:0782a06": "息迦利瞿舍利子、娑若鞞羅遲子、尼揵",
    "T01n0026_057:0782a07": "親子、彼復迦栴、阿夷哆雞舍劍婆利。「瞿",
    "T01n0026_057:0782a08": "曇！阿夷哆雞舍劍婆利名德宗主，眾人",
    "T01n0026_057:0782a09": "所師，有大名譽，眾所敬重，領大徒眾，五百",
    "T01n0026_057:0782a10": "異學之所尊也，於此王舍城共受夏坐。",
    "T01n0026_057:0782a11": "向者亦論沙門瞿曇！此沙門瞿曇名德宗主，",
    "T01n0026_057:0782a12": "眾人所師，有大名譽，眾所敬重，領大比丘",
    "T01n0026_057:0782a13": "眾，千二百五十人之所尊也，亦在此王舍",
    "T01n0026_057:0782a14": "城共受夏坐。瞿曇！我等復作是念：『今此諸",
    "T01n0026_057:0782a15": "尊沙門、梵志，誰為弟子所恭敬、尊重、供養",
    "T01n0026_057:0782a16": "奉事耶？非為弟子法罵所罵，亦無弟子難師，",
    "T01n0026_057:0782a17": "此一向不可、不相應，不等說已，便捨而去。』瞿",
    "T01n0026_057:0782a18": "曇！我等復作是念：『此不蘭迦葉不為弟子",
    "T01n0026_057:0782a19": "所恭敬、尊重、供養、奉事，為弟子法罵所罵，",
    "T01n0026_057:0782a20": "眾多弟子難師，此不可，此不相應，此不等說",
    "T01n0026_057:0782a21": "已，便捨而去。』「瞿曇！昔時不蘭迦葉數在弟",
    "T01n0026_057:0782a22": "子眾舉手大喚：『汝等可住，無有人來問",
    "T01n0026_057:0782a23": "汝等事，人問我事，汝等不能斷此事，我能",
    "T01n0026_057:0782a24": "斷此事。』而弟子於其中間更論餘事，不待",
    "T01n0026_057:0782a25": "師說事訖。瞿曇！我等復作是念：『如是此",
    "T01n0026_057:0782a26": "不蘭迦葉不為弟子所恭敬、尊重、供養、奉",
    "T01n0026_057:0782a27": "事，為弟子法罵所罵，眾多弟子難師：此不",
    "T01n0026_057:0782a28": "可，此不相應。此不等說已，便捨而去。』如是摩",
    "T01n0026_057:0782a29": "息加利瞿舍利子、娑若鞞羅遲子、尼揵親",
    "T01n0026_057:0782b01": "子、彼復迦旃、阿夷哆雞舍劍婆利。瞿曇！",
    "T01n0026_057:0782b02": "我等作如是念：『此阿夷哆雞舍劍婆利不",
    "T01n0026_057:0782b03": "為弟子所恭敬、尊重、供養、奉事，為弟子法",
    "T01n0026_057:0782b04": "罵所罵，眾多弟子難師：此不可，此不相應，",
    "T01n0026_057:0782b05": "此不等說已，便捨而去。』瞿曇！昔時阿夷哆雞",
    "T01n0026_057:0782b06": "舍劍婆利數在弟子眾舉手大喚：『汝等",
    "T01n0026_057:0782b07": "可住，無有人來問汝等事，人問我事，汝",
    "T01n0026_057:0782b08": "等不能斷此事，我能斷此事。』而弟子於其",
    "T01n0026_057:0782b09": "中間更論餘事，不待師說事訖。「瞿曇！我等",
    "T01n0026_057:0782b10": "復作是念：『如是此阿夷哆雞舍劍婆利不",
    "T01n0026_057:0782b11": "為弟子所恭敬、尊重、供養、奉事，為弟子法",
    "T01n0026_057:0782b12": "罵所罵，眾多弟子難師：此不可，此不相應，此",
    "T01n0026_057:0782b13": "不等說已，便捨而去。』「瞿曇！我等復作是念：",
    "T01n0026_057:0782b14": "『此沙門瞿曇為弟子所恭敬、尊重、供養、奉事，",
    "T01n0026_057:0782b15": "不為弟子法罵所罵，亦無弟子難師：此不",
    "T01n0026_057:0782b16": "可，此不相應，此不等說已，便捨而去。』瞿曇！昔",
    "T01n0026_057:0782b17": "時沙門瞿曇數在大眾，無量百千眾圍遶說",
    "T01n0026_057:0782b18": "法，於其中有一人鼾眠作聲，又有一",
    "T01n0026_057:0782b19": "人語彼人曰：『莫鼾眠作聲！汝不欲聞世",
    "T01n0026_057:0782b20": "尊說微妙法，如甘露耶？』彼人即便默然無",
    "T01n0026_057:0782b21": "聲。瞿曇！我等復作是念：『如是此沙門瞿",
    "T01n0026_057:0782b22": "曇為弟子所恭敬、尊重、供養、奉事，不為弟",
    "T01n0026_057:0782b23": "子法罵所罵，亦無弟子難師：此不可，此不相",
    "T01n0026_057:0782b24": "應，此不等說已，便捨而去。』」世尊聞已，問異學",
    "T01n0026_057:0782b25": "箭毛曰：「優陀夷！汝見我有幾法，令諸弟",
    "T01n0026_057:0782b26": "子恭敬、尊重、供養、奉事我，常隨不離耶？」異學",
    "T01n0026_057:0782b27": "箭毛答曰：「瞿曇！我見瞿曇有五法，令諸弟",
    "T01n0026_057:0782b28": "子恭敬、尊重、供養、奉事，常隨不離。云何為",
    "T01n0026_057:0782b29": "五？沙門瞿曇麤衣知足，稱說麤衣知足，若沙",
    "T01n0026_057:0782c01": "門瞿曇麤衣知足，稱說麤衣知足者，是謂我",
    "T01n0026_057:0782c02": "見沙門瞿曇有第一法，令諸弟子恭敬、尊",
    "T01n0026_057:0782c03": "重、供養、奉事，常隨不離。復次，沙門瞿曇麤食",
    "T01n0026_057:0782c04": "知足，稱說麤食知足，若沙門瞿曇麤食知足，",
    "T01n0026_057:0782c05": "稱說麤食知足者，是謂我見沙門瞿曇有",
    "T01n0026_057:0782c06": "第二法，令諸弟子恭敬、尊重、供養、奉事，常隨",
    "T01n0026_057:0782c07": "不離。「復次，沙門瞿曇少食，稱說少食，若沙",
    "T01n0026_057:0782c08": "門瞿曇少食，稱說少食者，是謂我見沙門",
    "T01n0026_057:0782c09": "瞿曇有第三法，令諸弟子恭敬、尊重、供養、奉",
    "T01n0026_057:0782c10": "事，常隨不離。復次，沙門瞿曇麤住止床座知",
    "T01n0026_057:0782c11": "足，稱說麤住止床座知足，若沙門瞿曇麤住",
    "T01n0026_057:0782c12": "止床座知足，稱說麤住止床座知足者，是謂",
    "T01n0026_057:0782c13": "我見沙門瞿曇有第四法，令諸弟子恭敬、",
    "T01n0026_057:0782c14": "尊重、供養、奉事，常隨不離。復次，沙門瞿曇",
    "T01n0026_057:0782c15": "燕坐，稱說燕坐，若沙門瞿曇燕坐，稱",
    "T01n0026_057:0782c16": "說燕坐者，是謂我見沙門瞿曇有第五法，",
    "T01n0026_057:0782c17": "令諸弟子恭敬、尊重、供養、奉事，常隨不離。",
    "T01n0026_057:0782c18": "是謂我見沙門瞿曇有五法，令諸弟子",
    "T01n0026_057:0782c19": "恭敬、尊重、供養、奉事，常隨不離。」世尊告曰：",
    "T01n0026_057:0782c20": "「優陀夷！我不以此五法，令諸弟子恭敬、尊",
    "T01n0026_057:0782c21": "重、供養、奉事我，常隨不離。優陀夷！我所持",
    "T01n0026_057:0782c22": "衣，隨聖力割截，染汙惡色，如是聖衣染汙",
    "T01n0026_057:0782c23": "惡色。優陀夷！或我弟子謂盡形壽衣所棄",
    "T01n0026_057:0782c24": "捨糞掃之衣，亦作是說：『我世尊麤衣知足，稱",
    "T01n0026_057:0782c25": "說麤衣知足。』優陀夷！若我弟子因麤衣知足",
    "T01n0026_057:0782c26": "故，稱說我者，彼因此處故，不恭敬、尊重、",
    "T01n0026_057:0782c27": "供養、奉事我，亦不相隨。復次，優陀夷！我食",
    "T01n0026_057:0782c28": "粳糧成熟，無󰉕無量雜味。優陀夷！或我弟子",
    "T01n0026_057:0782c29": "盡其形壽而行乞食所棄捨食，亦作是",
    "T01n0026_057:0783a01": "說：『我世尊麤食知足，稱說麤食知足。』優陀夷！",
    "T01n0026_057:0783a02": "若我弟子因麤食知足故，稱說我者，彼因",
    "T01n0026_057:0783a03": "此處故，不恭敬、尊重、供養、奉事我，亦不相",
    "T01n0026_057:0783a04": "隨。「復次，優陀夷！我食如一鞞羅食，或如半",
    "T01n0026_057:0783a05": "鞞羅，優陀夷！或我弟子食如一拘拖，或如",
    "T01n0026_057:0783a06": "半拘拖，亦作是說：『我世尊少食，稱說少食。』",
    "T01n0026_057:0783a07": "優陀夷！若我弟子因少食故，稱說我者，",
    "T01n0026_057:0783a08": "彼因此處故，不恭敬、尊重、供養、奉事我，亦",
    "T01n0026_057:0783a09": "不相隨。復次，優陀夷！我或住高樓，或住棚",
    "T01n0026_057:0783a10": "閣。優陀夷！或我弟子彼過九月、十月，一夜",
    "T01n0026_057:0783a11": "於覆處宿，亦作是說：『我世尊麤住止床座",
    "T01n0026_057:0783a12": "知足，稱說麁住止床座知足。』優陀夷！若我",
    "T01n0026_057:0783a13": "弟子因麤住止床座知足故，稱說我者，彼",
    "T01n0026_057:0783a14": "因此處故，不恭敬、尊重、供養、奉事我，亦不",
    "T01n0026_057:0783a15": "相隨。「復次，優陀夷！我常作閙比丘、比丘尼、",
    "T01n0026_057:0783a16": "優婆塞、優婆夷，或我弟子過半月一入眾，",
    "T01n0026_057:0783a17": "為法清淨故，亦作是說：『我世尊燕坐，稱說",
    "T01n0026_057:0783a18": "燕坐。』優陀夷！若我弟子因燕坐故，稱",
    "T01n0026_057:0783a19": "說我者，彼因此處故，不恭敬、尊重、供養、奉",
    "T01n0026_057:0783a20": "事我，亦不相隨。優陀夷！我無此五法，令諸",
    "T01n0026_057:0783a21": "弟子恭敬、尊重、供養、奉事我，常隨不離。「優",
    "T01n0026_057:0783a22": "陀夷！我更有五法，令諸弟子恭敬、尊重、供",
    "T01n0026_057:0783a23": "養、奉事我，常隨不離。云何為五？優陀夷！我",
    "T01n0026_057:0783a24": "有弟子，謂無上戒稱說我：『世尊行戒大戒，",
    "T01n0026_057:0783a25": "如所說所作亦然，如所作所說亦然。』優",
    "T01n0026_057:0783a26": "陀夷！若我弟子因無上戒稱說我者，彼因",
    "T01n0026_057:0783a27": "此處，恭敬、尊重、供養、奉事我，常隨不離。復",
    "T01n0026_057:0783a28": "次，優陀夷！我有弟子，謂無上智慧稱說我：",
    "T01n0026_057:0783a29": "『世尊行智慧，極大智慧。若有談論來相對者，",
    "T01n0026_057:0783b01": "必能伏之，謂於正法、律不可說，於自所",
    "T01n0026_057:0783b02": "說不可得說。』優陀夷！若我弟子因無上智",
    "T01n0026_057:0783b03": "慧故，稱說我者，彼因此處，恭敬、尊重、供養、",
    "T01n0026_057:0783b04": "奉事我，常隨不離。「復次，優陀夷！我有弟子，",
    "T01n0026_057:0783b05": "謂無上知見稱說我：『世尊遊知非不知，遊",
    "T01n0026_057:0783b06": "見非不見，彼為弟子說法，有因非無因，有",
    "T01n0026_057:0783b07": "緣非無緣，可答非不可答，有離非無離。』優",
    "T01n0026_057:0783b08": "陀夷！若我弟子因無上知見故，稱說我者，",
    "T01n0026_057:0783b09": "彼因此處，恭敬、尊重、供養、奉事我，常隨不",
    "T01n0026_057:0783b10": "離。復次，優陀夷！我有弟子，謂厭愛箭",
    "T01n0026_057:0783b11": "而來問我：『苦是苦，習是習，滅是滅，道是道。』",
    "T01n0026_057:0783b12": "我即答彼：『苦是苦，習是習，滅是滅，道是道。』",
    "T01n0026_057:0783b13": "優陀夷！若我弟子而來問我，我答可意令",
    "T01n0026_057:0783b14": "歡喜者，彼因此處，恭敬、尊重、供養、奉事",
    "T01n0026_057:0783b15": "我，常隨不離。「復次，優陀夷！我為弟子，或說",
    "T01n0026_057:0783b16": "宿命智通作證明達，或說漏盡智通作證明",
    "T01n0026_057:0783b17": "達。優陀夷！若我弟子於此正法、律中得受",
    "T01n0026_057:0783b18": "得度，得至彼岸，無疑無惑，於善法中無",
    "T01n0026_057:0783b19": "有猶豫者，彼因此處，恭敬、尊重、供養、奉",
    "T01n0026_057:0783b20": "事我，常隨不離。優陀夷！是謂我更有五法，",
    "T01n0026_057:0783b21": "令諸弟子恭敬、尊重、供養、奉事我，常隨不",
    "T01n0026_057:0783b22": "離。」於是，異學箭毛即從坐起，偏袒著衣，叉",
    "T01n0026_057:0783b23": "手向佛，白曰：「瞿曇！甚奇！甚特！善說妙事，潤",
    "T01n0026_057:0783b24": "澤我體，猶如甘露。瞿曇！猶如大雨，此地高",
    "T01n0026_057:0783b25": "下，普得潤澤。如是，沙門瞿曇為我等善說",
    "T01n0026_057:0783b26": "妙事，潤澤我體，猶如甘露。世尊！我已解。善",
    "T01n0026_057:0783b27": "逝！我已知。世尊！我今自歸於佛、法及比丘",
    "T01n0026_057:0783b28": "眾，唯願世尊受我為優婆塞，從今日始，終",
    "T01n0026_057:0783b29": "身自歸，乃至命盡。」佛說如是。異學箭毛聞",
    "T01n0026_057:0783c01": "佛所說，歡喜奉行。",
    "T01n0026_057:0783c02": "箭毛經第六竟二千八百七字",
    "T01n0026_057:0783c03": "208 箭毛經（二〇八）中阿含晡利多品箭毛經第七",
    "T01n0026_057:0783c04": "我聞如是：一時，佛遊王舍城，在竹林加蘭",
    "T01n0026_057:0783c05": "哆園。爾時，世尊過夜平旦，著衣持鉢，入",
    "T01n0026_057:0783c06": "王舍城而行乞食。行乞食已，收舉衣鉢，",
    "T01n0026_057:0783c07": "澡洗手足，以尼師檀著於肩上，往至孔",
    "T01n0026_057:0783c08": "雀林異學園中。爾時，孔雀林異學園中有一",
    "T01n0026_057:0783c09": "異學，名曰箭毛，名德宗主，眾人所師，有大",
    "T01n0026_057:0783c10": "名譽，眾所敬重，領大徒眾，五百異學之所",
    "T01n0026_057:0783c11": "尊也。彼在大眾喧閙嬈亂，放高大音聲，",
    "T01n0026_057:0783c12": "說種種畜生之論，謂論王、論賊、論鬪、論食、",
    "T01n0026_057:0783c13": "論衣服、論婦人、論童女、論婬女、論世間、",
    "T01n0026_057:0783c14": "論空野、論海中、論國人民。彼共集坐說如",
    "T01n0026_057:0783c15": "是比畜生之論。異學箭毛遙見佛來，勅己",
    "T01n0026_057:0783c16": "眾曰：「汝等默然住，彼沙門瞿曇來，彼眾默",
    "T01n0026_057:0783c17": "然，常樂默然，稱說默然，彼若見此眾默然",
    "T01n0026_057:0783c18": "者，或來相見。」異學箭毛命眾默然已，自默",
    "T01n0026_057:0783c19": "然住。世尊往詣異學箭毛所，異學箭毛即",
    "T01n0026_057:0783c20": "從坐起，偏袒著衣，叉手向佛，白曰：「善來！沙",
    "T01n0026_057:0783c21": "門瞿曇！沙門瞿曇久不來此，願坐此坐。」",
    "T01n0026_057:0783c22": "世尊便坐異學箭毛所敷之座，異學箭毛便",
    "T01n0026_057:0783c23": "與世尊共相問訊，却坐一面。世尊問曰：「優",
    "T01n0026_057:0783c24": "陀夷！向論何等？以何事故共集坐此？」異",
    "T01n0026_057:0783c25": "學箭毛答曰：「瞿曇！且置此論，此論非妙，沙",
    "T01n0026_057:0783c26": "門瞿曇欲聞此論，後聞不難。」世尊如是再",
    "T01n0026_057:0783c27": "三問曰：「優陀夷！向論何等？以何事故共",
    "T01n0026_057:0783c28": "集坐此？」異學箭毛亦再三答曰：「瞿曇！且置",
    "T01n0026_057:0783c29": "此論，此論非妙，沙門瞿曇欲聞此論，後",
    "T01n0026_057:0784a01": "聞不難，沙門瞿曇若至再三，其欲聞者，",
    "T01n0026_057:0784a02": "今當說之。瞿曇！我有策慮，有思惟，住策",
    "T01n0026_057:0784a03": "慮地，住思惟地，有智慧，有辯才，有說實",
    "T01n0026_057:0784a04": "有薩云然，一切知，一切見，無餘知，無餘見，",
    "T01n0026_057:0784a05": "我往問事，然彼不知。瞿曇！我作是念：『此是",
    "T01n0026_057:0784a06": "何等耶？』」世尊問曰：「優陀夷！汝有策慮，有思",
    "T01n0026_057:0784a07": "惟，住策慮地，住思惟地，有智慧，有辯才，",
    "T01n0026_057:0784a08": "誰說實有薩云然，一切知，一切見，無餘知，",
    "T01n0026_057:0784a09": "無餘見，汝往問事，而彼不知耶？」異學箭毛",
    "T01n0026_057:0784a10": "答曰：「瞿曇！謂不蘭迦葉是。所以者何？",
    "T01n0026_057:0784a11": "瞿曇！不蘭迦葉自說實有薩云然，一切知，",
    "T01n0026_057:0784a12": "一切見，無餘知，無餘見也。我有策慮，有",
    "T01n0026_057:0784a13": "思惟，住策慮地，住思惟地，有智慧，有辯",
    "T01n0026_057:0784a14": "才，我往問事，然彼不知。瞿曇！是故我作是",
    "T01n0026_057:0784a15": "念：『此是何等耶？』如是摩息迦利瞿舍利子、",
    "T01n0026_057:0784a16": "娑若鞞羅遲子、尼揵親子、彼復迦旃、阿",
    "T01n0026_057:0784a17": "夷哆雞舍劍婆利。瞿曇！阿夷哆雞舍劍婆",
    "T01n0026_057:0784a18": "利自說實有薩云然，一切知，一切見，無餘",
    "T01n0026_057:0784a19": "知，無餘見也。我有策慮，有思惟，住策慮",
    "T01n0026_057:0784a20": "地，住思惟地，有智慧，有辯才，我往問事，然",
    "T01n0026_057:0784a21": "彼不知。瞿曇！是故我作是念：『此是何等耶？』",
    "T01n0026_057:0784a22": "瞿曇！我復作是念：『若我當往詣沙門瞿曇",
    "T01n0026_057:0784a23": "所，問過去事者，沙門瞿曇必能答我過去",
    "T01n0026_057:0784a24": "事也。我當往詣沙門瞿曇所，問未來事者，",
    "T01n0026_057:0784a25": "沙門瞿曇必能答我未來事也。復次，若我隨",
    "T01n0026_057:0784a26": "所問沙門瞿曇事者，沙門瞿曇必亦答我",
    "T01n0026_057:0784a27": "隨所問事。』」世尊告曰：「優陀夷！止！止！汝長夜",
    "T01n0026_057:0784a28": "異見、異忍、異樂、異欲、異意故，不得盡知我所",
    "T01n0026_057:0784a29": "說義。優陀夷！我有弟子有因有緣，憶無",
    "T01n0026_057:0784b01": "量過去本昔所生，謂一生、二生、百生、千生，成",
    "T01n0026_057:0784b02": "劫、敗劫、無量成敗劫，眾生名某，我曾生彼，如",
    "T01n0026_057:0784b03": "是姓、如是字，如是生、如是飲食、如是受苦",
    "T01n0026_057:0784b04": "樂、如是長壽、如是久住、如是壽訖。此死生",
    "T01n0026_057:0784b05": "彼，彼死生此，我生在此，如是姓、如是字、",
    "T01n0026_057:0784b06": "如是生、如是飲食、如是受苦樂、如是長",
    "T01n0026_057:0784b07": "壽、如是久住、如是壽訖。彼來問我過去事，",
    "T01n0026_057:0784b08": "我答彼過去事，我亦往問彼過去事，彼亦",
    "T01n0026_057:0784b09": "答我過去事，我隨所問彼事，彼亦答我",
    "T01n0026_057:0784b10": "隨所問事。「復次，優陀夷！我有弟子，謂清淨",
    "T01n0026_057:0784b11": "天眼出過於人，見此眾生死時生時、好色惡",
    "T01n0026_057:0784b12": "色、妙與不妙，往來善處及不善處，隨此眾",
    "T01n0026_057:0784b13": "生之所作業，見其如真。若此眾生成就身",
    "T01n0026_057:0784b14": "惡行，成就口、意惡行，誣謗聖人，邪見，成就",
    "T01n0026_057:0784b15": "邪見業，彼因緣此，身壞命終，必至惡處，生",
    "T01n0026_057:0784b16": "地獄中。若此眾生成就身妙行，成就口、意妙",
    "T01n0026_057:0784b17": "行，不誣謗聖人，正見，成就正見業，彼因緣",
    "T01n0026_057:0784b18": "此，身壞命終，必昇善處，得生天中。彼來問",
    "T01n0026_057:0784b19": "我未來事，我答彼未來事，我亦往問彼未來",
    "T01n0026_057:0784b20": "事，彼亦答我未來事，我隨所問彼事，彼亦",
    "T01n0026_057:0784b21": "答我隨所問事。」異學箭毛白曰：「瞿曇！若如",
    "T01n0026_057:0784b22": "是者，我轉不知，我轉不見，轉癡墮癡，謂沙",
    "T01n0026_057:0784b23": "門瞿曇如是說：『優陀夷！止！止！汝長夜異見、異",
    "T01n0026_057:0784b24": "忍、異樂、異欲、異意故，不得盡知我所說義。",
    "T01n0026_057:0784b25": "優陀夷！我有弟子有因有緣，憶無量過去",
    "T01n0026_057:0784b26": "本昔所生，謂一生、二生、百生、千生，成劫、敗劫、無",
    "T01n0026_057:0784b27": "量成敗劫，眾生名某，我曾生彼，如是姓、如",
    "T01n0026_057:0784b28": "是字，如是生、如是飲食、如是受苦樂、如",
    "T01n0026_057:0784b29": "是長壽、如是久住、如是壽訖。此死生彼，彼",
    "T01n0026_057:0784c01": "死生此，我生在此，如是姓、如是字、如是",
    "T01n0026_057:0784c02": "生、如是飲食、如是受苦樂、如是長壽、如",
    "T01n0026_057:0784c03": "是久住、如是壽訖。彼來問我過去事，我答",
    "T01n0026_057:0784c04": "彼過去事，我亦往問彼過去事，彼亦答我",
    "T01n0026_057:0784c05": "過去事，我隨所問彼事，彼亦答我隨所問",
    "T01n0026_057:0784c06": "事。「『復次，優陀夷！我有弟子，謂清淨天眼出",
    "T01n0026_057:0784c07": "過於人，見此眾生死時生時、好色惡色、妙與",
    "T01n0026_057:0784c08": "不妙，往來善處及不善處，隨此眾生之所作",
    "T01n0026_057:0784c09": "業，見其如真。若此眾生成就身惡行，成就",
    "T01n0026_057:0784c10": "口、意惡行，誣謗聖人，邪見，成就邪見業，彼",
    "T01n0026_057:0784c11": "因緣此，身壞命終，必至惡處，生地獄中。若",
    "T01n0026_057:0784c12": "此眾生成就身妙行，成就口、意妙行，不誣",
    "T01n0026_057:0784c13": "謗聖人，正見，成就正見業，彼因緣此，身壞",
    "T01n0026_057:0784c14": "命終，必昇善處，得生天中。彼來問我未",
    "T01n0026_057:0784c15": "來事，我答彼未來事，我亦往問彼未來事，",
    "T01n0026_057:0784c16": "彼亦答我未來事，我隨所問彼事，彼亦答",
    "T01n0026_057:0784c17": "我隨所問事。』「瞿曇！我於此生作本所作，得",
    "T01n0026_057:0784c18": "本所得，尚不能憶，況復能憶有因有緣，無",
    "T01n0026_057:0784c19": "量本昔所生事耶？瞿曇！我尚不能見飃風",
    "T01n0026_057:0784c20": "鬼，況復清淨天眼出過於人，見此眾生死時",
    "T01n0026_057:0784c21": "生時，善色惡色、妙與不妙，趣至善處及不善",
    "T01n0026_057:0784c22": "處，隨此眾生之所作業，見其如真耶？瞿曇！",
    "T01n0026_057:0784c23": "我作是念：『若沙門瞿曇問我從師學法者，",
    "T01n0026_057:0784c24": "儻能答彼，令可意也。』」世尊問曰：「優陀夷！",
    "T01n0026_057:0784c25": "汝從師學其法云何？」異學箭毛答曰：「瞿曇！",
    "T01n0026_057:0784c26": "彼說色過於色，彼色最勝，彼色最上。」世尊問",
    "T01n0026_057:0784c27": "曰：「優陀夷！何等色耶？」異學箭毛答曰：「瞿曇！若",
    "T01n0026_057:0784c28": "色更無有色最上、最妙，為最勝也。彼色最",
    "T01n0026_057:0784c29": "勝，彼色最上。」世尊告曰：「優陀夷！猶如有人",
    "T01n0026_057:0785a01": "作如是說：『若此國中有女最妙，我欲得彼。』",
    "T01n0026_057:0785a02": "彼若有人如是問者：『君知國中有女最妙，",
    "T01n0026_057:0785a03": "如是姓、如是名、如是生耶？為長短麤細，為",
    "T01n0026_057:0785a04": "白、黑，為不白不黑？為剎利女，為梵志、居士、",
    "T01n0026_057:0785a05": "工師女？為東方、南方、西方、北方耶？』彼人答曰：",
    "T01n0026_057:0785a06": "『我不知也。』復問彼人：『君不知、不見國中",
    "T01n0026_057:0785a07": "有女最妙，如是姓、如是名、如是生，長短麤",
    "T01n0026_057:0785a08": "細、白、黑、不白不黑，剎利女，梵志、居士、工師女，",
    "T01n0026_057:0785a09": "東方、南方、西方、北方者，而作是說：「我欲得",
    "T01n0026_057:0785a10": "彼女耶？」』如是，優陀夷！汝作是說：『彼說色過",
    "T01n0026_057:0785a11": "於色，彼色最勝，彼色最上。』問曰：『汝彼色？』然",
    "T01n0026_057:0785a12": "不知也。」異學箭毛白曰：「瞿曇！猶如紫磨，極",
    "T01n0026_057:0785a13": "妙金精，金師善磨，瑩治令淨，藉以白練，安",
    "T01n0026_057:0785a14": "著日中，其色極妙，光明照耀。如是，瞿曇！我",
    "T01n0026_057:0785a15": "說彼色過於色，彼色最勝，彼色最上。」世尊告",
    "T01n0026_057:0785a16": "曰：「優陀夷！我今問汝，隨所解答。優陀夷！於",
    "T01n0026_057:0785a17": "意云何？謂紫磨金精，藉以白練，安著日中，",
    "T01n0026_057:0785a18": "其色極妙，光明照耀，及螢火蟲在夜闇中",
    "T01n0026_057:0785a19": "光明照耀，於中光明，何者最上、為最勝耶？」",
    "T01n0026_057:0785a20": "異學箭毛答曰：「瞿曇！螢火光明於紫磨金精",
    "T01n0026_057:0785a21": "光明，最上、為最勝也。」世尊問曰：「優陀夷！於",
    "T01n0026_057:0785a22": "意云何？謂螢火蟲在夜闇中光明照耀，及",
    "T01n0026_057:0785a23": "燃油燈在夜闇中光明照耀，於中光明，何",
    "T01n0026_057:0785a24": "者最上、為最勝耶？」異學箭毛答曰：「瞿曇！燃",
    "T01n0026_057:0785a25": "燈光明於螢火蟲光明，最上、為最勝也。」世",
    "T01n0026_057:0785a26": "尊問曰：「優陀夷！於意云何？謂燃油燈在夜闇",
    "T01n0026_057:0785a27": "中光明照耀，及燃大木積火在夜闇中",
    "T01n0026_057:0785a28": "光明照耀，於中光明，何者最上、為最勝耶？」",
    "T01n0026_057:0785a29": "異學箭毛答曰：「瞿曇！燃大木積火之光明",
    "T01n0026_057:0785b01": "於燃油燈光明，最上、為最勝也。」世尊問曰：",
    "T01n0026_057:0785b02": "「優陀夷！於意云何？謂燃大木積火，在夜闇",
    "T01n0026_057:0785b03": "中光明照耀，及太白星平旦無曀光明照",
    "T01n0026_057:0785b04": "耀，於中光明，何者最上、為最勝耶？」異學箭毛",
    "T01n0026_057:0785b05": "答曰：「瞿曇！太白星光於燃大木積火光，最",
    "T01n0026_057:0785b06": "上、為最勝也。」世尊問曰：「優陀夷！於意云何？",
    "T01n0026_057:0785b07": "謂太白星平旦無曀光明照耀，及月殿光夜",
    "T01n0026_057:0785b08": "半無曀光明照耀，於中光明，何者最上、為",
    "T01n0026_057:0785b09": "最勝耶？」異學箭毛答曰：「瞿曇！月殿光明於",
    "T01n0026_057:0785b10": "太白星光，最上、為最勝也。」世尊問曰：「優",
    "T01n0026_057:0785b11": "陀夷！於意云何？謂月殿光夜半無曀光明照",
    "T01n0026_057:0785b12": "曜，及日殿光秋時向中，天淨無曀光明照耀，",
    "T01n0026_057:0785b13": "於中光明，何者最上、為最勝耶？」異學箭毛",
    "T01n0026_057:0785b14": "答曰：「瞿曇！日殿光明於月殿光，最上、為最",
    "T01n0026_057:0785b15": "勝也。」世尊告曰：「優陀夷！多有諸天，今此日",
    "T01n0026_057:0785b16": "月雖有大如意足，有大威德，有大福祐，有",
    "T01n0026_057:0785b17": "大威神，然其光明故不及諸天光明也。我",
    "T01n0026_057:0785b18": "昔曾與諸天共集，共彼論事，我之所說，可",
    "T01n0026_057:0785b19": "彼天意，然我不作是說：『彼色過於色，彼色",
    "T01n0026_057:0785b20": "最勝，彼色最上。』優陀夷！而汝於螢火蟲光色",
    "T01n0026_057:0785b21": "最弊最醜，說彼色過於色，彼色最勝，彼色",
    "T01n0026_057:0785b22": "最上，問已不知。」異學箭毛白曰：「世尊！悔過",
    "T01n0026_057:0785b23": "此說。善逝！悔過此說。」世尊問曰：「優陀夷！汝",
    "T01n0026_057:0785b24": "何意如是說：『世尊！悔過此說。善逝！悔過此",
    "T01n0026_057:0785b25": "說。』耶？」異學箭毛答曰：「瞿曇！我作是說：『彼色",
    "T01n0026_057:0785b26": "過於色，彼色最勝，彼色最上。』沙門瞿曇今善",
    "T01n0026_057:0785b27": "檢我，善教善訶，令我虛妄無所有也。瞿曇！",
    "T01n0026_057:0785b28": "是故我如是說：『世尊！悔過此說。善逝！悔過",
    "T01n0026_057:0785b29": "此說。』」異學箭毛語曰：「瞿曇！後世一向樂，有",
    "T01n0026_057:0785c01": "一道跡一向作世證。」世尊問曰：「優陀夷！云何",
    "T01n0026_057:0785c02": "後世一向樂？云何有一道跡一向作世證",
    "T01n0026_057:0785c03": "耶？」異學箭毛答曰：「瞿曇！或有一離殺斷殺、",
    "T01n0026_057:0785c04": "不與取、邪婬、妄言，乃至離邪見得正見。瞿",
    "T01n0026_057:0785c05": "曇！是謂後世一向樂，是謂有一道跡一向",
    "T01n0026_057:0785c06": "作世證。」世尊告曰：「優陀夷！我今問汝，隨所",
    "T01n0026_057:0785c07": "解答。優陀夷！於意云何？若有一離殺斷殺，",
    "T01n0026_057:0785c08": "彼為一向樂、為雜苦耶？」異學箭毛答曰：「瞿",
    "T01n0026_057:0785c09": "曇！是雜苦也。」「若有一離不與取、邪婬、妄言，",
    "T01n0026_057:0785c10": "乃至離邪見得正見，彼為一向樂、為雜苦",
    "T01n0026_057:0785c11": "耶？」異學箭毛答曰：「瞿曇！是雜苦也。」世尊問",
    "T01n0026_057:0785c12": "曰：「優陀夷！非為如是雜苦樂道跡作世",
    "T01n0026_057:0785c13": "證耶？」異學箭毛答曰：「瞿曇！如是雜苦樂道",
    "T01n0026_057:0785c14": "跡作世證也。」異學箭毛白曰：「世尊！悔過此",
    "T01n0026_057:0785c15": "說。善逝！悔過此說。」世尊問曰：「優陀夷！汝何",
    "T01n0026_057:0785c16": "意故作如是說：『世尊！悔過此說，善逝。悔過",
    "T01n0026_057:0785c17": "此說。』耶？」異學箭毛答曰：「瞿曇！我向者說後世",
    "T01n0026_057:0785c18": "一向樂，有一道跡一向作世證。沙門瞿曇今",
    "T01n0026_057:0785c19": "善檢我，善教善訶，令我虛妄無所有也。瞿",
    "T01n0026_057:0785c20": "曇！是故我如是說：『世尊！悔過此說。善逝！悔",
    "T01n0026_057:0785c21": "過此說。』」世尊告曰：「優陀夷！世有一向樂，有",
    "T01n0026_057:0785c22": "一道跡一向作世證也。」異學箭毛問曰：「瞿",
    "T01n0026_057:0785c23": "曇！云何世一向樂？云何一道跡一向作世證",
    "T01n0026_057:0785c24": "耶？」世尊答曰：「優陀夷！若時如來出世，無所著、",
    "T01n0026_057:0785c25": "等正覺、明行成為、善逝、世間解、無上士、道法御、",
    "T01n0026_057:0785c26": "天人師，號佛、眾祐，彼斷，乃至五蓋——心穢、慧羸，",
    "T01n0026_057:0785c27": "離欲，離惡不善之法，有覺、有觀，離生喜、樂，",
    "T01n0026_057:0785c28": "得初禪成就遊，不共彼天戒等、心等、見等",
    "T01n0026_057:0785c29": "也。彼覺、觀已息，內靖、一心，無覺、無觀，定生喜、",
    "T01n0026_057:0786a01": "樂，得第二禪成就遊，不共彼天戒等、心等、",
    "T01n0026_057:0786a02": "見等也。彼離於喜欲，捨無求遊，正念正智",
    "T01n0026_057:0786a03": "而身覺樂，謂聖所說聖所捨、念、樂住室，得第",
    "T01n0026_057:0786a04": "三禪成就遊，不共彼天戒等、心等、見等也。",
    "T01n0026_057:0786a05": "優陀夷！是謂世一向樂。」異學箭毛問曰：「瞿",
    "T01n0026_057:0786a06": "曇！世中一向樂，唯極是耶？」世尊答曰：「世中一",
    "T01n0026_057:0786a07": "向樂，不但極是也。優陀夷！更有一道跡一",
    "T01n0026_057:0786a08": "向作世證。」異學箭毛問曰：「瞿曇！云何更有",
    "T01n0026_057:0786a09": "一道跡一向作世證耶？」世尊答曰：「優陀夷！",
    "T01n0026_057:0786a10": "比丘離欲、離惡不善之法，有覺、有觀，離生",
    "T01n0026_057:0786a11": "喜、樂，得初禪成就遊，得共彼天戒等、心等、",
    "T01n0026_057:0786a12": "見等也。彼覺、觀已息，內靖、一心，無覺、無觀，",
    "T01n0026_057:0786a13": "定生喜、樂，得第二禪成就遊，得共彼天戒",
    "T01n0026_057:0786a14": "等、心等、見等也。彼離於喜欲，捨無求遊，正",
    "T01n0026_057:0786a15": "念正智而身覺樂，謂聖所說聖所捨、念、樂住",
    "T01n0026_057:0786a16": "室，得第三禪成就遊，得共彼天戒等、心",
    "T01n0026_057:0786a17": "等、見等也。優陀夷！是謂一道跡一向作世",
    "T01n0026_057:0786a18": "證。」異學箭毛問曰：「瞿曇！沙門瞿曇弟子為此",
    "T01n0026_057:0786a19": "世一向樂故，一道跡一向作世證故，從沙門",
    "T01n0026_057:0786a20": "瞿曇學梵行耶？」世尊答曰：「優陀夷！我弟子",
    "T01n0026_057:0786a21": "不為世一向樂故，亦不為一道跡一向作",
    "T01n0026_057:0786a22": "世證故，從我學梵行也。優陀夷！更有最上、",
    "T01n0026_057:0786a23": "最妙、最勝，為作證故，我弟子從我學梵行",
    "T01n0026_057:0786a24": "也。」於是，彼大眾放高大音聲：「彼是最上、最妙、",
    "T01n0026_057:0786a25": "最勝，為作證故，沙門瞿曇弟子從沙門瞿",
    "T01n0026_057:0786a26": "曇學梵行也。」於是，異學箭毛勅己眾，令默",
    "T01n0026_057:0786a27": "然已，白曰：「瞿曇！云何最上、最妙、最勝，為作",
    "T01n0026_057:0786a28": "證故，沙門瞿曇弟子從沙門瞿曇學梵行",
    "T01n0026_057:0786a29": "耶？」世尊答曰：「優陀夷！比丘者樂滅、苦滅，喜、憂",
    "T01n0026_057:0786b01": "本已滅，不苦不樂、捨、念、清淨，得第四禪成就",
    "T01n0026_057:0786b02": "遊。優陀夷！是謂最上、最妙、最勝，為作證故，",
    "T01n0026_057:0786b03": "我弟子從我學梵行也。」於是，異學箭毛即",
    "T01n0026_057:0786b04": "從坐起，欲稽首佛足。於是，異學箭毛諸",
    "T01n0026_057:0786b05": "弟子異學梵行者白異學箭毛曰：「尊今應",
    "T01n0026_057:0786b06": "作師時，欲為沙門瞿曇作弟子耶？尊",
    "T01n0026_057:0786b07": "不應作師時，為沙門瞿曇作弟子也。是",
    "T01n0026_057:0786b08": "為異學箭毛諸弟子學梵行者，為異學箭",
    "T01n0026_057:0786b09": "毛而作障礙，謂從世尊學梵行也。」佛說",
    "T01n0026_057:0786b10": "如是。異學箭毛聞佛所說，歡喜奉行。",
    "T01n0026_057:0786b11": "箭毛經第七竟三千八百三十字",
    "T01n0026_057:0786b12": "209 鞞摩那修經（二〇九）中阿含晡利多品鞞摩那修經第八",
    "T01n0026_057:0786b13": "第五後誦",
    "T01n0026_057:0786b14": "我聞如是：一時，佛遊舍衛國，在勝林給孤",
    "T01n0026_057:0786b15": "獨園。爾時，異學鞞摩那修中後仿佯往詣",
    "T01n0026_057:0786b16": "佛所，相問訊已，問曰：「瞿曇！最色最色。瞿曇！",
    "T01n0026_057:0786b17": "最色。」世尊問曰：「迦旃！何等色也？」異學鞞摩",
    "T01n0026_057:0786b18": "那修答曰：「瞿曇！若色更無有色最上、最妙、最",
    "T01n0026_057:0786b19": "勝，瞿曇！彼色最勝，彼色最上。」世尊告曰：「迦",
    "T01n0026_057:0786b20": "旃！猶如有人作如是說：『若此國中有女最",
    "T01n0026_057:0786b21": "妙，我欲得彼。』彼若有人如是問者：『君知國",
    "T01n0026_057:0786b22": "中有女最妙，如是姓、如是名、如是生耶？為",
    "T01n0026_057:0786b23": "長短麤細，為白、黑，為不白不黑？為剎利女，",
    "T01n0026_057:0786b24": "為梵志、居士、工師女？為東方、南方、西方、北方",
    "T01n0026_057:0786b25": "耶？』彼人答曰：『我不知也。』復問彼人：『君不知、",
    "T01n0026_057:0786b26": "不見國中有女最妙，如是姓、如是名、如是",
    "T01n0026_057:0786b27": "生，長短麤細、白、黑、不白不黑，剎利女，梵志、居",
    "T01n0026_057:0786b28": "士、工師女，東方、南方、西方、北方者，而作是說：",
    "T01n0026_057:0786b29": "「我欲得彼女耶？」』如是。迦旃！汝作是說：『彼",
    "T01n0026_057:0786c01": "妙色最妙色，彼色最勝，彼色最上。』問汝彼色，",
    "T01n0026_057:0786c02": "然不知也。」異學鞞摩那修白曰：「瞿曇！猶如",
    "T01n0026_057:0786c03": "紫磨，極妙金精，金師善磨，瑩治令淨，藉以",
    "T01n0026_057:0786c04": "白練，安著日中，其色極妙，光明照耀。如是，",
    "T01n0026_057:0786c05": "瞿曇！我說彼妙色最妙色，彼色最勝，彼色最",
    "T01n0026_057:0786c06": "上。」世尊告曰：「迦旃！我今問汝，隨所解答。",
    "T01n0026_057:0786c07": "迦旃！於意云何？謂紫磨金精，藉以白練，",
    "T01n0026_057:0786c08": "安著日中，其色極妙，光明照耀，及螢火蟲",
    "T01n0026_057:0786c09": "在夜闇中光明照耀，於中光明，何者最上、",
    "T01n0026_057:0786c10": "為最勝耶？」異學鞞摩那修答曰：「瞿曇！螢火",
    "T01n0026_057:0786c11": "光明於紫磨金精光明，最上、為最勝也。」",
    "T01n0026_057:0786c12": "世尊問曰：「迦旃！於意云何？謂螢火蟲在夜",
    "T01n0026_057:0786c13": "闇中光明照耀，及燃油燈在夜闇中光明",
    "T01n0026_057:0786c14": "照耀，於中光明，何者最上、為最勝耶？」異學",
    "T01n0026_057:0786c15": "鞞摩那修答曰：「瞿曇！燃燈光明於螢火蟲光",
    "T01n0026_057:0786c16": "明，最上、為最勝也。」世尊問曰：「迦旃！於意",
    "T01n0026_057:0786c17": "云何？謂燃油燈在夜闇中光明照耀，及",
    "T01n0026_057:0786c18": "燃大木積火在夜闇中光明照耀，於中",
    "T01n0026_057:0786c19": "光明，何者最上、為最勝耶？」異學鞞摩那修答",
    "T01n0026_057:0786c20": "曰：「瞿曇！燃大木積火之光明於燃油燈光",
    "T01n0026_057:0786c21": "明，最上、為最勝也。」世尊問曰：「迦旃！於意云",
    "T01n0026_057:0786c22": "何？謂燃大木積火在夜闇中光明照耀，",
    "T01n0026_057:0786c23": "及太白星平旦無曀光明照耀，於中光明，",
    "T01n0026_057:0786c24": "何者最上、為最勝耶？」異學鞞摩那修答曰：",
    "T01n0026_057:0786c25": "「瞿曇！太白星光於燃大木積火光，最上、",
    "T01n0026_057:0786c26": "為最勝也。」世尊問曰：「迦旃！於意云何？謂",
    "T01n0026_057:0786c27": "太白星平旦無曀光明照耀，及月殿光夜半",
    "T01n0026_057:0786c28": "無曀光明照耀，於中光明，何者最上、為最",
    "T01n0026_057:0786c29": "勝耶？」異學鞞摩那修答曰：「瞿曇！月殿光",
    "T01n0026_057:0787a01": "明於太白星光，最上、為最勝也。」世尊問",
    "T01n0026_057:0787a02": "曰：「迦旃！於意云何？謂月殿光夜半無曀",
    "T01n0026_057:0787a03": "光明照曜，及日殿光秋時向中，天淨無曀",
    "T01n0026_057:0787a04": "光明照耀，於中光明，何者最上、為最勝",
    "T01n0026_057:0787a05": "耶？」異學鞞摩那修答曰：「瞿曇！日殿光明於",
    "T01n0026_057:0787a06": "月殿光，最上、為最勝也。」世尊告曰：「迦旃！",
    "T01n0026_057:0787a07": "多有諸天，今此日月雖有大如意足，有",
    "T01n0026_057:0787a08": "大威德，有大福祐，有大威神，然其光明故",
    "T01n0026_057:0787a09": "不及諸天光明也。我昔曾與諸天共集，共",
    "T01n0026_057:0787a10": "彼論事，我之所說，可彼天意，然我不作是",
    "T01n0026_057:0787a11": "說，彼妙色最妙色，彼色最勝，彼色最上。迦",
    "T01n0026_057:0787a12": "旃！而汝於螢火蟲光色最弊最醜，說彼妙",
    "T01n0026_057:0787a13": "色最妙色，彼色最勝，彼色最上，問已不知。」於",
    "T01n0026_057:0787a14": "是，異學鞞摩那修為世尊面訶責已，內懷",
    "T01n0026_057:0787a15": "憂慼，低頭默然，失辯無言，如有所伺。於是，",
    "T01n0026_057:0787a16": "世尊面訶責已，復令歡悅，告曰：「迦旃！",
    "T01n0026_057:0787a17": "有五欲功德，可喜、意、令樂欲相應樂，眼知",
    "T01n0026_057:0787a18": "色，耳知聲，鼻知香，舌知味，身知觸。迦旃！色",
    "T01n0026_057:0787a19": "或有愛者，或不愛者。若有一人，彼於此色",
    "T01n0026_057:0787a20": "可意、稱意、樂意、足意、滿願意，彼於餘色雖最",
    "T01n0026_057:0787a21": "上、最勝，而不欲、不思、不願、不求，彼於此色最",
    "T01n0026_057:0787a22": "勝、最上。迦旃！如是聲、香、味、觸，迦旃！觸",
    "T01n0026_057:0787a23": "或有愛者，或不愛者。若有一人，彼於此觸",
    "T01n0026_057:0787a24": "可意、稱意、樂意、足意、滿願意。彼於餘觸雖最",
    "T01n0026_057:0787a25": "上、最勝，而不欲、不思、不願、不求。彼於此觸",
    "T01n0026_057:0787a26": "最勝、最上。」於是，異學鞞摩那修叉手向佛，",
    "T01n0026_057:0787a27": "白曰：「瞿曇！甚奇！甚特！沙門瞿曇為我無量",
    "T01n0026_057:0787a28": "方便說欲樂、欲樂第一。瞿曇！猶如因草火",
    "T01n0026_057:0787a29": "燃木火，因木火燃草火，如是沙門瞿曇為",
    "T01n0026_057:0787b01": "我無量方便說欲樂、欲樂第一。」世尊告曰：「止！",
    "T01n0026_057:0787b02": "止！迦旃！汝長夜異見、異忍、異樂、異欲、異意故，",
    "T01n0026_057:0787b03": "不得盡知我所說義。迦旃！謂我弟子初夜",
    "T01n0026_057:0787b04": "後夜常不眠臥，正定正意，修習道品，生已盡，",
    "T01n0026_057:0787b05": "梵行已立，所作已辦，不更受有，知如真，彼",
    "T01n0026_057:0787b06": "盡知我所說。」於是，異學鞞摩那修向佛瞋",
    "T01n0026_057:0787b07": "恚，生憎嫉、不可，欲誣謗世尊，欲墮世尊，",
    "T01n0026_057:0787b08": "如是誣謗世尊，如是墮世尊，語曰：「瞿曇！",
    "T01n0026_057:0787b09": "有沙門、梵志，不知世前際，不知世後際，",
    "T01n0026_057:0787b10": "不知無窮生死，而記說得究竟智，生已盡，",
    "T01n0026_057:0787b11": "梵行已立，所作已辦，不更受有，知如真。瞿",
    "T01n0026_057:0787b12": "曇！我如是念：『云何此沙門、梵志，不知世前",
    "T01n0026_057:0787b13": "際，亦不知世後際，不知無窮生死，而記說",
    "T01n0026_057:0787b14": "得究竟智，生已盡，梵行已立，所作已辦，不更",
    "T01n0026_057:0787b15": "受有，知如真耶？』」於是，世尊便作是念：「此異",
    "T01n0026_057:0787b16": "學鞞摩那修向我瞋恚，生憎嫉、不可，欲誣",
    "T01n0026_057:0787b17": "謗我，欲墮於我，如是誣謗我，如是墮我，",
    "T01n0026_057:0787b18": "而語我曰：『瞿曇！有一沙門梵志，不知世前",
    "T01n0026_057:0787b19": "際，不知世後際，不知無窮生死，而記說得",
    "T01n0026_057:0787b20": "究竟智，生已盡，梵行已立，所作已辦，不更受",
    "T01n0026_057:0787b21": "有，知如真。瞿曇！』我作是念：『云何此沙門、梵",
    "T01n0026_057:0787b22": "志，不知世前際，不知世後際，不知無窮",
    "T01n0026_057:0787b23": "生死，而記說得究竟智，生已盡，梵行已立，所",
    "T01n0026_057:0787b24": "作已辦，不更受有，知如真耶？』」世尊知已，告",
    "T01n0026_057:0787b25": "曰：「迦旃！若有沙門、梵志，不知世前際，不",
    "T01n0026_057:0787b26": "知世後際，不知無窮生死，而記說得究竟",
    "T01n0026_057:0787b27": "智，生已盡，梵行已立，所作已辦，不更受有，知",
    "T01n0026_057:0787b28": "如真者，彼應如是說：『置世前際，置世後",
    "T01n0026_057:0787b29": "際。』迦旃！我如是說：『置世前際，置世後際。』",
    "T01n0026_057:0787c01": "設不憶一生，我弟子比丘來，不䛕諂、無",
    "T01n0026_057:0787c02": "欺誑、質直，我教化之，若隨我教化，如是",
    "T01n0026_057:0787c03": "行者，必得知正法。迦旃！猶如嬰孩童子，",
    "T01n0026_057:0787c04": "少年柔軟，仰向臥，父母縛彼手足，彼於後轉",
    "T01n0026_057:0787c05": "大，諸根成就，父母解彼手足，彼唯憶解縛",
    "T01n0026_057:0787c06": "時，不憶縛時也。如是，迦旃！我如是說：",
    "T01n0026_057:0787c07": "『置世前際，置世後際。』設令不憶一生，我弟",
    "T01n0026_057:0787c08": "子比丘來，不諛諂、不欺誑、質直，我教化",
    "T01n0026_057:0787c09": "之。若隨我教化，如是行者，必得知正法。",
    "T01n0026_057:0787c10": "迦旃！譬若因油因炷而燃燈也，無人益",
    "T01n0026_057:0787c11": "油，亦不易炷者，前油已盡，後不更益，無所",
    "T01n0026_057:0787c12": "受已，自速滅也。如是，迦旃！我如是說：『置",
    "T01n0026_057:0787c13": "世前際，置世後際。』設令不憶一生，我弟子",
    "T01n0026_057:0787c14": "比丘來，不諛諂、不欺誑、質直，我教化之，",
    "T01n0026_057:0787c15": "若隨我教化，如是行者，必得知正法。迦",
    "T01n0026_057:0787c16": "旃！猶如十木聚，二十、三十、四十、五十、六十木",
    "T01n0026_057:0787c17": "聚，以火燒之，洞然俱熾，遂見火焰，後",
    "T01n0026_057:0787c18": "無有人更益草、木、糠、糞掃者，前薪已盡，後",
    "T01n0026_057:0787c19": "不更益，無所受已，自速滅也。如是，迦",
    "T01n0026_057:0787c20": "旃！我如是說：『置世前際，置世後際。』設令",
    "T01n0026_057:0787c21": "不憶一生，我弟子比丘來，不諛諂、不欺",
    "T01n0026_057:0787c22": "誑、質直，我教化之。若隨我教化，如是行",
    "T01n0026_057:0787c23": "者，必得知正法。」說此法時，異學鞞摩那",
    "T01n0026_057:0787c24": "修遠塵離垢，諸法法眼生。於是，異學鞞摩",
    "T01n0026_057:0787c25": "那修見法得法，覺白淨法，更無餘尊，不",
    "T01n0026_057:0787c26": "復由他，斷疑度惑，無有猶豫，已住果證，",
    "T01n0026_057:0787c27": "於世尊法得無所畏，稽首佛足，白曰：「世尊！",
    "T01n0026_057:0787c28": "願得從佛出家學道，受具足，得比丘，行",
    "T01n0026_057:0787c29": "梵行。」世尊告曰：「善哉！比丘！行梵行也。」異",
    "T01n0026_057:0788a01": "學從佛得出家學道，即受具足，得比丘，",
    "T01n0026_057:0788a02": "行梵行。尊者鞞摩那修出家學道，受具足",
    "T01n0026_057:0788a03": "已，知法見法，乃至得阿羅訶。佛說如是。",
    "T01n0026_057:0788a04": "尊者鞞摩那修及諸比丘，聞佛所說，歡喜奉",
    "T01n0026_057:0788a05": "行。",
    "T01n0026_057:0788a06": "鞞摩那修經第八竟二千一百四十七字",
    "T01n0026_057:0788a07": "中阿含經卷第五十七八千七百八十四字第五後",
    "T01n0026_057:0788a08": "誦"
}