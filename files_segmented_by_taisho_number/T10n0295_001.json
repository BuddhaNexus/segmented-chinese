{
    "T10n0295_001:0876b02": "No. 295 [Part of No. 278(34), 279(39), 293]",
    "T10n0295_001:0876b03": "大方廣佛華嚴經入法界品",
    "T10n0295_001:0876b05": "唐天竺三藏地婆訶羅譯",
    "T10n0295_001:0876b06": "爾時，摩耶夫人復告善財童子言：「善男子！於",
    "T10n0295_001:0876b07": "此世界三十三天，有王名正念，王有童女，名",
    "T10n0295_001:0876b08": "天主光，汝詣彼問，云何菩薩學菩薩行、修菩",
    "T10n0295_001:0876b09": "薩道？」時善財童子，敬受其教，頭面作禮，繞無",
    "T10n0295_001:0876b10": "數匝，戀慕瞻仰，却行而退。遂往天宮，見彼童",
    "T10n0295_001:0876b11": "女，禮足圍繞，合掌前住，白言：「聖者！我已先發",
    "T10n0295_001:0876b12": "阿耨多羅三藐三菩提心，而未知菩薩云何",
    "T10n0295_001:0876b13": "學菩薩行、修菩薩道？我聞聖者，善能誘誨，願",
    "T10n0295_001:0876b14": "為我說。」天女答言：「善男子！我得菩薩解脫，名",
    "T10n0295_001:0876b15": "無礙念清淨莊嚴。善男子！我念過去，有最勝",
    "T10n0295_001:0876b16": "劫，名青蓮華，我於彼劫中，供養恒河沙等諸",
    "T10n0295_001:0876b17": "佛如來。彼諸如來，從初出家，我皆瞻奉，守護",
    "T10n0295_001:0876b18": "供養，造僧伽藍，營辦什物。又彼諸佛，從為菩",
    "T10n0295_001:0876b19": "薩住母胎時、誕生之時、行七步時、大師子吼",
    "T10n0295_001:0876b20": "時、住童子位在宮中時、向菩提樹成正覺",
    "T10n0295_001:0876b21": "時、轉正法輪現佛神變教化調伏眾生之時，",
    "T10n0295_001:0876b22": "如是一切諸所作事，從初發心，乃至法盡，我",
    "T10n0295_001:0876b23": "皆明憶無有遺餘，常現在前，念持不忘。又憶",
    "T10n0295_001:0876b24": "念過去，劫名善地，我於彼供養十恒河沙",
    "T10n0295_001:0876b25": "等諸佛如來；又過去劫，名為妙德，我於彼供",
    "T10n0295_001:0876b26": "養一佛世界微塵等諸佛如來；又劫名無所",
    "T10n0295_001:0876b27": "得，我於彼供養八十四億百千那由他諸佛如",
    "T10n0295_001:0876b28": "來；又劫名善光，我於彼供養閻浮提微塵等",
    "T10n0295_001:0876b29": "諸佛如來；又劫名無量光，我於彼供養二十",
    "T10n0295_001:0876c01": "恒河沙等諸佛如來；又劫名精進德，我於彼",
    "T10n0295_001:0876c02": "供養一恒河沙等諸佛如來；又劫名善悲，我",
    "T10n0295_001:0876c03": "於彼供養八十恒河沙等諸佛如來；又劫名",
    "T10n0295_001:0876c04": "勝遊，我於彼供養六十恒河沙等諸佛如來；",
    "T10n0295_001:0876c05": "又劫名妙月，我於彼供養七十恒河沙等諸",
    "T10n0295_001:0876c06": "佛如來。善男子！如是憶念恒河沙劫，我常不",
    "T10n0295_001:0876c07": "捨諸佛如來、應、正等覺，從彼一切諸如來所，",
    "T10n0295_001:0876c08": "聞此無礙念清淨莊嚴菩薩解脫，受持修行",
    "T10n0295_001:0876c09": "恒不間斷，隨順趣入。如是先劫所有如來，從",
    "T10n0295_001:0876c10": "初菩薩，乃至法盡，一切神變，我以淨嚴解脫",
    "T10n0295_001:0876c11": "之力，皆隨憶念，明了現前，持而順行，曾無懈",
    "T10n0295_001:0876c12": "廢。善男子！我唯知此無礙念清淨解脫，如諸",
    "T10n0295_001:0876c13": "菩薩摩訶薩，出生死夜，朗然明徹，永離癡冥，",
    "T10n0295_001:0876c14": "未甞惛寐，心無諸蓋，身行輕安，於諸法性，清",
    "T10n0295_001:0876c15": "淨覺了，成就十力開悟群生，而我云何能知",
    "T10n0295_001:0876c16": "能說彼功德行？善男子！迦毘羅城，有童子師",
    "T10n0295_001:0876c17": "名曰遍友，汝詣彼問，云何菩薩學菩薩行、修",
    "T10n0295_001:0876c18": "菩薩道？」時善財童子，以聞法故，身心喜悅，不",
    "T10n0295_001:0876c19": "思議善根流派增廣，頭面敬禮天主光足，繞",
    "T10n0295_001:0876c20": "無數匝，戀仰辭去，從天宮下，漸向彼城。至遍",
    "T10n0295_001:0876c21": "友所，禮足圍遶，合掌恭敬，於一面立，白言：「聖",
    "T10n0295_001:0876c22": "者！我已先發阿耨多羅三藐三菩提心，而未",
    "T10n0295_001:0876c23": "知菩薩云何學菩薩行、修菩薩道？我聞聖者，",
    "T10n0295_001:0876c24": "善能誘誨，願為我說？」遍友答言：「善男子！此有",
    "T10n0295_001:0876c25": "童子名善知眾藝，學菩薩字智，汝可問之，當",
    "T10n0295_001:0876c26": "為汝說。」",
    "T10n0295_001:0876c27": "爾時，善財即至其所，頭頂禮敬，於一面立，白",
    "T10n0295_001:0876c28": "言：「聖者！我已先發阿耨多羅三藐三菩提心，",
    "T10n0295_001:0876c29": "而未知菩薩，云何學菩薩行、修菩薩道？我聞",
    "T10n0295_001:0877a01": "聖者，善能誘誨，願為我說。」時彼童子告善財",
    "T10n0295_001:0877a02": "言：「善男子！我得菩薩解脫，名善知眾藝，我恒",
    "T10n0295_001:0877a03": "唱持入此解脫根本之字。唱阿字時，入般若",
    "T10n0295_001:0877a04": "波羅蜜門，名菩薩威德各別境界；唱羅字時，",
    "T10n0295_001:0877a05": "入般若波羅蜜門，名平等一味最上無邊；唱",
    "T10n0295_001:0877a06": "波字時，入般若波羅蜜門，名法界無異相；唱",
    "T10n0295_001:0877a07": "者字時，入般若波羅蜜門，名普輪斷差別；唱",
    "T10n0295_001:0877a08": "多字時，入般若波羅蜜門，名得無依無上；唱",
    "T10n0295_001:0877a09": "邏字時，入般若波羅蜜門，名離依止無垢；唱",
    "T10n0295_001:0877a10": "荼徒假反字時，入般若波羅蜜門，名不退轉之",
    "T10n0295_001:0877a11": "行；唱婆字時，入般若波羅蜜門，名金剛場；",
    "T10n0295_001:0877a12": "唱荼字時，入般若波羅蜜門，名曰普輪；唱",
    "T10n0295_001:0877a13": "沙字時，入般若波羅蜜門，名為海藏；唱他字",
    "T10n0295_001:0877a14": "時，入般若波羅蜜門，名普生安住；唱那字時，",
    "T10n0295_001:0877a15": "入般若波羅蜜門，名圓滿光；唱耶字時，入般",
    "T10n0295_001:0877a16": "若波羅蜜門，名差別積聚；唱史吒字時，入般",
    "T10n0295_001:0877a17": "若波羅蜜門，名普光明息諸煩惱；唱迦字時，",
    "T10n0295_001:0877a18": "入般若波羅蜜門，名差別一味；唱婆字時，入",
    "T10n0295_001:0877a19": "般若波羅蜜門，名霈然法雨；唱摩字時，入般",
    "T10n0295_001:0877a20": "若波羅蜜門，名大流湍激眾峯齊峙；唱伽字",
    "T10n0295_001:0877a21": "時，入般若波羅蜜門，名普上安立；唱娑他字",
    "T10n0295_001:0877a22": "時，入般若波羅蜜門，名真如藏遍平等；唱社",
    "T10n0295_001:0877a23": "字時，入般若波羅蜜門，名入世間海清淨；",
    "T10n0295_001:0877a24": "唱室者字時，入般若波羅蜜門，名一切諸佛",
    "T10n0295_001:0877a25": "正念莊嚴；唱陀字時，入般若波羅蜜門，名",
    "T10n0295_001:0877a26": "觀察圓滿法聚；唱奢字時，入般若波羅蜜門，",
    "T10n0295_001:0877a27": "名一切諸佛教授輪光；唱佉字時，入般若波",
    "T10n0295_001:0877a28": "羅蜜門，名淨修因地現前智藏；唱叉字時，",
    "T10n0295_001:0877a29": "入般若波羅蜜門，名息諸業海藏蘊；唱娑多",
    "T10n0295_001:0877b01": "字時，入般若波羅蜜門，名蠲諸惑障開淨光",
    "T10n0295_001:0877b02": "明；唱壤字時，入般若波羅蜜門，名作世間",
    "T10n0295_001:0877b03": "了悟因；唱頗字時，入般若波羅蜜門，名智慧",
    "T10n0295_001:0877b04": "輪斷生死；唱婆字時，入般若波羅蜜門，名一",
    "T10n0295_001:0877b05": "切宮殿具足莊嚴；唱車字時，入般若波羅蜜",
    "T10n0295_001:0877b06": "門，名修行戒藏各別圓滿；唱娑摩字時，入般",
    "T10n0295_001:0877b07": "若波羅蜜門，名隨十方現見諸佛；唱訶婆字",
    "T10n0295_001:0877b08": "時，入般若波羅蜜門，名觀察一切無緣眾生",
    "T10n0295_001:0877b09": "方便攝受令生海藏；唱訶字時，入般若波羅",
    "T10n0295_001:0877b10": "蜜門，名修行趣入一切功德海；唱伽字時，入",
    "T10n0295_001:0877b11": "般若波羅蜜門，名持一切法雲堅固海藏；唱",
    "T10n0295_001:0877b12": "吒字時，入般若波羅蜜門，名十方諸佛隨願",
    "T10n0295_001:0877b13": "現前；唱拏字時，入般若波羅蜜門，名不動字",
    "T10n0295_001:0877b14": "輪聚集諸億字；唱娑頗字時，入般若波羅蜜",
    "T10n0295_001:0877b15": "門，名化眾生究竟處；唱娑迦字時，入般若波",
    "T10n0295_001:0877b16": "羅蜜門，名諸地滿足無著無礙解光明輪遍",
    "T10n0295_001:0877b17": "照；唱闍字時，入般若波羅蜜門，名宣說一切",
    "T10n0295_001:0877b18": "佛法境界；唱多娑字時，入般若波羅蜜門，名",
    "T10n0295_001:0877b19": "一切虛空法雷遍吼；唱侘恥加反字時，入般若",
    "T10n0295_001:0877b20": "波羅蜜門，名曉諸迷識無我明燈；唱陀字時，",
    "T10n0295_001:0877b21": "入般若波羅蜜門，名一切法輪出生之藏。善",
    "T10n0295_001:0877b22": "男子！我唱如是入諸解脫根本字時，此四十",
    "T10n0295_001:0877b23": "二般若波羅蜜門為首，入無量無數般若波",
    "T10n0295_001:0877b24": "羅蜜門。善男子！我唯知此善知眾藝菩薩解",
    "T10n0295_001:0877b25": "脫，如諸菩薩摩訶薩，能於一切世出世間善",
    "T10n0295_001:0877b26": "巧之法，以智通達到於彼岸，殊方異藝咸綜",
    "T10n0295_001:0877b27": "無遺，文字算數蘊其深解，醫藥呪術善療眾",
    "T10n0295_001:0877b28": "病。有諸眾生，鬼魅所持，怨憎呪詛，惡星變",
    "T10n0295_001:0877b29": "怪，死屍奔逐，顛癇羸瘦，種種諸疾，咸能救",
    "T10n0295_001:0877c01": "之，使得痊愈。又善別知金玉珠貝，珊瑚琉璃，",
    "T10n0295_001:0877c02": "摩尼車𤦲雞薩羅等，一切寶藏出生之處，品",
    "T10n0295_001:0877c03": "類不同，價直多少，村營鄉邑，大小都城，宮殿",
    "T10n0295_001:0877c04": "苑園，巖泉藪澤，凡是一切人眾所居，菩薩咸",
    "T10n0295_001:0877c05": "能隨方攝護。又善觀察天文地理，人相吉凶，",
    "T10n0295_001:0877c06": "鳥獸音聲，雲霞氣候，年穀豐儉，國土安危，如",
    "T10n0295_001:0877c07": "是世間所有伎藝，莫不該練，盡其源本。又能",
    "T10n0295_001:0877c08": "分別出世之法，正名辯義，觀察體相，隨順修",
    "T10n0295_001:0877c09": "行，智入其中，無疑無礙、無愚暗、無頑鈍、無憂",
    "T10n0295_001:0877c10": "惱、無沈沒，無不現證。而我云何能知能說彼",
    "T10n0295_001:0877c11": "功德行？善男子！此摩竭提國，有一聚落，彼中",
    "T10n0295_001:0877c12": "有城，名婆呾那，有優婆夷，號曰賢勝，汝詣彼",
    "T10n0295_001:0877c13": "問，云何菩薩學菩薩行、修菩薩道？」時善財童",
    "T10n0295_001:0877c14": "子，頭面敬禮眾藝之足，遶無數匝，戀仰辭去。",
    "T10n0295_001:0877c15": "向聚落城，至賢勝所，禮足圍遶，合掌恭敬，",
    "T10n0295_001:0877c16": "於一面立，白言：「聖者！我已先發阿耨多羅",
    "T10n0295_001:0877c17": "三藐三菩提心，而未知菩薩云何學菩薩行、",
    "T10n0295_001:0877c18": "修菩薩道？我聞聖者，善能誘誨，願為我說。」賢",
    "T10n0295_001:0877c19": "勝答言：「善男子！我得菩薩法門，名無依處道",
    "T10n0295_001:0877c20": "場，既自開解，復為人說；又得無盡三昧，非彼",
    "T10n0295_001:0877c21": "三昧法有盡無盡，以能出生一切智性眼無",
    "T10n0295_001:0877c22": "盡故，又能出生一切智性耳無盡故，又能出",
    "T10n0295_001:0877c23": "生一切智性鼻無盡故，又能出生一切智性",
    "T10n0295_001:0877c24": "舌無盡故，又能出生一切智性身無盡故，又",
    "T10n0295_001:0877c25": "能出生一切智性意無盡故，又能出生一切",
    "T10n0295_001:0877c26": "智性種種慧明無盡故，又能出生一切智性",
    "T10n0295_001:0877c27": "周遍神通無盡故，又能出生一切智性如海",
    "T10n0295_001:0877c28": "波濤無量功德皆無盡故，又能出生一切智",
    "T10n0295_001:0877c29": "性遍世間光無盡故。善男子！我唯知此無依",
    "T10n0295_001:0878a01": "處道場法門，如諸菩薩摩訶薩一切無著功",
    "T10n0295_001:0878a02": "德行，而我云何盡能知說？善男子！南方有城",
    "T10n0295_001:0878a03": "名為󰪏田，彼有長者名堅固解脫，汝可往",
    "T10n0295_001:0878a04": "問，云何菩薩學菩薩行、修菩薩道？」爾時，善財",
    "T10n0295_001:0878a05": "禮賢勝足，遶無數匝，戀慕瞻仰，辭退南行。到",
    "T10n0295_001:0878a06": "於彼城，詣長者所，禮足圍遶，合掌恭敬，於一",
    "T10n0295_001:0878a07": "面立，白言：「聖者！我已先發阿耨多羅三藐三",
    "T10n0295_001:0878a08": "菩提心，而未知菩薩云何學菩薩行、修菩薩",
    "T10n0295_001:0878a09": "道？我聞聖者，善能誘誨，願為我說。」長者答",
    "T10n0295_001:0878a10": "言：「善男子！我得菩薩解脫，名無著清淨念，我",
    "T10n0295_001:0878a11": "自得是解脫已來，法願充滿，於十方佛所，無",
    "T10n0295_001:0878a12": "復悕求。善男子！我唯知此淨念解脫，如諸菩",
    "T10n0295_001:0878a13": "薩摩訶薩，獲無所畏大師子吼安住高廣福",
    "T10n0295_001:0878a14": "慧之聚，而我云何能知能說彼功德行？善男",
    "T10n0295_001:0878a15": "子！即此城中，有一長者名為妙月，其長者宅，",
    "T10n0295_001:0878a16": "常有光明。汝詣彼問，云何菩薩學菩薩行、修",
    "T10n0295_001:0878a17": "菩薩道？」時善財童子，禮堅固足，遶無數匝，辭",
    "T10n0295_001:0878a18": "退而行。向妙月所，禮足圍遶，合掌恭敬，於一",
    "T10n0295_001:0878a19": "面立，白言：「聖者！我已先發阿耨多羅三藐三",
    "T10n0295_001:0878a20": "菩提心，而未知菩薩云何學菩薩行、修菩薩",
    "T10n0295_001:0878a21": "道？我聞聖者，善能誘誨，願為我說。」妙月答",
    "T10n0295_001:0878a22": "言：「善男子！我得菩薩解脫，名淨智光明。善男",
    "T10n0295_001:0878a23": "子！我唯知此智光解脫，如諸菩薩摩訶薩，證",
    "T10n0295_001:0878a24": "得無量解脫法門，而我云何能知能說彼功",
    "T10n0295_001:0878a25": "德行？善男子！於此南方，有城名出生，彼有長",
    "T10n0295_001:0878a26": "者名無勝軍，汝詣彼問，云何菩薩學菩薩行、",
    "T10n0295_001:0878a27": "修菩薩道？」是時善財，禮妙月足，遶無數匝，戀",
    "T10n0295_001:0878a28": "仰辭去。漸向彼城，至長者所，禮足圍遶，合掌",
    "T10n0295_001:0878a29": "恭敬，於一面立，白言：「聖者！我已先發阿耨多",
    "T10n0295_001:0878b01": "羅三藐三菩提心，而未知菩薩云何學菩薩",
    "T10n0295_001:0878b02": "行、修菩薩道？我聞聖者，善能誘誨，願為我",
    "T10n0295_001:0878b03": "說。」長者答言：「善男子！我得菩薩解脫，名無盡",
    "T10n0295_001:0878b04": "相，我以證此菩薩解脫，見無量佛，得無盡藏。",
    "T10n0295_001:0878b05": "善男子！我唯知此無盡相解脫，如諸菩薩摩",
    "T10n0295_001:0878b06": "訶薩，得無限智無礙辯才，而我云何能知能",
    "T10n0295_001:0878b07": "說彼功德行？善男子！於此城南，有一聚落，名",
    "T10n0295_001:0878b08": "之為法，彼聚落中，有婆羅門，名尸毘最勝，汝",
    "T10n0295_001:0878b09": "詣彼問，云何菩薩學菩薩行、修菩薩道？」時善",
    "T10n0295_001:0878b10": "財童子，禮無勝軍足，遶無數匝，戀仰辭去。漸",
    "T10n0295_001:0878b11": "次南行，詣彼聚落，見尸毘最勝，禮足圍遶，合",
    "T10n0295_001:0878b12": "掌恭敬，於一面立，白言：「聖者！我已先發阿耨",
    "T10n0295_001:0878b13": "多羅三藐三菩提心，而未知菩薩云何學菩",
    "T10n0295_001:0878b14": "薩行、修菩薩道？我聞聖者，善能誘誨，願為我",
    "T10n0295_001:0878b15": "說。」婆羅門答言：「善男子！我得菩薩法門，名誠",
    "T10n0295_001:0878b16": "願語，過去現在未來菩薩，以是語故，乃至於",
    "T10n0295_001:0878b17": "阿耨多羅三藐三菩提，無有退轉，無已退、無",
    "T10n0295_001:0878b18": "現退、無當退。善男子！我以住於誠願語故，隨",
    "T10n0295_001:0878b19": "意所作，莫不成滿。善男子！我唯知此誠語法",
    "T10n0295_001:0878b20": "門，如諸菩薩摩訶薩，與誠願語，行止無違，言",
    "T10n0295_001:0878b21": "必以誠，未曾虛妄，無量功德，因之出生，而我",
    "T10n0295_001:0878b22": "云何能知能說？善男子！於此南方有城，名妙",
    "T10n0295_001:0878b23": "意花門，彼有童子名曰德生，復有童女名為",
    "T10n0295_001:0878b24": "有德，汝詣彼問，云何菩薩學菩薩行、修菩薩",
    "T10n0295_001:0878b25": "道？」時善財童子，於法尊重，禮婆羅門足，遶無",
    "T10n0295_001:0878b26": "數匝，戀仰而去。漸次南行，至於彼城，見童子",
    "T10n0295_001:0878b27": "童女，頂禮其足，圍遶畢已，於前合掌，而作是",
    "T10n0295_001:0878b28": "言：「聖者！我已先發阿耨多羅三藐三菩提心，",
    "T10n0295_001:0878b29": "而未知菩薩云何學菩薩行、修菩薩道？唯",
    "T10n0295_001:0878c01": "願慈哀，為我宣說」時童子童女告善財言：",
    "T10n0295_001:0878c02": "「善男子！我等證得菩薩解脫，名為幻住，以",
    "T10n0295_001:0878c03": "斯淨智，觀諸世間皆幻住，因緣生故；一切",
    "T10n0295_001:0878c04": "眾生皆幻住，業煩惱所起故；一切法皆幻",
    "T10n0295_001:0878c05": "住，無明有愛等展轉緣生故；一切三界皆",
    "T10n0295_001:0878c06": "幻住，顛倒智所生故；一切眾生生滅生老",
    "T10n0295_001:0878c07": "死憂悲苦惱皆幻住，虛妄分別所生故；一切",
    "T10n0295_001:0878c08": "國土皆幻住，想倒、心倒、見倒、無明所現故；一",
    "T10n0295_001:0878c09": "切聲聞辟支佛皆幻住，智斷分別所成故；一",
    "T10n0295_001:0878c10": "切菩薩皆幻住，能自調伏教化眾生殊勝智",
    "T10n0295_001:0878c11": "心，及諸行願之所成故；一切菩薩眾會，變化",
    "T10n0295_001:0878c12": "調伏，諸所施為皆幻住，願及智所攝成故。善",
    "T10n0295_001:0878c13": "男子！幻境自性不可思議。善男子！我等二人，",
    "T10n0295_001:0878c14": "但能知此菩薩解脫，如諸菩薩摩訶薩，善入",
    "T10n0295_001:0878c15": "無邊諸事幻網，彼功德行，我等云何能知能",
    "T10n0295_001:0878c16": "說。」時童子童女說自解脫已，諸善根力不思",
    "T10n0295_001:0878c17": "議故，令善財身，柔軟光澤。",
    "T10n0295_001:0878c18": "大方廣佛華嚴經入法界品一卷"
}