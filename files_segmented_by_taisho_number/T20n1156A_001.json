{
    "T20n1156A_001:0649b22": "大隨求即得大陀羅尼明王懺悔",
    "T20n1156A_001:0649b23": "法",
    "T20n1156A_001:0649b25": "隨求八印",
    "T20n1156A_001:0649b26": "第一懺悔印　亦名菩提心印　仰兩手。以",
    "T20n1156A_001:0649b27": "右手無名指。繞於中指後。以頭指句無名指",
    "T20n1156A_001:0649b28": "頭。左手如之。以左右手大指。各捻小指甲",
    "T20n1156A_001:0649b29": "上。中指頭相柱仰掌向上稍當心誦呪。第",
    "T20n1156A_001:0649c01": "二菩提根本契　亦名授記頂契印　準前印。",
    "T20n1156A_001:0649c02": "改小母掌內交。二大母指左押右各捻本。小",
    "T20n1156A_001:0649c03": "母指押甲上。頭指捻中指背上節文。第三",
    "T20n1156A_001:0649c04": "如來平等契　亦名施清涼契印　右手頭指",
    "T20n1156A_001:0649c05": "以下三指直申。以大母捻小指背第一文。不",
    "T20n1156A_001:0649c06": "言左手　如來清淨契　先左右手合掌。二",
    "T20n1156A_001:0649c07": "小指相叉於掌內右押左。頭已下三指合頭。",
    "T20n1156A_001:0649c08": "大母指亦合頭。藏於掌內。第四如來消一",
    "T20n1156A_001:0649c09": "切毒惡契　亦名一切歡喜契　依平等印。",
    "T20n1156A_001:0649c10": "交腕右押左。仰掌向上。若外有事。迴向外",
    "T20n1156A_001:0649c11": "托之。是滅毒契。第五名一切蟲得佛記",
    "T20n1156A_001:0649c12": "契　先合掌二小指直竪。二無名指掌內屈。",
    "T20n1156A_001:0649c13": "二中指右押左掌內反相叉。二頭指各句",
    "T20n1156A_001:0649c14": "二中指。二大指各捻頭指中文側。二小指",
    "T20n1156A_001:0649c15": "竝曲勿著無名指。第六祕密契　亦名心",
    "T20n1156A_001:0649c16": "中印　先合掌以頭指無名指小指。反相叉",
    "T20n1156A_001:0649c17": "掌內。以大母指藏頭入掌內。各捻三指甲上。",
    "T20n1156A_001:0649c18": "第七解脫契　亦名護念十方契　先合掌",
    "T20n1156A_001:0649c19": "當心。以頭指無名指小指。少屈於掌內令甲",
    "T20n1156A_001:0649c20": "相背。以大母指藏頭。入本掌內。捻無名指",
    "T20n1156A_001:0649c21": "中節側。中指平展節相背。第八如來心契",
    "T20n1156A_001:0649c22": "　先仰右掌以淨心觀之。以大母指捻無名",
    "T20n1156A_001:0649c23": "指中文側。四指把搼。",
    "T20n1156A_001:0649c24": "佛告諸大眾。如是懺悔者。從菩提生一切諸",
    "T20n1156A_001:0649c25": "佛。發菩提心時。自取不劣不覆諸罪。即菩提",
    "T20n1156A_001:0649c26": "心故。善男子當知此菩提心契不思議。何以",
    "T20n1156A_001:0649c27": "故。我念往昔修菩薩行。經無量劫積功累",
    "T20n1156A_001:0649c28": "德。亦過無量劫。如是苦行修學。經千恒河",
    "T20n1156A_001:0649c29": "沙劫。了無一記。何以故。為心劣故。為有餘",
    "T20n1156A_001:0650a01": "罪。劫懺謝皆不得盡。為懺不盡。致殃宿昝。",
    "T20n1156A_001:0650a02": "皆悉引前作諸障難。致使如是不得成佛。我",
    "T20n1156A_001:0650a03": "於自心諦求諸佛。發若干誓願。發願以訖。",
    "T20n1156A_001:0650a04": "須臾淨信便得此契。稱為一切諸佛大菩提",
    "T20n1156A_001:0650a05": "心。我結此契便即懺悔。所有障難一時蕩盡。",
    "T20n1156A_001:0650a06": "十方諸佛受記號吾。當來得名釋迦牟尼。具",
    "T20n1156A_001:0650a07": "足十力四無所畏。善男子假使眾生。出十佛",
    "T20n1156A_001:0650a08": "身血百佛身血。千佛身血萬佛身血。百千",
    "T20n1156A_001:0650a09": "億佛身血。乃至無量恒河沙數佛身血。不",
    "T20n1156A_001:0650a10": "可數不可數佛身血者。結我此契。誦我隨求",
    "T20n1156A_001:0650a11": "即得陀羅尼三遍等一遍一句。一稱名字。若",
    "T20n1156A_001:0650a12": "有殘罪露及眾生。無有是處。何以故。若有殘",
    "T20n1156A_001:0650a13": "罪於眾生者。一切諸佛便失菩提。善男子若",
    "T20n1156A_001:0650a14": "有一人起慈悲心。結我此契。普為大千稱說。",
    "T20n1156A_001:0650a15": "眾生舉印指於十方界。所有眾生一切罪障",
    "T20n1156A_001:0650a16": "病苦惱等。一時消滅無有遺餘。便得初地。一",
    "T20n1156A_001:0650a17": "切眾生亦所不覺。若入魔宮結持此契。魔王",
    "T20n1156A_001:0650a18": "順伏追捨魔業。若入王宮結持此印。即起慈",
    "T20n1156A_001:0650a19": "忍正法治人。若遭王難等。入州縣等在枷鎖。",
    "T20n1156A_001:0650a20": "結持此印。枷鎖解脫。官自開恩兩得和可。",
    "T20n1156A_001:0650a21": "若人能日日作此者。一切世間無不調順。龍",
    "T20n1156A_001:0650a22": "王歡喜以能降雨。一切世間所有[石*(ㄙ/大/木)]毒害心",
    "T20n1156A_001:0650a23": "皆和悅。若入鬪戰。以印指之。兩軍和解一",
    "T20n1156A_001:0650a24": "無所損。善男子我以此印不可為比。以一喻",
    "T20n1156A_001:0650a25": "知。善男子十方諸天共為萬。不及一那羅延",
    "T20n1156A_001:0650a26": "力。十方世界那羅延共為萬。不及菩薩一節",
    "T20n1156A_001:0650a27": "之力。十方世界一切菩薩共為萬。不及如來",
    "T20n1156A_001:0650a28": "一毛端力。善男子假使一佛能作種種不思",
    "T20n1156A_001:0650a29": "議力。猶亦不如無量諸佛之力。何以故。一",
    "T20n1156A_001:0650b01": "切如來共住持故。共隨喜故。共印可故。十方",
    "T20n1156A_001:0650b02": "如來從此生故。菩薩金剛常祐助故。等至菩",
    "T20n1156A_001:0650b03": "提無二見故。善男子若說此契功用。窮劫不",
    "T20n1156A_001:0650b04": "盡不可思議。若有眾生欲至佛位。始得此契",
    "T20n1156A_001:0650b05": "小小初地。亦未聞知。不可具說。菩提根本",
    "T20n1156A_001:0650b06": "者從一心生。從一法生。從異見生。從斷愛憎",
    "T20n1156A_001:0650b07": "生。從離殺業生。從無始淨土生。從決定生。",
    "T20n1156A_001:0650b08": "從質直無為生。從柔和善忍生。從勇猛精勤",
    "T20n1156A_001:0650b09": "生從怜愍一切眾生生。從大慈悲生。從無畏",
    "T20n1156A_001:0650b10": "生。從難苦生。從不捨眾生生。從敬養父母",
    "T20n1156A_001:0650b11": "孝順師長生。從心不跳躁生。從不下劣生。",
    "T20n1156A_001:0650b12": "從淨三業生。善男子此是菩提根本契。善男",
    "T20n1156A_001:0650b13": "子一切天仙龍神四天王金剛。聲聞辟支佛",
    "T20n1156A_001:0650b14": "四果聖眾。及菩薩摩訶薩。行此菩薩事。得徹",
    "T20n1156A_001:0650b15": "到者。無有是處。何以故。如此事者是諸佛行。",
    "T20n1156A_001:0650b16": "除佛以外能行此者。即是佛身不可思議。",
    "T20n1156A_001:0650b17": "非菩薩也。善男子乃至菩薩金剛不持此契。",
    "T20n1156A_001:0650b18": "縱至法雲地。亦不得受記。何以故。無菩提",
    "T20n1156A_001:0650b19": "故。善男子若有或修一法百法千萬法不可",
    "T20n1156A_001:0650b20": "數法。不持此契。無一法之分。眾聖不喜天神",
    "T20n1156A_001:0650b21": "不衛。所修靈業雖得小通。魔王共為亦非正",
    "T20n1156A_001:0650b22": "仕。若持此契。無間淨與不淨。持與不持。供",
    "T20n1156A_001:0650b23": "養與不供養。乃至一切諸不善業悉皆具造。",
    "T20n1156A_001:0650b24": "能於一念之間。暫憶此契記持不忘。臨命終",
    "T20n1156A_001:0650b25": "時生善住天證菩提王。亦得作灌頂金輪王",
    "T20n1156A_001:0650b26": "於大千界。若能淨心及身。日十二時。十時",
    "T20n1156A_001:0650b27": "造惡。二時憶念。思法涅槃不謬不退。肉身",
    "T20n1156A_001:0650b28": "即證菩提。遊騰十方如佛無異。善男子如此",
    "T20n1156A_001:0650b29": "契者。十方世界所有印契之根原也。若常持",
    "T20n1156A_001:0650c01": "此契不捨。能動十方世界。時大神大藥叉王。",
    "T20n1156A_001:0650c02": "菩薩金剛龍天八部。常來衛護如佛無異。",
    "T20n1156A_001:0650c03": "唯除如來餘無此力。諸有所須便自持來亦",
    "T20n1156A_001:0650c04": "無乏少。智惠門聞佛智者悉皆解了。菩薩之",
    "T20n1156A_001:0650c05": "智亦不足言。此契無本流行。祕之不得輒說",
    "T20n1156A_001:0650c06": "如此神通加護。已告眾人。雖見眾不借人。",
    "T20n1156A_001:0650c07": "何以故。疲命根故。所得神通但自知之。",
    "T20n1156A_001:0650c08": "八家祕錄云。大隨求八印法一卷(惟謹仁運)蓋",
    "T20n1156A_001:0650c09": "當此法延寶三乙卯年正月寫挍訖。　金剛",
    "T20n1156A_001:0650c10": "乘佛子淨嚴(三十七)",
    "T20n1156A_001:0650c11": "天明改元辛丑年閏五月。以宇治慧心院",
    "T20n1156A_001:0650c12": "藏本書寫竟。　智積院東武慈忍",
    "T20n1156A_001:0650c13": "享和改元酉秋七月。以件本令寫之。更校",
    "T20n1156A_001:0650c14": "對點國字。命工上木。　豐山沙門快道誌",
    "T20n1156A_001:0650c15": "一校畢",
    "T20n1156A_001:0650c16": "享和三年四月五日"
}