{
    "T51n2077_028:0656b11": "續傳燈錄卷第二十八",
    "T51n2077_028:0656b13": "大鑑下第十六世",
    "T51n2077_028:0656b14": "昭覺圓悟克勤禪師法嗣昭覺圓悟克勤禪師法嗣",
    "T51n2077_028:0656b15": "南峯雲辯禪師平江府南峯雲辯禪師。本郡人。依閩之瑞峯",
    "T51n2077_028:0656b16": "章得度。旋里謁穹窿圓。忽有得遂通所見。圓",
    "T51n2077_028:0656b17": "曰。子雖得入未至當也。切宜著鞭。乃辭扣諸",
    "T51n2077_028:0656b18": "席。後參圓悟。值入室纔踵門。悟曰。看脚下。",
    "T51n2077_028:0656b19": "師打露柱一下。悟曰。何不著實道取一句。師",
    "T51n2077_028:0656b20": "曰。師若搖頭弟子擺尾。悟曰。爾試擺尾看。師",
    "T51n2077_028:0656b21": "翻筋斗而出。悟大笑。由是知名。住後僧問。如",
    "T51n2077_028:0656b22": "何是奪人不奪境。師曰。霸主到烏江。曰如何",
    "T51n2077_028:0656b23": "是奪境不奪人。師曰。築壇拜將。曰如何是人",
    "T51n2077_028:0656b24": "境兩俱奪。師曰。萬里山河獲太平。曰如何是",
    "T51n2077_028:0656b25": "人境俱不奪。師曰。龍吟霧起虎嘯風生。曰向",
    "T51n2077_028:0656b26": "上還有事也無。師曰。當面蹉過。曰真箇作家。",
    "T51n2077_028:0656b27": "師曰。白日鬼迷人。一日入城與道俗行至十",
    "T51n2077_028:0656b28": "郎巷。有問。巷在這裏十郎在甚處。師奮臂曰。",
    "T51n2077_028:0656b29": "隨我來。",
    "T51n2077_028:0656c01": "正法建禪師成都府正法建禪師上堂。兔馬有角牛羊無",
    "T51n2077_028:0656c02": "角。絕毫絕釐如山如岳。針峯上師子翻身。藕",
    "T51n2077_028:0656c03": "竅中大鵬展翼。等閑突過北俱盧。日月星辰",
    "T51n2077_028:0656c04": "一時黑。",
    "T51n2077_028:0656c05": "華藏安民禪師建康府華藏密印安民禪師。嘉定府朱氏子。",
    "T51n2077_028:0656c06": "初講楞嚴於成都。為義學所歸。時圓悟居昭",
    "T51n2077_028:0656c07": "覺。師與勝禪師為友。因造焉。聞悟小參。舉國",
    "T51n2077_028:0656c08": "師三喚侍者因緣。趙州拈云。如人暗中書字。",
    "T51n2077_028:0656c09": "字雖不成文彩已彰。那裏是文彩已彰處。師",
    "T51n2077_028:0656c10": "心疑之告香入室。悟問。座主講何經。師曰。楞",
    "T51n2077_028:0656c11": "嚴。悟曰。楞嚴有七處徵心八還辯見。畢竟心",
    "T51n2077_028:0656c12": "在甚麼處。師多呈藝解。悟皆不肯。師復請益。",
    "T51n2077_028:0656c13": "悟令一切處作文彩已彰會。偶僧請益十玄",
    "T51n2077_028:0656c14": "談。方舉問君心印作何顏。悟厲聲曰。文彩已",
    "T51n2077_028:0656c15": "彰。師聞而有省。遂求印證。悟云。以本色鉗",
    "T51n2077_028:0656c16": "鎚。師則罔措。一日白悟曰。和尚休舉話。待某",
    "T51n2077_028:0656c17": "說看。悟諾。師曰。尋常拈槌竪拂。豈不是經中。",
    "T51n2077_028:0656c18": "道一切世界諸所有相皆即菩提妙明真心。",
    "T51n2077_028:0656c19": "悟笑曰。爾元來在這裏作活計。師又曰。下喝",
    "T51n2077_028:0656c20": "敲床時。豈不是返聞聞自性性成無上道。悟",
    "T51n2077_028:0656c21": "曰。爾豈不見經中道妙性圓明離諸名相。師",
    "T51n2077_028:0656c22": "於言下釋然。悟出蜀居夾山。師罷講侍行。悟",
    "T51n2077_028:0656c23": "為眾夜參舉古帆未挂因緣。師聞未領遂求",
    "T51n2077_028:0656c24": "決。悟曰。爾問我。師舉前話。悟曰。庭前柏樹",
    "T51n2077_028:0656c25": "子。師即洞明。謂悟曰。古人道如一滴投於巨",
    "T51n2077_028:0656c26": "壑。殊不知大海投於一滴。悟笑曰。奈這漢何。",
    "T51n2077_028:0656c27": "未幾令分座。悟說偈曰。休誇四分罷楞嚴。按",
    "T51n2077_028:0656c28": "下雲頭徹底參。莫學亮公親馬祖。還如德嶠",
    "T51n2077_028:0656c29": "訪龍潭。七年往返游昭覺。三載翱翔上碧巖。",
    "T51n2077_028:0657a01": "今日煩充第一座。白華叢裏現優曇。後謁佛",
    "T51n2077_028:0657a02": "鑑於蔣山。鑑問佛果有不曾亂為人說底句。",
    "T51n2077_028:0657a03": "曾與爾說麼。師曰。合取狗口。鑑震聲曰。不是",
    "T51n2077_028:0657a04": "這箇道理。師曰。無人奪爾鹽茶袋叫作甚麼。",
    "T51n2077_028:0657a05": "鑑曰。佛果若不為爾說。我為爾說。師曰。和尚",
    "T51n2077_028:0657a06": "疑時退院別參去。鑑呵呵大笑。師未幾開法",
    "T51n2077_028:0657a07": "保寧遷華藏。旋里領中峯。上堂。眾賣華兮獨",
    "T51n2077_028:0657a08": "賣松。青青顏色不如紅。算來終不與時合。歸",
    "T51n2077_028:0657a09": "去來兮翠藹中。可笑古人恁麼道。大似逃峯",
    "T51n2077_028:0657a10": "赴壑避溺投火。爭如隨分到尺八五分钁頭",
    "T51n2077_028:0657a11": "邊討一箇半箇。雖然如是。保寧半箇也不要。",
    "T51n2077_028:0657a12": "何故富嫌千口少貧恨一身多。冬至上堂舉。",
    "T51n2077_028:0657a13": "玉泉皓和尚云。雪雪片片不別下。到臘月再",
    "T51n2077_028:0657a14": "從。來年正月二月三月四月五月六月七月",
    "T51n2077_028:0657a15": "八月九月十月。依前不歇凍殺餓殺。免教胡",
    "T51n2077_028:0657a16": "說亂說。師曰。不是罵人亦非贊嘆。高出臨濟",
    "T51n2077_028:0657a17": "德山。不似雲居羅漢。且道玉泉意作麼生。良",
    "T51n2077_028:0657a18": "久曰。但得雪消去自然春到來。師後示寂於",
    "T51n2077_028:0657a19": "本山。闍維設利頗賸。細民穴地尺許皆得之。",
    "T51n2077_028:0657a20": "尤光明瑩潔。心舌亦不壞。",
    "T51n2077_028:0657a21": "昭覺道元禪師成都府昭覺徹菴道元禪師。綿州鄧氏子。幼",
    "T51n2077_028:0657a22": "於降寂寺圓具。東游謁大別道禪師。因看廓",
    "T51n2077_028:0657a23": "然無聖之語。忽爾失笑曰。達磨元來在這裏。",
    "T51n2077_028:0657a24": "道譽之。往參佛鑑佛眼。蒙賞識。依圓悟於金",
    "T51n2077_028:0657a25": "山。以所見告。悟弗之許。悟被詔住雲居。師從",
    "T51n2077_028:0657a26": "之。雖有信入。終以鯁胸之物未去為疑。會悟",
    "T51n2077_028:0657a27": "問參徒。生死到來時如何。僧曰。香臺子笑和",
    "T51n2077_028:0657a28": "尚。次問師。汝作麼生。師曰。草賊大敗。悟曰。",
    "T51n2077_028:0657a29": "有人問爾時如何。師擬答。悟憑陵曰。草賊大",
    "T51n2077_028:0657b01": "敗。師即徹證。圓悟以拳擊之。師撫掌大笑。悟",
    "T51n2077_028:0657b02": "曰。汝見甚麼便如此。師曰。毒拳未報永劫不",
    "T51n2077_028:0657b03": "忘。悟歸昭覺命首眾。悟將順世以師繼席焉。",
    "T51n2077_028:0657b04": "中竺中仁禪師臨安府中天竺󱢽堂中仁禪師。洛陽人也。少",
    "T51n2077_028:0657b05": "依東京奉先院出家。宣和初　賜牒於慶基",
    "T51n2077_028:0657b06": "殿落髮。進具後往來三藏譯經所諦窮經論。",
    "T51n2077_028:0657b07": "特於宗門未之信。時圓悟居天寧。凌晨謁之。",
    "T51n2077_028:0657b08": "悟方為眾入室。師見敬服奮然造前。悟曰。依",
    "T51n2077_028:0657b09": "經解義三世佛冤。離經一字即同魔說。速道",
    "T51n2077_028:0657b10": "速道。師擬對。悟劈口擊之。因墜一齒。即大悟",
    "T51n2077_028:0657b11": "留天寧。由是師資契合請問無間。後開法大",
    "T51n2077_028:0657b12": "覺遷中天竺。次徙靈峯。上堂。九十春光已過",
    "T51n2077_028:0657b13": "半。養花天氣正融和。海棠枝上鶯聲好。道與",
    "T51n2077_028:0657b14": "時流見得麼。然雖如是且透聲透色一句作",
    "T51n2077_028:0657b15": "麼生道。金勒馬嘶芳草地。玉樓人醉杏花天。",
    "T51n2077_028:0657b16": "上堂舉狗子無佛性話。乃曰。二八佳人刺繡",
    "T51n2077_028:0657b17": "遲。紫荊花下囀黃鸝。可憐無限傷春意。盡在",
    "T51n2077_028:0657b18": "停針不語時。淳熙甲午四月八日　孝宗皇",
    "T51n2077_028:0657b19": "帝詔入賜座說法。帝舉不與萬法為侶因緣",
    "T51n2077_028:0657b20": "俾拈提。師拈罷頌曰。秤鎚搦出油。閑言長語",
    "T51n2077_028:0657b21": "休。腰纏十萬貫。騎鶴上揚州。癸亥中陞堂告",
    "T51n2077_028:0657b22": "眾而逝。",
    "T51n2077_028:0657b23": "象耳袁覺禪師眉州象耳山袁覺禪師。郡之袁氏子。出家傳",
    "T51n2077_028:0657b24": "燈試經得度。本名圓覺。郡守填祠牒誤作袁",
    "T51n2077_028:0657b25": "字。疑師慊然。戲謂之曰。一字名可乎。師笑",
    "T51n2077_028:0657b26": "曰。一字已多。郡守異之。既受具出蜀。遍謁有",
    "T51n2077_028:0657b27": "道尊宿。後往大溈依佛性。頃之入室陳所見。",
    "T51n2077_028:0657b28": "性曰。汝忒殺遠在。然知其為法器。俾充侍者",
    "T51n2077_028:0657b29": "掌賓客。師每侍性。性必舉法華開示悟入四",
    "T51n2077_028:0657c01": "字令下語。又曰。直待我竪點頭時汝方是也。",
    "T51n2077_028:0657c02": "偶不職被斥。制中無依。寓俗士家。一日誦法",
    "T51n2077_028:0657c03": "華。至亦復不知何者是火何者為舍乃豁然。",
    "T51n2077_028:0657c04": "制罷歸省。性見首肯之。圓悟再得　旨住雲",
    "T51n2077_028:0657c05": "居。師至彼以所得白悟。悟呵云。本是淨地屙",
    "T51n2077_028:0657c06": "屎作麼。師所疑頓釋。紹興丁巳眉之象耳虛",
    "T51n2077_028:0657c07": "席。郡守謂此道場久為蟊螣囊槖。非名流勝",
    "T51n2077_028:0657c08": "士莫能起廢。諸禪舉師應聘。嘗語客曰。東坡",
    "T51n2077_028:0657c09": "云。我持此石歸。袖中有東海。山谷云。惠崇煙",
    "T51n2077_028:0657c10": "雨蘆雁。坐我瀟湘洞庭。欲喚扁舟歸去。傍人",
    "T51n2077_028:0657c11": "謂是丹青。此禪髓也。又曰。我敲床竪拂時。釋",
    "T51n2077_028:0657c12": "迦老子孔夫子都齊立在下風。有舉此語似",
    "T51n2077_028:0657c13": "佛海遠禪師。遠曰。此覺老語也。我此間即不",
    "T51n2077_028:0657c14": "恁麼。",
    "T51n2077_028:0657c15": "華嚴祖覺禪師眉州中巖華嚴祖覺禪師。嘉州楊氏子。幼聰",
    "T51n2077_028:0657c16": "慧書史過目成誦。著書排釋氏。惡境忽現悔",
    "T51n2077_028:0657c17": "過出家。依慧目能禪師。未幾疽發膝上。五年",
    "T51n2077_028:0657c18": "醫莫愈。因書華嚴合論畢夜感異夢。旦即捨",
    "T51n2077_028:0657c19": "杖步趨。一日誦至現相品曰。佛身無有生。而",
    "T51n2077_028:0657c20": "能示出生。法性如虛空。諸佛於中住。無住亦",
    "T51n2077_028:0657c21": "無去。處處皆見佛。遂悟華嚴宗旨。洎登僧籍",
    "T51n2077_028:0657c22": "府帥請講于千部堂。詞辯宏放眾所歎服。適",
    "T51n2077_028:0657c23": "南堂靜禪師過門謂師曰。觀公講說獨步西",
    "T51n2077_028:0657c24": "南。惜未解離文字相耳。倘問道方外。即今之",
    "T51n2077_028:0657c25": "周金剛也。師欣然罷講南游。依圓悟於鍾阜。",
    "T51n2077_028:0657c26": "一日入室。悟舉羅山道。有言時踞虎頭收虎",
    "T51n2077_028:0657c27": "尾。第一句下明宗旨。無言時覿露機鋒如同",
    "T51n2077_028:0657c28": "電拂。作麼生會。師莫能對。夙夜參究忽然有",
    "T51n2077_028:0657c29": "省。作偈呈悟曰。家住孤峯頂。長年半掩門。自",
    "T51n2077_028:0658a01": "嗟身已老。活計付兒孫。悟見許可。次日入室。",
    "T51n2077_028:0658a02": "悟又問。昨日公案作麼生。師擬對。悟便喝曰。",
    "T51n2077_028:0658a03": "佛法不是這箇道理。師復留五年愈更迷悶。",
    "T51n2077_028:0658a04": "後於廬山棲賢閱浮山遠禪師削執論云。若道",
    "T51n2077_028:0658a05": "悟有親疎。豈有栴檀林中却生臭草。豁然契",
    "T51n2077_028:0658a06": "悟。作偈寄圓悟曰。出林依舊入蓬蒿。天網恢",
    "T51n2077_028:0658a07": "恢不可逃。誰信業緣無避處。歸來不怕語聲",
    "T51n2077_028:0658a08": "高。悟大喜。持以示眾曰。覺華嚴徹矣。住後僧",
    "T51n2077_028:0658a09": "問。最初威音王末後婁至佛。未審參見甚麼",
    "T51n2077_028:0658a10": "人。師曰。家住大梁城更問長安路。曰只如德",
    "T51n2077_028:0658a11": "山擔疏鈔行脚意在甚麼處。師曰。拶破爾眼",
    "T51n2077_028:0658a12": "睛。曰與和尚悟華嚴宗旨相去幾何。師曰。同",
    "T51n2077_028:0658a13": "途不同轍。曰昔日德山今朝和尚。師曰。夕陽",
    "T51n2077_028:0658a14": "西去水東流。上堂舉。石霜和尚遷化。眾請首",
    "T51n2077_028:0658a15": "座繼踵住持。虔侍者所問公案。師曰。宗師行",
    "T51n2077_028:0658a16": "處如火燒氷。透過是非關。全機亡得喪盡道。",
    "T51n2077_028:0658a17": "首座滯在一色。侍者知見超師。可謂體妙失",
    "T51n2077_028:0658a18": "宗全迷向背。殊不知首座如鷺鷥立雪品類",
    "T51n2077_028:0658a19": "不齊。侍者似鳳翥丹霄不縈金網。一人高高",
    "T51n2077_028:0658a20": "山頂立。一人深深海底行。各自隨方而來。同",
    "T51n2077_028:0658a21": "會九重城裏。而今要識此二人麼。竪起拂子",
    "T51n2077_028:0658a22": "曰。龍臥碧潭風凜凜。垂下拂子曰。鶴歸霄漢",
    "T51n2077_028:0658a23": "背摩天。僧問。如何是一喝如金剛王寶劍。師",
    "T51n2077_028:0658a24": "曰。血濺梵天。曰如何是一喝如踞地師子。師",
    "T51n2077_028:0658a25": "曰。驚殺野狐狸。曰如何是一喝如探竿影草。",
    "T51n2077_028:0658a26": "師曰。驗得爾骨出。曰如何是一喝不作一喝",
    "T51n2077_028:0658a27": "用。師曰。直須識取把針人。莫道鴛鴦好毛羽。",
    "T51n2077_028:0658a28": "福嚴文演禪師潭州福嚴文演禪師。成都府楊氏子。僧問。如",
    "T51n2077_028:0658a29": "何是定林正主。師曰。坐斷天下人舌頭。曰未",
    "T51n2077_028:0658b01": "審如何親近。師曰。覷著則瞎。上堂。當陽坐斷",
    "T51n2077_028:0658b02": "凡聖跡絕。隨手放開天回地轉。直得日月交",
    "T51n2077_028:0658b03": "互。虎嘯龍吟。頭頭物物耳聞目視。安立諦上",
    "T51n2077_028:0658b04": "是甚麼。還委悉麼。阿斯吒。咄。",
    "T51n2077_028:0658b05": "明因曇玩禪師平江府西山明因曇玩禪師。溫州黃氏子。遍",
    "T51n2077_028:0658b06": "參叢席。宣和庚子回抵鍾阜。適朝廷改僧為",
    "T51n2077_028:0658b07": "德士。師與同志數人入頭陀岩食松自處。久",
    "T51n2077_028:0658b08": "之圓悟被旨居是山。親至巖所令去鬚髮。",
    "T51n2077_028:0658b09": "及悟詔補京師天寧。與師俱往命掌香水海。",
    "T51n2077_028:0658b10": "未幾舉枹擊鼓頓明大法。凡有所問皆對曰。",
    "T51n2077_028:0658b11": "莫理會。故流輩咸以莫理會稱之。住後上堂。",
    "T51n2077_028:0658b12": "汝有一對眼。我也有一對眼。汝若瞞還自瞞。",
    "T51n2077_028:0658b13": "汝若成佛作祖。老僧無汝底分。汝若做驢做",
    "T51n2077_028:0658b14": "馬。老僧救汝不得。眾檀越入山請上堂。說偈",
    "T51n2077_028:0658b15": "曰。我無長處名虛出。謝汝殷勤特地來。明因",
    "T51n2077_028:0658b16": "無法堪分付。謾把山門為汝開。",
    "T51n2077_028:0658b17": "虎丘元淨禪師平江府虎丘雪庭元淨禪師。雙溪人也。上堂。",
    "T51n2077_028:0658b18": "知有底人過萬年如同一日。不知有者過一",
    "T51n2077_028:0658b19": "日如同萬年。不見死心和尚道。山僧行脚三",
    "T51n2077_028:0658b20": "十餘年。以九十日為一夏。增一日也不得。減",
    "T51n2077_028:0658b21": "一日也不得。取不得捨不得。不可得中秖麼",
    "T51n2077_028:0658b22": "得。翠雲見處又且不然。山僧行脚三十年來",
    "T51n2077_028:0658b23": "誰管他一日九十日。也無得也無不得。處處",
    "T51n2077_028:0658b24": "當來見彌勒。且道彌勒在甚麼處。金風吹渭",
    "T51n2077_028:0658b25": "水落葉滿長安。上堂。說得須是見得。見得又",
    "T51n2077_028:0658b26": "須說得。見得說不得。落在陰界見解偏枯。說",
    "T51n2077_028:0658b27": "得見不得。落在時機墮在毒海。若是翠雲門",
    "T51n2077_028:0658b28": "下。直饒說得見得。好與三十棒。說不得見不",
    "T51n2077_028:0658b29": "得。好與三十棒。翠雲恁麼道。也好與三十棒。",
    "T51n2077_028:0658c01": "遂高聲召大眾曰。嶮。上堂。日日日東出。日日",
    "T51n2077_028:0658c02": "日西沒。是時人知有。自古自今如麻似粟。忽",
    "T51n2077_028:0658c03": "然捩轉話頭亦不從東出。亦不從西沒。且道",
    "T51n2077_028:0658c04": "從甚麼處出沒。若是透關底人聞恁麼道。定",
    "T51n2077_028:0658c05": "知五里牌在郭門外。若是透不過者往往道。",
    "T51n2077_028:0658c06": "半山熱瞞人。僧問。如何是到家一句。師曰。坐",
    "T51n2077_028:0658c07": "觀成敗。問不與萬法為侶者是甚麼人。師曰。",
    "T51n2077_028:0658c08": "遠親不如近隣　曰待汝一口汲盡西江水即",
    "T51n2077_028:0658c09": "向汝道。又作麼生。師曰。近隣不如遠親。問。",
    "T51n2077_028:0658c10": "亡僧遷化向甚麼處去。師曰。糞堆頭。曰。意旨",
    "T51n2077_028:0658c11": "如何。師曰。築著磕著。",
    "T51n2077_028:0658c12": "天寧梵思禪師衢州天寧訥堂梵思禪師。蘇臺朱氏子。上堂。",
    "T51n2077_028:0658c13": "趯翻生死海踏倒涅槃岸。世上無活人。黃泉",
    "T51n2077_028:0658c14": "無死漢。遂拈拄杖曰。訥堂今日拄杖子有分",
    "T51n2077_028:0658c15": "付處。也還有承當得者麼。試出來擔荷看。有",
    "T51n2077_028:0658c16": "麼有麼。良久擲拄杖下座。上堂知有底也喫",
    "T51n2077_028:0658c17": "粥喫飯。不知有底也喫粥喫飯。如何直下驗",
    "T51n2077_028:0658c18": "得他有之與無是之與非邪之與正。若驗不",
    "T51n2077_028:0658c19": "出參學事大遠在。喝一喝。下座。上堂。山僧是",
    "T51n2077_028:0658c20": "楊岐四世孫。這老漢有箇三脚驢子弄蹄行",
    "T51n2077_028:0658c21": "公案。雖人人舉得秖是不知落處。山僧不惜",
    "T51n2077_028:0658c22": "眉毛為諸人下箇注脚。乃曰。八角磨盤空裏",
    "T51n2077_028:0658c23": "走。",
    "T51n2077_028:0658c24": "君山覺禪師岳州君山佛照覺禪師。上堂舉。古者道。仰之",
    "T51n2077_028:0658c25": "彌高鑽之彌堅。瞻之在前忽焉在後。諸人還",
    "T51n2077_028:0658c26": "識得者麼。若也不識為爾注破。仰之彌高不",
    "T51n2077_028:0658c27": "隔絲毫。要津把斷佛祖難逃。鑽之彌堅真體",
    "T51n2077_028:0658c28": "自然。鳥啼花笑在碧巖前。瞻之在前非正非",
    "T51n2077_028:0658c29": "偏。十方坐斷威鎮大千。忽焉在後一場漏逗。",
    "T51n2077_028:0659a01": "堪笑雲門藏身北斗。咄。",
    "T51n2077_028:0659a02": "寶華顯禪師平江府寶華顯禪師。本郡人也。上堂曰。喫粥",
    "T51n2077_028:0659a03": "了也頭上安頭。洗鉢盂去為蛇畫足。更問如",
    "T51n2077_028:0659a04": "何自納敗闕。良久高聲召大眾。眾舉首。師曰。",
    "T51n2077_028:0659a05": "歸堂喫茶。上堂。禪莫參道休學。歇意忘機常",
    "T51n2077_028:0659a06": "廓落。現成公案早周遮。秖箇無心已穿鑿。直",
    "T51n2077_028:0659a07": "饒坐斷未生前。難透山僧錯錯錯。",
    "T51n2077_028:0659a08": "東山覺禪師紹興府東山覺禪師。後住因聖。上堂。三通鼓",
    "T51n2077_028:0659a09": "罷諸人各各上來。擬待理會祖師西來意。還",
    "T51n2077_028:0659a10": "知劍去久矣麼。設使直下悟去。也是斬頭覓",
    "T51n2077_028:0659a11": "活。東山事不獲已。且向第二頭鞠拶看。以手",
    "T51n2077_028:0659a12": "拍禪床下座。上堂。花爛熳景暄妍。休說壺中",
    "T51n2077_028:0659a13": "別有天。百草頭邊如薦得。東高三丈西闊八",
    "T51n2077_028:0659a14": "寸。上堂舉。昔廣額屠兒一日至佛所颺下屠",
    "T51n2077_028:0659a15": "刀曰。我是千佛一數。世尊曰。如是如是。今時",
    "T51n2077_028:0659a16": "叢林將謂廣額過去是一佛權現屠兒。如此",
    "T51n2077_028:0659a17": "見廣額。且喜沒交涉。又曰。廣額正是箇殺人",
    "T51n2077_028:0659a18": "不眨眼底漢。颺下屠刀立地成佛。且喜沒交",
    "T51n2077_028:0659a19": "涉。又道廣額颺下屠刀曰。我是千佛一數。這",
    "T51n2077_028:0659a20": "一佛多少分明。且喜沒交涉。要識廣額麼。夾",
    "T51n2077_028:0659a21": "路桃花風雨後。馬蹄何處避殘紅。",
    "T51n2077_028:0659a22": "天封覺禪師台州天封覺禪師上堂。無生國裏未是安居。",
    "T51n2077_028:0659a23": "萬仞崖頭豈容駐足。且望空撒手直下翻身",
    "T51n2077_028:0659a24": "一句作麼生道。人逢好事精神爽。入火真金",
    "T51n2077_028:0659a25": "色轉鮮。",
    "T51n2077_028:0659a26": "道祖首座成都府昭覺道祖首座。初見圓悟。於即心是",
    "T51n2077_028:0659a27": "佛語下發明。久之悟命分座。一日為眾入室。",
    "T51n2077_028:0659a28": "餘二十許人。師忽問曰。生死到來如何回避。",
    "T51n2077_028:0659a29": "僧無對。師擲下拂子奄然而逝。眾皆愕眙亟",
    "T51n2077_028:0659b01": "以聞悟。悟至召曰。祖首座。師張目視之。悟",
    "T51n2077_028:0659b02": "曰。抖擻精神透關去。師點頭竟爾趨寂。",
    "T51n2077_028:0659b03": "宗振首座南康軍雲居宗振首座。丹丘人也。依圓悟於",
    "T51n2077_028:0659b04": "雲居。一日仰瞻鐘閣倏然契證。有詰之者。座",
    "T51n2077_028:0659b05": "酬以三偈。其後曰。我有一機直下示伊。青天",
    "T51n2077_028:0659b06": "霹靂電捲星馳。德山臨濟棒喝徒施。不傳之",
    "T51n2077_028:0659b07": "妙於汝何虧。悟見大悅。竟以節操自高道望",
    "T51n2077_028:0659b08": "愈重。嘗書壁曰。住在千峯最上層。年將耳順",
    "T51n2077_028:0659b09": "任騰騰。免教名字挂人齒。甘作今朝百拙",
    "T51n2077_028:0659b10": "僧。",
    "T51n2077_028:0659b11": "樞密徐俯居士樞密徐俯字師川號東湖居士。每侍先龍圖",
    "T51n2077_028:0659b12": "謁法昌及靈源語論終日。公聞之藐如也。及",
    "T51n2077_028:0659b13": "法昌歸寂在笑談間。公異之。始篤信此道。後",
    "T51n2077_028:0659b14": "丁父憂。念無以報罔極。命靈源歸孝址說法。",
    "T51n2077_028:0659b15": "源登座問答已。乃曰。諸仁者。秖如龍圖平日",
    "T51n2077_028:0659b16": "讀萬卷書。如水傳器涓滴不遺。且道尋常著",
    "T51n2077_028:0659b17": "在甚麼處。而今捨識之後。這著萬卷書底又",
    "T51n2077_028:0659b18": "却向甚麼處著。公聞。灑然有得。遂曰。吾無憾",
    "T51n2077_028:0659b19": "矣。源下座問曰。學士適來見箇甚麼便恁麼",
    "T51n2077_028:0659b20": "道。公曰。若有所見則鈍置和尚去也。源曰。恁",
    "T51n2077_028:0659b21": "麼則老僧不如。公曰。和尚是何心行。源大笑。",
    "T51n2077_028:0659b22": "靖康初為尚書外郎。與朝士同志者挂鉢於",
    "T51n2077_028:0659b23": "天寧寺之擇木堂力參圓悟。悟亦喜其見地",
    "T51n2077_028:0659b24": "超邁。一日至書記寮指悟頂相曰。這老漢脚",
    "T51n2077_028:0659b25": "跟猶未點地在。悟䫌面曰。甕裏何曾走却鼈。",
    "T51n2077_028:0659b26": "公曰。且喜老漢脚跟點地。悟曰。莫謗他好。公",
    "T51n2077_028:0659b27": "休去。",
    "T51n2077_028:0659b28": "郡王趙令衿居士郡王趙令衿字表之號超然居士。任南康。政",
    "T51n2077_028:0659b29": "成事簡。多與禪衲遊。公堂間為摩詰丈室。適",
    "T51n2077_028:0659c01": "圓悟居甌阜。公欣然就其鑪錘。悟不少假。公",
    "T51n2077_028:0659c02": "固請。悟曰。此事要得相應。直須是死一回始",
    "T51n2077_028:0659c03": "得。公默契。嘗自疏之。其略曰。家貧遭劫。誰",
    "T51n2077_028:0659c04": "知盡底不存。空屋無人。幾度賊來亦打。悟見",
    "T51n2077_028:0659c05": "囑令加護。紹興庚申冬公與汪內翰藻李參",
    "T51n2077_028:0659c06": "政邴曾侍郎開。詣徑山謁大慧。慧聞至乃令",
    "T51n2077_028:0659c07": "擊鼓入室。公欣然袖香趨之。慧曰。趙州洗鉢",
    "T51n2077_028:0659c08": "盂話居士作麼生會。公曰。討甚麼椀。拂袖便",
    "T51n2077_028:0659c09": "出。慧起搊住曰。古人向這裏悟去。爾因甚麼",
    "T51n2077_028:0659c10": "却不悟。公擬對。慧擬之曰。討甚麼椀。公曰。",
    "T51n2077_028:0659c11": "還這老漢始得。",
    "T51n2077_028:0659c12": "侍郎李彌遜居士侍郎李彌遜號普現居士。少時讀書五行俱",
    "T51n2077_028:0659c13": "下。年十八中鄉舉登第京師旋歷華要。至二",
    "T51n2077_028:0659c14": "十八歲為中書舍人。常入圓悟室。一日早朝",
    "T51n2077_028:0659c15": "回至天津橋。馬躍。忽有省。通身汗流。直造天",
    "T51n2077_028:0659c16": "寧。適悟出門遙見便喚曰。居士且喜大事了",
    "T51n2077_028:0659c17": "畢。公厲聲曰。和尚眼花作甚麼。悟便喝。公亦",
    "T51n2077_028:0659c18": "喝。於是機鋒迅捷。凡與悟問答當機不讓。公",
    "T51n2077_028:0659c19": "後遷吏部。乞祠祿歸閩連江築庵自娛。忽一",
    "T51n2077_028:0659c20": "日示微恙。遽索湯沐浴畢遂趺坐作偈曰。謾",
    "T51n2077_028:0659c21": "說從來牧護。今日分明呈露。虛空拶倒須彌。",
    "T51n2077_028:0659c22": "說甚向上一路。擲筆而逝覺庵道人祖氏。建",
    "T51n2077_028:0659c23": "寧游察院之侄女也。幼志不出適。留心祖道。",
    "T51n2077_028:0659c24": "於圓悟示眾語下了然明白。悟曰。更須颺却",
    "T51n2077_028:0659c25": "所見始得自由。祖答偈曰。露柱抽橫骨。虛空",
    "T51n2077_028:0659c26": "弄爪牙。直饒玄會得。猶是眼中沙。",
    "T51n2077_028:0659c27": "令人明室道人令人本明號明室。自機契圓悟遍參明宿皆",
    "T51n2077_028:0659c28": "蒙印可。紹興庚申二月望。親書三偈寄呈草",
    "T51n2077_028:0659c29": "堂清。微露謝世之意。至旬末別親里而終。草",
    "T51n2077_028:0660a01": "堂跋其偈後為刊行。大慧亦嘗垂語發揚。偈",
    "T51n2077_028:0660a02": "曰。不識煩惱是菩提。若隨煩惱是愚癡。起滅",
    "T51n2077_028:0660a03": "之時須要會。鷂過新羅人不知。不識煩惱是",
    "T51n2077_028:0660a04": "菩提。淨花生淤泥。人來問我若何為。喫粥喫",
    "T51n2077_028:0660a05": "飯了洗鉢盂。莫管他莫管他。終日癡憨弄海",
    "T51n2077_028:0660a06": "沙。要識本來真面目。便是祖師一木叉。道不",
    "T51n2077_028:0660a07": "得底叉下死。道得底也叉下死。畢竟如何。不",
    "T51n2077_028:0660a08": "許夜行投明須到。",
    "T51n2077_028:0660a09": "成都范縣君成都府范縣君者。𡟋居歲久。常坐而不臥。聞",
    "T51n2077_028:0660a10": "圓悟住昭覺。往禮拜請示入道因緣。悟令看",
    "T51n2077_028:0660a11": "不是心不是佛不是物是箇甚麼。久無所契。",
    "T51n2077_028:0660a12": "范泣告悟曰。和尚有何方便令某易會。悟曰。",
    "T51n2077_028:0660a13": "却有箇方便。遂令秖看是箇甚麼。後有省曰。",
    "T51n2077_028:0660a14": "元來恁麼地近郍。",
    "T51n2077_028:0660a15": "靈隱慧遠禪師臨安府靈隱瞎堂遠禪師。生於眉山金流鎮",
    "T51n2077_028:0660a16": "彭氏。年十三投藥師院僧宗辨出家祝髮受",
    "T51n2077_028:0660a17": "具。即往成都習經論。還峨眉雲岩寺。時徽禪",
    "T51n2077_028:0660a18": "師住焉。徽黃龍南四世孫。知見甚高。師初入",
    "T51n2077_028:0660a19": "門。值徽飯罷。於庭廡間閑行。師纔見。即放包",
    "T51n2077_028:0660a20": "問曰。文殊為七佛祖師。未審什麼人為文殊",
    "T51n2077_028:0660a21": "之師。徽云。金沙溪畔馬郎婦。時有起銕拂者",
    "T51n2077_028:0660a22": "為首坐。師亦往親近。起嘗誘掖之兩歲未有",
    "T51n2077_028:0660a23": "所得。一日靜坐次有僧獨行自語云。假四大",
    "T51n2077_028:0660a24": "以為蓋覆。緣六塵而生心。忽遇六塵頓息。喚",
    "T51n2077_028:0660a25": "什麼作心。師聞之忽有省。遽起告首座。首座",
    "T51n2077_028:0660a26": "可之。上方丈告徽。徽亦可之。明日即告行。同",
    "T51n2077_028:0660a27": "志挽留。師不聽。曰吾師以為可。而我終未釋",
    "T51n2077_028:0660a28": "然也。時圓悟自雲居歸蜀住昭覺。師造焉。每",
    "T51n2077_028:0660a29": "問話請益辭旨峭硬。圓悟深器之。一日圓悟",
    "T51n2077_028:0660b01": "普說。舉龐居士問馬祖。不與萬法為侶者是",
    "T51n2077_028:0660b02": "什麼人。馬祖云。待汝一口吸盡西江水即向",
    "T51n2077_028:0660b03": "汝道。師聞舉。豁然大悟仆於眾中。眾以為中",
    "T51n2077_028:0660b04": "風共掖起之。師乃曰。吾夢覺矣。至夜圓悟小",
    "T51n2077_028:0660b05": "參。師出問曰。淨裸裸空無一物。赤骨律貧無",
    "T51n2077_028:0660b06": "一錢。戶破家殘乞師賑濟。答云。七珍八寶一",
    "T51n2077_028:0660b07": "時拏。師曰。爭奈賊不入謹家之門。答云。機不",
    "T51n2077_028:0660b08": "離位墮在毒海。師隨聲便喝。悟以拄杖擊禪",
    "T51n2077_028:0660b09": "床云。喫得棒也未。師又喝。圓悟連喝兩喝。師",
    "T51n2077_028:0660b10": "禮拜。悟大喜以偈贈師。有舊鐵舌轉關棙之",
    "T51n2077_028:0660b11": "語。眾目之為鐵舌遠。自此機鋒峻發無所抵",
    "T51n2077_028:0660b12": "捂矣。紹興乙卯春眉守延居象耳山不赴。是",
    "T51n2077_028:0660b13": "歲圓悟示寂。嘆曰。哲人云亡繼之者誰乎。乃",
    "T51n2077_028:0660b14": "扁舟下峽。初抵淮南住龍蟠八年。遶琅邪又",
    "T51n2077_028:0660b15": "移婺之普濟衢之定業。師自發明心要。即得",
    "T51n2077_028:0660b16": "游戲如風大自在三昧。嘗因開爐陞坐曰。天",
    "T51n2077_028:0660b17": "無門地無壁。葫蘆棚上種冬瓜。兩手扶犁水",
    "T51n2077_028:0660b18": "過膝。跳金圈吞栗棘氈。拍板對無孔笛。屈屈。",
    "T51n2077_028:0660b19": "獨脚山魈解雙趯。去年冬裏無炭燒。今年定",
    "T51n2077_028:0660b20": "是無火炙。飢時飢到眼睛黃。窮時窮到赤骨",
    "T51n2077_028:0660b21": "立。屈屈。且道屈箇什麼。尀奈監寺副寺維那",
    "T51n2077_028:0660b22": "典坐直歲等。却與泥水匠商量。放出兩頭鴟",
    "T51n2077_028:0660b23": "𩾲。咬殺佛殿脊。又上堂。舉真淨和尚示眾云。",
    "T51n2077_028:0660b24": "天地與我同根。萬物與我同體。脚頭脚底橫",
    "T51n2077_028:0660b25": "三竪四。北俱盧洲火發燒著帝釋眉毛。東海",
    "T51n2077_028:0660b26": "龍王忍痛不禁。轟一聲霹靂。直得傾湫倒嶽",
    "T51n2077_028:0660b27": "雲暗長空。十字街頭廖胡子。醉中驚覺起來",
    "T51n2077_028:0660b28": "拊掌呵呵大笑云。筠陽城中近來少賊。乃拈",
    "T51n2077_028:0660b29": "拄杖云。賊賊。師舉了曰。是則一場賣弄不少。",
    "T51n2077_028:0660c01": "爭奈鼻孔眼睛各有主在。何故葛藤堆裏作",
    "T51n2077_028:0660c02": "竊未當白拈。酒店門前捨遺不是正賊。時東",
    "T51n2077_028:0660c03": "廊下恰犬吠。師乃喚行者探。門前有甚官客。",
    "T51n2077_028:0660c04": "大眾皆回首。師曰。要見正賊麼。遂哨指一聲",
    "T51n2077_028:0660c05": "搖手下坐。其舉揚大率如此。時妙喜杲謫梅",
    "T51n2077_028:0660c06": "州。有傳師偈頌提唱以往者。妙喜駭云。老師",
    "T51n2077_028:0660c07": "暮年有子如是耶。因寓書通誠。并寄贈圜悟",
    "T51n2077_028:0660c08": "所付法衣。逮其得旨放歸。師以頌迎之相遇",
    "T51n2077_028:0660c09": "甚歡。妙喜極口稱譽。又題其真云。這川藞苴",
    "T51n2077_028:0660c10": "無真無假。一條白棒佛來也打。更有一般長",
    "T51n2077_028:0660c11": "處。解向鉢盂裏走馬。自此人益歸重。俄遷光",
    "T51n2077_028:0660c12": "孝。閱十年。安定郡王趙表之與師為世外交。",
    "T51n2077_028:0660c13": "侍郎曾開從師參叩。曾雖士大夫而飽參諸",
    "T51n2077_028:0660c14": "老。從妙喜遊甚久。而未甚頴脫。至見師始盡",
    "T51n2077_028:0660c15": "餘疑。後過南嶽遂住南臺。時龍王璉禪師方",
    "T51n2077_028:0660c16": "廣行禪師者。皆月菴高第道著湖湘間。私相",
    "T51n2077_028:0660c17": "語云。此間壁立萬仞。遠何所措足乎。因請陞",
    "T51n2077_028:0660c18": "座。設三十餘問。皆佛祖誵訛險節關棙。學者",
    "T51n2077_028:0660c19": "罕到之處。師隨機開答。辭旨深奧議論超詣。",
    "T51n2077_028:0660c20": "始大嘆服。璉即率其屬環拜云。此膝不屈於",
    "T51n2077_028:0660c21": "人久矣。未幾過天台歷住護國國清鴻福三",
    "T51n2077_028:0660c22": "寺。乾道丁亥尚書沈公德龢守平江以虎丘",
    "T51n2077_028:0660c23": "大道場比不得人。力邀師主之。至則接物無",
    "T51n2077_028:0660c24": "倦法令整肅。適丁荒歉雖齋粥不繼。而戶外",
    "T51n2077_028:0660c25": "之屨常滿。忘軀為法者集焉。道益顯著。遂奉",
    "T51n2077_028:0660c26": "詔住高亭山崇先寺。未幾與主者不合。退居",
    "T51n2077_028:0660c27": "迎照菴。再奉　詔住靈隱。開堂中使降香。祝",
    "T51n2077_028:0660c28": "聖罷。拈香曰。此一炷香天地莫能覆藏。佛眼",
    "T51n2077_028:0660c29": "莫能窺測。舉處滅胡種族。拈來鈍置殺人。累",
    "T51n2077_028:0661a01": "我三十年。荒草裏橫身。至令一平生作箇不",
    "T51n2077_028:0661a02": "唧𠺕漢。就中有些子謷訛。對眾也須說破。山",
    "T51n2077_028:0661a03": "僧二十年前。被業風吹到岷峨山下荊棘林",
    "T51n2077_028:0661a04": "中。撞著箇無孔鐵錘。被他一擊。半醉半醒。將",
    "T51n2077_028:0661a05": "謂啞却口一生開不得。二十年後又被業風",
    "T51n2077_028:0661a06": "吹去濯錦江頭。葛藤堆裏逢著箇焦尾白額。",
    "T51n2077_028:0661a07": "是時親遭一口。直無喪膽忘魂。開得口至今",
    "T51n2077_028:0661a08": "受用不盡。且道此香為二十年前見底知識",
    "T51n2077_028:0661a09": "即是。為二十年後見底知識即是。一鶴不棲",
    "T51n2077_028:0661a10": "雙木。一客不煩兩家。不見道。先行不到未後",
    "T51n2077_028:0661a11": "太過。而今賊身己露贓物現前。奉為前成都",
    "T51n2077_028:0661a12": "府昭覺先圓悟禪師大和尚。不重他對御談",
    "T51n2077_028:0661a13": "空橫行海上。只重他胸中無物肚裏無禪。爇",
    "T51n2077_028:0661a14": "向爐中用酬法乳。于時　孝宗皇帝留神空",
    "T51n2077_028:0661a15": "宗。屢詔入內。賜號佛海禪師。始妙喜贊師真。",
    "T51n2077_028:0661a16": "有解向鉢盂走馬之語。至師對　御歸以頌",
    "T51n2077_028:0661a17": "記之云。鉢盂走馬向天庭。慣踏天街馬不驚。",
    "T51n2077_028:0661a18": "回首飛來峯上望。白雲包盡帝都春。師說法",
    "T51n2077_028:0661a19": "格外作用不守規轍脫略窠臼。至於室中機",
    "T51n2077_028:0661a20": "緣尤為嶮峻不可湊泊。嘗指面前花問僧。喚",
    "T51n2077_028:0661a21": "作佛草料見成。喚作畜生口作人語。當恁麼",
    "T51n2077_028:0661a22": "時參學眼在什麼處。僧無語。師自代曰。五嶽",
    "T51n2077_028:0661a23": "四瀆名山大川。又問僧。三門前寸草不生。佛",
    "T51n2077_028:0661a24": "殿裏如何得入。僧無語。自代曰。光剃頭淨洗",
    "T51n2077_028:0661a25": "鉢。又問僧。一大藏教是惡口。如何是爾本身",
    "T51n2077_028:0661a26": "盧舍那。僧無語。自代曰。阿耨達池深四十丈",
    "T51n2077_028:0661a27": "闊四十丈。又問僧。有祖以來多少人錯會。錯",
    "T51n2077_028:0661a28": "則錯了也如何免得此過。僧無語。自代曰。罪",
    "T51n2077_028:0661a29": "不重科。又問僧。爾是甚院。僧云。天宮院僧。",
    "T51n2077_028:0661b01": "師曰。既是天宮院為甚却兩脚踏地。僧無語。",
    "T51n2077_028:0661b02": "自代曰。爭怪得我。又一日陞坐鳴鼓竟。師坐",
    "T51n2077_028:0661b03": "帳內。侍者尋師不見。師撥開帳曰。只在這裏",
    "T51n2077_028:0661b04": "因什麼不見。侍者無語。自代曰。大斧斫三門。",
    "T51n2077_028:0661b05": "又一日因書記維那相爭來投。師揭牓曰。書",
    "T51n2077_028:0661b06": "記維那行令不正。老僧罰油。行者喫棒。令二",
    "T51n2077_028:0661b07": "人下語。維那云。難逃智鑑。師曰。不是不是。",
    "T51n2077_028:0661b08": "書記無語。二人俱逐出。又因淨慈先馳至通",
    "T51n2077_028:0661b09": "書。師問。爾長老甚處人。先馳云。和尚大似不",
    "T51n2077_028:0661b10": "識。師曰。爾是甚處人。先馳云。越州。師曰。猛",
    "T51n2077_028:0661b11": "虎不食伏肉。又因在病有僧相看。師問僧。老",
    "T51n2077_028:0661b12": "僧昨夜火星出宮了。至今因甚痾屎不出。僧",
    "T51n2077_028:0661b13": "云。老老大大向東司裏作活計。師曰。承言雖",
    "T51n2077_028:0661b14": "會宗勿自立規矩。既不識如何亂統。即時逐",
    "T51n2077_028:0661b15": "出。自代曰。摩竭羅國親行此令。僧入身師起",
    "T51n2077_028:0661b16": "身問。更不著布裩相見。僧叉手近前云。今日",
    "T51n2077_028:0661b17": "親見瞎堂。師呵呵大笑。僧云。伎倆已盡。師撫",
    "T51n2077_028:0661b18": "掌一下。時有日本國僧覺阿。通天台教頗工",
    "T51n2077_028:0661b19": "書。能道諸國語。初來謁師氣甚銳。師徐以禪",
    "T51n2077_028:0661b20": "宗曉之。居三年頓有得。作投機五頌而去。語",
    "T51n2077_028:0661b21": "在覺阿傳。他日因海商傳其國圓城寺主者",
    "T51n2077_028:0661b22": "覺忠詩書來謝。而師宗旨遂分一派於日本",
    "T51n2077_028:0661b23": "國焉。淳熙二年𨳝九月旦上堂。說偈曰。淳熙",
    "T51n2077_028:0661b24": "二年𨳝。季秋九月旦。鬧處莫出頭。冷地著眼",
    "T51n2077_028:0661b25": "看。明暗不相干。彼此分一半。一種作貴人。教",
    "T51n2077_028:0661b26": "誰賣柴炭。向爾道。不可毀不可贊。體若虛空",
    "T51n2077_028:0661b27": "沒崖岸。相呼相喚歸去來。上元定是正月半。",
    "T51n2077_028:0661b28": "于時都下喧傳。頗疑師當以正月十五日遷",
    "T51n2077_028:0661b29": "化。遂達　上聽。至期無疾陞坐祝聖如常儀。",
    "T51n2077_028:0661c01": "又俗官詣寺修齋。再陞坐訖。即語知事頭首",
    "T51n2077_028:0661c02": "分伴官客。及施主齋。齊時侍者並赴堂。是日",
    "T51n2077_028:0661c03": "都下人競集　上亦密遣中使伺師起居。皆",
    "T51n2077_028:0661c04": "見師往來如常。時迭歸奏。齋罷侍者與俗官",
    "T51n2077_028:0661c05": "同上方丈。但見門扃閉甚密。師素蓄一黑猿。",
    "T51n2077_028:0661c06": "頗馴能知人意。因衣以布裰命之曰。猿行者。",
    "T51n2077_028:0661c07": "至是求師不見。因窺於窓隙中。但見猿手持",
    "T51n2077_028:0661c08": "一卷書人立於床前。遂亟從後路至榻前。撥",
    "T51n2077_028:0661c09": "開帳子而師已化矣。取猿手中書觀之。乃辭",
    "T51n2077_028:0661c10": "世頌曰。抝折秤鎚。掀翻露布。突出機先。鵶飛",
    "T51n2077_028:0661c11": "不度。留十日顏色不變。壽七十四。坐五十九",
    "T51n2077_028:0661c12": "夏。得法者了乘如本齊己慧冲皆住大剎。對",
    "T51n2077_028:0661c13": "　御語一卷。乾道七年正月二十日。有　旨",
    "T51n2077_028:0661c14": "令靈隱長老慧遠引見。晦日召至選德殿奏",
    "T51n2077_028:0661c15": "曰。臣本凡愚生於西蜀。早聞道於圓悟禪師。",
    "T51n2077_028:0661c16": "養拙山林幾四十年。仰聞　陛下即位以來。",
    "T51n2077_028:0661c17": "優䘏生靈護持宗教。所謂以佛心而治天下。",
    "T51n2077_028:0661c18": "臣夤緣慶幸。依近天顏不勝萬感。上曰。圓",
    "T51n2077_028:0661c19": "悟是誰。師對。名克勤。建炎初太上皇帝駐蹕",
    "T51n2077_028:0661c20": "維揚。召對賜號圓悟禪師。即臣之師也。上",
    "T51n2077_028:0661c21": "曰。惜不及見之。杲何如。師對。宗杲與臣同出",
    "T51n2077_028:0661c22": "圓悟之門。上曰。卿甚時來靈隱。師對。去冬",
    "T51n2077_028:0661c23": "會慶節前一日入寺。今蒙　陛下恩遇。獲覩",
    "T51n2077_028:0661c24": "清光。一門師資。豈勝榮遇。臣謹以舊所讚頌",
    "T51n2077_028:0661c25": "十篇上進。讀罷　上賜坐。遂謝恩就坐。上",
    "T51n2077_028:0661c26": "曰。如何免得生死。師對。不悟大乘道終不能",
    "T51n2077_028:0661c27": "免。上曰。如何得悟。師對。本有之性若以歲",
    "T51n2077_028:0661c28": "月磨去無不悟者。上曰。悟後如何。師對。悟",
    "T51n2077_028:0661c29": "了始知　陛下所問與臣所對。悉皆不是。",
    "T51n2077_028:0662a01": "上曰。一切處不是後如何。師對。脫體現前了",
    "T51n2077_028:0662a02": "無毫髮可見之相。上肯首。師又曰。古德云。",
    "T51n2077_028:0662a03": "無所是是菩提。上曰。即心即佛如何。師對。",
    "T51n2077_028:0662a04": "目前無法。陛下喚什麼作心。上曰。如何是心。",
    "T51n2077_028:0662a05": "師遂起身叉手而立曰。只這是。上笑。復",
    "T51n2077_028:0662a06": "問德山臨濟悟道因緣。師具言其詳。上又",
    "T51n2077_028:0662a07": "問曰。頻呼小玉元無事只要檀郎認得聲。此",
    "T51n2077_028:0662a08": "圓悟所得處。只是要人認得聲。師對。昔有陳",
    "T51n2077_028:0662a09": "度支。問道於五祖演和尚。五祖云。小艶詩中",
    "T51n2077_028:0662a10": "亦是說禪。時圓悟侍立。因問云。如何是禪。五",
    "T51n2077_028:0662a11": "祖云。頻呼小玉元無事只要檀郎認得聲。如",
    "T51n2077_028:0662a12": "何是祖師西來意。庭前柏樹子。如何是佛麻",
    "T51n2077_028:0662a13": "三斤。圓悟遂長噓一聲忽然有悟。時恰有雞",
    "T51n2077_028:0662a14": "啼。圓悟云。爾亦會禪。五祖云。汝作麼生會。",
    "T51n2077_028:0662a15": "圓悟云。去却胸中物喪盡目前機。五祖云。此",
    "T51n2077_028:0662a16": "漢徹了也。上曰。好好。師又曰。悟得後千句",
    "T51n2077_028:0662a17": "萬句乃至一大藏教只是一句。上曰。是那裏",
    "T51n2077_028:0662a18": "一句。師對。好語不出門。上曰。不與萬法為",
    "T51n2077_028:0662a19": "侶可參乎。師對。老龐致此一問。直得驚天動",
    "T51n2077_028:0662a20": "地超今古脫是非離言說無依倚。正如　陛",
    "T51n2077_028:0662a21": "下至尊至貴大道本然。上曰。只是不在有",
    "T51n2077_028:0662a22": "無。師對。離却有無底亦不要。上曰。卿如何。",
    "T51n2077_028:0662a23": "師舉起一拳隨奏曰。臣山林野人舉止乖疎",
    "T51n2077_028:0662a24": "不識禮度。乞　陛下寬貸。上曰。不妨說禪。",
    "T51n2077_028:0662a25": "又問。得道者誰。師對。學道之人甚眾。隨其器",
    "T51n2077_028:0662a26": "量淺深。入室處可驗。得底人他亦自知時節。",
    "T51n2077_028:0662a27": "昔有曾開侍郎亦近道。上曰。他如何有悟。",
    "T51n2077_028:0662a28": "師對。曾嘗問。如何是善知識。臣云。燈籠露柱",
    "T51n2077_028:0662a29": "猫兒狗子。皆稱善知識何必更問。曾云。既稱",
    "T51n2077_028:0662b01": "善知識。為甚讚即歡喜毀即煩惱。臣云。侍郎",
    "T51n2077_028:0662b02": "曾見善知識否。曾云。開三十年參禪如何不",
    "T51n2077_028:0662b03": "見。臣云。歡喜處見。煩惱處見。曾茫然。臣震",
    "T51n2077_028:0662b04": "喝一聲。曾擬開口。臣又喝。復搊住云。開口底",
    "T51n2077_028:0662b05": "不是曾侍郎。曾侍郎向甚處去。曾不覺點頭",
    "T51n2077_028:0662b06": "長噓。臣舉手長揖云。侍郎且喜大事了畢。曾",
    "T51n2077_028:0662b07": "遂作投機頌云。咄哉老驢。叢林妖㜸。震地一",
    "T51n2077_028:0662b08": "聲。天機漏泄。有人更問意如何。拈起拂子劈",
    "T51n2077_028:0662b09": "口截。上曰。更有何人。師對。學佛者眾機緣",
    "T51n2077_028:0662b10": "亦廣。切恐有勞聖聽不敢多奏。乃云。臣乞",
    "T51n2077_028:0662b11": "回寺與諸衲子傳佛心宗仰報覆燾之恩。願",
    "T51n2077_028:0662b12": "　陛下早復中原以慰四海之望。上曰。後",
    "T51n2077_028:0662b13": "來更要說話在。師對。謹當退聽。遂謝恩下殿。",
    "T51n2077_028:0662b14": "三月七日復有　旨。八日午時。候駕過德壽",
    "T51n2077_028:0662b15": "宮回。令靈隱徑山長老同入遷德殿引見。既",
    "T51n2077_028:0662b16": "見賜坐。上曰。靈隱徑山皆大剎。每令臣寮",
    "T51n2077_028:0662b17": "擇人住持。師對。荷陛下不忘靈山付囑。不以",
    "T51n2077_028:0662b18": "形服見棄。林下之人。何以仰報。上曰。去秋",
    "T51n2077_028:0662b19": "水潦今歲何如。師對。臘雪應期必有豐年之",
    "T51n2077_028:0662b20": "兆。上曰。朕極憂民間荒歉。師對。臣亦恐春",
    "T51n2077_028:0662b21": "間細民艱食。賴　陛下聖德所感。今二麥將",
    "T51n2077_028:0662b22": "熟米價稍平。中外得人已行賑濟。但得一飽",
    "T51n2077_028:0662b23": "則農務有緒。皆　陛下生成之賜。上曰。秋",
    "T51n2077_028:0662b24": "間更得一熟民間稍甦。師對　陛下以百姓",
    "T51n2077_028:0662b25": "心為心。聖慮既堅必隨心念。上曰。普聞黃",
    "T51n2077_028:0662b26": "彥節舉古云。心隨萬境轉轉處實能幽。因得",
    "T51n2077_028:0662b27": "受用以虛心應物。徑山對。虛明自照不勞心",
    "T51n2077_028:0662b28": "力。師對。此乃三祖大師信心銘。正為有所證",
    "T51n2077_028:0662b29": "悟者說。上曰。如何。師對。至道無難唯嫌揀",
    "T51n2077_028:0662c01": "擇。但莫憎愛。洞然明白。毫釐有差天地懸隔。",
    "T51n2077_028:0662c02": "上喜甚。師復奏曰。容臣錄一本并鐵舌菴",
    "T51n2077_028:0662c03": "錄前後奏對錄上進。上曰。甚好。又問。一口",
    "T51n2077_028:0662c04": "吸盡西江水理會不出。師對。理會不得。無義",
    "T51n2077_028:0662c05": "路處直下便是。上曰。更數年須可曉。師對。",
    "T51n2077_028:0662c06": "但於一剎那間以悟為則。問對既久。師乃奏",
    "T51n2077_028:0662c07": "曰。臣恐久勞　聖聽。謝恩下殿。八年正月二",
    "T51n2077_028:0662c08": "十八日車駕幸靈隱寺至冷泉亭。師起居罷。",
    "T51n2077_028:0662c09": "侍臣傳　旨長老歸寺。上至三門下馬。師再",
    "T51n2077_028:0662c10": "起居。上曰。行則箇師侍。行至藏殿前。師奏",
    "T51n2077_028:0662c11": "曰。修廊高峻恐艱聖步。上曰。不妨。遂行至",
    "T51n2077_028:0662c12": "僧堂前。入僧堂。師先至方丈焚香。上至方丈。",
    "T51n2077_028:0662c13": "師起居。上首看　太祖皇帝所賜京師能仁",
    "T51n2077_028:0662c14": "寺佛牙舍利　上以手捧至額加敬。師以佛",
    "T51n2077_028:0662c15": "牙事跡進呈。至遇安堂一笑軒。讀大慧宗杲",
    "T51n2077_028:0662c16": "至梅陽所寄法衣書。云超然居士是箇中人。",
    "T51n2077_028:0662c17": "恐有未至處。當與商量。上見此曰。遲兩年",
    "T51n2077_028:0662c18": "惜不及召宗杲。上問曰。超然如何。師對。超",
    "T51n2077_028:0662c19": "然居士與圓悟先師及大慧游從之久。令臣",
    "T51n2077_028:0662c20": "與他痛下毒手。上笑。又見語錄三策在方",
    "T51n2077_028:0662c21": "丈前案上并奏對狀一紙。上曰。此是什麼。",
    "T51n2077_028:0662c22": "師奏。向來乞進三祖大師信心銘及鐵舌菴",
    "T51n2077_028:0662c23": "傳與前後奏對錄　上有旨令收入。次至交",
    "T51n2077_028:0662c24": "蘆室見師畫像。乃問曰。此是誰。師對。此是僧",
    "T51n2077_028:0662c25": "徒畫臣頂相。求贊。上曰。此是畫底那箇是",
    "T51n2077_028:0662c26": "真底。師叉手躬身云。春氣和暖恭惟聖躬萬",
    "T51n2077_028:0662c27": "福。上大笑。上觀圓悟禪師像。師讀所題贊",
    "T51n2077_028:0662c28": "曰。好箇脫灑老衲。寫得十分相似。八住海內",
    "T51n2077_028:0662c29": "叢林。逢著唯論此事。海口辯湧洪濤。到了不",
    "T51n2077_028:0663a01": "說一字。慧遠把斷綱宗。負荷闊行大步。鑪鞴",
    "T51n2077_028:0663a02": "快下鉗鎚。提持向上底路。上曰。此便是向時",
    "T51n2077_028:0663a03": "所說光堯在維揚登對底。師對。便是。上觀",
    "T51n2077_028:0663a04": "釋迦出山相。奏曰。此吳道子畫。師亦讀所題",
    "T51n2077_028:0663a05": "贊曰。大哉釋迦文。福聚海無量。此地少硃砂。",
    "T51n2077_028:0663a06": "赤土也為上。我今稽首禮讚揚。留與人天作",
    "T51n2077_028:0663a07": "榜樣。上觀臨濟像曰。此是臨濟。師對。臨濟",
    "T51n2077_028:0663a08": "禪師乃曹州人。臣十二世祖師也。上周覽山",
    "T51n2077_028:0663a09": "林乃曰。想雪下時可觀。師對。更有上方尤好。",
    "T51n2077_028:0663a10": "上回。師隨至東廊法堂前。上觀壁畫。師奏",
    "T51n2077_028:0663a11": "曰。此乃歷代高僧。上曰。如今有否。師對。西",
    "T51n2077_028:0663a12": "廊工已就。上指華嚴變相。師隨問奏答。語",
    "T51n2077_028:0663a13": "意相契。上遂回駕。師謝恩而歸。翌日有",
    "T51n2077_028:0663a14": "旨賜絹帛等。是年八月六日有　旨宣。靈隱",
    "T51n2077_028:0663a15": "長老七日同官員僧道入內就觀堂齋。齋罷",
    "T51n2077_028:0663a16": "赴觀堂前起居　上賜坐賜茶。謝恩次續有",
    "T51n2077_028:0663a17": "　旨。獨宣靈隱長老至觀堂東閤。師隨入奏",
    "T51n2077_028:0663a18": "曰。臣等今日蒙　陛下賜淨供。三教畢集。此",
    "T51n2077_028:0663a19": "一段勝事。世所希有。感荷聖恩。上曰。可謂",
    "T51n2077_028:0663a20": "勝事遂賜坐。上曰。有一兩件事欲問卿。師對",
    "T51n2077_028:0663a21": "曰。臣願聞　聖訓。上曰。前日唾夢中忽聞鐘",
    "T51n2077_028:0663a22": "聲。遂覺。未知夢與覺是如何。師對　陛下問",
    "T51n2077_028:0663a23": "夢中底覺來底。若問覺來底。而今正是寐語。",
    "T51n2077_028:0663a24": "若問夢中底夢覺無殊。教誰分別。夢即是幻。",
    "T51n2077_028:0663a25": "知幻即離。離幻即覺。覺心不動。所以道。若能",
    "T51n2077_028:0663a26": "轉物即同如來。上曰。夢幻既非。且鐘聲從",
    "T51n2077_028:0663a27": "甚處起。師奏。從　陛下問處起　上笑。上復",
    "T51n2077_028:0663a28": "問。前日在此閤靜坐。忽然思得向時所舉不",
    "T51n2077_028:0663a29": "與萬法為侶。只這不與萬法為侶也大奇。朕",
    "T51n2077_028:0663b01": "從這裏有箇見處。師奏曰。不與萬法為侶。陛",
    "T51n2077_028:0663b02": "下作麼生會。上曰。四海不為多。師奏曰。一",
    "T51n2077_028:0663b03": "口吸盡西江水又如何。上曰。亦未嘗欠闕。",
    "T51n2077_028:0663b04": "師奏曰。臣每於入室時常問衲云。如何是斬",
    "T51n2077_028:0663b05": "新一句。擬議劈胸便打。有時問云。如何是向",
    "T51n2077_028:0663b06": "上一路。未開口也打。上曰。因甚却如此。師",
    "T51n2077_028:0663b07": "對。纔涉思惟即成剩法。纔落陰界即是生死",
    "T51n2077_028:0663b08": "根本。參禪如斵輪擬議勿干涉。如擊石火似",
    "T51n2077_028:0663b09": "閃電光。已是鈍置了也。何故法無二法。心無",
    "T51n2077_028:0663b10": "別心。天無二日。所以德山悟道了封却佛殿",
    "T51n2077_028:0663b11": "門乃云。有爾便無我有我便無爾。方能見道。",
    "T51n2077_028:0663b12": "近有一士人。到寺見方丈壁間臣所作偈頌。",
    "T51n2077_028:0663b13": "乃云。好偈頌。臣問曰。聞公學伊川之學。排",
    "T51n2077_028:0663b14": "佛氏是否。士人不對。臣又問曰。只如德山示",
    "T51n2077_028:0663b15": "眾云。釋迦彌勒是擔屎漢。十地菩薩。是守田",
    "T51n2077_028:0663b16": "奴。莫也是排佛麼。士人惘然。臣曰。這裏有一",
    "T51n2077_028:0663b17": "條活路。若看得見受用不盡。如看不見非但",
    "T51n2077_028:0663b18": "招因帶果。更有事在。觀公所見未曾遇人。且",
    "T51n2077_028:0663b19": "坐喫茶。前日又有一官人問。長老年多少。臣",
    "T51n2077_028:0663b20": "云。七十歲。官人云。頤養得好。臣云。菜羹粥",
    "T51n2077_028:0663b21": "飯僧何足道。官人云。性命事如何。臣云。老僧",
    "T51n2077_028:0663b22": "無性命。官人云。如何無。臣云。也無如何。官人",
    "T51n2077_028:0663b23": "遂搖頭云。第恐未是在。臣云。非但橫點頭未",
    "T51n2077_028:0663b24": "是。直饒正點。頭也未是在。官人良久再問云。",
    "T51n2077_028:0663b25": "官員與禪僧如何。臣云。只一般。官人云。官員",
    "T51n2077_028:0663b26": "進身仕路。禪僧宴坐林間。安得一般。臣云。適",
    "T51n2077_028:0663b27": "來未與公相見時也一般。而今相見了也一",
    "T51n2077_028:0663b28": "般。直饒相讚相毀也一般。所以道。那伽常在",
    "T51n2077_028:0663b29": "定無有不定時。官人云。長老語異。可別覓一",
    "T51n2077_028:0663c01": "盃茶。臣云。寺事多故不能從欵。大率古今言",
    "T51n2077_028:0663c02": "句正如　陛下向時所作布袋贊。其略曰。別",
    "T51n2077_028:0663c03": "別分明一點紅爐雪豈容存駐也。上曰。作",
    "T51n2077_028:0663c04": "頌最難。師奏曰。昔時葉縣省禪師。有一法嗣",
    "T51n2077_028:0663c05": "住漢州什邡方水禪院曾作偈示眾曰。方水",
    "T51n2077_028:0663c06": "潭中鼈鼻蛇。擬心相向便榆椰。何人拔得",
    "T51n2077_028:0663c07": "蛇頭出。上曰。更有一句師對。只有三句。",
    "T51n2077_028:0663c08": "上曰。如何只有三句師對。意有待焉。二百年",
    "T51n2077_028:0663c09": "後無人下語。後大隋元靖長老舉前三句了。",
    "T51n2077_028:0663c10": "乃著語云。方水潭中鼈鼻蛇。又佛果圓悟禪",
    "T51n2077_028:0663c11": "師。亦於第三句下著語云。雲門胡餅趙州茶。",
    "T51n2077_028:0663c12": "臣於第三句下著語云。嚤呢噠哩吽㗶吒　上",
    "T51n2077_028:0663c13": "笑曰。甚好。又問。古今得受用者誰。師對　太",
    "T51n2077_028:0663c14": "宗皇帝。上曰。聞太宗皇帝得大受用。師對",
    "T51n2077_028:0663c15": "　太宗皇帝一日幸大相國寺。見僧看經次",
    "T51n2077_028:0663c16": "問云看甚經。僧云。仁王護國經　太宗皇帝",
    "T51n2077_028:0663c17": "云。既是朕經。為甚却在卿手裏。僧無語。臣亦",
    "T51n2077_028:0663c18": "曾代下一轉語。上曰。卿如何代語。師對。當",
    "T51n2077_028:0663c19": "時只將經卷。當笏鞠躬云。願　陛下萬歲萬",
    "T51n2077_028:0663c20": "歲萬萬歲。上曰。好好。師奏曰　太宗皇帝",
    "T51n2077_028:0663c21": "又嘗見一僧問云。卿是何人。僧云。塔主　太",
    "T51n2077_028:0663c22": "宗皇帝云。既是朕塔。因甚是卿作主。其僧又",
    "T51n2077_028:0663c23": "無語。臣亦代語云　聖恩普被　上首肯。久",
    "T51n2077_028:0663c24": "之忽聞窓外報未牌。師奏曰　陛下日應萬",
    "T51n2077_028:0663c25": "機。臣不敢久留恐勞　聖聽。謝恩下殿。九年",
    "T51n2077_028:0663c26": "四月二日有　旨。四月八日宣入內觀堂齋。",
    "T51n2077_028:0663c27": "齋罷同眾起居　上問曰。相將結夏。師奏曰。",
    "T51n2077_028:0663c28": "此乃叢林成規。西天於結夏日鑄蠟人藏土",
    "T51n2077_028:0663c29": "窟中。結夏九十日。戒行精潔則蠟人氷。不然",
    "T51n2077_028:0664a01": "則蠟人不全。故號為僧蠟。上曰。觀行如何天",
    "T51n2077_028:0664a02": "竺法。師奏云。今日十六人入觀堂修三年淨",
    "T51n2077_028:0664a03": "觀。上曰。觀者是觀想。忘想顛倒相持何時",
    "T51n2077_028:0664a04": "得了。師對。以賊捉賊將心覓心。故楞嚴呵云。",
    "T51n2077_028:0664a05": "想念不可脫云何獲圓通。上曰。如華嚴大",
    "T51n2077_028:0664a06": "經要妙。只在偈讚處。爭如十地頓超。師對。如",
    "T51n2077_028:0664a07": "華嚴經偈讚。只聞得四句則八十一卷華嚴",
    "T51n2077_028:0664a08": "一時了畢。上曰。須盡底透得徹始得。師對。",
    "T51n2077_028:0664a09": "曹洞下禪多云。直須盡底去。如何得盡底去。",
    "T51n2077_028:0664a10": "上擲下羽扇於榻前默然正坐。時眾皆惘然",
    "T51n2077_028:0664a11": "相顧無語。師即起身近前奏曰。今日乃釋迦",
    "T51n2077_028:0664a12": "如來誕慶之辰　陛下作此一段勝事。臣等",
    "T51n2077_028:0664a13": "見所未見聞所聞。時大雨乃曰。直得天雨四",
    "T51n2077_028:0664a14": "花地搖六震。適來諸山皆有頌臣獨無。而今",
    "T51n2077_028:0664a15": "輒有一頌。上曰。如何。師對。未至禁門時舉",
    "T51n2077_028:0664a16": "似　陛下了也。上曰。何妨再舉一遍看。師",
    "T51n2077_028:0664a17": "對不可頭上更安頭。上曰。朕也要知。師退",
    "T51n2077_028:0664a18": "一步奏曰。臣深領此一問。上曰。更有也無。",
    "T51n2077_028:0664a19": "師對。當似今日。又奏曰。昔見台州守宗穎。問",
    "T51n2077_028:0664a20": "因看法華經云。佛身長無量百千萬億那由",
    "T51n2077_028:0664a21": "他由旬。到此直是疑著。是時臣擲下扇子於",
    "T51n2077_028:0664a22": "地上云。爾且道。我扇長多少。與佛身相去幾",
    "T51n2077_028:0664a23": "何。渠惘然無答。上曰。此是妙處如庖丁解",
    "T51n2077_028:0664a24": "牛。師對。不見全牛可下刀。無垢光中本三昧",
    "T51n2077_028:0664a25": "　上首肯之。師謝恩歸位。上曰。修禪定者",
    "T51n2077_028:0664a26": "如何。師對。初機若有所習則不名大定。大定",
    "T51n2077_028:0664a27": "等虛空了無修習處。亦無起滅出入處　陛",
    "T51n2077_028:0664a28": "下看此習定之者。盡是未證果位凡夫。直饒",
    "T51n2077_028:0664a29": "習到四禪八定亦未為究竟。故圭峯宗密禪",
    "T51n2077_028:0664b01": "師云。非想定後還作非貍之身。昔有僧名頂",
    "T51n2077_028:0664b02": "三教。嘗作偈示眾云。四禪捨念常清淨。半是",
    "T51n2077_028:0664b03": "真如半是空。此處修行多岐路。行人到者莫",
    "T51n2077_028:0664b04": "怱怱。一邊頓證則一念作佛。一邊差別則墮",
    "T51n2077_028:0664b05": "在二乘。窮空不歸四六二萬十千劫。修行再",
    "T51n2077_028:0664b06": "入輪回。故云。繁興永處那伽定。那伽常在定",
    "T51n2077_028:0664b07": "無有不定時。乃至風動塵起雲行雨施悉皆",
    "T51n2077_028:0664b08": "在定。傅大士云。欲學諸三昧。是動非在禪。心",
    "T51n2077_028:0664b09": "隨境界流。云何名為定。此乃是不動真智也",
    "T51n2077_028:0664b10": "　上曰是。眾皆起謝恩下殿。師再入奏曰。臣",
    "T51n2077_028:0664b11": "去年八月二日奏對錄。并七佛偈。日本國法",
    "T51n2077_028:0664b12": "師問道錄。三日前亦曾乞進。上曰。已看得",
    "T51n2077_028:0664b13": "數版未了在。師奏曰。七佛偈去冬因沈介尚",
    "T51n2077_028:0664b14": "書問。第三毘舍浮佛偈云。假借四大以為身。",
    "T51n2077_028:0664b15": "心本無生因境有。前境若無心亦無。罪福如",
    "T51n2077_028:0664b16": "幻起亦滅。上曰。他如何問。師奏曰。前境若",
    "T51n2077_028:0664b17": "無心亦無。他到此生疑。却問如何。臣答云。未",
    "T51n2077_028:0664b18": "有尚書時喚什麼作境。心境俱空是箇什麼。",
    "T51n2077_028:0664b19": "渠默有契證。上曰。朕近日於四海不為多",
    "T51n2077_028:0664b20": "處。別得一轉語云。明鏡絕纖塵。師奏曰。臣感",
    "T51n2077_028:0664b21": "蒙　聖訓。謝恩下殿。",
    "T51n2077_028:0664b22": "洪福子文禪師台州洪福子文禪師上堂。不昧不落作麼會。",
    "T51n2077_028:0664b23": "會得依前墮野狐。一夜涼風生畫角。滿船明",
    "T51n2077_028:0664b24": "月泛江湖。",
    "T51n2077_028:0664b25": "續傳燈錄卷第二十八",
    "T51n2077_028:0664c02": "卷第二十九目錄續傳燈錄卷第二十九目錄",
    "T51n2077_028:0664c04": "大鑑下第十六世",
    "T51n2077_028:0664c05": "太平懃禪師法嗣十六人",
    "T51n2077_028:0664c06": "文殊心道禪師南華知昺禪師",
    "T51n2077_028:0664c07": "龍牙智才禪師蓬萊卿禪師",
    "T51n2077_028:0664c08": "何山守珣禪師泐潭擇明禪師",
    "T51n2077_028:0664c09": "寶藏本禪師祥符清海禪師",
    "T51n2077_028:0664c10": "淨眾了燦禪師谷山海禪師已上十人見錄",
    "T51n2077_028:0664c11": "靈岩晝禪師啟霞楚謙禪師",
    "T51n2077_028:0664c12": "福聖深禪師千山智嵩禪師",
    "T51n2077_028:0664c13": "融藏主發書記已上六人無錄",
    "T51n2077_028:0664c14": "龍門佛眼遠禪師法嗣二十一人",
    "T51n2077_028:0664c15": "龍翔士珪禪師雲居善悟禪師",
    "T51n2077_028:0664c16": "西禪文璉禪師黃龍法忠禪師",
    "T51n2077_028:0664c17": "烏巨道行禪師白楊法順禪師",
    "T51n2077_028:0664c18": "雲居法如禪師歸宗正賢禪師",
    "T51n2077_028:0664c19": "道場明辨禪師方廣深禪師",
    "T51n2077_028:0664c20": "成都世奇首座淨居尼惠溫禪師",
    "T51n2077_028:0664c21": "憑楫給事已上十三人見錄雲居圓禪師",
    "T51n2077_028:0664c22": "雲居祖禪師三聖道方禪師",
    "T51n2077_028:0664c23": "寂菴主三角劼禪師",
    "T51n2077_028:0664c24": "三聖真常禪師辨侍者",
    "T51n2077_028:0664c25": "越州石佛世奇禪師已上八人無錄",
    "T51n2077_028:0664c26": "開福道寧禪師法嗣一人",
    "T51n2077_028:0664c27": "大溈善果禪師見錄",
    "T51n2077_028:0664c28": "自得暉禪師法嗣四人",
    "T51n2077_028:0664c29": "雪竇德雲禪師仗錫崇堅禪師",
    "T51n2077_028:0665a01": "華藏慧祚禪師雪竇煥禪師已上四人無錄",
    "T51n2077_028:0665a02": "瑞巖石窓恭禪師法嗣二人",
    "T51n2077_028:0665a03": "淨慈重皎禪師淨慈壁禪師已上二人無錄",
    "T51n2077_028:0665a04": "大溈智禪師法嗣四人",
    "T51n2077_028:0665a05": "雪蓋澄禪師石霜能禪師",
    "T51n2077_028:0665a06": "泰岳久禪師陳與義居士已上四人無錄",
    "T51n2077_028:0665a07": "續傳燈錄卷第二十九目錄終"
}