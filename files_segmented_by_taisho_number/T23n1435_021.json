{
    "T23n1435_021:0148a02": "十誦律卷第二十一第四誦之一",
    "T23n1435_021:0148a04": "後秦北印度三藏弗若多羅譯",
    "T23n1435_021:0148a05": "四誦9 七法1 受具足戒法七法中受具足戒法第一",
    "T23n1435_021:0148a06": "佛婆伽婆王舍城外住，爾時未聽比丘作和",
    "T23n1435_021:0148a07": "尚阿闍梨，未有白四羯磨受具足戒。時諸比",
    "T23n1435_021:0148a08": "丘以初未有和尚阿闍梨故，作袈裟衣不如",
    "T23n1435_021:0148a09": "法、著衣亦不如法，及身威儀皆不如法。又諸",
    "T23n1435_021:0148a10": "比丘從聚落至聚落、從城至城、從國至國、遊",
    "T23n1435_021:0148a11": "行時、行乞食時、乞飯、乞羹、乞佉陀尼；人請食",
    "T23n1435_021:0148a12": "時，索飯、索羹、索佉陀尼，取他殘食、鉢殘飯、殘",
    "T23n1435_021:0148a13": "羹、殘佉陀尼、殘漿；高聲大聲食，譬如婆羅門",
    "T23n1435_021:0148a14": "食。有一比丘摩訶盧患苦痛，無有等侶無人",
    "T23n1435_021:0148a15": "看視。外學異道見如是事譏嫌呵責：「沙門釋",
    "T23n1435_021:0148a16": "子無善教，不被教、無調順、無調御法，作袈裟",
    "T23n1435_021:0148a17": "衣不如法、著衣亦不如法，及身威儀皆不如",
    "T23n1435_021:0148a18": "法；從聚落至聚落、從城至城、從國至國、遊行",
    "T23n1435_021:0148a19": "時、行乞食時、乞飯、乞羹、乞佉陀尼；人請食時，",
    "T23n1435_021:0148a20": "索飯、索羹、索佉陀尼；取他殘食、鉢殘飯、殘羹、",
    "T23n1435_021:0148a21": "殘佉陀尼、殘漿；高聲大聲食，譬如諸婆羅門",
    "T23n1435_021:0148a22": "食。」有諸比丘少欲知足行頭陀，聞是事心慚",
    "T23n1435_021:0148a23": "愧，以是事具白佛。佛以是因緣集僧。集僧竟，",
    "T23n1435_021:0148a24": "諸佛常法，有知而問、知而不問、知時問、知時",
    "T23n1435_021:0148a25": "不問、有益問、無益不問、有因緣問。今佛知",
    "T23n1435_021:0148a26": "故問。佛問諸比丘：「汝實爾不？」答言：「實爾。世",
    "T23n1435_021:0148a27": "尊！」佛種種因緣呵責：「何以名比丘，無和尚阿",
    "T23n1435_021:0148a28": "闍梨，作袈裟衣不如法、著衣不如法，及身威",
    "T23n1435_021:0148a29": "儀皆不如法；從聚落至聚落、從城至城、從",
    "T23n1435_021:0148b01": "國至國、遊行時、行乞食時、乞飯、乞羹、乞佉陀",
    "T23n1435_021:0148b02": "尼；人請食時，索飯、索羹、索佉陀尼；取他殘食、",
    "T23n1435_021:0148b03": "鉢殘飯、殘羹、殘佉陀尼、殘漿；高聲大聲食，譬",
    "T23n1435_021:0148b04": "如諸婆羅門食？諸外學異道嫉妬譏嫌呵責",
    "T23n1435_021:0148b05": "言：『沙門釋子無善教、不被教、無調順、無調御",
    "T23n1435_021:0148b06": "法，作袈裟衣不如法、著衣不如法，及身威儀",
    "T23n1435_021:0148b07": "皆不如法；從聚落至聚落、從城至城、從國",
    "T23n1435_021:0148b08": "至國、遊行時、行乞食時、乞飯、乞羹、乞佉陀尼；",
    "T23n1435_021:0148b09": "人請食時，索飯、索羹、索佉陀尼；取他殘食、鉢",
    "T23n1435_021:0148b10": "殘飯、殘羹、殘佉陀尼、殘漿；高聲大聲食，譬如",
    "T23n1435_021:0148b11": "諸婆羅門食。』」佛種種因緣訶已，語諸比丘：「從",
    "T23n1435_021:0148b12": "今聽作和尚阿闍梨、聽十僧現前白四羯磨",
    "T23n1435_021:0148b13": "受具足。云何白四羯磨受具足？眾僧一心和",
    "T23n1435_021:0148b14": "合，一比丘僧中唱：『大德僧聽！是某甲，從某",
    "T23n1435_021:0148b15": "甲受具足戒。是從僧乞受具足戒某甲，和尚",
    "T23n1435_021:0148b16": "某甲。若僧時到僧忍聽，僧當與某甲受具足、",
    "T23n1435_021:0148b17": "和尚某甲。如是白。』白四羯磨。從今聽和尚共",
    "T23n1435_021:0148b18": "行弟子，若病應看、欲死應救，若病應與隨病",
    "T23n1435_021:0148b19": "飲食、隨病藥、隨病供給。若弟子無財，和尚應",
    "T23n1435_021:0148b20": "給。若和尚無，從他索與。若少知識索不能得，",
    "T23n1435_021:0148b21": "乞食得好食應與。若和尚病，弟子亦爾。阿",
    "T23n1435_021:0148b22": "闍梨看近住弟子，近住弟子看阿闍梨亦如",
    "T23n1435_021:0148b23": "是。從今諸有和尚阿闍梨，看共住弟子、近住",
    "T23n1435_021:0148b24": "弟子，養畜如兒想。共住弟子、近住弟子，看和",
    "T23n1435_021:0148b25": "尚阿闍梨如父想。汝等如是展轉相依住，於",
    "T23n1435_021:0148b26": "我法中增長善法。」",
    "T23n1435_021:0148b27": "佛在王舍城。是時諸比丘心念：「佛已聽我等",
    "T23n1435_021:0148b28": "作和尚阿闍梨，已聽十僧現前白四羯磨受",
    "T23n1435_021:0148b29": "具足戒。」彼年少比丘作和尚，若一歲、二歲、",
    "T23n1435_021:0148c01": "三歲、四歲、五歲，少長老比丘作師。是中有比",
    "T23n1435_021:0148c02": "丘少欲知足行頭陀，訶責諸比丘：「何以名比",
    "T23n1435_021:0148c03": "丘，佛已聽我等作和尚阿闍梨、聽十僧現前",
    "T23n1435_021:0148c04": "白四羯磨受具足戒，年少比丘作和尚，若一",
    "T23n1435_021:0148c05": "歲、二歲、三歲、四歲、五歲少長老比丘？」彼諸比",
    "T23n1435_021:0148c06": "丘種種訶已，以是事具白佛。佛以是因緣集",
    "T23n1435_021:0148c07": "僧，集僧竟，佛知故問，問諸比丘：「汝等實爾",
    "T23n1435_021:0148c08": "不？」答言：「實爾。世尊！」佛種種因緣訶諸比丘：「何",
    "T23n1435_021:0148c09": "以名比丘，佛已聽我等作和尚阿闍梨，聽十",
    "T23n1435_021:0148c10": "僧現前白四羯磨受具足戒，年少比丘作和",
    "T23n1435_021:0148c11": "尚，若一歲、二歲、三歲、四歲、五歲少長老比丘？」",
    "T23n1435_021:0148c12": "佛雖呵責，而未結戒。佛在舍衛國。爾時長老",
    "T23n1435_021:0148c13": "優波斯那婆檀提子，一歲授共住弟子具足，",
    "T23n1435_021:0148c14": "和尚一歲、弟子無歲共往。憍薩羅國一處",
    "T23n1435_021:0148c15": "夏安居，諸佛常法，兩時大會：春末月、夏末",
    "T23n1435_021:0148c16": "月。春末月欲安居時，諸方國比丘來，聽佛說",
    "T23n1435_021:0148c17": "法，心念：「是法夏安居樂。」是初大會。夏末月自",
    "T23n1435_021:0148c18": "恣作衣竟，持衣鉢來詣佛所，如是思惟：「我久",
    "T23n1435_021:0148c19": "不見婆伽婆、久不見修伽陀。」是第二大會。是",
    "T23n1435_021:0148c20": "時長老優波斯那，是中住處夏安居，自恣竟",
    "T23n1435_021:0148c21": "作衣已持衣鉢，自身二歲、弟子一歲共遊行",
    "T23n1435_021:0148c22": "往舍衛國。到佛所頭面禮佛足一面坐。諸佛",
    "T23n1435_021:0148c23": "常法，問訊客比丘：「夏安居忍不？足不？安樂住",
    "T23n1435_021:0148c24": "不？乞食不乏、道路不疲耶？」今佛亦如是問：",
    "T23n1435_021:0148c25": "「優波斯那！夏安居忍不、足不？安樂住不？乞食",
    "T23n1435_021:0148c26": "不乏、道路不疲耶？」優波斯那答言：「實忍足、安",
    "T23n1435_021:0148c27": "樂住、乞食不乏、道路不疲。」佛知故問：「優波斯",
    "T23n1435_021:0148c28": "那！是誰善男子？」答言：「是我許。」佛言：「是作何",
    "T23n1435_021:0148c29": "等？」答言：「是我共住弟子。」佛言：「汝幾歲？」答言：",
    "T23n1435_021:0149a01": "「二歲。」「是善男子幾歲？」答言：「一歲。」佛以是事集",
    "T23n1435_021:0149a02": "僧，集僧已，佛種種因緣訶優波斯那：「汝愚癡",
    "T23n1435_021:0149a03": "人！何故先來思惟但欲畜眾，二歲比丘畜一",
    "T23n1435_021:0149a04": "歲共住弟子？何以名比丘，佛聽我等作和尚",
    "T23n1435_021:0149a05": "阿闍梨，聽十僧現前白四羯磨受具足戒。是",
    "T23n1435_021:0149a06": "年少比丘，授共住弟子具足，一歲、二歲、三歲、",
    "T23n1435_021:0149a07": "四歲、五歲少長老比丘？」佛種種因緣訶竟，語",
    "T23n1435_021:0149a08": "諸比丘：「從今不滿十歲，不得授共住弟子具",
    "T23n1435_021:0149a09": "足。若授具足，犯突吉羅。」",
    "T23n1435_021:0149a10": "是時諸比丘心念：「佛聽我和尚、聽阿闍梨、",
    "T23n1435_021:0149a11": "聽十僧現前白四羯磨受具足戒。不滿十歲，",
    "T23n1435_021:0149a12": "不得授共住弟子具足。」是諸比丘滿十歲，皆",
    "T23n1435_021:0149a13": "授共住弟子具足。知法授、不知法亦授，善者",
    "T23n1435_021:0149a14": "畜、不善亦畜，住戒度、不住戒亦度。是中見和",
    "T23n1435_021:0149a15": "尚不知法、弟子亦不知法，和尚不善、弟子亦",
    "T23n1435_021:0149a16": "不善，和尚不住戒、弟子亦不住戒。是時諸比",
    "T23n1435_021:0149a17": "丘，自不知法、不善、不住戒，與他出家受具足，",
    "T23n1435_021:0149a18": "作依止師畜沙彌。有一比丘摩訶盧，不知法、",
    "T23n1435_021:0149a19": "不善、不住戒，空滿十歲，與共住弟子授具",
    "T23n1435_021:0149a20": "足，以小事與弟子鬪諍，弟子捨戒還俗。諸比",
    "T23n1435_021:0149a21": "丘少欲知足行頭陀，訶責言：「何以名比丘，佛",
    "T23n1435_021:0149a22": "聽和尚、聽阿闍梨、聽十僧現前白四羯磨",
    "T23n1435_021:0149a23": "受具足戒，不滿十歲不得授共住弟子具足。",
    "T23n1435_021:0149a24": "是諸比丘滿十歲，皆授共住弟子具足，知法",
    "T23n1435_021:0149a25": "授、不知法亦授，善者畜、不善亦畜，住戒度、不",
    "T23n1435_021:0149a26": "住戒亦度。是中見和尚不知法、不善、不住戒，",
    "T23n1435_021:0149a27": "弟子亦爾，與他出家受具足，作依止師畜沙",
    "T23n1435_021:0149a28": "彌？」彼諸比丘種種訶竟，以是事具白佛。佛以",
    "T23n1435_021:0149a29": "是因緣集僧，集僧已，佛知故問，問諸比丘：「汝",
    "T23n1435_021:0149b01": "實爾不？」答言：「實爾。世尊！」佛種種因緣訶責：「何",
    "T23n1435_021:0149b02": "以名比丘，佛聽和尚、聽阿闍梨、聽十僧現",
    "T23n1435_021:0149b03": "前白四羯磨受具足戒，不滿十歲不得授共",
    "T23n1435_021:0149b04": "住弟子具足。是諸比丘滿十歲，皆授共住弟",
    "T23n1435_021:0149b05": "子具足。知法授、不知法亦授，善者畜、不善亦",
    "T23n1435_021:0149b06": "畜，住戒度、不住戒亦度。是中見和尚不知法、",
    "T23n1435_021:0149b07": "不善、不住戒，弟子亦爾，與他出家受具足，作",
    "T23n1435_021:0149b08": "依止師畜沙彌？」佛種種因緣訶竟，語諸比丘：",
    "T23n1435_021:0149b09": "「從今聽五法成就、滿十歲若過，應授共住弟",
    "T23n1435_021:0149b10": "子具足。何等五？一滿十歲若過、二持戒不破、",
    "T23n1435_021:0149b11": "三多聞、四有力能如法除弟子憂悔、五能拔",
    "T23n1435_021:0149b12": "弟子惡邪。復有五法成就，滿十歲，應授共住",
    "T23n1435_021:0149b13": "弟子具足。何等五？一信成、二戒成、三聞成、",
    "T23n1435_021:0149b14": "四捨成、五慧成，能讚能教弟子，令善入住信、",
    "T23n1435_021:0149b15": "戒、聞、捨、慧。復有五法成就，滿十歲，應授共住",
    "T23n1435_021:0149b16": "弟子具足。何等五？一無學戒眾、二無學定眾、",
    "T23n1435_021:0149b17": "三無學慧眾、四無學解脫眾、五無學解脫知",
    "T23n1435_021:0149b18": "見眾成就，能讚能教弟子，善入住戒、定、慧、解",
    "T23n1435_021:0149b19": "脫、解脫知見眾。復有五法成就，滿十歲，應授",
    "T23n1435_021:0149b20": "共住弟子具足。何等五？一知犯、二知非犯、三",
    "T23n1435_021:0149b21": "知罪輕、四知罪重、五知誦波羅提木叉學利",
    "T23n1435_021:0149b22": "廣說。復有五法成就，滿十歲，應授共住弟子",
    "T23n1435_021:0149b23": "具足。何等五？一知出家法、二能作教師、三能",
    "T23n1435_021:0149b24": "作戒師、四能知依止師法、五能知遮道法不",
    "T23n1435_021:0149b25": "遮道法。復有五法成就，滿十歲，應授共住弟",
    "T23n1435_021:0149b26": "子具足。何等五？一能教弟子清淨戒；二能教",
    "T23n1435_021:0149b27": "阿毘曇；三能教比尼；四弟子在他方愁苦不",
    "T23n1435_021:0149b28": "樂能致使來，若自不能因他力致來；五弟子",
    "T23n1435_021:0149b29": "若病能供給，若自不能，能使他供給。如是五",
    "T23n1435_021:0149c01": "法成就，滿十歲若過，應授共住弟子具足。若",
    "T23n1435_021:0149c02": "上諸五法不成就，滿十歲若過，授共住弟子",
    "T23n1435_021:0149c03": "具足，得罪。",
    "T23n1435_021:0149c04": "「若比丘有上諸五法成就，滿十歲，應與他依",
    "T23n1435_021:0149c05": "止。云何應與？所欲求依止比丘，從座起偏袒",
    "T23n1435_021:0149c06": "著衣、脫革屣、䠒跪兩手捉長老兩足，應如是",
    "T23n1435_021:0149c07": "語：『我某甲比丘，從長老乞依止。長老與我依",
    "T23n1435_021:0149c08": "止，我依止長老住。』第二、第三亦如是乞。長",
    "T23n1435_021:0149c09": "老應言：『如汝語。』若諸五法成就，滿十歲，應受",
    "T23n1435_021:0149c10": "他依止。若無諸五法，滿十歲，受他依止，得罪。",
    "T23n1435_021:0149c11": "「若比丘有上五法，滿十歲，應畜沙彌。云何應",
    "T23n1435_021:0149c12": "畜？若未剃髮來，是時當與剃髮。若自有袈裟",
    "T23n1435_021:0149c13": "應著，若無和尚應與衣著，教長跪合掌，戒",
    "T23n1435_021:0149c14": "師應教：『我某甲，歸依佛、歸依法、歸依僧。』第二：",
    "T23n1435_021:0149c15": "『我某甲，歸依佛、歸依法、歸依僧。』第三：『我某甲，",
    "T23n1435_021:0149c16": "歸依佛、歸依法、歸依僧。』『我某甲，已歸依佛、已",
    "T23n1435_021:0149c17": "歸依法、已歸依僧。從今盡壽，是佛優婆塞憶",
    "T23n1435_021:0149c18": "持。』第二：『我某甲，已歸依佛、已歸依法、已歸依",
    "T23n1435_021:0149c19": "僧。從今盡壽，是佛優婆塞憶持。』第三：『我某甲，",
    "T23n1435_021:0149c20": "已歸依佛、已歸依法、已歸依僧。從今盡壽，是",
    "T23n1435_021:0149c21": "佛優婆塞憶持。』『汝某甲聽，是佛婆伽婆知見，",
    "T23n1435_021:0149c22": "釋迦牟尼多陀阿伽度、阿羅訶、三藐三佛陀說",
    "T23n1435_021:0149c23": "優婆塞五戒，凡是優婆塞盡壽護持。何等五？",
    "T23n1435_021:0149c24": "盡壽離殺生，是優婆塞戒。是中盡壽離殺生。",
    "T23n1435_021:0149c25": "若能持當言：「能。」盡壽離不與取，是優婆塞戒。",
    "T23n1435_021:0149c26": "是中盡壽離不與取。若能持當言：「能。」盡壽離",
    "T23n1435_021:0149c27": "邪婬，是優婆塞戒。是中盡壽離邪婬。若能",
    "T23n1435_021:0149c28": "持當言：「能。」盡壽離妄語，是優婆塞戒。是中",
    "T23n1435_021:0149c29": "盡壽離妄語。若能持當言：「能。」盡壽離飲酒，是",
    "T23n1435_021:0150a01": "優婆塞戒，是中盡壽離飲酒：穀酒、蒲萄酒、甘",
    "T23n1435_021:0150a02": "蔗酒、能放逸酒。若能持當言：「能。」』『我某甲，已",
    "T23n1435_021:0150a03": "歸依佛、已歸依法、已歸依僧出家，是佛婆伽",
    "T23n1435_021:0150a04": "婆釋迦牟尼多陀阿伽度、阿羅訶、三藐三佛陀",
    "T23n1435_021:0150a05": "出家，我亦隨佛出家，和尚某甲。』第二：『我某",
    "T23n1435_021:0150a06": "甲，已歸依佛、已歸依法、已歸依僧出家，是佛",
    "T23n1435_021:0150a07": "婆伽婆釋迦牟尼多陀阿伽度、阿羅訶、三藐三",
    "T23n1435_021:0150a08": "佛陀出家，我亦隨佛出家，和尚某甲。』第三：『我",
    "T23n1435_021:0150a09": "某甲，已歸依佛、已歸依法、已歸依僧出家，是",
    "T23n1435_021:0150a10": "佛婆伽婆釋迦牟尼多陀阿伽度、阿羅訶、三藐",
    "T23n1435_021:0150a11": "三佛陀出家，我亦隨佛出家，和尚某甲。』『我某",
    "T23n1435_021:0150a12": "甲，已歸依佛、已歸依法、已歸依僧、已出家，是",
    "T23n1435_021:0150a13": "佛婆伽婆釋迦牟尼多陀阿伽度、阿羅訶、三藐",
    "T23n1435_021:0150a14": "三佛陀出家，我亦隨佛出家竟，和尚某甲。』",
    "T23n1435_021:0150a15": "爾時應問：『汝幾歲？』隨年答。『何時出家？冬春夏、",
    "T23n1435_021:0150a16": "有閏無閏？』隨問應答。『此事盡壽憶持。』戒師應",
    "T23n1435_021:0150a17": "言：『汝某甲聽，是佛婆伽婆知見，釋迦牟尼多",
    "T23n1435_021:0150a18": "陀阿伽度、阿羅訶、三藐三佛陀，為沙彌說出",
    "T23n1435_021:0150a19": "家十戒，凡是沙彌，當盡壽護持。何等十？盡壽",
    "T23n1435_021:0150a20": "離殺生，是沙彌戒。是中盡壽離殺生。若能當",
    "T23n1435_021:0150a21": "言：「爾。」盡壽離不與取，是沙彌戒。是中盡壽離",
    "T23n1435_021:0150a22": "不與取。若能當言：「爾。」盡壽離非梵行，是沙彌",
    "T23n1435_021:0150a23": "戒。是中盡壽離非梵行。若能當言：「爾。」盡壽離",
    "T23n1435_021:0150a24": "妄語，是沙彌戒。是中盡壽離妄語。若能當言：",
    "T23n1435_021:0150a25": "「爾。」盡壽離飲酒，是沙彌戒。是中盡壽離飲酒：",
    "T23n1435_021:0150a26": "穀酒、蒲萄酒、甘蔗酒、能放逸酒。若能當言：「爾。」",
    "T23n1435_021:0150a27": "盡壽離處高床大床，是沙彌戒。是中盡壽離",
    "T23n1435_021:0150a28": "處高床大床。若能當言：「爾。」盡壽離著華瓔珞",
    "T23n1435_021:0150a29": "香塗身香熏衣，是沙彌戒。是中盡壽離著華",
    "T23n1435_021:0150b01": "瓔珞、香塗身、香熏衣。若能當言：「爾。」盡壽離作",
    "T23n1435_021:0150b02": "伎歌舞不往觀聽種種樂器，是沙彌戒。是中",
    "T23n1435_021:0150b03": "盡壽離作伎歌舞不往觀聽種種莊嚴。若能",
    "T23n1435_021:0150b04": "當言：「爾。」盡壽離受畜金銀錢寶，是沙彌戒。是",
    "T23n1435_021:0150b05": "中盡壽離受畜金銀錢寶。若能當言：「爾。」盡壽",
    "T23n1435_021:0150b06": "離非時食，是沙彌戒。是中盡壽離非時食。若",
    "T23n1435_021:0150b07": "能當言：「爾。」』如是五法成就，滿十歲，應畜沙彌。",
    "T23n1435_021:0150b08": "若不成就五法，滿十歲，畜沙彌，得罪。」",
    "T23n1435_021:0150b09": "佛在王舍城。長老大目犍連，與王舍城中和",
    "T23n1435_021:0150b10": "利等十七諸年少樂人授具足戒。是諸人",
    "T23n1435_021:0150b11": "晡時飢極，僧坊內高聲大啼，作小兒啼聲。",
    "T23n1435_021:0150b12": "佛知故問阿難：「何以僧坊內有小兒啼聲？」阿",
    "T23n1435_021:0150b13": "難答言：「世尊！長老大目犍連，與王舍城中",
    "T23n1435_021:0150b14": "和利等十七諸年少樂人與受具足。是諸人",
    "T23n1435_021:0150b15": "晡時飢極，僧坊內高聲大啼，作小兒啼聲。」是",
    "T23n1435_021:0150b16": "時佛以是因緣集僧，集僧已，佛知故問，問",
    "T23n1435_021:0150b17": "目犍連：「汝實作是事不？」目連答言：「實爾。世",
    "T23n1435_021:0150b18": "尊！」佛種種因緣訶目犍連：「汝不知時、不知",
    "T23n1435_021:0150b19": "量、不知限齊。汝其欲度人，未滿二十人，不",
    "T23n1435_021:0150b20": "能忍寒熱、飢渴、蚊虻、蚤虱、蛇蚖、毒螫，他人惡",
    "T23n1435_021:0150b21": "語、身中苦痛悉不能忍。滿二十歲人，能忍寒",
    "T23n1435_021:0150b22": "熱、飢渴、蚊虻、蚤虱、蛇蚖、毒螫，他人惡語及身",
    "T23n1435_021:0150b23": "中苦痛皆悉能忍。」佛種種因緣訶已，語諸比",
    "T23n1435_021:0150b24": "丘：「從今不滿二十年人，不應與受具足。若與",
    "T23n1435_021:0150b25": "受，得波逸提罪。」",
    "T23n1435_021:0150b26": "佛在舍衛國，佛語諸比丘：「若異道人信善法",
    "T23n1435_021:0150b27": "欲出家，是人應四月與波利婆沙。若滿四月",
    "T23n1435_021:0150b28": "得諸比丘意，應與出家。如是應與波利婆沙。",
    "T23n1435_021:0150b29": "一心集僧，是本異道，從坐起偏袒著衣、脫革",
    "T23n1435_021:0150c01": "屣，入僧中禮僧足，䠒跪合掌作如是言：『諸",
    "T23n1435_021:0150c02": "長老憶念，我某甲本異道，今信善法欲出家。",
    "T23n1435_021:0150c03": "我某甲本異道，今僧中乞四月波利婆沙。僧",
    "T23n1435_021:0150c04": "與我某甲本異道四月波利婆沙竟，得諸比",
    "T23n1435_021:0150c05": "丘意，僧當與我出家受具足。』第二、第三亦如",
    "T23n1435_021:0150c06": "是乞。爾時一比丘，應僧中唱：『大德僧聽！是某",
    "T23n1435_021:0150c07": "甲本異道，信善法欲出家。今是某甲本異道，",
    "T23n1435_021:0150c08": "從僧乞四月波利婆沙，如是言：「僧與我某甲",
    "T23n1435_021:0150c09": "本異道四月波利婆沙竟，得諸比丘意，僧當",
    "T23n1435_021:0150c10": "與我出家受具足。」若僧時到僧忍聽，僧某甲",
    "T23n1435_021:0150c11": "本異道僧當與四月波利婆沙。如是白。』白四",
    "T23n1435_021:0150c12": "羯磨。『僧與某甲本異道四月波利婆沙竟，僧",
    "T23n1435_021:0150c13": "忍，默然故，是事如是持！』是中云何得意？云何",
    "T23n1435_021:0150c14": "不得意？是本異道，現前應讚佛法僧戒、呵諸",
    "T23n1435_021:0150c15": "異道。實若讚佛法僧戒時，是本異道心不生",
    "T23n1435_021:0150c16": "喜樂，乃至須臾訶諸異道實時憂愁瞋諍，是",
    "T23n1435_021:0150c17": "名不得意。若讚佛法僧戒時，是本異道心生",
    "T23n1435_021:0150c18": "喜樂，訶諸異道實時不憂愁不瞋諍，是名得",
    "T23n1435_021:0150c19": "意。如是應與出家受具足。與法者，一心集僧，",
    "T23n1435_021:0150c20": "是本異道從坐起，偏袒著衣脫革屣，入僧中",
    "T23n1435_021:0150c21": "禮僧足䠒跪合掌，應如是言：『大德僧憶念！",
    "T23n1435_021:0150c22": "我某甲本異道，信善法欲出家。我先已僧中",
    "T23n1435_021:0150c23": "乞四月波利婆沙，僧先已與我四月波利婆",
    "T23n1435_021:0150c24": "沙。我某甲本異道，已僧中行四月波利婆沙",
    "T23n1435_021:0150c25": "竟，我今從僧乞出家受具足。僧與我某甲本",
    "T23n1435_021:0150c26": "異道四月行波利婆沙竟，已得諸比丘意，僧",
    "T23n1435_021:0150c27": "當與我出家受具足。』第二、第三亦如是乞。是",
    "T23n1435_021:0150c28": "中應一比丘僧中唱：『大德僧聽！是某甲本異",
    "T23n1435_021:0150c29": "道，信善法欲出家，彼從僧乞四月波利婆沙。",
    "T23n1435_021:0151a01": "僧先已與四月波利婆沙，彼已僧中行四月",
    "T23n1435_021:0151a02": "波利婆沙。行波利婆沙竟，今從僧求出家受",
    "T23n1435_021:0151a03": "具足。若僧時到僧忍聽，僧是某甲本異道，已",
    "T23n1435_021:0151a04": "僧中行四月波利婆沙竟，得諸比丘意，當與",
    "T23n1435_021:0151a05": "出家受具足。如是白。』白四羯磨。『僧是本異道",
    "T23n1435_021:0151a06": "某甲與出家受具足竟，僧忍，默然故，是事如",
    "T23n1435_021:0151a07": "是持。』」",
    "T23n1435_021:0151a08": "佛在王舍城，自恣竟欲二月南山國土遊行。",
    "T23n1435_021:0151a09": "是時佛告阿難：「汝語諸比丘：『佛王舍城自恣",
    "T23n1435_021:0151a10": "竟，欲二月南山國土遊行，誰欲從佛？若欲去",
    "T23n1435_021:0151a11": "者集待佛。』」阿難言：「受教。」即出語諸比丘：「佛",
    "T23n1435_021:0151a12": "在王舍城，自恣竟欲二月南山國土遊行。誰",
    "T23n1435_021:0151a13": "欲從佛？欲去者集待佛。」爾時王舍城多年少",
    "T23n1435_021:0151a14": "比丘，一歲、二歲、三歲、四歲、五歲少大比丘，是",
    "T23n1435_021:0151a15": "諸比丘如是思惟：「若從佛去，處處不久住，種",
    "T23n1435_021:0151a16": "種供養利，數數受依止師，來還復速。我和尚",
    "T23n1435_021:0151a17": "阿闍梨不去，我等何以去？」諸小比丘不盡從",
    "T23n1435_021:0151a18": "佛。爾時佛與少比丘共行，還到王舍城。佛",
    "T23n1435_021:0151a19": "知故問阿難：「何以少比丘從佛行？」阿難答言：",
    "T23n1435_021:0151a20": "「世尊！是王舍城，多年少比丘，大比丘少。是",
    "T23n1435_021:0151a21": "諸比丘如是思惟：『若從佛行，處處不久住，種",
    "T23n1435_021:0151a22": "種供養利，數數受依止師，來還復速。我和尚",
    "T23n1435_021:0151a23": "阿闍梨不去，我等何以去？』以是事故多不從",
    "T23n1435_021:0151a24": "佛。」佛以是因緣集僧，集僧已，佛種種因緣",
    "T23n1435_021:0151a25": "讚戒、讚持戒，讚戒、讚持戒已，語諸比丘：「從今",
    "T23n1435_021:0151a26": "聽比丘有五法成就，滿五歲，不受依止。何等",
    "T23n1435_021:0151a27": "五？一知犯、二知不犯、三知輕、四知重、五誦",
    "T23n1435_021:0151a28": "波羅提木叉利廣說。雖復受戒歲多，不知五",
    "T23n1435_021:0151a29": "法，應盡壽依止他住。」長老優波離問佛：「大比",
    "T23n1435_021:0151b01": "丘應從小比丘受依止住不？」佛言：「應受。」優",
    "T23n1435_021:0151b02": "波離復問：「大比丘應承事供養小比丘不？」佛",
    "T23n1435_021:0151b03": "言：「除禮足，餘盡應作。」",
    "T23n1435_021:0151b04": "佛在舍衛國。是時舍衛城有一居士，無常對",
    "T23n1435_021:0151b05": "至，財物妻子眷屬奴婢一切死盡，唯有父子",
    "T23n1435_021:0151b06": "三人。居士自念：「諸道中唯有沙門釋子，得供",
    "T23n1435_021:0151b07": "養樂無諸憂苦，是中出家無諸不可。」思惟已，",
    "T23n1435_021:0151b08": "將二兒到祇園中求出家，諸比丘不知其",
    "T23n1435_021:0151b09": "意便與出家。經數日，乞食時到著衣持鉢將",
    "T23n1435_021:0151b10": "二兒入舍衛城乞食，詣賣食肆、餅肆、粰𮇶肆、",
    "T23n1435_021:0151b11": "煎餅肆、䭉餅肆、歡喜丸肆。是二小兒飢，見諸",
    "T23n1435_021:0151b12": "餅食，從父摩訶盧索言：「阿父！與我食、與我餅。」",
    "T23n1435_021:0151b13": "父語兒言：「但索無價，誰當與汝？」二兒啼逐父",
    "T23n1435_021:0151b14": "行。諸居士訶罵言：「沙門釋子不斷欲，僧坊內",
    "T23n1435_021:0151b15": "共比丘尼生兒。」一人語二人、二人語三人，惡",
    "T23n1435_021:0151b16": "名流布遍舍衛城。有諸比丘少欲知足行頭",
    "T23n1435_021:0151b17": "陀，聞是事心慚愧，以是事具白佛。佛以是因",
    "T23n1435_021:0151b18": "緣集僧，集僧已，佛知故問摩訶盧比丘：「汝實",
    "T23n1435_021:0151b19": "爾不？」答言：「實爾。世尊！」佛種種因緣呵責：「何以",
    "T23n1435_021:0151b20": "名比丘，不滿十五歲人作沙彌？」佛種種因緣",
    "T23n1435_021:0151b21": "呵竟，語諸比丘：「從今不滿十五歲人，不應作",
    "T23n1435_021:0151b22": "沙彌。若作，得突吉羅罪。」",
    "T23n1435_021:0151b23": "佛在迦維羅衛國。是時毘瑠璃愚癡人，殺迦",
    "T23n1435_021:0151b24": "維羅衛釋子。時長老阿難親里二小兒走",
    "T23n1435_021:0151b25": "詣阿難，阿難以殘食養畜。佛知故問阿難：「是",
    "T23n1435_021:0151b26": "誰小兒？」答言：「是我所親。」佛言：「何以不出家？」",
    "T23n1435_021:0151b27": "阿難報言：「佛結戒：不滿十五歲人，不應作沙",
    "T23n1435_021:0151b28": "彌。是二小兒不滿十五歲。」佛問阿難：「是二小",
    "T23n1435_021:0151b29": "兒能驅僧食上烏未？」答言：「能。」佛言：「從今聽能",
    "T23n1435_021:0151c01": "驅烏作沙彌，最下七歲。」",
    "T23n1435_021:0151c02": "佛在舍衛國。是時跋難陀釋子有二沙彌：一",
    "T23n1435_021:0151c03": "名卑陀，二名摩伽，僧坊內共作婬欲。諸居士",
    "T23n1435_021:0151c04": "來見言：「沙門釋子無清淨行，共作婬欲。」一人",
    "T23n1435_021:0151c05": "語二人，二人語三人，惡名流布遍舍衛城。",
    "T23n1435_021:0151c06": "諸比丘少欲知足行頭陀，聞是事心慚愧，以",
    "T23n1435_021:0151c07": "是事具白佛。佛以是因緣集僧，集僧已，佛知",
    "T23n1435_021:0151c08": "故問跋難陀：「汝實爾不？」答言：「實爾。世尊！」佛種",
    "T23n1435_021:0151c09": "種因緣訶：「何以名比丘，畜兩沙彌？」佛種種因",
    "T23n1435_021:0151c10": "緣訶竟，語諸比丘：「從今不聽畜兩沙彌。若畜，",
    "T23n1435_021:0151c11": "得突吉羅罪。若畜二一沙彌，不久欲受具足，",
    "T23n1435_021:0151c12": "無罪。」",
    "T23n1435_021:0151c13": "佛在王舍城。跋難陀釋子，奴大家不聽，與出",
    "T23n1435_021:0151c14": "家。出家不久，乞食時至，著衣持鉢入王舍",
    "T23n1435_021:0151c15": "城乞食。本大家見捉，是比丘高聲大喚。眾",
    "T23n1435_021:0151c16": "人大集問：「何以爾？」大家言：「此是我奴，不放自",
    "T23n1435_021:0151c17": "出家。」眾人言：「何道中出家？」報言：「沙門。」「何等沙",
    "T23n1435_021:0151c18": "門。」答言：「釋子沙門。」眾人言：「莫爾！洴沙王有",
    "T23n1435_021:0151c19": "令，若奴大家不放，沙門釋子中出家不得遮。",
    "T23n1435_021:0151c20": "何以故？沙門釋子難作行苦行，捨世事向涅",
    "T23n1435_021:0151c21": "槃難故。」諸居士瞋訶言：「沙門釋子是無畏處，",
    "T23n1435_021:0151c22": "奴大家不放，釋子中出家不得說。」一人語二",
    "T23n1435_021:0151c23": "人，二人語三人，惡名流布遍王舍城。有諸比",
    "T23n1435_021:0151c24": "丘少欲知足行頭陀，聞是事心慚愧，以是事",
    "T23n1435_021:0151c25": "具白佛。佛以是因緣集僧，集僧已，佛知而",
    "T23n1435_021:0151c26": "故問跋難陀：「汝實爾不？」報言：「實爾。世尊！」佛種",
    "T23n1435_021:0151c27": "種因緣呵：「何以名比丘，奴大家不放，與出家？」",
    "T23n1435_021:0151c28": "佛種種因緣呵竟，語諸比丘：「從今奴大家不",
    "T23n1435_021:0151c29": "放，不應與出家。若與出家，得突吉羅罪。」",
    "T23n1435_021:0152a01": "佛在王舍城。跋難陀釋子，人負債，債主不放，",
    "T23n1435_021:0152a02": "與出家。出家數日，乞食時到，著衣持鉢入王",
    "T23n1435_021:0152a03": "舍城乞食。是債主見捉之，高聲大喚。眾人來",
    "T23n1435_021:0152a04": "集問：「何以爾？」答言：「是人負我債，不償出家。」",
    "T23n1435_021:0152a05": "眾人言：「是何道出家？」報言：「沙門。」「何等沙門？」報",
    "T23n1435_021:0152a06": "言：「釋子沙門。」眾人言：「莫爾！洴沙王有令，債",
    "T23n1435_021:0152a07": "主不放，釋子中出家不得遮。何以故？沙門釋",
    "T23n1435_021:0152a08": "子難作行梵行，捨世事向涅槃難故。」諸居士",
    "T23n1435_021:0152a09": "瞋訶：「沙門釋子是不負債處，負債人，債主不",
    "T23n1435_021:0152a10": "放，釋子中出家不得說。」一人語二人，二人語",
    "T23n1435_021:0152a11": "三人，惡名流布遍王舍城。有諸比丘少欲知",
    "T23n1435_021:0152a12": "足行頭陀，聞是事心慚愧，以是事具白佛。佛",
    "T23n1435_021:0152a13": "以是因緣集僧，集僧已，佛知故問，問跋難陀：",
    "T23n1435_021:0152a14": "「汝實爾不？」答言：「實爾。世尊！」佛種種因緣訶：「何",
    "T23n1435_021:0152a15": "以名比丘，債主不放，與出家？」佛種種因緣呵",
    "T23n1435_021:0152a16": "竟，語諸比丘：「從今負債人，債主不放，不應與",
    "T23n1435_021:0152a17": "出家。若與出家，得突吉羅罪。」",
    "T23n1435_021:0152a18": "佛在王舍城。有一鍛金小兒，來入竹園僧坊，",
    "T23n1435_021:0152a19": "到諸比丘所言：「大德！我欲出家，與我出家。」諸",
    "T23n1435_021:0152a20": "比丘不思惟，與出家。是兒父母宗親遍覓，次",
    "T23n1435_021:0152a21": "到竹園，詣諸比丘所問：「大德！有如是如是小",
    "T23n1435_021:0152a22": "兒，聞見不？」是中有比丘不見者言不見，不聞",
    "T23n1435_021:0152a23": "者言不聞，是諸親里久覓不得便捨去。是兒",
    "T23n1435_021:0152a24": "作比丘不久，乞食時到，著衣持鉢入王舍城",
    "T23n1435_021:0152a25": "乞食，宗親見之問：「汝出家耶？」答言：「出家。」「何道",
    "T23n1435_021:0152a26": "出家？」答言：「沙門。」「何等沙門？」答言：「釋子沙門。」",
    "T23n1435_021:0152a27": "問：「近遠？」答言：「竹園中。」宗親瞋罵：「沙門釋子故",
    "T23n1435_021:0152a28": "作妄語，見言不見，聞言不聞。」一人語二人，二",
    "T23n1435_021:0152a29": "人語三人，惡名流布遍王舍城。有諸比丘少",
    "T23n1435_021:0152b01": "欲知足行頭陀，聞是事心慚愧，以是事具白",
    "T23n1435_021:0152b02": "佛。佛以是因緣集僧，集僧已，佛語諸比丘：「從",
    "T23n1435_021:0152b03": "今求出家人，兩事應白僧：一出家，二剃髮。僧",
    "T23n1435_021:0152b04": "若集、若不集，兩事應白。作是語：『大德僧聽！",
    "T23n1435_021:0152b05": "是某甲，求出家剃髮。以是事白僧。』若已剃髮",
    "T23n1435_021:0152b06": "來，僧若集、若不集，一事應白言：『大德僧聽！是",
    "T23n1435_021:0152b07": "某甲求出家。僧憶持。』若僧不集，應別房行白。",
    "T23n1435_021:0152b08": "應言：『長老！是某甲求出家。憶持。』」",
    "T23n1435_021:0152b09": "佛在王舍城。是時耆婆藥師，治二種人：一",
    "T23n1435_021:0152b10": "洴沙王，二佛比丘僧。何以治洴沙王？以衣",
    "T23n1435_021:0152b11": "食故。何以治佛比丘僧？自信、自欲、自愛、自清",
    "T23n1435_021:0152b12": "淨故。是時諸居士有惡重病：癩、癰疽、癲痟",
    "T23n1435_021:0152b13": "病，到耆婆所，與百金錢求治病，不肯；如是乃",
    "T23n1435_021:0152b14": "至五百，不肯。是居士大愁憂念言：「耆婆唯治",
    "T23n1435_021:0152b15": "二種人：一治洴沙王，以衣食故。二治佛比",
    "T23n1435_021:0152b16": "丘僧，自信、自欲、自愛、自清淨故。今我等與百",
    "T23n1435_021:0152b17": "金錢乃至五百，不肯。是諸沙門釋子福德成",
    "T23n1435_021:0152b18": "辦人，若是中出家者，耆婆當治我等。」是諸",
    "T23n1435_021:0152b19": "病人至諸比丘所求出家。諸比丘即與出家",
    "T23n1435_021:0152b20": "受具足。諸比丘為諸病人，煮飯、作羹、作糜、煮",
    "T23n1435_021:0152b21": "湯、煮肉、煮藥、湯漬治，出大小便器及唾壺。出",
    "T23n1435_021:0152b22": "入多事多緣，妨廢誦經坐禪，但念作事。是病",
    "T23n1435_021:0152b23": "人多，耆婆治不能遍，廢洴沙王急事。是病",
    "T23n1435_021:0152b24": "人得差，平復得色力肥悅，捨戒還家。有諸",
    "T23n1435_021:0152b25": "比丘少欲知足行頭陀，訶責諸比丘：「何以名",
    "T23n1435_021:0152b26": "比丘，是諸惡重病人，癩、癰疽、癲痟病人，與",
    "T23n1435_021:0152b27": "出家受具足，為煮飯、作羹、作粥、煮湯、煮肉、煮",
    "T23n1435_021:0152b28": "藥、湯漬治，出大小便器唾壺。出入多事多緣，",
    "T23n1435_021:0152b29": "廢誦經坐禪，但念作事。是病人多，耆婆治不",
    "T23n1435_021:0152c01": "能遍，廢洴沙王急事。是諸病人得差，色力",
    "T23n1435_021:0152c02": "肥悅平復，捨戒還家。」種種呵竟，以是事具白",
    "T23n1435_021:0152c03": "佛。佛以是因緣集僧，集僧已，佛知故問，問諸",
    "T23n1435_021:0152c04": "比丘：「實爾不？」答言：「實爾。世尊！」佛種種因緣",
    "T23n1435_021:0152c05": "呵：「何以名比丘，諸惡病人與出家受具足，為",
    "T23n1435_021:0152c06": "煮飯、作羹煮湯、煮肉、煮藥、湯漬治，出大小便",
    "T23n1435_021:0152c07": "器唾壺。出入多事多緣，廢誦經坐禪，但念作",
    "T23n1435_021:0152c08": "事。是病人多，耆婆治不能遍，廢洴沙王急",
    "T23n1435_021:0152c09": "事。是病人得差，色力肥悅平復，捨戒還家。」佛",
    "T23n1435_021:0152c10": "種種因緣訶竟，語諸比丘：「從今有如是惡重",
    "T23n1435_021:0152c11": "病：癩、癰疽、癲痟病人，不應與出家受具足。",
    "T23n1435_021:0152c12": "若與出家受具足，得突吉羅罪。」",
    "T23n1435_021:0152c13": "佛在迦毘羅婆城。爾時淨飯王詣佛所，頭",
    "T23n1435_021:0152c14": "面禮佛足一面坐，合掌白佛：「大德！與我願。」佛",
    "T23n1435_021:0152c15": "言：「憍曇！佛不與汝過願。」王言：「可得願與我。」",
    "T23n1435_021:0152c16": "佛言：「可得願當與。今求何等願？」王言：「佛出",
    "T23n1435_021:0152c17": "家時，我心愁憂、不忍、不喜。難陀、羅睺羅後諸",
    "T23n1435_021:0152c18": "子出家時，我心愁憂、不忍、不喜。今佛與我願，",
    "T23n1435_021:0152c19": "父母不放不得與出家。何以故？父母恃子為",
    "T23n1435_021:0152c20": "榮。」佛言：「憍曇！我本心念：『亦欲與諸比丘結",
    "T23n1435_021:0152c21": "戒：父母不放不得與出家。』」爾時佛與淨飯王，",
    "T23n1435_021:0152c22": "種種說法示教利喜已默然。王聞法已，從坐",
    "T23n1435_021:0152c23": "起頭面禮佛足繞佛而去。王去不久，佛以是",
    "T23n1435_021:0152c24": "因緣集僧，集僧竟，語諸比丘：「從今父母不放",
    "T23n1435_021:0152c25": "不得與出家。若與出家，得突吉羅罪。」",
    "T23n1435_021:0152c26": "佛在舍衛國。爾時諸比丘尼，從憍薩羅遊行",
    "T23n1435_021:0152c27": "向舍衛國。薩羅林中有賊破法，劫奪比丘尼",
    "T23n1435_021:0152c28": "作毀辱事，諸城國邑惡名流布。若王力、若聚",
    "T23n1435_021:0152c29": "落力，圍捕盡得諸賊，唯有一賊逃走至婆",
    "T23n1435_021:0153a01": "岐陀國，到比丘所語諸比丘言：「大德！與我",
    "T23n1435_021:0153a02": "出家。」諸比丘不思，與出家。諸佛常法，兩時大",
    "T23n1435_021:0153a03": "會：春末月、夏末月。春末月欲安居時，諸方國",
    "T23n1435_021:0153a04": "比丘來聽佛說法，心念：「是法夏安居樂。」是初",
    "T23n1435_021:0153a05": "大會。夏末月安居自恣作衣竟，持衣鉢來詣",
    "T23n1435_021:0153a06": "佛所，如是思惟：「我久不見佛，久不見修伽",
    "T23n1435_021:0153a07": "陀。」是第二大會。諸比丘從婆祇國自恣作衣",
    "T23n1435_021:0153a08": "竟，持衣鉢欲遊行至舍衛國。小比丘言：「我欲",
    "T23n1435_021:0153a09": "共行。」諸比丘答：「隨汝意。」即便共去。諸比丘",
    "T23n1435_021:0153a10": "中道見薩羅林，憶念言：「是薩羅林中本有惡",
    "T23n1435_021:0153a11": "賊破法，劫奪比丘尼作毀辱事。」小比丘言：「諸",
    "T23n1435_021:0153a12": "長老！惡賊是我同業親友，我亦作此惡事。」",
    "T23n1435_021:0153a13": "諸比丘不知云何？漸漸遊行至舍衛國詣佛",
    "T23n1435_021:0153a14": "所，頭面禮佛足却坐一面。諸佛常法，以如是",
    "T23n1435_021:0153a15": "語問訊客比丘：「忍不？足不？安樂住不？乞食不",
    "T23n1435_021:0153a16": "乏、道路不疲耶？」今佛亦如是語問訊客比",
    "T23n1435_021:0153a17": "丘言：「忍不？足不？安樂住不？乞食不乏、道路不",
    "T23n1435_021:0153a18": "疲耶？」諸比丘言：「實忍足、安樂住、乞食不乏、道",
    "T23n1435_021:0153a19": "路不疲。」諸比丘以是事具白佛。佛以是因緣",
    "T23n1435_021:0153a20": "集僧，集僧已，佛語諸比丘：「是薩羅林中惡賊，",
    "T23n1435_021:0153a21": "大作罪事，劫奪比丘尼作不淨事，是賊得大",
    "T23n1435_021:0153a22": "罪。何以故？是諸比丘尼多是阿羅漢，是人污",
    "T23n1435_021:0153a23": "比丘尼，不應與出家受具足。若與出家受具",
    "T23n1435_021:0153a24": "足，應滅擯。何以故？污比丘尼人，不生我善",
    "T23n1435_021:0153a25": "法比尼故。」",
    "T23n1435_021:0153a26": "佛在舍衛國。是舍衛城中有一居士無常對",
    "T23n1435_021:0153a27": "至，財物家屬妻子奴婢一切死盡，是居士作",
    "T23n1435_021:0153a28": "是念言：「沙門釋子福樂成辦人，我當效沙門",
    "T23n1435_021:0153a29": "釋子，作僧伽梨、欝多羅僧、安陀衛、鉢、漉水",
    "T23n1435_021:0153b01": "囊、錫杖、盛酥革囊、革屣、針筒，如是何苦？便",
    "T23n1435_021:0153b02": "如賊住。」即效作僧伽梨、欝多羅僧、安陀衛、鉢、",
    "T23n1435_021:0153b03": "漉水囊、錫杖、盛酥革囊、革屣、針筒，如是作已",
    "T23n1435_021:0153b04": "密入僧中住。諸比丘若集、若不集，徐徐問難：",
    "T23n1435_021:0153b05": "「長老！汝幾歲？汝有何時節？有閏、無閏？」此賊不",
    "T23n1435_021:0153b06": "知時節，更軟語急問。彼言：「我盜作如賊住。」有",
    "T23n1435_021:0153b07": "諸比丘少欲知足行頭陀訶責：「何以名比丘，",
    "T23n1435_021:0153b08": "得具滿和尚、具滿阿闍梨、具滿教師，得微妙",
    "T23n1435_021:0153b09": "善法比尼。何以盜作比丘如賊住？」諸比丘種",
    "T23n1435_021:0153b10": "種訶責竟，以是事具白佛。佛以是因緣集",
    "T23n1435_021:0153b11": "僧，集僧已，佛知故問，佛言：「汝實爾不？」答言：",
    "T23n1435_021:0153b12": "「實爾。世尊！」佛種種因緣呵責言：「得具滿和尚、",
    "T23n1435_021:0153b13": "具滿阿闍梨、具滿教師，得微妙善法比尼。何",
    "T23n1435_021:0153b14": "以盜作比丘如賊住？」佛種種因緣訶竟，語諸",
    "T23n1435_021:0153b15": "比丘：「是名賊住。是人不應與出家受具足，若",
    "T23n1435_021:0153b16": "與出家受具足，便應滅擯。何以故？賊住人，",
    "T23n1435_021:0153b17": "不生我善法比尼故。」",
    "T23n1435_021:0153b18": "佛在王舍城。是時跋難陀釋子，與不能男出",
    "T23n1435_021:0153b19": "家，是人夜捫摸諸比丘。諸比丘驅出，到比丘",
    "T23n1435_021:0153b20": "尼邊、式叉摩尼、沙彌、沙彌尼邊，皆捫摸諸比",
    "T23n1435_021:0153b21": "丘尼、學戒尼、諸沙彌、沙彌尼，盡驅出。諸居士",
    "T23n1435_021:0153b22": "入僧坊內宿，亦捫摸諸居士。諸居士言：「沙門",
    "T23n1435_021:0153b23": "釋子中，有不能男出家與受具足。」一人語二",
    "T23n1435_021:0153b24": "人，二人語三人，惡名流布遍王舍城。有諸比",
    "T23n1435_021:0153b25": "丘少欲知足行頭陀，聞是事心慚愧，以是事",
    "T23n1435_021:0153b26": "具白佛。佛以是因緣集僧，集僧已，佛知故",
    "T23n1435_021:0153b27": "問跋難陀：「汝實爾不？」答言：「實爾。世尊！」佛種",
    "T23n1435_021:0153b28": "種因緣訶跋難陀：「何以名比丘，與不能男出",
    "T23n1435_021:0153b29": "家？」佛種種因緣訶竟，語諸比丘：「從今不能男",
    "T23n1435_021:0153c01": "不應與出家受具足。若與出家受具足，得突",
    "T23n1435_021:0153c02": "吉羅罪。」佛言：「有五種不能男。何等五？一生不",
    "T23n1435_021:0153c03": "能男、二半月不能男、三妬不能男、四精不能",
    "T23n1435_021:0153c04": "男、五病不能男。何等生不能男？從生不能婬，",
    "T23n1435_021:0153c05": "是生不能男。何等半月不能男？半月能婬、半",
    "T23n1435_021:0153c06": "月不能婬，是為半月不能男。何等妬不能男？",
    "T23n1435_021:0153c07": "見他行婬，身分用是妬不能男。何等精不能",
    "T23n1435_021:0153c08": "男？因他人婬，身身分用，是精不能男。何等病",
    "T23n1435_021:0153c09": "不能男？若朽爛、若墮、若虫噉，是病不能男。是",
    "T23n1435_021:0153c10": "為五種不能男。生、半月、妬、精不能男，是四種",
    "T23n1435_021:0153c11": "不能男，不應與出家受具足。若與出家受具",
    "T23n1435_021:0153c12": "足，應滅擯。何以故？不能男，不生我善法比尼",
    "T23n1435_021:0153c13": "故。是病不能男，先出家受具足已，若落、若",
    "T23n1435_021:0153c14": "朽爛、若虫噉、若不動，聽住。雖不動，若捨戒還",
    "T23n1435_021:0153c15": "欲出家受具足，不應與出家受具足。若與出",
    "T23n1435_021:0153c16": "家受具足，應滅擯。何以故？病不能男，不生我",
    "T23n1435_021:0153c17": "善法比尼故。」",
    "T23n1435_021:0153c18": "佛在王舍城。有比丘與異道出家，有小因緣",
    "T23n1435_021:0153c19": "與師鬪諍，不捨戒還本異道。諸比丘以是事",
    "T23n1435_021:0153c20": "具白佛。佛以是因緣集僧，集僧已，佛語諸比",
    "T23n1435_021:0153c21": "丘：「譬如狗飢羸與美食，不肯食反食不淨。是",
    "T23n1435_021:0153c22": "愚癡人亦如是，棄善法還本異道。」佛種種因",
    "T23n1435_021:0153c23": "緣訶竟，語諸比丘：「是越濟人，不應與出家",
    "T23n1435_021:0153c24": "受具足。若與出家受具足，應滅擯。何以故？",
    "T23n1435_021:0153c25": "是越濟人，不生我善法比尼故。」",
    "T23n1435_021:0153c26": "佛在舍衛國，有一婆羅門奪母命，便自思惟：",
    "T23n1435_021:0153c27": "「我作大罪奪母命，何處能除是惡罪？我聞沙",
    "T23n1435_021:0153c28": "門釋子能除。」即到諸比丘所言：「大德！與我出",
    "T23n1435_021:0153c29": "家。」諸比丘言：「汝諸婆羅門，不信輕慢、長夜惡",
    "T23n1435_021:0153c30": "邪、佛法怨家，何由得信欲出家？」婆羅門言：「大",
    "T23n1435_021:0154a01": "德！我本奪母命，我自思惟：『作極大罪，何處能",
    "T23n1435_021:0154a02": "除？』我聞沙門釋子能除大罪，是故我欲出",
    "T23n1435_021:0154a03": "家。」諸比丘不知云何？是事白佛，佛言：「是人有",
    "T23n1435_021:0154a04": "殺母罪，不應與出家。若與出家受具足，應滅",
    "T23n1435_021:0154a05": "擯。何以故？有殺母罪，不生我善法比尼故。",
    "T23n1435_021:0154a06": "殺父亦如是。」",
    "T23n1435_021:0154a07": "佛在舍衛國。諸比丘從憍薩羅國遊行向舍",
    "T23n1435_021:0154a08": "衛國，到薩羅林。林中有賊，破法劫奪斷諸比",
    "T23n1435_021:0154a09": "丘命，諸城國邑惡名流布。王力、若聚落力圍",
    "T23n1435_021:0154a10": "捕，盡得諸賊，唯一賊走到祇洹林，詣諸比",
    "T23n1435_021:0154a11": "丘所言：「大德！與我出家。」諸比丘不思惟，便",
    "T23n1435_021:0154a12": "與出家。是諸賊，王勅行刑，諸比丘相語：「共",
    "T23n1435_021:0154a13": "觀世間罪報。」小比丘言：「我亦欲去。」答言：「隨",
    "T23n1435_021:0154a14": "意。」即便共去。一面立看，是時諸賊斷首流血，",
    "T23n1435_021:0154a15": "是小比丘自思惟：「若我不出家亦當如是。」即",
    "T23n1435_021:0154a16": "怖倒地。諸比丘以水灑面，穌起平復，問言：「汝",
    "T23n1435_021:0154a17": "何所患苦？汝亦不在是中作惡業，亦不思惟",
    "T23n1435_021:0154a18": "是惡業耶？」諸比丘軟語急問，答言：「薩羅林",
    "T23n1435_021:0154a19": "中諸賊，劫比丘殺比丘，是我同業親友，我亦",
    "T23n1435_021:0154a20": "共作是惡，如是思惟：『諸賊斬首流血，我不",
    "T23n1435_021:0154a21": "出家亦當如是。』是故我怖倒地。」諸比丘不知",
    "T23n1435_021:0154a22": "云何？共到佛所以是事白佛。佛語諸比丘：",
    "T23n1435_021:0154a23": "「薩羅林中賊，放逸顛倒奪諸比丘命，多作惡",
    "T23n1435_021:0154a24": "業。彼諸比丘多是阿羅漢，此殺阿羅漢人，不",
    "T23n1435_021:0154a25": "應與出家受具足。若與出家受具足，應滅擯。",
    "T23n1435_021:0154a26": "何以故？殺阿羅漢人，不生我善法比尼故。」",
    "T23n1435_021:0154a27": "佛在舍衛國。是時有一龍，信心清淨，羞厭龍",
    "T23n1435_021:0154a28": "身從宮中出，變為人身，詣諸比丘所言：「大德！",
    "T23n1435_021:0154a29": "與我出家。」諸比丘不思慮，便與出家。是龍與",
    "T23n1435_021:0154b01": "一小比丘，次得一小房共宿。明日行乞食，是",
    "T23n1435_021:0154b02": "龍有福，乞食疾得。時復自歸宮食，食訖先還",
    "T23n1435_021:0154b03": "房，掩戶而坐。時熱龍法嗜眠，忽然傾臥。有",
    "T23n1435_021:0154b04": "五因緣龍身不變：一生時、二死時、三婬時、四",
    "T23n1435_021:0154b05": "瞋時、五眠時。是時龍眠，重身滿房中，同房比",
    "T23n1435_021:0154b06": "丘後來見之，心怖失聲。龍聞是聲，疾疾驚覺，",
    "T23n1435_021:0154b07": "還加趺坐。諸比丘大集問言：「何以大喚？」答",
    "T23n1435_021:0154b08": "言：「此是蛇。」諸比丘不知云何？是事白佛。佛",
    "T23n1435_021:0154b09": "言：「非蛇是龍。」佛言：「呼來！」龍到佛所，頭面禮佛",
    "T23n1435_021:0154b10": "足一面坐，佛與說法示教利喜。佛種種因緣",
    "T23n1435_021:0154b11": "說法竟，即遣去。佛語龍言：「汝還本宮。」是龍聞",
    "T23n1435_021:0154b12": "說法已，啼泣手捫淚從坐起，頭面禮佛足",
    "T23n1435_021:0154b13": "右繞而去。龍去之後，佛以是因緣集僧，集僧",
    "T23n1435_021:0154b14": "已，語諸比丘：「從今龍不應與出家受具足。若",
    "T23n1435_021:0154b15": "與出家受具足，犯突吉羅罪。一切非人亦如",
    "T23n1435_021:0154b16": "是。」",
    "T23n1435_021:0154b17": "佛在舍衛國瞻蔔園。有一長者子出家長病，",
    "T23n1435_021:0154b18": "是時宗親遣使呼之：「大德！來此間治病。」病人",
    "T23n1435_021:0154b19": "即往。是人多諸親族，親族各請言：「我今日、",
    "T23n1435_021:0154b20": "我明日、我後日。」諸人為病比丘故，大與財物，",
    "T23n1435_021:0154b21": "是病不可治，遂至命終。是病比丘名波羅",
    "T23n1435_021:0154b22": "陀，有一沙彌，於是中間受具足戒。是眾中",
    "T23n1435_021:0154b23": "有六群比丘，六群比丘言：「新受戒比丘，不應",
    "T23n1435_021:0154b24": "與大比丘分，應與沙彌分。」師言：「何以故？」答言：",
    "T23n1435_021:0154b25": "「受戒羯磨不滿故。」師不知云何？以是事白",
    "T23n1435_021:0154b26": "佛。佛言：「應問在羯磨中比丘，是羯磨滿不滿？」",
    "T23n1435_021:0154b27": "即問諸比丘。諸比丘言：「我雖在羯磨中，不憶",
    "T23n1435_021:0154b28": "不知。」以是事白佛。佛言：「從今諸比丘聽羯",
    "T23n1435_021:0154b29": "磨時，當一心聽，莫餘覺、莫餘思惟，當專心、",
    "T23n1435_021:0154c01": "當勤、當敬重、當思惟、心心等同憶念，應如是",
    "T23n1435_021:0154c02": "聽羯磨。作羯磨者，應分別言：『是第一羯磨、第",
    "T23n1435_021:0154c03": "二羯磨、第三羯磨。』若不分別說，得突吉羅罪。」",
    "T23n1435_021:0154c04": "佛在舍衛國，佛語諸比丘：「若有人惡心出佛",
    "T23n1435_021:0154c05": "身血，不應與出家。若與出家受具足，應滅",
    "T23n1435_021:0154c06": "擯。何以故？是惡心出佛身血人，不生我善法",
    "T23n1435_021:0154c07": "比尼故。有人非法非法想，破僧已非法見，",
    "T23n1435_021:0154c08": "此後得罪。非法法想，破僧已非法見，此後得",
    "T23n1435_021:0154c09": "罪。非法非法想，破僧已疑，此後得罪。是人不",
    "T23n1435_021:0154c10": "應與出家受具足。若與出家受具足，應滅擯。",
    "T23n1435_021:0154c11": "何以故？破僧人，不生我善法比尼故。有人",
    "T23n1435_021:0154c12": "本出家時犯婬，乃至共畜生，是人不應與出",
    "T23n1435_021:0154c13": "家受具足。若與出家受具足，應滅擯。何以故？",
    "T23n1435_021:0154c14": "本犯戒人，不生我善法比尼故。有人本出",
    "T23n1435_021:0154c15": "家時犯盜，乃至五錢、若直五錢物，是人不應",
    "T23n1435_021:0154c16": "與出家受具足。若與出家受具足，應滅擯。何",
    "T23n1435_021:0154c17": "以故？本犯戒人，不生我善法比尼故。有人",
    "T23n1435_021:0154c18": "本出家時，故自手奪人命，更無異想無異方",
    "T23n1435_021:0154c19": "便，是人不應與出家受具足。若與出家受具",
    "T23n1435_021:0154c20": "足，應滅擯。何以故本犯戒人，不生我善法比",
    "T23n1435_021:0154c21": "尼故。有人本出家時，空無過人法，自讚言：",
    "T23n1435_021:0154c22": "『我有過人法。』是人不應與出家受具足。若與",
    "T23n1435_021:0154c23": "出家受具足，應滅擯。何以故？本犯戒人，不生",
    "T23n1435_021:0154c24": "我善法比尼故。」有不見擯人，捨戒復欲還出",
    "T23n1435_021:0154c25": "家，到諸比丘所：「大德！與我出家，出家竟我當",
    "T23n1435_021:0154c26": "見罪。」諸比丘問佛：「此人應與出家不？」佛言：「應",
    "T23n1435_021:0154c27": "與出家。」出家已言：「我不見是罪。大德！與我受",
    "T23n1435_021:0154c28": "具足，受具足已我當見是罪。」「應與不？」佛言：「應",
    "T23n1435_021:0154c29": "與是人受具足。」受具足已復言：「不見是罪。」",
    "T23n1435_021:0155a01": "「更應擯不？」佛言：「若得一心和合僧，更擯。若僧",
    "T23n1435_021:0155a02": "不得和合，即本擯。」",
    "T23n1435_021:0155a03": "佛在王舍城。是時諸鬪將婦，婿征行久，與",
    "T23n1435_021:0155a04": "非人通，是諸非人形體不具，象頭、馬頭、牛頭、",
    "T23n1435_021:0155a05": "獼猴頭、鹿頭、贅頭、平頭，頭七分現生子亦如",
    "T23n1435_021:0155a06": "是。諸母愛故，養育長大不能執作，驅棄諸",
    "T23n1435_021:0155a07": "子，詣天祠論議堂出家。舍是諸處覓飲食遊",
    "T23n1435_021:0155a08": "行，次到竹園。是中六群比丘喜作罪事，好人",
    "T23n1435_021:0155a09": "不肯住邊，若有住者餘比丘輕笑：「此人如",
    "T23n1435_021:0155a10": "是惡，何以近之？」是弟子亦眼見師作罪行便",
    "T23n1435_021:0155a11": "捨去。六群比丘見是人等，心自思惟：「我若畜",
    "T23n1435_021:0155a12": "好弟子，餘比丘輕笑，教捨我去。我等當畜是",
    "T23n1435_021:0155a13": "人，無有教捨我去者。設欲教者，是人醜陋，誰",
    "T23n1435_021:0155a14": "當喜者？」如是思惟竟語言：「汝何以不出家？」答",
    "T23n1435_021:0155a15": "言：「我等如是醜陋，誰當度我出家？」六群",
    "T23n1435_021:0155a16": "比丘言：「汝能代我次第守房，若為我送守",
    "T23n1435_021:0155a17": "房人食，能代我擔衣鉢，與汝出家。」答言：「爾。」",
    "T23n1435_021:0155a18": "時六群比丘即與出家。時有人請佛及僧，",
    "T23n1435_021:0155a19": "六群比丘以二因緣故，先遣弟子擔衣鉢去，",
    "T23n1435_021:0155a20": "一行遲、二羞共行。是時諸居士信佛心清淨，",
    "T23n1435_021:0155a21": "諸異道弟子輩輕笑言：「此是汝等福田所供",
    "T23n1435_021:0155a22": "養者。」前行者先食者來，諸居士聞是事羞愧，",
    "T23n1435_021:0155a23": "以是事具白佛。佛以是因緣集僧，集僧竟，佛",
    "T23n1435_021:0155a24": "知故問，問六群比丘：「汝實爾不？」答言：「實爾。",
    "T23n1435_021:0155a25": "世尊！」佛種種因緣訶：「何以名比丘，象頭、馬頭、",
    "T23n1435_021:0155a26": "牛頭、獼猴頭、鹿頭、贅頭、平頭，頭七分現人，與",
    "T23n1435_021:0155a27": "出家？」佛種種因緣訶竟，語諸比丘：「從今象頭",
    "T23n1435_021:0155a28": "人乃至平頭人，不應與出家。若與出家受",
    "T23n1435_021:0155a29": "具足，犯突吉羅罪。」",
    "T23n1435_021:0155b01": "佛語諸比丘：「黃髮人、綠髮人、赤髮、白髮、似赤",
    "T23n1435_021:0155b02": "髮、猪髮、馬髮、無髮人，一切不應與出家。若與",
    "T23n1435_021:0155b03": "出家受具足，犯突吉羅罪。赤眼、深眼、凸眼、水",
    "T23n1435_021:0155b04": "精眼、小眼、泡眼、一眼、無眼人亦如是，不應與",
    "T23n1435_021:0155b05": "出家受具足。若與出家受具足，得突吉羅罪。",
    "T23n1435_021:0155b06": "象耳、馬耳、牛耳、羊耳、綣耳、一耳、無耳；戾鼻、鸚",
    "T23n1435_021:0155b07": "鵡嘴鼻、牛鼻、獼猴鼻、長鼻、象鼻、平鼻、無鼻；大",
    "T23n1435_021:0155b08": "脣、馬脣、垂脣、無脣；猪鬚、牛鬚、驢鬚、無鬚；象齒、",
    "T23n1435_021:0155b09": "馬齒、牛齒、魚齒、狗齒、無齒；長項、短項、曲項、無",
    "T23n1435_021:0155b10": "項；太長人、太短人、太黑人、太白人；純青、純黃、",
    "T23n1435_021:0155b11": "純赤、純白、純黑人；戾脚脚指殘、截陰、一丸、",
    "T23n1435_021:0155b12": "㿉不能男；截臂、截髀、截手、截脚、截指；五指不",
    "T23n1435_021:0155b13": "屈、截脣、截耳、截鼻；癩病、麁陰、脚跛、拘手、曳臗；",
    "T23n1435_021:0155b14": "似鬼、盲眼、瞎瞽、雞皮體、攣躄；癭、左手作羊",
    "T23n1435_021:0155b15": "屎短、肘短、瘖瘂聾；年太小、大老、󰜀󰛿；不",
    "T23n1435_021:0155b16": "能行、不能坐、不能臥、不能立，如是一切污染",
    "T23n1435_021:0155b17": "僧人，盡不應與出家受具足。若與出家受具",
    "T23n1435_021:0155b18": "足，犯突吉羅罪。」",
    "T23n1435_021:0155b19": "佛語諸比丘：「受具足法有三事，現前得受具",
    "T23n1435_021:0155b20": "足。何等三？一有僧，二有人欲受具足，三有",
    "T23n1435_021:0155b21": "羯磨，是為三。欲受具足人初來，應教次第頭",
    "T23n1435_021:0155b22": "面一一執足禮僧。禮已教受衣。應問：『此衣",
    "T23n1435_021:0155b23": "是汝有不？』答言：『是我衣。』應教：『汝效我語：「我",
    "T23n1435_021:0155b24": "某甲，此衣僧伽梨若干條受，若割截、若未割",
    "T23n1435_021:0155b25": "截，是衣持。」第二：「我某甲，此衣僧伽梨若干條",
    "T23n1435_021:0155b26": "受，若割截、若未割截，是衣持。」第三：「我某甲，此",
    "T23n1435_021:0155b27": "衣僧伽梨若干條受，若割截、若未割截，是衣",
    "T23n1435_021:0155b28": "持。」』次問：『此衣是汝有不？』答言：『是。』『「我某甲，此",
    "T23n1435_021:0155b29": "衣憂多羅僧七條受，若割截、若未割截，是衣",
    "T23n1435_021:0155c01": "持。」第二：「我某甲，此衣憂多羅僧七條受，若割",
    "T23n1435_021:0155c02": "截、若未割截，是衣持。」第三：「我某甲，此衣憂多",
    "T23n1435_021:0155c03": "羅僧七條受，若割截、若未割截，是衣持。」』次問：",
    "T23n1435_021:0155c04": "『此衣是汝有不？』答言：『是。』『「我某甲，此衣安陀會",
    "T23n1435_021:0155c05": "五條受，若割截、若未割截，是衣持。」第二：「我某",
    "T23n1435_021:0155c06": "甲，此衣安陀會五條受，若割截、若未割截，是",
    "T23n1435_021:0155c07": "衣持。」第三：「我某甲，此衣安陀會五條受，若",
    "T23n1435_021:0155c08": "割截、若未割截，是衣持。」』次問：『此鉢多羅是汝",
    "T23n1435_021:0155c09": "有不？』答言：『是。』『「我某甲，此鉢多羅應量受，長用",
    "T23n1435_021:0155c10": "故。」第二：「我某甲，此鉢多羅應量受，長用故。」第",
    "T23n1435_021:0155c11": "三：「我某甲，此鉢多羅應量受，長用故。」』受衣",
    "T23n1435_021:0155c12": "鉢已，應求和尚，應言：『我某甲，求長老為和",
    "T23n1435_021:0155c13": "尚。長老為我作和尚，依長老和尚故，我某",
    "T23n1435_021:0155c14": "甲得受具足。』第二：『我某甲，求長老為和尚。長",
    "T23n1435_021:0155c15": "老為我作和尚。依長老和尚故，我某甲得",
    "T23n1435_021:0155c16": "受具足。』第三：『我某甲，求長老為和尚。長老為",
    "T23n1435_021:0155c17": "我作和尚。依長老和尚故，我某甲得受具",
    "T23n1435_021:0155c18": "足戒。』師應問：『汝某甲能為某甲作和尚不？』若",
    "T23n1435_021:0155c19": "言：『能。』即時置界場內捨聞處著見處。戒師應",
    "T23n1435_021:0155c20": "唱：『眾僧和集，誰能為某甲作教授師？』若僧中",
    "T23n1435_021:0155c21": "有比丘言：『我能。』若有五法，不應立作教授師：",
    "T23n1435_021:0155c22": "愛教、瞋教、怖教、愚教、教不教不知。五法成就，",
    "T23n1435_021:0155c23": "應立作教師：不愛教、不瞋教、不怖教、不愚教、",
    "T23n1435_021:0155c24": "教不教知。次應如是唱：『大德僧聽！是某甲，從",
    "T23n1435_021:0155c25": "和尚某甲求受具足，某甲比丘能作教授師。",
    "T23n1435_021:0155c26": "若僧時到僧忍聽，僧某甲當作教授師，為教",
    "T23n1435_021:0155c27": "某甲故。如是白。』『大德僧聽！是某甲，從和尚某",
    "T23n1435_021:0155c28": "甲求受具足，是某甲能教某甲。僧某甲作教",
    "T23n1435_021:0155c29": "授師教某甲故。誰諸長老忍某甲作教授",
    "T23n1435_021:0156a01": "師教某甲，是長老默然，誰不忍便說。』『僧已",
    "T23n1435_021:0156a02": "聽某甲作教授師教某甲竟，僧忍，默然故，",
    "T23n1435_021:0156a03": "是事如是持！』即時教授師往弟子所，教偏",
    "T23n1435_021:0156a04": "袒著衣、䠒跪合掌，應如是問：『汝某甲聽，今",
    "T23n1435_021:0156a05": "是至誠時、實語時，後僧中亦如是問，汝實便",
    "T23n1435_021:0156a06": "言實，不實便言不實。我今問汝：汝是丈夫",
    "T23n1435_021:0156a07": "不？年滿二十不？非奴不？不與人客作不？不買",
    "T23n1435_021:0156a08": "得不？不破得不？非官人不？不犯官事不？不陰",
    "T23n1435_021:0156a09": "謀王家不？不負人債不？丈夫有如是病：若癩",
    "T23n1435_021:0156a10": "癰、漏瘭、疽痟、癲病，如是病比有不？父母在",
    "T23n1435_021:0156a11": "不？父母聽不？先作比丘不？』若言：『作。』『清淨持戒",
    "T23n1435_021:0156a12": "不？捨戒時一心如法還戒不？三衣鉢具不？汝",
    "T23n1435_021:0156a13": "字何等？和尚字誰？』應答：『我名某甲，和尚某",
    "T23n1435_021:0156a14": "甲。』教授師問竟，應還白僧：『問某甲竟。』戒師",
    "T23n1435_021:0156a15": "語：『若清淨將來。』將來已教禮僧。禮僧已，從",
    "T23n1435_021:0156a16": "僧乞受具足：『我某甲，從和尚某甲受具足。",
    "T23n1435_021:0156a17": "我今僧中乞受具足，某甲是我和尚。僧濟度",
    "T23n1435_021:0156a18": "我，僧與我受具足，憐愍故。』第二：『我某甲，從和",
    "T23n1435_021:0156a19": "尚某甲受具足。我今僧中乞受具足，某甲是",
    "T23n1435_021:0156a20": "我和尚。僧濟度我，僧與我受具足，憐愍故。』",
    "T23n1435_021:0156a21": "第三：『我某甲，從和尚某甲受具足。我今僧中",
    "T23n1435_021:0156a22": "乞受具足，某甲是我和尚。僧濟度我，僧與",
    "T23n1435_021:0156a23": "我受具足，憐愍故。』即時戒師，應僧中唱：『大德",
    "T23n1435_021:0156a24": "僧聽！是某甲，從和尚某甲受具足。是某甲",
    "T23n1435_021:0156a25": "從僧中乞受具足，和尚某甲。若僧時到僧忍",
    "T23n1435_021:0156a26": "聽，我今僧中問某甲遮道法。如是白。』『汝某甲",
    "T23n1435_021:0156a27": "聽，今是至誠時、實語時，今僧中問汝，若實當",
    "T23n1435_021:0156a28": "言實，不實言不實。汝丈夫不？年滿二十未？",
    "T23n1435_021:0156a29": "非奴不？不與人客作不？不買得不？不破得不？",
    "T23n1435_021:0156b01": "非官人不？不犯官事不？不陰謀王家不？不負",
    "T23n1435_021:0156b02": "人債不？丈夫有如是病：若癩癰、漏瘭、疽痟、癲",
    "T23n1435_021:0156b03": "病，如是病比有不？父母在不？父母聽不？先",
    "T23n1435_021:0156b04": "不作比丘不？』若言：『作。』『清淨持戒不？捨戒時一",
    "T23n1435_021:0156b05": "心如法還戒不？三衣鉢具不？汝字何等？和",
    "T23n1435_021:0156b06": "尚字誰？』應言：『我名某甲，和尚某甲。』白僧：",
    "T23n1435_021:0156b07": "『頗有未問者不？若未問者當更問，若已問者",
    "T23n1435_021:0156b08": "默然。』戒師應唱：『大德僧聽！是某甲，從和尚",
    "T23n1435_021:0156b09": "某甲受具足。是某甲，從僧中乞受具足，和",
    "T23n1435_021:0156b10": "尚某甲。某甲自說清淨無遮道法，三衣鉢",
    "T23n1435_021:0156b11": "具，某甲和尚某甲。若僧時到僧忍聽，僧當",
    "T23n1435_021:0156b12": "與某甲受具足，和尚某甲。如是白。』『大德僧",
    "T23n1435_021:0156b13": "聽！是某甲，從和尚某甲受具足。是某甲，從",
    "T23n1435_021:0156b14": "僧中乞受具足，和尚某甲。某甲自說清淨無",
    "T23n1435_021:0156b15": "遮道法，三衣鉢具，某甲和尚某甲。僧今與",
    "T23n1435_021:0156b16": "某甲受具足，和尚某甲。誰諸長老忍僧與",
    "T23n1435_021:0156b17": "某甲受具足，和尚某甲，是長老默然，若不忍",
    "T23n1435_021:0156b18": "便說。是初羯磨說竟。』第二是事更說：『大德僧",
    "T23n1435_021:0156b19": "聽！是某甲，從和尚某甲受具足。是某甲，從",
    "T23n1435_021:0156b20": "僧中乞受具足，和尚某甲。某甲自說清淨無",
    "T23n1435_021:0156b21": "遮道法，三衣鉢具，某甲和尚某甲。僧今與",
    "T23n1435_021:0156b22": "某甲受具足，和尚某甲。誰諸長老忍僧與",
    "T23n1435_021:0156b23": "某甲受具足，和尚某甲，是長老默然，若不",
    "T23n1435_021:0156b24": "忍便說。是第二羯磨說竟。』第三是事更說：『大",
    "T23n1435_021:0156b25": "德僧聽！是某甲，從和尚某甲受具足。是某",
    "T23n1435_021:0156b26": "甲，從僧中乞受具足，和尚某甲。某甲自說",
    "T23n1435_021:0156b27": "清淨無遮道法，三衣鉢具，某甲和尚某甲。",
    "T23n1435_021:0156b28": "僧今與某甲受具足，和尚某甲。誰諸長老",
    "T23n1435_021:0156b29": "忍僧與某甲受具足，和尚某甲，是長老默然，",
    "T23n1435_021:0156c01": "若不忍便說。是第三羯磨說竟。』『僧與某甲受",
    "T23n1435_021:0156c02": "具足竟，某甲和尚某甲，僧忍，默然故，是事如",
    "T23n1435_021:0156c03": "是持。』",
    "T23n1435_021:0156c04": "「若問：『汝幾歲？』應言：『未有歲。』『何時？』『若冬、若春、若",
    "T23n1435_021:0156c05": "夏、有閏、無閏，是時節，汝盡壽應憶念。』即時",
    "T23n1435_021:0156c06": "應說四依：『汝某甲聽！是佛婆伽婆知見，釋迦",
    "T23n1435_021:0156c07": "牟尼多陀阿伽度、阿羅訶、三藐三佛陀，為受",
    "T23n1435_021:0156c08": "具足人說四依。依是法比丘出家受具足，成",
    "T23n1435_021:0156c09": "比丘法。何等四依？依糞掃衣，比丘出家受具",
    "T23n1435_021:0156c10": "足成比丘法。若更得白麻衣、赤麻衣、褐衣、憍",
    "T23n1435_021:0156c11": "施耶衣、翅夷羅衣、欽跋羅衣、劫貝衣，如是等餘",
    "T23n1435_021:0156c12": "清淨衣，是一切盈長得。是中依糞掃衣，能盡",
    "T23n1435_021:0156c13": "壽受用不？若能當言：「能。」依乞食，比丘出家受",
    "T23n1435_021:0156c14": "具足，成比丘法。若更得為作食、月生食，月",
    "T23n1435_021:0156c15": "八日、二十三日、十四日、二十九日、十五日、三",
    "T23n1435_021:0156c16": "十日、月一日、十六日眾僧食、別房食、請食，若",
    "T23n1435_021:0156c17": "僧若私，如是等餘清淨食，是一切盈長得。",
    "T23n1435_021:0156c18": "是中依乞食，能盡壽受用不？若能當言：「能。」依",
    "T23n1435_021:0156c19": "樹下止，比丘出家受具足，成比丘法。若更得",
    "T23n1435_021:0156c20": "溫室講堂殿樓、一重舍、閣屋、平覆屋、地窟、山窟、",
    "T23n1435_021:0156c21": "湮頭勒迦臥具、漫頭勒迦臥具、禪頭勒迦臥",
    "T23n1435_021:0156c22": "具，下至草敷葉敷，如是等餘清淨房舍臥具，",
    "T23n1435_021:0156c23": "是一切盈長得。是中依樹下止，能盡壽受用",
    "T23n1435_021:0156c24": "不？若能當言：「能。」依陳棄藥，比丘出家受具足，",
    "T23n1435_021:0156c25": "成比丘法。若更得四種含消藥：酥、油、蜜、石蜜；",
    "T23n1435_021:0156c26": "四種淨脂：熊脂、驢脂、猪脂、鱣脂；五種根藥：舍",
    "T23n1435_021:0156c27": "利、薑、赤附子、波提鞞沙、昌蒲根；五種果",
    "T23n1435_021:0156c28": "藥：訶梨勒、鞞醯勒、阿摩勒、胡椒、蓽茇羅；五",
    "T23n1435_021:0156c29": "種鹽：黑鹽、白鹽、紫鹽、赤鹽、鹵土鹽；五種湯：根",
    "T23n1435_021:0157a01": "湯、莖湯、葉湯、花湯、果湯；五種樹膠藥：興渠、薩",
    "T23n1435_021:0157a02": "闍羅薩諦、掖諦、掖提諦、掖婆那，如是等",
    "T23n1435_021:0157a03": "餘清淨藥，是一切盈長得。是中依陳棄藥，能",
    "T23n1435_021:0157a04": "盡壽受用不？若能當言：「能。」「『汝某甲聽！佛婆伽",
    "T23n1435_021:0157a05": "婆知見，釋迦牟尼多陀阿伽度、阿羅訶、三藐三",
    "T23n1435_021:0157a06": "佛陀，為受具足比丘說四墮法。若比丘於是",
    "T23n1435_021:0157a07": "四墮法，若作一一法，是非比丘、非沙門、非釋",
    "T23n1435_021:0157a08": "子，失比丘法。如多羅樹頭斷更不生、不青、不",
    "T23n1435_021:0157a09": "長、不廣；比丘亦如是，於四墮法若犯一一法，",
    "T23n1435_021:0157a10": "非比丘、非沙門、非釋子，失比丘法。佛種種因",
    "T23n1435_021:0157a11": "緣呵欲、欲想、欲欲、欲覺、欲熱；讚歎斷欲、除欲",
    "T23n1435_021:0157a12": "想、滅欲熱。若比丘共諸比丘入戒法中，不捨",
    "T23n1435_021:0157a13": "戒、戒羸不出，作婬法乃至共畜生，是非比丘、",
    "T23n1435_021:0157a14": "非沙門、非釋子，失比丘法。汝是中盡壽不應",
    "T23n1435_021:0157a15": "作。是事能持不？若能當言：「能。」佛種種因緣訶",
    "T23n1435_021:0157a16": "不與取，讚歎不盜，乃至一線一針一滴油分",
    "T23n1435_021:0157a17": "齊，五錢若五錢直，比丘若不與取，是事故，若",
    "T23n1435_021:0157a18": "王、若王等捉，若殺、若繫、若驅出，如是語：「汝小、",
    "T23n1435_021:0157a19": "汝愚、汝賊、汝偷。」如是比丘不與取，非比丘、非",
    "T23n1435_021:0157a20": "沙門、非釋子，失比丘法。汝是中盡壽不應作。",
    "T23n1435_021:0157a21": "是事能持不？若能當言：「能。」佛種種因緣訶奪",
    "T23n1435_021:0157a22": "他命，讚歎不奪命，乃至蟻子，不應故奪命，何",
    "T23n1435_021:0157a23": "況人？若比丘自手故奪人命、若遣人持刀殺、",
    "T23n1435_021:0157a24": "若教死、若讚死，若作是語：「咄！丈夫，用惡活為？",
    "T23n1435_021:0157a25": "死勝生。」隨心隨思種種因緣教死、讚死，若坑",
    "T23n1435_021:0157a26": "殺、若弶殺、若機撥殺、若蹈殺、若比陀羅殺、",
    "T23n1435_021:0157a27": "若半比陀羅殺、若斷命殺、若墮人胎、若按腹",
    "T23n1435_021:0157a28": "墮胎、若排著火中、若排著水中、若在高上排",
    "T23n1435_021:0157a29": "著下殺、若道路遣使殺，乃至母腹中初得",
    "T23n1435_021:0157b01": "二根：身根、命根，初在胎中瞋欲殺，從是因",
    "T23n1435_021:0157b02": "緣死，非比丘、非沙門、非釋子，失比丘法。是中",
    "T23n1435_021:0157b03": "盡壽不應作。是事能持不？若能當言：「能。」佛種",
    "T23n1435_021:0157b04": "種因緣訶妄語，讚歎不妄語，乃至戲笑不應",
    "T23n1435_021:0157b05": "妄語，何況故妄語！若比丘自知空無過人法，",
    "T23n1435_021:0157b06": "自讚：「我得阿羅漢果證、若向阿羅漢，我得阿",
    "T23n1435_021:0157b07": "那含果證、若向阿那含，我得斯陀含果證、若向",
    "T23n1435_021:0157b08": "斯陀含，我得須陀洹果證、若向須陀洹；我得",
    "T23n1435_021:0157b09": "第一禪、第二第三第四禪；我得慈悲喜捨、空",
    "T23n1435_021:0157b10": "處定、識處定、無所有處定、非有想非無想處定、",
    "T23n1435_021:0157b11": "滅盡定、不淨觀、安那般那念；諸天來至我所，",
    "T23n1435_021:0157b12": "諸龍、閱叉、浮陀羅鬼、比舍闍鬼、拘盤茶鬼、羅",
    "T23n1435_021:0157b13": "剎鬼，如是鬼輩問我、我亦問彼，彼亦答我、我",
    "T23n1435_021:0157b14": "亦答彼。」是事空無妄語，是非比丘非沙門、非",
    "T23n1435_021:0157b15": "釋子，失比丘法。是中盡壽不應作。是事能持",
    "T23n1435_021:0157b16": "不？若能當言：「能。」「『汝某甲聽！初罪眾不可起。第",
    "T23n1435_021:0157b17": "二罪眾雖可起，幾時覆藏？隨時應行波利婆",
    "T23n1435_021:0157b18": "沙。波利婆沙竟，六夜應行摩那埵，二十比",
    "T23n1435_021:0157b19": "丘眾中與出罪。是事眾中可恥，為人所輕。是",
    "T23n1435_021:0157b20": "中汝不得故出精。是事能不作不？若能當言：",
    "T23n1435_021:0157b21": "「爾。」不得故觸女人身。是事能不作不？若能當",
    "T23n1435_021:0157b22": "言：「爾。」不得向女人惡口語。是事能不作不？若",
    "T23n1435_021:0157b23": "能當言：「爾。」不得女人前自歎供養身。是事能",
    "T23n1435_021:0157b24": "不作不？若能當言：「爾。」不得媒嫁女人。是事",
    "T23n1435_021:0157b25": "能不作不？若能當言：「爾。」不得自起房，佛聽應",
    "T23n1435_021:0157b26": "作，不聽不應作。是事能不作不？若能當言：「爾。」",
    "T23n1435_021:0157b27": "不得起大房，佛聽應作，不聽不應作。是事能",
    "T23n1435_021:0157b28": "不作不？若能當言：「爾。」無根罪不得謗他人。是",
    "T23n1435_021:0157b29": "事能不作不？若能當言：「爾。」少許罪因緣不得",
    "T23n1435_021:0157c01": "謗言大罪。是事能不作不？若能當言：「爾。」不",
    "T23n1435_021:0157c02": "得勤破僧。是事能不作不？若能當言：「爾。」不得",
    "T23n1435_021:0157c03": "佐破僧人。是事能不作不？若能當言：「爾。」不應",
    "T23n1435_021:0157c04": "毀辱他家。是事能不作不？若能當言：「爾。」不得",
    "T23n1435_021:0157c05": "性戾難教。是事能不作不？若能當言：「爾。」「『當善",
    "T23n1435_021:0157c06": "謙下心樂順從教誨，汝受戒竟，得具滿和",
    "T23n1435_021:0157c07": "尚、具滿阿闍梨、具滿比丘僧、好國土、好行道",
    "T23n1435_021:0157c08": "處，如轉輪王願。汝今已具滿，當加敬三寶：佛",
    "T23n1435_021:0157c09": "寶、法寶、比丘僧寶，當學三學：正戒學、正心學、",
    "T23n1435_021:0157c10": "正慧學，求三脫門：空、無相、無作，當勤三業：坐",
    "T23n1435_021:0157c11": "禪、誦經、勸化眾事。行如是法開甘露門，得須",
    "T23n1435_021:0157c12": "陀洹果、斯陀含果、阿那含果、阿羅漢果、辟支佛、",
    "T23n1435_021:0157c13": "佛道，譬如青蓮華、白蓮華、紅蓮華、赤蓮華，在",
    "T23n1435_021:0157c14": "水中日日增長。汝亦如是，比丘法中日日增",
    "T23n1435_021:0157c15": "長。其餘戒，和尚阿闍梨廣教汝。汝已受具",
    "T23n1435_021:0157c16": "足竟。』」",
    "T23n1435_021:0157c17": "釋師子法中，　　一切妙善集；",
    "T23n1435_021:0157c18": "深入無崖際，　　功德之寶海。",
    "T23n1435_021:0157c19": "是願轉輪王，　　天王善法王；",
    "T23n1435_021:0157c20": "常求作沙門，　　不遂汝已得。",
    "T23n1435_021:0157c21": "精勤行三業，　　佛法無量種；",
    "T23n1435_021:0157c22": "汝常憶念法，　　逮諸無礙智。",
    "T23n1435_021:0157c23": "如蓮華在水，　　漸漸日增長；",
    "T23n1435_021:0157c24": "汝亦如是信，　　戒聞定慧增。",
    "T23n1435_021:0157c25": "餘戒佛所制，　　和尚師當教。",
    "T23n1435_021:0157c26": "眾中禮繞竟，　　喜各從所樂。",
    "T23n1435_021:0157c27": "七法中受具足戒法第一竟",
    "T23n1435_021:0157c28": "十誦律卷第二十一"
}