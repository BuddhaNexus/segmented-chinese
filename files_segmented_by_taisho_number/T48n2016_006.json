{
    "T48n2016_006:0444c07": "6宗鏡錄卷第六",
    "T48n2016_006:0444c09": "慧日永明寺主智覺禪師延壽集",
    "T48n2016_006:0444c10": "夫宗鏡本懷。但論其道。設備陳文義。為廣。被",
    "T48n2016_006:0444c11": "群機。同此指南。終無別旨。竊不可依文失其",
    "T48n2016_006:0444c12": "宗趣。若悟其道。則可以承紹。可以傳衣。如有",
    "T48n2016_006:0444c13": "人問南泉和尚云。黃梅門下有五百人。為甚",
    "T48n2016_006:0444c14": "麼。盧行者獨得衣鉢。師云。只為四百九十九",
    "T48n2016_006:0444c15": "人。皆解佛法。只有盧行者一人。不解佛法。只",
    "T48n2016_006:0444c16": "會其道。所以得衣鉢。問。只如道如何會。",
    "T48n2016_006:0444c17": "答。如本師云。如來道場所得法者。是法非法。",
    "T48n2016_006:0444c18": "亦非非法。我於此法。智不能行。目不能見。無",
    "T48n2016_006:0444c19": "有行處。慧所不通。明不能了。問無有答。又古",
    "T48n2016_006:0444c20": "人云。此事似空不空。似有不有。隱隱常見。只",
    "T48n2016_006:0444c21": "是求其處所不可得。是以若定空則歸斷見。",
    "T48n2016_006:0444c22": "若實有則落常情。若有處所則成其境。故知",
    "T48n2016_006:0444c23": "此事非心所測。非智所知。如香嚴和尚頌云。",
    "T48n2016_006:0444c24": "擬議前後。安置中邊。不得一法。沒溺深泉。都",
    "T48n2016_006:0444c25": "不如是。我我現前。十方學者。如何參禪。若道",
    "T48n2016_006:0444c26": "如是。豈可會耶。所以古人云。直須妙會始得。",
    "T48n2016_006:0444c27": "斯乃不會之會。妙契其中矣。故先聖悟道頌",
    "T48n2016_006:0444c28": "云。有無去來心永息。內外中間都總無。欲見",
    "T48n2016_006:0444c29": "如來真佛處。但看石羊生得駒。如此妙達之",
    "T48n2016_006:0445a01": "後。道尚不存。豈可更論知解。會不會之妄想",
    "T48n2016_006:0445a02": "乎。如古德偈云。勸君學道莫貪求。萬事無心",
    "T48n2016_006:0445a03": "道合頭。無心始體無心道。體得無心道也休。",
    "T48n2016_006:0445a04": "先洞山和尚偈云。者箇猶不是。況復張三李。",
    "T48n2016_006:0445a05": "真空與非空。將來不相似。了了如目前。不容",
    "T48n2016_006:0445a06": "毫髮擬。只如云者箇。猶不是。豈況諸餘狂機",
    "T48n2016_006:0445a07": "謬解。所以經云。心不繫道。亦不結業。道尚不",
    "T48n2016_006:0445a08": "繫。降茲可知。入宗鏡中。自然冥合。問。覺體",
    "T48n2016_006:0445a09": "不遷。假名有異。凡聖既等。眾生何不覺知。若",
    "T48n2016_006:0445a10": "言不迷。教中云何說有迷悟。答。只為因本",
    "T48n2016_006:0445a11": "覺真心。而起不覺。因不覺。故成始覺。如因地",
    "T48n2016_006:0445a12": "而倒。因方故迷。又因地而起。因方故悟。則覺",
    "T48n2016_006:0445a13": "時雖悟。悟處常空。不覺似迷。迷時本寂。是以",
    "T48n2016_006:0445a14": "迷悟一際。情想自分。為有虛妄之心。還施虛",
    "T48n2016_006:0445a15": "妄之藥。經云。佛言。我說三乘十二分教。如。",
    "T48n2016_006:0445a16": "空拳誑小兒。是事不知。號曰無明。祖師偈云。",
    "T48n2016_006:0445a17": "如來一切法。除我一切心。我無一切心。何須",
    "T48n2016_006:0445a18": "一切法。故知己眼若開。真明自發。所治之迷",
    "T48n2016_006:0445a19": "悟見病既亡。能治之權實法藥自廢。夫悟此",
    "T48n2016_006:0445a20": "法者。非假他智與異術也。或直見者。如開藏",
    "T48n2016_006:0445a21": "取寶。剖蚌得珠。光發襟懷。影含法界。如經頌",
    "T48n2016_006:0445a22": "云。如人獲寶藏。永離貧窮苦。菩薩得佛法。離",
    "T48n2016_006:0445a23": "垢心清淨。或不悟者。自生障礙。故通心論云。",
    "T48n2016_006:0445a24": "真常不易封生滅者。自移。至理圓通。執方規",
    "T48n2016_006:0445a25": "而致隔。此悉迷自性。但逐依通。應須己眼圓",
    "T48n2016_006:0445a26": "明。不隨他轉。如融大師頌云。瞎狗吠茅叢。",
    "T48n2016_006:0445a27": "盲人唱賊虎。循聲故致迷。良由目無覩。若得",
    "T48n2016_006:0445a28": "心開照理之時。諸見皆絕。不見佛法是。不見",
    "T48n2016_006:0445a29": "世法非。以自性中。言思道斷故。如云無所是",
    "T48n2016_006:0445b01": "是菩提。不應安佛菩提於有所是邊。如今但",
    "T48n2016_006:0445b02": "不用安置。體自虛玄。如瑠璃寶器。隨所在處",
    "T48n2016_006:0445b03": "不失其性。若識得此事。亦復如是。任是一切",
    "T48n2016_006:0445b04": "凡聖勝劣之色。影現其中。其性不動。不知此",
    "T48n2016_006:0445b05": "事之人。即隨前色變。分別好醜。而生忻慼。所",
    "T48n2016_006:0445b06": "以祖師云。隨流認得性。無喜復無憂。起信論",
    "T48n2016_006:0445b07": "云。心生滅門者。謂依如來藏。有生滅心轉。不",
    "T48n2016_006:0445b08": "生滅。與生滅和合。非一非異。名阿賴耶識。有",
    "T48n2016_006:0445b09": "二種義。謂能攝一切法。能生一切法。復有二",
    "T48n2016_006:0445b10": "種義。一者覺義。二者不覺義。言覺義者。謂心",
    "T48n2016_006:0445b11": "第一義性。離一切妄念相。離一切妄念相故。",
    "T48n2016_006:0445b12": "等虛空界。無所不遍。法界一相。即是一切如",
    "T48n2016_006:0445b13": "來平等法身。依此法身。說一切如來為本覺。",
    "T48n2016_006:0445b14": "以待始覺立為本覺。然始覺時即是本覺。無",
    "T48n2016_006:0445b15": "別覺起。立始覺者。謂依本覺有不覺。依不覺",
    "T48n2016_006:0445b16": "故。說有始覺。又以覺心原故。名究竟覺。不覺",
    "T48n2016_006:0445b17": "心原故。非究竟覺。乃至為有妄想心故。能知",
    "T48n2016_006:0445b18": "名義。為說真覺。若無不覺之心。則無真覺自",
    "T48n2016_006:0445b19": "相可說。疏釋云。若隨染隨流成於不覺。則攝",
    "T48n2016_006:0445b20": "世間法。若不變之本覺。及返流之始覺。則攝",
    "T48n2016_006:0445b21": "出世間法。鈔解云。於本始二覺中論攝法者。",
    "T48n2016_006:0445b22": "若本覺所攝。即是大智慧光明義。遍照法界",
    "T48n2016_006:0445b23": "義。真實識知義等。若始覺所攝。即是三明八",
    "T48n2016_006:0445b24": "解脫。五眼六神通。十力四無畏。十八不共法",
    "T48n2016_006:0445b25": "等。然此據實即同。義言且異。故疏云。於生滅",
    "T48n2016_006:0445b26": "門中。隨流不覺。返流始覺。於義用。則攝法不",
    "T48n2016_006:0445b27": "同。若真如門中。則鎔融含攝。染淨不殊。謂以",
    "T48n2016_006:0445b28": "一真如理融之。使染即非染。淨即非淨。即染",
    "T48n2016_006:0445b29": "即淨。深為一味。故不殊也。如論云。一切諸法",
    "T48n2016_006:0445c01": "從本已來。離言說相。離名字相。離心緣相。畢",
    "T48n2016_006:0445c02": "竟平等。無有變異。不可破壞。唯是一心。故名",
    "T48n2016_006:0445c03": "真如。是知隨覺不覺之緣。似生染淨。緣生無",
    "T48n2016_006:0445c04": "性。染淨俱虛。又云。離言說相。豈可以言談。離",
    "T48n2016_006:0445c05": "心緣相。豈可以心度。實謂心言路絕。唯證相",
    "T48n2016_006:0445c06": "應耳。且夫凡言說者。從覺觀生。是共相和合",
    "T48n2016_006:0445c07": "而起。分別者。因意識生。是計度比量而起。以",
    "T48n2016_006:0445c08": "要言之。皆因不覺。教觀隨生。若無不覺之心。",
    "T48n2016_006:0445c09": "一切諸法。悉無自相可說。除方便門而為開",
    "T48n2016_006:0445c10": "示。究竟指歸無言之道。故論云。若離不覺之",
    "T48n2016_006:0445c11": "心。則無真覺自相可說。以覺對不覺說。共相",
    "T48n2016_006:0445c12": "而轉。若無不覺。覺無自相。如獨掌不鳴。思之",
    "T48n2016_006:0445c13": "可見。乃至染淨諸法。悉亦如是。皆相待有。畢",
    "T48n2016_006:0445c14": "無自體可說。如離長何有短。離高何有低。若",
    "T48n2016_006:0445c15": "入宗鏡中。自然絕待。又鈔中問。生滅真如。各",
    "T48n2016_006:0445c16": "攝諸法。未審攝義。為異為同。答曰。異也。何",
    "T48n2016_006:0445c17": "者。生滅門中。名為該攝。真如門中。名為融攝。",
    "T48n2016_006:0445c18": "該攝故。染淨俱有。融攝故。染淨俱亡。俱亡故。",
    "T48n2016_006:0445c19": "一味不分。俱有故。歷然差別。摩訶衍論云。此",
    "T48n2016_006:0445c20": "二覺有二門。一者略說本覺安立門。二者略",
    "T48n2016_006:0445c21": "說始覺安立門。本覺門中。則有二門。一者清",
    "T48n2016_006:0445c22": "淨本覺門。二者染淨本覺門。始覺門中。又有",
    "T48n2016_006:0445c23": "二門。一者清淨始覺門。二者染淨始覺門。云",
    "T48n2016_006:0445c24": "何名為清淨本覺。本有法身。從無始來。具足",
    "T48n2016_006:0445c25": "圓滿過恒沙德。常明淨故。云何名染淨本覺。",
    "T48n2016_006:0445c26": "自性清淨心。受無明熏。流轉生死無斷絕故。",
    "T48n2016_006:0445c27": "云何名為清淨始覺。無漏性智。出離一切無",
    "T48n2016_006:0445c28": "量無明。不受一切無明熏故。云何名為染淨",
    "T48n2016_006:0445c29": "始覺。般若受無明熏。不能離故。如是諸覺。皆",
    "T48n2016_006:0446a01": "智眷屬。當證何理以為體分。謂性真如。及虛",
    "T48n2016_006:0446a02": "空理。如是二理。各有二種。云何名為二種真",
    "T48n2016_006:0446a03": "如。一者清淨真如。二者染淨真如。虛空之理。",
    "T48n2016_006:0446a04": "亦復如是。云何名為清淨真如。二種淨覺所",
    "T48n2016_006:0446a05": "證真如。離熏習故。云何名為染淨真如。二染",
    "T48n2016_006:0446a06": "淨覺所證真如。不離熏故。虛空之理。亦復如",
    "T48n2016_006:0446a07": "是。以何義故強名本覺。字事差別。其相云何。",
    "T48n2016_006:0446a08": "頌曰。本覺各有十。體雖同字事。各各差別故。",
    "T48n2016_006:0446a09": "謂根明等義。論曰。本覺各有十。云何為十本。",
    "T48n2016_006:0446a10": "一者根字事本。本有法身。能善住持一切功",
    "T48n2016_006:0446a11": "德。譬如樹根。能善住持一切枝葉。及華果等。",
    "T48n2016_006:0446a12": "不壞不失故。二者本字事本。本有法身。從無",
    "T48n2016_006:0446a13": "始來。自然性有。不從始起故。三者遠字事本。",
    "T48n2016_006:0446a14": "本有法身。其有德時。重重久遠無分界故。四",
    "T48n2016_006:0446a15": "者自字事本。本有法身。我自成我。非他成我",
    "T48n2016_006:0446a16": "故。五者體字事本。本有法身。為諸枝德作依",
    "T48n2016_006:0446a17": "止故。六者性字事本。本有法身。不轉之義常",
    "T48n2016_006:0446a18": "建立故。七者住字事本。本有法身。住於無住",
    "T48n2016_006:0446a19": "無去來故。八者常字事本。本有法身。決定實",
    "T48n2016_006:0446a20": "際無流轉故。九者堅字事本。本有法身。遠離",
    "T48n2016_006:0446a21": "風相。堅固不動若金剛故。十者總字事本。本",
    "T48n2016_006:0446a22": "有法身。廣大圓滿無所不遍。為通體故。是名",
    "T48n2016_006:0446a23": "為十。云何十覺。一者鏡字事覺。薩般若慧。清",
    "T48n2016_006:0446a24": "淨明白無塵累故。二者開字事覺。薩般若慧。",
    "T48n2016_006:0446a25": "通達現了無障礙故。三者一字事覺。薩般若",
    "T48n2016_006:0446a26": "慧。獨尊獨一無比量故。四者離字事覺。薩般",
    "T48n2016_006:0446a27": "若慧。自性解脫。出離一切種種縛故。五者滿",
    "T48n2016_006:0446a28": "字事覺。薩般若慧。自具足無量種種功德。無",
    "T48n2016_006:0446a29": "所少故。六者照字事覺。薩般若慧。放大光明。",
    "T48n2016_006:0446b01": "遍照一切無量境故。七者察字事覺。薩般若",
    "T48n2016_006:0446b02": "慧。常恒分明無迷亂故。八者顯字事覺。薩般",
    "T48n2016_006:0446b03": "若慧。清淨體中。淨品眷屬悉現前故。九者知",
    "T48n2016_006:0446b04": "字事覺。薩般若慧。於一切法無不窮故。十者",
    "T48n2016_006:0446b05": "覺字事覺。薩般若慧。所有功德。唯有覺照。無",
    "T48n2016_006:0446b06": "一一法而非覺故。是名為十。如是十種本覺",
    "T48n2016_006:0446b07": "字義。唯依一種本性法身。隨義釋異。據其自",
    "T48n2016_006:0446b08": "體。無別而已。此中所說。二本覺中。當何本覺。",
    "T48n2016_006:0446b09": "謂清淨本覺。非染淨本覺。染淨本覺字義差",
    "T48n2016_006:0446b10": "別。其相云何。頌曰。染淨本覺中。或各有十",
    "T48n2016_006:0446b11": "義。前說十事中。各有離性故。論曰。此本覺中。",
    "T48n2016_006:0446b12": "或各有十。所以者何。前十義中。各有不守自",
    "T48n2016_006:0446b13": "性義故。字事配屬。依向應知。如是二覺。同耶",
    "T48n2016_006:0446b14": "異耶。非同同故。非異異故。以此義故。或同或",
    "T48n2016_006:0446b15": "異。或非是同。或非是異。是故皆是皆非而已。",
    "T48n2016_006:0446b16": "以何義故。強名始覺。字事差別。其相云何。頌",
    "T48n2016_006:0446b17": "曰。從無始已來。無有惑亂時。今日始初覺。故",
    "T48n2016_006:0446b18": "名為始覺。論曰。從無始來。始覺般若。無惑亂",
    "T48n2016_006:0446b19": "時。而無惑時。今日始初覺。故名始覺。如是始",
    "T48n2016_006:0446b20": "覺前惑後覺。則非始覺。而無惑時。理常現。今",
    "T48n2016_006:0446b21": "常初。故為始覺。如是始覺。二始覺中當何始",
    "T48n2016_006:0446b22": "覺耶。謂清淨覺。非染淨覺。染淨始覺字事差",
    "T48n2016_006:0446b23": "別。其相云何。頌曰。清淨始覺智。不守自性",
    "T48n2016_006:0446b24": "故。而能受染熏。故名染淨覺。雖無惑時而不",
    "T48n2016_006:0446b25": "守自性故。能受染熏。隨緣流轉。以此義故。是",
    "T48n2016_006:0446b26": "故名為染淨始覺。以何義故強名真如。字事",
    "T48n2016_006:0446b27": "差別。其相云何。頌曰。性真如理體。平等平等",
    "T48n2016_006:0446b28": "一。無有多相故。故名為真如。論曰。性真如理。",
    "T48n2016_006:0446b29": "平等平等。雖同一相。亦無一相。亦無多相。無",
    "T48n2016_006:0446c01": "一相故。遠離同緣。無多相故。遠離異緣。以此",
    "T48n2016_006:0446c02": "義故。名為真如。如是真如。二種淨智親所內",
    "T48n2016_006:0446c03": "證。復次真如各有十義。一者根字事真。乃至",
    "T48n2016_006:0446c04": "第十總字事真。如是十真十種本義。相應俱",
    "T48n2016_006:0446c05": "有。不相捨離。是故同名表示而已。云何十如。",
    "T48n2016_006:0446c06": "一者鏡字事如。乃至第十覺字事如。如是十",
    "T48n2016_006:0446c07": "覺義。相應俱有。不相捨離故。是故同名表示",
    "T48n2016_006:0446c08": "而已。所以者何。十種真理本有法身。有德方",
    "T48n2016_006:0446c09": "便。十真如理薩般若慧。有覺方便。以此義故。",
    "T48n2016_006:0446c10": "更重言詞。作如是示。此中所說。二真如中。當",
    "T48n2016_006:0446c11": "何真如。謂清淨真如。非染淨真如。染淨真如",
    "T48n2016_006:0446c12": "字事差別。其相云何。頌曰。清淨真如理。不守",
    "T48n2016_006:0446c13": "自性故。而能受染熏。名染淨真如。論曰。清淨",
    "T48n2016_006:0446c14": "真如。從無始來。平等平等。自性清淨。不生不",
    "T48n2016_006:0446c15": "滅。亦無去來。亦無住所。而真如理性。不守自",
    "T48n2016_006:0446c16": "性故。隨緣動轉。是故名為染淨真如。如是真",
    "T48n2016_006:0446c17": "如。二染淨智親所內證。相應俱有。不相捨離。",
    "T48n2016_006:0446c18": "如是等義。觀前所說。比類應知。以何義故強",
    "T48n2016_006:0446c19": "名虛空。字事差別。其相云何。虛空有十義。其",
    "T48n2016_006:0446c20": "體雖同。義事各各差別故。謂無礙等事。論曰。",
    "T48n2016_006:0446c21": "性虛空理。有十種義。一者無障礙義。諸色法",
    "T48n2016_006:0446c22": "中無障礙故。二者周遍義。無所不至故。三者",
    "T48n2016_006:0446c23": "平等義。無揀擇故。四者廣大義。無分際故。五",
    "T48n2016_006:0446c24": "者無相義。絕色相故。六者清淨義。無塵累故。",
    "T48n2016_006:0446c25": "七者不動義。無成壞故。八者有空義。滅有量",
    "T48n2016_006:0446c26": "故。九者空空義。離空著故。十者無得義。不能",
    "T48n2016_006:0446c27": "執故。是名為十。如是十事。義用差別。若據其",
    "T48n2016_006:0446c28": "體。無別而已。此虛空理。二種淨智親所內證。",
    "T48n2016_006:0446c29": "相應俱有。不相捨離。二虛空中當何虛空。謂",
    "T48n2016_006:0447a01": "清淨虛空。非染淨虛空。染淨虛空字事差別。",
    "T48n2016_006:0447a02": "其相云何。頌曰。清淨虛空理。不守自性故。而",
    "T48n2016_006:0447a03": "能受熏習。名染淨虛空。論曰。清淨虛空。具足",
    "T48n2016_006:0447a04": "十德。亦無染相。亦無淨相。而虛空性不守自",
    "T48n2016_006:0447a05": "性故。能受染淨熏。隨緣流轉。是故名為染淨",
    "T48n2016_006:0447a06": "虛空。又起信論疏云。本覺者。以對始故。說之",
    "T48n2016_006:0447a07": "為本。言離念者。離於妄念。顯無不覺也。等虛",
    "T48n2016_006:0447a08": "空等者。非唯無不覺之闇。乃有大智慧光明",
    "T48n2016_006:0447a09": "義等故也。虛空有二義。以況於本覺。一周遍",
    "T48n2016_006:0447a10": "義。謂橫遍三際。竪通凡聖。故云無所不遍也。",
    "T48n2016_006:0447a11": "二無差別義。謂在纏出障。性恒無二。故法界",
    "T48n2016_006:0447a12": "一相也。欲明覺義出纏相顯。故云即是如來",
    "T48n2016_006:0447a13": "平等法身。既法身之覺。理非新成。故云依此",
    "T48n2016_006:0447a14": "法身。說名本覺。無性攝論云。無垢無罣礙智。",
    "T48n2016_006:0447a15": "名為法身。金光明經。名大圓鏡智。為法身等。",
    "T48n2016_006:0447a16": "皆此義也。何以故者。責其立名。有二責意。一",
    "T48n2016_006:0447a17": "云。上開章中直云覺義。何故今結乃名本覺。",
    "T48n2016_006:0447a18": "二云。此中既稱本覺。何故論中直云覺耶。進",
    "T48n2016_006:0447a19": "退責也。釋云。以對始故。說之為本。答初意",
    "T48n2016_006:0447a20": "也。以始即同本。以至心原時。始覺即同本覺。",
    "T48n2016_006:0447a21": "無二相故。是故論中但云其覺。答後意也。良",
    "T48n2016_006:0447a22": "以本覺隨染。生於始覺。還待此始覺。方名本",
    "T48n2016_006:0447a23": "覺。故云本覺者。對始覺說也。然此始覺。是本",
    "T48n2016_006:0447a24": "覺所成。還契心原。融同一體。方名始覺。故云",
    "T48n2016_006:0447a25": "以始覺即同本也。問。若始覺異本。即不成始",
    "T48n2016_006:0447a26": "也。若始同本。即無始覺之異。如何說言對始",
    "T48n2016_006:0447a27": "名本。答。今在生滅門中。約隨染義。形本不覺。",
    "T48n2016_006:0447a28": "說於始覺。而實始覺至心原時。染緣既盡。始",
    "T48n2016_006:0447a29": "本不殊。平等絕言。即真如門攝也。是故本覺",
    "T48n2016_006:0447b01": "之名。在生滅門中。非真如門也。第二始覺者。",
    "T48n2016_006:0447b02": "牒名。依本覺有不覺者。明起始覺之所由。謂",
    "T48n2016_006:0447b03": "即此心體。隨無明緣。動作妄念。而以本覺內",
    "T48n2016_006:0447b04": "熏習力故。漸有微覺厭求乃至究竟還同本",
    "T48n2016_006:0447b05": "覺。故云依本覺。是以依本覺有不覺。依不覺",
    "T48n2016_006:0447b06": "有始覺也。論云。本覺隨染。生智淨相者。即此",
    "T48n2016_006:0447b07": "始覺也。此中大意。明本覺成不覺。不覺成始",
    "T48n2016_006:0447b08": "覺。始覺同本覺。同本覺故。即無不覺。無不覺",
    "T48n2016_006:0447b09": "故。即無本覺。無本覺故。平等平等。離言絕慮。",
    "T48n2016_006:0447b10": "是故佛果圓融。蕭然無寄。尚無始本之殊。何",
    "T48n2016_006:0447b11": "有三身之異。但隨物心現。故說報化之用耳。",
    "T48n2016_006:0447b12": "又今約真如。則是本覺。無明則是不覺。真如",
    "T48n2016_006:0447b13": "有二義。一不變。二隨緣。無明亦二。一無體即",
    "T48n2016_006:0447b14": "空。二有用成事。此隨緣真如。及成事無明。各",
    "T48n2016_006:0447b15": "有二義。一違自順他。二違他順自。無明中。初",
    "T48n2016_006:0447b16": "違自順他。有二。一能返對詮示性功德。二能",
    "T48n2016_006:0447b17": "知名義而成淨用。違他順自亦二。一覆真理。",
    "T48n2016_006:0447b18": "二成妄心。真如中。違他順自有二。一翻對妄",
    "T48n2016_006:0447b19": "染顯自。德二內熏無明起淨用。違自順他亦",
    "T48n2016_006:0447b20": "二。一隱自真體。二顯現妄法。由無明中返對",
    "T48n2016_006:0447b21": "詮示義。及真如中翻妄顯德義。從此二義。得",
    "T48n2016_006:0447b22": "有本覺。又由無明中能知名義。及真如中內",
    "T48n2016_006:0447b23": "熏義。從此二義。得有始覺。又由無明中覆真",
    "T48n2016_006:0447b24": "義。真如中隱體義。得有根本不覺。又由無明",
    "T48n2016_006:0447b25": "中成妄義。及真如中現妄義。得有枝末不覺。",
    "T48n2016_006:0447b26": "覺與不覺。若鎔融總攝。唯在生滅一門也。真",
    "T48n2016_006:0447b27": "如門約體絕相說。本覺門約性德說。大智慧",
    "T48n2016_006:0447b28": "光明義等名覺。本者。性義。覺者。是智慧心。鈔",
    "T48n2016_006:0447b29": "釋云。真中不變。妄中體空。成真如門。真中隨",
    "T48n2016_006:0447c01": "緣。妄中成事。成生滅門。乃至一切淨緣分劑",
    "T48n2016_006:0447c02": "法相。屬於二覺。一切染緣分劑法相。屬二不",
    "T48n2016_006:0447c03": "覺。又於中淨法之體。屬於本覺。淨法之用。屬",
    "T48n2016_006:0447c04": "於始覺。又染法之體。屬根本不覺。染法之相。",
    "T48n2016_006:0447c05": "屬枝末不覺。又始覺是末。不離本覺之本。論",
    "T48n2016_006:0447c06": "云。始覺者。即同本覺。又云。而實無有始覺之",
    "T48n2016_006:0447c07": "異。乃至平等同一覺故。枝末不覺。不離根本",
    "T48n2016_006:0447c08": "不覺。論云。當知無明。能生一切染法。以一切",
    "T48n2016_006:0447c09": "染法。皆是不覺相故。然斯二覺。但是體用之",
    "T48n2016_006:0447c10": "異。本末二不覺。但是麁細之異。豈可離體有",
    "T48n2016_006:0447c11": "用。離細有麁者哉。又眾生根本迷有二。一迷",
    "T48n2016_006:0447c12": "法。謂無明住地。迷覆法體。所言法者。謂眾生",
    "T48n2016_006:0447c13": "心。名為蔽意。故此無明迷真之初。妄惑之本。",
    "T48n2016_006:0447c14": "二迷義。通四住惑。由前癡故。迷覆因緣無我",
    "T48n2016_006:0447c15": "之義。妄立諸法。所迷諸法。有內有外。謂憍慢",
    "T48n2016_006:0447c16": "邪見。此依迷內。妄立我法。自高陵物。愛念邪",
    "T48n2016_006:0447c17": "見。此依迷外。妄謂我所及外境界。而生貪愛。",
    "T48n2016_006:0447c18": "如渴鹿馳焰癡猿捉月。無而橫計。枉入苦輪。",
    "T48n2016_006:0447c19": "總自迷心。更非他咎。杜正倫云。心是如來之",
    "T48n2016_006:0447c20": "言。高推聖地。身即菩提之說。自隔凡倫。不悟",
    "T48n2016_006:0447c21": "夫功德無量。唯在方寸之中。相好宛然。不出",
    "T48n2016_006:0447c22": "陰界之外。又碑詞云。法性平等。實慧虛通。我",
    "T48n2016_006:0447c23": "同於異。人異於同。不壞於有。無取於空。道非",
    "T48n2016_006:0447c24": "心外。佛即心中。問。不覺妄心。元無自體。今已",
    "T48n2016_006:0447c25": "覺悟。妄心起時。無有初相。則全成真覺。此真",
    "T48n2016_006:0447c26": "覺相。為復隨妄俱遣。為當始終建立。答。因",
    "T48n2016_006:0447c27": "妄說真。真無自相。從真起妄。妄體本虛。妄既",
    "T48n2016_006:0447c28": "歸空。真亦不立。起信論云。不覺義者。謂從無",
    "T48n2016_006:0447c29": "始來。不如實知真如法一故。不覺心起而有",
    "T48n2016_006:0448a01": "妄念。自無實相。不離本覺。猶如迷人。依方故",
    "T48n2016_006:0448a02": "迷。迷無自相。不離於方。眾生亦爾。依於覺故。",
    "T48n2016_006:0448a03": "而有不覺。妄念迷生。然彼不覺。自無實相。不",
    "T48n2016_006:0448a04": "離本覺。復待不覺以說真覺。不覺既無。真覺",
    "T48n2016_006:0448a05": "亦遣。此則明真覺之名。待於妄想。若離不覺。",
    "T48n2016_006:0448a06": "即無真覺自相可說。是明所說真覺。必待不",
    "T48n2016_006:0448a07": "覺。若不相待。即無自他。待他而有。亦無自相。",
    "T48n2016_006:0448a08": "自相既無。何有他相。是顯諸法無所得義。論",
    "T48n2016_006:0448a09": "云。當知一切染法淨法。皆悉相待。無有自相",
    "T48n2016_006:0448a10": "可說。大智度論云。若世諦如毫氂許有實",
    "T48n2016_006:0448a11": "者。第一義諦亦應有實。此之謂也。又偈云。佛",
    "T48n2016_006:0448a12": "坐道場時。不得一法實。空拳誑小兒。誘度於",
    "T48n2016_006:0448a13": "一切。又凡立真妄。皆是隨他意。語化門中收。",
    "T48n2016_006:0448a14": "若頓見性人。誰論斯事。如今不直悟一心者。",
    "T48n2016_006:0448a15": "皆為邪曲。設外求佛果者。皆不為正。如寒山",
    "T48n2016_006:0448a16": "子詩云。男兒大丈夫。作事莫莾鹵。徑挺鐵石",
    "T48n2016_006:0448a17": "心。直取菩提路。邪道不用行。行之轉辛苦。不",
    "T48n2016_006:0448a18": "用求佛果。識取心王主。是知若見有法可求",
    "T48n2016_006:0448a19": "有道可行。皆失心王自宗之義。若直入宗鏡。",
    "T48n2016_006:0448a20": "萬事休息。凡聖情盡。安樂妙常。離此起心。皆",
    "T48n2016_006:0448a21": "成疲苦。所以傅大士頌云。東山水上浮。西山",
    "T48n2016_006:0448a22": "行不住。北斗下閻浮。是真解脫處。行路易。路",
    "T48n2016_006:0448a23": "易人不識。半夜日頭明。不悟真疲極。又洞山",
    "T48n2016_006:0448a24": "和尚悟道偈云。向前物物上求通。只為從前",
    "T48n2016_006:0448a25": "不識宗。如今見了渾無事。方知萬法本來空。",
    "T48n2016_006:0448a26": "問。真諦不謬。本覺非虛。云何同妄。一時俱",
    "T48n2016_006:0448a27": "遣。答。因迷立覺。說妄標真。皆徇機宜。各無",
    "T48n2016_006:0448a28": "自體。約世俗有。依實諦無。但除相待之名。非",
    "T48n2016_006:0448a29": "滅一靈之性。性唯絕待。事有對治。遣蕩為破",
    "T48n2016_006:0448b01": "執情。建立為除斷見。苦行伏諸外道。神通化",
    "T48n2016_006:0448b02": "彼愚癡。三昧降眾天魔。空觀祛其相縛。見苦",
    "T48n2016_006:0448b03": "斷集。為對增上慢人。證滅修真。皆成戲論之",
    "T48n2016_006:0448b04": "者。盡是權智。引入斯宗。則無一法可興。無一",
    "T48n2016_006:0448b05": "法可遣。四魔不能減。大覺不能增。旋心而義",
    "T48n2016_006:0448b06": "理全消。會旨而名言自絕。問。既云真心絕",
    "T48n2016_006:0448b07": "迹。理出有無。云何教中。廣說無生無相之旨。",
    "T48n2016_006:0448b08": "答。一心之門。微妙難究。功德周備。理事圓",
    "T48n2016_006:0448b09": "通。知解罕窮。分別不及。目為無相。實無有法",
    "T48n2016_006:0448b10": "可稱無相之名。詺作無生。亦無有法以顯無",
    "T48n2016_006:0448b11": "生之理。發菩提心論云。菩薩觀一切善不善。",
    "T48n2016_006:0448b12": "我無我。實不實。空不空。世諦真諦。正定邪",
    "T48n2016_006:0448b13": "定。有為無為。有漏無漏。黑法白法。生死涅",
    "T48n2016_006:0448b14": "槃。如法界性。一相無相。此中無法可名無相。",
    "T48n2016_006:0448b15": "亦無有法以為無相。是則名為一切法印。不",
    "T48n2016_006:0448b16": "可壞印。於是印中。亦無印相。是名真實智慧。",
    "T48n2016_006:0448b17": "釋曰。一切法印者。以此心印。印一切法。楷定",
    "T48n2016_006:0448b18": "真實。不可壞印者。一切有無內外等法。不能",
    "T48n2016_006:0448b19": "破壞故。於此印中。亦無印相者。萬法皆空。亦",
    "T48n2016_006:0448b20": "無所印。所印之法既無。能印之智非有。如是",
    "T48n2016_006:0448b21": "通達。名為真實智慧。古德云。顧此法。眾生之",
    "T48n2016_006:0448b22": "本原。諸佛之所證。超一切理。離一切相。不可",
    "T48n2016_006:0448b23": "以言語智識。有無隱顯。推求而得。但心心相",
    "T48n2016_006:0448b24": "印。印印相契。使自證知。光明受用而已。問。",
    "T48n2016_006:0448b25": "立心為宗。以何為趣。答。以信行得果為趣。",
    "T48n2016_006:0448b26": "是以先立大宗。後為歸趣。故云語之所尚曰",
    "T48n2016_006:0448b27": "宗。宗之所歸曰趣。遂得斷深疑。起圓信。生正",
    "T48n2016_006:0448b28": "解。成真修。圓滿菩提。究竟常果。又唯識性。具",
    "T48n2016_006:0448b29": "攝教理行果四法。心能詮者。教也。心所詮者。",
    "T48n2016_006:0448c01": "理也。心能成者。行也。心所成者。果也。法藏法",
    "T48n2016_006:0448c02": "師依華嚴經。立因果。緣起。理實法界。以為宗",
    "T48n2016_006:0448c03": "趣。釋云。法界因果。雙融俱離。性相渾然。無礙",
    "T48n2016_006:0448c04": "自在。有十義門。一由離相故。因果不異法界。",
    "T48n2016_006:0448c05": "即因果非因果也。此即相為宗。離相為趣。或",
    "T48n2016_006:0448c06": "離相為宗。亡因果為趣。下九准思。二由離性",
    "T48n2016_006:0448c07": "故。法界不異因果。即法界非法界也。三由離",
    "T48n2016_006:0448c08": "性不泯性故。法界即因果時。法界宛然。則以",
    "T48n2016_006:0448c09": "非法界為法界也。四由離相不壞相故。因果",
    "T48n2016_006:0448c10": "即法界時。因果歷然。則以非因果為因果也。",
    "T48n2016_006:0448c11": "五離相不異離性故。因果法界。雙泯俱融逈",
    "T48n2016_006:0448c12": "超言慮。六由不壞不異不泯故。因果法界俱",
    "T48n2016_006:0448c13": "存。現前煥然可見。七由五六存泯復不異故。",
    "T48n2016_006:0448c14": "超視聽之妙法。無不恒通見聞。絕思議之深",
    "T48n2016_006:0448c15": "義。未甞礙於言念。八由法界性融不可分故。",
    "T48n2016_006:0448c16": "即法界之因果。各同時全攝法界。無不皆盡。",
    "T48n2016_006:0448c17": "九因果各全攝法界時因果隨法界各互於因",
    "T48n2016_006:0448c18": "果中現。是故佛中有菩薩。普賢中有佛也。十",
    "T48n2016_006:0448c19": "因果二位。各隨差別之法。無不該攝法界。故",
    "T48n2016_006:0448c20": "一一法。一一行。一一位。一一德。皆各總攝無",
    "T48n2016_006:0448c21": "盡無盡。帝網重重諸法門海。是謂華嚴無盡",
    "T48n2016_006:0448c22": "宗趣。以華嚴之實教。總攝群經。標無盡之圓",
    "T48n2016_006:0448c23": "宗。能該萬法。可謂周遍無礙。自在融通。方顯",
    "T48n2016_006:0448c24": "我心。能成宗鏡。問。以心為宗。禪門正脈。且",
    "T48n2016_006:0448c25": "心是名。以何為體。答。近代已來。今時學者。",
    "T48n2016_006:0448c26": "多執文背旨。昧體認名。認名忘體之人。豈窮",
    "T48n2016_006:0448c27": "實地。徇文迷旨之者。何契道原。則心是名。以",
    "T48n2016_006:0448c28": "知為體。此是靈知。性自神解。不同妄識。仗緣",
    "T48n2016_006:0448c29": "託境。作意而知。又不同太虛空廓。斷滅無知。",
    "T48n2016_006:0449a01": "故。肇論云。般若無知者。無有取相之知也。常",
    "T48n2016_006:0449a02": "人皆謂般若是智。智則有知也。若有知。則有",
    "T48n2016_006:0449a03": "取著。若有取著。則不契無生。今明般若真智。",
    "T48n2016_006:0449a04": "無相無緣。雖鑒真諦。而不取相。故云無知也。",
    "T48n2016_006:0449a05": "故經云。聖心無知。無所不知矣。又經云。真般",
    "T48n2016_006:0449a06": "若者。清淨如虛空。無知無見。無作無緣。斯則",
    "T48n2016_006:0449a07": "知自無知矣。豈待返照。然後無知者哉。只此",
    "T48n2016_006:0449a08": "知性。自無知矣。不待忘也。以此真知。不落有",
    "T48n2016_006:0449a09": "無之境。是以諸佛有祕密。祕密之教。祖師有",
    "T48n2016_006:0449a10": "默傳。密付之宗。唯親省而相應。非言詮之表",
    "T48n2016_006:0449a11": "示。若明宗之者。了然不昧。寂爾常知。昭昭而",
    "T48n2016_006:0449a12": "溢目騰輝。何假神通之顯現。晃晃而無塵不",
    "T48n2016_006:0449a13": "透。豈勞妙辯之敷揚。為不達者。垂方便門。",
    "T48n2016_006:0449a14": "令依此知。無幽不盡。問。諸法所生唯心所",
    "T48n2016_006:0449a15": "現者。為復從心而變。為復即心自性。答。是",
    "T48n2016_006:0449a16": "心本性。非但心變。華嚴經云。知一切法。即心",
    "T48n2016_006:0449a17": "自性。成就慧身。不由他悟。法華經偈云。三千",
    "T48n2016_006:0449a18": "世界中。一切諸群萌。天人阿脩羅。地獄鬼畜",
    "T48n2016_006:0449a19": "生。如是諸色像。皆於身中現。即知心性遍一",
    "T48n2016_006:0449a20": "切處。所以四生九類。皆於自性身中現。以自",
    "T48n2016_006:0449a21": "真心。為一切萬有之性故。隨為色空。周遍法",
    "T48n2016_006:0449a22": "界。循業發現。果報不同。處異生。則業海浮沈",
    "T48n2016_006:0449a23": "生死相續。在諸聖。則法身圓滿。妙用無窮。隱",
    "T48n2016_006:0449a24": "顯雖殊。一性不動。問。若一切法。即心自性。",
    "T48n2016_006:0449a25": "云何又說性亦非性。答。即心自性。此是表",
    "T48n2016_006:0449a26": "詮。由一切法無性故。即我心之實性。性亦非",
    "T48n2016_006:0449a27": "性者。此是遮詮。若能超遮表之文詮。泯即離",
    "T48n2016_006:0449a28": "之情執。方為見性己眼圓明。如今若要頓悟",
    "T48n2016_006:0449a29": "自心。開佛知見。但了自性遍一切處。凡有見",
    "T48n2016_006:0449b01": "聞。皆從心現。心外無有一毫氂法而有體性。",
    "T48n2016_006:0449b02": "各各不相知。各各不相到。何者。以是一法故。",
    "T48n2016_006:0449b03": "無法可相知相到。若有二法。即相往來。以知",
    "T48n2016_006:0449b04": "若凡若聖。若境若智。皆同一性。所謂無性。此",
    "T48n2016_006:0449b05": "無性之旨。是得道之宗。作平等之端由。為說",
    "T48n2016_006:0449b06": "空之所以。了便成佛。不落功夫。如華嚴經",
    "T48n2016_006:0449b07": "頌云。法性本空寂。無取亦無見。性空即是佛。",
    "T48n2016_006:0449b08": "不可得思量。若不直下信此。起念馳求。如癡",
    "T48n2016_006:0449b09": "人避空。似失頭狂走。融大師云。分別凡聖。煩",
    "T48n2016_006:0449b10": "惱轉盛。計校乖常求真背正。寶藏論云。察察",
    "T48n2016_006:0449b11": "精勤。徒興夢慮。惶惶外覓。轉失玄路。是以十",
    "T48n2016_006:0449b12": "方諸佛。正念於此。入實性原。故能開平等大",
    "T48n2016_006:0449b13": "慧之門。作眾生不請之友。所以問明品云。爾",
    "T48n2016_006:0449b14": "時文殊師利菩薩。問覺首菩薩言。佛子。心性",
    "T48n2016_006:0449b15": "是一。云何見有種種差別。所謂往善趣惡趣。",
    "T48n2016_006:0449b16": "諸根滿缺。受生同異。端正醜陋。苦樂不同。業",
    "T48n2016_006:0449b17": "不知心。心不知業。受不知報。報不知受。心不",
    "T48n2016_006:0449b18": "知受。受不知心。因不知緣。緣不知因。智不知",
    "T48n2016_006:0449b19": "境。境不知智。時覺首菩薩以偈答曰。仁今問",
    "T48n2016_006:0449b20": "是義。為曉悟群蒙。我如其性。答。唯仁應諦",
    "T48n2016_006:0449b21": "聽。諸法無作用。亦無有體性。是故彼一切。各",
    "T48n2016_006:0449b22": "各不相知。譬如河中水。湍流競奔逝。各各不",
    "T48n2016_006:0449b23": "相知。諸法亦如是。亦如大火聚。猛焰同時發。",
    "T48n2016_006:0449b24": "各各不相知。諸法亦如是。又如長風起。遇物",
    "T48n2016_006:0449b25": "咸鼓扇。各各不相知。諸法亦如是。又如眾地",
    "T48n2016_006:0449b26": "界。展轉因依住。各各不相知。諸法亦如是。眼",
    "T48n2016_006:0449b27": "耳鼻舌身。心意諸情根。以此常流轉。而無能",
    "T48n2016_006:0449b28": "轉者。法性本無生。示現而有生。是中無能現。",
    "T48n2016_006:0449b29": "亦無所現物。眼耳鼻舌身。心意諸情根。一切",
    "T48n2016_006:0449c01": "空無性。妄心分別有。如理而觀察。一切皆無",
    "T48n2016_006:0449c02": "性。法眼不思議。此見非顛倒。若實若不實。若",
    "T48n2016_006:0449c03": "妄若非妄。世間出世間。但有假言說。疏釋云。",
    "T48n2016_006:0449c04": "問。意謂明心性是一。云何見有報類種種。若",
    "T48n2016_006:0449c05": "性隨事異。則失真諦。若事隨性一則壞俗諦。",
    "T48n2016_006:0449c06": "設彼救言。報類差別。自由業等。熏識變現。不",
    "T48n2016_006:0449c07": "關心性故。無相違者。為遮此救。故重難云業",
    "T48n2016_006:0449c08": "不知心等。謂心業互依。各無自性。自性尚無。",
    "T48n2016_006:0449c09": "何能相知而生諸法。既離真性。各無自立。明",
    "T48n2016_006:0449c10": "此皆依心性而起。心性既一事應不多。事法",
    "T48n2016_006:0449c11": "既多。性應非一。此是本末相違難。准此問意。",
    "T48n2016_006:0449c12": "離如來藏。不許八識能所熏等。別有自體能生",
    "T48n2016_006:0449c13": "諸法。唯如來藏。是所依生。文殊欲顯實教之",
    "T48n2016_006:0449c14": "理。故以心性而為難本。欲令覺首。以法性示",
    "T48n2016_006:0449c15": "生。決定而答。海會同證。心性是一者。謂心之",
    "T48n2016_006:0449c16": "性故。是如來藏也。又心即性故。是自性清淨",
    "T48n2016_006:0449c17": "心也。又妄心之性。無性之性。空如來藏也。真",
    "T48n2016_006:0449c18": "心之性。實性之性故。不空如來藏也。皆平等",
    "T48n2016_006:0449c19": "無二。故云一也。又妄心之性。成心之性。妄心",
    "T48n2016_006:0449c20": "是相。以性相不同故。真心之性。真心即性故。",
    "T48n2016_006:0449c21": "又云。前二心之性。別明二藏。前之二性。皆具",
    "T48n2016_006:0449c22": "二藏。但為妄覆。名如來藏。直語藏體。即自性",
    "T48n2016_006:0449c23": "心。故此自性清淨真心。不與妄合。為名空",
    "T48n2016_006:0449c24": "藏。具恒沙德名不空藏。前明即離。此明空有。",
    "T48n2016_006:0449c25": "故重出也。言皆平等無二者。上二即離不同。",
    "T48n2016_006:0449c26": "由心之性。故不即。由心即性。故不離。不即不",
    "T48n2016_006:0449c27": "離。為心之性。後二即空之實。為不空。即實之",
    "T48n2016_006:0449c28": "空。為空藏。空有不二為心之性。然空有無二",
    "T48n2016_006:0449c29": "之性。即是不即不離之性。故但云一也。又非",
    "T48n2016_006:0450a01": "但本性是一。我細推現事。各不相知。既有種",
    "T48n2016_006:0450a02": "種。何緣不相知。既不相知。誰教種種。一一觀",
    "T48n2016_006:0450a03": "察。未知種種之所由也。既不相知。為是一性。",
    "T48n2016_006:0450a04": "為是種種。又難有二意。一約本識。謂業是能",
    "T48n2016_006:0450a05": "依。心是所依。離所無能。故業不知心。離能無",
    "T48n2016_006:0450a06": "所。故心不知業。以各無體用。不能相成。既各",
    "T48n2016_006:0450a07": "不相知。誰生種種。二約第六識。業是所造。心",
    "T48n2016_006:0450a08": "是能造。並皆速滅。起時不言我起。滅時不言",
    "T48n2016_006:0450a09": "我滅。何能有體。而得相生成種種耶。又約境",
    "T48n2016_006:0450a10": "智相對相見虛無難。謂境是心變。境不知心。",
    "T48n2016_006:0450a11": "心託境生。心不知境。以無境外心。能取心外",
    "T48n2016_006:0450a12": "境。是故心境虛妄。不相知也。業不知心。心不",
    "T48n2016_006:0450a13": "知業者。有二。一約本識者。業是心所。故依於",
    "T48n2016_006:0450a14": "心。心是第八為根本依。即離所無能。何者。",
    "T48n2016_006:0450a15": "無所依心王。無能依業。今依心有業。業從緣",
    "T48n2016_006:0450a16": "生。故無自性。不能知心。若離能無所者。離能",
    "T48n2016_006:0450a17": "依業。則心非所依。今由業成所。所依無性。故",
    "T48n2016_006:0450a18": "不能知業。謂各從緣成。性空無體。相依無力。",
    "T48n2016_006:0450a19": "故云無用。所以經云。無體用故。故不相知。二",
    "T48n2016_006:0450a20": "約第六識。業是所造。心是能造者。即以第六",
    "T48n2016_006:0450a21": "識名心。從於積集通相說故。謂第六識人執",
    "T48n2016_006:0450a22": "無明。迷真實義異熟理故。以善不善相應。思",
    "T48n2016_006:0450a23": "造罪等。以罪福不動等三行。熏阿賴耶識。能",
    "T48n2016_006:0450a24": "感五趣愛非愛等。種種報相。互不相知義。通",
    "T48n2016_006:0450a25": "相而言。皆約無體用故。別相而言。用門不同。",
    "T48n2016_006:0450a26": "此用略有二門。一無常門。經云。並皆速滅。淨",
    "T48n2016_006:0450a27": "名弟子品云。一切法如幻如電。諸法不相待。",
    "T48n2016_006:0450a28": "乃至一念。不住。諸法皆妄見故。則心業皆空。",
    "T48n2016_006:0450a29": "華嚴經頌云。眾報隨業生。如夢不真實。念念",
    "T48n2016_006:0450b01": "常滅壞。如前後亦爾。故由無常。不能相知。二",
    "T48n2016_006:0450b02": "無我門。即起時不言我起。滅時不言我滅。約",
    "T48n2016_006:0450b03": "法無我。明不相知。受不知報。報不知受者。受",
    "T48n2016_006:0450b04": "是能受之因。報是所受之報。即名言種。如唯",
    "T48n2016_006:0450b05": "識論云。復次生死相續。由諸習氣。然諸習氣。",
    "T48n2016_006:0450b06": "總有三種。一名言習氣。二我執習氣。三有支",
    "T48n2016_006:0450b07": "習氣。名言習氣者。謂有為法。各別親種。名言",
    "T48n2016_006:0450b08": "有二。一表義名言。即能詮義。音聲差別。二顯",
    "T48n2016_006:0450b09": "境名言。即能了境。心心所法。隨二名言所熏",
    "T48n2016_006:0450b10": "成種。作有為法各別因緣。釋曰。言各別親種",
    "T48n2016_006:0450b11": "者。三性種異故。能詮義聲者。簡無詮聲。彼非",
    "T48n2016_006:0450b12": "名故。名是聲上屈曲。唯無記性。不能熏成色",
    "T48n2016_006:0450b13": "心等種。然因名起種。立名言種。顯境名言。即",
    "T48n2016_006:0450b14": "七識見分等心。非相分心。相分心者。不能顯",
    "T48n2016_006:0450b15": "境故。此見分等。實非名言。如言說名。顯所詮",
    "T48n2016_006:0450b16": "義。此心心所。能顯所了境。如似彼名。能詮義",
    "T48n2016_006:0450b17": "故。隨二名言。皆熏成種。論云。三有支習氣。謂",
    "T48n2016_006:0450b18": "招三界異熟業種。有支有二。一有漏善。即能",
    "T48n2016_006:0450b19": "招可愛果業。二諸不善。即能招非愛果業。隨",
    "T48n2016_006:0450b20": "二有支所熏成種。令異熟果善惡趣別。故論",
    "T48n2016_006:0450b21": "頌云。由諸業習氣。二取習氣俱。前異熟既滅。",
    "T48n2016_006:0450b22": "更生餘異熟。此能引業。即諸業習氣。此名言",
    "T48n2016_006:0450b23": "種。即二取習氣。言為業所引者。即彼俱義。親",
    "T48n2016_006:0450b24": "辦果體。即由名言。若無業種。不招苦樂。如種",
    "T48n2016_006:0450b25": "無田。終不生芽。故此名言由業引起。方受當",
    "T48n2016_006:0450b26": "來異熟之果。苦樂之報。故華嚴經云。業為田。",
    "T48n2016_006:0450b27": "識為種也。已上種種問難。不相知義竟。今答",
    "T48n2016_006:0450b28": "以緣起相由門。釋者。初句因緣相假。互皆無",
    "T48n2016_006:0450b29": "力。次句果法含虛。故無體性。是以虛妄緣起。",
    "T48n2016_006:0450c01": "略有三義。一由互相依各無體用。故不相知。",
    "T48n2016_006:0450c02": "二由依此無知無性。方有緣起。三由此妄法。",
    "T48n2016_006:0450c03": "各無所有故。令無性真理。恒常顯現。又果從",
    "T48n2016_006:0450c04": "因生。果無體性。因由果立。因無體性。因無體",
    "T48n2016_006:0450c05": "性。何有感果之用。果無體性。豈有酬因之能。",
    "T48n2016_006:0450c06": "又互相待。故無力也。以他為自。故無體也。是",
    "T48n2016_006:0450c07": "故體用俱無。所以一切法。各各不相知也。今",
    "T48n2016_006:0450c08": "初以四大為喻。一依水有流注。二依火焰起",
    "T48n2016_006:0450c09": "滅。三依風有動作。四依地有任持。法中四者。",
    "T48n2016_006:0450c10": "一依真妄相續。二依真妄起滅。三妄用依真",
    "T48n2016_006:0450c11": "起。四妄為真所持。然此法喻。一一各有三義。",
    "T48n2016_006:0450c12": "一唯就能依。二依所依。三唯所依。今初喻中。",
    "T48n2016_006:0450c13": "唯就能依者。流也。然此流注。有十義。不相知",
    "T48n2016_006:0450c14": "而成流注。一前流不自流。由後流排故流。則",
    "T48n2016_006:0450c15": "前流無自性。故不知後。二後流雖排前流。而",
    "T48n2016_006:0450c16": "不到於前流。亦不相知。三後流不自流。由前",
    "T48n2016_006:0450c17": "流引故流。則後流無自性。故不能知。前四前",
    "T48n2016_006:0450c18": "流雖引後而不至後。故亦不相知。五能排與",
    "T48n2016_006:0450c19": "所引無二故不相知。六能引與所排無二故",
    "T48n2016_006:0450c20": "不相知。七能排與所排亦無二故不相知。八",
    "T48n2016_006:0450c21": "能引與所引亦無二故不相知。九能排與能",
    "T48n2016_006:0450c22": "引不得俱。故不相知。十所排與所引亦不得",
    "T48n2016_006:0450c23": "俱。故不相知。是則前後互不相至各無自性。",
    "T48n2016_006:0450c24": "只由如此無知無性。方有流注。則不流而流",
    "T48n2016_006:0450c25": "也。肇公云。江河競注而不流。即其義也。二依",
    "T48n2016_006:0450c26": "所依者。謂前流後流。各皆依水。悉無自體。不",
    "T48n2016_006:0450c27": "能相知。然不壞流相。故說水流。三唯所依者。",
    "T48n2016_006:0450c28": "流既總無。但唯是水。前水後水。無二性故。無",
    "T48n2016_006:0450c29": "可相知。是則本無有流。而說流也。二法中三",
    "T48n2016_006:0451a01": "義者。一流喻能依妄法。二妄依真立。三妄盡",
    "T48n2016_006:0451a02": "唯真。初中妄緣起法。似互相籍。各不能相",
    "T48n2016_006:0451a03": "到。悉無自性。故無性無知。是則有而非有也。",
    "T48n2016_006:0451a04": "二依所依者。謂此妄法。各各自虛。含真方立。",
    "T48n2016_006:0451a05": "何有體用能相知相成。即由此無知無成。含",
    "T48n2016_006:0451a06": "真故有。是則非有而為有也。三唯所依者。謂",
    "T48n2016_006:0451a07": "能依妄法逈無體用。唯有真心。挺然顯現。既",
    "T48n2016_006:0451a08": "無彼此。何有相知。正由此義。妄法有。即非有",
    "T48n2016_006:0451a09": "為有。復說真性隱。以非隱為隱。又前後有二。",
    "T48n2016_006:0451a10": "一生滅前後。二此彼前後。生滅前後者。謂前",
    "T48n2016_006:0451a11": "滅後生。互相引排。此即竪說。如壯與老。謂此",
    "T48n2016_006:0451a12": "流水。剎那生滅。前剎那滅。後剎那生。此彼前",
    "T48n2016_006:0451a13": "後者。此即橫說。猶如二人。同行狹徑。後人排",
    "T48n2016_006:0451a14": "前。前人引後。分分之水。皆有前後。乃至毫滴。",
    "T48n2016_006:0451a15": "有前毫滴。後毫滴。故聚多成流。注。則無性矣。",
    "T48n2016_006:0451a16": "小乘亦說當處生滅。無容從此轉至餘方。而",
    "T48n2016_006:0451a17": "不知無性緣起之義耳。",
    "T48n2016_006:0451a18": "宗鏡錄卷第六",
    "T48n2016_006:0451a19": "　　　　　　丁未歲分司大藏都監開板"
}