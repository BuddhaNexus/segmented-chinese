{
    "X55n0914_001:0689c06": "普賢菩薩發願文",
    "X55n0914_001:0689c08": "天台　智者大師　撰",
    "X55n0914_001:0689c09": "稽首十方三世一切諸佛。願當證知某甲。諸佛所有",
    "X55n0914_001:0689c10": "一切波羅蜜行。我今然當如彼修學。唯願諸佛如來",
    "X55n0914_001:0689c11": "慈悲哀念。我願於菩提心得大固力。於不可思議諸",
    "X55n0914_001:0689c12": "佛法中得深信力。於多聞中得不忘力。於往來生死",
    "X55n0914_001:0689c13": "中得無疲倦力。於諸眾生中得堅大悲力。於布施中",
    "X55n0914_001:0689c14": "得堅捨力。於持戒中得不壞力。於忍辱中得堅受力。",
    "X55n0914_001:0689c15": "魔不能壞得智慧力。於深法中得信樂力。一者。願我",
    "X55n0914_001:0689c16": "於一切生處。一切法中。常得供養十方一切諸佛。盡",
    "X55n0914_001:0689c17": "未來際無有休息。二者。願我受持如來甚深法海。即",
    "X55n0914_001:0689c18": "自明解不由佗悟。盡未來際無有休息。三者。諸佛坐",
    "X55n0914_001:0689c19": "道場處。願我於中作攝法上首。請轉法輪度脫眾生。",
    "X55n0914_001:0689c20": "盡未來際無有休息。四者。願我修行一切諸菩薩無",
    "X55n0914_001:0689c21": "邊廣大願。盡未來際無有休息。五者。願我教化一切",
    "X55n0914_001:0689c22": "眾生。卵生．胎生．濕生．化生。悉皆令入無餘涅槃。盡未",
    "X55n0914_001:0689c23": "來際無有休息。六者。願我生諸佛剎如對目前。盡未",
    "X55n0914_001:0689c24": "來際無有休息。七者。願我嚴淨諸佛如來甚深剎海。",
    "X55n0914_001:0690a01": "盡未來際無有休息。八者。願我與一切諸菩薩同行。",
    "X55n0914_001:0690a02": "集諸善根。盡未來際無有休息。九者。願我所有身口",
    "X55n0914_001:0690a03": "意業。眾生見聞皆獲利益。如藥樹王無空過者。盡未",
    "X55n0914_001:0690a04": "來際無有休息。十者。願我於一切微塵道中成等正",
    "X55n0914_001:0690a05": "覺。轉大法輪。度脫眾生。盡未來際無有休息。佛子若",
    "X55n0914_001:0690a06": "能發此十大願者。百萬阿僧祗願門皆悉見發。願以",
    "X55n0914_001:0690a07": "此廣大誓願。種種善根。迴向一切眾生。願皆永離三",
    "X55n0914_001:0690a08": "惡道苦。具足普賢菩薩行願。我又以此善根迴向無",
    "X55n0914_001:0690a09": "上菩提。不求世間二乘果報。我又以此善根迴向真",
    "X55n0914_001:0690a10": "如法界海。真如無滅。無漏無為。不可破壞。願我善根",
    "X55n0914_001:0690a11": "亦復如是。如三世諸佛迴向。我亦如是迴向。迴向已",
    "X55n0914_001:0690a12": "歸命禮三寶。"
}