{
    "X60n1125_001:0553a03": " 律學發軔序",
    "X60n1125_001:0553a05": "丙戌之冬。余作戒本。約義終客。有以律學揭要請益",
    "X60n1125_001:0553a06": "者。余閱之。大都目不見律。而襲取他書。乃水潦鶴之",
    "X60n1125_001:0553a07": "徒所輯也。因為作律學發軔。以示之言。發軔者。示慎",
    "X60n1125_001:0553a08": "始也。夫萬里之行起於跬步跬步一錯。萬里徒勞。故",
    "X60n1125_001:0553a09": "初學之士。不可不慎。若夫誤信非人誤習謬說。將有",
    "X60n1125_001:0553a10": "終身而不知其非。歷世而傳以為是者。其貽害可勝",
    "X60n1125_001:0553a11": "道哉。今之所輯。姑示諸戒之大端。使後學知所向方。",
    "X60n1125_001:0553a12": "雖未極其廣大精微之致。然即是而求之。則所謂廣",
    "X60n1125_001:0553a13": "大精微者。固不出此。正如出門膏車。先端塗轍。將無",
    "X60n1125_001:0553a14": "遠之弗屆矣。故是書雖眇。所關甚大。余所以不避委",
    "X60n1125_001:0553a15": "瑣之誚以成之。若夫高明之士。自當博閱全律。何是",
    "X60n1125_001:0553a16": "書之足云。",
    "X60n1125_001:0553a17": "旹",
    "X60n1125_001:0553a18": "丙戌冬佛成道日　永覺老人自題",
    "X60n1125_001:0553b04": "律學發軔目錄",
    "X60n1125_001:0553b06": "卷上",
    "X60n1125_001:0553b07": "律部緣起三皈依五戒",
    "X60n1125_001:0553b08": "八關齋優婆塞戒沙彌戒",
    "X60n1125_001:0553b09": "式叉摩那戒比丘戒比丘尼戒",
    "X60n1125_001:0553b10": "菩薩戒",
    "X60n1125_001:0553b11": "卷中",
    "X60n1125_001:0553b12": "結界布薩說欲",
    "X60n1125_001:0553b13": "安居自恣受藥",
    "X60n1125_001:0553b14": "分亡僧物六聚懺法",
    "X60n1125_001:0553b15": "卷下",
    "X60n1125_001:0553b16": "資具日用軌則受戒辨誤",
    "X60n1125_001:0553b17": "律家法數",
    "X60n1125_001:0553b19": "目錄(終)",
    "X60n1125_001:0553c03": "律學發軔卷上",
    "X60n1125_001:0553c05": "福州皷山嗣祖沙門　元賢　述",
    "X60n1125_001:0553c06": "律部緣起",
    "X60n1125_001:0553c07": "昔。世尊與五百比丘眾在毗蘭若婆羅門所。夏三月",
    "X60n1125_001:0553c08": "安居。時舍利弗於閑靜處。作是念言。何者等正覺．修",
    "X60n1125_001:0553c09": "梵行法得久住。何者等正覺．修梵行法不久住。遂往",
    "X60n1125_001:0553c10": "問佛。佛言。毗婆尸式棄．拘留孫．迦葉。此諸佛修梵行",
    "X60n1125_001:0553c11": "法得久住。毗舍羅．拘那含佛。修梵行法不久住。尊者",
    "X60n1125_001:0553c12": "問。何以故。佛言。拘那含．毗舍羅佛。不廣為諸弟子說",
    "X60n1125_001:0553c13": "十二部經法。乃至不結戒。亦不說戒。故諸弟子疲厭。",
    "X60n1125_001:0553c14": "是以法不久住。毗婆尸等佛。為諸弟子廣說十二部",
    "X60n1125_001:0553c15": "經法。乃至為結戒．說戒故。能流布後代。不令疾滅。尊",
    "X60n1125_001:0553c16": "者即從座起．整儀．白佛。請為比丘結戒說戒。令法得",
    "X60n1125_001:0553c17": "久住。佛言。且止。我自知時。後因諸比丘有漏法生。乃",
    "X60n1125_001:0553c18": "為隨事結戒。結戒大約有十義。一攝取于僧。二令僧",
    "X60n1125_001:0553c19": "歡喜。三增僧安樂。四令未信者信。五令信已令增長。",
    "X60n1125_001:0553c20": "六難調者令調順。七慚愧者令安樂。八斷現在有漏。",
    "X60n1125_001:0553c21": "九斷未來有漏。十令正法久住。",
    "X60n1125_001:0553c22": "佛成道後三十八年。赴王舍城國王齋食訖。令羅云",
    "X60n1125_001:0553c23": "洗鉢。失手墮地。碎為五片。佛言。此表我滅度。後初五",
    "X60n1125_001:0553c24": "百年。諸惡比丘分我毗尼藏為五部也。後第四袒毱",
    "X60n1125_001:0554a01": "多尊者有弟子五人。各執己見。果分毗尼藏為五部。",
    "X60n1125_001:0554a02": "一曇無德部。此云法密。法名四分。二薩婆多部。此云",
    "X60n1125_001:0554a03": "一切有。法名十誦。三彌沙塞部。此云不著有無觀。法",
    "X60n1125_001:0554a04": "名五分。四迦葉遺部。此云重空觀。法名解脫。五婆麤",
    "X60n1125_001:0554a05": "富羅部。此云著有行。亦云犢子。其舊律名摩訶僧祗。",
    "X60n1125_001:0554a06": "此云大眾。僧祗為根本分出為五部。今此方犢子律",
    "X60n1125_001:0554a07": "本未至。迦葉遺止有解脫戒本一卷餘三部皆全具。",
    "X60n1125_001:0554a08": "五部分起之緣。此土律師所傳同作是說。然舍利",
    "X60n1125_001:0554a09": "弗問經所載。先佛懸記與此逈異。今錄于左。",
    "X60n1125_001:0554a10": "舍利弗問經舍利弗白佛言。云何世尊為諸比丘所",
    "X60n1125_001:0554a11": "說戒律。或開．或閉。後世比丘．比丘尼．優婆塞．優婆夷。",
    "X60n1125_001:0554a12": "云何奉持。佛言。如我言者。是名隨時在此時中應行",
    "X60n1125_001:0554a13": "此語。在彼時中應行彼語以利行故。皆應奉持。我尋",
    "X60n1125_001:0554a14": "泥洹。大迦葉等當共分別。為比丘．比丘尼作大依止。",
    "X60n1125_001:0554a15": "如我不異。迦葉傳付阿難。阿難復付末田地。末田地",
    "X60n1125_001:0554a16": "復付舍那婆私。舍那婆私復付優婆笈多。優婆笈多",
    "X60n1125_001:0554a17": "後有孔雀輸柯王。世弘經律。其孫名弗沙密多羅。嗣",
    "X60n1125_001:0554a18": "正王位。聽信邪言。統諸兵眾。毀塔滅僧。流血成川。五",
    "X60n1125_001:0554a19": "百羅漢逃奔山谷。次燒經臺。彌勒菩薩以神通力。接",
    "X60n1125_001:0554a20": "我經律上兜率天。次至牙齒塔。塔神曰。有蟲行神。先",
    "X60n1125_001:0554a21": "索我女。我薄不與。今誓護法。以女與之。使王心伏。蟲",
    "X60n1125_001:0554a22": "行神喜。手捧大山。用以壓王。及四兵眾。一時皆死。其",
    "X60n1125_001:0554a23": "後有王。性甚良善。彌勒菩薩化作三百童子。下於人",
    "X60n1125_001:0554a24": "間。以求佛道。從五百羅漢[言*恣]受法教。國土男女復共",
    "X60n1125_001:0554b01": "出家。如是四眾。還復滋繁。羅漢上天。接取經律。還於",
    "X60n1125_001:0554b02": "人間。時有比丘。名曰總聞。[言*恣]諸羅漢及國王。分我經",
    "X60n1125_001:0554b03": "律。多立臺舘。為求學來難。時。有一長老比丘。好於名",
    "X60n1125_001:0554b04": "聞。亟立諍論。抄治我律。開張增廣迦葉所結。名曰。大",
    "X60n1125_001:0554b05": "眾律。外採綜所遺。誑諸始學。別為群黨。互言是非。時",
    "X60n1125_001:0554b06": "有比丘求王判決。王集二部。行黑白籌。宣令眾曰。若",
    "X60n1125_001:0554b07": "樂舊律。可取黑籌。若樂新律。可取白籌。時取黑者。乃",
    "X60n1125_001:0554b08": "有萬數。時取白者。只有百數。王以皆是佛說。好樂不",
    "X60n1125_001:0554b09": "同。不得共處。學舊者多。從以為名。為摩訶僧祗也。學",
    "X60n1125_001:0554b10": "新者少。而是上座。從上座為名。為他俾羅也。他俾羅",
    "X60n1125_001:0554b11": "部。我去世時三百年中。因於諍故復起薩婆多部及",
    "X60n1125_001:0554b12": "犢子部。於犢子部。復生曇摩尉多別迦部．跋陀羅耶",
    "X60n1125_001:0554b13": "尼部．沙摩帝部．沙那利迦部．其薩婆多部。復生彌沙",
    "X60n1125_001:0554b14": "塞部。目楗羅優波提舍起曇無屈多迦部．蘇婆利師",
    "X60n1125_001:0554b15": "部。他俾羅部。復生迦葉維部．修多蘭婆提那部。四百",
    "X60n1125_001:0554b16": "年中。更生僧伽蘭提迦部．摩訶僧祗部。我滅度後二",
    "X60n1125_001:0554b17": "百年中。因於異論生起鞞婆訶羅部。盧迦尉多羅拘",
    "X60n1125_001:0554b18": "拘羅部．婆收婁多柯部．鉢蠟若帝婆耶那部。三百年",
    "X60n1125_001:0554b19": "中。因諸異學於此五部復生摩訶提婆部．質多羅部．",
    "X60n1125_001:0554b20": "末多利部。如是眾多。久後流傳。若是．若非。唯餘五部。",
    "X60n1125_001:0554b21": "各舉所長。名其服色。摩訶僧祇部勤學眾經．宣講真",
    "X60n1125_001:0554b22": "義。以處本居中。應著黃衣。曇無屈多迦部通達理味。",
    "X60n1125_001:0554b23": "開導利益。表發殊勝。應著赤色衣。薩婆多部愽通敏",
    "X60n1125_001:0554b24": "達。以導法化。應著皂衣。迦葉維部精勤勇猛．攝護眾",
    "X60n1125_001:0554c01": "生。應著木蘭衣。彌沙塞部禪思入微．究暢幽密。應著",
    "X60n1125_001:0554c02": "青衣。",
    "X60n1125_001:0554c03": "前說。則五部一時所分。後說。則五部以漸而分。前",
    "X60n1125_001:0554c04": "說。則犢子部在五部之數。僧祗弗與焉。後說則犢",
    "X60n1125_001:0554c05": "子部已絕。惟并僧祗為五部也。二說未知孰是。以",
    "X60n1125_001:0554c06": "理推之。五部無一時並分之理。而犢子經律不至",
    "X60n1125_001:0554c07": "于此。亦可知其不傳也。疑當以後說為實。所言五",
    "X60n1125_001:0554c08": "部分為五色衣者。乃是五壞色。非五正色也。有偽",
    "X60n1125_001:0554c09": "造經名。遺教三昧經言。羅旬喻分衛空還。佛知其",
    "X60n1125_001:0554c10": "宿因。乃令僧將律分為五部。服色亦五。使其日隨",
    "X60n1125_001:0554c11": "一部中。行便大得食。此全是偽說。羅旬喻事。乃佛",
    "X60n1125_001:0554c12": "懸記非佛在日之事。況言。佛令僧分律為五。服色",
    "X60n1125_001:0554c13": "亦五。是佛自為亂首也。謬妄甚矣。智者考舍利弗",
    "X60n1125_001:0554c14": "問經當自知之。",
    "X60n1125_001:0554c15": "舍利弗言。如來正法。云何少時分散如是。既失本味。",
    "X60n1125_001:0554c16": "云何奉持。佛言。摩訶僧祗其味純正。其餘部中如被",
    "X60n1125_001:0554c17": "添甘露。諸天飲之但飲甘露。棄於水去人。間飲之水。",
    "X60n1125_001:0554c18": "露俱進。或時消疾．或時結病。其讀誦者。亦復如是。多",
    "X60n1125_001:0554c19": "智慧人能取．能捨。諸愚癡人不能分別。",
    "X60n1125_001:0554c20": "三皈依",
    "X60n1125_001:0554c21": "皈依者。以回轉為義。由昔背正從邪。流浪六趣。今知",
    "X60n1125_001:0554c22": "其非即回彼邪心。轉從正道。於是乃立。三皈之法。必",
    "X60n1125_001:0554c23": "須志心皈依。不可泛泛。若皈佛已。寧捨身命。終不依",
    "X60n1125_001:0554c24": "於自在天等。若皈法已。寧捨身命終不依于外道典",
    "X60n1125_001:0555a01": "籍。若皈僧已。寧捨身命終不依于外道邪眾。若不如",
    "X60n1125_001:0555a02": "是。不名皈。依此三皈有五等不同。一翻邪三皈。乃在",
    "X60n1125_001:0555a03": "俗初知皈向者。二五戒三皈乃在俗受五戒者。三八",
    "X60n1125_001:0555a04": "戒三皈。乃在俗受八關齋戒者。四十戒三皈乃初出",
    "X60n1125_001:0555a05": "家作沙彌者。五菩薩三皈。乃發心受菩薩戒者。始自",
    "X60n1125_001:0555a06": "背俗之初。終于造道之極。皆依三寶以為依附之主。",
    "X60n1125_001:0555a07": "三寶亦有多種。一化相三寶。丈六金身是佛寶。四諦",
    "X60n1125_001:0555a08": "十二因緣是法寶。聲聞緣覺諸賢聖是僧寶。此乃二",
    "X60n1125_001:0555a09": "乘所皈依者也。二別相三寶。法報化身是佛寶。十二",
    "X60n1125_001:0555a10": "部經是法寶。三乘聖賢是僧寶。此是大乘所皈依者",
    "X60n1125_001:0555a11": "也。三一體三寶。真如覺了是佛寶。全體軌持是法寶。",
    "X60n1125_001:0555a12": "事理和合是僧寶。此是前二三寶之實體也。四住持",
    "X60n1125_001:0555a13": "三寶。刻像圖形是佛寶。黃卷赤軸是法寶。剃髮染衣",
    "X60n1125_001:0555a14": "是僧寶。此是上三種之所寄。以流通後代者也。大小",
    "X60n1125_001:0555a15": "權實雖有不同。但能皈依。皆是入道之正門菩提之",
    "X60n1125_001:0555a16": "真因。功德殊常。未可思議。",
    "X60n1125_001:0555a17": "生善經云。若人受三自皈。所得果報。不可窮盡。如四",
    "X60n1125_001:0555a18": "大寶藏。舉國人民七年之中。運出不盡。受三皈者。其",
    "X60n1125_001:0555a19": "福過彼。不可稱計。",
    "X60n1125_001:0555a20": "校量功德經云。四大洲中。滿二乘果。有人盡形供養。",
    "X60n1125_001:0555a21": "乃至起塔。不如男子．女人作如是言。我(某甲)皈依佛．",
    "X60n1125_001:0555a22": "皈依法．皈依僧。所得功德。不可思議。以諸福中。三寶",
    "X60n1125_001:0555a23": "勝故。又云。若三千大千世界滿中如來。如稻麻．竹葦。",
    "X60n1125_001:0555a24": "若人四事供養。滿二萬歲。諸佛滅後。各起寶塔。復以",
    "X60n1125_001:0555b01": "香花供養。其福雖多。不如有人以清淨心。歸依佛．法．",
    "X60n1125_001:0555b02": "僧三寶。所得功德。",
    "X60n1125_001:0555b03": "木患子經波瑠璃王白佛言。我國中灾患。使我憂勞。",
    "X60n1125_001:0555b04": "願賜易修要法。佛告王言。若欲滅煩惱障．業障．報障",
    "X60n1125_001:0555b05": "者。當貫木患子一百八。常以自隨行．住．坐．臥。恒當一",
    "X60n1125_001:0555b06": "心。無分散意。稱佛陀．達磨．僧伽乃過一患子。如是漸",
    "X60n1125_001:0555b07": "次度木患子。若十．若二十．若百．若千。乃至百千萬億。",
    "X60n1125_001:0555b08": "若能滿二十萬遍身心不亂。無諸諂曲。捨命得生第",
    "X60n1125_001:0555b09": "三炎摩天。滿百萬遍。當得斷除百八結業。始名背生",
    "X60n1125_001:0555b10": "死流。趣向泥洹。斷煩惱根。獲無上果。又告王言。莎斗",
    "X60n1125_001:0555b11": "比丘誦三寶名。經歷十歲。得成斯陀含果。漸次習行。",
    "X60n1125_001:0555b12": "今在普香世界作辟支佛。",
    "X60n1125_001:0555b13": "折伏羅漢經云。昔一忉利天子。壽命垂盡。五衰相現。",
    "X60n1125_001:0555b14": "觀壽終後。墮猪胎中。愁悶不樂。有天語言。今惟有佛",
    "X60n1125_001:0555b15": "能脫卿罪耳。即到佛所。作禮白佛。佛言。欲離豚胎。當",
    "X60n1125_001:0555b16": "誦三歸。即從佛教。晨夜自歸。七日壽終。下生維耶離",
    "X60n1125_001:0555b17": "國。作長者子。逢舍利弗請佛說法。得阿惟越致。",
    "X60n1125_001:0555b18": "大方便經云。以三寶為所歸者。以救護為義。譬人獲",
    "X60n1125_001:0555b19": "罪於王。投向異國。以求救護。異國王言。汝來無畏。但",
    "X60n1125_001:0555b20": "莫出我境。莫違我教。必相救護。眾生亦爾。繫屬于魔。",
    "X60n1125_001:0555b21": "有生死罪。皈向三寶。以求救護。若誠心皈依。更無異",
    "X60n1125_001:0555b22": "向。不違佛教。魔王邪惡無如之何。",
    "X60n1125_001:0555b23": "三歸者。亦名優婆塞．優婆夷。上品歸依者。心冥一體",
    "X60n1125_001:0555b24": "三寶。諸戒自然具足。中品歸依者。當如莎斗比丘持",
    "X60n1125_001:0555c01": "誦三寶名．或一佛名。久久不退。可成聖果。下品歸依",
    "X60n1125_001:0555c02": "者。當食五淨肉。不作屠沽．魁膾．獄卒．妓女等惡業。邪",
    "X60n1125_001:0555c03": "惡之友。莫與往來。遇三齋月．六齋日。亦須禁止酒肉．",
    "X60n1125_001:0555c04": "五辛。如此行持。彌勒初會即得解脫。",
    "X60n1125_001:0555c05": "五淨肉者。不為我殺．不見殺．不聞殺．自死．鳥獸食",
    "X60n1125_001:0555c06": "殘也。三齋月者。正．五．九月。乃毗沙門天王分鎮南",
    "X60n1125_001:0555c07": "洲之月也。六齋日者。初八．二十三日。天王使者巡",
    "X60n1125_001:0555c08": "察人間。十四．二十九日。天王太子巡察人間。十五．",
    "X60n1125_001:0555c09": "三十日。天王自身巡狩人間也。",
    "X60n1125_001:0555c10": "五戒",
    "X60n1125_001:0555c11": "五戒者。一不殺生。二不偷盜。三不邪婬。四不妄語。五",
    "X60n1125_001:0555c12": "不飲酒。前四戒。此方世法及轉輪王法亦皆不許。後",
    "X60n1125_001:0555c13": "一戒。惟佛獨遮。以酒能亂心。增長放逸。前之四戒亦",
    "X60n1125_001:0555c14": "因而破。故獨遮也。此戒條相。雖約境。量實寬。依之受",
    "X60n1125_001:0555c15": "持。功德難量。上品持者。得聖道。中品持者。得天道。下",
    "X60n1125_001:0555c16": "品持者。得人道。又五戒雖局在家。實通出家。以此戒",
    "X60n1125_001:0555c17": "能為沙彌戒．比丘戒之根本。亦為菩薩戒之根本。若",
    "X60n1125_001:0555c18": "人精而持之。廣而推之。靡所不攝。靡所不至也。受者",
    "X60n1125_001:0555c19": "切莫輕視。",
    "X60n1125_001:0555c20": "若人受三皈已。受一戒者。名一分優婆塞．優婆夷。受",
    "X60n1125_001:0555c21": "二戒者。名少分。受三戒．四戒者。名多分。受五戒者。名",
    "X60n1125_001:0555c22": "滿分。隨其意樂受之。皆得勝福。終成菩提。若不受皈",
    "X60n1125_001:0555c23": "戒者。墮落三途。人天路絕。",
    "X60n1125_001:0555c24": "五戒若難遍持。但發勇猛誓願。終身堅持一戒。亦可",
    "X60n1125_001:0556a01": "以一善成功。如一舉子家。三代受不殺戒。不畜猫狸。",
    "X60n1125_001:0556a02": "臨場屋。卷不中式。有鼠三銜至案前。遂得第。又一少",
    "X60n1125_001:0556a03": "年。單持不妄語戒。夜半從盜路遇叔問。何往。少年不",
    "X60n1125_001:0556a04": "敢對。遂還。後盜發。得免死。",
    "X60n1125_001:0556a05": "彌勒問經云。五戒名五大施。謂攝取無量眾生故．成",
    "X60n1125_001:0556a06": "就無量眾生樂故．以增長種種功德故。受五戒者。可",
    "X60n1125_001:0556a07": "得但受五日．十日．一年．二年。隨意多少受之。受五戒",
    "X60n1125_001:0556a08": "後不能遍持者。隨所重。可得分還。但向本師。或清淨",
    "X60n1125_001:0556a09": "比丘前言。我(某甲)從今日不復持(某)戒。如是三說。名",
    "X60n1125_001:0556a10": "還戒法。",
    "X60n1125_001:0556a11": "欲受五戒。必須先斷食肉。佛於諸經說無量因緣。呵",
    "X60n1125_001:0556a12": "止食肉。葢以食眾生肉。傷損慈心。即為魔鬼所攝。況",
    "X60n1125_001:0556a13": "食彼身分。非彼所願。即成盜業。亦成債負。理必酬還。",
    "X60n1125_001:0556a14": "是畜生因也。",
    "X60n1125_001:0556a15": "凡受三皈．五戒者。必當發願。如律所示。白云。願以此",
    "X60n1125_001:0556a16": "皈戒功德。不墮惡趣．八難．邊地。持此功德。攝取一切",
    "X60n1125_001:0556a17": "眾生之惡。所有功德。惠施彼人。使成無上正真之道。",
    "X60n1125_001:0556a18": "亦使將來彌勒佛世三會。得度生．老．病．死。",
    "X60n1125_001:0556a19": "若單發願回向西方亦可。",
    "X60n1125_001:0556a20": "優婆塞戒經云。若人受皈戒。後為護宅舍及身命。祀",
    "X60n1125_001:0556a21": "鬼神者。不失。若志心禮拜外道鬼神者。名失。若祠祀。",
    "X60n1125_001:0556a22": "不得殺生命。",
    "X60n1125_001:0556a23": "五戒對攝十善。殺．盜．婬三戒對攝身中救生業．布施",
    "X60n1125_001:0556a24": "業．梵行業。不妄語一戒對攝口中誠實語．質直語．和",
    "X60n1125_001:0556b01": "諍語．常軟語。不飲酒一戒對攝意中不淨觀．慈悲觀．",
    "X60n1125_001:0556b02": "因緣觀。",
    "X60n1125_001:0556b03": "愚謂意三。攝于飲酒一戒固是。但五戒雖制身口。",
    "X60n1125_001:0556b04": "其實身口所犯。悉意三所發。若徒制身口。非善持",
    "X60n1125_001:0556b05": "五戒也。持五戒者。知之。",
    "X60n1125_001:0556b06": "五戒配五常。不殺配仁。不盜配義。不婬配禮。不妄語",
    "X60n1125_001:0556b07": "配信。不飲酒配智。",
    "X60n1125_001:0556b08": "生善經云。有善男．女布施滿四天下眾生。四事供養。",
    "X60n1125_001:0556b09": "盡于百年。不如一日一夜持戒功德。",
    "X60n1125_001:0556b10": "智度論云。若人棄捨此戒。雖山居苦行。食果．服藥與",
    "X60n1125_001:0556b11": "禽獸何異。若人雖處高堂大殿。好衣．美食而能持戒",
    "X60n1125_001:0556b12": "者。得生好處及得道果。",
    "X60n1125_001:0556b13": "八關齋",
    "X60n1125_001:0556b14": "八關齋者。共有九支。一不殺。二不盜。三不婬。四不妄",
    "X60n1125_001:0556b15": "語。五不飲酒。六不着華鬘及香油塗身。七不歌舞倡",
    "X60n1125_001:0556b16": "伎及往觀聽。八不高廣床上坐。九不非時食。前八支",
    "X60n1125_001:0556b17": "名關。謂關閉八惡。不起諸過也。後一支名齋。謂過中",
    "X60n1125_001:0556b18": "不食。同諸佛食也。在家二眾。若三善月．六齋日。及本",
    "X60n1125_001:0556b19": "生日．父母諱日。作諸善事。日應詣僧中。求授此戒。若",
    "X60n1125_001:0556b20": "無人時。但心念口言亦得成受。",
    "X60n1125_001:0556b21": "俱舍論云。若先作意於齋日受者。雖食後。亦得受。受",
    "X60n1125_001:0556b22": "戒人下心．合掌。隨施戒人語。勿前．勿後。若違不成。",
    "X60n1125_001:0556b23": "成實論云。五戒．八戒。隨日月長短。或一年．一月。乃至",
    "X60n1125_001:0556b24": "半日．半夜。重受．減受並得。",
    "X60n1125_001:0556c01": "薩婆多云。若受八戒。應言一日一夜等。語言決絕。莫",
    "X60n1125_001:0556c02": "使與終身戒相混。",
    "X60n1125_001:0556c03": "增一阿含經云。若受八戒。先須懺罪。然後受之。",
    "X60n1125_001:0556c04": "墮舍經云。若于六齋日。奉持八戒一日一夜。福不可",
    "X60n1125_001:0556c05": "計。",
    "X60n1125_001:0556c06": "論云。若在家男．女。盡形受持。必獲菩提。乃至一晝一",
    "X60n1125_001:0556c07": "夜受持八戒者。頓超一生五戒。何故。以戒多故。",
    "X60n1125_001:0556c08": "菩薩處胎經云。八關齋者。是諸佛父母。",
    "X60n1125_001:0556c09": "智度論云。劫初。聖人教之。持齋修善。以避凶者。直以",
    "X60n1125_001:0556c10": "一日不食為齋。後佛出世教人持八戒。過中不食是",
    "X60n1125_001:0556c11": "功德。將人至涅槃。",
    "X60n1125_001:0556c12": "此戒雖暫。而實大。以戒戒皆言。如諸佛。則非五戒",
    "X60n1125_001:0556c13": "所可倫也。故諸經論。或言必獲菩提．或言諸佛父",
    "X60n1125_001:0556c14": "母．或言將人至于涅槃。受者須知此意。",
    "X60n1125_001:0556c15": "優婆塞戒",
    "X60n1125_001:0556c16": "此戒出優婆塞戒經。亦謂之菩薩戒。在家菩薩。梵網",
    "X60n1125_001:0556c17": "通收。今此一途。大乘別出。上視梵網。固難恍惚。下視",
    "X60n1125_001:0556c18": "五戒。則霄壤懸隔矣。欲受此戒應令是人滿六月日。",
    "X60n1125_001:0556c19": "親近承事出家智者。然後和合眾僧。滿三十人為作",
    "X60n1125_001:0556c20": "白羯磨。受優婆塞戒。",
    "X60n1125_001:0556c21": "優婆塞戒六重罪",
    "X60n1125_001:0556c22": "一殺戒。上至天人。下至蟻子。",
    "X60n1125_001:0556c23": "二盜戒。下至一錢。",
    "X60n1125_001:0556c24": "三虗說戒。言我得不淨觀．阿那含等",
    "X60n1125_001:0557a01": "四邪婬戒",
    "X60n1125_001:0557a02": "五宣說四眾過戒",
    "X60n1125_001:0557a03": "六酤酒戒",
    "X60n1125_001:0557a04": "優婆塞戒二十八失意罪",
    "X60n1125_001:0557a05": "一不能供養父母師長戒",
    "X60n1125_001:0557a06": "二躭樂飲酒戒",
    "X60n1125_001:0557a07": "三惡心不能瞻視病苦戒",
    "X60n1125_001:0557a08": "四有來乞者不能多少分與遣空還戒",
    "X60n1125_001:0557a09": "五見四眾不能承迎禮拜問訊戒",
    "X60n1125_001:0557a10": "六見四眾毀所受戒。心生憍慢戒",
    "X60n1125_001:0557a11": "七月六齋日不受八戒供三寶戒",
    "X60n1125_001:0557a12": "八四十里中有講法處不能往聽戒",
    "X60n1125_001:0557a13": "九受招提僧臥具牀坐戒",
    "X60n1125_001:0557a14": "十疑水有蟲故便飲戒",
    "X60n1125_001:0557a15": "十一險難之處無伴獨行戒",
    "X60n1125_001:0557a16": "十二獨宿尼寺戒",
    "X60n1125_001:0557a17": "十三為財命打罵奴婢僮僕外人戒",
    "X60n1125_001:0557a18": "十四以殘食施四眾戒",
    "X60n1125_001:0557a19": "十五畜養猫狸戒",
    "X60n1125_001:0557a20": "十六畜養象馬牛羊駝驢一切畜獸戒",
    "X60n1125_001:0557a21": "十七不畜僧伽黎衣鉢錫杖戒",
    "X60n1125_001:0557a22": "十八若須田作。不求淨水及陸種處戒",
    "X60n1125_001:0557a23": "十九物說價已。捨賤趣貴。斗秤量物。不令平用戒",
    "X60n1125_001:0557a24": "二十非處非時行欲戒",
    "X60n1125_001:0557b01": "二十一隱瞞官稅戒",
    "X60n1125_001:0557b02": "二十二犯國制戒",
    "X60n1125_001:0557b03": "二十三得新糓．菓蓏菜茹不先奉供三寶。先自受",
    "X60n1125_001:0557b04": "戒",
    "X60n1125_001:0557b05": "二十四僧若不聽說法讚嘆。輙自作戒",
    "X60n1125_001:0557b06": "二十五道路上在比丘沙彌前行戒",
    "X60n1125_001:0557b07": "二十六僧中付食若偏為師選擇美好過分與他",
    "X60n1125_001:0557b08": "戒",
    "X60n1125_001:0557b09": "二十七養蠶戒",
    "X60n1125_001:0557b10": "二十八路遇病者不能瞻視為作方便付囑所在",
    "X60n1125_001:0557b11": "戒",
    "X60n1125_001:0557b12": "經云。優婆塞戒不可思議。何以故。受是戒已。雖受五",
    "X60n1125_001:0557b13": "欲。而不能障須陀洹果。至阿那含果。是故名為不可",
    "X60n1125_001:0557b14": "思議。",
    "X60n1125_001:0557b15": "又云。優婆塞戒。名為纓珞．名為莊嚴。其香微妙。熏無",
    "X60n1125_001:0557b16": "不徧。遮不善法。為善法律。即是無上妙寶之藏。上族",
    "X60n1125_001:0557b17": "種姓．大寂靜處。是甘露味。生善法地。直發是心。尚得",
    "X60n1125_001:0557b18": "無量利益。況復一心受持不毀。",
    "X60n1125_001:0557b19": "經云。有四事法所不應為。貪因緣不應虗妄為。嗔因",
    "X60n1125_001:0557b20": "緣不應虗妄為。痴因緣不應虗。妄為怖因緣不應虗",
    "X60n1125_001:0557b21": "妄為。",
    "X60n1125_001:0557b22": "有二事不應為。一樗蒲．圍碁．六愽。二種種歌舞伎樂。",
    "X60n1125_001:0557b23": "有四種人不應親近。一碁愽。二飲酒。三欺誑。四酤酒。",
    "X60n1125_001:0557b24": "有四種惡人常應離之。一樂說他過。二樂說邪見。三",
    "X60n1125_001:0557c01": "口耎心惡。四少作多說。",
    "X60n1125_001:0557c02": "沙彌戒",
    "X60n1125_001:0557c03": "沙彌。此云勤策。亦云息慈。乃初入道之名。自年七歲",
    "X60n1125_001:0557c04": "至十三歲。名驅烏沙彌自十四至十九歲。名應法沙",
    "X60n1125_001:0557c05": "彌。應法復有二。未受十戒者。名形同沙彌。已受十戒",
    "X60n1125_001:0557c06": "者。名法同沙彌。年二十已上。未受戒者。名名字沙彌。",
    "X60n1125_001:0557c07": "七十已上不許進具者。名老沙彌。十戒者。",
    "X60n1125_001:0557c08": "一盡形壽不殺生",
    "X60n1125_001:0557c09": "上至羅漢．師僧．父母。下至蜎飛蝡動但有命者。不",
    "X60n1125_001:0557c10": "得故殺。或自殺．或教他．或見殺隨喜。皆犯殺罪。誤",
    "X60n1125_001:0557c11": "傷者不犯。",
    "X60n1125_001:0557c12": "二盡形壽不盜",
    "X60n1125_001:0557c13": "金銀重物。下至一針．一草。不得不與而取。或奪取．",
    "X60n1125_001:0557c14": "或竊取．或詐取．乃至偷稅冐渡等。皆犯盜罪。",
    "X60n1125_001:0557c15": "三盡形壽不婬",
    "X60n1125_001:0557c16": "凡犯世間一切男女。乃至畜生。悉名破戒。",
    "X60n1125_001:0557c17": "四盡形壽不妄語",
    "X60n1125_001:0557c18": "妄語有四。一妄言。見言不見。不見言見。知言不知。",
    "X60n1125_001:0557c19": "不知言知等。二綺語。謂粧飾浮言靡語。眩人心目",
    "X60n1125_001:0557c20": "等。三惡口謂麤惡罵詈等。四兩舌。謂向此說彼。向",
    "X60n1125_001:0557c21": "彼說此。挑唆起諍等。乃至前譽後毀。面是背非。證",
    "X60n1125_001:0557c22": "入人罪。發宣人短。皆妄語也。若自言證聖。得上人",
    "X60n1125_001:0557c23": "法。則其罪極重。或為救他。方便權語。不犯。",
    "X60n1125_001:0557c24": "五盡形壽不飲酒",
    "X60n1125_001:0558a01": "一切酒俱不許飲。乃至不得甞酒．不得嗅酒．不得",
    "X60n1125_001:0558a02": "以酒飲人。若用以冶病者。不犯。",
    "X60n1125_001:0558a03": "六盡形壽不着華鬘及香油塗身",
    "X60n1125_001:0558a04": "華鬘者。西域貫華作鬘以嚴其首。此土則繒絨金",
    "X60n1125_001:0558a05": "寶製飾巾冠之類。香油塗身者。西域貴人用香末",
    "X60n1125_001:0558a06": "令青衣塗身。又以花浸油塗身。此土則佩香．熏香．",
    "X60n1125_001:0558a07": "脂粉之類。出家之士。披壞色衣。豈可為此。",
    "X60n1125_001:0558a08": "七盡形壽不歌舞倡伎及往觀聽",
    "X60n1125_001:0558a09": "歌者。口出聲音。舞者。身為戲舞。倡伎者。琴瑟簫管",
    "X60n1125_001:0558a10": "之類不得自作。亦不得觀聽他作。至如圍棋六愽",
    "X60n1125_001:0558a11": "樗蒲骰擲之類。悉所不應。",
    "X60n1125_001:0558a12": "八盡形壽不坐高廣大床",
    "X60n1125_001:0558a13": "佛制繩床。高不過如來八指。過此則犯。乃至雕刻",
    "X60n1125_001:0558a14": "漆彩及紗絹帳褥之類。亦不宜用。",
    "X60n1125_001:0558a15": "九盡形壽不非時食",
    "X60n1125_001:0558a16": "非時者。曰已過中。非僧食之時也。經云。諸天早食。",
    "X60n1125_001:0558a17": "佛午食。畜生午後食。鬼夜食。僧宜學佛。斷六趣因。",
    "X60n1125_001:0558a18": "故食不過午。今人體弱．或病多不能持。必須自知",
    "X60n1125_001:0558a19": "慚愧。不多食。不美食。不安意食。庶幾可耳。",
    "X60n1125_001:0558a20": "十盡形壽不捉持生像金銀寶物",
    "X60n1125_001:0558a21": "梵語生像。華言金銀。華梵並彰。故曰生像。金銀寶",
    "X60n1125_001:0558a22": "物者。七寶之類。昔佛世時。僧不手捉。多勅淨人掌",
    "X60n1125_001:0558a23": "之。今不能然。必須自知慚愧。不營求。不厚畜。庶幾",
    "X60n1125_001:0558a24": "可耳。",
    "X60n1125_001:0558b01": "沙彌十二有可犯。一不分別衣。二離衣宿。三觸火。四",
    "X60n1125_001:0558b02": "足食食。五害生種。六青章上棄不淨。七輙上高樹。八",
    "X60n1125_001:0558b03": "觸寶。九食殘宿食。十壞地。十一不受食。十二損生苗。",
    "X60n1125_001:0558b04": "請僧福田經。沙彌應知五德。一發心出家。懷佩聖道",
    "X60n1125_001:0558b05": "故。二毀其形好。應法服故。三永割親愛。無適莫故。四",
    "X60n1125_001:0558b06": "委棄身命。遵崇道故。五志求大乘。為度人故。",
    "X60n1125_001:0558b07": "僧祇律。應為說十數。一者。一切眾生皆依飲食。二者。",
    "X60n1125_001:0558b08": "名與色。三者。癢痛想。四者。四諦。五者。五陰。六者。六入。",
    "X60n1125_001:0558b09": "七者。七覺支。八者。八聖道。九者。九眾生。居十者。十一",
    "X60n1125_001:0558b10": "切入。其列數釋相。對治顯正。並廣如行事鈔說。",
    "X60n1125_001:0558b11": "沙彌犯前四重者。俱突吉羅罪。滅擯。起惡見三諫不",
    "X60n1125_001:0558b12": "捨。亦滅擯。餘有所犯。俱突吉羅懺悔。",
    "X60n1125_001:0558b13": "沙彌尼戒同沙彌結罪亦同。今不贅列。",
    "X60n1125_001:0558b14": "式叉摩那戒",
    "X60n1125_001:0558b15": "式叉摩那。此云學戒女。凡沙彌尼欲進具戒者。應與",
    "X60n1125_001:0558b16": "二年學戒。若是童女。年十八。與二年學戒。若是已出",
    "X60n1125_001:0558b17": "嫁女。年十歲。與二年學戒。二年學者。可知其有胎．無",
    "X60n1125_001:0558b18": "胎。故曰二歲淨身。六法淨心。",
    "X60n1125_001:0558b19": "式叉摩那三學。一學四重。即婬．盜．殺．妄。二學六法。謂",
    "X60n1125_001:0558b20": "與染心男身相觸。盜四錢以下。殺畜生。小妄語。非時",
    "X60n1125_001:0558b21": "食。飲酒。三學大尼諸戒及威儀。惟除為大尼過食及",
    "X60n1125_001:0558b22": "自受食食。犯四重者。滅擯。犯六法者。突吉羅懺悔。再",
    "X60n1125_001:0558b23": "與二年學戒。犯大尼眾戒者。俱突吉羅。",
    "X60n1125_001:0558b24": "比丘戒",
    "X60n1125_001:0558c01": "比丘。一云苾蒭。此翻乞士。謂上於諸佛乞法。以資慧",
    "X60n1125_001:0558c02": "命。下於眾生乞食。以養色身也。又云。破惡。謂能破見．",
    "X60n1125_001:0558c03": "思二惑也。又云。怖魔。謂比丘三度震動魔宮也。沙彌",
    "X60n1125_001:0558c04": "年二十求進具足戒者。須為審問無諸遮難。乃可為",
    "X60n1125_001:0558c05": "備衣鉢．請十師。十師中一人為羯磨師。一人為教授",
    "X60n1125_001:0558c06": "師。并本師和尚。名三師。餘七眾為尊證師。集眾登壇。",
    "X60n1125_001:0558c07": "審問遮難。然後為作白四羯磨與具足戒。次為說四",
    "X60n1125_001:0558c08": "重名相。次為說四依。是謂如法成就。",
    "X60n1125_001:0558c09": "比丘戒遮難共二十七事",
    "X60n1125_001:0558c10": "作沙彌時。犯四重罪。或曾受大比丘戒。犯重被",
    "X60n1125_001:0558c11": "擯。今來乞戒者。不許受。",
    "X60n1125_001:0558c12": "作白衣時。曾犯淨行比丘尼者。不許受。",
    "X60n1125_001:0558c13": "作白衣時．沙彌時。盜聽大僧說戒．羯磨。遂詐稱",
    "X60n1125_001:0558c14": "大僧。同僧法事。志在衣食者。名為賊住。不許受。",
    "X60n1125_001:0558c15": "先從外道來受具戒。後捨戒還入外道。今又重",
    "X60n1125_001:0558c16": "來者。名破內外道。不許受。",
    "X60n1125_001:0558c17": "生．犍．妬．變．半。及自截等諸不男。不許受。",
    "X60n1125_001:0558c18": "殺父．殺母．殺阿羅漢．破僧．出佛身血。名為五逆。",
    "X60n1125_001:0558c19": "不許受。",
    "X60n1125_001:0558c20": "諸天．阿修羅．及諸鬼神變為人形。而來受戒者。",
    "X60n1125_001:0558c21": "不許受。",
    "X60n1125_001:0558c22": "諸畜生能變為人形。而來受戒者。不許受。",
    "X60n1125_001:0558c23": "身具男女二根者。不許受。",
    "X60n1125_001:0558c24": "問和尚名而不答。問己名亦不答者。不許受。",
    "X60n1125_001:0559a01": "年未滿二十者。不許受。",
    "X60n1125_001:0559a02": "衣鉢不具足者。不許受。",
    "X60n1125_001:0559a03": "父母不聽出家者。不許受。",
    "X60n1125_001:0559a04": "負人債而來者。不許受。",
    "X60n1125_001:0559a05": "他家奴主未捨而來者。不許受。",
    "X60n1125_001:0559a06": "在朝官人有祿有位者。不許受。",
    "X60n1125_001:0559a07": "年已滿七十者。非丈夫位。不許受。",
    "X60n1125_001:0559a08": "身有惡疾。如疥癲．白癩．癰疽．乾痟．癲狂者。不許",
    "X60n1125_001:0559a09": "受。",
    "X60n1125_001:0559a10": "又六根不具形相。怪惡或種種惡病．有辱法門者。",
    "X60n1125_001:0559a11": "佛俱不許受。",
    "X60n1125_001:0559a12": "具足戒共二百五十事",
    "X60n1125_001:0559a13": "波羅夷法四事僧伽婆尸沙法十三事",
    "X60n1125_001:0559a14": "不定法二事尼薩耆波逸提法三十事",
    "X60n1125_001:0559a15": "波逸提法九十事波羅提提舍尼法四事",
    "X60n1125_001:0559a16": "應當學法一百事滅諍法七事",
    "X60n1125_001:0559a17": "四依法",
    "X60n1125_001:0559a18": "一依糞掃衣。若得長利。檀越施衣。割壞衣得受。",
    "X60n1125_001:0559a19": "二依乞食。若得長利。若僧差食．檀越送食．月八日",
    "X60n1125_001:0559a20": "食．十五日食．月初日食．若僧常食．檀越請食。得",
    "X60n1125_001:0559a21": "受。",
    "X60n1125_001:0559a22": "三依樹下坐。若得長利。若別房．尖頭屋．小房．石室．",
    "X60n1125_001:0559a23": "兩房一戶。得受。",
    "X60n1125_001:0559a24": "四依腐爛藥。若得長利。酥油．生酥．蜜．石蜜。得受。",
    "X60n1125_001:0559b01": "比丘具足四義",
    "X60n1125_001:0559b02": "一受具足。謂白四羯磨。",
    "X60n1125_001:0559b03": "二隨具足。謂從此向後隨一一戒。常護持故。",
    "X60n1125_001:0559b04": "三護他心具足。謂一分威儀具足。不為眾所嫌。",
    "X60n1125_001:0559b05": "四具足守戒。謂雖小罪畏而不犯。若有犯。當發露。",
    "X60n1125_001:0559b06": "比丘尼戒",
    "X60n1125_001:0559b07": "比丘尼。此云乞士女。沙彌尼二歲學戒畢。無諸過患。",
    "X60n1125_001:0559b08": "方可進具。和尚尼可備衣．鉢請尼中十師為授戒。先",
    "X60n1125_001:0559b09": "審問遮難。次為作白四羯磨授之。次十師將此沙彌",
    "X60n1125_001:0559b10": "尼至大僧中。為請僧重授戒。僧中亦為集十師。登壇",
    "X60n1125_001:0559b11": "審問遮難。白四羯磨。羯磨已。為說八棄名相。次為說",
    "X60n1125_001:0559b12": "四依法。謂之如法成就。",
    "X60n1125_001:0559b13": "佛制尼從二部受戒。後傳至此土。尼無能授者。乃",
    "X60n1125_001:0559b14": "但從大僧邊受之。近年諸師全不知授法。苟簡妄",
    "X60n1125_001:0559b15": "作。乃雜在比丘中授之。是女而授男戒也。欺己欺",
    "X60n1125_001:0559b16": "人。罪莫大焉。",
    "X60n1125_001:0559b17": "比丘尼遮難共二十九事",
    "X60n1125_001:0559b18": "曾作沙彌尼．式叉摩那。犯四重。及受大戒犯八",
    "X60n1125_001:0559b19": "重。還俗訖。重來者。名邊罪。不許受。",
    "X60n1125_001:0559b20": "作白衣婦時。曾犯淨行比丘者。不許受。",
    "X60n1125_001:0559b21": "曾盜聽大僧說戒．羯磨等。冐稱比丘尼。希圖利",
    "X60n1125_001:0559b22": "養者。名為賊心入道。不許受。",
    "X60n1125_001:0559b23": "曾為外道。來入僧中受戒。後復歸外道。今又重",
    "X60n1125_001:0559b24": "來。名破內外道。不許受。",
    "X60n1125_001:0559c01": "有螺．筋．鼓．角．脉五種不女。不許受。",
    "X60n1125_001:0559c02": "有殺父者．殺母者．殺阿羅漢者．破和合僧者．出",
    "X60n1125_001:0559c03": "佛身血者。俱不許受。",
    "X60n1125_001:0559c04": "有諸天女．阿修羅女．鬼神女變形。而來受戒者。",
    "X60n1125_001:0559c05": "不許受。",
    "X60n1125_001:0559c06": "有諸畜生女。能變為人形。而來受戒者。不許受。",
    "X60n1125_001:0559c07": "一有身中具男女二根者。不許受。",
    "X60n1125_001:0559c08": "問名而不答。問和尚名亦不答。教乞戒而不乞",
    "X60n1125_001:0559c09": "戒者。俱不許受。",
    "X60n1125_001:0559c10": "童女年未滿二十。出嫁女年未滿十二者。不許",
    "X60n1125_001:0559c11": "受。",
    "X60n1125_001:0559c12": "衣鉢不具足者。不許受。",
    "X60n1125_001:0559c13": "父母．夫主不聽出家．強來者。不許受。",
    "X60n1125_001:0559c14": "負人債而來者。不許受。",
    "X60n1125_001:0559c15": "人家婢主未捨而來者。不許受。",
    "X60n1125_001:0559c16": "有女人年至七十。不任受大尼戒者。不許受。",
    "X60n1125_001:0559c17": "女人有病。疥癩．癰疽．白癩．乾痟．癲狂．二形．二道",
    "X60n1125_001:0559c18": "合．道小．常漏大小便．涕唾常流者。俱不許受。",
    "X60n1125_001:0559c19": "外有六根不具。相貌怪惡。種種惡病。有辱法門者。",
    "X60n1125_001:0559c20": "佛皆不許受。",
    "X60n1125_001:0559c21": "比丘尼具足戒三百四十八事",
    "X60n1125_001:0559c22": "波羅夷法八事(婬．盜．殺．妄．觸．八覆隨)",
    "X60n1125_001:0559c23": "僧伽婆尸沙法十七事",
    "X60n1125_001:0559c24": "尼薩耆波逸提法三十事",
    "X60n1125_001:0560a01": "波逸提法一百七十八事",
    "X60n1125_001:0560a02": "波羅提提舍尼法八事",
    "X60n1125_001:0560a03": "突吉羅法一百事",
    "X60n1125_001:0560a04": "滅諍法七事",
    "X60n1125_001:0560a05": "尼無不定法。四依法全同大僧。今不贅列。",
    "X60n1125_001:0560a06": "尼行八敬法",
    "X60n1125_001:0560a07": "一不得罵詈比丘。",
    "X60n1125_001:0560a08": "二不得舉比丘過。比丘得舉尼過。",
    "X60n1125_001:0560a09": "三應從大僧受具戒。",
    "X60n1125_001:0560a10": "四犯僧殘。半月在二部僧中行摩那埵。",
    "X60n1125_001:0560a11": "五半月當于僧中請教誡師。",
    "X60n1125_001:0560a12": "六不應于無比丘處結夏安居。",
    "X60n1125_001:0560a13": "七夏訖。當往僧中求自恣。",
    "X60n1125_001:0560a14": "八百歲尼禮初夏比丘足。",
    "X60n1125_001:0560a15": "菩薩戒",
    "X60n1125_001:0560a16": "菩薩戒者。即菩薩萬行。乃進趣菩提莊嚴法身之大",
    "X60n1125_001:0560a17": "道也。其戒遍周九界。極盡未來。非可以數量局。非可",
    "X60n1125_001:0560a18": "以名相陳。姑約其大槩名為三聚。一攝律儀戒。謂無",
    "X60n1125_001:0560a19": "惡不斷也。二攝善法戒。謂無善不修也。三攝眾生戒。",
    "X60n1125_001:0560a20": "謂無生不度也。但為下凡癡暗昧。于進修乃有梵網",
    "X60n1125_001:0560a21": "一經。略示蹊徑。使知所適從。然亦大海中之一滴而",
    "X60n1125_001:0560a22": "已。引而伸之。觸類而長之。是在智者。",
    "X60n1125_001:0560a23": "梵網波羅夷罪十戒",
    "X60n1125_001:0560a24": "一殺戒二盜戒",
    "X60n1125_001:0560b01": "三婬戒四妄語戒",
    "X60n1125_001:0560b02": "五酤酒戒六說四眾過戒",
    "X60n1125_001:0560b03": "七自讚毀他戒八慳惜加毀戒",
    "X60n1125_001:0560b04": "九瞋心不受悔戒十謗三寶戒",
    "X60n1125_001:0560b05": "梵網輕垢罪四十八戒",
    "X60n1125_001:0560b06": "一不敬師友戒二飲酒戒",
    "X60n1125_001:0560b07": "三食肉戒四食五辛戒",
    "X60n1125_001:0560b08": "五不教悔罪戒六不供給請法戒",
    "X60n1125_001:0560b09": "七懈怠不聽法戒八背大向小戒",
    "X60n1125_001:0560b10": "九不看病戒十畜殺具戒",
    "X60n1125_001:0560b11": "十一國使戒十二販賣戒",
    "X60n1125_001:0560b12": "十三謗毀戒十四放火焚燒戒",
    "X60n1125_001:0560b13": "十五僻教戒十六為利倒說戒",
    "X60n1125_001:0560b14": "十七恃勢乞求戒十八無解作師戒",
    "X60n1125_001:0560b15": "十九兩舌戒二十不行放救戒",
    "X60n1125_001:0560b16": "二十一瞋打報仇戒二十二憍慢不請法戒",
    "X60n1125_001:0560b17": "二十三憍慢僻說戒二十四不習學佛戒",
    "X60n1125_001:0560b18": "二十五不善知眾戒二十六獨受利養戒",
    "X60n1125_001:0560b19": "二十七受別請戒二十八別請僧戒",
    "X60n1125_001:0560b20": "二十九邪命自活戒三十不敬好時戒",
    "X60n1125_001:0560b21": "三十一不行救贖戒三十二損害眾生戒",
    "X60n1125_001:0560b22": "三十三邪業覺觀戒三十四暫念小乘戒",
    "X60n1125_001:0560b23": "三十五不發願戒三十六不發誓戒",
    "X60n1125_001:0560b24": "三十七冐難遊行戒三十八乖尊卑次序戒",
    "X60n1125_001:0560c01": "三十九不修福慧戒四十揀擇受戒戒",
    "X60n1125_001:0560c02": "四十一為利作師戒四十二為惡人說戒戒",
    "X60n1125_001:0560c03": "四十三無慚受施戒四十四不供養經典戒",
    "X60n1125_001:0560c04": "四十五不化眾生戒四十六說法不如法戒",
    "X60n1125_001:0560c05": "四十七非法制限戒四十八破法戒",
    "X60n1125_001:0560c06": "菩薩隨身十八種物。楊枝．澡豆．三衣．瓶．鉢．坐具．錫杖．",
    "X60n1125_001:0560c07": "香爐．奩．漉水囊．手巾．刀子．火燧．鑷子．繩床．經律。佛像",
    "X60n1125_001:0560c08": "菩薩像。",
    "X60n1125_001:0560c09": "經言。十八種物許常隨身。非謂必備方為菩薩也。",
    "X60n1125_001:0560c10": "世之受菩薩戒者。汲汲乎惟十八物是辦。肩荷隨",
    "X60n1125_001:0560c11": "身。便為畢事。膠彼瑣儀。忘其大義。上求下化之弘",
    "X60n1125_001:0560c12": "規。果如是而已哉。",
    "X60n1125_001:0560c13": "梵網經云。眾生受佛戒。即入諸佛位。若不受此戒。外",
    "X60n1125_001:0560c14": "道．邪見人．畜生與木頭平等。無有異故。知不受菩薩",
    "X60n1125_001:0560c15": "戒者。縱學佛法。勤苦修行經千萬劫。祗名眾生。欲脫",
    "X60n1125_001:0560c16": "生死．欲破業障．欲成菩提。終無得理。縱或受已。毀戒。",
    "X60n1125_001:0560c17": "還是佛之弟子。若不受者。名為外道。故經云。薝蔔花",
    "X60n1125_001:0560c18": "雖萎。猶勝一切花。破戒諸比丘。猶勝諸外道。",
    "X60n1125_001:0560c19": "今此菩薩三聚淨戒受之者。報圓佛果。相好無邊。三",
    "X60n1125_001:0560c20": "達．五眼．十力無畏。一切功德無不具足。即于此身一",
    "X60n1125_001:0560c21": "念之中。訖至成佛。具足八種殊勝功德。",
    "X60n1125_001:0560c22": "一者。趣道場殊勝。當知受菩薩戒者。如大鵬鳥。舉翅",
    "X60n1125_001:0560c23": "高飛。能至十萬九千里。菩薩發心受此大戒。能越",
    "X60n1125_001:0560c24": "六趣．二乘。徑趣無上菩提。坐于道場。",
    "X60n1125_001:0561a01": "二者。發心殊勝。若人一念發大悲．大智之心。受菩薩",
    "X60n1125_001:0561a02": "戒。即超過二乘境界。如昔有沙彌侍一羅漢而行。",
    "X60n1125_001:0561a03": "忽發菩提心欲受菩薩戒。此羅漢反生恭敬。為擔",
    "X60n1125_001:0561a04": "衣鉢。讓路而行。",
    "X60n1125_001:0561a05": "三者。福田殊勝。假使有人供養滿閻浮提大阿羅漢。",
    "X60n1125_001:0561a06": "不如供養一發心受菩薩戒者。以彼運心廣大故。",
    "X60n1125_001:0561a07": "四者。功力殊勝。若受小乘戒者。猶如螢火。但能自照。",
    "X60n1125_001:0561a08": "受菩薩戒者。狀似日光當午。一切普照故。",
    "X60n1125_001:0561a09": "五者。滅罪殊勝經云。受戒後破戒。猶勝諸外道。以外",
    "X60n1125_001:0561a10": "道邪見。永沉惡道。無有出期。破戒之人。以戒威力",
    "X60n1125_001:0561a11": "故。設墮惡道。受罪輕微。若墮地獄中。作地獄中王。",
    "X60n1125_001:0561a12": "若墮畜生中。作生畜中王。若墮餓鬼中。作餓鬼中",
    "X60n1125_001:0561a13": "王。所生之處。不失王位。經云。有犯名菩薩。有戒可",
    "X60n1125_001:0561a14": "破。故無犯名外道。無戒可破故。",
    "X60n1125_001:0561a15": "六者。受胎殊勝。受戒之人。若在胞胎中。常為天龍善",
    "X60n1125_001:0561a16": "神。所共守護故。",
    "X60n1125_001:0561a17": "七者。神通殊勝。受戒之人。以持戒力故。能攪長河為",
    "X60n1125_001:0561a18": "酥酪。變大地作黃金。能于一念中超越千生。能于",
    "X60n1125_001:0561a19": "一日內。度無數眾故。",
    "X60n1125_001:0561a20": "八者。果報殊勝。受戒之人。即是菩薩。當生蓮花藏海。",
    "X60n1125_001:0561a21": "受法性身。一得真常。永不退轉故。",
    "X60n1125_001:0561a22": "受菩薩戒者。當以發菩提心為先。菩提心者。四弘誓",
    "X60n1125_001:0561a23": "願也。若實發此誓願。復以至誠心。仰承大戒。則能發",
    "X60n1125_001:0561a24": "起無作戒體。方名得戒。既得此戒。後或遇緣破犯。亦",
    "X60n1125_001:0561b01": "自有殊勝功德。故云。破戒諸比丘。猶勝諸外道。又云。",
    "X60n1125_001:0561b02": "所生之處。不失王位。若無此真實廣大之心。但希破",
    "X60n1125_001:0561b03": "後功德。輕求受戒者。則戒決不可得。戒既不可得。況",
    "X60n1125_001:0561b04": "破後功德乎。求受戒者。宜知此意。",
    "X60n1125_001:0561b05": "此戒體不發則已。發即是性。故名無作。小乘明此。別",
    "X60n1125_001:0561b06": "有一善能制定。佛法憑師。受發極至盡形。或依定．依",
    "X60n1125_001:0561b07": "道別生。皆以心力勝用。有此感發。成實論判為非色",
    "X60n1125_001:0561b08": "非心聚。律師多依此說。未盡其義。大乘明戒是色聚。",
    "X60n1125_001:0561b09": "謂大乘情期極果。憑師一受。遠至菩提。隨定隨道。誓",
    "X60n1125_001:0561b10": "修諸善．誓度含識。亦以心力大故。別發戒善。為行者",
    "X60n1125_001:0561b11": "所緣。止息諸惡。大論云。罪．不罪不可得。具足尸羅。此",
    "X60n1125_001:0561b12": "是戒度正體。以心生口言。從今受。息身．口惡法。是名",
    "X60n1125_001:0561b13": "為戒。即無作也。此無作雖無色相。而有能持．所持。有",
    "X60n1125_001:0561b14": "得．有失。亦似有色相。故曰假色。亦名無表色也。授戒",
    "X60n1125_001:0561b15": "羯磨文云。初番羯磨時。十方妙善戒法悉皆震動。第",
    "X60n1125_001:0561b16": "二番羯磨時。諸妙善戒法舉集虗空之中。如雲如葢。",
    "X60n1125_001:0561b17": "覆汝頂上。第三番羯磨時。此諸妙善戒法。從汝頂門",
    "X60n1125_001:0561b18": "灌注身心。充滿正報。汝心．汝身即是無邊功德之聚。",
    "X60n1125_001:0561b19": "此文正形容無表之色。如此雖非實有。戒從外來。然",
    "X60n1125_001:0561b20": "亦不可謂自心本具。□無得與不得。葢以。理雖本具。",
    "X60n1125_001:0561b21": "藉緣方發故也。",
    "X60n1125_001:0561b23": "律學發軔卷上"
}