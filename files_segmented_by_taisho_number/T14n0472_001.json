{
    "T14n0472_001:0514c02": "No. 472",
    "T14n0472_001:0514c03": "佛說大乘善見變化文殊師利問",
    "T14n0472_001:0514c04": "法經",
    "T14n0472_001:0514c06": "西天中印度，惹爛馱囉國密林寺，三藏明",
    "T14n0472_001:0514c07": "教大師，賜紫沙門臣天息災奉　詔譯",
    "T14n0472_001:0514c08": "如是我聞：一時世尊，在王舍城鷲峯山中，與",
    "T14n0472_001:0514c09": "大比丘眾，并大菩薩文殊師利等大眾圍遶。",
    "T14n0472_001:0514c10": "爾時，佛告文殊師利童子言：「佛子！我今為諸",
    "T14n0472_001:0514c11": "眾生於四聖諦心生顛倒，恒處輪迴不能免",
    "T14n0472_001:0514c12": "離，說此真實四聖諦法。」文殊師利白佛言：",
    "T14n0472_001:0514c13": "「世尊、如來、應、正等覺！云何因緣而諸眾生",
    "T14n0472_001:0514c14": "不能遠離如是虛妄輪迴之中，不覺不知？」佛",
    "T14n0472_001:0514c15": "言：「文殊師利！我見眾生受如是虛妄輪迴，",
    "T14n0472_001:0514c16": "何以故？善男子！皆因無始已來妄生計執，分",
    "T14n0472_001:0514c17": "別彼我。文殊師利！以是因緣，受此愚癡業",
    "T14n0472_001:0514c18": "報，虛妄輪迴。何以故？是諸愚癡眾生，不聞、",
    "T14n0472_001:0514c19": "不知最上一切寂靜法故，不自思惟警悟三",
    "T14n0472_001:0514c20": "業，恣身、口、意造眾煩惱——我貪、我瞋、我癡等。",
    "T14n0472_001:0514c21": "我今於彼如來法中，得此出家，受清淨戒，修",
    "T14n0472_001:0514c22": "持淨行，遠離輪迴，得涅盤道，解脫苦輪。「復",
    "T14n0472_001:0514c23": "自思惟，此煩惱性即善法故，即有漏法故，",
    "T14n0472_001:0514c24": "即無漏法故，即輪迴法故，即世間、即出世間，",
    "T14n0472_001:0514c25": "即智、即蠲除法，即決定法，即觀法圓滿智，",
    "T14n0472_001:0514c26": "即觀苦、集、滅決定道，乃至決定法界故。「又復",
    "T14n0472_001:0514c27": "思惟，一切行虛假故，一切行苦惱故，一切",
    "T14n0472_001:0514c28": "行即無相故。我若得此，即能遠離一切虛假，",
    "T14n0472_001:0514c29": "得隨意生。若觀我見，不離道諦，即得彼法，所",
    "T14n0472_001:0515a01": "作隨意。復於彼法，憶念無惑，於一切法，心無",
    "T14n0472_001:0515a02": "差別，能如是知，即得遠離不信、疑惑、毀謗，",
    "T14n0472_001:0515a03": "讚歎得此，解脫一切我苦。我於是時，無有少",
    "T14n0472_001:0515a04": "分而難作者。若阿羅漢能知此我，彼臨命終",
    "T14n0472_001:0515a05": "時，自見所生棄捨本心，得佛菩提，隨意所樂",
    "T14n0472_001:0515a06": "自在而往，即得至於無為界，故彼得此苦智、",
    "T14n0472_001:0515a07": "法智。若了知我集一切法，生不信心，疑惑、誹",
    "T14n0472_001:0515a08": "謗、種種怖畏。若不信此法，盡此集故，彼作是",
    "T14n0472_001:0515a09": "思惟，決定滅諦。「彼復思惟，此法應如是作，得",
    "T14n0472_001:0515a10": "滅諦故。是法若作，此決定滅，作是決定。彼意",
    "T14n0472_001:0515a11": "心生疑惑，命終之後墮大地獄中。云何名如",
    "T14n0472_001:0515a12": "實思惟？生一切法故。」",
    "T14n0472_001:0515a13": "爾時文殊師利童子白佛言：「世尊！云何見四",
    "T14n0472_001:0515a14": "聖諦心？」佛告文殊師利：「若見一切法即不生",
    "T14n0472_001:0515a15": "故，即見苦諦；若見出生一切法消除故，即是",
    "T14n0472_001:0515a16": "集諦；若見最上涅盤一切寂靜法相，即是滅",
    "T14n0472_001:0515a17": "諦；若見究竟一切法性即是道諦。文殊師利！",
    "T14n0472_001:0515a18": "若彼見此四聖諦非實、非虛，是善法、是不善",
    "T14n0472_001:0515a19": "法，是有漏、是無漏，是世間、是出世間，是有",
    "T14n0472_001:0515a20": "為智、是無為智，是無變異法，是觀苦、集了別",
    "T14n0472_001:0515a21": "智法，即決定滅諦，乃至決定法界道諦，不可",
    "T14n0472_001:0515a22": "改變。何故一切愚迷眾生耽著欲樂，於此",
    "T14n0472_001:0515a23": "實相法中而生迷惑？彼諸眾生，於寂滅法，不",
    "T14n0472_001:0515a24": "諦思惟，乃至一切法寂靜自性，不得現前。",
    "T14n0472_001:0515a25": "不知此法非取、非捨、非離取捨，在彼貪界，顯",
    "T14n0472_001:0515a26": "現涅盤，瞋界、癡界乃至輪迴界，悉能現彼涅",
    "T14n0472_001:0515a27": "盤寂靜界故。若於一切法，能現如是自性平",
    "T14n0472_001:0515a28": "等，當得一切法中自在無礙，云何不知彼",
    "T14n0472_001:0515a29": "真實法？若於不生、不滅法，心同虛空，即佛平",
    "T14n0472_001:0515b01": "等不可得故，法平等不可得故，僧平等不可",
    "T14n0472_001:0515b02": "得故，乃至涅盤寂靜平等亦不可得故。如是",
    "T14n0472_001:0515b03": "於一切未曾有法，不生疑惑，即得離疑。不",
    "T14n0472_001:0515b04": "生、不出，至一切最勝涅盤寂靜界故。文殊師",
    "T14n0472_001:0515b05": "利！如是真諦一切法不可見，是故須菩提而",
    "T14n0472_001:0515b06": "不往詣禮如來足。如須菩提尚得無我，況復",
    "T14n0472_001:0515b07": "如來云何而見？勿作是解。文殊師利！如是一",
    "T14n0472_001:0515b08": "切不生法中有所見故，即非見四聖諦。」",
    "T14n0472_001:0515b09": "爾時文殊師利法王子白佛言：「世尊！云何見",
    "T14n0472_001:0515b10": "四念處？」佛告文殊師利：「彼須菩提，當得觀身",
    "T14n0472_001:0515b11": "不淨，見身念處；觀受是苦，見受念處；觀心無",
    "T14n0472_001:0515b12": "常，見心念處；觀法無我，見法念處。」文殊師利",
    "T14n0472_001:0515b13": "復白佛言：「世尊！如是實相云何而說？復云何",
    "T14n0472_001:0515b14": "見真實四念處？」佛告文殊師利：「止，此真實諦",
    "T14n0472_001:0515b15": "如來所說，難解難知。」文殊師利言：「唯願說之，",
    "T14n0472_001:0515b16": "廣演分別，彼真實四念處故」佛言：「文殊師",
    "T14n0472_001:0515b17": "利！汝若見等虛空身，即見此身中身念處。",
    "T14n0472_001:0515b18": "又，文殊師利！若於受中內、外、中間有所得故，",
    "T14n0472_001:0515b19": "即見受念處。又，文殊師利！若見此心智有方",
    "T14n0472_001:0515b20": "圓、大小，即見此心中心念處。又，文殊師利！",
    "T14n0472_001:0515b21": "若於善、不善，有漏、無漏，乃至煩惱世出世間法",
    "T14n0472_001:0515b22": "中有所得故，即非見此法中法念處。文殊",
    "T14n0472_001:0515b23": "師利！此真實四念處應如是解。」文殊師利白",
    "T14n0472_001:0515b24": "世尊言：「云何見四正勤？」佛告文殊師利：「若",
    "T14n0472_001:0515b25": "觀十二緣生，究竟空寂乃至無性，一切法彼",
    "T14n0472_001:0515b26": "不可得，當起精進心，稱法滅除所生不善一",
    "T14n0472_001:0515b27": "切業故；為未生不善法，令不起故；未生善",
    "T14n0472_001:0515b28": "法，起精進心令出生故；所生善法，令得久住，",
    "T14n0472_001:0515b29": "不廢忘故，當起圓滿精進心故。如一切法離",
    "T14n0472_001:0515c01": "取、離捨、非離取捨，若得如是正憶念故，彼不",
    "T14n0472_001:0515c02": "復起心，即得此三摩地行。彼云何思惟？得",
    "T14n0472_001:0515c03": "神足故。云何住平等一切法？文殊師利！應",
    "T14n0472_001:0515c04": "當如是見四正勤。」",
    "T14n0472_001:0515c05": "文殊師利又復白言：「世尊！云何見五根？」佛",
    "T14n0472_001:0515c06": "言：「文殊師利！若見究竟一切法不生，即解",
    "T14n0472_001:0515c07": "信根。何以故？文殊師利！此究竟不生信根，於",
    "T14n0472_001:0515c08": "一切法中，心不可得故，本離此名。又，文殊師",
    "T14n0472_001:0515c09": "利！若於一切法離憶念故，無有趣求，不住方",
    "T14n0472_001:0515c10": "所，是為精進根。文殊師利！若於一切法，離",
    "T14n0472_001:0515c11": "現前明了故，遠離差別，心不起故，是為念",
    "T14n0472_001:0515c12": "根。又，文殊師利！若於諸法，能離生滅、能覺",
    "T14n0472_001:0515c13": "所覺、性空性非空性故，是為定根。文殊師利！",
    "T14n0472_001:0515c14": "若性孰有孰無，一切法中不可得故，是為慧",
    "T14n0472_001:0515c15": "根。文殊師利！應如是解，了知五根故。」",
    "T14n0472_001:0515c16": "文殊師利言：「世尊！云何見五力？」佛言：「文殊師",
    "T14n0472_001:0515c17": "利！若能見此離性、離相一切廣大心法，是為",
    "T14n0472_001:0515c18": "信力。文殊師利！若於菩提進求功德，能離取",
    "T14n0472_001:0515c19": "捨，非離取捨，是為進力。文殊師利！若於一切",
    "T14n0472_001:0515c20": "法離諸憶念，無有計執，是為念力。文殊師利！",
    "T14n0472_001:0515c21": "若至一切法無相故，是為定力。文殊師利！",
    "T14n0472_001:0515c22": "若能遠離一切所見，乃至涅盤，是為慧力。文",
    "T14n0472_001:0515c23": "殊師利！應如是解，了知五力故。」",
    "T14n0472_001:0515c24": "文殊師利言：「世尊！云何見七覺分？」佛言：「文殊",
    "T14n0472_001:0515c25": "師利！若見一切無自性法，不憶念故，是為念",
    "T14n0472_001:0515c26": "覺分。文殊師利！若於一切法，心不可測度，說",
    "T14n0472_001:0515c27": "善、不善及得受記，是為擇法覺分。文殊師利！",
    "T14n0472_001:0515c28": "若於一切法，能離取捨、非離取捨，又於諸法",
    "T14n0472_001:0515c29": "捨離思慮，是為精進覺分。文殊師利！若於一",
    "T14n0472_001:0516a01": "切法，不生愛著，解一切法即無生故，是為喜",
    "T14n0472_001:0516a02": "覺分。文殊師利！若於一切法，心生信樂，解一",
    "T14n0472_001:0516a03": "切法不可得故，是為輕安覺分。文殊師利！",
    "T14n0472_001:0516a04": "若於一切法，心無掉舉，是為定覺分。文殊師",
    "T14n0472_001:0516a05": "利！若於一切法無住、無著、不可覺知，於一切",
    "T14n0472_001:0516a06": "法不生貪著，若得此捨，是為捨覺分。文殊師",
    "T14n0472_001:0516a07": "利！七菩提分，應如是解而能了知。」",
    "T14n0472_001:0516a08": "文殊師利言：「世尊！云何見八正道？」佛告文殊",
    "T14n0472_001:0516a09": "師利：「若不見正，乃至不見一切無性，法無二",
    "T14n0472_001:0516a10": "相，心無罣礙，是為正見。文殊師利！若見一切",
    "T14n0472_001:0516a11": "法，離諸罣礙、非離罣礙，心無所著，是為正思",
    "T14n0472_001:0516a12": "惟。文殊師利！若見一切法，無有邊際，稱無邊",
    "T14n0472_001:0516a13": "際，平等善說，是為正語。文殊師利！若見一切",
    "T14n0472_001:0516a14": "法，無有動作，離悲慜心，本不生故，是為",
    "T14n0472_001:0516a15": "正業。文殊師利！若於一切法，無喜、無瞋，諸法",
    "T14n0472_001:0516a16": "不生，是為正命。文殊師利！若於一切法，無有",
    "T14n0472_001:0516a17": "起滅、無有力用，是為正精進。文殊師利！若於",
    "T14n0472_001:0516a18": "一切法，念念不生、無有知覺，離諸思惟，是為",
    "T14n0472_001:0516a19": "正念。文殊師利！若於一切法，自性、非性而能",
    "T14n0472_001:0516a20": "遠離，無有所著，是為正定。文殊師利！此八",
    "T14n0472_001:0516a21": "正道，應如是解即能了知。」",
    "T14n0472_001:0516a22": "「文殊師利！若有見如是四聖諦心，即得見於",
    "T14n0472_001:0516a23": "四念處、四正勤、四神足、五根、五力、七菩提分、八",
    "T14n0472_001:0516a24": "聖道分。真實心故，是求彼岸，至實際地，得",
    "T14n0472_001:0516a25": "大安樂，悉捨重擔，遠塵離垢，觀身無相至無",
    "T14n0472_001:0516a26": "生忍。阿羅漢、沙門、婆羅門，至淨彼岸名曰",
    "T14n0472_001:0516a27": "多聞，是真佛子，是能仁子；能敵冤家，棄擲煩",
    "T14n0472_001:0516a28": "惱，得大堅固，無老、無怖，無有疑惑亦無戲",
    "T14n0472_001:0516a29": "論，無彼無此，名此比丘為聖法幢。文殊師",
    "T14n0472_001:0516b01": "利！若得如是法忍，得大善利，應得一切世間",
    "T14n0472_001:0516b02": "天、人、阿修羅而為供養。文殊師利！是故得一",
    "T14n0472_001:0516b03": "切國土無空過者，悉受清淨飲食供養，為離",
    "T14n0472_001:0516b04": "輪迴、得涅盤岸，脫諸苦輪，乃至一切正遍知",
    "T14n0472_001:0516b05": "正等菩提，起此心法所求皆得。」",
    "T14n0472_001:0516b06": "爾時世尊說是法時，三萬二千天子皆得此",
    "T14n0472_001:0516b07": "法，彼諸天眾於如來、世尊、應、正等覺，并文殊",
    "T14n0472_001:0516b08": "師利菩薩摩訶薩，散曼陀羅花、摩訶曼陀羅",
    "T14n0472_001:0516b09": "花而以供養，作如是言：「彼等於如來佛法",
    "T14n0472_001:0516b10": "中，當得出家受清淨戒。若說此法，一心聽",
    "T14n0472_001:0516b11": "受，得菩提道。」復有八千一百比丘眾，心得漏",
    "T14n0472_001:0516b12": "盡無生解脫；復有四萬二千菩薩，得無生法",
    "T14n0472_001:0516b13": "忍。于時三千大千世界，一切魔王宮殿、山",
    "T14n0472_001:0516b14": "林曠野、大地，六種振動，於虛空中雨眾天花，",
    "T14n0472_001:0516b15": "讚言：「善哉，善哉！善說此法，甚為希有！」出是音",
    "T14n0472_001:0516b16": "聲，十方普聞。佛說此經已，文殊師利法王子",
    "T14n0472_001:0516b17": "及大菩薩、諸比丘眾，一切世間諸天、人民、阿",
    "T14n0472_001:0516b18": "修羅、乾達婆等，聞佛所說，各各歡喜，禮佛",
    "T14n0472_001:0516b19": "而退。",
    "T14n0472_001:0516b20": "佛說文殊師利問法經"
}