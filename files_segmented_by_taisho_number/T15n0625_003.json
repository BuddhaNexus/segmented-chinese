{
    "T15n0625_003:0378b12": "大樹緊那羅王所問經卷第三",
    "T15n0625_003:0378b14": "姚秦龜茲三藏鳩摩羅什譯",
    "T15n0625_003:0378b15": "爾時世尊知緊那羅王諸子之心所欲樂",
    "T15n0625_003:0378b16": "已，上昇虛空高七多羅樹，放大光明。是光遍",
    "T15n0625_003:0378b17": "照於此三千大千世界，欲界諸天所有伎樂，",
    "T15n0625_003:0378b18": "乾闥婆、緊那羅等所有伎樂，不鼓自鳴出微",
    "T15n0625_003:0378b19": "妙音。香山王中所有樹木，亦皆悉出微妙樂",
    "T15n0625_003:0378b20": "音。爾時世尊復於身上諸毛孔中，各放無量",
    "T15n0625_003:0378b21": "萬億光明，一一光端各有蓮花；一一花中各",
    "T15n0625_003:0378b22": "有菩薩，三十二相而自莊嚴坐花臺中。於時",
    "T15n0625_003:0378b23": "世尊以神通力，令諸伎樂演出智偈問諸所",
    "T15n0625_003:0378b24": "疑，令諸花臺所有菩薩，以一一偈答其所",
    "T15n0625_003:0378b25": "問：",
    "T15n0625_003:0378b26": "「云何而發起，　　無上菩提心；",
    "T15n0625_003:0378b27": "終不忘此心，　　乃至覺菩提？",
    "T15n0625_003:0378b28": "專至心成就，　　為諸眾生故；",
    "T15n0625_003:0378b29": "起大悲莊嚴，　　不忘菩提心。",
    "T15n0625_003:0378c01": "彼志意云何，　　彼當云何行；",
    "T15n0625_003:0378c02": "所說大悲心，　　云何生起是？",
    "T15n0625_003:0378c03": "志意無諂偽，　　所修行無詐；",
    "T15n0625_003:0378c04": "住眾生涅槃，　　彼大悲如是！",
    "T15n0625_003:0378c05": "云何行於施，　　施已心無熱；",
    "T15n0625_003:0378c06": "亦不悕望報，　　迴向於菩提？",
    "T15n0625_003:0378c07": "所施一切捨，　　彼施已無悔；",
    "T15n0625_003:0378c08": "趣向菩提道，　　是不望果報。",
    "T15n0625_003:0378c09": "云何住於戒，　　不生於戒慢；",
    "T15n0625_003:0378c10": "救於毀禁者，　　大乘無有上？",
    "T15n0625_003:0378c11": "戒是菩提心，　　空無不起慢；",
    "T15n0625_003:0378c12": "起於大慈心，　　救諸毀禁者。",
    "T15n0625_003:0378c13": "云何忍眾生，　　罵詈及呵咥；",
    "T15n0625_003:0378c14": "心終不起瞋，　　倍增生歡喜？",
    "T15n0625_003:0378c15": "我為眾生醫，　　療治眾病患；",
    "T15n0625_003:0378c16": "若聞惡言已，　　不起於瞋恚。",
    "T15n0625_003:0378c17": "云何彼行進，　　云何修集行；",
    "T15n0625_003:0378c18": "云何心無倦，　　修於菩提行？",
    "T15n0625_003:0378c19": "精進護眾生，　　護法常勤進；",
    "T15n0625_003:0378c20": "善根悉充足，　　彼心無疲倦。",
    "T15n0625_003:0378c21": "云何修正念，　　勇健勝進行；",
    "T15n0625_003:0378c22": "云何修禪定，　　心無有馳散？",
    "T15n0625_003:0378c23": "無有馳想念，　　慧無有諂偽；",
    "T15n0625_003:0378c24": "以方便行禪，　　彼心無馳散。",
    "T15n0625_003:0378c25": "云何得智慧，　　云何見正直；",
    "T15n0625_003:0378c26": "云何作決定，　　云何分別法？",
    "T15n0625_003:0378c27": "修聞增智慧，　　本習正直心；",
    "T15n0625_003:0378c28": "決定行法施，　　隨義而修行。",
    "T15n0625_003:0378c29": "云何彼求聞，　　云何得多聞；",
    "T15n0625_003:0379a01": "云何聞如說，　　大人云何去？",
    "T15n0625_003:0379a02": "彼恭敬故聽，　　習近多聞者；",
    "T15n0625_003:0379a03": "說不為財利，　　大人如是去。",
    "T15n0625_003:0379a04": "云何彼行慈，　　云何行大悲；",
    "T15n0625_003:0379a05": "喜捨悉成就，　　云何住梵道？",
    "T15n0625_003:0379a06": "慈心悉平等，　　大悲無疲倦；",
    "T15n0625_003:0379a07": "隨喜名為喜，　　是能至梵道。",
    "T15n0625_003:0379a08": "云何得見佛，　　見已生信心；",
    "T15n0625_003:0379a09": "云何彼聞法，　　云何除斷疑？",
    "T15n0625_003:0379a10": "修行念於佛，　　得見世導師；",
    "T15n0625_003:0379a11": "信心得具足，　　聞法已無疑。",
    "T15n0625_003:0379a12": "云何福莊嚴，　　云何智莊嚴；",
    "T15n0625_003:0379a13": "若定及與慧，　　彼云何莊嚴？",
    "T15n0625_003:0379a14": "莊嚴福無厭，　　學問莊嚴智；",
    "T15n0625_003:0379a15": "心寂名為定，　　知法名為智。",
    "T15n0625_003:0379a16": "云何彼行處，　　居住止何相；",
    "T15n0625_003:0379a17": "彼行處云何，　　彼云何修行？",
    "T15n0625_003:0379a18": "彼行法空處，　　捨是彼岸句；",
    "T15n0625_003:0379a19": "彼行住四禪，　　修行脫眾生。",
    "T15n0625_003:0379a20": "云何是魔業，　　佛正業云何；",
    "T15n0625_003:0379a21": "造作何等業，　　得於菩提護？",
    "T15n0625_003:0379a22": "下乘為魔業，　　大乘為勝道；",
    "T15n0625_003:0379a23": "捨離一切惡，　　得於菩提護。",
    "T15n0625_003:0379a24": "云何近善友，　　惡友何等相；",
    "T15n0625_003:0379a25": "云何平等去，　　捨離於邪見？",
    "T15n0625_003:0379a26": "若讚菩提道，　　善親近彼人；",
    "T15n0625_003:0379a27": "菩提心善淨，　　捨離惡知識。",
    "T15n0625_003:0379a28": "知諸業行已，　　修行正直見；",
    "T15n0625_003:0379a29": "捨離邪相應，　　此不失正見。",
    "T15n0625_003:0379b01": "云何護正法，　　及教化眾生；",
    "T15n0625_003:0379b02": "彼方便云何，　　能得成菩提？",
    "T15n0625_003:0379b03": "精進護正法，　　方便能教化；",
    "T15n0625_003:0379b04": "捨離二邊流，　　能得勝菩提。",
    "T15n0625_003:0379b05": "云何作智業，　　云何適意業；",
    "T15n0625_003:0379b06": "云何速受教，　　常恭敬右遶？",
    "T15n0625_003:0379b07": "無諍是智業，　　不起於諍訟；",
    "T15n0625_003:0379b08": "口柔軟善語，　　恭敬而右遶。",
    "T15n0625_003:0379b09": "道是何等相，　　云何是非道；",
    "T15n0625_003:0379b10": "云何能安彼，　　叵思眾住道？",
    "T15n0625_003:0379b11": "六度為正道，　　下乘為非道；",
    "T15n0625_003:0379b12": "學方便智已，　　令眾生住道。",
    "T15n0625_003:0379b13": "云何得大富，　　云何獲大利；",
    "T15n0625_003:0379b14": "寶藏為何在，　　云何滿眾生？",
    "T15n0625_003:0379b15": "七財為大富，　　寂靜為大利；",
    "T15n0625_003:0379b16": "陀羅尼寶藏，　　辯說令充滿。",
    "T15n0625_003:0379b17": "彼父母是誰，　　親族何等相；",
    "T15n0625_003:0379b18": "侍從有何相，　　嚴飾智慧者？",
    "T15n0625_003:0379b19": "慧母度彼岸，　　助道法親族；",
    "T15n0625_003:0379b20": "諸善根侍從，　　莊嚴於智者。",
    "T15n0625_003:0379b21": "解法無我已，　　慈心普遍世；",
    "T15n0625_003:0379b22": "無我及與慈，　　是義云何等？",
    "T15n0625_003:0379b23": "若解知於空，　　彼自了無我；",
    "T15n0625_003:0379b24": "是為最上慈，　　今世知於空。",
    "T15n0625_003:0379b25": "未來無有來，　　諸行性如是！",
    "T15n0625_003:0379b26": "業報亦如是！　　云何而有生？",
    "T15n0625_003:0379b27": "第一義無是，　　亦無有去者；",
    "T15n0625_003:0379b28": "入於世諦道，　　說業及業報。",
    "T15n0625_003:0379b29": "若空與無相，　　及無願解脫；",
    "T15n0625_003:0379c01": "一相同無相，　　云何而生道？",
    "T15n0625_003:0379c02": "空即是無相，　　以無相故得；",
    "T15n0625_003:0379c03": "一相同一義，　　故說解脫門。",
    "T15n0625_003:0379c04": "云何觀於空，　　云何觀眾生；",
    "T15n0625_003:0379c05": "空及與眾生，　　云何而得生？",
    "T15n0625_003:0379c06": "智慧觀於空，　　方便觀眾生；",
    "T15n0625_003:0379c07": "大悲以教化，　　趣向於涅槃。",
    "T15n0625_003:0379c08": "無生無有起，　　一切法如是！",
    "T15n0625_003:0379c09": "云何生諸行，　　應當解此義？",
    "T15n0625_003:0379c10": "無生與無滅，　　是智所行處；",
    "T15n0625_003:0379c11": "從於誓願生，　　此方便所建。",
    "T15n0625_003:0379c12": "云何得授記，　　云何不退轉；",
    "T15n0625_003:0379c13": "云何忍所緣，　　云何得決定？",
    "T15n0625_003:0379c14": "住平等授記，　　法界不退轉；",
    "T15n0625_003:0379c15": "無生是忍緣，　　知法得決定。",
    "T15n0625_003:0379c16": "道場何所場，　　菩提何等相；",
    "T15n0625_003:0379c17": "誰名為如來，　　云何佛得明？",
    "T15n0625_003:0379c18": "虛空名道場，　　菩提虛空相；",
    "T15n0625_003:0379c19": "不依於身心，　　如如名如來！」",
    "T15n0625_003:0379c20": "爾時大樹緊那羅王諸子聞說如是法已，得",
    "T15n0625_003:0379c21": "柔順法忍，各各以自所著瓔珞，供上如來而",
    "T15n0625_003:0379c22": "作是言：「世尊！今我等為佛出世，我等今日",
    "T15n0625_003:0379c23": "乃得聞是甚深之法。希有世尊！乃能令諸伎",
    "T15n0625_003:0379c24": "樂音中說偈問疑，令菩薩像答其所問，能斷",
    "T15n0625_003:0379c25": "一切諸大眾疑，我等聞已得大法明。世尊！是",
    "T15n0625_003:0379c26": "誰所持？」時佛答言：「諸賢士等！當知皆是如來",
    "T15n0625_003:0379c27": "之力，佛力如是不可思議。」爾時大樹緊那",
    "T15n0625_003:0379c28": "羅王子白言：「世尊！願令一切諸眾生等得如",
    "T15n0625_003:0379c29": "是力。」爾時大樹緊那羅王、夫人、婇女八萬四",
    "T15n0625_003:0380a01": "千，其手各各持真珠貫，往世尊所，到已頭頂",
    "T15n0625_003:0380a02": "敬禮佛足，各以珠貫供散佛上。當其散時，佛",
    "T15n0625_003:0380a03": "神力故，於虛空中化成八萬四千真珠大臺，",
    "T15n0625_003:0380a04": "四方四柱莊校分明，諸寶臺中各有床座、眾",
    "T15n0625_003:0380a05": "寶、瓔珞、百千天衣，是諸座上各有如來結",
    "T15n0625_003:0380a06": "加趺坐，三十二相、八十種好而自莊嚴。爾時",
    "T15n0625_003:0380a07": "緊那羅王、八萬四千諸夫人等，見佛神力，歡",
    "T15n0625_003:0380a08": "喜踊躍得未曾有，皆以深心發阿耨多羅三",
    "T15n0625_003:0380a09": "藐三菩提心，得不退轉。既發心已歡喜踊躍，",
    "T15n0625_003:0380a10": "皆共同聲以偈歌詠讚歎如來：",
    "T15n0625_003:0380a11": "「最勝無上應供養，　　其所利益叵思議；",
    "T15n0625_003:0380a12": "善學利益調伏法，　　我今頂禮於勝人。",
    "T15n0625_003:0380a13": "離貪瞋癡及諂偽，　　離煩惱習無畏聲；",
    "T15n0625_003:0380a14": "從大寶藏開示法，　　稽首讚禮離欲尊。",
    "T15n0625_003:0380a15": "五眼清淨無結垢，　　善能降伏諸怨敵；",
    "T15n0625_003:0380a16": "不染三有如蓮花，　　得到彼岸我頂禮。",
    "T15n0625_003:0380a17": "能與世間明慧眼，　　能蔽日月諸光明；",
    "T15n0625_003:0380a18": "出生轉輪聖王種，　　持於輪相我讚禮。",
    "T15n0625_003:0380a19": "心常不染著諸色，　　導師作歸作救護；",
    "T15n0625_003:0380a20": "無與尊等況有勝，　　妙音演說我頂禮。",
    "T15n0625_003:0380a21": "於利無利等無著，　　悉知一切諸世法；",
    "T15n0625_003:0380a22": "墮愛網者令解脫，　　導師世尊我讚禮。",
    "T15n0625_003:0380a23": "常調伏心住禪定，　　燒諸結使住十方；",
    "T15n0625_003:0380a24": "演說法施非食施，　　無上福田我頂禮。",
    "T15n0625_003:0380a25": "所說微妙具相好，　　棄捨遠離於左道；",
    "T15n0625_003:0380a26": "語聲柔軟如雷音，　　稽首超過於三界。",
    "T15n0625_003:0380a27": "人尊已離燋熱惱，　　神通遊至無量土；",
    "T15n0625_003:0380a28": "造堅牢船度世間，　　我稽首禮讚如來！",
    "T15n0625_003:0380a29": "世尊演說信及進，　　度脫世間諸結礙；",
    "T15n0625_003:0380b01": "聲聞所有六通行，　　離於六道稽首讚。",
    "T15n0625_003:0380b02": "我今稽首金山色，　　稽首調伏寂定根；",
    "T15n0625_003:0380b03": "我今稽首滿月面，　　稽首侍德人中上。",
    "T15n0625_003:0380b04": "摧伏一切眾生結，　　超度四流難度河；",
    "T15n0625_003:0380b05": "我等今者歸命是，　　調根世尊我敬禮。",
    "T15n0625_003:0380b06": "尊本世時大布施，　　施乞求者心歡喜；",
    "T15n0625_003:0380b07": "最妙珍愛悉施他，　　健施善斷我頂禮。",
    "T15n0625_003:0380b08": "見諸癡慢醉眾生，　　善知是等所造因；",
    "T15n0625_003:0380b09": "得道最勝無有上，　　尊善導引安是處。",
    "T15n0625_003:0380b10": "陰界本性常空寂，　　諸結無實虛偽有；",
    "T15n0625_003:0380b11": "導師斷世諸疑悔，　　時語世尊我讚禮。",
    "T15n0625_003:0380b12": "常住實法諸三昧，　　於法自在到彼岸；",
    "T15n0625_003:0380b13": "智慧調御最無上，　　我稽首禮大商主。",
    "T15n0625_003:0380b14": "離於幻偽諸欺誑，　　大力降伏諸魔軍；",
    "T15n0625_003:0380b15": "明智善道人中上，　　猶大猛風無礙著。",
    "T15n0625_003:0380b16": "盡諸流底到彼岸，　　人尊寶藏無窮盡；",
    "T15n0625_003:0380b17": "如恒河沙諸如來！　　尊本行時常供養。",
    "T15n0625_003:0380b18": "得於世中不動搖，　　離愛過患到彼岸；",
    "T15n0625_003:0380b19": "親近諸佛住善處，　　是故敬禮人中上。",
    "T15n0625_003:0380b20": "棄生老病死畏怖，　　憶念千億本生處；",
    "T15n0625_003:0380b21": "極大愛網甚可畏，　　慧日光照令枯乾。",
    "T15n0625_003:0380b22": "導師獨覺悟諸法，　　手足輪有吉祥相；",
    "T15n0625_003:0380b23": "吉祥奉施柔軟草，　　吉祥世尊我頂禮。",
    "T15n0625_003:0380b24": "自在超出陀羅尼，　　常以法施非財施；",
    "T15n0625_003:0380b25": "仁尊擊於大法鼓，　　法王世尊我讚禮。",
    "T15n0625_003:0380b26": "從釋王種中出生，　　諸根常寂心亦寂；",
    "T15n0625_003:0380b27": "三有導師常寂滅，　　寂靜心者我讚禮。",
    "T15n0625_003:0380b28": "魔王執持利劍來，　　及諸魔眾樹王下；",
    "T15n0625_003:0380b29": "不能令尊一毛竪，　　不動如山稽首讚。",
    "T15n0625_003:0380c01": "人尊到彼精進岸，　　為諸眾生荷忍苦；",
    "T15n0625_003:0380c02": "生死都盡不受有，　　說忍世尊我讚禮。",
    "T15n0625_003:0380c03": "得大勢力無傾動，　　善住無畏處非處；",
    "T15n0625_003:0380c04": "安無量眾住菩提，　　世尊善住我讚禮。",
    "T15n0625_003:0380c05": "知諸有為不堅牢，　　捨離眷屬行出家；",
    "T15n0625_003:0380c06": "三有知最無有上，　　智到彼岸我讚禮。",
    "T15n0625_003:0380c07": "眾生苦惱無救護，　　以三寶法充足之；",
    "T15n0625_003:0380c08": "安置住於無難道，　　實救世尊我頂禮。",
    "T15n0625_003:0380c09": "尊修智力知諸根，　　破壞惡魔諸軍眾；",
    "T15n0625_003:0380c10": "所說音聲最尊妙，　　善修諸根我讚禮。",
    "T15n0625_003:0380c11": "聽聞正法欲為根，　　復以此欲欲菩提；",
    "T15n0625_003:0380c12": "平等普陰不擇親，　　實覆世者我讚禮。",
    "T15n0625_003:0380c13": "善逝自覺了諸法，　　自轉無上聖法輪；",
    "T15n0625_003:0380c14": "知諸行相猶如夢，　　令諸眾生識真實。」",
    "T15n0625_003:0380c15": "爾時大樹緊那羅王諸夫人等偈讚佛已，白",
    "T15n0625_003:0380c16": "言：「世尊！我等皆發無上道心，終不以是女人",
    "T15n0625_003:0380c17": "之身成阿耨多羅三藐三菩提。善哉世尊！願",
    "T15n0625_003:0380c18": "為我等如應說法，令我等輩轉捨女身得男",
    "T15n0625_003:0380c19": "子身，疾成無上正真之道。」爾時世尊語緊那",
    "T15n0625_003:0380c20": "羅王諸夫人等：「諸姊！諦聽善思念之，吾當演",
    "T15n0625_003:0380c21": "說轉捨女身成男子身，疾得無上正真之道。」",
    "T15n0625_003:0380c22": "「善哉世尊！受教而聽。」佛言：「諸姊！女人成就於",
    "T15n0625_003:0380c23": "一法行，捨女人形得男子身，疾得無上正真",
    "T15n0625_003:0380c24": "之道。何等為一？謂菩提心。一切智心同為一",
    "T15n0625_003:0380c25": "心，一切三界最勝之心，不忘一切善根莊嚴。",
    "T15n0625_003:0380c26": "諸姊！是為女人成就一法，轉捨女身得男子",
    "T15n0625_003:0380c27": "身，疾成無上正真之道。「復次諸姊！女人成就",
    "T15n0625_003:0380c28": "二法，轉捨女身得男子身，疾成無上正真之",
    "T15n0625_003:0380c29": "道。何等二？謂親近佛非事餘天，離於邪見。是",
    "T15n0625_003:0381a01": "為二。轉捨女身乃至疾成無上正真之道。「復",
    "T15n0625_003:0381a02": "次諸姊！女人成就三法，轉捨女身得成男子。",
    "T15n0625_003:0381a03": "何等三？所謂身戒、口戒、意戒。是為三。「復次諸",
    "T15n0625_003:0381a04": "姊！女人成就四法，轉女人身得成男子。何等",
    "T15n0625_003:0381a05": "四？謂無為心而行布施。不以詐偽修持於戒。",
    "T15n0625_003:0381a06": "以恭敬意趣向賢聖。聽受正法。是為四。「復次",
    "T15n0625_003:0381a07": "諸姊！女人成就五法，轉女人身得成男子。何",
    "T15n0625_003:0381a08": "等五？謂愛法樂法。欲法聽法。既聞法已正",
    "T15n0625_003:0381a09": "念觀察。穢厭女身。常喜欲得成男子身。是為",
    "T15n0625_003:0381a10": "五。「復次諸姊！女人成就六法，轉女人身得男",
    "T15n0625_003:0381a11": "子身。何等六？謂速疾柔軟。質直。無偽。無幻。無",
    "T15n0625_003:0381a12": "詐。正直之心。是為六。「復次諸姊！女人成就七",
    "T15n0625_003:0381a13": "法，轉女人身得成男子。何等七？所謂念佛欲",
    "T15n0625_003:0381a14": "得佛身故。常念正法欲得佛法故。常恒念僧",
    "T15n0625_003:0381a15": "自得僧故。常恒念戒誓願淨故。常恒念捨捨",
    "T15n0625_003:0381a16": "諸煩惱故。常恒念天明了菩提心故。觀諸眾",
    "T15n0625_003:0381a17": "生歡喜心故。是為七。「復次諸姊！女人成就八",
    "T15n0625_003:0381a18": "法轉女人身成男子身。何等八？不貪著食不",
    "T15n0625_003:0381a19": "貪飲宴。不貪丈夫。不貪末香、塗香。不貪遊",
    "T15n0625_003:0381a20": "觀園林。不貪戲笑。不貪歌音及諸伎樂。不貪",
    "T15n0625_003:0381a21": "舞戲。不貪交酒會樂。是為八。「復次諸姊！女",
    "T15n0625_003:0381a22": "人成就九法，轉女人身得男子身。何等九？不",
    "T15n0625_003:0381a23": "說有我。不說有眾生。不說有壽命，及人丈夫。",
    "T15n0625_003:0381a24": "不說斷見。不說常見。不著有見。不著無見。善",
    "T15n0625_003:0381a25": "解因緣法。是為九。「復次諸姊！女人成就十法，",
    "T15n0625_003:0381a26": "轉女人身得男子身，疾得阿耨多羅三藐三",
    "T15n0625_003:0381a27": "菩提。何等十？於諸眾生修行慈心。於他財封",
    "T15n0625_003:0381a28": "不生貪愛。不思念他男子之人。失命因緣終",
    "T15n0625_003:0381a29": "不妄語。不作兩舌。不麁惡語。不無義語。不起",
    "T15n0625_003:0381b01": "無明。不為瞋牽。有正直見依於業報。諸姊！",
    "T15n0625_003:0381b02": "是為女人成就十法轉女人身得男子身，疾",
    "T15n0625_003:0381b03": "得阿耨多羅三藐三菩提。「復次諸姊！女人應",
    "T15n0625_003:0381b04": "當觀察深法。觀色如水沫，不貪醉色；觀受",
    "T15n0625_003:0381b05": "如泡，於樂受中不生貪著、於苦受中而不捨",
    "T15n0625_003:0381b06": "離、於不苦不樂受中不生癡結；觀想如焰，",
    "T15n0625_003:0381b07": "是中不起男想、女想；觀行如芭蕉，解知諸行",
    "T15n0625_003:0381b08": "無有堅實，如是觀已，不住諸法不起想著；",
    "T15n0625_003:0381b09": "觀識如幻，解知心識如幻人來。如是知已，於",
    "T15n0625_003:0381b10": "一切法都無所染。觀知此身地、水、火、風四大",
    "T15n0625_003:0381b11": "和合，諸大所成假名為身，猶如草木、牆壁瓦",
    "T15n0625_003:0381b12": "礫。是身如影，無我、眾生，無命、無人、無有丈",
    "T15n0625_003:0381b13": "夫，因業所作而自迴轉，諸界妄想猶如空聚。",
    "T15n0625_003:0381b14": "如實觀眼唯是肉段其性空寂；如是正觀耳、",
    "T15n0625_003:0381b15": "鼻、舌、身、意性空寂，解身如鏡像，解知言說猶",
    "T15n0625_003:0381b16": "如響聲，觀心如幻。如是諸姊！女人觀察如",
    "T15n0625_003:0381b17": "是諸法，速轉女身成男子身，疾得阿耨多羅",
    "T15n0625_003:0381b18": "三藐三菩提。」是時大樹緊那羅王夫人、婇女，",
    "T15n0625_003:0381b19": "聞佛說此轉女身法，聞此法門歡喜踊躍得",
    "T15n0625_003:0381b20": "未曾有，頂禮佛足至心不起。是時世尊知緊",
    "T15n0625_003:0381b21": "那羅王諸夫人等心所念已，即便微笑。佛之",
    "T15n0625_003:0381b22": "常法，若微笑時，若干百千青、黃、赤、白、紅、紫等",
    "T15n0625_003:0381b23": "光從面門出，遍照無量無邊世界，上至梵世",
    "T15n0625_003:0381b24": "蔽日月光，還來在於佛前而住，遶佛三匝從",
    "T15n0625_003:0381b25": "頂上入。爾時大德阿難即從坐起正衣服，",
    "T15n0625_003:0381b26": "偏袒右肩右膝著地，合掌向佛而說偈言：",
    "T15n0625_003:0381b27": "「我問無垢喜見面，　　我問無垢特威德，",
    "T15n0625_003:0381b28": "我問善能斷諸疑，　　為何緣故而見笑？",
    "T15n0625_003:0381b29": "我問持淨最妙色，　　我問能利益世間，",
    "T15n0625_003:0381c01": "我問人天中最上，　　為哀念誰而現笑？",
    "T15n0625_003:0381c02": "我問樂施善調伏，　　我問樂持清淨戒，",
    "T15n0625_003:0381c03": "我問樂忍得忍力，　　何所利故而現笑？",
    "T15n0625_003:0381c04": "我問住於精進力，　　我問住禪具神通，",
    "T15n0625_003:0381c05": "我問其智等虛空，　　無等何緣而現笑？",
    "T15n0625_003:0381c06": "我問善逝大慈心，　　我問大悲哀世間，",
    "T15n0625_003:0381c07": "我問樂喜及大捨，　　以何因緣而現笑？",
    "T15n0625_003:0381c08": "我問度到三垢邊，　　我問無垢淨三眼，",
    "T15n0625_003:0381c09": "我問常樂三脫門，　　以何緣故而現笑？",
    "T15n0625_003:0381c10": "我問能摧伏他眾，　　我問能說甘露法，",
    "T15n0625_003:0381c11": "我問能闇蔽諸魔，　　大悲願說笑因緣？",
    "T15n0625_003:0381c12": "我問能持勝十力，　　我問猶如金山色，",
    "T15n0625_003:0381c13": "我問得到功德頂，　　為何利益而現笑？」",
    "T15n0625_003:0381c14": "爾時佛告大德阿難：「汝今見是大樹緊那羅",
    "T15n0625_003:0381c15": "王諸夫人不？今於我所種善根已，志誠發於",
    "T15n0625_003:0381c16": "阿耨多羅三藐三菩提心，欲轉女身取男子身",
    "T15n0625_003:0381c17": "頂禮我足？」阿難白言：「已見、世尊！」佛告阿難：",
    "T15n0625_003:0381c18": "「緊那羅王諸夫人等，以此志誠殖諸善根，",
    "T15n0625_003:0381c19": "於此命終捨女人身，得成男子生兜率天，與",
    "T15n0625_003:0381c20": "彌勒菩薩共守護我無量阿僧祇劫所集無",
    "T15n0625_003:0381c21": "上正真道法。彌勒成佛復當供養，如是次第",
    "T15n0625_003:0381c22": "賢劫千佛皆悉供養，漸次滿足助菩提法。是",
    "T15n0625_003:0381c23": "大樹緊那羅王得成佛時，是諸女等當生其",
    "T15n0625_003:0381c24": "國，彼佛如來當授其記。」爾時大樹緊那羅王",
    "T15n0625_003:0381c25": "白言：「世尊！今佛世尊已為我等大作佛事，",
    "T15n0625_003:0381c26": "除淨惡道安住善道示菩提道，住於智慧大",
    "T15n0625_003:0381c27": "寶之藏，成辦一切出世善根，說助成就波羅",
    "T15n0625_003:0381c28": "蜜伴，示善方便勸菩提心聞法充足，得示教",
    "T15n0625_003:0381c29": "利喜愛樂深法，悉得安住不退轉地。世尊！我",
    "T15n0625_003:0382a01": "等今者，當作知恩非不知恩。世尊！我等今者，",
    "T15n0625_003:0382a02": "若以肉、血、髓、腦尚不報恩，況餘珍寶？」爾時會",
    "T15n0625_003:0382a03": "中有餘菩薩作如是念：「是大樹緊那羅王幾",
    "T15n0625_003:0382a04": "時當得阿耨多羅三藐三菩提？得成佛已號",
    "T15n0625_003:0382a05": "字何等？其佛國土莊嚴云何？諸菩薩眾以何",
    "T15n0625_003:0382a06": "莊嚴？所受用物復何相類？」爾時世尊知是菩",
    "T15n0625_003:0382a07": "薩心之所念即便微笑。無量百千種種色光",
    "T15n0625_003:0382a08": "從面門出，普照十方恒河沙等諸佛世界，休",
    "T15n0625_003:0382a09": "息一切眾生苦已，遍至天世還來遶佛，滿千",
    "T15n0625_003:0382a10": "匝已從頂相入。爾時阿難即從坐起頂禮佛",
    "T15n0625_003:0382a11": "足，右遶七匝在如來前，合掌住立而說偈",
    "T15n0625_003:0382a12": "言：",
    "T15n0625_003:0382a13": "「我禮善逝未曾見，　　如是事相之微笑；",
    "T15n0625_003:0382a14": "遍照無量億世界，　　十方猶如恒河沙。",
    "T15n0625_003:0382a15": "帝釋、梵王及護世，　　日月珠火星光明；",
    "T15n0625_003:0382a16": "人尊光明普隱蔽，　　願說以何因緣笑？",
    "T15n0625_003:0382a17": "寂滅三惡諸苦惱，　　眾生離結得歡悅；",
    "T15n0625_003:0382a18": "人天得樂及餘眾，　　清淨眾生何緣笑？",
    "T15n0625_003:0382a19": "誰有人天住大乘，　　誰當得證轉法輪；",
    "T15n0625_003:0382a20": "誰為得滿上菩提，　　勇健放斯淨妙光？",
    "T15n0625_003:0382a21": "法王願為我斷疑，　　及餘諸天得無疑；",
    "T15n0625_003:0382a22": "大眾歡喜願欲聞，　　為誰故現是微笑？」",
    "T15n0625_003:0382a23": "爾時阿難偈問佛已，右遶三匝還復本座。爾",
    "T15n0625_003:0382a24": "時世尊猶如大龍，顧視十方告阿難言：「阿難！",
    "T15n0625_003:0382a25": "汝今見是大樹緊那羅王作廣博供養如來",
    "T15n0625_003:0382a26": "不？」阿難白言：「已見。世尊！」佛告阿難：「是大樹",
    "T15n0625_003:0382a27": "緊那羅王過六十八百千億劫已，當得作佛，",
    "T15n0625_003:0382a28": "號功德王光明如來、應供、正遍覺、明行足、善逝、",
    "T15n0625_003:0382a29": "世間解、無上士、調御丈夫、天人師、佛、世尊。國",
    "T15n0625_003:0382b01": "名無垢月，劫名有寶。阿難！是無垢月世界之",
    "T15n0625_003:0382b02": "地平等如掌，白琉璃為地，猶如月色極淨",
    "T15n0625_003:0382b03": "無垢，無諸荊棘瓦礫沙石，有妙寶臺住虛",
    "T15n0625_003:0382b04": "空中，諸菩薩等在地經行。時兩邊有功德",
    "T15n0625_003:0382b05": "王光明如來世尊像現，是諸菩薩見如來像",
    "T15n0625_003:0382b06": "即得是念：『一切諸法亦皆如像。』若有眾生於",
    "T15n0625_003:0382b07": "法有疑即問佛像，問佛像已便能受持得無",
    "T15n0625_003:0382b08": "生忍。一切眾生皆依虛空寶臺而住。彼佛國",
    "T15n0625_003:0382b09": "土無女人名，其國眾生皆悉化生。是國土中",
    "T15n0625_003:0382b10": "無飲食名，純法喜食。彼國土中無有餘乘純",
    "T15n0625_003:0382b11": "一大乘，一切眾生決定大乘。彼諸眾生無有",
    "T15n0625_003:0382b12": "毀禁及與威儀破正見者，一切眾生決定佛",
    "T15n0625_003:0382b13": "法。彼國無魔及與魔天、外道尼乾諸異道等，",
    "T15n0625_003:0382b14": "不著諸見，乃至不住著於善見，一切眾生皆",
    "T15n0625_003:0382b15": "為深行空印所印。彼諸眾生人天無別，所受",
    "T15n0625_003:0382b16": "用物皆悉同等。是功德王光明如來壽十中",
    "T15n0625_003:0382b17": "劫，多所利益多所安樂利安天人，多有無量",
    "T15n0625_003:0382b18": "菩薩眷屬皆不退轉。「是功德王光明如來欲",
    "T15n0625_003:0382b19": "涅槃時，授上精進菩薩記言：『是上精進菩薩！",
    "T15n0625_003:0382b20": "次於我後當得作佛，號大莊嚴如來乃至佛、世",
    "T15n0625_003:0382b21": "尊。』於是劫中佛寶、法寶、僧寶不斷，是故此劫",
    "T15n0625_003:0382b22": "名曰有寶。」爾時大樹緊那羅王自聞受記，歡",
    "T15n0625_003:0382b23": "喜踊躍得未曾有，以大菩薩善根神力，欲令",
    "T15n0625_003:0382b24": "大眾發歡喜心增善根故，上昇虛空高七多",
    "T15n0625_003:0382b25": "羅樹，以佛神力及己言辯，說是偈言：",
    "T15n0625_003:0382b26": "「實性普攝一切法，　　其性如空無垢穢；",
    "T15n0625_003:0382b27": "知於如是妙道已，　　是一切佛最長子。",
    "T15n0625_003:0382b28": "猶如夢中有所見，　　無實可見悉虛妄；",
    "T15n0625_003:0382b29": "知解諸法如夢已，　　是於諸行無憂厭。",
    "T15n0625_003:0382c01": "猶如幻化之所現，　　象馬車步等兵眾；",
    "T15n0625_003:0382c02": "第一義中無有實，　　此陰如幻無堅實。",
    "T15n0625_003:0382c03": "色之體性如水沫，　　諸受猶如水泡現；",
    "T15n0625_003:0382c04": "其想猶如熱時焰，　　諸行無實如芭蕉。",
    "T15n0625_003:0382c05": "三有心意及與識，　　如來說是如幻化；",
    "T15n0625_003:0382c06": "知陰性空無所有，　　於諸行中無疲厭。",
    "T15n0625_003:0382c07": "四大諸界如法界，　　諸入喻如空聚落；",
    "T15n0625_003:0382c08": "如是解知諸法已，　　能持諸佛空法藏。",
    "T15n0625_003:0382c09": "善自調伏於財施，　　以空淨戒自調伏；",
    "T15n0625_003:0382c10": "忍性常盡無有相，　　精進勝妙常寂滅。",
    "T15n0625_003:0382c11": "禪性寂靜無戲論，　　智亦空寂無戲論；",
    "T15n0625_003:0382c12": "若有能入如是法，　　是名為度到彼岸。",
    "T15n0625_003:0382c13": "慈心無我無眾生，　　大悲清淨如虛空；",
    "T15n0625_003:0382c14": "大喜大捨悉空寂，　　是道梵道常最勝。",
    "T15n0625_003:0382c15": "是四所攝為最勝，　　如來說是能普攝；",
    "T15n0625_003:0382c16": "此攝所攝永解脫，　　彼得攝法之彼岸。",
    "T15n0625_003:0382c17": "眾生無我、無眾生，　　不得壽命及士夫；",
    "T15n0625_003:0382c18": "六根常自寂靜相，　　能如是知名菩薩！",
    "T15n0625_003:0382c19": "無有菩薩有眾生，　　亦復不生無我慢；",
    "T15n0625_003:0382c20": "離二無著無戲論，　　是名無著實菩薩！",
    "T15n0625_003:0382c21": "諸法無實猶浮雲，　　無有來者無去者；",
    "T15n0625_003:0382c22": "其體常住法界性，　　善逝如如而覺了。",
    "T15n0625_003:0382c23": "諸法非有亦非無，　　以因緣故諸法有；",
    "T15n0625_003:0382c24": "如電暫現尋復滅，　　其心常樂如是觀。",
    "T15n0625_003:0382c25": "心行非色不可捉，　　世間如是同叵捉；",
    "T15n0625_003:0382c26": "若知心性本清淨，　　無有結使諸闇冥。",
    "T15n0625_003:0382c27": "說身如木如牆壁，　　癡無有主如瓦礫；",
    "T15n0625_003:0382c28": "能如是知本性已，　　更不作心依倚身。",
    "T15n0625_003:0382c29": "口說清淨猶如風，　　猶如山谷中響聲；",
    "T15n0625_003:0383a01": "知諸音聲亦如是，　　於諸音聲不染欲。",
    "T15n0625_003:0383a02": "住在空虛不墮落，　　虛空無住亦無處；",
    "T15n0625_003:0383a03": "知於諸法如空已，　　如是眾生住於如。",
    "T15n0625_003:0383a04": "虛空本無生及燒，　　千萬億劫而不燒；",
    "T15n0625_003:0383a05": "知於諸法如虛空，　　彼至百千界離燒。",
    "T15n0625_003:0383a06": "須彌輪圍及諸山，　　大城村邑及草木；",
    "T15n0625_003:0383a07": "能知是等如虛空，　　神通遠至千億界。",
    "T15n0625_003:0383a08": "地大、水、火及風大，　　四大猶之如虛空；",
    "T15n0625_003:0383a09": "能知此等皆平等，　　勇健乘空千億界。",
    "T15n0625_003:0383a10": "三界所有諸音聲，　　勝妙增上及中下；",
    "T15n0625_003:0383a11": "無量百千億劫說，　　不見本性知所在。",
    "T15n0625_003:0383a12": "彼勝無有別異相，　　雖知不能覺於心；",
    "T15n0625_003:0383a13": "心意等同入寂靜，　　諸如來等同於法。",
    "T15n0625_003:0383a14": "百千萬劫修善根，　　本為菩薩修行時；",
    "T15n0625_003:0383a15": "知菩提同一切法，　　彼得受記大名稱。",
    "T15n0625_003:0383a16": "諸法境界性自淨，　　如來境界無有量；",
    "T15n0625_003:0383a17": "如是知於平等已，　　持德如是得授記。",
    "T15n0625_003:0383a18": "今我無有色、受陰，　　想、思、行陰亦如是！",
    "T15n0625_003:0383a19": "解知菩提得授記，　　不受陰記界入記。",
    "T15n0625_003:0383a20": "其所得忍本空寂，　　忍及與盡等無二；",
    "T15n0625_003:0383a21": "是無量名無生忍，　　如是則得於授記。",
    "T15n0625_003:0383a22": "無有能盡於無盡，　　盡問不起一切法；",
    "T15n0625_003:0383a23": "通達忍已得授記，　　無句入句無有相。",
    "T15n0625_003:0383a24": "實無有數無二邊，　　無有異作當作實；",
    "T15n0625_003:0383a25": "若如是者佛授記，　　今我性等一切法。",
    "T15n0625_003:0383a26": "己性無我等空性，　　菩提之性猶虛空；",
    "T15n0625_003:0383a27": "若能如是得授記，　　是名邪行非正行。",
    "T15n0625_003:0383a28": "若以心意而修行，　　平等法中行勝行；",
    "T15n0625_003:0383a29": "是等皆悉在地住，　　我今在上空中住。",
    "T15n0625_003:0383b01": "知住地者不同等，　　不著三界智轉增；",
    "T15n0625_003:0383b02": "是故得授無上記。」",
    "T15n0625_003:0383b03": "爾時大樹緊那羅王說此偈已從虛空下，頂",
    "T15n0625_003:0383b04": "禮佛足合掌向佛，如是白言：「世尊！為我已作",
    "T15n0625_003:0383b05": "佛事，授我滿足無上道記。世尊！我於過世所",
    "T15n0625_003:0383b06": "修諸行則為不空，我為不誑所作諸行。」爾時",
    "T15n0625_003:0383b07": "大眾中，有菩薩摩訶薩作是念言：「是大樹",
    "T15n0625_003:0383b08": "緊那羅王！於何佛所初種善根？彼佛如來號",
    "T15n0625_003:0383b09": "字何等？」是時天冠菩薩知諸菩薩心之所念，",
    "T15n0625_003:0383b10": "白言：「世尊！是大樹緊那羅王於何佛所初種",
    "T15n0625_003:0383b11": "善根發菩提心？彼佛世尊號字何等？」爾時佛",
    "T15n0625_003:0383b12": "告天冠菩薩：「善男子！乃往過世無量無邊阿",
    "T15n0625_003:0383b13": "僧祇劫，復過無量無邊阿僧祇劫，彼時有佛，",
    "T15n0625_003:0383b14": "號曰寶聚如來、應供、正遍覺乃至佛、世尊！是",
    "T15n0625_003:0383b15": "佛世界名淨莊嚴，劫名淨潔。是寶聚如來、",
    "T15n0625_003:0383b16": "應、正遍覺，其菩薩眾有六十億，一切皆是",
    "T15n0625_003:0383b17": "無量精進，得陀羅尼，不退無上正真之道。",
    "T15n0625_003:0383b18": "其佛壽命六十億歲。彼國土中所受用物，皆",
    "T15n0625_003:0383b19": "悉具足琉璃所成，如兜率天飲食豐多，土",
    "T15n0625_003:0383b20": "無餘乘純一大乘。「爾時有轉輪大王，名尼泯",
    "T15n0625_003:0383b21": "陀羅，四域自在，有四萬夫人千子具足，勇健",
    "T15n0625_003:0383b22": "妙色能伏他眾。是時尼泯陀羅王請寶聚如",
    "T15n0625_003:0383b23": "來及菩薩僧，滿一億歲施諸所安，衣服、飲食、",
    "T15n0625_003:0383b24": "床敷、醫藥一切樂具，作於如是無量供養。供如",
    "T15n0625_003:0383b25": "來已成此善根，及四萬夫人并諸千子，復有",
    "T15n0625_003:0383b26": "八萬四千眾生，同發無上正真道心。發道心",
    "T15n0625_003:0383b27": "已，復更滿於一億歲中，以諸樂具恒常供養",
    "T15n0625_003:0383b28": "寶聚如來。過是後已捨於王位授最長子，名",
    "T15n0625_003:0383b29": "曰淨戒，自捨國位，彼佛法中剃除鬚髮以信",
    "T15n0625_003:0383c01": "出家。如是千子轉相禪位各各出家，唯除最",
    "T15n0625_003:0383c02": "小王子名曰覺悲，正法治國不加兵仗，善",
    "T15n0625_003:0383c03": "得自在統領國土。「善男子！爾時尼泯陀羅王",
    "T15n0625_003:0383c04": "及其諸子既出家已，寶聚如來初中及後所",
    "T15n0625_003:0383c05": "說諸法悉能受持。善男子！汝意云何？謂異",
    "T15n0625_003:0383c06": "人乎？勿有疑也。彼轉輪王尼泯陀羅，即今大",
    "T15n0625_003:0383c07": "樹緊那羅王是。其王諸子，今皆修行於菩薩",
    "T15n0625_003:0383c08": "道善男子是。大樹緊那羅王於彼寶聚如來",
    "T15n0625_003:0383c09": "法中初發無上菩提心，自是之後，不離見",
    "T15n0625_003:0383c10": "佛、聞法、供僧，教化眾生，而不速疾取於無上",
    "T15n0625_003:0383c11": "正真之道。我今授是無上道記，當得作佛，",
    "T15n0625_003:0383c12": "號功德王光明如來。」時天冠菩薩白言：「世尊！",
    "T15n0625_003:0383c13": "未曾有也，如來智慧不可思議，乃能知於如",
    "T15n0625_003:0383c14": "是久遠。」佛言：「如是。善男子！如汝所言，如來",
    "T15n0625_003:0383c15": "知見無量無邊。何以故？善男子！過去無量一",
    "T15n0625_003:0383c16": "切眾生，如來悉能知彼諸心，如是十方、如是",
    "T15n0625_003:0383c17": "處處、如是所作，若善不善及無記業，如是一",
    "T15n0625_003:0383c18": "切所有心轉，如來悉知；若現在起心，若善、不",
    "T15n0625_003:0383c19": "善、若無記心，如是十方、如是處處、如是所作，",
    "T15n0625_003:0383c20": "如來悉知。如來、應、正遍覺，所有知見如是無",
    "T15n0625_003:0383c21": "礙；若未來世一切眾生當起諸心，如來悉知。」",
    "T15n0625_003:0383c22": "說是如來無礙智時，三萬二千眾生本未發",
    "T15n0625_003:0383c23": "心今始慇重發阿耨多羅三藐三菩提心。",
    "T15n0625_003:0383c24": "爾時大樹緊那羅王請佛供養及諸菩薩、",
    "T15n0625_003:0383c25": "聲聞大眾七夜已訖，復更以諸所須樂具及",
    "T15n0625_003:0383c26": "其宮殿、園林場地悉以奉施，作如是言：「願佛",
    "T15n0625_003:0383c27": "世尊屈意數來，憐愍我故，當大安樂、當大利",
    "T15n0625_003:0383c28": "益諸乾闥婆、緊那羅、摩睺羅伽。」爾時大樹緊",
    "T15n0625_003:0383c29": "那羅王子名無垢眼，以寶珠網奉上如來，白",
    "T15n0625_003:0384a01": "言：「世尊！我緊那羅耽醉華香、耽醉歌舞、耽",
    "T15n0625_003:0384a02": "醉歡喜。唯願世尊！當為我等說所入法門；",
    "T15n0625_003:0384a03": "當令我等捨離狂醉，修集菩提助道之法。」",
    "T15n0625_003:0384a04": "爾時世尊告緊那羅王子無垢眼：「賢士！自爾",
    "T15n0625_003:0384a05": "已去，我當護汝，令諸伎樂出六十四護助菩",
    "T15n0625_003:0384a06": "提妙法之音。何等六十四？所謂演出布施之",
    "T15n0625_003:0384a07": "聲、戒聲、忍聲、進聲、禪聲、智慧之聲。慈聲、悲",
    "T15n0625_003:0384a08": "聲、喜聲、捨聲。四攝法聲、不忘無上菩提心",
    "T15n0625_003:0384a09": "聲、不厭生死聲、集善根聲。佛聲、法聲、比丘僧",
    "T15n0625_003:0384a10": "聲。念處聲、正斷聲、神足聲、根聲、力聲、覺聲、",
    "T15n0625_003:0384a11": "道聲。定聲、慧聲。無常聲、苦聲、無我聲。寂聲、",
    "T15n0625_003:0384a12": "無行聲、靜聲、無生聲、無起聲。如聲、法性聲、",
    "T15n0625_003:0384a13": "實際聲。無我聲、無眾生聲、無命聲。無丈夫聲、",
    "T15n0625_003:0384a14": "無人聲、無來聲、無去聲、無處聲、無住聲。空",
    "T15n0625_003:0384a15": "聲、無相聲、無願聲。離聲、滅聲、無所有聲、",
    "T15n0625_003:0384a16": "因緣聲。無物聲、無聚聲、無依聲、護正法聲、",
    "T15n0625_003:0384a17": "降魔聲、善方便聲、教化眾生聲、如幻如化如",
    "T15n0625_003:0384a18": "電水月夢響之聲、法界破壞聲、如說如作",
    "T15n0625_003:0384a19": "聲、集諸善根而不忘失無放逸聲。如是，賢士！",
    "T15n0625_003:0384a20": "當令汝等諸樂音中出如是等六十四種護助",
    "T15n0625_003:0384a21": "菩提道法之聲，當令汝等得不放逸、滿助菩",
    "T15n0625_003:0384a22": "提法。」",
    "T15n0625_003:0384a23": "大樹緊那羅王所問經卷第三"
}