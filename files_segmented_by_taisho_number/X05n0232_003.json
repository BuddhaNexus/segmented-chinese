{
    "X05n0232_003:0719b04": "大方廣佛華嚴經疏演義鈔卷第三",
    "X05n0232_003:0719b05": "清涼山大華嚴寺沙門澄觀撰述",
    "X05n0232_003:0719b06": "▲第三依主者夫真身寥廓與法界合其體包羅無",
    "X05n0232_003:0719b07": "外與萬化齊其用窮源莫二執迹多端一身多身經",
    "X05n0232_003:0719b08": "論異說。",
    "X05n0232_003:0719b09": "第三依主者疏文分五一總彰大意二今說此經",
    "X05n0232_003:0719b10": "下假問徵起三故說此經下總相會通四今先明",
    "X05n0232_003:0719b11": "下開章別釋五是知或說下會通餘教今初謂如",
    "X05n0232_003:0719b12": "來唯一無障礙身隨機教異耳言夫真身寥廓與",
    "X05n0232_003:0719b13": "法界合其體者若以法界為身法界即身不言合",
    "X05n0232_003:0719b14": "體今以無障礙智與如冥一故言合體故金光明",
    "X05n0232_003:0719b15": "云唯如如及如如智獨存則以如智共為真身既",
    "X05n0232_003:0719b16": "智合如則令色相佛身功德無不合如言包羅無",
    "X05n0232_003:0719b17": "外與萬化齊其用者體既合如如無不在如無不",
    "X05n0232_003:0719b18": "包故令佛身亦無不包矣萬化云云即是法身大",
    "X05n0232_003:0719b19": "用而言齊者以如來得一切法量等身故假言齊",
    "X05n0232_003:0719b20": "耳上二義明佛之體用同法界體用故混萬化即",
    "X05n0232_003:0719b21": "真會精麤一致圓融無礙也故次疏云窮源莫二",
    "X05n0232_003:0719b22": "謂若據本以適末則萬流有異派若尋流以討源",
    "X05n0232_003:0719b23": "則千途無異轍若三江之浩淼並源出於岷山也",
    "X05n0232_003:0719b24": "執迹多端者即據本適末不知多端是應迹耳言",
    "X05n0232_003:0719c01": "一身多身經論異說者出執迹之由也由經論中",
    "X05n0232_003:0719c02": "一多異說故經隨物異論逐經通人隨教執若識",
    "X05n0232_003:0719c03": "其源一多無礙故光明覺品云一身為無量無量",
    "X05n0232_003:0719c04": "復為一了知諸世間現形遍一切此身無所從亦",
    "X05n0232_003:0719c05": "無所積聚眾生分別故見佛種種身即其義也言",
    "X05n0232_003:0719c06": "異說者或說唯一如此經云十方諸如來同共一",
    "X05n0232_003:0719c07": "法界一心一智慧力無畏亦然等或說二身佛地",
    "X05n0232_003:0719c08": "論說一生身二法身謂法身實報皆名法身實功",
    "X05n0232_003:0719c09": "德法故他報化身俱名生身為物生故智度論中",
    "X05n0232_003:0719c10": "意亦同此又般若論說有二佛一真佛二非真佛",
    "X05n0232_003:0719c11": "初是法身後是報化下經之中亦多說二文云諸",
    "X05n0232_003:0719c12": "佛真身本無二應物分形滿世間又云佛以法為",
    "X05n0232_003:0719c13": "身清淨如虗空所現眾色形令入此法中等或分",
    "X05n0232_003:0719c14": "為三即法報化亦言法報應應即化也或說四種",
    "X05n0232_003:0719c15": "楞伽經說一應化佛二功德佛三智慧佛四如如",
    "X05n0232_003:0719c16": "佛初是化身中二是報身後一是法身金光明經",
    "X05n0232_003:0719c17": "又說四種一化身非應謂為物所現龍鬼等形不",
    "X05n0232_003:0719c18": "為佛身名化非應二應身非化謂地前菩薩所見",
    "X05n0232_003:0719c19": "佛身依定而現非五趣攝名應非化即四善根所",
    "X05n0232_003:0719c20": "見一大千界一應身也三亦應亦化謂諸聲聞所",
    "X05n0232_003:0719c21": "見佛身見相修成故名為應人見同類故名為",
    "X05n0232_003:0719c22": "化四非應非化謂佛真身前三並是化身後一法",
    "X05n0232_003:0719c23": "報二身佛地論中亦說有四一受用非變化謂自",
    "X05n0232_003:0719c24": "受用身二變化非受用謂變化身化地前類三亦",
    "X05n0232_003:0720a01": "受用亦變化謂他受用身化十地菩薩四非受用",
    "X05n0232_003:0720a02": "非變化所謂法身是則前金光明約三身上論四",
    "X05n0232_003:0720a03": "合法報而開化身今約三身論四三身俱開復重",
    "X05n0232_003:0720a04": "開於報故故雖有四義理全異或說五身如大通",
    "X05n0232_003:0720a05": "經說然叡公維摩疏釋云所謂法性生身亦言功",
    "X05n0232_003:0720a06": "德法身變化法身實相法身虗空法身詳而辨之",
    "X05n0232_003:0720a07": "一法身也何者言其生則本之法性故曰法性生",
    "X05n0232_003:0720a08": "身推其因則是功德所成故言功德法身就其應",
    "X05n0232_003:0720a09": "則無感不形是則變化法身稱其大則彌綸虗空",
    "X05n0232_003:0720a10": "所謂虗空法身語其妙則無相無為故曰實相法",
    "X05n0232_003:0720a11": "身所以能妙極無相大包虗空遍應萬化無感不",
    "X05n0232_003:0720a12": "形者可擬議而明何者三有之形隨業而化故有",
    "X05n0232_003:0720a13": "精麤大小萬殊之差如來法身是妙功德果功德",
    "X05n0232_003:0720a14": "無邊果亦無邊功德無相果亦無相功德方便果",
    "X05n0232_003:0720a15": "亦方便無邊故量齊虗空無相故妙同實相方便",
    "X05n0232_003:0720a16": "故無感不形是為如來真妙法身陰果不攝非有",
    "X05n0232_003:0720a17": "非無以有此身為萬化之本故得於中無感不應",
    "X05n0232_003:0720a18": "如冥室曦光隨孔而照光雖萬殊而本之者一所",
    "X05n0232_003:0720a19": "謂真法身也若直指功德實相名為法身此乃以",
    "X05n0232_003:0720a20": "法之謂假名為身非色像之謂也上皆五身義若",
    "X05n0232_003:0720a21": "以三身攝之初二是報次一是化後二是法又有",
    "X05n0232_003:0720a22": "義說有於九身以三身各三故法身三者一真法",
    "X05n0232_003:0720a23": "界以為法身本有三大故為三耳修成為報身同",
    "X05n0232_003:0720a24": "體大用名為化身報身三者真智所證故名法身",
    "X05n0232_003:0720b01": "智德圓滿即是報身為十地所現故曰化身是為",
    "X05n0232_003:0720b02": "報身三也應身三者化必有體即是法身故經云",
    "X05n0232_003:0720b03": "吾今此身即是常身法身三十二相八十種好等",
    "X05n0232_003:0720b04": "修因所成即是報身感而必形即是化身故為化",
    "X05n0232_003:0720b05": "身三耳或說有十自有二義一約十地所得十身",
    "X05n0232_003:0720b06": "如勝天王經說一平等身二清淨身三無盡身四",
    "X05n0232_003:0720b07": "善修身五法性身六離尋伺身七不思議身八寂",
    "X05n0232_003:0720b08": "靜身九虗空身十妙智身二約佛身之上自具十",
    "X05n0232_003:0720b09": "身即如下明故疏云一身多身經論異說略示異",
    "X05n0232_003:0720b10": "義無厭繁文。",
    "X05n0232_003:0720b11": "▲今說此經佛為真為應為一為多。",
    "X05n0232_003:0720b12": "今說此經下第二假問徵起於中二先問起後若",
    "X05n0232_003:0720b13": "言真者下徵難今初但有兩對已含前後諸義。",
    "X05n0232_003:0720b14": "▲若言真者何名釋迦居娑婆界人天同見若云應",
    "X05n0232_003:0720b15": "者那言遮那處蓮華藏大菩薩見見佛法身。",
    "X05n0232_003:0720b16": "徵難中二先難真應後難一多初中有三一約名",
    "X05n0232_003:0720b17": "二約處三約機。",
    "X05n0232_003:0720b18": "▲若云一者何以多處別現若云異者何以復言而",
    "X05n0232_003:0720b19": "不分身。",
    "X05n0232_003:0720b20": "若云一者下二難一多言多處別現者如光明覺",
    "X05n0232_003:0720b21": "品云如此處見佛世尊座蓮華藏師子之座十佛",
    "X05n0232_003:0720b22": "剎微塵數菩薩所共圍遶彼一一世界中皆有百",
    "X05n0232_003:0720b23": "億閻浮提百億如來亦如是座等是也又云如於",
    "X05n0232_003:0720b24": "此處見佛座一切塵中悉如是佛身無去亦無來",
    "X05n0232_003:0720c01": "所有國土皆明現等何以復言而不分身者出現",
    "X05n0232_003:0720c02": "品云譬如梵王住自宮普現三千諸梵處一切人",
    "X05n0232_003:0720c03": "天咸得見實不分身向於彼諸佛現身亦如是一",
    "X05n0232_003:0720c04": "切十方無不遍其身無數不可稱亦不分身不分",
    "X05n0232_003:0720c05": "別。",
    "X05n0232_003:0720c06": "▲故說此經佛並非前說。",
    "X05n0232_003:0720c07": "故說此經下三總相會通也於中二上即遮非。",
    "X05n0232_003:0720c08": "▲即是法界無盡身雲。",
    "X05n0232_003:0720c09": "後即是法界下顯正於中三初總相顯示次對難",
    "X05n0232_003:0720c10": "會融後結成難思。",
    "X05n0232_003:0720c11": "▲真應相融一多無礙。",
    "X05n0232_003:0720c12": "身應相融下第二對難會融於中分二先此二句",
    "X05n0232_003:0720c13": "雙標。",
    "X05n0232_003:0720c14": "▲即盧遮那是釋迦故。",
    "X05n0232_003:0720c15": "後即盧遮那下雙釋亦二先釋真應後釋一多前",
    "X05n0232_003:0720c16": "中先此兩句唯釋真應通前約名為難謂餘教遮",
    "X05n0232_003:0720c17": "那是真釋迦是應故經云清淨法身毗盧遮那佛",
    "X05n0232_003:0720c18": "千百億化身釋迦牟尼佛今既相即明是真應相",
    "X05n0232_003:0720c19": "融故名號品云或名毗盧遮那或名釋迦牟尼但",
    "X05n0232_003:0720c20": "名異耳又華藏品中明第十三重有世界名娑婆",
    "X05n0232_003:0720c21": "其佛即是毗盧遮那故知相融也。",
    "X05n0232_003:0720c22": "▲常在此處即他處故遠在他方恒住此故。",
    "X05n0232_003:0720c23": "言常在此處等者二有二對正明真應兼顯一多",
    "X05n0232_003:0720c24": "而含有身土對前約處為難初真應者以約應故",
    "X05n0232_003:0721a01": "在此約真故周遍法界故經云佛身充滿於法界",
    "X05n0232_003:0721a02": "普現一切眾生前隨緣赴感靡不周而恒處此菩",
    "X05n0232_003:0721a03": "提座初句即真餘三皆應第四句常在此處餘三",
    "X05n0232_003:0721a04": "句即他處也言兼顯一多者在此處即一在他處",
    "X05n0232_003:0721a05": "即多如不起一處遍一切處處此菩提座一也普",
    "X05n0232_003:0721a06": "現眾生前多也言含土者此處即娑婆他即遍華",
    "X05n0232_003:0721a07": "藏也。",
    "X05n0232_003:0721a08": "▲身不分異亦非一故。",
    "X05n0232_003:0721a09": "身不分異下二釋一多也不分異故非多多不礙",
    "X05n0232_003:0721a10": "一也亦非一故離一一不礙多也上唯釋一多。",
    "X05n0232_003:0721a11": "▲同時異處一身圓滿皆全現故。",
    "X05n0232_003:0721a12": "言同時異處等者二正釋一多兼該真應言一多",
    "X05n0232_003:0721a13": "者以一身全現故非一非多也一身現多故一不",
    "X05n0232_003:0721a14": "礙多多現而常一故多不礙一如上已引一身為",
    "X05n0232_003:0721a15": "無量無量復為一了知諸世間現形遍一切等又",
    "X05n0232_003:0721a16": "云唯一堅密身一切塵中見等出現品云如來於",
    "X05n0232_003:0721a17": "一成正覺身普現一切眾生數等身成正覺等而",
    "X05n0232_003:0721a18": "言同時異處者若異時異處容許一身次第遍遊",
    "X05n0232_003:0721a19": "今明同時異處決是多身而是一身全現故非多",
    "X05n0232_003:0721a20": "矣其猶一月一剎那中百川齊現即一即多又普",
    "X05n0232_003:0721a21": "現故非一一月故非多故智幢菩薩偈云譬如淨",
    "X05n0232_003:0721a22": "滿月普現一切水影像雖無量本月未曾二是也",
    "X05n0232_003:0721a23": "故下光明覺品疏中明有同時同處見異時異處",
    "X05n0232_003:0721a24": "見同時異處見異時同處見同異時處一人頓見",
    "X05n0232_003:0721b01": "等言兼該真應者一身圓滿即是真身皆全現故",
    "X05n0232_003:0721b02": "即是應身又言全現者非分現也言分現者如一",
    "X05n0232_003:0721b03": "身中現多頭頭中有佛腰現僊人等即分現也今",
    "X05n0232_003:0721b04": "言全現者即此佛身即一切身即諸類身全菩薩",
    "X05n0232_003:0721b05": "身是佛身等。",
    "X05n0232_003:0721b06": "▲一切菩薩不能思故。",
    "X05n0232_003:0721b07": "一切菩薩下結難思也兼對前約人為難菩薩尚",
    "X05n0232_003:0721b08": "不能思況人天能見耶以離心緣相故故二十二",
    "X05n0232_003:0721b09": "種功德中有無能測身第八十經云如來清淨妙",
    "X05n0232_003:0721b10": "法身一切三界無倫疋以出世間言語道其性非",
    "X05n0232_003:0721b11": "有非無故雖無所依無不住雖無不至而不去如",
    "X05n0232_003:0721b12": "空中畫夢所見當於佛體如是觀由非真非應非",
    "X05n0232_003:0721b13": "一非多故不可作真應一多等思也故光明覺品",
    "X05n0232_003:0721b14": "云佛身無生超戲論非是蘊聚差別法故難思也",
    "X05n0232_003:0721b15": "又云無染無所著無想無依止體性不可量見者",
    "X05n0232_003:0721b16": "咸稱歎其文非一既云菩薩不思明唯佛境。",
    "X05n0232_003:0721b17": "▲今先明十身後彰無礙。",
    "X05n0232_003:0721b18": "今先明十身下第四開章解釋也於中三初上二",
    "X05n0232_003:0721b19": "句標次言十下釋後以此身雲下總結周遍。",
    "X05n0232_003:0721b20": "▲言十身者自有二義一約融三世間為十身者一",
    "X05n0232_003:0721b21": "眾生身二國土身三業報身四聲聞身五緣覺身六",
    "X05n0232_003:0721b22": "菩薩身七如來身八智身九法身十虗空身。",
    "X05n0232_003:0721b23": "▲二就佛上自有十身一菩提身二願身三化身四",
    "X05n0232_003:0721b24": "力持身五相好莊嚴身六威勢身七意生身八福德",
    "X05n0232_003:0721c01": "身九法身十智身廣顯其相如第八地及離世間品",
    "X05n0232_003:0721c02": "辨。",
    "X05n0232_003:0721c03": "廣顯其相等者第八地中明前十身各有十相第",
    "X05n0232_003:0721c04": "二十身即是前十中第七如來身之十相又明前",
    "X05n0232_003:0721c05": "十身相作謂隨眾生心樂能以眾生身作自身國",
    "X05n0232_003:0721c06": "土身業報身聲聞身獨覺身菩薩身如來身智身",
    "X05n0232_003:0721c07": "法身虗空身如上教迹中引及一一釋相並在下",
    "X05n0232_003:0721c08": "文言離世間品者彼五十三中有十佛即前第二",
    "X05n0232_003:0721c09": "十身而名小異彼亦會釋言十佛者所謂成正覺",
    "X05n0232_003:0721c10": "佛願佛業報佛住持佛涅槃佛法界佛心佛三昧",
    "X05n0232_003:0721c11": "佛本性佛隨樂佛第五十八中又明十種見佛即",
    "X05n0232_003:0721c12": "見前十佛文云所謂安住世間成正覺佛無著見",
    "X05n0232_003:0721c13": "願佛出生見業報佛深信見住持佛隨順見涅槃",
    "X05n0232_003:0721c14": "佛深入見法界佛普至見心佛安住見三昧佛無",
    "X05n0232_003:0721c15": "量無依見本性佛明了見隨樂佛普受見然無著",
    "X05n0232_003:0721c16": "等復各十義並至下當明。",
    "X05n0232_003:0721c17": "▲言無礙者略有十義。",
    "X05n0232_003:0721c18": "言無礙下後彰無礙二初標數後列釋今初標也。",
    "X05n0232_003:0721c19": "▲一用周無礙謂於上念劫剎塵等處遮那佛現法",
    "X05n0232_003:0721c20": "界身雲業用無邊悉周遍故經云如於此處見佛座",
    "X05n0232_003:0721c21": "一切塵中亦如是等其文非一。",
    "X05n0232_003:0721c22": "一切塵中等者等取下半云佛身無去亦無來所",
    "X05n0232_003:0721c23": "有國土皆明現此即第五經普賢菩薩偈也言其",
    "X05n0232_003:0721c24": "文非一者遍於一經如第六經云毗盧遮那佛願",
    "X05n0232_003:0722a01": "力周法界一切國土中恒轉無上輪又云一一微",
    "X05n0232_003:0722a02": "塵中能證一切法如是無所礙周行十方國又云",
    "X05n0232_003:0722a03": "佛演一妙音周聞十方國眾音悉具足法雨皆充",
    "X05n0232_003:0722a04": "遍等如是等用無量無邊謂或現攝生威儀或現",
    "X05n0232_003:0722a05": "八相或三乘形或五趣形或六塵境差別名號業",
    "X05n0232_003:0722a06": "用多端不可稱說法界微塵無不皆遍故云用周",
    "X05n0232_003:0722a07": "也。",
    "X05n0232_003:0722a08": "▲二相遍無礙謂於上差別用中各攝一切業用故。",
    "X05n0232_003:0722a09": "二相遍無礙等者如上所明攝生威儀行住座臥",
    "X05n0232_003:0722a10": "如不思議品云如來一座食已結跏不動遍於十",
    "X05n0232_003:0722a11": "方經一切劫今明即此座中便具行住及臥也又",
    "X05n0232_003:0722a12": "如前現八相遍者嵐毗尼林神說如來受生云善",
    "X05n0232_003:0722a13": "男子當我見佛於此四天下閻浮提內嵐毗尼園",
    "X05n0232_003:0722a14": "中示現初生種種神變時亦見如來於三千大千",
    "X05n0232_003:0722a15": "世界百億四天下閻浮提內嵐毗尼園中示現初",
    "X05n0232_003:0722a16": "生種種神變亦見三千大千世界一一塵中無量",
    "X05n0232_003:0722a17": "佛剎亦見百佛世界千佛世界乃至十方一切世",
    "X05n0232_003:0722a18": "界一一塵中無量佛剎如是一切諸佛剎中皆有",
    "X05n0232_003:0722a19": "如來示現受生種種神變如是念念常無間斷者",
    "X05n0232_003:0722a20": "但是一重之遍今此明一一相中皆具八相如三",
    "X05n0232_003:0722a21": "十一經云菩薩在母胎中自在示現一切法界道",
    "X05n0232_003:0722a22": "場眾會甚微細菩薩在母胎中示現一切佛神力",
    "X05n0232_003:0722a23": "甚微細又離世間品云佛子菩薩摩訶薩有十種",
    "X05n0232_003:0722a24": "甚微細趣何等為十所謂在母胎中示現初發菩",
    "X05n0232_003:0722b01": "提心乃至灌頂地在母胎中示現住兜率天在母",
    "X05n0232_003:0722b02": "胎中示現初生在母胎中示現童子地在母胎中",
    "X05n0232_003:0722b03": "示現處王宮在母胎中示現出家在母胎中示現",
    "X05n0232_003:0722b04": "苦行在母胎中示現詣道場成等正覺在母胎中",
    "X05n0232_003:0722b05": "示現轉法輪在母胎中示現般涅槃在母胎中示",
    "X05n0232_003:0722b06": "現大微細謂一切菩薩行一切如來自在神力無",
    "X05n0232_003:0722b07": "量差別門佛子是為菩薩摩訶薩在母胎中十種",
    "X05n0232_003:0722b08": "微細趣釋曰母胎一相八相皆具萬德斯圓故云",
    "X05n0232_003:0722b09": "相遍也又上示三乘今一乘具三上示五道今一",
    "X05n0232_003:0722b10": "道具五例可知也。",
    "X05n0232_003:0722b11": "▲三寂用無礙無私成故。",
    "X05n0232_003:0722b12": "三寂用等者若取義顯應作思惟之思今用無私",
    "X05n0232_003:0722b13": "隱之私不偏為故亦以無心於物故謂常在三昧",
    "X05n0232_003:0722b14": "為寂無方利物為用即定即用故云無礙如摩尼",
    "X05n0232_003:0722b15": "天鼓無心雨寶反出聲故不思議品云一切諸佛",
    "X05n0232_003:0722b16": "於一念中悉能示現一切三世諸佛教化一切眾",
    "X05n0232_003:0722b17": "生而不捨離諸佛寂滅三昧是為諸佛不可思議",
    "X05n0232_003:0722b18": "境界又第一經云身遍十方而無來往第三經云",
    "X05n0232_003:0722b19": "如來境界不可量寂而能演遍十方第四經云廣",
    "X05n0232_003:0722b20": "大寂靜三摩地不生不滅無來去嚴淨國土示眾",
    "X05n0232_003:0722b21": "生此樹華神之解脫等。",
    "X05n0232_003:0722b22": "▲四依起無礙無心頓現海印力故。",
    "X05n0232_003:0722b23": "四依起等者謂雖寂用無心不妨皆依海印之力",
    "X05n0232_003:0722b24": "故又正依定即起用故賢首品云或現童男童女",
    "X05n0232_003:0722c01": "形天龍及以阿修羅乃至摩睺羅伽等隨其所樂",
    "X05n0232_003:0722c02": "悉令見眾生形相各不同行業音聲亦無量如是",
    "X05n0232_003:0722c03": "一切皆能現海印三昧神通力等。",
    "X05n0232_003:0722c04": "▲五真應無礙應即同法一味平等故。",
    "X05n0232_003:0722c05": "五真應等者釋迦遮那無二佛故吾今此身即法",
    "X05n0232_003:0722c06": "身故第五經云真如平等無相身離垢光明淨法",
    "X05n0232_003:0722c07": "身智慧寂靜身無量普應十方而演法又云如來",
    "X05n0232_003:0722c08": "真身本無二應物分形滿世間光明覺品云如來",
    "X05n0232_003:0722c09": "非以相為體但是無相寂滅法身相威儀悉具足",
    "X05n0232_003:0722c10": "世間隨樂皆得見等。",
    "X05n0232_003:0722c11": "▲六分圓無礙一一身分即具全身故。",
    "X05n0232_003:0722c12": "六分圓無礙者支分不礙全身全身不礙支分謂",
    "X05n0232_003:0722c13": "遮那一一身分手足眼耳乃至一毛皆有遮那全",
    "X05n0232_003:0722c14": "身法界品云如來一一毛孔中一切剎塵諸佛座",
    "X05n0232_003:0722c15": "妙嚴品云佛身一切相悉現無量佛普入十方界",
    "X05n0232_003:0722c16": "一一微塵中以一毛之性不異全身故故出現品",
    "X05n0232_003:0722c17": "云佛子菩薩摩訶薩應知如來一毛孔中有一切",
    "X05n0232_003:0722c18": "眾生數等諸佛身何以故如來成正覺身究竟無",
    "X05n0232_003:0722c19": "生滅故如一毛孔遍法界一切毛孔悉亦如是等",
    "X05n0232_003:0722c20": "又如來眼等皆遍法界若分與圓異分既有多應",
    "X05n0232_003:0722c21": "有多箇法界合成一身以分圓無礙故一遍一切",
    "X05n0232_003:0722c22": "遍也又法界品中普賢毛孔支節亦然。",
    "X05n0232_003:0722c23": "▲七因果無礙不礙現因故。",
    "X05n0232_003:0722c24": "七因果等者謂一一毛孔現自遮那往昔本生行",
    "X05n0232_003:0723a01": "菩薩行所受之身及所成事亦現十方一切菩薩",
    "X05n0232_003:0723a02": "身雲及下經中眉間出勝音等塵數菩薩等又第",
    "X05n0232_003:0723a03": "一經云三世諸佛所有神變於光明中靡不咸覩",
    "X05n0232_003:0723a04": "第五經云佛以本願現神通一切十方無不照如",
    "X05n0232_003:0723a05": "佛往昔修治行光明綱中皆演說第六經云一一",
    "X05n0232_003:0723a06": "佛身中億劫不思議修習波羅蜜及嚴淨國土如",
    "X05n0232_003:0723a07": "是等文其處甚多。",
    "X05n0232_003:0723a08": "▲八依正無礙不礙現依故。",
    "X05n0232_003:0723a09": "八依正無礙等者如上說因中釋又此身雲即作",
    "X05n0232_003:0723a10": "一切器世間故經云或作日月遊虗空或作河池",
    "X05n0232_003:0723a11": "井泉水又或時作地水或復作風火相入相即六",
    "X05n0232_003:0723a12": "句四句並如前釋。",
    "X05n0232_003:0723a13": "▲九潛入無礙。",
    "X05n0232_003:0723a14": "九潛入無礙等者文中二先標章後入眾生界下",
    "X05n0232_003:0723a15": "解釋。",
    "X05n0232_003:0723a16": "▲入眾生界。",
    "X05n0232_003:0723a17": "釋有二義一明佛入眾生二又亦攝下明眾生入",
    "X05n0232_003:0723a18": "佛皆眾生不知故云潛入今初有三初一句正釋",
    "X05n0232_003:0723a19": "次如如來藏下引喻後故出現下引證。",
    "X05n0232_003:0723a20": "▲如如來藏雖作眾生不失自性故。",
    "X05n0232_003:0723a21": "喻中眾生真心名如來藏隨無明等緣作諸眾生",
    "X05n0232_003:0723a22": "流轉三界而此真心自性不失故勝鬘經云不染",
    "X05n0232_003:0723a23": "而染難可了知染而不染難可了知若轉以喻顯",
    "X05n0232_003:0723a24": "者如大海水因風成波而不失濕性佛亦如是隨",
    "X05n0232_003:0723b01": "眾生感萬類殊形而如來身不失自性此以眾生",
    "X05n0232_003:0723b02": "自法身作自眾生喻如來真身入一切眾生。",
    "X05n0232_003:0723b03": "▲故出現品云佛智潛入眾生心又云眾生心中有",
    "X05n0232_003:0723b04": "佛成正等覺。",
    "X05n0232_003:0723b05": "故出現下引證引其二文初佛智潛入者此以智",
    "X05n0232_003:0723b06": "身通證佛身佛身隨化文處蓋多今取潛入之義",
    "X05n0232_003:0723b07": "故引出現耳彼經云譬如大海其水潛流四天下",
    "X05n0232_003:0723b08": "地及八十億諸小州中有穿鑿者無不得水而彼",
    "X05n0232_003:0723b09": "大海不作分別我出於水佛智海水亦復如是流",
    "X05n0232_003:0723b10": "入一切眾生心中若諸眾生觀察境界修習法門",
    "X05n0232_003:0723b11": "則得智慧清淨明了而如來智平等無二無有分",
    "X05n0232_003:0723b12": "別但隨眾生心行異故所得智慧各各不同今所",
    "X05n0232_003:0723b13": "引者正取潛入之義耳又云眾生心中等者亦是",
    "X05n0232_003:0723b14": "彼品前文已引。",
    "X05n0232_003:0723b15": "▲又亦攝一切眾生在一毛孔善化天王云汝應觀",
    "X05n0232_003:0723b16": "佛一毛孔一切眾生悉在中等。",
    "X05n0232_003:0723b17": "又亦攝下上辨潛入今明攝他正攝他時不礙入",
    "X05n0232_003:0723b18": "他故稱無礙。",
    "X05n0232_003:0723b19": "▲十圓通無礙謂此佛身即理即事即一即多即依",
    "X05n0232_003:0723b20": "即正即人即法即此即彼即情即非情即深即廣即",
    "X05n0232_003:0723b21": "因即果即三身即十身。",
    "X05n0232_003:0723b22": "十圓通等者文中二先別明後總結今初以遮那",
    "X05n0232_003:0723b23": "佛融大法界而為其身故無不即不待現身方名",
    "X05n0232_003:0723b24": "即事等以法界之體無不包故無不即故令身亦",
    "X05n0232_003:0723c01": "然若指相別說者佛身色相即事也全同法身即",
    "X05n0232_003:0723c02": "理也即一即多乃有二義一法身為一應化為多",
    "X05n0232_003:0723c03": "真應既融故相即也二此一處應即多處應亦以",
    "X05n0232_003:0723c04": "體融又即此一應為多應故故光明覺品云一身",
    "X05n0232_003:0723c05": "為無量無量復為一了知諸世間現形遍一切此",
    "X05n0232_003:0723c06": "身無所從亦無所積聚眾生分別故見佛種種身",
    "X05n0232_003:0723c07": "等即依即正亦有二義一以法性身土融無二故",
    "X05n0232_003:0723c08": "二者有國土身故即依有智正覺等身故即正即",
    "X05n0232_003:0723c09": "人者證法成人故即法者佛以法為身故即此即",
    "X05n0232_003:0723c10": "彼者不離菩提樹而遍一切處故既亦不離一切",
    "X05n0232_003:0723c11": "處而坐菩提樹可言即彼即此也二義小異彼此",
    "X05n0232_003:0723c12": "相即是同又即此佛是他佛故他亦是此即情者",
    "X05n0232_003:0723c13": "異本石故即非情者同色性故作河池等故非情",
    "X05n0232_003:0723c14": "即佛體故蘊界入等若虗空故即深即廣者無形",
    "X05n0232_003:0723c15": "絕相故深量無不包故廣又量同空故廣離空相",
    "X05n0232_003:0723c16": "故深故問明品云如來深境界其量等虗空一切",
    "X05n0232_003:0723c17": "眾生入而實無所入出現品云譬如虗空遍至一",
    "X05n0232_003:0723c18": "切色非色處如來亦如是等廣也非至非不至深",
    "X05n0232_003:0723c19": "也又如虗空寬廣非色而能顯現一切諸色等皆",
    "X05n0232_003:0723c20": "廣深也又妙嚴品云佛身普遍諸大會充滿法界",
    "X05n0232_003:0723c21": "無窮盡廣也寂滅無性不可取深也為救世間而",
    "X05n0232_003:0723c22": "出現具深廣也即因即果者因無異果之因果無",
    "X05n0232_003:0723c23": "異因之果故十身之中有如來身有菩薩身故即",
    "X05n0232_003:0723c24": "三身即十身者若以佛身上十身者菩提身願身",
    "X05n0232_003:0724a01": "化身力持身意生身即三身中化身攝也相好身",
    "X05n0232_003:0724a02": "威勢身福德身義通報化法身即法身智身義通",
    "X05n0232_003:0724a03": "三身局唯法報故即三是十即十是三若約融三",
    "X05n0232_003:0724a04": "世間十身即三者如來身通三身智身亦通三身",
    "X05n0232_003:0724a05": "法身虗空身即法身餘六通法化法身體故隨物",
    "X05n0232_003:0724a06": "應國土等故。",
    "X05n0232_003:0724a07": "▲同一無礙法界身雲。",
    "X05n0232_003:0724a08": "同一無礙等者二總結也即以無障礙法界為體",
    "X05n0232_003:0724a09": "含四法界何所不具故無不即耳則未有一法非",
    "X05n0232_003:0724a10": "佛身也。",
    "X05n0232_003:0724a11": "▲以此身雲遍前時處常說華嚴。",
    "X05n0232_003:0724a12": "以此身雲下第三總結周遍也。",
    "X05n0232_003:0724a13": "▲是知或說報身在色究竟約攝報說。",
    "X05n0232_003:0724a14": "是知等者第五會釋餘教也文中三初別會二總",
    "X05n0232_003:0724a15": "非三揀濫今初略會五文一會起信唯識等文起",
    "X05n0232_003:0724a16": "信論云又是菩薩功德成滿於色究竟處示一切",
    "X05n0232_003:0724a17": "世間最高大身謂以一念相應慧無明頓盡名一",
    "X05n0232_003:0724a18": "切種智自然而有不思議業能現十方利益眾生",
    "X05n0232_003:0724a19": "藏和尚疏引地論釋云故地論云一者現報利益",
    "X05n0232_003:0724a20": "受佛位也二者後報利益摩醯首羅智處生故自",
    "X05n0232_003:0724a21": "問云何故他受用報身在此天者一義云以寄報",
    "X05n0232_003:0724a22": "十王顯別十地然第十地寄當此天王即於彼身",
    "X05n0232_003:0724a23": "示成菩提故在彼天餘義如別說天宮抄釋餘義",
    "X05n0232_003:0724a24": "云云二即四智圓滿唯識即實報成佛此示高大",
    "X05n0232_003:0724b01": "身即他受用唯識為引二乘令知菩提樹下非是",
    "X05n0232_003:0724b02": "報身且指彼為實報也疏今亦據二文之意及十",
    "X05n0232_003:0724b03": "地經文通之故云約攝報說。",
    "X05n0232_003:0724b04": "▲或說報身在餘淨土約引攝說。",
    "X05n0232_003:0724b05": "或說報身等者即第二通涅槃央崛等經也涅槃",
    "X05n0232_003:0724b06": "二十四高貴德王菩薩品明十功德中第四功德",
    "X05n0232_003:0724b07": "末高貴德王難云若有菩薩修大涅槃悉作如是",
    "X05n0232_003:0724b08": "十事功德如來何故唯作九事不修淨土佛答具",
    "X05n0232_003:0724b09": "修末云善男子西方去此娑婆世界度三十二恒",
    "X05n0232_003:0724b10": "河沙等諸佛國土彼有世界名曰無勝彼土何故",
    "X05n0232_003:0724b11": "名曰無勝其土所有嚴麗之事悉皆平等無有差",
    "X05n0232_003:0724b12": "別猶如西方安樂世界亦如東方滿月世界我於",
    "X05n0232_003:0724b13": "彼土出現於世為化眾生故於此界閻浮提中現",
    "X05n0232_003:0724b14": "轉法輪非但我身獨於此中現轉法輪一切諸佛",
    "X05n0232_003:0724b15": "亦於此中而轉法輪以是義故諸佛世尊非不修",
    "X05n0232_003:0724b16": "行如是十事善男子慈氏菩薩以誓願故當來之",
    "X05n0232_003:0724b17": "世令此世界清淨莊嚴以是義故一切諸佛所有",
    "X05n0232_003:0724b18": "世界無不嚴淨釋曰既言為化眾生居此閻浮無",
    "X05n0232_003:0724b19": "勝國土是我嚴淨明指報身在餘淨土言央崛經",
    "X05n0232_003:0724b20": "者經文稍廣今略義引謂佛答央崛云我住無生",
    "X05n0232_003:0724b21": "際而汝不覺知等央崛難云若住無生際何以生",
    "X05n0232_003:0724b22": "於此土佛答云東方有佛汝往問之當為汝說央",
    "X05n0232_003:0724b23": "崛文殊同往問佛彼佛答言彼釋迦者即是我身",
    "X05n0232_003:0724b24": "大意明餘淨土中佛是證無生際者今生娑婆是",
    "X05n0232_003:0724c01": "化現耳故言在餘淨土而疏言約引攝說者不言",
    "X05n0232_003:0724c02": "嚴淨華藏及周法界帝網之剎不言此身周滿法",
    "X05n0232_003:0724c03": "界而言在於東方等明是隨宜引攝娑婆雜惡眾",
    "X05n0232_003:0724c04": "生令修淨土之行耳。",
    "X05n0232_003:0724c05": "▲或說舍那座千葉華攝二地說。",
    "X05n0232_003:0724c06": "或說舍那下第三通梵網等經彼云我今盧舍那",
    "X05n0232_003:0724c07": "方座蓮華臺周帀千華上復現千釋迦一華百億",
    "X05n0232_003:0724c08": "國一國一釋迦等者即以蓮華臺上為本源盧舍",
    "X05n0232_003:0724c09": "那千葉釋迦復是大化一釋迦更有百億方為小",
    "X05n0232_003:0724c10": "化者亦不言其身充滿一切世間普賢蓮華有不",
    "X05n0232_003:0724c11": "可說葉量周法界十地菩薩之華尚量等百萬三",
    "X05n0232_003:0724c12": "千大千世界況如來耶明知亦是他受用身攝二",
    "X05n0232_003:0724c13": "地耳以二地戒度圓滿故為說戒以初地化百佛",
    "X05n0232_003:0724c14": "剎則有百葉之華二地化千佛剎故華有千葉若",
    "X05n0232_003:0724c15": "至三地應見萬葉四地億葉五地千億六地百千",
    "X05n0232_003:0724c16": "億七地百千億那由他八地百千萬三千大千世",
    "X05n0232_003:0724c17": "界微塵數九地百千萬億阿僧祇國土微塵數十",
    "X05n0232_003:0724c18": "地十不可說百千億那由他佛剎微塵數據上十",
    "X05n0232_003:0724c19": "地百萬三千尚猶略說故知非顯真極之身。",
    "X05n0232_003:0724c20": "▲或說登地方見約勝機說。",
    "X05n0232_003:0724c21": "或說登地下第四通他受用身登地之機為勝機",
    "X05n0232_003:0724c22": "耳前別約二地今通約十地。",
    "X05n0232_003:0724c23": "▲或分三異從體相用說。",
    "X05n0232_003:0724c24": "或分三異下第五通三身也若直說者法身約體",
    "X05n0232_003:0725a01": "報身約相化身約用然起信立義分云所言義者",
    "X05n0232_003:0725a02": "則有三種一者體大謂一切法真如平等不增減",
    "X05n0232_003:0725a03": "故二者相大謂如來藏具足無量性功德故三者",
    "X05n0232_003:0725a04": "用大能生一切世間出世間善因果故藏和尚釋",
    "X05n0232_003:0725a05": "相大云二種藏中唯取不空如來藏用大者謂隨",
    "X05n0232_003:0725a06": "勝業約自體大用報化二身麤細之用令諸眾生",
    "X05n0232_003:0725a07": "始成世善終成出世善也釋曰依此解者以不空",
    "X05n0232_003:0725a08": "之藏修成方顯為真報故用大中報他受用故顯",
    "X05n0232_003:0725a09": "勝名報。",
    "X05n0232_003:0725a10": "▲俱非此經真實之義。",
    "X05n0232_003:0725a11": "俱非等者第二總非也以十身圓融為實義故。",
    "X05n0232_003:0725a12": "▲設分三十不同亦權實對說若不融前義亦失經",
    "X05n0232_003:0725a13": "宗。",
    "X05n0232_003:0725a14": "設分等者第三揀濫也云何揀耶麤相約教而說",
    "X05n0232_003:0725a15": "三身為權十身為實若不知三身即是十身為不",
    "X05n0232_003:0725a16": "融前權外立實故失經宗。",
    "X05n0232_003:0725a17": "▲第四依三昧者夫動靜唯物聖豈然乎示軌後徒",
    "X05n0232_003:0725a18": "明將有說必須靜鑒前理受諸佛加從定起而發言",
    "X05n0232_003:0725a19": "言必真當故受者之心自然篤矣。",
    "X05n0232_003:0725a20": "第四依三昧疏文分二先立理正明後對文略釋",
    "X05n0232_003:0725a21": "今初有二先別顯後結成初中下十住疏明入定",
    "X05n0232_003:0725a22": "意總有六義一此三昧是法體故即十地論意二",
    "X05n0232_003:0725a23": "非證不說故若不證而說則是生滅心行說實相",
    "X05n0232_003:0725a24": "法三顯法非思量境故明要亡心方契上義前約",
    "X05n0232_003:0725b01": "顯實此約遮過然上三義後後釋於前前大同小",
    "X05n0232_003:0725b02": "異四觀機審法故要須藥病相當方可說故五為",
    "X05n0232_003:0725b03": "受佛加故上四內因此一外緣因緣和合方能說",
    "X05n0232_003:0725b04": "故六成軌儀故即一向為生上五自利此一利他",
    "X05n0232_003:0725b05": "今疏含具初之二句總相立理非唯入定為物出",
    "X05n0232_003:0725b06": "定亦然宜見出者則出宜見入者便入故云唯物",
    "X05n0232_003:0725b07": "聖無定亂故云聖豈然乎故淨名云不定不亂示",
    "X05n0232_003:0725b08": "軌後徒下別顯入意也此即第六意明將有說必",
    "X05n0232_003:0725b09": "須靜鑒前理者含前四意靜者離思量也靜鑒者",
    "X05n0232_003:0725b10": "證法體也靜鑒前理者觀機審法也前字兼機故",
    "X05n0232_003:0725b11": "佛加可知從定起而發言下明非證不說亦總顯",
    "X05n0232_003:0725b12": "前六之勝用也。",
    "X05n0232_003:0725b13": "▲故於諸會多明八定為說經緣。",
    "X05n0232_003:0725b14": "故於諸會下總結成也九會說經八入三昧第二",
    "X05n0232_003:0725b15": "不入故名為多第一會普賢入毗盧遮那如來藏",
    "X05n0232_003:0725b16": "身三昧第三會法慧菩薩入菩薩無量方便三昧",
    "X05n0232_003:0725b17": "第四會功德林菩薩入菩薩善思惟三昧第五會",
    "X05n0232_003:0725b18": "金剛幢菩薩入智光三昧第六會金剛藏菩薩入",
    "X05n0232_003:0725b19": "菩薩智慧光明三昧第七會如來自住剎那際三",
    "X05n0232_003:0725b20": "昧第八會普賢菩薩入佛華嚴三昧第九會如來",
    "X05n0232_003:0725b21": "自入師子頻申三昧二不入者未入位故有云蓋",
    "X05n0232_003:0725b22": "文漏耳說世間法尚須入定況十信耶若約所表",
    "X05n0232_003:0725b23": "前義無失。",
    "X05n0232_003:0725b24": "▲有不入者至文當說其所入定皆盡法源業用難",
    "X05n0232_003:0725c01": "思。",
    "X05n0232_003:0725c02": "有不入者下第二對文略釋不入之義已如向說",
    "X05n0232_003:0725c03": "其所入下顯勝超劣寄位優劣所入不同人法俱",
    "X05n0232_003:0725c04": "勝故一一三昧皆盡法源底非如入初禪時不入",
    "X05n0232_003:0725c05": "二三等故以盡法源故並感諸佛三業加等。",
    "X05n0232_003:0725c06": "▲第五依現相者謂法性寂寥雖無諸相無相之相",
    "X05n0232_003:0725c07": "不礙繁興。",
    "X05n0232_003:0725c08": "第五依現相疏文分四一總明大意二顯相不同",
    "X05n0232_003:0725c09": "三別明放光四料揀同異今初應有四句一者隨",
    "X05n0232_003:0725c10": "相二者無相三者無相不礙相四者相即無相法",
    "X05n0232_003:0725c11": "性寂寥即第二句無相之相即三四句下別明中",
    "X05n0232_003:0725c12": "有初一句故應莫執無相以斥諸相也故下經云",
    "X05n0232_003:0725c13": "如來非以相為體但是無相寂滅法身相威儀悉",
    "X05n0232_003:0725c14": "具足世間隨樂皆得見十地云佛住甚深真法性",
    "X05n0232_003:0725c15": "寂滅無相同虗空而於第一實義中示現種種所",
    "X05n0232_003:0725c16": "行事所作利益眾生事皆依法性而得有相與無",
    "X05n0232_003:0725c17": "相無差別入於究竟皆無相等即其義也。",
    "X05n0232_003:0725c18": "▲起教多端相非一准或放光動剎或華雨香雲皆",
    "X05n0232_003:0725c19": "為發起。",
    "X05n0232_003:0725c20": "起教多端下第二顯相不同也由所起教異故能",
    "X05n0232_003:0725c21": "起相殊如說法華以放光動地雨華為相將說涅",
    "X05n0232_003:0725c22": "槃以聲光遍告為相如說般若以散金華為相今",
    "X05n0232_003:0725c23": "經具有諸相華藏世界六種震動雨於華雲香雲",
    "X05n0232_003:0725c24": "蓋雲鬘雲瓔珞雲等皆其相也。",
    "X05n0232_003:0726a01": "▲故諸會之內將欲說法多先放光通表智光以被",
    "X05n0232_003:0726a02": "物故。",
    "X05n0232_003:0726a03": "▲然有二種一不壞次第光隨位增微故二圓通無",
    "X05n0232_003:0726a04": "礙光隨一一光皆結通故。",
    "X05n0232_003:0726a05": "▲隨處放異總有十光各有所表至文當知。",
    "X05n0232_003:0726a06": "故諸會下第三別明放光於中文三初總明次然",
    "X05n0232_003:0726a07": "有下別顯後隨處放異下重釋隨相言十光者第",
    "X05n0232_003:0726a08": "一會放於二光謂現相品初於如來眾齒之間放",
    "X05n0232_003:0726a09": "種種光二亦於此品放眉間光第二會放足輪光",
    "X05n0232_003:0726a10": "第三會足指放光第四會足上放光第五會膝輪",
    "X05n0232_003:0726a11": "放光第六會亦眉間放光第七會初不放光而出",
    "X05n0232_003:0726a12": "現品放二種光謂放眉間光加於妙德放於口光",
    "X05n0232_003:0726a13": "加於普賢第八會總不放光第九會亦放眉間白",
    "X05n0232_003:0726a14": "毫光明初七各二八不放故九會有十言各有所",
    "X05n0232_003:0726a15": "表者初面門眾齒放者表教道遐舒金口所流從",
    "X05n0232_003:0726a16": "佛口生是真佛子故以是光初故於總處放也又",
    "X05n0232_003:0726a17": "表咀嚼法味滋法身故等眉間放者通表一乘中",
    "X05n0232_003:0726a18": "正之道足輪最下表信四義一自下而上信最初",
    "X05n0232_003:0726a19": "故二最卑微故三為行本故四信該果海已滿足",
    "X05n0232_003:0726a20": "故足指安住故足上依行故膝輪屈伸可迴向故",
    "X05n0232_003:0726a21": "十地眉間表所證十如之中道故出現眉間表出",
    "X05n0232_003:0726a22": "現中道不住生死涅槃之二邊故口放表佛口生",
    "X05n0232_003:0726a23": "真長子故第八會不放行依解發依解光故或略",
    "X05n0232_003:0726a24": "無故第九會眉間表證窮法界之中道故廣如下",
    "X05n0232_003:0726b01": "疏故云至文當知。",
    "X05n0232_003:0726b02": "▲其動地等多在說後則但是慶聞如十地中雖是",
    "X05n0232_003:0726b03": "慶前義兼起後則是教緣。",
    "X05n0232_003:0726b04": "其動地等下第四料揀同異慶前起後二義不同",
    "X05n0232_003:0726b05": "故取起後不取慶前言如十地等者九地初云說",
    "X05n0232_003:0726b06": "此菩薩八地時如來現大神通力震動十方諸國",
    "X05n0232_003:0726b07": "土無量億數難思議等既牒八地明是慶前讚竟",
    "X05n0232_003:0726b08": "便請九地故義兼起後。",
    "X05n0232_003:0726b09": "▲第六依說人者法無廢興弘之由人。",
    "X05n0232_003:0726b10": "第六依說人疏文分二先總顯來意後開章別釋",
    "X05n0232_003:0726b11": "今初先立理然法有四種教理行果理法湛然故",
    "X05n0232_003:0726b12": "無廢興龍宮教海亦多長在修行尅果則在於人",
    "X05n0232_003:0726b13": "故般若論云法欲滅者修行滅故然弘有二義一",
    "X05n0232_003:0726b14": "者自行二者傳化今取傳化。",
    "X05n0232_003:0726b15": "▲下文云佛法無人說雖慧莫能了。",
    "X05n0232_003:0726b16": "下文云下二引證也即第十六勝慧菩薩偈具云",
    "X05n0232_003:0726b17": "譬如闇中寶無燈不可見佛法無人說雖慧莫能",
    "X05n0232_003:0726b18": "了故說者如燈能照眾生心寶。",
    "X05n0232_003:0726b19": "▲今此能說通三世間。",
    "X05n0232_003:0726b20": "今此能說下開章別釋於中三初總明說人次指",
    "X05n0232_003:0726b21": "文顯說後說儀不同今初總有四重一明有三二",
    "X05n0232_003:0726b22": "開為五三開五為十四開十為無量。",
    "X05n0232_003:0726b23": "▲開即為五謂佛菩薩聲聞眾生及器。",
    "X05n0232_003:0726b24": "開即為五者開三世間中智正覺一為三乘故眾",
    "X05n0232_003:0726c01": "生世間及器世間仍舊不開故為五也。",
    "X05n0232_003:0726c02": "▲更開為十謂加三世微塵毛孔器及有情各有分",
    "X05n0232_003:0726c03": "圓故毛孔微塵即是分說此上諸說通三世故故普",
    "X05n0232_003:0726c04": "賢行品云佛說眾生說及以國土說三世如是說等。",
    "X05n0232_003:0726c05": "更開為十等者以三世為三微塵說為四毛孔說",
    "X05n0232_003:0726c06": "為五器及有情各有分圓下出為十所以直語世",
    "X05n0232_003:0726c07": "界說是器家之圓若言微塵說即器家之分但言",
    "X05n0232_003:0726c08": "有情說是有情家圓若云毛孔說即有情家分言",
    "X05n0232_003:0726c09": "有情者即含前佛菩薩聲聞眾生也此上諸說通",
    "X05n0232_003:0726c10": "三世故者上之七說並通三世謂過去佛說現在",
    "X05n0232_003:0726c11": "佛說未來佛說等故普賢下引證言如是說等者",
    "X05n0232_003:0726c12": "等取下句種種悉了知也亦等餘文。",
    "X05n0232_003:0726c13": "▲廣即無量法界品中類非一故。",
    "X05n0232_003:0726c14": "廣即無量等者法界品中略明五類法界皆有說",
    "X05n0232_003:0726c15": "義五類之內一一復多故云無量言五類者一法",
    "X05n0232_003:0726c16": "法界二人法界三俱融四俱泯五無障礙初中有",
    "X05n0232_003:0726c17": "十門一事法界二理法界三境四行五體六用七",
    "X05n0232_003:0726c18": "順八逆九教十義二人法界亦有十門一人二天",
    "X05n0232_003:0726c19": "三男四女五在家六出家七外道八諸神九菩薩",
    "X05n0232_003:0726c20": "十佛又事有多事天有多天神有多神百一十城",
    "X05n0232_003:0726c21": "三千知識等故云類非一也。",
    "X05n0232_003:0726c22": "▲如僧祗隨好即是佛說餘會多菩薩說法界品初",
    "X05n0232_003:0726c23": "有聲聞說諸善友等多菩薩說亦名眾生說菩提樹",
    "X05n0232_003:0726c24": "等即器界說至文當知。",
    "X05n0232_003:0727a01": "如僧祗下指文顯說言菩提樹等即器界說至文",
    "X05n0232_003:0727a02": "當知者經云其菩提樹恒出妙音說種種法無有",
    "X05n0232_003:0727a03": "盡極而言等者等取餘文師子座說等又等取塵",
    "X05n0232_003:0727a04": "毛之文如善慧地云或時心欲放大光明演說法",
    "X05n0232_003:0727a05": "門或時心欲於其身上一一毛孔皆演法音或時",
    "X05n0232_003:0727a06": "心欲乃至三千大千世界所有一切形無形物皆",
    "X05n0232_003:0727a07": "悉演出妙法言音乃至云或時心欲令不可說無",
    "X05n0232_003:0727a08": "量世界地水火風四大聚中所有微塵一一塵中",
    "X05n0232_003:0727a09": "皆悉演出不可說法門如是所念一切隨心無不",
    "X05n0232_003:0727a10": "得者上之所引即器界塵毛等說也。",
    "X05n0232_003:0727a11": "▲其能說人用法不同或用音聲或用妙色等如教",
    "X05n0232_003:0727a12": "體中辨。",
    "X05n0232_003:0727a13": "其能說下三明說儀不同但指下文耳。",
    "X05n0232_003:0727a14": "▲第七依聽人者子期云喪伯牙輟絃若無聽者終",
    "X05n0232_003:0727a15": "無有說。",
    "X05n0232_003:0727a16": "第七依聽人疏文有二先明大意。",
    "X05n0232_003:0727a17": "▲即下諸眾略有十類至文當明除當機眾餘皆是",
    "X05n0232_003:0727a18": "緣。",
    "X05n0232_003:0727a19": "後即下略指類別子期云喪等者列子云伯牙善",
    "X05n0232_003:0727a20": "鼓琴鍾子期善聽伯牙鼓琴志在高山子期曰善",
    "X05n0232_003:0727a21": "哉峨峨兮若泰山志在流水子期云善哉洋洋兮",
    "X05n0232_003:0727a22": "若江河伯牙所念鍾子期必善得其意伯牙遊於",
    "X05n0232_003:0727a23": "泰山之陰卒逢暴雨止於巖下心悲乃援琴而鼓",
    "X05n0232_003:0727a24": "之初為霖雨之操更造崩山之音音曲每奏鍾子",
    "X05n0232_003:0727b01": "期輙窮其趣伯牙乃捨琴而歎曰善哉子之聽夫",
    "X05n0232_003:0727b02": "志想像猶於吾心也吾於何以逃聲哉莊子加云",
    "X05n0232_003:0727b03": "鍾子期死伯牙終身不復鼓琴文選云士為知己",
    "X05n0232_003:0727b04": "者用女為悅己者容明人之道術在遇知音知音",
    "X05n0232_003:0727b05": "即聽者。",
    "X05n0232_003:0727b06": "▲第八依德本者川有珠而不枯山有玉而增潤內",
    "X05n0232_003:0727b07": "無德本外豈能談然唯約說者前人此法故。",
    "X05n0232_003:0727b08": "第八依德本文三初標大意次略有二類下正顯",
    "X05n0232_003:0727b09": "示後若感者下揀疑濫初中疏川有珠下二句喻",
    "X05n0232_003:0727b10": "次內無下合後然唯約說者下揀定劉子云山抱",
    "X05n0232_003:0727b11": "玉而草木潤焉川貯珠而岸不枯焉口納滋味而",
    "X05n0232_003:0727b12": "百節肥焉心受典誥而五性通焉紫玉精歌曰風",
    "X05n0232_003:0727b13": "凄凄雲容容水潺潺兮不息山蒼蒼兮萬重。",
    "X05n0232_003:0727b14": "▲略有二類一者智慧最為首故十方諸佛告金剛",
    "X05n0232_003:0727b15": "幢言及由汝智慧清淨故告金剛藏言亦是汝勝智",
    "X05n0232_003:0727b16": "力故二者餘行願力故十方諸佛告普賢言亦以汝",
    "X05n0232_003:0727b17": "修一切諸行願力故十方諸佛告法慧言及汝所修",
    "X05n0232_003:0727b18": "諸善根力令汝入是三昧而演說法。",
    "X05n0232_003:0727b19": "次略有二類下正顯示也。",
    "X05n0232_003:0727b20": "▲若感者善根若化主行願皆屬說因。",
    "X05n0232_003:0727b21": "後若感者下揀疑濫。",
    "X05n0232_003:0727b22": "▲第九依請人者若約慈悲深厚亦有無問自談若",
    "X05n0232_003:0727b23": "約敬法重人要順誠請後說初心識昧未解諮求上",
    "X05n0232_003:0727b24": "智慈悲騰疑啟請。",
    "X05n0232_003:0727c01": "第九依請者文二先舉無顯有。",
    "X05n0232_003:0727c02": "▲然有二類一者言請二者念請諸會有無現相品",
    "X05n0232_003:0727c03": "當辨。",
    "X05n0232_003:0727c04": "後然有二下別示請儀。",
    "X05n0232_003:0727c05": "▲第十依能加者夫聖無常應應於克誠。",
    "X05n0232_003:0727c06": "第十依能加亦二先總明大意後然若佛下別釋",
    "X05n0232_003:0727c07": "所以今初先立理後指陳前中借尚書意故彼第",
    "X05n0232_003:0727c08": "四云民罔常懷懷于有仁鬼神無常享享于克誠。",
    "X05n0232_003:0727c09": "▲心冥至極故得佛加。",
    "X05n0232_003:0727c10": "心冥至極下指陳也以入定契理故佛加耳故下",
    "X05n0232_003:0727c11": "文中以三昧力感十方諸佛現前等。",
    "X05n0232_003:0727c12": "▲然若佛自說則不俟加如第七會因人有說要假",
    "X05n0232_003:0727c13": "上加其第八會行依法修不異前故略無有加又不",
    "X05n0232_003:0727c14": "入定故無有加餘皆具有。",
    "X05n0232_003:0727c15": "別釋中四一總彰有無二所以加者下出加所以",
    "X05n0232_003:0727c16": "三若爾僧祗隨好下釋通妨難四加有下就類彰",
    "X05n0232_003:0727c17": "別。",
    "X05n0232_003:0727c18": "▲所以加者。",
    "X05n0232_003:0727c19": "二中先徵後釋。",
    "X05n0232_003:0727c20": "▲欲顯諸佛同加即同說故一說一切說故亦顯果",
    "X05n0232_003:0727c21": "海無言故因相可說故。",
    "X05n0232_003:0727c22": "釋有三意言欲顯諸佛同加即同說故者即第一",
    "X05n0232_003:0727c23": "意若佛自說不可言加則但名自說耳今由同加",
    "X05n0232_003:0727c24": "皆與智勸說即顯同說也一說一切說故者第二",
    "X05n0232_003:0728a01": "意也上顯通方之法此顯圓融之教然一經中總",
    "X05n0232_003:0728a02": "具四句今但舉一以順同加義故言四句者一者",
    "X05n0232_003:0728a03": "一說是一說如僧祗等二一說一切說如向所明",
    "X05n0232_003:0728a04": "三一切說是一說如一切處文殊同遍法界同聲",
    "X05n0232_003:0728a05": "說偈顯法無異故四者一切說是一切說如十方",
    "X05n0232_003:0728a06": "來證皆自敘云我等諸佛亦如是說餘三不順同",
    "X05n0232_003:0728a07": "加故疏不明耳亦顯果海下第三意也佛表果海",
    "X05n0232_003:0728a08": "菩薩表因故故十地經云此處難宣示我今說少",
    "X05n0232_003:0728a09": "分論經云一分論釋云果分不可說但說因分因",
    "X05n0232_003:0728a10": "分於果為一分耳。",
    "X05n0232_003:0728a11": "▲若爾僧祗隨好應非一切。",
    "X05n0232_003:0728a12": "疏若爾僧祗下三釋通妨難於中三初設難二釋",
    "X05n0232_003:0728a13": "難三遮難今初也。",
    "X05n0232_003:0728a14": "▲表微細難知故超出因果故。",
    "X05n0232_003:0728a15": "疏表微細下二釋難也略舉二意對前三意言微",
    "X05n0232_003:0728a16": "細難知者對前同說及一切說前菩薩說以受加",
    "X05n0232_003:0728a17": "故表佛同說今以僧祗數量重重微細唯佛能知",
    "X05n0232_003:0728a18": "隨好光明功德一好一光能破地獄三重頓圓故",
    "X05n0232_003:0728a19": "亦難知唯佛能了故佛自說言超出因果故者對",
    "X05n0232_003:0728a20": "前果海不可說也前難中意云若以菩薩表因今",
    "X05n0232_003:0728a21": "佛自說應可表果可說故今答云對果說因言因",
    "X05n0232_003:0728a22": "可說因無果外之因沒同果海故因亦叵說如鳥",
    "X05n0232_003:0728a23": "跡同空跡亦叵說因既非因果亦非果欲拂前因",
    "X05n0232_003:0728a24": "果之相故佛自說。",
    "X05n0232_003:0728b01": "▲然施設不同不應一准。",
    "X05n0232_003:0728b02": "然施設等者三遮難也恐有難言若今佛說即表",
    "X05n0232_003:0728b03": "微細餘應是麤此言超出前應繫著故此遮云聖",
    "X05n0232_003:0728b04": "教施設千差萬別各取一表不應尅定受加表於",
    "X05n0232_003:0728b05": "同說亦非麤非著佛說表細顯超亦不礙於同說",
    "X05n0232_003:0728b06": "約表小異大旨全同何不亡言觸途生滯故云不",
    "X05n0232_003:0728b07": "應一准。",
    "X05n0232_003:0728b08": "▲加有二種一者顯加具於三業二者冥加但與智",
    "X05n0232_003:0728b09": "令說。",
    "X05n0232_003:0728b10": "加有二種下第四就類彰別於中二先顯別後指",
    "X05n0232_003:0728b11": "文前中顯加具於三業者口業勸說以益辯意業",
    "X05n0232_003:0728b12": "與智以益智身業摩頂以增威然意與智雖則是",
    "X05n0232_003:0728b13": "冥以與身語同時此二顯彰以少從多故三皆稱",
    "X05n0232_003:0728b14": "顯冥唯與智故有不同。",
    "X05n0232_003:0728b15": "▲普光法界無顯有冥餘皆具二顯必有冥故餘至",
    "X05n0232_003:0728b16": "下明。",
    "X05n0232_003:0728b17": "普光法界等者後指文也普光攝三會謂二七八",
    "X05n0232_003:0728b18": "也法界即是第九故此四會並唯有冥由二七兩",
    "X05n0232_003:0728b19": "會不入定故故無顯加而文殊師利普賢菩薩皆",
    "X05n0232_003:0728b20": "言承佛神力故是冥加第八會普賢雖入三昧無",
    "X05n0232_003:0728b21": "有加分但有作用發起故無顯加亦言承佛神力",
    "X05n0232_003:0728b22": "故有冥加法界品如來自入三昧不可有加第七",
    "X05n0232_003:0728b23": "普賢第二文殊有說無定故闕顯加皆承佛力能",
    "X05n0232_003:0728b24": "說能證故有冥加言餘皆具二者即餘五會顯必",
    "X05n0232_003:0728c01": "有冥者釋具所以冥即未必有顯顯即必有於冥",
    "X05n0232_003:0728c02": "以如來有力有慈常冥加故未定緣闕不容有顯",
    "X05n0232_003:0728c03": "故唯有冥顯加之時冥常不捨又有意加故言必",
    "X05n0232_003:0728c04": "有言餘至下明者謂冥顯加相有多義門隨文具",
    "X05n0232_003:0728c05": "顯也。",
    "X05n0232_003:0728c06": "▲教起因緣竟。",
    "X05n0232_003:0728c07": "結前十因十緣也。",
    "X05n0232_003:0728c08": "▲第二藏教所攝中二先藏攝後教攝前中亦二先",
    "X05n0232_003:0728c09": "藏後攝今初藏謂三藏二藏通稱藏者以含攝故世",
    "X05n0232_003:0728c10": "親攝論第一莊嚴論第四皆云彼三及二云何名藏",
    "X05n0232_003:0728c11": "答云由攝故謂攝一切所應知義攝即包含。",
    "X05n0232_003:0728c12": "第二藏教所攝今初下疏文分二先總後別總中",
    "X05n0232_003:0728c13": "亦二先總科後通稱藏者下牒釋總名引世親攝",
    "X05n0232_003:0728c14": "論者然攝大乘論本論即無著菩薩所造釋有多",
    "X05n0232_003:0728c15": "家此方有二即世親無性二菩薩也大唐三藏俱",
    "X05n0232_003:0728c16": "譯二本各有十卷梁朝真諦譯世親釋有十五卷",
    "X05n0232_003:0728c17": "今稱梁攝論是釋義大同小異疏家隨便引之恐",
    "X05n0232_003:0728c18": "濫三本故各以異名揀之然依古德多引梁論若",
    "X05n0232_003:0728c19": "今自取多引無性世親言謂攝一切所應知義者",
    "X05n0232_003:0728c20": "即彼論自釋攝義所應知者然論無別釋下廣顯",
    "X05n0232_003:0728c21": "論所明即十勝相謂一應知依止勝相二應知相",
    "X05n0232_003:0728c22": "勝相三應知入勝相等十相皆言應知即理事等",
    "X05n0232_003:0728c23": "法皆應知也攝即包含者疏家轉將攝義復釋於",
    "X05n0232_003:0728c24": "含以前標云以含攝故故牒釋也。",
    "X05n0232_003:0729a01": "▲言三藏者一修多羅藏二毗奈耶藏三阿毗達麼",
    "X05n0232_003:0729a02": "藏言三藏下第二別釋分二先三藏後二藏前中三",
    "X05n0232_003:0729a03": "初總列次初中下別釋後然此三藏下總顯所詮。",
    "X05n0232_003:0729a04": "▲初中先辨名後顯相今初亦名修妬路亦名素呾",
    "X05n0232_003:0729a05": "䌫此皆梵音楚夏。",
    "X05n0232_003:0729a06": "二中三藏即為三別皆先標後釋今初亦名下釋",
    "X05n0232_003:0729a07": "也於中四一會梵音二敘古譯三敘古破四會順",
    "X05n0232_003:0729a08": "違今初言梵音楚夏者秦洛謂之中華亦云華夏",
    "X05n0232_003:0729a09": "亦云中夏淮南楚地非是中方楚洛言音呼召輕",
    "X05n0232_003:0729a10": "重今西域梵語有似於斯中天如中夏餘四如楚",
    "X05n0232_003:0729a11": "蜀西來三藏或有南天或有北天或有中天東西",
    "X05n0232_003:0729a12": "各異素呾纜者唐三藏譯云是中天什公多譯為",
    "X05n0232_003:0729a13": "修多羅亦云修妬路多通諸天什公是龜茲人近",
    "X05n0232_003:0729a14": "於東天實叉三藏于闐國人多近東北然什公亦",
    "X05n0232_003:0729a15": "遊五天隨時所受小有輕重語其大旨理則無乖",
    "X05n0232_003:0729a16": "然前後三藏多云修多羅也。",
    "X05n0232_003:0729a17": "▲古譯為契經。",
    "X05n0232_003:0729a18": "古譯等者第二敘古譯也於中五一標名。",
    "X05n0232_003:0729a19": "▲智論之中名為經藏。",
    "X05n0232_003:0729a20": "二智論下引證。",
    "X05n0232_003:0729a21": "▲契謂契理契機經謂貫穿攝化。",
    "X05n0232_003:0729a22": "三契謂契理下釋義。",
    "X05n0232_003:0729a23": "▲即契理合機之經依主受名契經即藏持業釋也。",
    "X05n0232_003:0729a24": "四即契理合機下會六釋以契對經即名依主以",
    "X05n0232_003:0729b01": "契經對藏便名持業。",
    "X05n0232_003:0729b02": "▲復云正翻為線線能貫華經能持緯此方不貴線",
    "X05n0232_003:0729b03": "稱故存於經。",
    "X05n0232_003:0729b04": "五復云下會傍正。",
    "X05n0232_003:0729b05": "▲有云案五印度呼線席經井索聖教皆曰修多羅",
    "X05n0232_003:0729b06": "則經正是敵對斥於古德經非敵對。",
    "X05n0232_003:0729b07": "有云等者第三敘古破此古即是靜法苑公刊定",
    "X05n0232_003:0729b08": "記中義也但言有云即是刊定記主若云古德多",
    "X05n0232_003:0729b09": "是藏和尚亦有此前諸德此中總舉先古諸德又",
    "X05n0232_003:0729b10": "此中疏撮略刊定之意耳刊定記敘古義竟便云",
    "X05n0232_003:0729b11": "今詳諸論及以梵言良恐不爾所以者何此中通",
    "X05n0232_003:0729b12": "辨有三失故一敵對翻名失二以義為名失三總",
    "X05n0232_003:0729b13": "別不分失今疏所明即第一失謂修多羅一名既",
    "X05n0232_003:0729b14": "含四實線既敵對經何得非經是敵對言非敵對",
    "X05n0232_003:0729b15": "故云敵對翻名失故疏云斥於古德經非敵對二",
    "X05n0232_003:0729b16": "以義為名失者意云經字是名契字是義以經有",
    "X05n0232_003:0729b17": "契理合機之義故借契義以助經名而呼契經兩",
    "X05n0232_003:0729b18": "字全作名者即是以義為名失也若全名者應云",
    "X05n0232_003:0729b19": "欲底修多羅欲底之言有其三義一者契義二順",
    "X05n0232_003:0729b20": "古所行三依正道理今取契義既無欲底之言明",
    "X05n0232_003:0729b21": "知名無契字也又舉例云如質多名心集起為義",
    "X05n0232_003:0729b22": "詎翻集起亦作名耶意云集起既非心名契理豈",
    "X05n0232_003:0729b23": "是經目也三總別不分失者彼云但藏部立名各",
    "X05n0232_003:0729b24": "有兩重總別一謂三藏十二部為總名修多羅等",
    "X05n0232_003:0729c01": "為別稱二謂修多羅為總號毗奈耶應頌等為別",
    "X05n0232_003:0729c02": "目古來相傳唯辨前門不論於後今修多羅依藏",
    "X05n0232_003:0729c03": "部中總相業用而立其名餘藏部名依藏部中別",
    "X05n0232_003:0729c04": "相業用所以者何修多羅業能貫攝故餘藏餘部",
    "X05n0232_003:0729c05": "所詮所化由此貫攝彼方成故故涅槃十五云始",
    "X05n0232_003:0729c06": "從如是我聞終至歡喜奉行一切皆名修多羅故",
    "X05n0232_003:0729c07": "釋曰刊定記文猶似難見今更為釋言各有兩重",
    "X05n0232_003:0729c08": "總別者如三藏中兩重者一云三藏是總經律論",
    "X05n0232_003:0729c09": "為別二云修多羅是總稱調伏對法為別稱故三",
    "X05n0232_003:0729c10": "藏中修多羅即是總名雖標總稱即受別名故云",
    "X05n0232_003:0729c11": "今修多羅依三藏中總相業用古人不知此從總",
    "X05n0232_003:0729c12": "相得名但謂為別故云總別不分失也如十二部",
    "X05n0232_003:0729c13": "亦有兩重總別者一云十二部經總也謂修多羅",
    "X05n0232_003:0729c14": "祗夜等即為別稱二云修多羅是總名祇夜等十",
    "X05n0232_003:0729c15": "一為別稱不取修多羅以修多羅為總故亦雖標",
    "X05n0232_003:0729c16": "總稱即受別名是則三藏中修多羅通於二藏十",
    "X05n0232_003:0729c17": "二分中修多羅通餘十一故若不通者修多羅既",
    "X05n0232_003:0729c18": "稱契理合機餘無此名應不契理合機既俱契理",
    "X05n0232_003:0729c19": "合機明知修多羅是從總相立名耳三藏十二部",
    "X05n0232_003:0729c20": "皆有兩重總別故云各有也刊定之意亦有理在",
    "X05n0232_003:0729c21": "今謂若十二部中修多羅則通十一及於三藏若",
    "X05n0232_003:0729c22": "三藏中修多羅名唯通十二不通二藏二藏之中",
    "X05n0232_003:0729c23": "有契合者自屬十二分中修多羅耳思之以非至",
    "X05n0232_003:0729c24": "要故疏略不敘唯明初一恐欲知根本故鈔具敘",
    "X05n0232_003:0730a01": "耳彼復破於遠公三修多羅至十藏品當說。",
    "X05n0232_003:0730a02": "▲今更詳之若一名四實皆為敵對則古如所破。",
    "X05n0232_003:0730a03": "今更詳之者第四會順違也於中三初全縱次半",
    "X05n0232_003:0730a04": "奪後出古意今初言古如所破者經線俱為敵對",
    "X05n0232_003:0730a05": "而言線是經非故如所破。",
    "X05n0232_003:0730a06": "▲若兼順義經自屬於席經敵對應名聖教故梁攝",
    "X05n0232_003:0730a07": "論譯為聖教彼論云有阿毗達磨非是聖教為成聖",
    "X05n0232_003:0730a08": "教故加修多羅名。",
    "X05n0232_003:0730a09": "若兼順義下二半奪也縱其經是敵對奪其不名",
    "X05n0232_003:0730a10": "聖教故一名含於多實應須順義立名如僊陀婆",
    "X05n0232_003:0730a11": "一名四實若譯經中五味之處應譯為鹽若譯經",
    "X05n0232_003:0730a12": "中王之所乘僊陀婆者應譯為馬不可言水言器",
    "X05n0232_003:0730a13": "今譯佛經云修多羅合名聖教也言線言索非全",
    "X05n0232_003:0730a14": "愜當故云經自屬於席經敵對應名聖教梁攝已",
    "X05n0232_003:0730a15": "下引文為證即第一論然此所引上兩句全是論",
    "X05n0232_003:0730a16": "文為成聖教下乃取義釋以彼本論云攝大乘論",
    "X05n0232_003:0730a17": "即阿毗達磨教及修多羅釋論云此言大乘者欲",
    "X05n0232_003:0730a18": "揀小乘阿毗達磨何不但說阿毗達磨名復說修",
    "X05n0232_003:0730a19": "多羅名有阿毗達磨非是聖教故此中意云若但",
    "X05n0232_003:0730a20": "言阿毗達磨揀濫不盡故加修多羅言揀異凡夫",
    "X05n0232_003:0730a21": "所造之論明是聖教之論故今引意者本論牒修",
    "X05n0232_003:0730a22": "多羅釋論之中乃云聖教明是譯修多羅為聖教",
    "X05n0232_003:0730a23": "也。",
    "X05n0232_003:0730a24": "▲古德見此儒墨皆稱為經遂借彼席經以目聖教",
    "X05n0232_003:0730b01": "則雙含二義俱順兩方借義助名更加契字揀異席",
    "X05n0232_003:0730b02": "經甚為允當。",
    "X05n0232_003:0730b03": "古德見此下出古意也席經不順本義是故借耳",
    "X05n0232_003:0730b04": "儒即儒教夫子為主墨即墨教墨翟為主以忘身",
    "X05n0232_003:0730b05": "益物是其所宗如夏禹之勤用斯意也儒有九經",
    "X05n0232_003:0730b06": "五經等皆稱為經經者常也典也聖人之言方得",
    "X05n0232_003:0730b07": "稱經此方既以聖人之言為經故譯聖教亦名經",
    "X05n0232_003:0730b08": "也言雙含二義者即聖教及經緯義也俱順兩方",
    "X05n0232_003:0730b09": "者順此方夫子等經順西域經緯聖教之經也恐",
    "X05n0232_003:0730b10": "濫席經故加契字以揀之耳古人既以敵對為線",
    "X05n0232_003:0730b11": "明知言契經半從義耳故為允當。",
    "X05n0232_003:0730b12": "▲二顯相者西域四名所目雖殊意義相似故同稱",
    "X05n0232_003:0730b13": "修多羅而聖教多含具上三義。",
    "X05n0232_003:0730b14": "二顯相下此中大意取其一名四實以會雜心五",
    "X05n0232_003:0730b15": "義便是顯修多羅之相文中三初舉總包含二故",
    "X05n0232_003:0730b16": "雜心下正會五義二總上五義下以義貫通。",
    "X05n0232_003:0730b17": "▲故雜心云經有五義一曰涌泉二曰出生三曰顯",
    "X05n0232_003:0730b18": "示四曰繩墨五曰結鬘涌泉則注而無竭出生則展",
    "X05n0232_003:0730b19": "轉滋多義同井索有汲引故顯示正是聖教顯事理",
    "X05n0232_003:0730b20": "故繩墨則楷定正邪亦是繩之為經能持於緯同席",
    "X05n0232_003:0730b21": "經義結鬘同線線能貫華結成鬘故。",
    "X05n0232_003:0730b22": "二中即雜心第八修多羅品云修多羅者凡有五",
    "X05n0232_003:0730b23": "義一曰出生出生諸義故二曰涌泉義味無盡故",
    "X05n0232_003:0730b24": "三曰顯示顯示諸義故四曰繩墨辨諸邪正故五",
    "X05n0232_003:0730c01": "曰結鬘貫穿諸法故如是五義是修多羅義今疏",
    "X05n0232_003:0730c02": "引初二義不次者依古疏引取義便耳。",
    "X05n0232_003:0730c03": "▲總上五義不出貫攝。",
    "X05n0232_003:0730c04": "總上五義下三以義貫通於中二先總釋貫攝後",
    "X05n0232_003:0730c05": "彰所貫攝前中有三初標義二引證三釋所引。",
    "X05n0232_003:0730c06": "▲故佛地論第一云能貫能攝故名為經以佛聖教",
    "X05n0232_003:0730c07": "貫穿攝持所應說義所化生故。",
    "X05n0232_003:0730c08": "故佛地下二引證也全引論文更無所少而次下",
    "X05n0232_003:0730c09": "對所詮云應知此中宣說佛地饒益有情依所詮",
    "X05n0232_003:0730c10": "義名佛地經如緣起經如集寶論意云皆從所詮",
    "X05n0232_003:0730c11": "也。",
    "X05n0232_003:0730c12": "▲此或貫攝通所攝所化或貫穿法相攝持所化。",
    "X05n0232_003:0730c13": "此或貫攝下三釋所引論也釋有二義一通二局",
    "X05n0232_003:0730c14": "上即通也言二義通所說者謂貫穿所說之法攝",
    "X05n0232_003:0730c15": "令不散故故下引瑜伽云攝取聖語言二義通所",
    "X05n0232_003:0730c16": "化者貫穿所化眾生心行攝取不捨故局義可知。",
    "X05n0232_003:0730c17": "▲又世親攝論釋貫穿云謂能貫穿依故相故法故",
    "X05n0232_003:0730c18": "義故。",
    "X05n0232_003:0730c19": "又世親攝論下第二彰所貫攝之法於中二初引",
    "X05n0232_003:0730c20": "攝論正釋後例同指餘前中即彼論第一文中亦",
    "X05n0232_003:0730c21": "二先引論總標。",
    "X05n0232_003:0730c22": "▲依者謂依於是處由此為此而有所說相者謂世",
    "X05n0232_003:0730c23": "俗諦相勝義諦相法者謂蘊界處緣起諦食諍盧無",
    "X05n0232_003:0730c24": "量無色解脫勝處遍處菩提分無礙解無諍等義者",
    "X05n0232_003:0731a01": "隨順密意說等。",
    "X05n0232_003:0731a02": "後依者下引論別釋釋標四義則分為四初釋依",
    "X05n0232_003:0731a03": "中舉其三事一於是處者即說經處如佛在摩竭",
    "X05n0232_003:0731a04": "提國等二由此者即說經因緣即所被機等如十",
    "X05n0232_003:0731a05": "地經由十方佛加解脫月請等三為此者即說經",
    "X05n0232_003:0731a06": "意如發心品云為欲顯示佛法故為以智光普照",
    "X05n0232_003:0731a07": "故為欲開闡實義故等故梁論云是處是人是用",
    "X05n0232_003:0731a08": "言相者諸世俗諦相勝義諦相者謂世尊說法有",
    "X05n0232_003:0731a09": "何相貌諸佛唯依二諦為眾生說更無餘相言法",
    "X05n0232_003:0731a10": "者謂蘊界處等者即所詮法門軌持之法一一皆",
    "X05n0232_003:0731a11": "通二諦蘊即五蘊界即十八界處即十二處緣起",
    "X05n0232_003:0731a12": "即十二因緣諦即四諦食即四食如世親論第十",
    "X05n0232_003:0731a13": "初說靜慮即四靜慮無量即四無量無色即四無",
    "X05n0232_003:0731a14": "色解脫即八解脫勝處即八勝處遍處即十遍處",
    "X05n0232_003:0731a15": "菩提分即三十七品等無礙解即四辯才無諍即",
    "X05n0232_003:0731a16": "無諍三昧等者等餘法數並下經文廣有其相言",
    "X05n0232_003:0731a17": "義者隨順密意說等者義名所以世尊說法或顯",
    "X05n0232_003:0731a18": "了說或密意說如說一切皆空此就第一義說凡",
    "X05n0232_003:0731a19": "夫不解謂無俗諦等亦如四意趣四隨等梁論釋",
    "X05n0232_003:0731a20": "義云義者所作事故名義生道滅惑是事此意云",
    "X05n0232_003:0731a21": "佛所說經但令眾生生道滅惑以為其義耳亦佛",
    "X05n0232_003:0731a22": "之意趣也。",
    "X05n0232_003:0731a23": "▲瑜伽二十五顯揚二十大同此說餘義至十二分",
    "X05n0232_003:0731a24": "中當明。",
    "X05n0232_003:0731b01": "瑜伽二十五下二例同指餘先例同諸彼二論皆",
    "X05n0232_003:0731b02": "云素怛纜者謂佛世尊於彼方所為彼有情依彼",
    "X05n0232_003:0731b03": "所作諸行差別演說無量蘊相應語乃至廣說結",
    "X05n0232_003:0731b04": "集法者攝取聖語為法久住以美妙言次第結集",
    "X05n0232_003:0731b05": "貫穿縫綴能引義利能引梵行真妙實義是名素",
    "X05n0232_003:0731b06": "怛纜餘義至十二分中當明者下有異名異名有",
    "X05n0232_003:0731b07": "四一依仁王二諦品名為法本二依梁論名為聖",
    "X05n0232_003:0731b08": "教三依成論名直說語言四依智論第二但名為",
    "X05n0232_003:0731b09": "經四中疏文已有二四初三二名在十藏品文局",
    "X05n0232_003:0731b10": "十二分中修多羅故此不釋又遠公立三修多羅",
    "X05n0232_003:0731b11": "一總相二別相三略相刊定記破於後二並在十",
    "X05n0232_003:0731b12": "藏品中救之云餘義等。",
    "X05n0232_003:0731b13": "▲第二毗奈耶藏初名後相。",
    "X05n0232_003:0731b14": "第二毗奈耶藏疏文分二初總科後前中下別釋。",
    "X05n0232_003:0731b15": "▲前中亦名毗尼梵語之略耳此翻為調伏謂調練",
    "X05n0232_003:0731b16": "三業制伏過非調練通於止作制伏唯明止惡就所",
    "X05n0232_003:0731b17": "詮之行彰名即調伏之藏或能詮藏有調伏之能即",
    "X05n0232_003:0731b18": "有財釋契經藏中類有此釋。",
    "X05n0232_003:0731b19": "後前中下別釋於釋名中二先正釋後辨異名今",
    "X05n0232_003:0731b20": "初疏此翻為調伏者准刊定記云義翻為調伏若",
    "X05n0232_003:0731b21": "敵對翻正稱為律若素律師疏云梵曰毗尼或云",
    "X05n0232_003:0731b22": "鞞泥迦毗那耶鼻那夜此等皆由梵音輕重不同",
    "X05n0232_003:0731b23": "傳有訛略不得正名正曰毗奈耶此云調伏。",
    "X05n0232_003:0731b24": "▲毗尼或翻為滅滅有三義一滅業非二滅煩惱三",
    "X05n0232_003:0731c01": "得滅果。",
    "X05n0232_003:0731c02": "毗尼或翻下二辨異名於中有四今初名滅者東",
    "X05n0232_003:0731c03": "塔又云毗膩多此云已調伏當其滅義故母論第",
    "X05n0232_003:0731c04": "一云滅諸惡法故名毗尼釋曰若依此釋則毗尼",
    "X05n0232_003:0731c05": "是毗膩多之言略耳則與毗奈耶調伏之義有乖",
    "X05n0232_003:0731c06": "而上又云毗尼鞞泥迦等皆梵音輕重則毗尼亦",
    "X05n0232_003:0731c07": "是毗奈耶略稱含其調伏與滅二義耳故疏云毗",
    "X05n0232_003:0731c08": "尼或翻為滅滅有三義等者釋義一滅業非者不",
    "X05n0232_003:0731c09": "殺盜等故律中有犯毗尼有諍毗尼二滅煩惱者",
    "X05n0232_003:0731c10": "是發業之本故律云為調伏貪等令盡是故世尊",
    "X05n0232_003:0731c11": "制增戒學三得滅果者即無為果故戒經云戒淨",
    "X05n0232_003:0731c12": "有智慧便得第一道。",
    "X05n0232_003:0731c13": "▲或名尸羅具云翅怛羅此云清涼離熱惱因得清",
    "X05n0232_003:0731c14": "涼果故。",
    "X05n0232_003:0731c15": "或名尸羅等者第二名也即雙從因果得名。",
    "X05n0232_003:0731c16": "▲亦名波羅提木叉此云別解脫此說因得名然有",
    "X05n0232_003:0731c17": "二義一揀異定道名之為別二三業七支各各防非",
    "X05n0232_003:0731c18": "故名為別亦翻為隨順解脫此據果立隨順有為無",
    "X05n0232_003:0731c19": "為二種解脫果故。",
    "X05n0232_003:0731c20": "亦名波羅提木叉等者第三名也言揀異定道者",
    "X05n0232_003:0731c21": "非是定共道共二戒是遠離覊縛業緣名為解脫",
    "X05n0232_003:0731c22": "亦翻為隨順解脫者即第三名中別義也故遺教",
    "X05n0232_003:0731c23": "經云戒是正順解脫之本故名波羅提木叉又相",
    "X05n0232_003:0731c24": "續解脫經云五分法身名解脫梵云毗木叉若涅",
    "X05n0232_003:0732a01": "槃解脫梵云木叉依此亦可雙從因果得名隨順",
    "X05n0232_003:0732a02": "是因故又刊定記云離過無障名為木叉業用無",
    "X05n0232_003:0732a03": "礙名毗木叉又云復有異名名優波羅叉此西域",
    "X05n0232_003:0732a04": "外道律名亦名縵叉亦名刺闍你地(地音田夷反)此西",
    "X05n0232_003:0732a05": "域王法律名。",
    "X05n0232_003:0732a06": "▲亦名性善如十誦律亦名守信如昔所受實能持",
    "X05n0232_003:0732a07": "故。",
    "X05n0232_003:0732a08": "▲後顯相者前名之中已含止作即毗尼相。",
    "X05n0232_003:0732a09": "後顯相者下顯相文二先指前總說謂制伏過非",
    "X05n0232_003:0732a10": "及滅惡等即是止行調練三業性善守信等通於",
    "X05n0232_003:0732a11": "止作毗尼以止善為宗律宗其唯持犯故以止作",
    "X05n0232_003:0732a12": "總為顯相。",
    "X05n0232_003:0732a13": "▲若別說者世親攝論云毗奈耶有四義謂犯罪故",
    "X05n0232_003:0732a14": "等起故還淨故出離故廣如彼論。",
    "X05n0232_003:0732a15": "若別說者下二引論別釋言廣如彼論者論云犯",
    "X05n0232_003:0732a16": "罪者謂五眾罪等起者謂無知故放逸故煩惱盛",
    "X05n0232_003:0732a17": "故不尊敬故而犯諸罪還淨者謂由意樂不由治",
    "X05n0232_003:0732a18": "罰如受律儀出離者有七種一各各相對說悔所",
    "X05n0232_003:0732a19": "犯二誓受治罰謂受學等三等有妨害先制學處",
    "X05n0232_003:0732a20": "後由異門還復開許四別立止息謂僧和合還捨",
    "X05n0232_003:0732a21": "所制五轉根謂苾蒭苾蒭尼轉男女形故捨不共",
    "X05n0232_003:0732a22": "罪六由真實觀謂作殊勝法[阿-可+(日/皿)]陀南諸行相觀七",
    "X05n0232_003:0732a23": "由法爾得謂由見諦法爾得無小隨小罪應知毗",
    "X05n0232_003:0732a24": "奈耶復有四義一補特伽羅故世尊依彼制所學",
    "X05n0232_003:0732b01": "處一制立故謂告白彼補特伽羅所犯過已大師",
    "X05n0232_003:0732b02": "集僧制所學處三分別故謂制學所已更廣解釋",
    "X05n0232_003:0732b03": "先所略說四決擇故謂於此中決判所犯云何有",
    "X05n0232_003:0732b04": "罪云何無罪然明了論釋無小隨少罪自有二說",
    "X05n0232_003:0732b05": "一云小謂第二篇罪隨小謂二種方便罪一云小",
    "X05n0232_003:0732b06": "謂性罪隨小謂諸戒中制罪問今明大乘那引小",
    "X05n0232_003:0732b07": "教有答云理實三藏大小不同今且就引接教說",
    "X05n0232_003:0732b08": "古來同此今更一解謂持心雖異名意大同故得",
    "X05n0232_003:0732b09": "引小又上所引論名分明易曉故又上云如受律",
    "X05n0232_003:0732b10": "儀者梁論云如本受持對治。",
    "X05n0232_003:0732b11": "▲第三阿毗達磨藏。",
    "X05n0232_003:0732b12": "▲阿毗名對達磨云法法有二種一勝義法謂即涅",
    "X05n0232_003:0732b13": "槃是善是常故名為勝二法相法通四聖諦相者性",
    "X05n0232_003:0732b14": "也狀也二俱名相。",
    "X05n0232_003:0732b15": "第三阿毗達磨藏文中三初名次相後異名初中",
    "X05n0232_003:0732b16": "二先得名後釋名前中先釋法後釋對前中即取",
    "X05n0232_003:0732b17": "俱舍意釋故論云能持自性故名為法若勝義法",
    "X05n0232_003:0732b18": "唯是涅槃若法相法通四聖諦是善是常故名為",
    "X05n0232_003:0732b19": "勝者即釋彼論也相者性也狀也二俱名相者亦",
    "X05n0232_003:0732b20": "釋彼論也以四聖諦中滅諦是理而皆云相者滅",
    "X05n0232_003:0732b21": "諦之相即體相也餘三約相即相狀也。",
    "X05n0232_003:0732b22": "▲法既有二對亦二義一者對向謂向前涅槃二者",
    "X05n0232_003:0732b23": "對觀觀前四諦。",
    "X05n0232_003:0732b24": "法既有二下二釋對亦二初釋對義亦取論意彼",
    "X05n0232_003:0732c01": "論云此能對向或能對觀故為此屬之。",
    "X05n0232_003:0732c02": "▲其能對者皆無漏淨慧及相應心所等由對果對",
    "X05n0232_003:0732c03": "境分二對名故慧但是對而非是法非所對故。",
    "X05n0232_003:0732c04": "其能對者下出對法體亦取論意故論頌云淨慧",
    "X05n0232_003:0732c05": "隨行名對法論曰慧謂擇法淨謂無漏淨慧眷屬",
    "X05n0232_003:0732c06": "名曰隨行如是總說無漏五蘊名為對法由對果",
    "X05n0232_003:0732c07": "對境分二對名等者釋疑疑云唯一淨慧何有二",
    "X05n0232_003:0732c08": "對之名故為此通慧但是對而非是法非所對故",
    "X05n0232_003:0732c09": "者揀濫此是古德解釋意云為分能所故言慧但",
    "X05n0232_003:0732c10": "是對若據法持自性慧何非法故下揀云非所對",
    "X05n0232_003:0732c11": "故。",
    "X05n0232_003:0732c12": "▲言對法者法之對故故對法藏特名慧論舊譯為",
    "X05n0232_003:0732c13": "無比法以詮慧勝故。",
    "X05n0232_003:0732c14": "言對法者下二釋名也即會六釋法之對者依主",
    "X05n0232_003:0732c15": "釋也故對法藏特名慧論者若據所對所依應名",
    "X05n0232_003:0732c16": "法論慧依於法慧為其主故名慧論故所詮中詮",
    "X05n0232_003:0732c17": "於慧學舊譯已下出其異名兼成上慧義。",
    "X05n0232_003:0732c18": "▲世親攝論云阿毗達磨有四義謂對故數故伏故",
    "X05n0232_003:0732c19": "通故。",
    "X05n0232_003:0732c20": "世親攝論云下第二辨相於中二先總標。",
    "X05n0232_003:0732c21": "▲對義同前數者於一一法數數宣說訓釋言詞自",
    "X05n0232_003:0732c22": "共相等無量差別故伏者由此具足論處所等能勝",
    "X05n0232_003:0732c23": "伏他論故通者此能通釋素怛纜義故。",
    "X05n0232_003:0732c24": "後對義同前下別數者數字通去入二聲此取去",
    "X05n0232_003:0733a01": "聲數數宣說者數即入聲自相者如色變礙為相",
    "X05n0232_003:0733a02": "受以領納為相等共相者共有無常苦空等廣如",
    "X05n0232_003:0733a03": "十地疏明論處所等者即瑜伽論說論有七例頌",
    "X05n0232_003:0733a04": "云論體論處所論據論莊嚴論負論出離論多所",
    "X05n0232_003:0733a05": "作法亦如初地中辨言勝伏他論者勝約能立伏",
    "X05n0232_003:0733a06": "約能破故梁論云伏者此法能伏諸說立破二能",
    "X05n0232_003:0733a07": "由正說依止等方便故通者梁論名解由阿毗達",
    "X05n0232_003:0733a08": "磨修多羅義易解了故。",
    "X05n0232_003:0733a09": "▲亦名優波提舍此云論議亦名磨怛理迦此云本",
    "X05n0232_003:0733a10": "母謂以教與義為本為母亦云依藏生解藏為解母",
    "X05n0232_003:0733a11": "本即是母亦名磨夷此云行母依藏成行故行之母",
    "X05n0232_003:0733a12": "故。",
    "X05n0232_003:0733a13": "異名可知也問曰三藏前二是佛所說後一論藏",
    "X05n0232_003:0733a14": "是菩薩說是則如來不說三藏耶答婆沙最初即",
    "X05n0232_003:0733a15": "有此問問曰誰造此論答佛世尊誰問誰答或云",
    "X05n0232_003:0733a16": "舍利弗問或云諸天問乃至或云化比丘問佛答",
    "X05n0232_003:0733a17": "若爾何以云迦多演尼子造答彼諷誦耳有云亦",
    "X05n0232_003:0733a18": "是彼說是則論藏有是佛說有是菩薩說取經中",
    "X05n0232_003:0733a19": "義廣以釋之以本統末亦佛說三藏耳。",
    "X05n0232_003:0733a20": "▲然此三藏約其所詮略有二門一者剋性則經詮",
    "X05n0232_003:0733a21": "三學律唯戒心二學論唯慧學如攝論說二約兼正",
    "X05n0232_003:0733a22": "則三藏之中經正詮定毗尼詮戒論詮於慧兼各通",
    "X05n0232_003:0733a23": "三。",
    "X05n0232_003:0733a24": "然此三藏下第三總顯所詮也如攝論說者亦是",
    "X05n0232_003:0733b01": "世親攝論第一論云又能說三學故立素怛纜藏",
    "X05n0232_003:0733b02": "能成辨增上戒增上心學故立毗奈耶藏謂具尸",
    "X05n0232_003:0733b03": "羅即無悔等漸次能得三摩地故能成辨增上慧",
    "X05n0232_003:0733b04": "故立阿毗達磨藏謂能決擇無倒義故梁論亦同",
    "X05n0232_003:0733b05": "言兼各通三者經中戒慧其文非一毗尼增三文",
    "X05n0232_003:0733b06": "云云何增戒學所謂增心學增慧學是名增戒學",
    "X05n0232_003:0733b07": "等。",
    "X05n0232_003:0733b08": "▲第二明二藏者一聲聞藏二菩薩藏。",
    "X05n0232_003:0733b09": "第二明二藏等者疏文有四一標。",
    "X05n0232_003:0733b10": "▲即由前三藏詮示聲聞理行果故名聲聞藏詮示",
    "X05n0232_003:0733b11": "菩薩理行果故名菩薩藏。",
    "X05n0232_003:0733b12": "二即由前下釋。",
    "X05n0232_003:0733b13": "▲故莊嚴論第四云此三藏由上下乘差別故復為",
    "X05n0232_003:0733b14": "聲聞藏及菩薩藏攝大乘同此。",
    "X05n0232_003:0733b15": "三故莊嚴下引證。",
    "X05n0232_003:0733b16": "▲此就二乘理果同故合之。",
    "X05n0232_003:0733b17": "四此就二乘下出所以於中分三初正出為二所",
    "X05n0232_003:0733b18": "以。",
    "X05n0232_003:0733b19": "▲若約教行別故即開三乘以為三藏如普超等經。",
    "X05n0232_003:0733b20": "次若約教下出三乘三藏不同。",
    "X05n0232_003:0733b21": "▲又由緣覺多不藉教出無佛世佛在世時攝屬聲",
    "X05n0232_003:0733b22": "聞故但分為二即是大小半滿不同。",
    "X05n0232_003:0733b23": "後又由緣覺下重成二藏之義言即是大小半滿",
    "X05n0232_003:0733b24": "不同者諸經論中多以大小相對故分大藏之中",
    "X05n0232_003:0733c01": "大乘經律論小乘經律論別華嚴般若等為大乘",
    "X05n0232_003:0733c02": "經藏菩薩戒善戒經等為律瑜伽智度等為論小",
    "X05n0232_003:0733c03": "乘四阿含等為經五部律為戒婆沙等為論故大",
    "X05n0232_003:0733c04": "小三藏迢然不同言半滿者即出涅槃北經第四",
    "X05n0232_003:0733c05": "如來性品文云善男子譬如長者唯有一子心常",
    "X05n0232_003:0733c06": "憶念憐愛無已將詣師所欲令受學懼不速成尋",
    "X05n0232_003:0733c07": "便將還以愛念故晝夜慇懃教其半字而不教誨",
    "X05n0232_003:0733c08": "毗伽羅論何以故以其幼稚力未堪故等下合云",
    "X05n0232_003:0733c09": "所言一子者謂一切眾生如來視於一切眾生猶",
    "X05n0232_003:0733c10": "如一子教一子者謂聲聞弟子半字者謂九部經",
    "X05n0232_003:0733c11": "毗伽羅論者所謂方等大乘經典以諸聲聞無有",
    "X05n0232_003:0733c12": "慧力是故如來為說半字九部經典而不為說毗",
    "X05n0232_003:0733c13": "伽羅論方等大乘善男子如彼長者子既長大堪",
    "X05n0232_003:0733c14": "任讀學若不為說毗伽羅論可名為藏乃至云我",
    "X05n0232_003:0733c15": "今亦爾為諸弟子說於半字九部經已次為演說",
    "X05n0232_003:0733c16": "毗伽羅論所謂如來常存不變上即經文半滿是",
    "X05n0232_003:0733c17": "喻大小是法餘可知矣又西方三藏之外加一雜",
    "X05n0232_003:0733c18": "藏謂陀羅尼五明論等為四藏大小俱有則有八",
    "X05n0232_003:0733c19": "藏若六波羅蜜經說有五藏小乘三藏及雜藏菩",
    "X05n0232_003:0733c20": "薩大乘為一藏故若大開為三則有七藏三乘各",
    "X05n0232_003:0733c21": "三便是九藏加一雜藏便為十藏三乘各四應十",
    "X05n0232_003:0733c22": "二藏。",
    "X05n0232_003:0733c23": "▲第二明所攝者此經三藏之中正唯修多羅攝兼",
    "X05n0232_003:0733c24": "詮餘二十藏等品廣顯戒故問明等品顯論議故若",
    "X05n0232_003:0734a01": "就修多羅中以義揀教則唯十藏攝具足主伴顯無",
    "X05n0232_003:0734a02": "盡故教義融故二藏之中唯菩薩藏若分權實但菩",
    "X05n0232_003:0734a03": "薩藏一分所攝權不攝故。",
    "X05n0232_003:0734a04": "第二明所攝下文中有二初明彼攝此經。",
    "X05n0232_003:0734a05": "▲若約此攝乃至聲聞亦此經攝此能包含無量乘",
    "X05n0232_003:0734a06": "故揀於權實至下立教中明已辨藏所攝竟。",
    "X05n0232_003:0734a07": "後若約下明此攝彼藏文並可知。",
    "X05n0232_003:0734a09": "大方廣佛華嚴經疏演義鈔卷第三"
}