{
    "T48n2016_004:0433c19": "宗鏡錄卷第四",
    "T48n2016_004:0433c21": "慧日永明寺主智覺禪師延壽集",
    "T48n2016_004:0433c22": "夫所言心法者。云何是心。云何是心法。答。",
    "T48n2016_004:0433c23": "了塵通相。說名心王。由其本一心。是諸法之",
    "T48n2016_004:0433c24": "總原也。取塵別相。名為數法。良因其根本無",
    "T48n2016_004:0433c25": "明。迷平等性故也。辯中邊論云。若了塵通相。",
    "T48n2016_004:0433c26": "名心。取塵別相。名為心法。問。此一心法。幾",
    "T48n2016_004:0433c27": "義而成。答心法總有四義。一是事。隨境分",
    "T48n2016_004:0433c28": "別。見聞覺知。二是法。論體唯是生滅法數。此",
    "T48n2016_004:0433c29": "二義。論俗故有。約真故無。三是理。窮之空寂。",
    "T48n2016_004:0434a01": "四是實。論其本性。唯是真實如來藏法。問。",
    "T48n2016_004:0434a02": "心四義之中。前二義是緣慮妄心。後二義是",
    "T48n2016_004:0434a03": "常住真心。約真心。則本性幽玄窮理空寂。既",
    "T48n2016_004:0434a04": "無數量。不更指陳。只如妄心既涉見聞。又言。",
    "T48n2016_004:0434a05": "生滅。此緣慮心。有其幾種行相。答。有五種",
    "T48n2016_004:0434a06": "心。一率爾心。謂聞法創初。遇境便起。二尋求",
    "T48n2016_004:0434a07": "心。於境未達。方有尋求。三決定心。審知法體。",
    "T48n2016_004:0434a08": "而起決定。四染淨心。法詮欣厭。而起染淨。五",
    "T48n2016_004:0434a09": "等流心。念念緣境。前後等故。法苑義林云。辯",
    "T48n2016_004:0434a10": "五心相者。且如眼識。初墮。於境。名率爾墮心。",
    "T48n2016_004:0434a11": "同時意識。先未緣此。今初同起。亦名率爾。故",
    "T48n2016_004:0434a12": "瑜伽論云。意識任運散亂。緣不串習境時。無",
    "T48n2016_004:0434a13": "欲等生。爾時意識。名率爾墮心。有欲生時。尋",
    "T48n2016_004:0434a14": "求等攝故。又解深密經。及決擇論說。五識同",
    "T48n2016_004:0434a15": "時。必定有一分別。意識。俱時而轉。故眼俱意。",
    "T48n2016_004:0434a16": "名率爾心。初卒墮境故。此既初緣。未知何境",
    "T48n2016_004:0434a17": "為善為惡。為了知故。次起尋求。與欲俱轉。希",
    "T48n2016_004:0434a18": "望境故。既尋求已。識知先境。次起決定即",
    "T48n2016_004:0434a19": "解境故。決定已。識界差別。取正因等相。於怨",
    "T48n2016_004:0434a20": "住惡。於親住善。於中住捨。染淨心生。由此",
    "T48n2016_004:0434a21": "染淨意識為先。引生眼識。同性善染。順前而",
    "T48n2016_004:0434a22": "起。名等流心。如眼識生。耳等識亦爾。先德問。",
    "T48n2016_004:0434a23": "五心於八識中。各有幾心。答。前五識有四心。",
    "T48n2016_004:0434a24": "除尋求心。無分別故。第六具五心。第七無率",
    "T48n2016_004:0434a25": "爾尋求二心。有決定染淨等流三心。謂第七",
    "T48n2016_004:0434a26": "常緣現在境故。無率爾也。問。第七現有計度",
    "T48n2016_004:0434a27": "分別。何無尋求心。答。夫尋求心皆依率爾。後",
    "T48n2016_004:0434a28": "尋求方生。第七既無率爾。尋求亦無。問。前五",
    "T48n2016_004:0434a29": "既有率爾。何無尋求。答。尋求有二緣方有。一",
    "T48n2016_004:0434b01": "即率爾心引。二即計度分別心。前五種雖有",
    "T48n2016_004:0434b02": "率爾。而無計度分別。第八有三心。率爾決定",
    "T48n2016_004:0434b03": "等流。無染淨尋求。問。第八同第七。常緣現",
    "T48n2016_004:0434b04": "在境。何得有率爾。答。第七緣境。即無間斷。第",
    "T48n2016_004:0434b05": "八緣境。境有間斷。第八初受生時。創緣三界。",
    "T48n2016_004:0434b06": "三種境故。問。初受生時。第七亦創緣三界。第",
    "T48n2016_004:0434b07": "八識。何無率爾心。答。第七隨所繫。常緣當界",
    "T48n2016_004:0434b08": "第八識也。今助一解。第七常內緣一境。即無",
    "T48n2016_004:0434b09": "率爾。第八外緣多境。而有率爾。無分別故。即",
    "T48n2016_004:0434b10": "無尋求。問。五心之中。何心熏種。何心不熏種。",
    "T48n2016_004:0434b11": "答。率爾心有二說。一云。不熏種。任運緣境。不",
    "T48n2016_004:0434b12": "強盛故。二云。若緣生境。即不熏種。若緣曾聞",
    "T48n2016_004:0434b13": "熟境。即熏種。由串習力故。餘心總熏種。今解。",
    "T48n2016_004:0434b14": "且如率爾聞聲境時。不簡生熟聲境。皆熏實",
    "T48n2016_004:0434b15": "聲種子。更有九心成輪。廣略不同。真理是一。",
    "T48n2016_004:0434b16": "其心如輪。隨境而轉。故經云。身非念輪。隨念",
    "T48n2016_004:0434b17": "而轉。其義如何。上座部師。立九心輪者。一有",
    "T48n2016_004:0434b18": "分。二能引發。三見。四尋求。五貫徹。六安立。",
    "T48n2016_004:0434b19": "七勢用。八返緣。九有分體。且如初受生時。未",
    "T48n2016_004:0434b20": "能分別。心但任運。緣於境轉。名有分。若有境",
    "T48n2016_004:0434b21": "至。心欲緣時。便生警覺。名能引發。其心既於",
    "T48n2016_004:0434b22": "此境上轉。見照矚彼。既見彼已。便成尋求。察",
    "T48n2016_004:0434b23": "其善惡。既察彼已。遂貫徹識其善惡。而安立",
    "T48n2016_004:0434b24": "心。起語分別說其善惡。隨其善惡。便有動作",
    "T48n2016_004:0434b25": "勢用。動作既興。欲休廢道。故返緣前所作事。",
    "T48n2016_004:0434b26": "既返緣已。還歸有分。任運緣境。名為九心。可",
    "T48n2016_004:0434b27": "成輪義。其中見心通於六識。餘唯意識。有分",
    "T48n2016_004:0434b28": "心通生死。返緣心唯得死。若離欲者。死唯有",
    "T48n2016_004:0434b29": "分心。既無我愛。無所返緣。不生顧戀。未離欲",
    "T48n2016_004:0434c01": "者以返緣心而死。有戀愛故。若有境至。即心",
    "T48n2016_004:0434c02": "可生。若無異境。恒住有分。任運相續。然見與",
    "T48n2016_004:0434c03": "尋求前後不定。問。若隨分別。立真妄心。約",
    "T48n2016_004:0434c04": "此二心。總有幾種。答。大智度論云。有二種",
    "T48n2016_004:0434c05": "道。一畢竟空道。二分別好惡道。若畢竟空道。",
    "T48n2016_004:0434c06": "尚不得一。何況說多。若分別好惡道。理從義",
    "T48n2016_004:0434c07": "別。事乃恒沙。且約一心。古釋有四。一紇利陀",
    "T48n2016_004:0434c08": "耶。此云肉團心。身中五藏心也。如黃廷經所",
    "T48n2016_004:0434c09": "明。二緣慮心。此是八識。俱能緣慮自分境故。",
    "T48n2016_004:0434c10": "色是眼識境。根身。種子器世界。是阿賴耶識",
    "T48n2016_004:0434c11": "之境。各緣一分。故云自分。三質多耶。此云集",
    "T48n2016_004:0434c12": "起心。唯第八識積集種子。生起現行。四乾栗",
    "T48n2016_004:0434c13": "陀耶。此云堅實心。亦云貞實心。此是真心也。",
    "T48n2016_004:0434c14": "然第八識無別自體。但是真心。以不覺故。與",
    "T48n2016_004:0434c15": "諸妄想。有和合不和合義。和合義者。能含染",
    "T48n2016_004:0434c16": "淨。目為藏識。不和合者。體常不變。目為真",
    "T48n2016_004:0434c17": "如。都是如來藏。故楞伽經云。寂滅者。名為一",
    "T48n2016_004:0434c18": "心。一心者。即如來藏。如來藏。亦是在纏法身。",
    "T48n2016_004:0434c19": "經云。隱為如來藏。顯為法身。故知四種心。本",
    "T48n2016_004:0434c20": "同一體。但從迷悟分多。經偈云。佛說如來藏。",
    "T48n2016_004:0434c21": "以為阿賴耶。惡慧不能知。藏即賴耶識。佛說",
    "T48n2016_004:0434c22": "如來藏者。即法身在纏之名。以為阿賴耶。即",
    "T48n2016_004:0434c23": "是藏識。惡慧不能知。藏即賴耶識。有執真如",
    "T48n2016_004:0434c24": "與賴耶體別者。是惡慧也。然雖四心同體。真",
    "T48n2016_004:0434c25": "妄義別。本末亦殊。前三是相。後一是性。性相",
    "T48n2016_004:0434c26": "無礙。都是一心。即第四真心以為宗旨。又古",
    "T48n2016_004:0434c27": "德廣釋一心者。望一如來藏心。含於二義。一",
    "T48n2016_004:0434c28": "約體絕相義。即真如門。謂非染非淨。非生非",
    "T48n2016_004:0434c29": "滅。不動不轉。平等一味。性無差別。眾生即涅",
    "T48n2016_004:0435a01": "槃。不待滅也。凡夫彌勒。同一際也。二隨緣起",
    "T48n2016_004:0435a02": "滅義。即生滅門。謂隨熏轉動。成於染淨。染淨",
    "T48n2016_004:0435a03": "雖成。性恒不動。只由不動。能成染淨。是故不",
    "T48n2016_004:0435a04": "動。亦在動門。楞伽經云。如來藏名阿賴耶識。",
    "T48n2016_004:0435a05": "而與無明七識共俱。如大海波。常不斷絕。又",
    "T48n2016_004:0435a06": "云。如來藏者。為無始虛偽惡習所熏。名為識",
    "T48n2016_004:0435a07": "藏。若此一心。推末歸本者。謂證第一義。則得",
    "T48n2016_004:0435a08": "解脫。第一義。是緣之性。若見緣性。則脫緣縛。",
    "T48n2016_004:0435a09": "華嚴經云。皆一心作。論云。但是一心者。一切",
    "T48n2016_004:0435a10": "三界。唯心轉故。諸教同引。證成唯心。云何一",
    "T48n2016_004:0435a11": "心而作三界。有三。一二乘。謂有前境。不了唯",
    "T48n2016_004:0435a12": "心。縱聞一心。但謂真諦之一。或謂由心轉變。",
    "T48n2016_004:0435a13": "非皆是心。二異熟賴耶。名為一心。簡無外境。",
    "T48n2016_004:0435a14": "故說一心。三如來藏性。清淨一心。理無二體。",
    "T48n2016_004:0435a15": "故說一心。是知凡聖二法。染淨二門。無非一",
    "T48n2016_004:0435a16": "心矣。又此一心。約性相體用本末即入等義。",
    "T48n2016_004:0435a17": "更有十門。一假說一心。則二乘人。謂實有外",
    "T48n2016_004:0435a18": "法。但由心變動。故說一心。下之九門。實唯一",
    "T48n2016_004:0435a19": "心。二相見俱存。故說一心。此通八識。及諸心",
    "T48n2016_004:0435a20": "所并所變相分。本影具足。由有支等熏習力",
    "T48n2016_004:0435a21": "故。變現三界依正等報。三攝相歸見。故說一",
    "T48n2016_004:0435a22": "心。亦通王數。但所變相分。無別種生。能見識",
    "T48n2016_004:0435a23": "生。帶彼影起。四攝數歸王。故說一心。唯通八",
    "T48n2016_004:0435a24": "識。以彼心所。依王無體。亦心變故。釋云。攝相",
    "T48n2016_004:0435a25": "歸見者。唯識偈云。唯識無境界。以無塵妄",
    "T48n2016_004:0435a26": "見。如人目有瞖。見毛月等事。凡作論有三義。",
    "T48n2016_004:0435a27": "一者立義。即初句。二者引證。即第二句。三者",
    "T48n2016_004:0435a28": "譬喻。即下二句。所緣緣論云。內識如外現。為",
    "T48n2016_004:0435a29": "識所緣緣。許彼相在識。及能生識故。意云。內",
    "T48n2016_004:0435b01": "識似外境現。為所緣緣。許眼等識。帶彼相起。",
    "T48n2016_004:0435b02": "及從彼生識故。結云。諸識唯內境。相為所緣",
    "T48n2016_004:0435b03": "緣。理極成也。則非全無相。相全屬識。故云歸",
    "T48n2016_004:0435b04": "見。攝數歸王者。如莊嚴論偈云。自界及二光。",
    "T48n2016_004:0435b05": "癡共諸惑起。如是諸分別。二實應遠離。釋曰。",
    "T48n2016_004:0435b06": "自界。謂自阿賴耶識種子。二光。謂能取光。所",
    "T48n2016_004:0435b07": "取光。此等分別。由共無明。及諸餘惑。故得生",
    "T48n2016_004:0435b08": "起。如是諸分別。二實應遠離。二實。謂所取實。",
    "T48n2016_004:0435b09": "及能取實。如是二實染污應求遠離。所以論",
    "T48n2016_004:0435b10": "偈云。能取及所取。此二唯心光。貪光及信光。",
    "T48n2016_004:0435b11": "二光無二法。釋曰。求唯識人。應知能取。所取。",
    "T48n2016_004:0435b12": "此之二種。唯是心光。五以末歸本。說一心。謂",
    "T48n2016_004:0435b13": "七轉識。皆是本識。差別功能。無別體故。經偈",
    "T48n2016_004:0435b14": "云。譬如巨海浪。無有若干相。諸識心如是。",
    "T48n2016_004:0435b15": "異亦不可得。六攝相歸性。說一心。謂此八識。",
    "T48n2016_004:0435b16": "皆無自體。唯如來藏。平等顯現。餘相皆盡。一",
    "T48n2016_004:0435b17": "切眾生。即涅槃相。經云。不壞相有八。無相亦",
    "T48n2016_004:0435b18": "無相。七性相俱融。說一心。謂如來藏。舉體隨",
    "T48n2016_004:0435b19": "緣。成辦諸事。而其自性。本不生滅。即此理事。",
    "T48n2016_004:0435b20": "混融無礙。是故一心二諦。皆無障礙。八融事",
    "T48n2016_004:0435b21": "相入。說一心。謂由心性。圓融無礙。以性成事。",
    "T48n2016_004:0435b22": "事亦鎔融不相障礙。一入一切。一一塵內各",
    "T48n2016_004:0435b23": "見法界。天人脩羅不離一塵。九全事相即。說",
    "T48n2016_004:0435b24": "一心。謂依性之事。事無別事。心性既無彼此",
    "T48n2016_004:0435b25": "之異。事亦一切即一。一即是多。多即一等。十。",
    "T48n2016_004:0435b26": "帝網無礙。說一心。謂一中有一切。彼一切中。",
    "T48n2016_004:0435b27": "復有一切。重重無盡。皆以心識如來藏性。圓",
    "T48n2016_004:0435b28": "融無盡。以真如性。畢竟無盡故。觀一切法。即",
    "T48n2016_004:0435b29": "真如故。一切時處。皆帝網故。如漩洑頌云。若",
    "T48n2016_004:0435c01": "人欲識真空理。身內真如還遍外。情與非情",
    "T48n2016_004:0435c02": "共一體。處處皆同真法界。不離幻色即見空。",
    "T48n2016_004:0435c03": "此即真如含一切。一念照入於多劫。一一念",
    "T48n2016_004:0435c04": "劫收一切。於一境內一切智。於一智中諸境",
    "T48n2016_004:0435c05": "界。只用一念觀諸境。一切諸境同時會。時處",
    "T48n2016_004:0435c06": "帝網現重重。一切智通無罣礙。漩洑者。水之。",
    "T48n2016_004:0435c07": "漩流洄洑之處。一甚深故。二迴轉故。三難渡",
    "T48n2016_004:0435c08": "故。法海漩洑亦然。一唯佛能究故。二真妄相",
    "T48n2016_004:0435c09": "循。難窮初後。三聞空謂空。聞有謂有。則沈於",
    "T48n2016_004:0435c10": "漩洑。若不了斯宗。難超有海。隨善惡之浪。漂",
    "T48n2016_004:0435c11": "苦樂之洲。不遇慈航。焉登覺岸。如偈云。真",
    "T48n2016_004:0435c12": "如淨法界。一泯未嘗存。隨於染淨緣。遂成十",
    "T48n2016_004:0435c13": "法界。隨染緣成六凡法界。隨淨緣成四聖法",
    "T48n2016_004:0435c14": "界。六凡法界者。一天法界。二人法界。三脩羅",
    "T48n2016_004:0435c15": "法界。四地獄法界。五餓鬼法界。六畜生法界。",
    "T48n2016_004:0435c16": "四聖法界者。一聲聞法界。二緣覺法界。三菩",
    "T48n2016_004:0435c17": "薩法界。四佛法界。眾生於真性上。以情想自",
    "T48n2016_004:0435c18": "異。則六趣昇沈。諸聖於無為法中。以智行為",
    "T48n2016_004:0435c19": "差。則四聖高下。然凡聖迹雖昇降。縛脫似殊。",
    "T48n2016_004:0435c20": "於一真法界之中。初無移動。又依華嚴宗。一",
    "T48n2016_004:0435c21": "心隨理事。立四種法界。一理法界者。界是性",
    "T48n2016_004:0435c22": "義。無盡事法。同一性故。二事法界者。界是分",
    "T48n2016_004:0435c23": "義。一一義別有分劑故。三理事無礙法界者。",
    "T48n2016_004:0435c24": "具性分義。圓融無礙。四事事無礙法界者。一",
    "T48n2016_004:0435c25": "切分劑事法。一一如性。融通。重重無盡故。以",
    "T48n2016_004:0435c26": "此十法界。因理事四法界。性相。即入。真俗融",
    "T48n2016_004:0435c27": "通遰出無窮。成重重無盡法界。然是全一心",
    "T48n2016_004:0435c28": "之法界。全法界之一心。隨有力無力。而立一",
    "T48n2016_004:0435c29": "立多。因相資相攝。而或隱或顯。如一空。遍森",
    "T48n2016_004:0436a01": "羅之物像。似一水。收萬疊之波瀾。入宗鏡中。",
    "T48n2016_004:0436a02": "坦然顯現。又有所入能入。二種法界。如清涼",
    "T48n2016_004:0436a03": "疏云。先明所入。總唯一真無礙法界。語其性",
    "T48n2016_004:0436a04": "相。不出事理。隨其義別。略有五門。一有為法",
    "T48n2016_004:0436a05": "界。二無為法界。三俱是。四俱非。五無障礙。",
    "T48n2016_004:0436a06": "然五各二門。初有為二者。一本識能持諸法",
    "T48n2016_004:0436a07": "種子。名為法界。如論云。無始時來界等。此約",
    "T48n2016_004:0436a08": "因義。而其界體。不約法身。二三世之法差別",
    "T48n2016_004:0436a09": "邊際。名為法界。不思議品云。一切諸佛。知過",
    "T48n2016_004:0436a10": "去一切法界。悉無有餘等。此即分劑之義。二。",
    "T48n2016_004:0436a11": "無為法界二者。一性淨門。在凡位中。性恒淨",
    "T48n2016_004:0436a12": "故。真空一味。法無差別故。二離垢門。謂由對",
    "T48n2016_004:0436a13": "治。方顯淨故。隨行淺深。分十種故。三亦有為",
    "T48n2016_004:0436a14": "亦無為法界二者。一隨相門。謂受想行蘊及",
    "T48n2016_004:0436a15": "五種色并八無為。此十六法。唯意所知。十",
    "T48n2016_004:0436a16": "八界中。名為法界。二無礙門。謂一心法界。具",
    "T48n2016_004:0436a17": "含二門。一心真如門。二心生滅門。雖此二門。",
    "T48n2016_004:0436a18": "皆各總攝一切諸法。然其二位。恒不相雜。其",
    "T48n2016_004:0436a19": "猶攝水之波非靜。攝波之水非動。故迴向品",
    "T48n2016_004:0436a20": "云。於有為界示無為法。而不滅壞有為之相。",
    "T48n2016_004:0436a21": "於無為界。示有為法。而不分別無為之性。此",
    "T48n2016_004:0436a22": "明事理無礙。四非有為非無為法界二門者。",
    "T48n2016_004:0436a23": "一形奪門。謂緣無不理之緣。故非有為。理無",
    "T48n2016_004:0436a24": "不緣之理。故非無為。法體平等。形奪雙泯。大",
    "T48n2016_004:0436a25": "品經云。須菩提白佛言。是法平等。為是有為。",
    "T48n2016_004:0436a26": "為是無為。佛言。非有為法。非無為法。何以",
    "T48n2016_004:0436a27": "故。離有為法。無為法不可得。離無為法。有為",
    "T48n2016_004:0436a28": "法不可得。須菩提。是有為性。無為性。是二法",
    "T48n2016_004:0436a29": "不合不散。此之謂也。二無寄門。謂此法界。離",
    "T48n2016_004:0436b01": "相離性。故非此二。又非二諦故。又非二名言",
    "T48n2016_004:0436b02": "所能至故。是故俱離。解深密經云。一切法者。",
    "T48n2016_004:0436b03": "略有二種。所謂有為無為。是中有為。非有為",
    "T48n2016_004:0436b04": "非無為。無為。非無為非有為等。五無障礙法",
    "T48n2016_004:0436b05": "界二門者。一普攝門。謂於上四門。隨一即攝",
    "T48n2016_004:0436b06": "餘一切故。是故善財。或覩山海。或見堂宇。皆",
    "T48n2016_004:0436b07": "名入法界。二圓融門。謂以理融事故。令事無",
    "T48n2016_004:0436b08": "分劑。微塵非小。能容十剎。剎海非大。潛入一",
    "T48n2016_004:0436b09": "塵也。以事顯理故。令理非無分。謂一多無礙。",
    "T48n2016_004:0436b10": "或云一法界。或云諸法界。然由一非一故即",
    "T48n2016_004:0436b11": "諸。諸非諸。故即一。乃至重重無盡。是以善財。",
    "T48n2016_004:0436b12": "暫時執手。遂經多劫。纔入樓閣。普見無邊。皆",
    "T48n2016_004:0436b13": "此類也。上來五門十義。總明所入法界。應以",
    "T48n2016_004:0436b14": "六相融之。二明能入。亦有五門。一淨信。二正",
    "T48n2016_004:0436b15": "解。三修行。四證得。五圓滿。此五於前所入法",
    "T48n2016_004:0436b16": "界。有其二門。一隨一能入。通五所入。隨一所",
    "T48n2016_004:0436b17": "入。遍五能入。二此五能入。如其次第各入一",
    "T48n2016_004:0436b18": "門。此上心境。二義十門。六相圓融。總為一聚。",
    "T48n2016_004:0436b19": "無障礙法界。百門義海云。入法界者。即塵緣",
    "T48n2016_004:0436b20": "起是法。法隨智顯。用有差別是界。此法以",
    "T48n2016_004:0436b21": "無性故。則無分劑。融無二相。同於真際。與虛",
    "T48n2016_004:0436b22": "空等。遍通一切。隨處顯現。無不明了。然此一",
    "T48n2016_004:0436b23": "塵與一切法。各不相見。亦不相知。何以故。由",
    "T48n2016_004:0436b24": "各各全是圓滿法界。普攝一切。更無別法可",
    "T48n2016_004:0436b25": "知見也。經云。即法界無法界。法界不知法界。",
    "T48n2016_004:0436b26": "若如是。更無別法可知見者。云何言入。以悟",
    "T48n2016_004:0436b27": "了之處。名為入故。又雖入而無所入。若有所",
    "T48n2016_004:0436b28": "入。則失諸法性空義。以無性理同故。則處處",
    "T48n2016_004:0436b29": "入法界。前約情智凡小所見。隨染淨緣成十",
    "T48n2016_004:0436c01": "法界者。即成其過。今依華嚴性起法門。悉為",
    "T48n2016_004:0436c02": "真法界。若成若壞。若垢若淨。全成法界。如經",
    "T48n2016_004:0436c03": "云。分別諸色無量壞相。是名上智者。古釋云。",
    "T48n2016_004:0436c04": "六道之色。壞善壞定。二乘之色。壞因壞果。菩",
    "T48n2016_004:0436c05": "薩之色。壞有壞無。佛色者。壞上諸壞。壞為法",
    "T48n2016_004:0436c06": "界。非壞非不壞。悉是法界。",
    "T48n2016_004:0436c07": "問。心分四名。義開十種。識之名義。約有幾何。",
    "T48n2016_004:0436c08": "答。若約同門自相。不可分別。若約異門共相。",
    "T48n2016_004:0436c09": "隨義似分。名約性相有九義。包內外具五。名",
    "T48n2016_004:0436c10": "有九者。一眼識。二耳識。三鼻識。四舌識。五",
    "T48n2016_004:0436c11": "身識。六意識。七末那識。八阿賴耶識。九淨",
    "T48n2016_004:0436c12": "識。義具五者。一識自相。謂識自證分。二識所",
    "T48n2016_004:0436c13": "變故。一切境界。從心現起。三識相應故。同時",
    "T48n2016_004:0436c14": "受想等心法。四識分位故。識上四相等。五識",
    "T48n2016_004:0436c15": "實相故。謂二空真如。是識實性。自上諸法。皆",
    "T48n2016_004:0436c16": "不離識。總名唯識。故知若相若性。若境若心。",
    "T48n2016_004:0436c17": "乃至差別分位。皆是唯識。卷舒匪離。總別同",
    "T48n2016_004:0436c18": "時。猶雲霧之依空。若波瀾之涌海。又古德廣",
    "T48n2016_004:0436c19": "釋唯識。義有十門。明此唯識二字。先離解。次",
    "T48n2016_004:0436c20": "合解。先且離解。初唯後識。初唯字者。有三義。",
    "T48n2016_004:0436c21": "一者揀持之義。揀之。謂揀去我法所執。持謂",
    "T48n2016_004:0436c22": "持取。持取依圓二性。唯識論云。唯言為遣離",
    "T48n2016_004:0436c23": "識我法。非無不離識心所無為等。二者決定",
    "T48n2016_004:0436c24": "義。決無離心之境。定有內識之心。謂小乘離",
    "T48n2016_004:0436c25": "心有境。清辯破無內心。三者顯勝義。謂心王",
    "T48n2016_004:0436c26": "勝。心所等劣。今但顯勝。不彰於劣。瞿波論師",
    "T48n2016_004:0436c27": "二十唯識云。此說唯識。但舉王勝。理兼心所。",
    "T48n2016_004:0436c28": "如言王來。非無臣佐。次解識字者。即了別義。",
    "T48n2016_004:0436c29": "謂八種心王。是識自性等。五位百法。理之與",
    "T48n2016_004:0437a01": "事。皆不離識。不爾。真如應非唯識。攝餘歸識。",
    "T48n2016_004:0437a02": "總立識名。經云。三界唯心。次合釋唯識者。唯",
    "T48n2016_004:0437a03": "謂揀去。遮無外境。境無非有。識能了別。詮有",
    "T48n2016_004:0437a04": "內心。心有非無。合名唯識。唯謂遮無是用。識",
    "T48n2016_004:0437a05": "表詮有是體。攝用歸體。唯即識。持業釋。夫六",
    "T48n2016_004:0437a06": "釋之文。簡法為妙。今欲性相俱辯。且略引持",
    "T48n2016_004:0437a07": "業依主二釋。可稱今文。第一持業釋者。有二。",
    "T48n2016_004:0437a08": "一持業。二同依。且持業者。持謂任持。業謂業",
    "T48n2016_004:0437a09": "用。若法體能持用。用能顯體。名為持業。如言",
    "T48n2016_004:0437a10": "藏識。識是體。藏是用。識體能持藏用。即名持",
    "T48n2016_004:0437a11": "業。又如妙法即蓮華等。二同依釋者。即多用",
    "T48n2016_004:0437a12": "同依一體。如言分段生死即身。變易生死即",
    "T48n2016_004:0437a13": "身等是。所以一切萬法。以心為體。萬法是用。",
    "T48n2016_004:0437a14": "法不離心。用不離體。心體能持萬法。法即是",
    "T48n2016_004:0437a15": "心。用即是體。名持業釋。若一切法。不得自心",
    "T48n2016_004:0437a16": "之任持。無一法可立。又若無法。則無業用。無",
    "T48n2016_004:0437a17": "用不能顯體。故知一切法是心。心是一切法。",
    "T48n2016_004:0437a18": "體用相成。非一非二。第二依主釋者。有二。一",
    "T48n2016_004:0437a19": "依主釋。二依士釋。依主者。有法以勝釋劣。將",
    "T48n2016_004:0437a20": "劣就勝以彰名。如言眼識。眼是所依即勝。識",
    "T48n2016_004:0437a21": "是能依即劣。以勝眼釋劣識故。將劣就勝。以",
    "T48n2016_004:0437a22": "彰其名。眼之識故。依主釋也。或以別簡通。依",
    "T48n2016_004:0437a23": "主。即別名勝。通名劣。二依士釋者。謂劣法是",
    "T48n2016_004:0437a24": "勝法之士用故。今將劣法解於勝法。勝法從",
    "T48n2016_004:0437a25": "劣法以彰名。如言擇滅無為。擇滅是有為即",
    "T48n2016_004:0437a26": "劣。無為即勝。將勝就劣以彰名。依士釋。是知",
    "T48n2016_004:0437a27": "心王為勝。一切法盡是心法。又心是所依即",
    "T48n2016_004:0437a28": "勝。法是能依即劣。以劣顯勝。心之法故。即依",
    "T48n2016_004:0437a29": "主釋。無有一法不屬心者。若以一切法顯心。",
    "T48n2016_004:0437b01": "以劣彰勝。法之心故。即依士釋。所以宗鏡內。",
    "T48n2016_004:0437b02": "於持業。有財依主。依士。隣近。帶數。六釋之中。",
    "T48n2016_004:0437b03": "不出持業依主等二釋。下文不更一一廣明。",
    "T48n2016_004:0437b04": "以一例諸。自然無惑。問。此言唯遮外境不有。",
    "T48n2016_004:0437b05": "為遮離心之境。為遮不離心之境。答。設爾何",
    "T48n2016_004:0437b06": "失難。二俱有過。若遮離心之境是無餘。有不",
    "T48n2016_004:0437b07": "離心相分在。何以但言唯識。不言唯境識。若",
    "T48n2016_004:0437b08": "遮不離心境是無。應但有能變三分。闕所變",
    "T48n2016_004:0437b09": "相分過。如何通釋。答。所言唯識者。遮心外境",
    "T48n2016_004:0437b10": "無。不遮內境不離識相分是無。問。內境與識。",
    "T48n2016_004:0437b11": "既並非無。如何但言唯識。不言唯境識耶。答。",
    "T48n2016_004:0437b12": "以護法菩薩云。境名通於內外。謂有離心境。",
    "T48n2016_004:0437b13": "不離心境。恐濫外境。但言唯識。所以唯識論",
    "T48n2016_004:0437b14": "云。謂諸愚夫。迷執外境。起煩惱業。生死輪迴。",
    "T48n2016_004:0437b15": "不解觀心。非謂內境相分。如外都無。問。唯識",
    "T48n2016_004:0437b16": "性與唯識。有何同異。答。各有二義。且唯識性",
    "T48n2016_004:0437b17": "二義者。一者。虛妄唯識性。即遍計性。所遣清",
    "T48n2016_004:0437b18": "淨。二者。真實唯識性。即圓成實性。所證清淨。",
    "T48n2016_004:0437b19": "若言唯識者。有二義。一者。世俗唯識。即依他",
    "T48n2016_004:0437b20": "起所斷清淨。二者。勝義唯識。即圓成實。所得",
    "T48n2016_004:0437b21": "清淨。又言唯識性相不同。相是依他。唯是有",
    "T48n2016_004:0437b22": "為。通漏無漏。性即圓成。唯是真如。無為無漏。",
    "T48n2016_004:0437b23": "又云。唯言識者。是了別義。意云。五位一百法",
    "T48n2016_004:0437b24": "理之與事。不離識。今攝歸識。總言識名。以萬",
    "T48n2016_004:0437b25": "法由心起故。然即非唯一人之識。亦非唯一",
    "T48n2016_004:0437b26": "識。更無餘識等。出唯識體者。一所觀出體者。",
    "T48n2016_004:0437b27": "即取五位一百法為體。以通觀有為無為法",
    "T48n2016_004:0437b28": "故。即以識相識性。合為唯識體。皆不離識故。",
    "T48n2016_004:0437b29": "二能觀出體者。即唯取心心所為體。心所與",
    "T48n2016_004:0437c01": "識。常相應故。即唯能非所。若約唯識觀。即取",
    "T48n2016_004:0437c02": "於境中慧為體。於所觀境。觀察勝故。又明唯",
    "T48n2016_004:0437c03": "識差別。總攝諸緣及理。有其十種。一遣虛存",
    "T48n2016_004:0437c04": "實義者。遣為除遣。虛為虛妄。觀遍計所執。唯",
    "T48n2016_004:0437c05": "虛妄起。都無體用。應正除遣。為情有理無故。",
    "T48n2016_004:0437c06": "存者留義。實謂實有。即觀依圓法。體是實有。",
    "T48n2016_004:0437c07": "是本後二智境。應正存留。為理有情無故。良",
    "T48n2016_004:0437c08": "由一切異生小乘。無始時來。妄執我法為有。",
    "T48n2016_004:0437c09": "清辯菩薩等。妄撥理事為空。今於唯識觀中。",
    "T48n2016_004:0437c10": "遣虛者。空觀。對遣有執。存實者。有觀。對遣空",
    "T48n2016_004:0437c11": "執。非有非空。法無分別。離言詮故。二者。捨濫",
    "T48n2016_004:0437c12": "留純義。捨為捨離。濫即相濫。留謂存留。純為",
    "T48n2016_004:0437c13": "無雜。雖觀事理。有境有心。為心不孤起。仗境",
    "T48n2016_004:0437c14": "方生。境不自生。識變方起。由境有濫。捨之不",
    "T48n2016_004:0437c15": "稱。唯。心體既純。留說唯識。故唯識論云。我唯",
    "T48n2016_004:0437c16": "內有。境亦通外。恐濫外境。但言唯識。非為內",
    "T48n2016_004:0437c17": "境。如外都無。華嚴經云。三界唯心故。三攝末",
    "T48n2016_004:0437c18": "歸本義。攝謂綰攝。末即見相二分。歸即向。本。",
    "T48n2016_004:0437c19": "謂識自證分。是所依體故。今攝末見相分。歸",
    "T48n2016_004:0437c20": "本自證分體。故言唯識。故解深密經云。諸識",
    "T48n2016_004:0437c21": "所緣。唯識所現。四隱劣顯勝義。謂王所俱能",
    "T48n2016_004:0437c22": "示現。心所即劣。依他起故。隱劣不取。心王即",
    "T48n2016_004:0437c23": "勝。所依體故。故言唯識。即名顯勝故。莊嚴論",
    "T48n2016_004:0437c24": "云。許心似二現。如是似貪等。五遣相證性義。",
    "T48n2016_004:0437c25": "識言所表。具有事理。事謂相用。遣而不取。理",
    "T48n2016_004:0437c26": "為體性。應求作證。故攝論偈云。依繩起蛇解。",
    "T48n2016_004:0437c27": "見繩知是無。證見彼分明。方知明性亂。六境",
    "T48n2016_004:0437c28": "義。境謂所觀境。識即能觀心。此所觀境。由識",
    "T48n2016_004:0437c29": "變現。境不離識。立境唯識義。阿毘達磨經云。",
    "T48n2016_004:0438a01": "鬼人天等。所見各異。七教義。即能詮教。說有",
    "T48n2016_004:0438a02": "唯識義故。楞伽經偈云。由自心執著。心似外",
    "T48n2016_004:0438a03": "境轉。彼所見非有。是故說唯心。八理義。道理",
    "T48n2016_004:0438a04": "唯識。唯識頌云。是諸識轉變。分別所分別。由",
    "T48n2016_004:0438a05": "此彼皆無。故一切唯識。九行義。行謂觀行。即",
    "T48n2016_004:0438a06": "菩薩在定位。作四尋伺觀等。即觀行及定。俱",
    "T48n2016_004:0438a07": "不離識故。瑜伽論偈云。菩薩於定位。觀境唯",
    "T48n2016_004:0438a08": "是心等。十果義。謂佛果四智。菩薩所有功德。",
    "T48n2016_004:0438a09": "皆不離識。故莊嚴論云。真如無境識。是淨無",
    "T48n2016_004:0438a10": "漏界等。如上十義。性相境智教理行果等。皆",
    "T48n2016_004:0438a11": "唯是識。無有一法而非所標。故稱群經了義",
    "T48n2016_004:0438a12": "中王。諸聖所依之父。若有遇者。頓息希望。無",
    "T48n2016_004:0438a13": "一法而可求。無一事而不足。全獲如來無上",
    "T48n2016_004:0438a14": "之珍寶。寧同荊岫璞中。已探教海祕密之靈",
    "T48n2016_004:0438a15": "珠。豈比驪龍頷下。遂得盡眾生之苦際。斷煩",
    "T48n2016_004:0438a16": "惱之病原。一念功全。千途自正。是以法華經",
    "T48n2016_004:0438a17": "云。如清涼池。能滿一切諸渴乏者。如寒者得",
    "T48n2016_004:0438a18": "火。如裸者得衣。如商人得主。如子得母。如渡",
    "T48n2016_004:0438a19": "得船。如病得醫。如闇得燈。如貧得寶。如民得",
    "T48n2016_004:0438a20": "王。如賈客得海。如炬除闇。此法華經。亦復如",
    "T48n2016_004:0438a21": "是。能令眾生離一切苦。一切病痛。能解一切",
    "T48n2016_004:0438a22": "生死之縛。故知唯此真實。萬法皆空。以此標",
    "T48n2016_004:0438a23": "宗。更無等等。如觀法經云。彼有菩薩。名曰上",
    "T48n2016_004:0438a24": "首。作一乞士。入城乞食。時有比丘。名曰恒伽。",
    "T48n2016_004:0438a25": "謂乞士言。汝從何來。答。我從真實中來。又",
    "T48n2016_004:0438a26": "問。何謂真實。答曰。寂滅故名為真實。又問。",
    "T48n2016_004:0438a27": "寂滅相中。有所求無所求耶。答曰。無所求。又",
    "T48n2016_004:0438a28": "問。無所求者。何用求耶。答言。無所求中。吾故",
    "T48n2016_004:0438a29": "求之。又問。無所求中。何用求耶。答。有所求者。",
    "T48n2016_004:0438b01": "一切皆空。得者亦空。著者亦空。實者亦空。來",
    "T48n2016_004:0438b02": "者亦空。語者亦空。問者亦空。寂滅涅槃。一切",
    "T48n2016_004:0438b03": "虛空分界。亦復皆空。吾為如是次第空法。而",
    "T48n2016_004:0438b04": "求真實。故知若能於法法上求空。則於門門",
    "T48n2016_004:0438b05": "中解脫。若人法問答言語往來。如宗鏡中像。",
    "T48n2016_004:0438b06": "若般若智照。寂滅涅槃。如宗鏡中明。所以若",
    "T48n2016_004:0438b07": "像若明。一切皆空。唯有鏡體。恒常披露。遍一",
    "T48n2016_004:0438b08": "切處。未甞出沒。故云。吾為如是次第空法。而",
    "T48n2016_004:0438b09": "求真實。即知一切法。皆真實故。無所求中。吾",
    "T48n2016_004:0438b10": "故求之矣。亦是夫求法者。於一切法。應無所",
    "T48n2016_004:0438b11": "求。故融大師云。若有一法可得。即是非時求",
    "T48n2016_004:0438b12": "也。所以淨名經云。空當於何求。答曰。當於六",
    "T48n2016_004:0438b13": "十二見中求。又問。六十二見。當於何求。答曰。",
    "T48n2016_004:0438b14": "當於諸佛解脫中求。又問。諸佛解脫。當於何",
    "T48n2016_004:0438b15": "求。答曰。當於一切眾生心行中求。古釋云。空",
    "T48n2016_004:0438b16": "智因於見生。則空智無性。無性故智空。故名",
    "T48n2016_004:0438b17": "空智。邪見因諸佛解脫而有。邪因正生。邪見",
    "T48n2016_004:0438b18": "亦空矣。諸佛解脫。因悟眾生。心行。則解脫空",
    "T48n2016_004:0438b19": "矣。即約其空體無二。所以互求理無不遍。釋",
    "T48n2016_004:0438b20": "曰。邪正既體本同。空理。又未曾暫隱。若於此",
    "T48n2016_004:0438b21": "平等性中。即不須求。為未知者說求耳。如無",
    "T48n2016_004:0438b22": "生義云。如經云。願求諸佛慧。亦不著願求。求",
    "T48n2016_004:0438b23": "佛慧尚不令貪著。何況其餘善法。又菩薩以",
    "T48n2016_004:0438b24": "離願求。但眾生不知求佛道。菩薩故發願。只",
    "T48n2016_004:0438b25": "云我願求佛道。眾生因此。方知發心而求佛",
    "T48n2016_004:0438b26": "道。得意自知無所求也。如上所解。則念念與",
    "T48n2016_004:0438b27": "實相相應。更無餘念也。所以楞伽經云。一一",
    "T48n2016_004:0438b28": "相相應。遠離諸見過。是知若於諸相。常與實",
    "T48n2016_004:0438b29": "相相應。自然遠離諸過。會第一義。清淨真心。",
    "T48n2016_004:0438c01": "朗然明徹。而無念著。即事即如。唯心直進。即",
    "T48n2016_004:0438c02": "佛之所許。自覺之境矣。故論偈云。自知不隨",
    "T48n2016_004:0438c03": "他。寂滅無戲論。無異無分別。是則名實相。",
    "T48n2016_004:0438c04": "問。此唯識大約有幾種。答。略有二種。一具",
    "T48n2016_004:0438c05": "分。二不具分。且具分唯識者。以無性理故。成",
    "T48n2016_004:0438c06": "真如隨緣義。則不生滅與生滅和合。非一非",
    "T48n2016_004:0438c07": "異。名阿賴耶識。即是具分。若不全依真心。事",
    "T48n2016_004:0438c08": "不依理。故唯約生滅。便非具分。有云。影外有",
    "T48n2016_004:0438c09": "質。為半頭唯識。質影俱影。為具分者。此乃唯",
    "T48n2016_004:0438c10": "識宗中之具分耳。又若決定信入。此唯識正",
    "T48n2016_004:0438c11": "理。速至菩提。如登車而立至遐方。猶乘舟而",
    "T48n2016_004:0438c12": "坐昇彼岸。如成唯識寶生論云。謂依大乘。成",
    "T48n2016_004:0438c13": "立三界。但唯是識。釋云。如經所說。言大乘者。",
    "T48n2016_004:0438c14": "謂是菩提薩埵所行之路。及佛勝果。為得此",
    "T48n2016_004:0438c15": "故。修唯識觀。是無過失方便正路。為此類故。",
    "T48n2016_004:0438c16": "顯彼方便。於諸經中。種種行相。而廣宣說。如",
    "T48n2016_004:0438c17": "地水火風。并所持物。品類難悉。方處無邊。由",
    "T48n2016_004:0438c18": "此審知。自心相現。遂於諸處。捨其外相。遠離",
    "T48n2016_004:0438c19": "欣戚。復觀有海。喧靜無差。棄彼小途。絕大乘",
    "T48n2016_004:0438c20": "望。及於諸有耽著之類。觀若險崖。深生怖畏。",
    "T48n2016_004:0438c21": "正趣中道。若知但是自心所作。無邊資糧。易",
    "T48n2016_004:0438c22": "為積集。不待多時。如少用功。能成太事。善",
    "T48n2016_004:0438c23": "遊行處。猶若掌中。由斯理故。所有願求當能",
    "T48n2016_004:0438c24": "圓滿隨意而轉。",
    "T48n2016_004:0438c25": "宗鏡錄卷第四",
    "T48n2016_004:0438c26": "　　　　　　丙午歲分司大藏都監開板"
}