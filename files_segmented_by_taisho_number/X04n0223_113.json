{
    "X04n0223_113:0743a18": "大方廣佛新華嚴經合論卷第一百十三",
    "X04n0223_113:0743a19": "唐于闐國三藏沙門實叉難陀譯經",
    "X04n0223_113:0743a20": "唐太原方山長者李通玄造論",
    "X04n0223_113:0743a21": "唐福州開元寺沙門志寧釐經合論",
    "X04n0223_113:0743a22": "入法界品第三十九之二十六",
    "X04n0223_113:0743a23": "【經】爾時太子入香牙園已告其妙德及善現言善女",
    "X04n0223_113:0743a24": "我趣求阿耨多羅三藐三菩提當於盡未來際無量",
    "X04n0223_113:0743b01": "劫集一切智助道之法修無邊菩薩行淨一切波羅",
    "X04n0223_113:0743b02": "蜜供養一切諸如來護持一切諸佛教嚴淨一切佛",
    "X04n0223_113:0743b03": "國土當令一切如來種性不斷當隨一切眾生種性",
    "X04n0223_113:0743b04": "而普成熟當滅一切眾生生死苦置於究竟安樂處",
    "X04n0223_113:0743b05": "當淨治一切眾生智慧眼當修習一切菩薩所修行",
    "X04n0223_113:0743b06": "當安住一切菩薩平等心當成就一切菩薩所行地",
    "X04n0223_113:0743b07": "當令一切眾生普歡喜當捨一切物盡未來際行檀",
    "X04n0223_113:0743b08": "波羅蜜令一切眾生普得滿足衣服飲食妻妾男女",
    "X04n0223_113:0743b09": "頭目手足如是一切內外所有悉當捨施無所恡惜",
    "X04n0223_113:0743b10": "當於爾時汝或於我而作障難施財物時汝心恡惜",
    "X04n0223_113:0743b11": "施男女時汝心痛惱割肢體時汝心憂悶捨汝出家",
    "X04n0223_113:0743b12": "汝心悔恨爾時太子即為妙德而說頌言。",
    "X04n0223_113:0743b13": "　哀愍眾生故　　我發菩提心　　當於無量劫",
    "X04n0223_113:0743b14": "　習行一切智　　無量大劫中　　淨修諸願海",
    "X04n0223_113:0743b15": "　入地及治障　　悉經無量劫　　三世諸佛所",
    "X04n0223_113:0743b16": "　學六波羅蜜　　具足方便行　　成就菩提道",
    "X04n0223_113:0743b17": "　十方垢穢剎　　我當悉嚴淨　　一切惡道難",
    "X04n0223_113:0743b18": "　我當令永出　　我當以方便　　廣度諸羣生",
    "X04n0223_113:0743b19": "　令滅愚癡闇　　住於佛智道　　當供一切佛",
    "X04n0223_113:0743b20": "　當淨一切地　　起大慈悲心　　悉捨內外物",
    "X04n0223_113:0743b21": "　汝見來乞者　　或生慳恡心　　我心常樂施",
    "X04n0223_113:0743b22": "　汝勿違於我　　若見我施頭　　慎勿生憂惱",
    "X04n0223_113:0743b23": "　我今先語汝　　令汝心堅固　　乃至截手足",
    "X04n0223_113:0743b24": "　汝勿嫌乞者　　汝今聞我語　　應可諦思惟",
    "X04n0223_113:0743c01": "　男女所愛物　　一切我皆捨　　汝能順我心",
    "X04n0223_113:0743c02": "　我當成汝意",
    "X04n0223_113:0743c03": "爾時童女白太子言敬奉來教即說頌言。",
    "X04n0223_113:0743c04": "　無量劫海中　　地獄火焚身　　若能眷納我",
    "X04n0223_113:0743c05": "　甘心受此苦　　無量受生處　　碎身如微塵",
    "X04n0223_113:0743c06": "　若能眷納我　　甘心受此苦　　無量劫頂戴",
    "X04n0223_113:0743c07": "　廣大金剛山　　若能眷納我　　甘心受此苦",
    "X04n0223_113:0743c08": "　無量生死海　　以我身肉施　　汝得法王處",
    "X04n0223_113:0743c09": "　願令我亦然　　若能眷納我　　與我為主者",
    "X04n0223_113:0743c10": "　生生行施處　　願常以我施　　為愍眾生苦",
    "X04n0223_113:0743c11": "　而發菩提心　　既已攝眾生　　亦當攝受我",
    "X04n0223_113:0743c12": "　我不求豪富　　不貪五欲樂　　但為共行法",
    "X04n0223_113:0743c13": "　願以仁為主　　紺青修廣眼　　慈愍觀世間",
    "X04n0223_113:0743c14": "　不起染著心　　必成菩薩道　　太子所行處",
    "X04n0223_113:0743c15": "　地出眾寶華　　必作轉輪王　　願能眷納我",
    "X04n0223_113:0743c16": "　我曾夢見此　　妙法菩提場　　如來樹下坐",
    "X04n0223_113:0743c17": "　無量眾圍遶　　我夢彼如來　　身如真金山",
    "X04n0223_113:0743c18": "　以手摩我頂　　寤已心歡喜　　往昔眷屬天",
    "X04n0223_113:0743c19": "　名曰喜光明　　彼天為我說　　道場佛興世",
    "X04n0223_113:0743c20": "　我曾生是念　　願見太子身　　彼天報我言",
    "X04n0223_113:0743c21": "　汝今當得見　　我昔所志願　　於今悉成滿",
    "X04n0223_113:0743c22": "　唯願俱往詣　　供養彼如來",
    "X04n0223_113:0743c23": "爾時太子聞勝日身如來名生大歡喜願見彼佛以",
    "X04n0223_113:0743c24": "五百摩尼寶散其女上冠以妙藏光明寶冠被以火",
    "X04n0223_113:0744a01": "燄摩尼寶衣其女爾時心不動搖亦無喜相但合掌",
    "X04n0223_113:0744a02": "恭敬瞻仰太子目不暫捨其母善現於太子前而說",
    "X04n0223_113:0744a03": "頌言。",
    "X04n0223_113:0744a04": "　此女極端正　　功德莊嚴身　　昔願奉太子",
    "X04n0223_113:0744a05": "　今意以滿足　　持戒有智慧　　具足諸功德",
    "X04n0223_113:0744a06": "　普於一切世　　最勝無倫匹　　此女蓮華生",
    "X04n0223_113:0744a07": "　種性無譏醜　　太子同行業　　遠離一切過",
    "X04n0223_113:0744a08": "　此女身柔輭　　猶如天繒纊　　其手所觸摩",
    "X04n0223_113:0744a09": "　眾患悉除滅　　毛孔出妙香　　芬馨最無比",
    "X04n0223_113:0744a10": "　眾生若聞者　　悉住於淨戒　　身色如真金",
    "X04n0223_113:0744a11": "　端坐華臺上　　眾生若見者　　離害具慈心",
    "X04n0223_113:0744a12": "　言音極柔輭　　聽之無不喜　　眾生若得聞",
    "X04n0223_113:0744a13": "　悉離諸惡業　　心淨無瑕垢　　遠離諸諂曲",
    "X04n0223_113:0744a14": "　稱心而發言　　聞者皆歡喜　　調柔具慚愧",
    "X04n0223_113:0744a15": "　恭敬於尊宿　　無貪亦無誑　　憐愍諸眾生",
    "X04n0223_113:0744a16": "　此女心不恃　　色相及眷屬　　但以清淨心",
    "X04n0223_113:0744a17": "　恭敬一切佛",
    "X04n0223_113:0744a18": "爾時太子與妙德女及十千婇女并其眷屬出香牙",
    "X04n0223_113:0744a19": "園詣法雲光明道場至已下車步進詣如來所見佛",
    "X04n0223_113:0744a20": "身相端嚴寂靜諸根調順內外清淨如大龍池無諸",
    "X04n0223_113:0744a21": "垢濁皆生淨信踊躍歡喜頂禮佛足遶無數帀於時",
    "X04n0223_113:0744a22": "太子及妙德女各持五百妙寶蓮華供散彼佛太子",
    "X04n0223_113:0744a23": "為佛造五百精舍一一皆以香木所成眾寶莊嚴五",
    "X04n0223_113:0744a24": "百摩尼以為間錯時佛為說普眼燈門脩多羅聞是",
    "X04n0223_113:0744b01": "經已於一切法中得三昧海所謂得普照一切佛願",
    "X04n0223_113:0744b02": "海三昧普照三世藏三昧現見一切佛道場三昧普",
    "X04n0223_113:0744b03": "照一切眾生三昧普照一切世間智燈三昧普照一",
    "X04n0223_113:0744b04": "切眾生根智燈三昧救護一切眾生光明雲三昧普",
    "X04n0223_113:0744b05": "照一切眾生大明燈三昧演一切佛法輪三昧具足",
    "X04n0223_113:0744b06": "普賢清淨行三昧時妙德女得三昧名難勝海藏於",
    "X04n0223_113:0744b07": "阿耨多羅三藐三菩提永不退轉時彼太子與妙德",
    "X04n0223_113:0744b08": "女并其眷屬頂禮佛足遶無數帀辭退還宮詣父王",
    "X04n0223_113:0744b09": "所拜跪畢已奉白王言大王當知勝日身如來出興",
    "X04n0223_113:0744b10": "於世於此國內法雲光明菩提場中成等正覺於今",
    "X04n0223_113:0744b11": "未久爾時大王語太子言是誰為汝說如是事天耶",
    "X04n0223_113:0744b12": "人耶太子白言是此具足妙德女說時王聞已歡喜",
    "X04n0223_113:0744b13": "無量譬如貧人得大伏藏作如是念佛無上寶難可",
    "X04n0223_113:0744b14": "值遇若得見佛永斷一切惡道怖畏佛如醫王能治",
    "X04n0223_113:0744b15": "一切諸煩惱病能救一切生死大苦佛如導師能令",
    "X04n0223_113:0744b16": "眾生至於究竟安隱住處作是念已集諸小王羣臣",
    "X04n0223_113:0744b17": "眷屬及以剎利婆羅門等一切大眾便捨王位授與",
    "X04n0223_113:0744b18": "太子灌頂訖已與萬人俱往詣佛所到已禮足遶無",
    "X04n0223_113:0744b19": "數帀并其眷屬悉皆退坐爾時如來觀察彼王及諸",
    "X04n0223_113:0744b20": "大眾白毫相中放大光明名一切世間心燈普照十",
    "X04n0223_113:0744b21": "方無量世界住於一切世主之前示現如來不可思",
    "X04n0223_113:0744b22": "議大神通力普令一切應受化者心得清淨爾時如",
    "X04n0223_113:0744b23": "來以不思議自在神力現身超出一切世間以圓滿",
    "X04n0223_113:0744b24": "音普為大眾說陀羅尼名一切法義離暗燈佛剎微",
    "X04n0223_113:0744c01": "塵數陀羅尼而為眷屬彼王聞已即時獲得大智光",
    "X04n0223_113:0744c02": "明其眾會中有閻浮提微塵數菩薩俱時證得此陀",
    "X04n0223_113:0744c03": "羅尼六十萬那由他人盡諸有漏心得解脫十千眾",
    "X04n0223_113:0744c04": "生遠塵離垢得法眼淨無量眾生發菩提心時佛又",
    "X04n0223_113:0744c05": "以不思議力廣現神變普於十方無量世界演三乘",
    "X04n0223_113:0744c06": "法化度眾生時彼父王作如是念我若在家不能證",
    "X04n0223_113:0744c07": "得如是妙法若於佛所出家學道即當成就作是念",
    "X04n0223_113:0744c08": "已前白佛言願得從佛出家修學佛言隨意宜自知",
    "X04n0223_113:0744c09": "時時財主王與十千人皆於佛所同時出家未久之",
    "X04n0223_113:0744c10": "間悉得成就一切法義離闇燈陀羅尼亦得如上諸",
    "X04n0223_113:0744c11": "三昧門又得菩薩十神通門又得菩薩無邊辯才又",
    "X04n0223_113:0744c12": "得菩薩無礙淨身往詣十方諸如來所聽受其法為",
    "X04n0223_113:0744c13": "大法師演說妙法復以神力徧十方剎隨眾生心而",
    "X04n0223_113:0744c14": "為現身讚佛出現說佛本行示佛本緣稱揚如來自",
    "X04n0223_113:0744c15": "在神力護持於佛所說教法爾時太子於十五日在",
    "X04n0223_113:0744c16": "正殿上婇女圍遶七寶自至一者輪寶名無礙行二",
    "X04n0223_113:0744c17": "者象寶名金剛身三者馬寶名迅疾風四者珠寶名",
    "X04n0223_113:0744c18": "日光藏五者女寶名具妙德六藏臣寶名為大財七",
    "X04n0223_113:0744c19": "主兵寶名離垢眼七寶具足為轉輪王王閻浮提正",
    "X04n0223_113:0744c20": "法治世人民快樂王有千子端正勇健能伏怨敵其",
    "X04n0223_113:0744c21": "閻浮提中有八十王城一一城中有五百僧坊一一",
    "X04n0223_113:0744c22": "僧坊立佛支提皆悉高廣以眾妙寶而為校飾一一",
    "X04n0223_113:0744c23": "王城皆請如來以不思議眾妙供具而為供養佛入",
    "X04n0223_113:0744c24": "城時現大神力令無量眾生種諸善根無量眾生心",
    "X04n0223_113:0745a01": "得清淨見佛歡喜發菩提意起大悲心利益眾生勤",
    "X04n0223_113:0745a02": "修佛法入真實義住於法性了法平等獲三世智等",
    "X04n0223_113:0745a03": "觀三世知一切佛出興次第說種種法攝取眾生發",
    "X04n0223_113:0745a04": "菩薩願入菩薩道知如來法成就法海能普現身徧",
    "X04n0223_113:0745a05": "一切剎知眾生根及其性欲令其發起一切智願佛",
    "X04n0223_113:0745a06": "子於汝意云何彼時太子得輪王位供養佛者豈異",
    "X04n0223_113:0745a07": "人乎今釋迦牟尼佛是也財主王者寶華佛是其寶",
    "X04n0223_113:0745a08": "華佛現在東方過世界海微塵數佛剎有世界海名",
    "X04n0223_113:0745a09": "現法界虗空影像雲中有世界種名普現三世影摩",
    "X04n0223_113:0745a10": "尼王彼世界種中有世界名圓滿光中有道場名現",
    "X04n0223_113:0745a11": "一切世主身寶華如來於此成阿耨多羅三藐三菩",
    "X04n0223_113:0745a12": "提不可說佛剎微塵數諸菩薩眾前後圍遶而為說",
    "X04n0223_113:0745a13": "法寶華如來往昔修行菩薩道時淨此世界海其世",
    "X04n0223_113:0745a14": "界海中去來今佛出興世者皆是寶華如來為菩薩",
    "X04n0223_113:0745a15": "時教化令發阿耨多羅三藐三菩提心彼時女母善",
    "X04n0223_113:0745a16": "現者今我母善目是其王眷屬今如來所眾會是也",
    "X04n0223_113:0745a17": "皆具修行普賢諸行成滿大願雖恒在此眾會道場",
    "X04n0223_113:0745a18": "而能普現一切世間住諸菩薩平等三昧常得現見",
    "X04n0223_113:0745a19": "一切諸佛一切如來以等虗空妙音聲雲演正法輪",
    "X04n0223_113:0745a20": "悉能聽受於一切法悉得自在名稱普聞諸佛國土",
    "X04n0223_113:0745a21": "普詣一切道場之所普現一切眾生之前隨其所應",
    "X04n0223_113:0745a22": "教化調伏盡未來劫修菩薩道恒無間斷成滿普賢",
    "X04n0223_113:0745a23": "廣大誓願佛子其妙德女與威德主轉輪聖王以四",
    "X04n0223_113:0745a24": "事供養勝日身如來者我身是也彼佛滅後其世界",
    "X04n0223_113:0745b01": "中六十億百千那由他佛出興於世我皆與王承事",
    "X04n0223_113:0745b02": "供養其第一佛名清淨身次名一切智月光明身次",
    "X04n0223_113:0745b03": "名閻浮檀金光明王次名諸相莊嚴身次名妙月光",
    "X04n0223_113:0745b04": "次名智觀幢次名大智光次名金剛那羅延精進次",
    "X04n0223_113:0745b05": "名智力無能勝次名普安庠智次名離垢勝智雲次",
    "X04n0223_113:0745b06": "名師子智光明次名光明髻次名功德光明幢次名",
    "X04n0223_113:0745b07": "智日幢次名寶蓮華開敷身次名福德嚴淨光次名",
    "X04n0223_113:0745b08": "智燄雲次名普照月次名莊嚴蓋妙音聲次名師子",
    "X04n0223_113:0745b09": "勇猛智光明次名法界月次名現虗空影像開悟眾",
    "X04n0223_113:0745b10": "生心次名恒齅寂滅香次名普震寂靜音次名甘露",
    "X04n0223_113:0745b11": "山次名法海音次名堅固網次名佛影髻次名月光",
    "X04n0223_113:0745b12": "毫次名辯才口次名覺華智次名寶燄山次名功德",
    "X04n0223_113:0745b13": "星次名寶月幢次名三昧身次名寶光王次名普智",
    "X04n0223_113:0745b14": "行次名燄海燈次名離垢法音王次名無比德名稱",
    "X04n0223_113:0745b15": "幢次名脩臂次名本願清淨月次名照義燈次名深",
    "X04n0223_113:0745b16": "遠音次名毗盧遮那勝藏王次名諸乘幢次名法海",
    "X04n0223_113:0745b17": "妙蓮華佛子彼劫中有如是等六十億百千那由他",
    "X04n0223_113:0745b18": "佛出興於世我皆親近承事供養其最後佛名廣大",
    "X04n0223_113:0745b19": "解於彼佛所得淨智眼爾時彼佛入城教化我為王",
    "X04n0223_113:0745b20": "妃與王禮覲以眾妙物而為供養於其佛所聞說出",
    "X04n0223_113:0745b21": "生一切如來燈法門即時獲得觀察一切菩薩三昧",
    "X04n0223_113:0745b22": "海境界解脫佛子我得此解脫已與菩薩於佛剎微",
    "X04n0223_113:0745b23": "塵數劫勤加修習於佛剎微塵數劫中承事供養無",
    "X04n0223_113:0745b24": "量諸佛或於一劫承事一佛或二或三或不可說或",
    "X04n0223_113:0745c01": "值佛剎微塵數佛悉皆親近承事供養而未能知菩",
    "X04n0223_113:0745c02": "薩之身形量色貌及其身業心行智慧三昧境界佛",
    "X04n0223_113:0745c03": "子若有眾生得見菩薩修菩提行若疑若信菩薩皆",
    "X04n0223_113:0745c04": "以世出世間種種方便而攝取之以為眷屬令於阿",
    "X04n0223_113:0745c05": "耨多羅三藐三菩提得不退轉佛子我見彼佛得此",
    "X04n0223_113:0745c06": "解脫已與菩薩於百佛剎微塵數劫而共修習於其",
    "X04n0223_113:0745c07": "劫中所有諸佛出興於世我皆親近承事供養聽所",
    "X04n0223_113:0745c08": "說法讀誦受持於彼一切諸如來所得此解脫種種",
    "X04n0223_113:0745c09": "法門知種種三世入種種剎海見種種佛成正覺入",
    "X04n0223_113:0745c10": "種種佛眾會發菩薩種種大願修菩薩種種妙行得",
    "X04n0223_113:0745c11": "菩薩種種解脫然未能知菩薩所得普賢解脫門何",
    "X04n0223_113:0745c12": "以故菩薩普賢解脫門如太虗空如眾生名如三世",
    "X04n0223_113:0745c13": "海如十方海如法界海無量無邊佛子菩薩普賢解",
    "X04n0223_113:0745c14": "脫門與如來境界等佛子我於佛剎微塵數劫觀菩",
    "X04n0223_113:0745c15": "薩身無有厭足如多欲人男女集會遞相愛染起於",
    "X04n0223_113:0745c16": "無量妄想思覺我亦如是觀菩薩身一一毛孔念念",
    "X04n0223_113:0745c17": "見無量無邊廣大世界種種安住種種莊嚴種種形",
    "X04n0223_113:0745c18": "狀有種種山種種地種種雲種種名種種佛興種種",
    "X04n0223_113:0745c19": "道場種種眾會演種種脩多羅說種種灌頂種種諸",
    "X04n0223_113:0745c20": "乘種種方便種種清淨又於菩薩一一毛孔念念常",
    "X04n0223_113:0745c21": "見無邊佛海坐種種道場現種種神變轉種種法輪",
    "X04n0223_113:0745c22": "說種種脩多羅恒不斷絕又於菩薩一一毛孔見無",
    "X04n0223_113:0745c23": "邊眾生海種種住處邊種形貌種種作業種種諸根",
    "X04n0223_113:0745c24": "又於菩薩一一毛孔見三世諸菩薩無邊行門所謂",
    "X04n0223_113:0746a01": "無邊廣大願無邊差別地無邊波羅蜜無邊往昔事",
    "X04n0223_113:0746a02": "無邊大慈門無邊大悲雲無邊大喜心無邊攝取眾",
    "X04n0223_113:0746a03": "生方便佛子我於佛剎微塵數劫念念如是觀於菩",
    "X04n0223_113:0746a04": "薩一一毛孔已所至處而不重至已所見處而不重",
    "X04n0223_113:0746a05": "見求其邊際竟不可得乃至見彼悉達太子住於宮",
    "X04n0223_113:0746a06": "中婇女圍遶我以解脫力觀於菩薩一一毛孔悉見",
    "X04n0223_113:0746a07": "三世法界中事佛子我唯得此觀察菩薩三昧海解",
    "X04n0223_113:0746a08": "脫如諸菩薩摩訶薩究竟無量諸方便海為一切眾",
    "X04n0223_113:0746a09": "生現隨類身為一切眾生說隨樂行於一一毛孔現",
    "X04n0223_113:0746a10": "無邊色相海知諸法性無性為性知眾生性同虗空",
    "X04n0223_113:0746a11": "相無有分別知佛神力同於如如徧一切處示現無",
    "X04n0223_113:0746a12": "邊解脫境界於一念中能自在入廣大法界遊戲一",
    "X04n0223_113:0746a13": "切諸地法門而我云何能知能說彼功德行善男子",
    "X04n0223_113:0746a14": "此世界中有佛母摩耶汝詣彼問菩薩云何修菩薩",
    "X04n0223_113:0746a15": "行於諸世間無所染著供養諸佛恒無休息作菩薩",
    "X04n0223_113:0746a16": "業永不退轉離一切障礙入菩薩解脫不由於他住",
    "X04n0223_113:0746a17": "一切菩薩道詣一切如來所攝一切眾生界盡未來",
    "X04n0223_113:0746a18": "劫修菩薩行發大乘願增長一切眾生善根常無休",
    "X04n0223_113:0746a19": "息爾時釋迦瞿波女欲重明此解脫義承佛神力即",
    "X04n0223_113:0746a20": "說頌言。",
    "X04n0223_113:0746a21": "　若有見菩薩　　修行種種行　　起善不善心",
    "X04n0223_113:0746a22": "　菩薩皆攝取　　乃往久遠世　　過百剎塵劫",
    "X04n0223_113:0746a23": "　有劫名清淨　　世界名光明　　此劫佛興世",
    "X04n0223_113:0746a24": "　六十千萬億　　最後天人主　　號曰法幢燈",
    "X04n0223_113:0746b01": "　彼佛涅槃後　　有王名智山　　統領閻浮提",
    "X04n0223_113:0746b02": "　一切無怨敵　　王有五百子　　端正能勇健",
    "X04n0223_113:0746b03": "　其身悉清淨　　見者皆歡喜　　彼王及王子",
    "X04n0223_113:0746b04": "　信心供養佛　　護持其法藏　　亦樂勤修法",
    "X04n0223_113:0746b05": "　太子名善光　　離垢多方便　　諸相皆圓滿",
    "X04n0223_113:0746b06": "　見者無厭足　　五百億人俱　　出家行學道",
    "X04n0223_113:0746b07": "　勇猛堅精進　　護持其佛法　　王都名智樹",
    "X04n0223_113:0746b08": "　千億城圍遶　　有林名靜德　　眾寶所莊嚴",
    "X04n0223_113:0746b09": "　善光住彼林　　廣宣佛正法　　辯才智慧力",
    "X04n0223_113:0746b10": "　令眾悉清淨　　有時因乞食　　入彼王都城",
    "X04n0223_113:0746b11": "　行止極安庠　　正知心不亂　　城中有居士",
    "X04n0223_113:0746b12": "　號曰善名稱　　我時為彼女　　名為淨日光",
    "X04n0223_113:0746b13": "　時我於城中　　遇見善光明　　諸相極端嚴",
    "X04n0223_113:0746b14": "　其心生染著　　次乞至我門　　我心增愛染",
    "X04n0223_113:0746b15": "　即解身纓絡　　并珠置鉢中　　雖以愛染心",
    "X04n0223_113:0746b16": "　供養彼佛子　　二百五十劫　　不墮三惡趣",
    "X04n0223_113:0746b17": "　或生天王家　　或作人王女　　恒見善光明",
    "X04n0223_113:0746b18": "　妙相莊嚴身　　此後所經劫　　二百有五十",
    "X04n0223_113:0746b19": "　生於善現家　　名為具妙德　　時我見太子",
    "X04n0223_113:0746b20": "　而生尊重心　　願得備瞻示　　幸蒙哀納受",
    "X04n0223_113:0746b21": "　我時與太子　　詣佛勝日身　　恭敬供養畢",
    "X04n0223_113:0746b22": "　即發菩提意　　於彼一劫中　　六十億如來",
    "X04n0223_113:0746b23": "　最後佛世尊　　名為廣大解　　於彼得淨眼",
    "X04n0223_113:0746b24": "　了知諸法相　　普見受生處　　永除顛倒心",
    "X04n0223_113:0746c01": "　我得觀菩薩　　三昧境解脫　　一念入十方",
    "X04n0223_113:0746c02": "　不思議剎海　　我見諸世界　　淨穢種種別",
    "X04n0223_113:0746c03": "　於淨不貪樂　　於穢不增惡　　普見諸世界",
    "X04n0223_113:0746c04": "　如來坐道場　　皆於一念中　　悉放無量光",
    "X04n0223_113:0746c05": "　一念能普入　　不可說眾會　　亦知彼一切",
    "X04n0223_113:0746c06": "　所得三昧門　　一念能悉知　　彼諸廣大行",
    "X04n0223_113:0746c07": "　無量地方便　　及以諸願海　　我觀菩薩身",
    "X04n0223_113:0746c08": "　無邊劫修行　　一一毛孔量　　求之不可得",
    "X04n0223_113:0746c09": "　一一毛孔剎　　無數不可說　　地水火風輪",
    "X04n0223_113:0746c10": "　靡不在其中　　種種諸建立　　種種諸形狀",
    "X04n0223_113:0746c11": "　種種體名號　　無邊種莊嚴　　我見諸剎海",
    "X04n0223_113:0746c12": "　不可說世界　　及見其中佛　　說法化眾生",
    "X04n0223_113:0746c13": "　不了菩薩身　　及彼身諸業　　亦不知心智",
    "X04n0223_113:0746c14": "　諸劫所行道",
    "X04n0223_113:0746c15": "爾時善財童子頂禮其足遶無數帀辭退而去。",
    "X04n0223_113:0746c16": "【論】第一正入當位法門中從爾時善財童子已下",
    "X04n0223_113:0746c17": "長科為六段一爾時善財童子已下至不久當成",
    "X04n0223_113:0746c18": "無上果故有十九行經明善財至法界光明講堂",
    "X04n0223_113:0746c19": "無憂妙德神與一萬主宮殿神來迎善財歎善財",
    "X04n0223_113:0746c20": "志德發心勇猛精進分二善財童子已下至頌此",
    "X04n0223_113:0746c21": "一段經明善財自說菩薩志願益眾生之行將升",
    "X04n0223_113:0746c22": "法堂諸神散華供養善財分已下有十行頌無憂",
    "X04n0223_113:0746c23": "德神稱歎善財童子如文具明三爾時無憂德神",
    "X04n0223_113:0746c24": "已下至修諸善行恒不止息有二十五行經明善",
    "X04n0223_113:0747a01": "財至瞿波所申請所求分四時瞿波告善財言已",
    "X04n0223_113:0747a02": "下至頌此一段明瞿波女為善財說菩薩行因陀",
    "X04n0223_113:0747a03": "羅網普光明智及十種事善知識之行并二十四",
    "X04n0223_113:0747a04": "行頌重頌前法分五時釋迦瞿波說此頌已下至",
    "X04n0223_113:0747a05": "一切如來解脫光明皆了知故有五十六行經明",
    "X04n0223_113:0747a06": "瞿波答善財所問法門境界分六爾時善財童子",
    "X04n0223_113:0747a07": "白瞿波言已下至卷末總明答善財所問得法久",
    "X04n0223_113:0747a08": "如分隨文釋義言漸次遊行明升進前位至菩薩",
    "X04n0223_113:0747a09": "集會普現法界光明講堂者明十地世間出世間",
    "X04n0223_113:0747a10": "二智清淨平等徧周智悲純淨是一切灌頂菩薩",
    "X04n0223_113:0747a11": "同會此堂二智同真名普現法界智光破闇名為",
    "X04n0223_113:0747a12": "光明以一正智普含多法名為講堂其中有神號",
    "X04n0223_113:0747a13": "無憂德與一萬主宮殿神來迎善財者名大慈大",
    "X04n0223_113:0747a14": "悲覆護一切法界中一切眾生心為宮殿神一萬",
    "X04n0223_113:0747a15": "者名萬行也來迎者善財於此地出世智悲二行",
    "X04n0223_113:0747a16": "相及與位合故明升進智悲會此位也即以瞿波",
    "X04n0223_113:0747a17": "女為智悲圓滿之主故以王種中生者王表智女",
    "X04n0223_113:0747a18": "表悲一萬主宮殿神是明主伴萬行圓滿義已下",
    "X04n0223_113:0747a19": "歎善財志德如文自明善財升法堂者入位也入",
    "X04n0223_113:0747a20": "普現法界光明講堂者會如來理智大悲大體徧",
    "X04n0223_113:0747a21": "周故周徧推求者入位觀智體會初入位升進釋",
    "X04n0223_113:0747a22": "氏女者姓也在講堂內坐寶蓮華師子座者無染",
    "X04n0223_113:0747a23": "行也八萬四千婇女者八萬四千煩惱皆以慈悲",
    "X04n0223_113:0747a24": "同行皆從王種中生明悲者智王所生已下四攝",
    "X04n0223_113:0747b01": "同行皆不離智境故已下談其瞿波及婇女志德",
    "X04n0223_113:0747b02": "如文具明次善財至瞿波申請所求瞿波為說所",
    "X04n0223_113:0747b03": "求之法如文具明次下善財所入法門境界中云",
    "X04n0223_113:0747b04": "不善根所攝善根者如行麤理細又如世有行非",
    "X04n0223_113:0747b05": "復能行一分善事又如外道行是邪行見亦是邪",
    "X04n0223_113:0747b06": "總不善復是求善是善根所攝不善根如人天外",
    "X04n0223_113:0747b07": "道世間善根所攝不能斷除三界苦業是不善根",
    "X04n0223_113:0747b08": "又二乘及淨土菩薩伏三界業不令現行是善根",
    "X04n0223_113:0747b09": "所攝未能達悟如來智悲是不善根是善根所攝",
    "X04n0223_113:0747b10": "不善根故又如瞿波女於往昔因中為居士女以",
    "X04n0223_113:0747b11": "愛染心布施寶纓絡是不善根所攝因此二百五",
    "X04n0223_113:0747b12": "十劫不入三惡道生人天中王種中生乃至十地",
    "X04n0223_113:0747b13": "位是不善根所攝善根餘如文自具如因依外道",
    "X04n0223_113:0747b14": "及邪見之徒無正知見妄謂正道因而發心究竟",
    "X04n0223_113:0747b15": "不能解脫因起邪見入於苦趣是善根所攝不善",
    "X04n0223_113:0747b16": "根如世界種者如華藏世界已釋世界種所攝者",
    "X04n0223_113:0747b17": "一大世界四周十佛剎微塵眷屬國土四周圍遶",
    "X04n0223_113:0747b18": "是安立世界輪者如最下風輪持水水持金剛金",
    "X04n0223_113:0747b19": "剛持大地以火大相資也轉者次第也次第相成",
    "X04n0223_113:0747b20": "故世界場者或以所行法門為世界道場亦以場",
    "X04n0223_113:0747b21": "者平坦能治高下為場世界轉者西方大數也自",
    "X04n0223_113:0747b22": "餘如文如善財問得法久近中約立十門一舉久",
    "X04n0223_113:0747b23": "遠劫數云過佛剎微塵數劫二舉有劫名勝行三",
    "X04n0223_113:0747b24": "舉世界名無畏四舉世界中有四天下名安隱五",
    "X04n0223_113:0747c01": "舉四天下中閻浮提六舉閻浮提中有城名高勝",
    "X04n0223_113:0747c02": "七舉於八十城中此城最為上首八舉王名名為",
    "X04n0223_113:0747c03": "財主九舉王有六萬婇女十舉大臣王子具有五",
    "X04n0223_113:0747c04": "百已上十段明往發心時總因已下明太子名威",
    "X04n0223_113:0747c05": "德主已下明太子出遊瞿波婚禮及見佛所有因",
    "X04n0223_113:0747c06": "緣於此段中約立十門一太子出行遊觀二善現",
    "X04n0223_113:0747c07": "母女見太子心生愛染三女母自念卑賤非其匹",
    "X04n0223_113:0747c08": "偶四童女寐夢見勝日光佛覺已有天復告其女",
    "X04n0223_113:0747c09": "云勝日光佛出興於世五童女自申美德自進請",
    "X04n0223_113:0747c10": "納為夫人願垂所納受六太子問女誰為守護先",
    "X04n0223_113:0747c11": "屬何人七女母說頌以申女德及所生因蓮華中",
    "X04n0223_113:0747c12": "化生與太子同日生八太子入香牙園問女及母",
    "X04n0223_113:0747c13": "我行菩薩行汝不障礙不九女白太子言敬奉來",
    "X04n0223_113:0747c14": "教十太子納女為夫人以五百摩尼寶散其身上",
    "X04n0223_113:0747c15": "已上十門明太子納妻童女受位已下女母善現",
    "X04n0223_113:0747c16": "歎女智德於此已下復分十門一女母歎女之德",
    "X04n0223_113:0747c17": "二太子與妙德及十千婇女往香牙園法雲光道",
    "X04n0223_113:0747c18": "場見佛三太子及女見佛供養四佛為說普眼燈",
    "X04n0223_113:0747c19": "門經五太子及女聞法於一切法中得三昧海六",
    "X04n0223_113:0747c20": "妙德女得三昧名難勝海藏永不退轉大菩提心",
    "X04n0223_113:0747c21": "七太子辭佛還宮啟白父母如來出世八王聞歡",
    "X04n0223_113:0747c22": "喜集諸小王羣臣眷屬受太子灌頂職與諸眷屬",
    "X04n0223_113:0747c23": "俱詣佛所九王見佛禮敬遶畢退坐一面如來放",
    "X04n0223_113:0747c24": "光以神通力示化其王三乘法化十其王及眷屬",
    "X04n0223_113:0748a01": "皆獲利益出家學道不久得離闇燈陀羅尼門已",
    "X04n0223_113:0748a02": "上十門財主王得道已下明太子為王十五日七",
    "X04n0223_113:0748a03": "寶來至於此段中復立十門一太子登紹王位七",
    "X04n0223_113:0748a04": "寶自在二八十王城安置僧坊三請佛入城四佛",
    "X04n0223_113:0748a05": "入城已以大神力眾生歡喜眾生獲益五太子輪",
    "X04n0223_113:0748a06": "王者今毗盧遮那如來是六財主王者寶華佛是",
    "X04n0223_113:0748a07": "今現在東方世界中具如經說七其女母者我母",
    "X04n0223_113:0748a08": "善目是八為輪王夫人妙德者我身是者即瞿波",
    "X04n0223_113:0748a09": "女是九自此已去明供養佛數都舉六十億百千",
    "X04n0223_113:0748a10": "那由他十通本勝日身如來至末佛號廣大解有",
    "X04n0223_113:0748a11": "五十佛已上十門明都結本緣因果從最後佛號",
    "X04n0223_113:0748a12": "廣大解已下復立十門一明於此佛所所得法門",
    "X04n0223_113:0748a13": "二明得法門名觀察一切菩薩三昧已經佛剎微",
    "X04n0223_113:0748a14": "塵數劫勤加修習三明率化勸修此門四雖多劫",
    "X04n0223_113:0748a15": "勤修自念猶未能盡知菩薩之行五推德升進六",
    "X04n0223_113:0748a16": "正歎後善友之德七示其善友所居世界之處八",
    "X04n0223_113:0748a17": "舉善友之名曰佛母摩耶九瞿波說頌重頌前法",
    "X04n0223_113:0748a18": "十更舉往古初時遠因為居士女時所緣之行已",
    "X04n0223_113:0748a19": "上五十門總明答善財所問發心久如因緣之行",
    "X04n0223_113:0748a20": "夫菩薩之意深廣難知或說事而意在理中或說",
    "X04n0223_113:0748a21": "理而無虧事行今且舉其事行略辯表法之門教",
    "X04n0223_113:0748a22": "廣文長約陳少分云爾經云善男子我於往古世",
    "X04n0223_113:0748a23": "過佛剎微塵數劫者都明時之無體可數故劫名",
    "X04n0223_113:0748a24": "勝行者表十地大慈悲門入觀察一切菩薩三昧",
    "X04n0223_113:0748b01": "是劫名勝行也世界名無畏者入此勝行門無有",
    "X04n0223_113:0748b02": "諸生死五種可畏故彼世界中有四天下名為安",
    "X04n0223_113:0748b03": "隱者是此菩薩行以四攝法安隱眾生故四天下",
    "X04n0223_113:0748b04": "閻浮提中有一城名高勝樹者表十地行樹高勝",
    "X04n0223_113:0748b05": "前諸位故覆育廣博故八十王城中最為上首者",
    "X04n0223_113:0748b06": "表諸位進修八正道為體至此十地八正之行勝",
    "X04n0223_113:0748b07": "前行故財主王已下婇女王子大臣總明五位六",
    "X04n0223_113:0748b08": "位中智慧慈悲法悅萬行也王表智婇女表慈悲",
    "X04n0223_113:0748b09": "法悅王子及臣表行能破惑度眾生故五配五位",
    "X04n0223_113:0748b10": "六配六位通十信總在十地因果通收無前後二",
    "X04n0223_113:0748b11": "際故餘倣此知之已下菩薩眾龍天八部地風水",
    "X04n0223_113:0748b12": "火等一切諸神配六道中祐眾生之行徧故勝日",
    "X04n0223_113:0748b13": "身如來是表根本智次六十億百千那由他佛出",
    "X04n0223_113:0748b14": "興於世者於根本智起差別智通收十信以從根",
    "X04n0223_113:0748b15": "本普光明智發心六位行終不離此也普光明殿",
    "X04n0223_113:0748b16": "中說十信是也從最初勝日身佛至末後廣大解",
    "X04n0223_113:0748b17": "佛於中供養五十箇佛者表五位加行因果也至",
    "X04n0223_113:0748b18": "末後廣大解佛是普賢差別智滿以此十地通收",
    "X04n0223_113:0748b19": "五位及六位因果總在其中本末相即三世一念",
    "X04n0223_113:0748b20": "入因陀羅網門觀察菩薩三昧者明觀察菩薩行",
    "X04n0223_113:0748b21": "無盡圓周故不可窮也餘義如文自具此是法雲",
    "X04n0223_113:0748b22": "地善友以智波羅蜜為主餘九為伴治於智境之",
    "X04n0223_113:0748b23": "中具大慈行不自在障入普賢行門方滿已下明",
    "X04n0223_113:0748b24": "十一地位第二推德升進中約立四門一推德升",
    "X04n0223_113:0748c01": "進二示善友所在云在此世界中三舉善友名摩",
    "X04n0223_113:0748c02": "耶四禮敬辭去云住此世界中者是佛智境界也",
    "X04n0223_113:0748c03": "以善財詣摩耶夫人所獲得觀佛境界智以此世",
    "X04n0223_113:0748c04": "界者是佛智境界也名摩耶者此云天后亦曰夫",
    "X04n0223_113:0748c05": "人是國大夫人此是十一地常處世間無功大慈",
    "X04n0223_113:0748c06": "悲為體出生普賢行門意分八門一且如五位中",
    "X04n0223_113:0748c07": "十住位中從第七住休捨優婆夷主從慈悲修智",
    "X04n0223_113:0748c08": "門(至第八住中一分無功智現前)二至第十住中師子幢王女慈",
    "X04n0223_113:0748c09": "行主智悲圓融具足門三十行中第七行無厭足",
    "X04n0223_113:0748c10": "王是十行中主慈悲方便利生門四第八行大光",
    "X04n0223_113:0748c11": "明王以主無功之行行悲門五十迴向中第七第",
    "X04n0223_113:0748c12": "八迴向觀世音菩薩及正趣菩薩同會而見主悲",
    "X04n0223_113:0748c13": "智圓融無二門六十地中第七地開敷樹華夜神",
    "X04n0223_113:0748c14": "主以大悲發行徧周現果門七第十地中瞿波女",
    "X04n0223_113:0748c15": "主大悲智圓滿普含法界門八此第十一地初即",
    "X04n0223_113:0748c16": "以摩耶夫人為大慈悲之首即以無功用慈悲圓",
    "X04n0223_113:0748c17": "滿以明慈悲起智幻生成佛及以教化一切眾生",
    "X04n0223_113:0748c18": "諸行門以此位法門名菩薩大願智幻解脫門明",
    "X04n0223_113:0748c19": "此十一地中大悲為首以本願力慈悲心起智幻",
    "X04n0223_113:0748c20": "生示現成佛利眾生事及以一切諸行之門徧法",
    "X04n0223_113:0748c21": "界虗空界故已上八門和會五位修德慈悲次第",
    "X04n0223_113:0748c22": "進修方便差別同異又於此十一地中長科十門",
    "X04n0223_113:0748c23": "略知此地行相次第一摩耶夫人明從悲起智幻",
    "X04n0223_113:0748c24": "生諸行成佛利生門二三十三天王名正念女名",
    "X04n0223_113:0749a01": "天主光明智悲自在正念十方諸法無失現前門",
    "X04n0223_113:0749a02": "三童子師明徧滿十方主世法師範門四童子善",
    "X04n0223_113:0749a03": "知眾藝明徧周十方字智門五賢勝優婆夷明主",
    "X04n0223_113:0749a04": "世間一切正邪吉凶諸方伎術師筮博說一切總",
    "X04n0223_113:0749a05": "達利生門六堅固長者明處世無著念清淨解脫",
    "X04n0223_113:0749a06": "門七妙月長者明處世淨智光明門八無勝軍明",
    "X04n0223_113:0749a07": "於無相法中得無盡相門九最寂靜婆羅門明誠",
    "X04n0223_113:0749a08": "願語門十德生童子有德童女明智悲圓滿處世",
    "X04n0223_113:0749a09": "幻住門此如出現品中文殊普賢二位齊也表法",
    "X04n0223_113:0749a10": "身智慈悲齊滿也已上十門是十一地行也已下",
    "X04n0223_113:0749a11": "至慈氏如來明一生佛果滿也一生者無生中生",
    "X04n0223_113:0749a12": "也非三世前後生故。",
    "X04n0223_113:0749a14": "大方廣佛新華嚴經合論卷第一百十三"
}