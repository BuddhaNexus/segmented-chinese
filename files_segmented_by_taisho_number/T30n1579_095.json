{
    "T30n1579_095:0840b17": "瑜伽師地論卷第九十五",
    "T30n1579_095:0840b19": "彌勒菩薩說",
    "T30n1579_095:0840b20": "三藏法師玄奘奉　詔譯",
    "T30n1579_095:0840b21": "攝事分中契經事緣起食諦界擇攝第三",
    "T30n1579_095:0840b22": "之三",
    "T30n1579_095:0840b23": "復次嗢拕南曰。",
    "T30n1579_095:0840b24": "　如理攝集諦　　得相處業障",
    "T30n1579_095:0840b25": "　過黑異熟等　　大義後難得",
    "T30n1579_095:0840b26": "若於諦智增上如理。及不如理。不如實知。",
    "T30n1579_095:0840b27": "不能盡漏。與此相違。如實知故。能盡諸",
    "T30n1579_095:0840b28": "漏。當知此中聞不正法。不為寂靜。不為",
    "T30n1579_095:0840b29": "調伏。不為涅槃。所起諸智。名不如理。聽",
    "T30n1579_095:0840c01": "聞正法。與上相違。當知如理。又於此中。住",
    "T30n1579_095:0840c02": "惡說法補特伽羅。於此正法佛佛弟子真善",
    "T30n1579_095:0840c03": "丈夫。不樂瞻仰。於別解脫尸羅律儀密護",
    "T30n1579_095:0840c04": "根門正知而住。如是等類賢聖法中。不自",
    "T30n1579_095:0840c05": "調伏。不受學轉。於諸聖諦無聞思修照",
    "T30n1579_095:0840c06": "了通達。又即於彼諸惡說法毘柰耶中。聞",
    "T30n1579_095:0840c07": "不正法。起邪勝解。於不如理生起如理",
    "T30n1579_095:0840c08": "顛倒妄想。於不如理不如實知是不如理。",
    "T30n1579_095:0840c09": "又於聽聞正法如理。不如實知是其如理。",
    "T30n1579_095:0840c10": "由不知故。於諸所有惡說惡解有縛無脫。",
    "T30n1579_095:0840c11": "不應思惟顛倒法中。不能解了。而故思惟。",
    "T30n1579_095:0840c12": "於諸所有善說善解有脫無縛。應可思惟",
    "T30n1579_095:0840c13": "無顛倒法。所謂契經及應頌等乃至廣說。",
    "T30n1579_095:0840c14": "不能解了。而不思惟。如是亦名非理作意。",
    "T30n1579_095:0840c15": "由此作意。不為寂靜。不為調伏。不為涅",
    "T30n1579_095:0840c16": "槃故。名非理。又復聽聞不正法故。依三言",
    "T30n1579_095:0840c17": "事增上緣力。顯示過去未來現在計我品類。",
    "T30n1579_095:0840c18": "即由如是增上力故。於三世境起不如理",
    "T30n1579_095:0840c19": "作意思惟。謂於過去分別計我或有或無。",
    "T30n1579_095:0840c20": "未來現在當知亦爾。彼既如是不如正理。",
    "T30n1579_095:0840c21": "作意思惟。或緣所取事。或緣能取事。此不",
    "T30n1579_095:0840c22": "如理作意思惟。或即諸行分別有我。或離",
    "T30n1579_095:0840c23": "諸行分別有我。彼於所計得決定時。若",
    "T30n1579_095:0840c24": "緣所取事分別為我。或成常見。由此見",
    "T30n1579_095:0840c25": "故。作是思惟。我有。其我於現法中是實是",
    "T30n1579_095:0840c26": "常。或成斷見。由此見故。作是思惟。我",
    "T30n1579_095:0840c27": "無。其我於現法中是實是常。若緣能取事。",
    "T30n1579_095:0840c28": "計有我見分別為我。作是思惟。我今以我",
    "T30n1579_095:0840c29": "觀察於我。或謂我我先有今無。作是思惟。",
    "T30n1579_095:0841a01": "我今以我觀察無我。或復即緣能取之事。",
    "T30n1579_095:0841a02": "計無我見。於現法中以其無我分別為我。",
    "T30n1579_095:0841a03": "作是思惟。我今以其無我隨觀昔曾有我。",
    "T30n1579_095:0841a04": "如是且說所取能取差別五相不如正理",
    "T30n1579_095:0841a05": "作意思惟五種見處。謂即三世所有諸行分",
    "T30n1579_095:0841a06": "別有我。又復由於不如正理比度作意。離",
    "T30n1579_095:0841a07": "於諸行分別有我。彼謂如是所計實我或",
    "T30n1579_095:0841a08": "自能作感後有業。名能作者。或他令作。",
    "T30n1579_095:0841a09": "名等作者。或自能起現法士用。名能起者。",
    "T30n1579_095:0841a10": "或他令起。名等起者。或自己作後有業故。",
    "T30n1579_095:0841a11": "或他令作後有業故。感果異熟。名能生者。",
    "T30n1579_095:0841a12": "或自能起現士用故。或他等起現士用故。",
    "T30n1579_095:0841a13": "得士用果。名等生者。或由自見。或由他見。",
    "T30n1579_095:0841a14": "隨起言說。如是或由自聞覺知。或由他聞",
    "T30n1579_095:0841a15": "覺知。隨起言說。名能說者。或於妻子及",
    "T30n1579_095:0841a16": "奴婢等所有家屬。隨其所應施設教勅令",
    "T30n1579_095:0841a17": "住其處。如是亦復名能說者。或復當來業",
    "T30n1579_095:0841a18": "果已生。名能受者。或於現法諸士夫果已",
    "T30n1579_095:0841a19": "現等生。名等受者。或於過去彼彼生中。造",
    "T30n1579_095:0841a20": "作種種善不善業。今於現法領受種種彼果",
    "T30n1579_095:0841a21": "異熟。名領受者。或有乃至壽量減盡而便夭",
    "T30n1579_095:0841a22": "喪。能捨此蘊。能續餘蘊。若異此者既無有",
    "T30n1579_095:0841a23": "我。云何得成如上所說諸所作事。是名",
    "T30n1579_095:0841a24": "第六不如正理作意思惟所攝見處。如是諸",
    "T30n1579_095:0841a25": "見。且說皆以薩迦耶見。為其自性。能生其",
    "T30n1579_095:0841a26": "餘。薩迦耶見以為根本所有見趣故。名見",
    "T30n1579_095:0841a27": "處。由能障礙能取真實微妙慧故。名見稠",
    "T30n1579_095:0841a28": "林。損善法故。名見曠野。勞役他故。名見",
    "T30n1579_095:0841a29": "厭背。欲求有求所行歷故。名見行歷。詰",
    "T30n1579_095:0841b01": "責他論免脫己論而動搖故。名見動搖。能",
    "T30n1579_095:0841b02": "善結構後有苦故。名為見結。習行如是諸",
    "T30n1579_095:0841b03": "邪行者。於現法中未現前漏令起現前。既",
    "T30n1579_095:0841b04": "現前已。令依下品起其中品。令依中品",
    "T30n1579_095:0841b05": "起其上品。由此為因生起當來老病死等",
    "T30n1579_095:0841b06": "一切苦法。如是當知由於如理及不如理",
    "T30n1579_095:0841b07": "不實知故。造作苦諦集諦雜染。與此相違。",
    "T30n1579_095:0841b08": "聽聞正法。起正勝解。於其如理。無不如",
    "T30n1579_095:0841b09": "理顛倒妄想。於其如理。如實了知是其如",
    "T30n1579_095:0841b10": "理。廣說乃至。於應思惟。無顛倒法。能正思",
    "T30n1579_095:0841b11": "惟。由此因緣。於三世行并其所取及以能取。",
    "T30n1579_095:0841b12": "如實隨觀無我我所。當於聖諦入現觀",
    "T30n1579_095:0841b13": "時。於見所斷所有諸漏。皆得解脫。得此事",
    "T30n1579_095:0841b14": "已。於上修道所斷諸漏。為令無餘永斷滅",
    "T30n1579_095:0841b15": "故。精勤修習四種因緣。何等為四。一善護",
    "T30n1579_095:0841b16": "身故。二善守根故。三善住念故。四如先所",
    "T30n1579_095:0841b17": "得出世間道。以達世間出沒妙慧多修習",
    "T30n1579_095:0841b18": "故。善護身者。謂正安住遠避惡象。乃至廣",
    "T30n1579_095:0841b19": "說。如聲聞地。由遠避故。於盡諸漏無有",
    "T30n1579_095:0841b20": "障礙。善守根者。謂正安住於諸可愛現前境",
    "T30n1579_095:0841b21": "界非理淨相。能正遠離如理思惟彼不淨相。",
    "T30n1579_095:0841b22": "善住念者。謂住四處。一者安住思擇受用",
    "T30n1579_095:0841b23": "衣服等處。二者安住能正除遣處靜現行",
    "T30n1579_095:0841b24": "惡尋思處。三者安住能正忍受發勤精進所",
    "T30n1579_095:0841b25": "生疲惓疎惡不正淋漏等苦。他麁惡言所生",
    "T30n1579_095:0841b26": "諸苦。界不平等所生苦處。四者安住於所",
    "T30n1579_095:0841b27": "修道依不放逸無雜住處。由正安住如",
    "T30n1579_095:0841b28": "是四處。名善住念。彼由如是善護身故。",
    "T30n1579_095:0841b29": "善守根故。善住念故。如先所得出世間道",
    "T30n1579_095:0841c01": "善修習故。於修所斷所有諸漏。皆能解脫。及",
    "T30n1579_095:0841c02": "隨證得最極究竟。復次若有說言此四聖諦",
    "T30n1579_095:0841c03": "唯是境界。或有其我。或有有情。緣此聖",
    "T30n1579_095:0841c04": "諦修諸善法。應告彼言。勿作是說。所以",
    "T30n1579_095:0841c05": "者何。諸有無量世出世間善法生起。一切皆",
    "T30n1579_095:0841c06": "歸四聖諦攝。當知諸法略有二種。一能知",
    "T30n1579_095:0841c07": "智。二所知境。其能知智亦所知境。是故諸",
    "T30n1579_095:0841c08": "智俱行善法。無不攝在四聖諦中。彼復修",
    "T30n1579_095:0841c09": "習循身念故。觀品止品所有善法。始修業地。",
    "T30n1579_095:0841c10": "已作辦地。總得生起。云何名為修循身念。",
    "T30n1579_095:0841c11": "謂若有住始修業地。如理攀緣若內若外諸",
    "T30n1579_095:0841c12": "大種色。為境正念。或復由他愛與非愛增",
    "T30n1579_095:0841c13": "語有對觸現行時。如理攀緣觸受想行及與",
    "T30n1579_095:0841c14": "諸識。為境正念。或若有住已作辦地。如理",
    "T30n1579_095:0841c15": "攀緣諸所造色。為境正念。或復如理攀緣",
    "T30n1579_095:0841c16": "作意及彼所生受想行識。為境正念。如是",
    "T30n1579_095:0841c17": "一切略攝。名為修循身念。當知此念或緣",
    "T30n1579_095:0841c18": "色身。或緣名身。云何名觀。云何生起觀品",
    "T30n1579_095:0841c19": "善法。謂於內外諸大種色及所餘蘊。正決擇",
    "T30n1579_095:0841c20": "慧。說名為觀。若有從初無倒修習分析",
    "T30n1579_095:0841c21": "聚想。於外大種由觀劫盡。修無常想。於",
    "T30n1579_095:0841c22": "內大種所合成身。由觀唯食漸漸不淨。修",
    "T30n1579_095:0841c23": "不淨想。由觀從愛所生長性及於後際。",
    "T30n1579_095:0841c24": "老死法性。修無常想及與苦想。若於此",
    "T30n1579_095:0841c25": "身一切愚夫不能如實了知體是無常苦",
    "T30n1579_095:0841c26": "故。或執為我。或執我所。即於此身具足多",
    "T30n1579_095:0841c27": "聞諸聖弟子。如實知故。無有所執。是即能",
    "T30n1579_095:0841c28": "修苦無我想。此無我想由於其身唯有界",
    "T30n1579_095:0841c29": "想。有此想故。若復由他愛與非愛增語有",
    "T30n1579_095:0842a01": "對諸觸現行。言非愛者。即是手足杖塊等",
    "T30n1579_095:0842a02": "觸。彼則於此及此為緣所有受等無色諸行。",
    "T30n1579_095:0842a03": "正觀無常離愛離恚。唯觀有界。心緣此",
    "T30n1579_095:0842a04": "身正安住故。如是亦名遠離愚癡。如是所",
    "T30n1579_095:0842a05": "有分析聚想。於外大種修無常想。於內",
    "T30n1579_095:0842a06": "大種修不淨想。若無常想。無常苦想。苦無",
    "T30n1579_095:0842a07": "我想。於所生起受等諸法。依大種身修無",
    "T30n1579_095:0842a08": "常想。離貪瞋癡。如是觀品無量善法。始修",
    "T30n1579_095:0842a09": "業地由正修習循身念故。皆得生起。云何",
    "T30n1579_095:0842a10": "名止。云何生起止品善法。謂由修習循",
    "T30n1579_095:0842a11": "身念故。以觀為依如理修止。又言。止者。謂",
    "T30n1579_095:0842a12": "於其內正安住心。止品善法者。謂得如是",
    "T30n1579_095:0842a13": "正思擇力攀緣。鋸喻沙門教授於怨家所",
    "T30n1579_095:0842a14": "正修忍辱。又即緣彼無倒修慈。既由忍慈",
    "T30n1579_095:0842a15": "所攝受故。戒得清淨。觀戒淨故。作是思",
    "T30n1579_095:0842a16": "惟。我今已於大師聖教。微有所作。由是因",
    "T30n1579_095:0842a17": "緣。無所憂悔。無憂悔故。深生歡喜。廣說乃",
    "T30n1579_095:0842a18": "至。得三摩地。彼於爾時由靜定心。乃至獲",
    "T30n1579_095:0842a19": "得第四靜慮。此三摩地行拘執故。未能雙運",
    "T30n1579_095:0842a20": "無功用轉。未善清淨。為欲令其善清淨",
    "T30n1579_095:0842a21": "故。修如前說四支所攝不放逸行。發勤精",
    "T30n1579_095:0842a22": "進無有怯弱。乃至廣說。彼於後時第四靜",
    "T30n1579_095:0842a23": "慮清淨鮮白。若復為其靜定愛味。漂轉其",
    "T30n1579_095:0842a24": "心。不能於定正捨而住。於滅涅槃不觀",
    "T30n1579_095:0842a25": "寂靜。彼乃依佛或法或僧深生厭恥。作是",
    "T30n1579_095:0842a26": "念言。我依如來大師佛寶。法毘奈耶善說法",
    "T30n1579_095:0842a27": "寶。無倒修習善行僧寶。為無所得。非有",
    "T30n1579_095:0842a28": "所得。是其惡得非為善得。於薩迦耶愛藏",
    "T30n1579_095:0842a29": "而住。於滅涅槃不觀寂靜。彼由內心善調",
    "T30n1579_095:0842b01": "柔故。纔生厭恥。便能安住引沙門義平等",
    "T30n1579_095:0842b02": "妙捨。於滅涅槃能觀寂靜。生起如是止",
    "T30n1579_095:0842b03": "品善法。所謂忍慈。尸羅清淨。無悔。歡喜。廣",
    "T30n1579_095:0842b04": "說乃至。得三摩地四支所攝不放逸行。引",
    "T30n1579_095:0842b05": "沙門義平等善捨。觀滅涅槃寂靜功德。彼",
    "T30n1579_095:0842b06": "於爾時。由二因緣。多有所作。一由其妙",
    "T30n1579_095:0842b07": "慧。於大師教為盡諸漏。能淨修治第四靜",
    "T30n1579_095:0842b08": "慮故。二於薩迦耶心增上捨故。齊此名為",
    "T30n1579_095:0842b09": "始修業地究竟成滿。從是已後於所修習",
    "T30n1579_095:0842b10": "不生喜足。為欲趣入已作辦地。修循身",
    "T30n1579_095:0842b11": "念。觀造色身如草木泥。及彼所生餘非色",
    "T30n1579_095:0842b12": "法。以如實慧通達緣起。能隨趣入如實諦。",
    "T30n1579_095:0842b13": "智既得入已。依上修道。於去來今諸根境",
    "T30n1579_095:0842b14": "界。能起厭患。乃至解脫。能如實知我已解",
    "T30n1579_095:0842b15": "脫。如是名為已作辦地。修循身念所生",
    "T30n1579_095:0842b16": "善法。謂觀色身如草木泥。想如是觀察無",
    "T30n1579_095:0842b17": "色諸法。真實妙慧通達緣起。能隨趣入四",
    "T30n1579_095:0842b18": "聖諦。智於修道中。能起厭患。離欲。解脫。解",
    "T30n1579_095:0842b19": "脫智見。齊是名為於大師教以其妙慧",
    "T30n1579_095:0842b20": "所應作事皆已作訖。所以者何。一切自義",
    "T30n1579_095:0842b21": "皆已究竟。從此已後更無所作。非於作已",
    "T30n1579_095:0842b22": "復須分別。若有作已餘時退失當更有作。",
    "T30n1579_095:0842b23": "此作雖作非畢竟作。如諸異生以世間道",
    "T30n1579_095:0842b24": "而得解脫。此中若先始修業地。有漏善法。若",
    "T30n1579_095:0842b25": "後所有已作辦地。無漏善法。如是一切隨其",
    "T30n1579_095:0842b26": "所應。當知。皆入四聖諦攝。",
    "T30n1579_095:0842b27": "復次由四因緣。應正了知集諦所攝百八愛",
    "T30n1579_095:0842b28": "行。一由內外差別故。二由所依差別故。三",
    "T30n1579_095:0842b29": "由自性差別故。四由時分差別故。云何名",
    "T30n1579_095:0842c01": "為內外差別。謂由內外六處為依。起諸愛",
    "T30n1579_095:0842c02": "行。云何名為所依差別。謂愛依止五種我",
    "T30n1579_095:0842c03": "慢。何等名為五種我慢。謂於我見未永斷",
    "T30n1579_095:0842c04": "故。得有如是我慢現行。於其六處計我",
    "T30n1579_095:0842c05": "起慢。乃至未為衰老所損。諸行相似相續",
    "T30n1579_095:0842c06": "而轉。作是思惟。是我如昔。彼若復為衰老",
    "T30n1579_095:0842c07": "所損。或於一時成就好色。或於一時成",
    "T30n1579_095:0842c08": "就惡色。或於一時成就大力安樂辯才。或",
    "T30n1579_095:0842c09": "於一時乃至無辯。彼若成就好色大力安",
    "T30n1579_095:0842c10": "樂辯時。作是思惟。我今美妙。若違於此作",
    "T30n1579_095:0842c11": "是思惟。我非美妙。若為衰老所損敗時。",
    "T30n1579_095:0842c12": "作是思惟。我今變異。云何名為自性差別。",
    "T30n1579_095:0842c13": "謂此五種我慢為依。發起有愛及無有愛。又",
    "T30n1579_095:0842c14": "彼有愛軟中上品差別而轉。於其無有。由審",
    "T30n1579_095:0842c15": "思擇方能起愛。非由意樂任運而住。是故",
    "T30n1579_095:0842c16": "於中無有三品差別建立。當知此中軟有",
    "T30n1579_095:0842c17": "愛者。謂於當來願我當有。即於六處願",
    "T30n1579_095:0842c18": "我當有。即如是類願我當有。於同類生有",
    "T30n1579_095:0842c19": "希求故。異如是類願我當有。於異類生",
    "T30n1579_095:0842c20": "有希求故。若先自體是可愛者。願彼相應",
    "T30n1579_095:0842c21": "故。造善業。作是思惟。願我當有如是種類",
    "T30n1579_095:0842c22": "如今所有。若先自體不可愛者。願彼離隔",
    "T30n1579_095:0842c23": "故。造善業。作是思惟。願我當有如是種類",
    "T30n1579_095:0842c24": "異今所有。中有愛者。謂於無有不生希",
    "T30n1579_095:0842c25": "欲。為治彼故。願我得有。即於六處願我",
    "T30n1579_095:0842c26": "得有。如前所說。即如是類願我得有。異",
    "T30n1579_095:0842c27": "如是類願我得有。如是一切應知。皆名",
    "T30n1579_095:0842c28": "中品有愛。上有愛者。謂即如是行相差別。",
    "T30n1579_095:0842c29": "作是念言。願我定有。猛利思求四種相愛。",
    "T30n1579_095:0843a01": "應知說名上品有愛。此五種愛自性差別。",
    "T30n1579_095:0843a02": "由有所依內處別故。說十八種愛行差別。",
    "T30n1579_095:0843a03": "於其外處。當知亦爾。此差別者。謂如於彼",
    "T30n1579_095:0843a04": "內六處中。計我起慢如是。於色計為我所",
    "T30n1579_095:0843a05": "而起於慢。謂於此色我自在轉。如是乃至。",
    "T30n1579_095:0843a06": "於諸法中計為我所而起於慢。謂於此法",
    "T30n1579_095:0843a07": "我自在轉。餘隨所應。如前應知。如是十八",
    "T30n1579_095:0843a08": "并前愛行。合說總有三十六種愛行差別。云",
    "T30n1579_095:0843a09": "何名為時分差別。謂即如是三十六行各有",
    "T30n1579_095:0843a10": "過去未來現在三世差別。如是名為由四因",
    "T30n1579_095:0843a11": "緣有差別故。愛行合有一百八種。又於",
    "T30n1579_095:0843a12": "此中無差別相。凡諸所有染污希求。皆名",
    "T30n1579_095:0843a13": "為愛。又即此愛集諦攝故。說名為因。津潤",
    "T30n1579_095:0843a14": "性故。順生死流而漂轉故。名為流潤。於諸",
    "T30n1579_095:0843a15": "境界執著性故。名為著境。能與生已依五",
    "T30n1579_095:0843a16": "取蘊如癰病等所有眾苦為因緣故。說名",
    "T30n1579_095:0843a17": "癰根。難制伏故。說名流溢。微細現行魔",
    "T30n1579_095:0843a18": "所縛故。說名纖繳。上至有頂高標出故。說",
    "T30n1579_095:0843a19": "名條幹。令無飽故。說名枯竭。又即如是",
    "T30n1579_095:0843a20": "所說相愛纏眾生故。說名為礙。由隨眠",
    "T30n1579_095:0843a21": "故。說名為覆。即由如是纏及隨眠成上品",
    "T30n1579_095:0843a22": "故。說名上聳。成其中品及軟品故。說名發",
    "T30n1579_095:0843a23": "起。若欲界愛於所知境令迷惑故。說為冥",
    "T30n1579_095:0843a24": "闇。若色界愛於所知境令迷惑故。說為昏",
    "T30n1579_095:0843a25": "昧。若無色愛於所知境令迷惑故。說為瞖",
    "T30n1579_095:0843a26": "瞙。如有三人。第一盲瞽。第二閉目。第三瞖",
    "T30n1579_095:0843a27": "瞙微覆其眼。此中第一全無所見。第二少",
    "T30n1579_095:0843a28": "分似有所見。第三雖見眼不淨故。不覩真",
    "T30n1579_095:0843a29": "色。如是三愛隨其次第。冥闇。昏昧。及與瞖",
    "T30n1579_095:0843b01": "瞙。當知亦爾。",
    "T30n1579_095:0843b02": "復次由五種相。轉法輪者當知。名為善",
    "T30n1579_095:0843b03": "轉法輪。一者世尊為菩薩時為得所得所",
    "T30n1579_095:0843b04": "緣境界。二者為得所得方便。三者證得自",
    "T30n1579_095:0843b05": "所應得。四者得已樹他相續。令於自證",
    "T30n1579_095:0843b06": "深生信解。五者令他於他所證深生信解。",
    "T30n1579_095:0843b07": "當知此中。所緣境者。謂四聖諦。此四聖諦",
    "T30n1579_095:0843b08": "安立體相。如前應知。若略若廣如聲聞地。",
    "T30n1579_095:0843b09": "得方便者。謂即於此四聖諦中。三周正轉",
    "T30n1579_095:0843b10": "十二相智。最初轉者。謂昔菩薩入現觀時。",
    "T30n1579_095:0843b11": "如實了知是苦聖諦。廣說乃至。是道聖諦。",
    "T30n1579_095:0843b12": "於中所有現量聖智。能斷見道所斷煩惱。爾",
    "T30n1579_095:0843b13": "時說名生聖慧眼。即此由依去來今世有",
    "T30n1579_095:0843b14": "差別故。如其次第。名智明覺。第二轉者。謂",
    "T30n1579_095:0843b15": "是有學以其妙慧。如實通達我當於後猶",
    "T30n1579_095:0843b16": "有所作。應當遍知未知苦諦。應當永斷",
    "T30n1579_095:0843b17": "未斷集諦。應當作證未證滅諦。應當修習",
    "T30n1579_095:0843b18": "未修道諦。如是亦有四種行相。如前應知。",
    "T30n1579_095:0843b19": "第三轉者。謂是無學已得盡智無生智故。",
    "T30n1579_095:0843b20": "言所應作我皆已作。如是亦有四種行相。",
    "T30n1579_095:0843b21": "如前應知。此差別者。謂前二轉四種行相。",
    "T30n1579_095:0843b22": "是其有學真聖慧眼。最後一轉。是其無學真",
    "T30n1579_095:0843b23": "聖慧眼。得所得者。謂得無上正等菩提。樹",
    "T30n1579_095:0843b24": "他相續令於自證生信解者。謂如長老阿",
    "T30n1579_095:0843b25": "若憍陳。從世尊所聞正法已。最初悟解四",
    "T30n1579_095:0843b26": "聖諦法。又答問言。我已解法。從此已後如",
    "T30n1579_095:0843b27": "前所說。究竟行相。五皆證得阿羅漢果。生",
    "T30n1579_095:0843b28": "解脫處。最後令他於他所證生信解者。謂",
    "T30n1579_095:0843b29": "如長老阿若憍陳起世間心。我已解法。如",
    "T30n1579_095:0843c01": "來知已起世間心。阿若憍陳已解我法。地神",
    "T30n1579_095:0843c02": "知已舉聲傳告。經於剎那瞚息須臾。其聲",
    "T30n1579_095:0843c03": "展轉乃至梵世。當知世尊轉所解法。置於",
    "T30n1579_095:0843c04": "阿若憍陳身中。此復隨轉置餘身中。彼復隨",
    "T30n1579_095:0843c05": "轉置餘身中。以是展轉隨轉義故。說名為",
    "T30n1579_095:0843c06": "輪。正見等法所成性故。說名法輪。如來應",
    "T30n1579_095:0843c07": "供是梵增語彼所轉故。亦名梵輪。",
    "T30n1579_095:0843c08": "復次於四聖諦未入現觀能入現觀。當知",
    "T30n1579_095:0843c09": "略有四種瑜伽。謂為證得所未得法。淨信",
    "T30n1579_095:0843c10": "增上。發生厚欲。厚欲增上。精進熾然。熾然",
    "T30n1579_095:0843c11": "精進有善方便。言淨信者。謂正信解。所言",
    "T30n1579_095:0843c12": "欲者。謂欲所得。精進如前略有五種。有勢。",
    "T30n1579_095:0843c13": "有勤。有勇。堅猛不捨其軛。善方便者。謂",
    "T30n1579_095:0843c14": "為修習不放逸故。無忘失相。說名為念。",
    "T30n1579_095:0843c15": "於諸放逸所有過患了別智相。說名正知。",
    "T30n1579_095:0843c16": "此二所攝。名不放逸。於諸染法防守心",
    "T30n1579_095:0843c17": "故。常能修習諸善法故。",
    "T30n1579_095:0843c18": "復次苦諦如諸疾病。集諦如起病因。滅諦",
    "T30n1579_095:0843c19": "如病生已而得除愈。道諦如病除已令後",
    "T30n1579_095:0843c20": "不生。諸有病者詣良醫所。但應尋求爾所",
    "T30n1579_095:0843c21": "正法。諸有良醫亦但應授爾所正法。是故更",
    "T30n1579_095:0843c22": "無第五聖諦。諸佛如來拔大愛箭無上良",
    "T30n1579_095:0843c23": "醫。亦但宣說爾所正法。",
    "T30n1579_095:0843c24": "復次背聖諦智不成現觀諸有沙門若婆",
    "T30n1579_095:0843c25": "羅門。當知略有十相過患。謂有勝義諸沙",
    "T30n1579_095:0843c26": "門等意。不許彼為沙門等。言亦不數為沙",
    "T30n1579_095:0843c27": "門等。於諸後有生等眾苦。皆未解脫。於諸",
    "T30n1579_095:0843c28": "惡趣亦未解脫。堪能棄捨正所學處。不堪",
    "T30n1579_095:0843c29": "能證諸出世間過人勝法。所謂聖道道果",
    "T30n1579_095:0844a01": "涅槃。向善趣故。堪能尋訪除學無學餘外",
    "T30n1579_095:0844a02": "福田。於超苦苦更不還果。無所堪能。於",
    "T30n1579_095:0844a03": "現法中究竟悟解。解脫一切有餘依苦。無所",
    "T30n1579_095:0844a04": "堪能。與此相違。當知即是不背諦智。成就",
    "T30n1579_095:0844a05": "現觀。所有沙門若婆羅門十相功德。",
    "T30n1579_095:0844a06": "復次趣向諦智。樂正覺者。應當了知。依四",
    "T30n1579_095:0844a07": "聖諦增上緣力。得所依處。得得方便。應",
    "T30n1579_095:0844a08": "知是處。於善說法毘奈耶中。淨信出家名",
    "T30n1579_095:0844a09": "得依處。若四沙門果所攝受聲聞菩提。若",
    "T30n1579_095:0844a10": "諸獨覺所有菩提。若諸如來無上菩提。如是",
    "T30n1579_095:0844a11": "三種。當知名得如前所說三周正轉。隨其",
    "T30n1579_095:0844a12": "次第智見現觀。名得方便。應知於入諦現",
    "T30n1579_095:0844a13": "觀時。如實了知是苦聖諦。乃至廣說。是道",
    "T30n1579_095:0844a14": "聖諦說。名智位。從此已後於諸諦中復有",
    "T30n1579_095:0844a15": "所作。應當遍知。廣說乃至。應當修習。由此",
    "T30n1579_095:0844a16": "觀故。說名見位。於無學地如實解了我已",
    "T30n1579_095:0844a17": "遍知。我已永斷。我已作證。我已修習。名現",
    "T30n1579_095:0844a18": "觀位。復有差別。謂諸無學盡無生智所攝一",
    "T30n1579_095:0844a19": "切極解脫智。說名智位。即此無學極解脫智",
    "T30n1579_095:0844a20": "所引正見。說名見位。從預流果乃至究竟。",
    "T30n1579_095:0844a21": "當知所有一切學慧。名現觀位。復次應知",
    "T30n1579_095:0844a22": "諦智略有六種作業及相。謂此諦智是能永",
    "T30n1579_095:0844a23": "滅眾苦前行。如日將出先現明相。正盡苦",
    "T30n1579_095:0844a24": "者。謂初見諦所斷眾苦作苦邊者。謂阿羅漢",
    "T30n1579_095:0844a25": "所斷眾苦。又此諦智是能對治大無明闇。",
    "T30n1579_095:0844a26": "如日光明能破世間所有大闇。又如有一。",
    "T30n1579_095:0844a27": "已證諦智永斷三結。從此無間由失念故。",
    "T30n1579_095:0844a28": "暫為欲貪瞋恚所染。彼於爾時。依不放逸",
    "T30n1579_095:0844a29": "入初靜慮。由觸諦智。得不還果。如是漸次",
    "T30n1579_095:0844b01": "雖入非想非非想定。而與外凡有其差別。",
    "T30n1579_095:0844b02": "由已證得不退法故。如是諦智有廣大用。",
    "T30n1579_095:0844b03": "有廣大果。此中所有過去諸行。說名已生。",
    "T30n1579_095:0844b04": "現在諸行。說名正生。未來諸行。說名當生。",
    "T30n1579_095:0844b05": "如是一切總名集法。即此一切由無常滅。",
    "T30n1579_095:0844b06": "或有已滅。或有向滅。或有當滅。總名滅法。",
    "T30n1579_095:0844b07": "又於諦智已證得者。如大石樓已善雕飾。",
    "T30n1579_095:0844b08": "八方猛風不能傾動。一切異論不能移轉。",
    "T30n1579_095:0844b09": "所有悟解不假他緣。不視他面。彼將何說。",
    "T30n1579_095:0844b10": "我當聽受。不觀他口。適出語已。尋我聽聞",
    "T30n1579_095:0844b11": "思惟籌量。審諦觀察。諸他沙門婆羅門者。",
    "T30n1579_095:0844b12": "當知即是諸外道輩。又即一切四聖諦智漸",
    "T30n1579_095:0844b13": "次集成。名諦現觀。非隨闕一。此諦現觀猶",
    "T30n1579_095:0844b14": "如餚饍。諸聖弟子無上慧命。皆依此活。如",
    "T30n1579_095:0844b15": "受欲者食用餚饍。苦等諦智闕餘三智。如",
    "T30n1579_095:0844b16": "睒彌葉。當知餘似娑羅枝葉。四聖諦智漸",
    "T30n1579_095:0844b17": "次集成一切圓滿。又諸諦智與喜樂俱覺真",
    "T30n1579_095:0844b18": "義故。能令身心極輕安故。名諦現觀。生",
    "T30n1579_095:0844b19": "那落迦中。略有二苦。一燒燃苦。二治罰苦。",
    "T30n1579_095:0844b20": "由闕諦智。獲斯二苦。此無量生猛利大",
    "T30n1579_095:0844b21": "苦。由聖諦智。皆能超越。如是諦智。假使",
    "T30n1579_095:0844b22": "因其燒燃治罰猛利大苦。於現法中。一身滅",
    "T30n1579_095:0844b23": "壞而可得者。應生踊躍歡喜忍受。縱毀百",
    "T30n1579_095:0844b24": "身尚應歡喜。況乃唯一。",
    "T30n1579_095:0844b25": "復次若有為修聖諦現觀。當知略有四種",
    "T30n1579_095:0844b26": "障礙。何等為四。一者不信。二者上慢。三者",
    "T30n1579_095:0844b27": "待時。四者放逸言。不信者。復有三種。一於",
    "T30n1579_095:0844b28": "諦現觀不生信解。二於僧善行不生信",
    "T30n1579_095:0844b29": "解。三於佛菩提不生信解。為欲斷除初",
    "T30n1579_095:0844c01": "不信故。世尊自引現量所證聖諦現觀。告",
    "T30n1579_095:0844c02": "諸弟子言。我已於四聖諦理。得現觀故。證",
    "T30n1579_095:0844c03": "覺無上正等菩提。為欲斷除第二不信故。",
    "T30n1579_095:0844c04": "復說言。我昔與汝輩長世久流轉。由未正",
    "T30n1579_095:0844c05": "思惟覺悟於真諦。我今與汝等由正見通",
    "T30n1579_095:0844c06": "達。以通達為因。盡生死流轉。彼因緣盡故。",
    "T30n1579_095:0844c07": "自今無後有。唯餘最後身。任持令不滅。",
    "T30n1579_095:0844c08": "第三不信於佛菩提。如是相轉。謂若沙門",
    "T30n1579_095:0844c09": "喬答摩種是一切智。何故有問一類能記。",
    "T30n1579_095:0844c10": "一類不記。為欲斷除如是不信。故復說",
    "T30n1579_095:0844c11": "言。我所覺法無量無邊。譬如大地諸草木",
    "T30n1579_095:0844c12": "葉。為他說者。少不足言。譬如手中升攝波",
    "T30n1579_095:0844c13": "葉。多分能引無義利故。少分能引有義利",
    "T30n1579_095:0844c14": "故。當知此中。非不知故而不記別。但由能",
    "T30n1579_095:0844c15": "引無義利故。而不記別。言上慢者。謂即",
    "T30n1579_095:0844c16": "於彼諦現觀中。起增上慢。為欲斷除如是",
    "T30n1579_095:0844c17": "上慢故。復說言。如人在遠以箭射箭。筈",
    "T30n1579_095:0844c18": "筈無遺甚為希有。或復一毛析為百分。以",
    "T30n1579_095:0844c19": "毛[矛*(替曰+貝)]毛端端不落。以極細故。是事復難。",
    "T30n1579_095:0844c20": "通達聖諦轉難於彼。所以者何。由即以其",
    "T30n1579_095:0844c21": "能取作意。還即通達能取作意。如是方有",
    "T30n1579_095:0844c22": "能緣所緣平等平等無漏智生。通達諦理。是",
    "T30n1579_095:0844c23": "故此事最細最難。箭射箭筈。毛[矛*(替曰+貝)]毛端。則",
    "T30n1579_095:0844c24": "不如是。言待時者。謂於所作推待後時。",
    "T30n1579_095:0844c25": "為欲斷滅如是待時故。世尊說無墜人身",
    "T30n1579_095:0844c26": "甚為難得。復引盲龜以況其事。云何放逸。",
    "T30n1579_095:0844c27": "謂略而言。若邪思惟。若邪尋思。若邪戲論。是",
    "T30n1579_095:0844c28": "名放逸。當知若於不應思處。而強思惟。",
    "T30n1579_095:0844c29": "名邪思惟。謂或思惟我於過去世為曾有",
    "T30n1579_095:0845a01": "邪。乃至廣說。於未來世於內猶豫我為是",
    "T30n1579_095:0845a02": "誰。誰當是我。今此有情從何而來。於是沒",
    "T30n1579_095:0845a03": "已當往何所。或思世間。謂世間常。乃至廣",
    "T30n1579_095:0845a04": "說。如是或謂世間有邊。乃至廣說。或思有",
    "T30n1579_095:0845a05": "情。謂命即身。乃至廣說。或思有情業果異",
    "T30n1579_095:0845a06": "熟。謂妄思惟此作此受。乃至廣說。或復思",
    "T30n1579_095:0845a07": "惟諸靜慮者靜慮境界。或思諸佛諸佛境界。",
    "T30n1579_095:0845a08": "如來滅後若有若無。乃至廣說。彼由世俗",
    "T30n1579_095:0845a09": "勝義善巧。於是一切二因緣故。不應思惟。",
    "T30n1579_095:0845a10": "一非思惟所緣境故。二由其事無所有故。",
    "T30n1579_095:0845a11": "若有思求非思境事。或有思求無所有",
    "T30n1579_095:0845a12": "事。如是一切皆無所得。唯有令心轉增迷",
    "T30n1579_095:0845a13": "亂。若於此中。不如正理。強思惟者。雖有",
    "T30n1579_095:0845a14": "一類由宿因力。或起厭離。或起厭離相應",
    "T30n1579_095:0845a15": "作意。緣實境界。於其中間暫爾現行。而復",
    "T30n1579_095:0845a16": "於彼見為過患。生不實想。如是思惟世間",
    "T30n1579_095:0845a17": "等法。能引無義。邪尋思者。當知即是欲等",
    "T30n1579_095:0845a18": "尋思。邪戲論者。復有六種。謂顛倒戲論。唐",
    "T30n1579_095:0845a19": "捐戲論。諍競戲論。於他分別勝劣戲論。",
    "T30n1579_095:0845a20": "分別工巧養命戲論。耽染世間財食戲論。",
    "T30n1579_095:0845a21": "如是一切總名放逸。為欲斷除此放逸故。",
    "T30n1579_095:0845a22": "如來親自為教誨者。為堪受化補特伽羅",
    "T30n1579_095:0845a23": "聞已。速能斷諸放逸。世尊弟子。為斷如是",
    "T30n1579_095:0845a24": "聖諦現觀四種障礙。由三行相。任持聖諦。",
    "T30n1579_095:0845a25": "何等為三。一由聞慧任持其文。二由思慧",
    "T30n1579_095:0845a26": "任持其義。三由修慧任持其證。此中聞慧",
    "T30n1579_095:0845a27": "如其所聞能正任持是苦聖諦。乃至廣說。",
    "T30n1579_095:0845a28": "又由思慧任持其義。謂諸聖者。知其是諦",
    "T30n1579_095:0845a29": "故。名聖諦。當知此中由二緣故。得名為",
    "T30n1579_095:0845b01": "諦。一法性故。由真實義。說名為諦。二勝",
    "T30n1579_095:0845b02": "解故。由即於此真實義中起諦勝解。說名",
    "T30n1579_095:0845b03": "為諦。一切愚夫。但由法性得名為諦。非",
    "T30n1579_095:0845b04": "勝解故。若諸聖者。俱由二種得名為諦故。",
    "T30n1579_095:0845b05": "偏說此名為聖諦。又由修慧於諸諦中獲",
    "T30n1579_095:0845b06": "得內證現量諦智。亦得證淨。由是因緣。於",
    "T30n1579_095:0845b07": "諸諦實遠離疑惑。諦智證淨更互相依。若",
    "T30n1579_095:0845b08": "處有一必有第二。",
    "T30n1579_095:0845b09": "復次若有沙門或婆羅門。於聖諦智而未",
    "T30n1579_095:0845b10": "相應。於諸聖諦未成現觀。當知略有四種",
    "T30n1579_095:0845b11": "過患。何等為四。謂於能往下分惡趣生本",
    "T30n1579_095:0845b12": "行中。深起愛樂。造作增長彼相應業。由此",
    "T30n1579_095:0845b13": "顛墜生惡趣坑。又於欲纏人天兩趣眾多",
    "T30n1579_095:0845b14": "煩惱常所燒煮生本行中。深起愛樂。造作",
    "T30n1579_095:0845b15": "增長彼相應業。由此因緣。既生彼已大生",
    "T30n1579_095:0845b16": "熱惱。常所燒然。又於此上色無色纏所有相",
    "T30n1579_095:0845b17": "應。如前所說無明昏闇。及諸瞖瞙生本行",
    "T30n1579_095:0845b18": "中。廣說乃至。墮於生闇。又由退失受用境",
    "T30n1579_095:0845b19": "界涅槃道故。於其中間如生三種世界。中",
    "T30n1579_095:0845b20": "間墮在三種妄見黑闇。一者常見。二者斷見。",
    "T30n1579_095:0845b21": "三者現法涅槃見。由是因緣。墜墮三界。生",
    "T30n1579_095:0845b22": "黑闇處。攝受如是自妄見故。邪無明闇所",
    "T30n1579_095:0845b23": "覆障故。不如實觀如前五支所攝受斷。",
    "T30n1579_095:0845b24": "由是因緣。應知如實顯示諸諦。復次或有",
    "T30n1579_095:0845b25": "一類。於諸聖諦不得善巧。造作增長黑黑",
    "T30n1579_095:0845b26": "異熟業已。能感那落迦傍生鬼趣。由此業",
    "T30n1579_095:0845b27": "故。譬如擲杖根。墮那落迦中。墮傍生趣端。",
    "T30n1579_095:0845b28": "墮餓鬼界。如是一類。造作增長黑白黑白",
    "T30n1579_095:0845b29": "異熟業已。由此雜業。譬如擲杖。或墮惡趣",
    "T30n1579_095:0845c01": "不清淨處。或墮善趣少清淨處。如是一類。",
    "T30n1579_095:0845c02": "造作增長白白異熟業已。由此業故。生",
    "T30n1579_095:0845c03": "在五趣生死諸業所隨逐處。壽盡業盡。即還",
    "T30n1579_095:0845c04": "從彼色無色界沒已。退墮五趣生死。如五",
    "T30n1579_095:0845c05": "輻輪旋轉不住。若有為他說世間道。乃至",
    "T30n1579_095:0845c06": "雖能上昇有頂。當知此說非第一義令",
    "T30n1579_095:0845c07": "上昇教。何以故。如是上昇非畢竟故。若諸",
    "T30n1579_095:0845c08": "如來所說聖諦相應言教。當知此教是第一",
    "T30n1579_095:0845c09": "義令上昇教。何以故。如是上昇是畢竟故。",
    "T30n1579_095:0845c10": "又若由得諸世俗智。乃至有頂。名聰慧者。",
    "T30n1579_095:0845c11": "非第一義說名聰慧。如前說故。若由諦智",
    "T30n1579_095:0845c12": "名聰慧者。是第一義名為聰慧。如前說",
    "T30n1579_095:0845c13": "故。",
    "T30n1579_095:0845c14": "復次於其四種聖諦智中。初聖諦智能入聖",
    "T30n1579_095:0845c15": "諦。漸次現觀。譬如本足。第二諦智。譬如牆",
    "T30n1579_095:0845c16": "壁。第三諦智。如下層級。第四諦智。如上寶",
    "T30n1579_095:0845c17": "臺。又即如是四聖諦智。如四階隥。能令上",
    "T30n1579_095:0845c18": "昇大智慧殿。又即如是四聖諦智。如四桄",
    "T30n1579_095:0845c19": "梯。能令隥上解脫寂滅。當知此中有三種",
    "T30n1579_095:0845c20": "愛。譬如三槍。諸惡魔羅執持撓攪生死大",
    "T30n1579_095:0845c21": "海。令彼受生諸有情類隨而迴轉。如是三",
    "T30n1579_095:0845c22": "種魔羅愛槍。不能令彼三種有情隨而迴",
    "T30n1579_095:0845c23": "轉。一者勁銳。即是預流。二者處中。即餘有",
    "T30n1579_095:0845c24": "學。三者逆流。道行圓滿。隨其所欲。皆能造",
    "T30n1579_095:0845c25": "作。已見聖諦補特伽羅。永斷所有慢所作",
    "T30n1579_095:0845c26": "苦。慢所成苦。由是因緣。諸苦少在多分已",
    "T30n1579_095:0845c27": "斷。謂諸有學及阿羅漢。如慢所作所成眾",
    "T30n1579_095:0845c28": "苦如是。諸愛身語意業貪瞋癡等所生眾",
    "T30n1579_095:0845c29": "苦。當知一切皆少分在多分已斷。譬如礫",
    "T30n1579_095:0846a01": "石及大雪山。如是諸慢所作所成所有眾",
    "T30n1579_095:0846a02": "苦。若餘若斷。當知亦爾。如大池沼其水盈",
    "T30n1579_095:0846a03": "滿於中沾引二滴三滴。依大池沼水尚甚",
    "T30n1579_095:0846a04": "多。如是無色愛所生苦若餘若斷。當知亦",
    "T30n1579_095:0846a05": "爾。如大陂湖。餘如前說。如是色界愛所生",
    "T30n1579_095:0846a06": "苦若餘若斷。當知亦爾。又如大海餘如前",
    "T30n1579_095:0846a07": "說。如是欲界愛所生苦若餘若斷。當知亦",
    "T30n1579_095:0846a08": "爾。又大雪山。若諸金山。若蘇迷盧。及大地",
    "T30n1579_095:0846a09": "喻。又有六種礫石之喻。又泥團喻。餘如前",
    "T30n1579_095:0846a10": "說。如是身業語業意業貪瞋癡等所生眾苦。",
    "T30n1579_095:0846a11": "若餘若斷。當知亦爾。如是多苦已遠離故。",
    "T30n1579_095:0846a12": "少苦在故。當知聖諦如實現觀有大義利。",
    "T30n1579_095:0846a13": "謂諸有學最極七生人天苦。在諸惡趣苦。",
    "T30n1579_095:0846a14": "皆已越度。若諸無學唯有現法所依苦在。餘",
    "T30n1579_095:0846a15": "一切苦皆已越度。復次若住是身入諦。現",
    "T30n1579_095:0846a16": "觀。當知此身最為難得。又聖明眼見諦。有",
    "T30n1579_095:0846a17": "學轉甚難得。又聞思修所成妙慧亦為難",
    "T30n1579_095:0846a18": "得。由此慧故。於善說法毘柰耶中。如其次",
    "T30n1579_095:0846a19": "第。解了勝了。及以決了。於解了時。能審分",
    "T30n1579_095:0846a20": "別。於勝了時。能生勝解。於決了時。於法入",
    "T30n1579_095:0846a21": "證。又諦現觀所有資糧善有漏法。亦為難",
    "T30n1579_095:0846a22": "得。謂於父母識恩養等諸善業道有暇圓",
    "T30n1579_095:0846a23": "滿。亦為難得。又有世間初正見等。乃至解",
    "T30n1579_095:0846a24": "脫智為後邊十種正法。亦為難得。如是諸",
    "T30n1579_095:0846a25": "法。即是有學。即是無學。當知此中。善知恩",
    "T30n1579_095:0846a26": "養所有士夫補特伽羅。如實了知一切父母",
    "T30n1579_095:0846a27": "皆應孝養。如是知已。於其父母勤修孝養。",
    "T30n1579_095:0846a28": "是名善識父母恩養。又樂己利所有士夫",
    "T30n1579_095:0846a29": "補特伽羅。於他有德一切沙門及婆羅門。",
    "T30n1579_095:0846b01": "如實了知是福田已。如其所應。勤修供養。",
    "T30n1579_095:0846b02": "是名善知所有沙門若婆羅門。又無貪墮",
    "T30n1579_095:0846b03": "所有士夫補特伽羅。於諸妻子及奴婢等一",
    "T30n1579_095:0846b04": "切親屬。如實了知彼既以我為室為歸。我",
    "T30n1579_095:0846b05": "若有樂彼亦隨樂。我若有苦彼亦隨苦。如",
    "T30n1579_095:0846b06": "是知已。於時時間。正以飲食衣服給賜。復",
    "T30n1579_095:0846b07": "以病緣醫藥攝受。於彼義利自然勇勵而",
    "T30n1579_095:0846b08": "為施造。非於一切求彼憶念。稟性忠平好",
    "T30n1579_095:0846b09": "等分布。亦不淫佚損費財寶。不於非處",
    "T30n1579_095:0846b10": "生毘柰耶。亦不非處而興憤發。於諸耆長",
    "T30n1579_095:0846b11": "及尊重處。正善隨轉。如是名為善御家長",
    "T30n1579_095:0846b12": "善能造作自他義利。諸所施為皆以正法。",
    "T30n1579_095:0846b13": "不以非法。於現法中他作惡行。深見過",
    "T30n1579_095:0846b14": "失。謂或殺或縛。或罰或退。或被譏毀正思",
    "T30n1579_095:0846b15": "擇已。終不現行。如是名為於此世罪深見",
    "T30n1579_095:0846b16": "怖畏。又正觀見造惡行已。於其後世感",
    "T30n1579_095:0846b17": "惡趣苦。及感所餘匱乏等苦。正思擇已。終",
    "T30n1579_095:0846b18": "不現行。如是名為於他世罪深見怖畏。又",
    "T30n1579_095:0846b19": "時時間能正受學。施福業事。造作種種差",
    "T30n1579_095:0846b20": "別福行。所謂看病。事佛法僧躬為執當。如",
    "T30n1579_095:0846b21": "是等類名作福行。於一日夜乃至盡壽。所",
    "T30n1579_095:0846b22": "有尸羅能正受學。如是總名惠施作福受",
    "T30n1579_095:0846b23": "齋學戒。十業道者。謂二三等差別。宣說乃",
    "T30n1579_095:0846b24": "至。為令由聞思慧於彼相應所有作意正",
    "T30n1579_095:0846b25": "多修習。又諸有情生惡趣已。難可解脫。生",
    "T30n1579_095:0846b26": "善趣已。速疾乖離。當知是名有暇圓滿甚",
    "T30n1579_095:0846b27": "為難得。又見諦故無有差別正見生起。",
    "T30n1579_095:0846b28": "於過去世名已生起。於現在世名今生起。",
    "T30n1579_095:0846b29": "於未來世名當生起。如前所說。若習若修",
    "T30n1579_095:0846c01": "若多修習。其義應知。若世間正見應隨防",
    "T30n1579_095:0846c02": "護。若有學正見并其斷果應隨觸證。若無學",
    "T30n1579_095:0846c03": "正見。并自離繫果。應隨作證。如說正見如",
    "T30n1579_095:0846c04": "是。乃至解脫智。應知亦爾。",
    "T30n1579_095:0846c05": "瑜伽師地論卷第九十五"
}