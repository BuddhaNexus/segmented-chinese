{
    "T39n1786_06a:0149c15": "folio_6a 金光明經文句記卷第六上",
    "T39n1786_06a:0149c17": "宋四明沙門知禮述",
    "T39n1786_06a:0149c18": "釋〈授記品〉，二：初、解題，二：初、正解，五：初、明",
    "T39n1786_06a:0149c19": "今是二種。四種記者，《首楞嚴三昧經》佛告堅",
    "T39n1786_06a:0149c20": "意：「記有四種：一者、未發心記。或有流轉六道",
    "T39n1786_06a:0149c21": "生於人間，好樂佛法，過百千萬億劫當發心，",
    "T39n1786_06a:0149c22": "過百千萬億阿僧祇劫行菩薩道，乃至供養",
    "T39n1786_06a:0149c23": "佛化眾生，皆經若干劫當得菩提。二、適發心",
    "T39n1786_06a:0149c24": "與記者，是人久劫種諸善根，好樂大法有慈",
    "T39n1786_06a:0149c25": "悲心，發心即住不退地故，故發心與記。三、密",
    "T39n1786_06a:0149c26": "記者，有菩薩未得記而行六度功德滿足，天",
    "T39n1786_06a:0149c27": "龍八部皆作是念：『此菩薩幾時當得菩提？劫",
    "T39n1786_06a:0149c28": "國弟子眾數如何？』佛斷此疑，即與授記。舉",
    "T39n1786_06a:0149c29": "眾皆知，此菩薩獨不知。四、無生忍記者，於",
    "T39n1786_06a:0150a01": "大眾中顯露與記也。」今是二種者，即適發心",
    "T39n1786_06a:0150a02": "記及無生記也。二、「授者」下，約訓釋二字。三、「此",
    "T39n1786_06a:0150a03": "中」下，明所記之人。四、「亦名」下，釋記異名。五、「從",
    "T39n1786_06a:0150a04": "佛」下，明授非受。二、「此是」下，來意。昔行經者，金",
    "T39n1786_06a:0150a05": "龍尊王讚佛發願而為行經，十千枯魚聞法",
    "T39n1786_06a:0150a06": "熏修而為行經，以為因。方，猶將也。今得記莂",
    "T39n1786_06a:0150a07": "將來作佛，證驗今日若親弘經、若為外護，不",
    "T39n1786_06a:0150a08": "久得記成佛下虛。二、釋文，二：初、分文。二、釋",
    "T39n1786_06a:0150a09": "義，二：初、與記，二：初、與三大士記，二：初、同緣者。",
    "T39n1786_06a:0150a10": "集過去同緣，此經不說或見彼經。二、正與記。",
    "T39n1786_06a:0150a11": "世界轉名淨幢者，應論四句者，一名轉土不",
    "T39n1786_06a:0150a12": "轉，轉名淨幢是也。二土轉名不轉，如往古釋",
    "T39n1786_06a:0150a13": "迦取土名娑婆，今釋迦亦名娑婆。三名土俱",
    "T39n1786_06a:0150a14": "轉，如觀音補彌陀處。四名土俱不轉，如今銀",
    "T39n1786_06a:0150a15": "光補金幢光照佛處，世界名字如本不異。此",
    "T39n1786_06a:0150a16": "中是一者，恐誤，合云二也。二、與十千天子記，",
    "T39n1786_06a:0150a17": "二：初、分科。二、釋義，二：初、聞經生解。或相似",
    "T39n1786_06a:0150a18": "解或分真解，經無定判，故須從容。經「心無垢",
    "T39n1786_06a:0150a19": "累」等，如下釋疑疏中明。二、正與記。既云於是",
    "T39n1786_06a:0150a20": "世界而無別名，即是還名娑婆，此乃土轉名",
    "T39n1786_06a:0150a21": "不轉。一句注云云者，令如向釋也。二、疑記，二：",
    "T39n1786_06a:0150a22": "初、分文。二、釋義，二：初、疑問，三：初、行淺記深。",
    "T39n1786_06a:0150a23": "二、「如餘」下，約權疑實。引錐指地者，謂無有容",
    "T39n1786_06a:0150a24": "錐之地，不是捨身命之處也。從假入空非止",
    "T39n1786_06a:0150a25": "一世者，菩薩性地經於三祇修六度故。直行",
    "T39n1786_06a:0150a26": "等者，歷別漸次，其相如是。三、為眾發問。大",
    "T39n1786_06a:0150a27": "權解頓自必無疑，為他故問。二、佛答，二：初、分",
    "T39n1786_06a:0150a28": "文。二、釋義，二：初、舉現行，四：初、明三事和合。",
    "T39n1786_06a:0150a29": "二、證聽經功德。順前三教上求下化，亦得名",
    "T39n1786_06a:0150b01": "為修法供養，但以偏漸，故經多劫。一聽此經",
    "T39n1786_06a:0150b02": "頓達妙性，一攝一切名真法供。既生圓覺，即",
    "T39n1786_06a:0150b03": "三世佛皆受供養，能知諸佛甚深行處，三身",
    "T39n1786_06a:0150b04": "頓顯。今萬天子來此聽經，若不能滿四種願",
    "T39n1786_06a:0150b05": "欲，安得受於成佛記莂，驗知前品所說不虛？",
    "T39n1786_06a:0150b06": "三、「聞記」下，明稱經悟人。無有成佛不具三身，",
    "T39n1786_06a:0150b07": "三身之果，由於今日聞金光明以為妙因，從",
    "T39n1786_06a:0150b08": "法性明，生慇重心，應身因也；從法性光，起無",
    "T39n1786_06a:0150b09": "垢心，報身因也；從法性金，起虛空心，法身",
    "T39n1786_06a:0150b10": "因也。此金光明與其三德無二無別。三德",
    "T39n1786_06a:0150b11": "為本，無量功德之所莊嚴。或似或真顯此三",
    "T39n1786_06a:0150b12": "德，是故如來授與果記。聽經之益其相如是。",
    "T39n1786_06a:0150b13": "四、「以隨」下，指今昔因緣。經皆因緣者，一聞得",
    "T39n1786_06a:0150b14": "記，豈無因緣？此乃總標有妙善根，別標遠",
    "T39n1786_06a:0150b15": "因緣。以隨相修，別標現因緣。言因緣者，感",
    "T39n1786_06a:0150b16": "應也。或內心外教而為因緣。「何以故」下，釋出",
    "T39n1786_06a:0150b17": "現因緣行。隨實相而修者，以十乘觀而為行",
    "T39n1786_06a:0150b18": "也。不思議境名實相也，即境為觀，此觀順境，",
    "T39n1786_06a:0150b19": "名隨相修。非今宗意，此句莫銷。然此十觀",
    "T39n1786_06a:0150b20": "修有三根：上根一觀、中根二至七、下根具用",
    "T39n1786_06a:0150b21": "十。今萬天子一坐聞經，或但用一、或在二",
    "T39n1786_06a:0150b22": "三，是信行根依言而修，入似真位。「有妙善根」",
    "T39n1786_06a:0150b23": "下，釋出遠因緣。善既云妙，乃昔聞圓而為根",
    "T39n1786_06a:0150b24": "種，故云緣實相而種善根也。二、「從亦」下，舉遠",
    "T39n1786_06a:0150b25": "緣。經「誓願因緣」者，〈流水品〉云「未來之世當施",
    "T39n1786_06a:0150b26": "法食」也。乃以此文對下二品而為略廣。五、釋",
    "T39n1786_06a:0150b27": "〈除病〉、〈流水〉，二：初、釋〈除病品〉，二：初、解題，二：",
    "T39n1786_06a:0150b28": "初、來意。即廣答遠緣四字是也。意通〈流水〉，文",
    "T39n1786_06a:0150b29": "在此中。二、「由醫」下，釋題。方等經王標除病目，",
    "T39n1786_06a:0150c01": "不止除於果報病苦，義合該收惡業煩惱十",
    "T39n1786_06a:0150c02": "種之病。故下文云「治諸眾生所有病苦悉令",
    "T39n1786_06a:0150c03": "除差。」文意含攝十種行人，故上〈正論品〉疏云",
    "T39n1786_06a:0150c04": "「半名世論、半名出世論。」今豈不爾？又荊谿云：",
    "T39n1786_06a:0150c05": "「上根即於境種而生於果。」故文云「直聞是言，",
    "T39n1786_06a:0150c06": "病即除愈。」為中下根更須後法，是故文云",
    "T39n1786_06a:0150c07": "「至長者所，為合眾藥。」故知不獨除果報病。二、",
    "T39n1786_06a:0150c08": "釋文，二：初、通後品分文。二、就二品釋義，五：",
    "T39n1786_06a:0150c09": "初、緣本。二、「從像」下，遠緣，二：初、分文。二、釋義，",
    "T39n1786_06a:0150c10": "六：初、明父。二、「善女」下，生子。經「受性聰敏」，敏，達",
    "T39n1786_06a:0150c11": "也。《孝經》云「參不敏，何足以知之。」三、「是時」下，國",
    "T39n1786_06a:0150c12": "人遇病。四、「善女」下，其子請，三：初、見人遇病。",
    "T39n1786_06a:0150c13": "二、「作是」下，思惟。經「衰邁」，《說文》「衰，減也，損也。」",
    "T39n1786_06a:0150c14": "《廣雅》「邁，歸往也。」謂壯力已往也。《禮記》「八十曰",
    "T39n1786_06a:0150c15": "髦。」注云：髦，惛忘，亦亂也。顫，四支動也。掉，振",
    "T39n1786_06a:0150c16": "也。机杖者，坐則凭机，行則執杖。三、「即至」下，正",
    "T39n1786_06a:0150c17": "問，四：初、問四大增損；二、問飲食犯觸；三、問",
    "T39n1786_06a:0150c18": "治病醫方；四、問病動時節。五、父為說，二：初",
    "T39n1786_06a:0150c19": "分文釋經，二：初、分文。二、隨釋，四：初、答四大",
    "T39n1786_06a:0150c20": "增損，二：初、佛敘父醫欲答。二、正答時節，五：",
    "T39n1786_06a:0150c21": "初、釋時節，二：初、依俗法。謂孟仲季者，孟，始",
    "T39n1786_06a:0150c22": "也；仲，中也；季，末也。二、依佛法。一歲三時，以四",
    "T39n1786_06a:0150c23": "月為一時也。何故沒秋時耶？「為破」下，凡有二：",
    "T39n1786_06a:0150c24": "一、為破常計；二、為開迦提。以秋是收成，物皆",
    "T39n1786_06a:0150c25": "結實，易起保著，故不言秋。為開安居者，為",
    "T39n1786_06a:0150c26": "後安居人續結，令成為前安居人，開迦提月",
    "T39n1786_06a:0150c27": "也。律中有三種安居，謂前、中、後也。四月十六",
    "T39n1786_06a:0150c28": "日是前安居，十七以去至五月十五日名中",
    "T39n1786_06a:0150c29": "安居，五月十六是後安居。若四月十六日",
    "T39n1786_06a:0151a01": "結者，至七月十五日夜分盡名夏竟。至明相",
    "T39n1786_06a:0151a02": "出十六日後，至八月十五日以來，名迦提月。",
    "T39n1786_06a:0151a03": "《明了論》云「本言迦絺羅，為存略故，但云迦提。",
    "T39n1786_06a:0151a04": "此翻功德衣。以前安居人坐夏有功，五利賞",
    "T39n1786_06a:0151a05": "德，律中受此衣故。一畜長財、二離衣宿、三",
    "T39n1786_06a:0151a06": "背請、四別眾食、五食前後至他家。」《西域記》以",
    "T39n1786_06a:0151a07": "迦提翻昴星，以昴星直此月故。於昴星月中",
    "T39n1786_06a:0151a08": "得受功德衣故，是知若不沒秋中後安居，不",
    "T39n1786_06a:0151a09": "名坐夏，以後安居人至八月十五方解故。二、",
    "T39n1786_06a:0151a10": "釋若二二說，三：初、依俗法。土寄四季者，三、六、",
    "T39n1786_06a:0151a11": "九、十二月也。各十八日者，四季共七十二日",
    "T39n1786_06a:0151a12": "也。秖是陰陽二月者，皆以奇數為陽、偶數為",
    "T39n1786_06a:0151a13": "陰也。陽土陰土者，從冬至一陽生，為陽遁故，",
    "T39n1786_06a:0151a14": "十二月、三月是陽土。從夏至一陰生，為陰遁",
    "T39n1786_06a:0151a15": "故，六月、九月是陰土。「若論」下，二陽土、二陰土，",
    "T39n1786_06a:0151a16": "亦是二二，故加本月足滿六時。二、依佛法。",
    "T39n1786_06a:0151a17": "皆起於十六日者，彼以十六日為朔也。三、「又",
    "T39n1786_06a:0151a18": "云」下，復依俗法。皆以奇偶之數分陰陽也。三、",
    "T39n1786_06a:0151a19": "釋三三本攝，二：初、正釋，二：初、依俗法，二：初、",
    "T39n1786_06a:0151a20": "以孟為本；二、「又云」下，約五行說。二、依佛法。",
    "T39n1786_06a:0151a21": "三時三月以為其本，各攝一月，故云三三本",
    "T39n1786_06a:0151a22": "攝。二釋妨既三為一數，是故俗法及以佛法",
    "T39n1786_06a:0151a23": "皆約三論。但以俗法本之與攝秖在三中，故",
    "T39n1786_06a:0151a24": "名三三本攝。若佛法者，即以三三為能攝本，",
    "T39n1786_06a:0151a25": "乃以三一為所攝月，亦得名為三三本攝。四、",
    "T39n1786_06a:0151a26": "釋隨時消息，二：初、依俗法；二、依佛法。夏之",
    "T39n1786_06a:0151a27": "後分、冬之初分，隨俗名秋，隨此兩間消息斟",
    "T39n1786_06a:0151a28": "酌。五、釋代謝增損，二：初、通內外釋。春動肝病",
    "T39n1786_06a:0151a29": "等者，肝藏屬木，木春王則可治；脾屬土，木剋",
    "T39n1786_06a:0151b01": "土，故脾難治。心藏屬火，火夏王則可治；肺屬",
    "T39n1786_06a:0151b02": "金，火剋金，故肺難治。肺屬金，金秋王則可治；",
    "T39n1786_06a:0151b03": "金剋於木，故肝難治。腎屬水，水冬王則可治；",
    "T39n1786_06a:0151b04": "水剋於火，故心難治。二、約佛法料簡，二：初、問。",
    "T39n1786_06a:0151b05": "二、答。意者佛所制法非為養身，但為修心及",
    "T39n1786_06a:0151b06": "以禁足。分二：初、約破常答。凡夫四倒常樂我",
    "T39n1786_06a:0151b07": "淨，顛倒之計託緣而成，故廢秋時，令諸弟子",
    "T39n1786_06a:0151b08": "不保常樂。二、約坐夏答。既開後安居免於坐",
    "T39n1786_06a:0151b09": "秋，則前安居人得立迦提月。廢秋之意，為",
    "T39n1786_06a:0151b10": "此二緣。二、「從有」下，答犯觸，二：初、正明犯觸。",
    "T39n1786_06a:0151b11": "其中先論六事犯觸。多行倚者，倚，立也。次、",
    "T39n1786_06a:0151b12": "「若火」下，四大動，病火少、痰多者，火減故水增",
    "T39n1786_06a:0151b13": "也。「飲食」下，通明六種犯觸。過量等者，封君達",
    "T39n1786_06a:0151b14": "云：「體欲常勞，食欲常少。勞勿過極，少勿至虛。",
    "T39n1786_06a:0151b15": "常去肥濃、節鹹酸，減思慮、損喜怒，除馳逐、慎",
    "T39n1786_06a:0151b16": "房室。」苦菜，別示妨食。二、略明六大。《白虎通》曰",
    "T39n1786_06a:0151b17": "「府者何謂也？謂大腸、小腸、胃、膀胱、三焦、膽也。",
    "T39n1786_06a:0151b18": "府者，為藏，宮府也。胃者，脾之府也。膀胱者，",
    "T39n1786_06a:0151b19": "肺之府也。三焦者，腎之府也。膽者，肝之府",
    "T39n1786_06a:0151b20": "也。大腸小腸，心之府也。」疏中，兩膀胱唯一藏。",
    "T39n1786_06a:0151b21": "《黃帝脈經》云「上焦自頭已下至心，中焦自心",
    "T39n1786_06a:0151b22": "已下至臍，下焦自臍已下至足。」《廣雅》云「膀胱，",
    "T39n1786_06a:0151b23": "脬也。脬字，匹交切，腹中水府。」《三蒼》云「盛尿處",
    "T39n1786_06a:0151b24": "曰脬。」三、「從多」下，答病起。時節生與起時相不",
    "T39n1786_06a:0151b25": "同者，微發為生，動用為起，微著不同也。夏",
    "T39n1786_06a:0151b26": "日等者，四病四時生起所以也。四、「從有」下，答",
    "T39n1786_06a:0151b27": "治病方法，二：初、分文。二、「風病」下，隨釋，三：初、未",
    "T39n1786_06a:0151b28": "病藥防。二、「飽食」下，正以藥治也。但舉病發",
    "T39n1786_06a:0151b29": "者，以病顯藥，當用對病妙藥治也。三、「風疎」",
    "T39n1786_06a:0151c01": "下，病退藥補。二、「此中」下，示銷文所出。良以真",
    "T39n1786_06a:0151c02": "諦善閑世術，兼有神通，故銷此文全憑彼疏。",
    "T39n1786_06a:0151c03": "六、「善女」下，知已遍治，二：初、分文事釋，二：初、分",
    "T39n1786_06a:0151c04": "文。二、釋義，二：初、病輕，聞說即差；二、經「善女」下，",
    "T39n1786_06a:0151c05": "病重，服藥方除。此品事醫，意含法藥。除病不",
    "T39n1786_06a:0151c06": "一，非可卒陳。次示觀心，略申其意。其文在即，",
    "T39n1786_06a:0151c07": "故注云云。二、觀釋者，此品所詮是佛自敘宿",
    "T39n1786_06a:0151c08": "命所作淨佛國因，文中雖說除果報病，意乃",
    "T39n1786_06a:0151c09": "通結四教機緣。是故大師事解之後示觀心",
    "T39n1786_06a:0151c10": "法，明彼流水結緣之意。如《觀音疏》釋於七難",
    "T39n1786_06a:0151c11": "帖文但在事中，火等至觀行釋方明。三障四",
    "T39n1786_06a:0151c12": "教，今豈不然？問：既結四教生土之機，何故但",
    "T39n1786_06a:0151c13": "約停心方便而論觀心？答：語似三藏停心之",
    "T39n1786_06a:0151c14": "法，意則不然。何者？以四分名通界內外，數",
    "T39n1786_06a:0151c15": "息等四，四教行人無不修證。今之觀解約此",
    "T39n1786_06a:0151c16": "而論，彌顯除病結緣之意。分三：初、明觀之藥",
    "T39n1786_06a:0151c17": "病。三毒者，謂貪、嗔、癡偏起也。言等分者，謂",
    "T39n1786_06a:0151c18": "三毒等起也。然貪嗔癡性本相反，終非三心",
    "T39n1786_06a:0151c19": "一時並作，但是不定雜雜而生，故云等分。",
    "T39n1786_06a:0151c20": "一分乃有二萬一千四分，共成八萬四千塵",
    "T39n1786_06a:0151c21": "勞之門，此則十界眾生心病，對前果報身病",
    "T39n1786_06a:0151c22": "是外，故今四分名為內病。數息等四，對前甜",
    "T39n1786_06a:0151c23": "辛種種之藥皆是事治，故今四觀名為法藥。",
    "T39n1786_06a:0151c24": "二、「宜聞」下，示行之根性。自有眾生聞說四觀",
    "T39n1786_06a:0151c25": "四病得差，屬信行人。自有研心修此四觀四",
    "T39n1786_06a:0151c26": "病方差，名法行人。信行則是學讀之人，法行",
    "T39n1786_06a:0151c27": "則是坐禪人也，今明二人皆通四教。三、「眼是」",
    "T39n1786_06a:0151c28": "下，明對病用藥，二：初明四分起相；二明四觀",
    "T39n1786_06a:0151c29": "治相。初，四：初、約五根對時。此就五行對於五",
    "T39n1786_06a:0152a01": "藏，藏主五根，根屬四時。眼耳鼻舌偏屬一時，",
    "T39n1786_06a:0152a02": "身通四時，如常所說。二、「妙好」下，明五欲致病。",
    "T39n1786_06a:0152a03": "以其五欲麁妙偏總對根不同，致令四分增",
    "T39n1786_06a:0152a04": "損有異。須知五欲遍界內外，故使四分通別",
    "T39n1786_06a:0152a05": "天殊。迦葉斷通故稱少欲，未斷別故聞琴起",
    "T39n1786_06a:0152a06": "舞。《請觀音》云「斷除三毒根，成佛道無疑。」既論",
    "T39n1786_06a:0152a07": "三毒，寧無等分？此四亦由實報五欲麁妙偏",
    "T39n1786_06a:0152a08": "總對根而起也。三、明三受犯觸。違情苦受、順",
    "T39n1786_06a:0152a09": "情樂受、不違不順平平受，此三偏起也。總",
    "T39n1786_06a:0152a10": "三起等分，名覺觀緣慮紛紜也。四、「慢時」下，明",
    "T39n1786_06a:0152a11": "四分病因。五欲三受既從外境，蓋是四分",
    "T39n1786_06a:0152a12": "助發之緣。今舉慢等內心惡習，乃是四分",
    "T39n1786_06a:0152a13": "親發之因。慢心發嗔，乃至放逸發於覺觀，并",
    "T39n1786_06a:0152a14": "前犯觸，通界內外，例五欲說。二、「慈心」下，明四",
    "T39n1786_06a:0152a15": "觀治相。前說外緣及以內因起四分心，皆所",
    "T39n1786_06a:0152a16": "觀境，即是病相。今明四觀，正明能觀四種法",
    "T39n1786_06a:0152a17": "藥。慈心治嗔者，嗔既通於界內界外，能治慈",
    "T39n1786_06a:0152a18": "觀不獨觀於眾生作父母想與世間樂，觀一",
    "T39n1786_06a:0152a19": "切法無性無相能與眾生涅槃之樂，觀一切",
    "T39n1786_06a:0152a20": "法無非法界能與眾生究竟之樂，以此治於",
    "T39n1786_06a:0152a21": "三種嗔心，是故釋論明三種慈也。不淨治",
    "T39n1786_06a:0152a22": "貪者，不獨修於實想假想破於凡夫依正之",
    "T39n1786_06a:0152a23": "染，亦能破於二乘涅槃之染，亦破菩薩執於",
    "T39n1786_06a:0152a24": "次第三諦之染。故《起信論》云「始覺能破六種",
    "T39n1786_06a:0152a25": "之染」。因緣治癡者，不獨觀於三世無常因果",
    "T39n1786_06a:0152a26": "破於凡夫斷常之癡，亦能次第觀於三諦十",
    "T39n1786_06a:0152a27": "二因緣破於二乘有無之癡，又能一心觀於",
    "T39n1786_06a:0152a28": "四種十二因緣破於菩薩縱橫之癡。是故《大",
    "T39n1786_06a:0152a29": "經》觀十二因緣具四種智也。數息治覺觀者，",
    "T39n1786_06a:0152b01": "不獨數息觀於生滅而破凡夫有者散亂，",
    "T39n1786_06a:0152b02": "亦能數息修俗諦三昧深入緣起破於二乘",
    "T39n1786_06a:0152b03": "偏空亂意，又體數息息息皆中諸法趣息破",
    "T39n1786_06a:0152b04": "於菩薩二邊亂意。故《請觀音》於數息法得三",
    "T39n1786_06a:0152b05": "乘道、住首楞嚴身，如瑠璃毛孔見佛。然此",
    "T39n1786_06a:0152b06": "四治或可四人各修一法，以其四法各含三",
    "T39n1786_06a:0152b07": "觀，人人自可依次不次而治三惑；或可四治",
    "T39n1786_06a:0152b08": "秖對三觀，慈心即假觀、不淨即空觀、因緣",
    "T39n1786_06a:0152b09": "即雙照中觀、數息雙遮中觀，此三自可約",
    "T39n1786_06a:0152b10": "次不次。次復不定，或可三人各一、或一人",
    "T39n1786_06a:0152b11": "前後。若不次者，唯是一人一念而進。《觀音",
    "T39n1786_06a:0152b12": "疏》中尚以三毒直對三觀而論次第及不次",
    "T39n1786_06a:0152b13": "第，況慈等四非三觀耶？若其圓人四分偏總",
    "T39n1786_06a:0152b14": "而發起者，即於一心融妙三觀、對病用之，",
    "T39n1786_06a:0152b15": "即止觀中勝別意也。二、〈流水品〉，二：初、解",
    "T39n1786_06a:0152b16": "題，二：初、兼除病釋名，二：初、釋流水，二：初、引",
    "T39n1786_06a:0152b17": "文標二名。二、接經釋二義，二：初、釋二義，二：",
    "T39n1786_06a:0152b18": "初、別釋二義，二：初、釋與水；二、釋流水。初則大",
    "T39n1786_06a:0152b19": "慈與樂，次則大悲拔苦。初又二：初、列二水；二、",
    "T39n1786_06a:0152b20": "釋二水。今此一類世樂且在果報之益，出世",
    "T39n1786_06a:0152b21": "唯明一實之益。若論此時結淨國緣，合遍人",
    "T39n1786_06a:0152b22": "天及以四教。二、釋流水，二：初、列二水。流除",
    "T39n1786_06a:0152b23": "者，流去其水，即是除義。二、「流除」下，釋二水。言",
    "T39n1786_06a:0152b24": "業因者，於果報外九益皆能除於業因，今十",
    "T39n1786_06a:0152b25": "號等乃以能除顯於所除。《十二因緣經》稱甚",
    "T39n1786_06a:0152b26": "深，驗三歸十號皆是圓說，讖本雖無三歸之",
    "T39n1786_06a:0152b27": "文，《最勝經》有，真諦所譯必亦有之，授法之儀",
    "T39n1786_06a:0152b28": "闕之不可。二、「請父」下，雙成二義。二、「既有」下單",
    "T39n1786_06a:0152b29": "示題，二：初、問；二、「文中」下，答。經文與題二名互",
    "T39n1786_06a:0152c01": "顯，巧不過此也。二、釋長者子。《法華疏》中具十",
    "T39n1786_06a:0152c02": "種德名長者：一姓貴、二位高、三大富、四威",
    "T39n1786_06a:0152c03": "猛、五智深、六年耆、七行淨、八禮備、九上歎、",
    "T39n1786_06a:0152c04": "十下歸。「子者」下，亦如王子公子也。故經云「持",
    "T39n1786_06a:0152c05": "水大長者家中後生一子，名曰流水。」二、「此文」",
    "T39n1786_06a:0152c06": "下，取授記出意。二、釋文，三：初、明第三結緣",
    "T39n1786_06a:0152c07": "近由，二：初、分文。二、釋義，二：初、弄引，二：初、行恩",
    "T39n1786_06a:0152c08": "布德；二、國人稱美。二、「善女」下，正近由，三：初、",
    "T39n1786_06a:0152c09": "明眷屬；二、「時長者子將」下，見魚之緣，即禽獸",
    "T39n1786_06a:0152c10": "馳奔也；三、「時長者子遂」下，正救魚。私開為二：",
    "T39n1786_06a:0152c11": "初、明因緣，二：初、因流水興悲；二、「時有」下，緣樹",
    "T39n1786_06a:0152c12": "神示數。二、「善女」下，與水食，二：初、與水，四：初、取",
    "T39n1786_06a:0152c13": "樹枝覆日。恃，依也。二、「作陰涼已」下，知水源決",
    "T39n1786_06a:0152c14": "絕。捕，捉也。決棄其水。決，音穴。《廣雅》云「穿也」，《說",
    "T39n1786_06a:0152c15": "文》云「下流也」。《周易》「藩決不羸」，亦音穴也。三、「時",
    "T39n1786_06a:0152c16": "長」下，就大王借象。厩，馬舍也。《釋名》云「厩，聚也。",
    "T39n1786_06a:0152c17": "馬之所聚也。」二、「時長」下，施食，二：初、察魚飢",
    "T39n1786_06a:0152c18": "惱。徬徉，上扶方切，下以章切。《廣雅》「徙倚",
    "T39n1786_06a:0152c19": "也。又徘徊也。」二、「善女天」下，取食施與。二、「從未」",
    "T39n1786_06a:0152c20": "下，明第四結緣，二：初分文。二、釋義，四：初、發誓",
    "T39n1786_06a:0152c21": "願。二、「復更」下，思惟說法。三、「作如」下，正說法。先",
    "T39n1786_06a:0152c22": "稱十號、次說因緣。十號在悟在果、因緣在迷",
    "T39n1786_06a:0152c23": "在因，迷悟因果其名雖殊而體不異。",
    "T39n1786_06a:0152c24": "以十號果是究盡三德，十二因緣是本來三",
    "T39n1786_06a:0152c25": "德，三德不改因果寧殊？故《普賢觀》云「大乘因",
    "T39n1786_06a:0152c26": "者，諸法實相。大乘果者，亦諸法實相。」諸法是",
    "T39n1786_06a:0152c27": "修二，實相是一性，此三圓融不縱不橫，全體",
    "T39n1786_06a:0152c28": "為因、全體為果。眾生雖迷，十號無減；諸佛悟",
    "T39n1786_06a:0152c29": "極，十二不虧，以世間相皆常住故。今先唱果，",
    "T39n1786_06a:0153a01": "果理已顯，令其解生。初稱寶勝者，乃是別名，",
    "T39n1786_06a:0153a02": "名於一佛。如來等十乃是通名，三世十方佛",
    "T39n1786_06a:0153a03": "佛皆具。若以通從別，合得名為寶勝如來、寶",
    "T39n1786_06a:0153a04": "勝佛、寶勝世尊。此三既然，例此合云寶勝應",
    "T39n1786_06a:0153a05": "供、寶勝正遍知，乃至寶勝天人師也。此十通",
    "T39n1786_06a:0153a06": "號，《大經》、《大論》出其名，天台、慈恩出其義，相狀",
    "T39n1786_06a:0153a07": "已顯。今傍諸釋，更約三三及一總結以銷十",
    "T39n1786_06a:0153a08": "號，令知一一無非祕藏。此義若明，則不辱於",
    "T39n1786_06a:0153a09": "果人名字。初三既以如來為首，即法身中三",
    "T39n1786_06a:0153a10": "也。如來是真如屬法身，應供利生是解脫，正",
    "T39n1786_06a:0153a11": "遍知具一智是般若，以其法身必具二德故",
    "T39n1786_06a:0153a12": "也。次三既以明行足為首，即解脫中三也。三",
    "T39n1786_06a:0153a13": "明之行是解脫，善逝能趣極是般若，解三世",
    "T39n1786_06a:0153a14": "間一一常住是法身，以其解脫必具二德故",
    "T39n1786_06a:0153a15": "也。後三既以無上士調御丈夫為首，即般若",
    "T39n1786_06a:0153a16": "中三也。見性名丈夫故當般若，天人師軌訓",
    "T39n1786_06a:0153a17": "眾機是解脫，佛是復本大覺是法身，以其般",
    "T39n1786_06a:0153a18": "若必具二德故也。此九即三、此三即一，一無",
    "T39n1786_06a:0153a19": "一相三九宛然，三千世間、九世剎那、一多延",
    "T39n1786_06a:0153a20": "促究竟自在，故言世尊。十二因緣束為三道。",
    "T39n1786_06a:0153a21": "無明、愛、取三支屬煩惱道，行、有二支屬業道，",
    "T39n1786_06a:0153a22": "識、名色、六入、觸、受及生、老死屬苦道。此雖昏",
    "T39n1786_06a:0153a23": "迷繫縛輪轉，而全體即是三因佛性，皆不可",
    "T39n1786_06a:0153a24": "思議，隨人觀察顯發不同。故《大經》說下中",
    "T39n1786_06a:0153a25": "上智觀此，乃得三乘菩提。若上上智觀，得佛",
    "T39n1786_06a:0153a26": "菩提。以前三教智有思議，故觀十二止得三",
    "T39n1786_06a:0153a27": "乘；唯有圓教不思議智，體無明等即是性染，",
    "T39n1786_06a:0153a28": "非佛天人修羅所造，一一常住當處圓融，方",
    "T39n1786_06a:0153a29": "曰因中具於果性。又玄文中三道三識雖本",
    "T39n1786_06a:0153b01": "有位，與果後三德無二無別。得此意已，方可",
    "T39n1786_06a:0153b02": "分別十二別名。無明謂不了六受即空假中，",
    "T39n1786_06a:0153b03": "行謂依不了心動作業行，識謂業牽中陰、識託",
    "T39n1786_06a:0153b04": "母胎，名色謂二滴為色、心但有名，六入謂名",
    "T39n1786_06a:0153b05": "色增長成六入根，觸謂六根對外為塵所觸，",
    "T39n1786_06a:0153b06": "受謂觸生三受苦樂平平，愛謂迷三受故於",
    "T39n1786_06a:0153b07": "樂染著，取謂愛染纏綿四方求索，有謂由取",
    "T39n1786_06a:0153b08": "造業須有來報，生謂有業既熟未來陰興，老",
    "T39n1786_06a:0153b09": "死等謂生須變滅悲惱縈纏。此十二支，或約三",
    "T39n1786_06a:0153b10": "世、或約二世、或約一念，雖三不同，皆以十二",
    "T39n1786_06a:0153b11": "而對三道。即事而理，一一究竟清淨自在，不",
    "T39n1786_06a:0153b12": "縱不橫、而高而廣，如是觀者得佛菩提。略三",
    "T39n1786_06a:0153b13": "歸者，義已具也。蓋三寶三德體本不異，既稱",
    "T39n1786_06a:0153b14": "南無寶勝十號，豈非歸命果上三德？復說甚",
    "T39n1786_06a:0153b15": "深十二因緣，乃是心依因中三德。迷悟極際、",
    "T39n1786_06a:0153b16": "三德無差，一體義備、三皆具足，常樂我淨真",
    "T39n1786_06a:0153b17": "是歸依三寶，義究竟成，當知讖師意趣深妙。",
    "T39n1786_06a:0153b18": "四、魚生天報恩，四：初魚報生天。凡初生天，",
    "T39n1786_06a:0153b19": "以自業力有三種念：一、自知從其處死；二、自",
    "T39n1786_06a:0153b20": "知今此處生；三、自知先作何業得來生天。",
    "T39n1786_06a:0153b21": "「既知曩事故」下，酬恩。二、天酬恩下地。經「樓屋」",
    "T39n1786_06a:0153b22": "者，重屋曰樓。或作「樓臺」者，誤也。釋此為二：初、",
    "T39n1786_06a:0153b23": "事。因緣十號，且就能詮，屬言教故，同於水食，",
    "T39n1786_06a:0153b24": "名為事也。二、理。秖於四事而解四德，故成理",
    "T39n1786_06a:0153b25": "益。以十千魚由戒緩故受鱗介身，由乘急故",
    "T39n1786_06a:0153b26": "今遇大乘真善知識，故能於事深解妙理。受",
    "T39n1786_06a:0153b27": "食得命即表真常，受水得樂表涅槃樂，於十",
    "T39n1786_06a:0153b28": "二棘林解自在我，依十號法獲天報財，於世",
    "T39n1786_06a:0153b29": "淨命解性淨德。此四法益因流水得，故持四",
    "T39n1786_06a:0153c01": "萬真珠瓔珞報恩，供養食等四事。既表理益，",
    "T39n1786_06a:0153c02": "四萬珠瓔豈但事供？蓋表千界萬如，是法一",
    "T39n1786_06a:0153c03": "一皆具常樂我淨。即四十千真珠瓔珞非嚴",
    "T39n1786_06a:0153c04": "而嚴，嚴於法身，此乃財供而成法供。若不爾",
    "T39n1786_06a:0153c05": "者，豈得名為有妙善根得記緣耶？三、「時閻」下，",
    "T39n1786_06a:0153c06": "王見光瑞。四、長者據教定答。三、明第五結會",
    "T39n1786_06a:0153c07": "古今。經「羅睺羅」，此云覆障，以六年在胎，因立",
    "T39n1786_06a:0153c08": "斯號。新云羅怙羅，此云障月，然本迹事不",
    "T39n1786_06a:0153c09": "可審知，傍文思之。十千今昔必是所化，餘皆",
    "T39n1786_06a:0153c10": "能化。此之能化，據《華嚴》等諸經所說，皆是劫",
    "T39n1786_06a:0153c11": "海修其實因，熟其十千令今得脫。若取《法華》",
    "T39n1786_06a:0153c12": "久成之意，皆是迹中接此等機令今得記。此",
    "T39n1786_06a:0153c13": "宗講者，內心合知。六、釋〈捨身品〉，二：初、釋題，",
    "T39n1786_06a:0153c14": "二：初、問捨多題少；二、「此從」下，答從要立題。",
    "T39n1786_06a:0153c15": "受者須身，虎飢所逼正須身肉，壽命財位非",
    "T39n1786_06a:0153c16": "彼所求。夫行門無量，根由宿熏，四種三昧",
    "T39n1786_06a:0153c17": "逐人所尚，於隨自意善行六度。樂行檀者，",
    "T39n1786_06a:0153c18": "於身命財無所悋惜，自行教他隨喜讚歎皆",
    "T39n1786_06a:0153c19": "在於施。若於善師及依實教修檀行者，體能",
    "T39n1786_06a:0153c20": "施心及受施境，所施身等即空假中。事行理",
    "T39n1786_06a:0153c21": "觀合一而修助道，正修相資而進，既稱本習",
    "T39n1786_06a:0153c22": "故忻然而為。或因事卒行，宿緣會故；或積",
    "T39n1786_06a:0153c23": "年要誓，令觀成故；或顯陳所願，令物効故；或",
    "T39n1786_06a:0153c24": "密遂其心，息他謗故。悲重故密、慈重故顯，心",
    "T39n1786_06a:0153c25": "若真實四悉俱成，心若詐欺二利皆失。然佛",
    "T39n1786_06a:0153c26": "談本事令人効行，故疏云「引昔捐軀，誡今師",
    "T39n1786_06a:0153c27": "弟勿悋法財。」問：《大論》云「捨身易，捨心難。」論",
    "T39n1786_06a:0153c28": "欲行者捨執著心，故以難歎；欲息事施，故以",
    "T39n1786_06a:0153c29": "易斥。何不依論遠離執心？今人為何好捨",
    "T39n1786_06a:0154a01": "身命？答：抑揚取捨，皆遵佛教、悉赴人心。佛談",
    "T39n1786_06a:0154a02": "正助，不同人樂理事不等。今品特示捨於身",
    "T39n1786_06a:0154a03": "命，安得以論難易為譏？又復空說捨心而執",
    "T39n1786_06a:0154a04": "己見，膠固自體一毛不拔，毀他捨命為非。既",
    "T39n1786_06a:0154a05": "乖隨喜之心，寧逃嫉善之咎？願聞佛說，隨力",
    "T39n1786_06a:0154a06": "奉行。二、釋文，二：初、分文。二、釋義，四：初、問。",
    "T39n1786_06a:0154a07": "小人即國，病者小蟲、一萬枯魚。魚關未來法",
    "T39n1786_06a:0154a08": "食之誓，獲成佛記例。病差者，定於後世為解",
    "T39n1786_06a:0154a09": "脫機，是故皆蒙二世之益。感深契極者，以不",
    "T39n1786_06a:0154a10": "二解導難行行，此感至深。捨身命財與後際",
    "T39n1786_06a:0154a11": "等，此契唯極，眾聞獲益正當此時，是故樹神",
    "T39n1786_06a:0154a12": "乘機發問。二、答，二：初、分科；二、釋義，十段悉",
    "T39n1786_06a:0154a13": "如科列。二、「就本」下，正明捨身，二：初、分文。二、",
    "T39n1786_06a:0154a14": "釋義，二：初、長行，四：初、明本眷屬，二：初、分科；二、",
    "T39n1786_06a:0154a15": "釋義，五段如分科列。二、「從作」下，捨身方便，二：",
    "T39n1786_06a:0154a16": "初、分科。二、釋義，二：初、述觀解。二、起誓願。願行",
    "T39n1786_06a:0154a17": "相扶者，行即觀解，非此觀解莫成其願，非乎",
    "T39n1786_06a:0154a18": "誓願行則有退。疏「適產七日至樹神數魚」等",
    "T39n1786_06a:0154a19": "者，此文追解前第四見產虎文也，疏可見。",
    "T39n1786_06a:0154a20": "經「從作是念言」下，述觀解。觀有二種：一助",
    "T39n1786_06a:0154a21": "觀、二正觀。從初至甚可患厭，是助道觀也。",
    "T39n1786_06a:0154a22": "以三藏教假想，對治戀著依正之心。從「是故",
    "T39n1786_06a:0154a23": "我今」下，正觀也。至「無諸塵累」等，即空觀也。「無",
    "T39n1786_06a:0154a24": "量禪定至諸佛所讚」，即假觀也。從「證成如是",
    "T39n1786_06a:0154a25": "至法樂」，即中觀也。說乃前後，修必一心。二、從",
    "T39n1786_06a:0154a26": "「是王子」下，述誓願。先作方便；次「作誓言」下，正",
    "T39n1786_06a:0154a27": "起誓。六句不出四弘：初二依滅諦，發成佛願；",
    "T39n1786_06a:0154a28": "三四依道諦，發悲智願；第五依苦諦，發度生",
    "T39n1786_06a:0154a29": "願；第六依集諦，發斷惑願。此依界外滅諦為",
    "T39n1786_06a:0154b01": "首，驗發圓心也。三、正捨身，二：初、科；二、釋。經",
    "T39n1786_06a:0154b02": "「六種震動」者，謂動、起、涌三種是形，震、吼、擊三",
    "T39n1786_06a:0154b03": "種是聲。今於形聲略言其二，故言震動。四、捨",
    "T39n1786_06a:0154b04": "身後悲戀，二：初、科；二、釋，如文。二、偈頌，二：初、",
    "T39n1786_06a:0154b05": "分文。二、釋義，三：初、通明昔行。二、「我念」下，別頌",
    "T39n1786_06a:0154b06": "長行，二：初、分文。二、釋義，五：初、頌上本眷屬；二、",
    "T39n1786_06a:0154b07": "頌上捨身方便；三、頌上正捨身；四、頌上眷",
    "T39n1786_06a:0154b08": "屬愁苦；五、頌上父母愁苦。私開二：初、經「是",
    "T39n1786_06a:0154b09": "時王子當捨」下，頌見相時愁憂，二：初、王妃憂",
    "T39n1786_06a:0154b10": "惱，二：初、見相。二、「於是」下，述相，六：初、正述惡",
    "T39n1786_06a:0154b11": "相。二、「是時」下，述已迷悶。三、「王聞」下，王臣憂惱。",
    "T39n1786_06a:0154b12": "四、「爾時」下，國人驚愕。五、「爾時」下，王妃敘德。六、",
    "T39n1786_06a:0154b13": "「我所」下，驗相失子。二、「爾時」下，大王求覓，二：",
    "T39n1786_06a:0154b14": "初、慰諭其妃。二、「大王」下，求覓其子，二：「先所」下，",
    "T39n1786_06a:0154b15": "頌知終後悲苦，三：初、使者迴白，二：初、前使慰",
    "T39n1786_06a:0154b16": "王。二、「須臾」下，後使告實。二、「是時」下，大王悶絕。",
    "T39n1786_06a:0154b17": "三、「復有」下，王迎二子，三：初、臣述失志。二、「是",
    "T39n1786_06a:0154b18": "時」下，王並思惟。一亡二存對並思忖，亡者叵",
    "T39n1786_06a:0154b19": "尋、存者宜取。三、「爾時」下，迎子慰母。三、「從佛」下，",
    "T39n1786_06a:0154b20": "結會，二：初、科。二、釋，三：初、結會人。經「輸頭檀」",
    "T39n1786_06a:0154b21": "或「閱頭檀」，此云淨飯。摩耶，此云天后。調達，亦",
    "T39n1786_06a:0154b22": "提婆達多，此云天授，父母從天乞子，天授與",
    "T39n1786_06a:0154b23": "之，是佛堂弟。瞿夷，此云明女。悉達有三夫人：",
    "T39n1786_06a:0154b24": "一瞿夷、二耶輸、三鹿野，各有二萬婇女。五",
    "T39n1786_06a:0154b25": "比丘者，憍陳如、頞鞞、跋提、十力迦葉、拘利太",
    "T39n1786_06a:0154b26": "子。陳如、十力迦葉二是母親，餘三是父親。舍",
    "T39n1786_06a:0154b27": "利弗，此云身子，母好身形故母名身，是彼之",
    "T39n1786_06a:0154b28": "子故名身子。目犍連，此云胡豆，姓也。上古有",
    "T39n1786_06a:0154b29": "仙居山，常採菉豆而食，因以命族，尊者是彼",
    "T39n1786_06a:0154c01": "之後也。二、「經爾時」下，結會塔。具云塔婆，義翻",
    "T39n1786_06a:0154c02": "方墳、或云聚相，謂累木石及寶高以為相。茶",
    "T39n1786_06a:0154c03": "毘後分云「佛塔高十三層，上有相輪；支佛塔",
    "T39n1786_06a:0154c04": "十一層；羅漢四層；輪王塔無復層級，以未脫",
    "T39n1786_06a:0154c05": "三界故。」《十二因緣經》八種塔並有露盤，佛塔",
    "T39n1786_06a:0154c06": "八重、菩薩七重、支佛六重、四果五重、三果",
    "T39n1786_06a:0154c07": "四、二果三、初果二、輪王一，凡僧但蕉葉火珠",
    "T39n1786_06a:0154c08": "而已。雖兩經異說，而凡僧並無層級。邇世所",
    "T39n1786_06a:0154c09": "立雖無露盤，既出四簷，猶濫初果。儻循蕉葉",
    "T39n1786_06a:0154c10": "火珠之制，則免僣上聖，識者宜効之。舍利，此",
    "T39n1786_06a:0154c11": "云身骨。三、「經是時」下，結會誓願。三、「說是」下，大",
    "T39n1786_06a:0154c12": "眾所益。四、「樹神」下，結問意。經「怖懅」，其據切。",
    "T39n1786_06a:0154c13": "《廣雅》云「畏懼也。」瘭，必遙切。疽，疾也。奄忽，忽",
    "T39n1786_06a:0154c14": "謂倏忽也。鶵，士虞切，鳥子也。膶，如輪切，目",
    "T39n1786_06a:0154c15": "動也。抆，武粉切，拭也。躃，旁益切，倒也。慟，",
    "T39n1786_06a:0154c16": "哀過也。惙，陟劣切，疲也。七、〈讚佛品〉。初、解題，",
    "T39n1786_06a:0154c17": "二：初：明讚之能所，二：初、大師約因人讚果釋。",
    "T39n1786_06a:0154c18": "能讚是三番菩薩者，一是經初陳列之眾、二",
    "T39n1786_06a:0154c19": "是信相發起之人、三是樹神善女，此雖眾兼",
    "T39n1786_06a:0154c20": "道俗、形混人天，既發大心咸名菩薩。所讚是",
    "T39n1786_06a:0154c21": "一佛世尊者，即釋迦教主一佛也。斯欲異前",
    "T39n1786_06a:0154c22": "〈讚品〉能讚是往世金龍一人、所讚是三世極",
    "T39n1786_06a:0154c23": "果諸佛也。然准前釋題品目具含四悉，今",
    "T39n1786_06a:0154c24": "文略示。欲明其相者，應云題標讚佛義含",
    "T39n1786_06a:0154c25": "能所，即世界歡喜也。二能讚善生必托緣",
    "T39n1786_06a:0154c26": "起，緣中最勝莫過讚佛，故三菩薩能讚，即",
    "T39n1786_06a:0154c27": "為人生善也。三所讚為能讚，乃印成三菩",
    "T39n1786_06a:0154c28": "薩說無虛謬，即破惡對治也。四如來讚樹",
    "T39n1786_06a:0154c29": "神快說果地大體大智大用，即入理第一義",
    "T39n1786_06a:0155a01": "也。題含四義文理一如，今疏存略不無其以。",
    "T39n1786_06a:0155a02": "蓋題讚佛實通能所，以所讚果佛反讚因人，",
    "T39n1786_06a:0155a03": "生善破惡二俱不便。然或以所讚為能讚，生",
    "T39n1786_06a:0155a04": "他善業、破他事惡，斯何不可？故知略也。二、",
    "T39n1786_06a:0155a05": "「私謂」下，章安約因果互讚釋。言一佛是能讚",
    "T39n1786_06a:0155a06": "者，經云「善哉善哉，樹神善女！汝於今日快說",
    "T39n1786_06a:0155a07": "是言。」經雖獨讚樹神，意兼前二，故云三番是",
    "T39n1786_06a:0155a08": "所讚。言三番是當佛等者，釋疑也。恐人疑云：",
    "T39n1786_06a:0155a09": "既讚兼能所，何以獨題讚佛？故釋云佛通現",
    "T39n1786_06a:0155a10": "未，皆是讚佛爾。",
    "T39n1786_06a:0155a11": "金光明經文句記卷第六上"
}