{
    "T13n0411_001:0721a03": "No. 411 [No. 410]",
    "T13n0411_001:0721a04": "大乘大集地藏十輪經序品第一",
    "T13n0411_001:0721a06": "三藏法師玄奘奉　詔譯",
    "T13n0411_001:0721a07": "1 序品如是我聞：一時，薄伽梵在佉羅帝耶山，諸牟",
    "T13n0411_001:0721a08": "尼仙所依住處，與大苾芻眾俱，謂過數量大",
    "T13n0411_001:0721a09": "聲聞僧；復有菩薩摩訶薩眾，謂過數量大菩",
    "T13n0411_001:0721a10": "薩僧；說月藏已。爾時，南方大香雲來，雨大香",
    "T13n0411_001:0721a11": "雨；大花雲來，雨大花雨；大妙殊麗寶飾雲來，",
    "T13n0411_001:0721a12": "雨大殊麗妙寶飾雨；大妙鮮潔衣服雲來，雨",
    "T13n0411_001:0721a13": "大鮮潔妙衣服雨。是諸雲雨充遍其山，諸牟",
    "T13n0411_001:0721a14": "尼仙所依住處。從諸香花寶飾衣服，演出種",
    "T13n0411_001:0721a15": "種百千微妙大法音聲，謂：歸敬三寶聲、受持",
    "T13n0411_001:0721a16": "學處聲、忍辱柔和聲、精進勇猛聲、降伏四魔",
    "T13n0411_001:0721a17": "聲、趣入智慧聲、廣大名稱遍滿三界聲、勸修",
    "T13n0411_001:0721a18": "殊勝念定總持聲、空無相無願聲、厭離貪欲",
    "T13n0411_001:0721a19": "聲、色如聚沫聲、受如浮泡聲、想如陽焰聲、",
    "T13n0411_001:0721a20": "行如芭蕉聲、識如幻事聲、無常聲、苦聲、無我",
    "T13n0411_001:0721a21": "聲、空聲、慚愧聲、遠離聲、護念聲、慈悲喜捨",
    "T13n0411_001:0721a22": "聲、證得諸法聲、生天涅槃聲、趣向三乘聲、轉",
    "T13n0411_001:0721a23": "大法輪聲、雨大法雨聲、成熟有情聲、度三",
    "T13n0411_001:0721a24": "惡趣聲、修治圓滿六到彼岸聲、善巧方便聲、",
    "T13n0411_001:0721a25": "趣入十地聲、遊戲神通聲、遊戲清淨無上大",
    "T13n0411_001:0721a26": "乘聲、不退轉地聲、無生法忍聲、灌頂受位聲、",
    "T13n0411_001:0721a27": "趣入一切諸佛大海聲。",
    "T13n0411_001:0721a28": "爾時，一切諸來大眾咸見如是種種雲雨，亦",
    "T13n0411_001:0721a29": "聞如是諸法音聲。隨意所樂，各見其身種",
    "T13n0411_001:0721b01": "種香花、寶飾、衣服之所莊嚴。又各自見兩手",
    "T13n0411_001:0721b02": "掌中持如意珠，從是一一如意珠中雨種",
    "T13n0411_001:0721b03": "種寶，復從一一如意珠中放諸光明。因光",
    "T13n0411_001:0721b04": "明故，一一有情，皆見十方殑伽沙等諸佛世",
    "T13n0411_001:0721b05": "界。又因光明，見諸佛土一一世尊，無量眾",
    "T13n0411_001:0721b06": "會恭敬圍遶。復因光明，見諸佛土一切有",
    "T13n0411_001:0721b07": "情，若有病者，因此光明之所照觸，眾病除",
    "T13n0411_001:0721b08": "愈。諸應被殺、及囚繫者，光明照故，皆得解",
    "T13n0411_001:0721b09": "脫。諸身、語、意、麁重穢濁，因光皆得輕軟清",
    "T13n0411_001:0721b10": "淨，諸飢渴者亦皆飽滿。諸被種種刑罰逼切，",
    "T13n0411_001:0721b11": "光明照故、皆離憂苦。諸少衣服、寶飾、珍財，光",
    "T13n0411_001:0721b12": "明照故，隨念皆足。若諸有情，樂欲殺生，乃至",
    "T13n0411_001:0721b13": "或有樂欲邪見，由此光明之所照觸，皆悉",
    "T13n0411_001:0721b14": "樂欲遠離殺生，乃至樂欲遠離邪見。若諸",
    "T13n0411_001:0721b15": "有情，為於種種求不得苦之所逼切，光明",
    "T13n0411_001:0721b16": "照故，隨願皆得。又因光明，見諸佛土一切",
    "T13n0411_001:0721b17": "有情所受眾苦，無不休息，皆悉歡娛受諸",
    "T13n0411_001:0721b18": "妙樂。又見如是諸佛土中，由此光明之所",
    "T13n0411_001:0721b19": "照觸，遠離一切昏雲、塵霧、烈風、暴雨、不善音",
    "T13n0411_001:0721b20": "聲，及諸臭穢、苦辛、惡味、惡觸、恐怖；遠離一切",
    "T13n0411_001:0721b21": "邪業、邪語、邪意、邪歸；不寒不熱，安靜坦然，地",
    "T13n0411_001:0721b22": "平如掌，諸妙樂具充滿其中。",
    "T13n0411_001:0721b23": "爾時，眾會其身欻然，地界增強，堅重難舉。既",
    "T13n0411_001:0721b24": "覩斯瑞，咸悉驚疑：「何因何緣而現此相？」於",
    "T13n0411_001:0721b25": "眾會中，有天帝釋名無垢生，去薄伽梵不",
    "T13n0411_001:0721b26": "遠而坐，即從座起，頂禮世尊合掌向佛，以",
    "T13n0411_001:0721b27": "頌問曰：",
    "T13n0411_001:0721b28": "「具諦語諦見、　　諦善住牟尼，",
    "T13n0411_001:0721b29": "普為眾弘宣，　　諦究竟堅法，",
    "T13n0411_001:0721c01": "令諸有情類，　　滅苦、及苦因，",
    "T13n0411_001:0721c02": "何緣於此中，　　現諸雲、雨等？",
    "T13n0411_001:0721c03": "令舉眾歡悅，　　咸生淨信心，",
    "T13n0411_001:0721c04": "皆發趣大乘，　　度疑、生實見。",
    "T13n0411_001:0721c05": "天、人、大眾身，　　地界增堅重，",
    "T13n0411_001:0721c06": "不能自勝舉，　　此相有何緣？",
    "T13n0411_001:0721c07": "兩手皆珠現，　　雨眾寶，放光",
    "T13n0411_001:0721c08": "照十方；除罪，　　息苦，獲安樂；",
    "T13n0411_001:0721c09": "導師復何因，　　令舉眾皆見，",
    "T13n0411_001:0721c10": "種種香鬘等，　　各各自嚴身？",
    "T13n0411_001:0721c11": "天、人普猶豫，　　不測何因緣，",
    "T13n0411_001:0721c12": "有誰將欲來，　　現此神通力？",
    "T13n0411_001:0721c13": "為是佛菩薩？　　為梵魔釋天？",
    "T13n0411_001:0721c14": "唯願大導師，　　速為眾宣說！」",
    "T13n0411_001:0721c15": "爾時，世尊告無垢生天帝釋曰：「汝等當知，",
    "T13n0411_001:0721c16": "有菩薩摩訶薩，名曰地藏，已於無量、無數",
    "T13n0411_001:0721c17": "大劫，五濁惡時無佛世界，成熟有情。今與",
    "T13n0411_001:0721c18": "八十百千那庾多頻跋羅菩薩俱，為欲來此",
    "T13n0411_001:0721c19": "禮敬、親近、供養我故，觀大集會生隨喜",
    "T13n0411_001:0721c20": "故，并諸眷屬作聲聞像，將來至此，以神通",
    "T13n0411_001:0721c21": "力現是變化。「是地藏菩薩摩訶薩，有無量、",
    "T13n0411_001:0721c22": "無數、不可思議、殊勝功德之所莊嚴。一切世",
    "T13n0411_001:0721c23": "間、聲聞、獨覺、所不能測。此大菩薩，是諸微",
    "T13n0411_001:0721c24": "妙功德伏藏、是諸解脫珍寶出處、是諸菩薩",
    "T13n0411_001:0721c25": "明淨眼目、是趣涅槃商人導首，如如意珠，",
    "T13n0411_001:0721c26": "雨眾財寶，隨所希求皆令滿足。譬諸商人",
    "T13n0411_001:0721c27": "所採寶渚，是能生長善根良田、是能盛貯",
    "T13n0411_001:0721c28": "解脫樂器、是出妙寶功德賢瓶。照行善者",
    "T13n0411_001:0721c29": "猶如朗日；照失道者猶如明炬；除煩惱熱",
    "T13n0411_001:0722a01": "如月清涼；如無足者所得車乘、如遠涉者",
    "T13n0411_001:0722a02": "所備資糧、如迷方者所逢示導、如狂亂者所",
    "T13n0411_001:0722a03": "服妙藥、如疾病者所遇良醫、如羸老者所",
    "T13n0411_001:0722a04": "憑几杖、如疲倦者所止床座。度四流者為",
    "T13n0411_001:0722a05": "作橋梁，趣彼岸者為作船筏。是三善根殊",
    "T13n0411_001:0722a06": "勝果報，是三善本所引等流。常行惠施如",
    "T13n0411_001:0722a07": "輪恒轉，持戒堅固如妙高山，精進難壞如",
    "T13n0411_001:0722a08": "金剛寶，安忍不動猶如大地，靜慮深密猶如",
    "T13n0411_001:0722a09": "祕藏，等至嚴麗如妙花鬘，智慧深廣猶如大",
    "T13n0411_001:0722a10": "海，無所染著譬太虛空。妙果近因如眾花",
    "T13n0411_001:0722a11": "葉，伏諸外道如師子王，降諸天魔如大龍",
    "T13n0411_001:0722a12": "象，斬煩惱賊猶如神劍，厭諸諠雜如獨覺",
    "T13n0411_001:0722a13": "乘，洗煩惱垢如清淨水，能除臭穢如疾飄",
    "T13n0411_001:0722a14": "風，斷眾結縛如利刀劍，護諸怖畏如親",
    "T13n0411_001:0722a15": "如友，防諸怨敵如塹如城，救諸危難猶",
    "T13n0411_001:0722a16": "如父母，藏諸怯劣猶若叢林。如夏遠行所",
    "T13n0411_001:0722a17": "投大樹，與熱渴者作清冷水、與飢乏者作",
    "T13n0411_001:0722a18": "諸甘果、為露形者作諸衣服、為熱乏者作",
    "T13n0411_001:0722a19": "大密雲、為貧匱者作如意寶、為恐懼者作",
    "T13n0411_001:0722a20": "所歸依、為諸稼穡作甘澤雨、為諸濁水作",
    "T13n0411_001:0722a21": "月愛珠。令諸有情善根不壞，現妙境界令",
    "T13n0411_001:0722a22": "眾欣悅，勸發有情增上慚愧，求福慧者令",
    "T13n0411_001:0722a23": "具莊嚴。能除煩惱如吐下藥，能攝亂心",
    "T13n0411_001:0722a24": "如等持境，辯才無滯如水激輪，攝事繫心",
    "T13n0411_001:0722a25": "如觀妙色，安忍堅住如妙高山，總持深廣",
    "T13n0411_001:0722a26": "猶如大海，神足無礙譬若虛空。滅除一切",
    "T13n0411_001:0722a27": "惑障習氣，猶如烈日銷釋輕氷。常遊靜慮",
    "T13n0411_001:0722a28": "無色正道，一切智智妙寶洲渚，能無功用轉",
    "T13n0411_001:0722a29": "大法輪。「善男子！是地藏菩薩摩訶薩，具如",
    "T13n0411_001:0722b01": "是等，無量、無數、不可思議殊勝功德。與諸眷",
    "T13n0411_001:0722b02": "屬欲來至此，先現如是神通之相。」世尊說",
    "T13n0411_001:0722b03": "是地藏菩薩諸功德已。爾時，地藏菩薩摩訶",
    "T13n0411_001:0722b04": "薩，與八十、百、千、那庾多頻跋羅菩薩，以神通",
    "T13n0411_001:0722b05": "力，現聲聞像，從南方來，至佛前住，與諸",
    "T13n0411_001:0722b06": "眷屬，恭敬頂禮世尊雙足，右遶三匝，在如",
    "T13n0411_001:0722b07": "來前，合掌而立，以頌讚曰：",
    "T13n0411_001:0722b08": "「兩足尊導師，　　慈心常普覆，",
    "T13n0411_001:0722b09": "安忍如大地，　　遍除瞋忿心。",
    "T13n0411_001:0722b10": "具殊勝相好，　　莊嚴諸佛國，",
    "T13n0411_001:0722b11": "能以諦慈悲，　　充滿一切土。",
    "T13n0411_001:0722b12": "永絕諸愛網，　　如實善安住，",
    "T13n0411_001:0722b13": "捨諸清淨國，　　度染濁眾生。",
    "T13n0411_001:0722b14": "本願攝穢土，　　成熟惡眾生，",
    "T13n0411_001:0722b15": "起堅固正勤，　　久修諸苦行。",
    "T13n0411_001:0722b16": "久修諸苦行，　　聞生悚懼心，",
    "T13n0411_001:0722b17": "修諸施戒忍，　　及精進定慧。",
    "T13n0411_001:0722b18": "曾供事無量，　　佛菩薩聲聞，",
    "T13n0411_001:0722b19": "及濟諸有情，　　飢渴病死者。",
    "T13n0411_001:0722b20": "本為他有情，　　自捨多身命，",
    "T13n0411_001:0722b21": "本為正法故，　　捨多骨血皮。",
    "T13n0411_001:0722b22": "棄捨自安樂，　　悲愍諸有情，",
    "T13n0411_001:0722b23": "專為諸有情，　　勤修斷惑網。",
    "T13n0411_001:0722b24": "善護於六根，　　恒遠離諸欲，",
    "T13n0411_001:0722b25": "觀有為無常，　　苦空無我性。",
    "T13n0411_001:0722b26": "諸苦業增長，　　皆貪愛為因，",
    "T13n0411_001:0722b27": "故先於六根，　　永斷諸貪欲。",
    "T13n0411_001:0722b28": "普於有情界，　　常安住大悲，",
    "T13n0411_001:0722b29": "雖得勝菩提，　　而不捨本願。",
    "T13n0411_001:0722c01": "隨見諸有情，　　逼切在眾苦，",
    "T13n0411_001:0722c02": "隨起勤精進，　　勇猛而濟拔。",
    "T13n0411_001:0722c03": "令勤修施戒，　　忍進定般若，",
    "T13n0411_001:0722c04": "如母於一子，　　慈心而養育。",
    "T13n0411_001:0722c05": "本於有情類，　　常住普慈心，",
    "T13n0411_001:0722c06": "故速證菩提，　　度脫無量眾。",
    "T13n0411_001:0722c07": "本修菩提行，　　無不為眾生，",
    "T13n0411_001:0722c08": "故今於有情，　　不捨於六度。",
    "T13n0411_001:0722c09": "昔常於末世，　　求無上菩提，",
    "T13n0411_001:0722c10": "今還末世中，　　速成無上覺。",
    "T13n0411_001:0722c11": "調伏諸惡見，　　天龍人藥叉，",
    "T13n0411_001:0722c12": "安住能斷惑，　　如金剛聖道。",
    "T13n0411_001:0722c13": "授無量有情，　　得勝菩提記，",
    "T13n0411_001:0722c14": "成應供導首，　　最上良福田。",
    "T13n0411_001:0722c15": "世尊無等侶，　　普覆諸群生，",
    "T13n0411_001:0722c16": "無量大名聞，　　充滿十方界。",
    "T13n0411_001:0722c17": "是故諸菩薩，　　為成就己事，",
    "T13n0411_001:0722c18": "咸共來歸依，　　大牟尼足下。",
    "T13n0411_001:0722c19": "聞所說妙法，　　皆生歡喜心，",
    "T13n0411_001:0722c20": "起增上正勤，　　修習菩提行。",
    "T13n0411_001:0722c21": "由導師法力，　　皆速證菩提，",
    "T13n0411_001:0722c22": "故今者導師，　　大集未曾有，",
    "T13n0411_001:0722c23": "十三兆藥叉，　　恒噉諸血肉，",
    "T13n0411_001:0722c24": "皆捨諸惡業，　　速趣大菩提。",
    "T13n0411_001:0722c25": "有得勝總持，　　安忍及靜慮，",
    "T13n0411_001:0722c26": "有永盡諸漏，　　應供世間尊。",
    "T13n0411_001:0722c27": "有修四無量，　　有住四攝法，",
    "T13n0411_001:0722c28": "有得四辯才，　　有安住順忍，",
    "T13n0411_001:0722c29": "有得健行定，　　有得妙慧眼，",
    "T13n0411_001:0723a01": "有住無生忍，　　皆由導師力。",
    "T13n0411_001:0723a02": "世尊大威德，　　摧滅眾魔怨，",
    "T13n0411_001:0723a03": "降伏諸外道，　　九十五異類。",
    "T13n0411_001:0723a04": "盡地獄傍生，　　餓鬼非天趣，",
    "T13n0411_001:0723a05": "故貞實有情，　　咸歸尊足下。",
    "T13n0411_001:0723a06": "今者息刀兵，　　疫病飢饉劫，",
    "T13n0411_001:0723a07": "度迷失正道，　　盲冥諸有情，",
    "T13n0411_001:0723a08": "諸煩惱狂亂，　　皆安寂滅道，",
    "T13n0411_001:0723a09": "故我捨諸緣，　　來禮敬尊足。",
    "T13n0411_001:0723a10": "無邊諸佛土，　　現在諸導師，",
    "T13n0411_001:0723a11": "咸廣讚世尊，　　聞者皆來此。",
    "T13n0411_001:0723a12": "我聞遍知海，　　真實德無邊，",
    "T13n0411_001:0723a13": "度脫諸有情，　　心歡喜敬禮。",
    "T13n0411_001:0723a14": "曾修無量福，　　今得禮尊足，",
    "T13n0411_001:0723a15": "願無量劫中，　　常修多供養。",
    "T13n0411_001:0723a16": "我今學世尊，　　發如是誓願，",
    "T13n0411_001:0723a17": "當於此穢土，　　得無上菩提。」",
    "T13n0411_001:0723a18": "爾時，地藏菩薩摩訶薩以妙伽他禮讚佛",
    "T13n0411_001:0723a19": "已，與諸眷屬復持無量天妙香花、種種寶",
    "T13n0411_001:0723a20": "飾而散佛上，變成寶蓋，住虛空中。為聽",
    "T13n0411_001:0723a21": "法故，即於佛前儼然而坐。爾時，一切諸來大",
    "T13n0411_001:0723a22": "眾，既見地藏菩薩摩訶薩已，皆獲希奇，得",
    "T13n0411_001:0723a23": "未曾有，各持種種上妙香花、寶飾、衣服、幢幡",
    "T13n0411_001:0723a24": "蓋等，奉散地藏菩薩摩訶薩，而為供養。皆",
    "T13n0411_001:0723a25": "作是言：「我等今者快得善利，因佛神力，親",
    "T13n0411_001:0723a26": "得瞻仰、禮敬、供養、如是大士。」爾時，眾中有",
    "T13n0411_001:0723a27": "菩薩摩訶薩，名好疑問，從座而起，整理衣",
    "T13n0411_001:0723a28": "服，偏袒一肩，禮佛雙足，右膝著地，合掌向",
    "T13n0411_001:0723a29": "佛，而白佛言：「世尊！此善男子從何而來？所",
    "T13n0411_001:0723b01": "居佛國去此遠近？成就何等功德善根，而",
    "T13n0411_001:0723b02": "蒙世尊種種稱歎？復能讚佛不可思議功德",
    "T13n0411_001:0723b03": "法海？我等昔來未曾聞見，唯願為說。」世尊告",
    "T13n0411_001:0723b04": "曰：「止！善男子！如是大士功德善根，一切世間，",
    "T13n0411_001:0723b05": "天、人、大眾，皆不能測其量淺深。若聞如來",
    "T13n0411_001:0723b06": "為汝廣說如是大士功德善根，一切世間，天、",
    "T13n0411_001:0723b07": "人、大眾，皆生迷悶，或不信受。」時，好疑問復",
    "T13n0411_001:0723b08": "重請言：「唯願如來，哀愍為說。」佛言：「諦聽！善思",
    "T13n0411_001:0723b09": "念之。吾當為汝略說少分。如是大士，成就",
    "T13n0411_001:0723b10": "無量不可思議殊勝功德；已能安住首楞伽",
    "T13n0411_001:0723b11": "摩勝三摩地，善能悟入如來境界；已得最勝",
    "T13n0411_001:0723b12": "無生法忍，於諸佛法已得自在；已能堪忍",
    "T13n0411_001:0723b13": "一切智位，已能超度一切智海；已能安住師",
    "T13n0411_001:0723b14": "子奮迅幢三摩地，善能登上一切智山；已能",
    "T13n0411_001:0723b15": "摧伏外道邪論，為欲成熟一切有情，所在",
    "T13n0411_001:0723b16": "佛國，悉皆止住。如是大士，隨所止住諸佛",
    "T13n0411_001:0723b17": "國土、隨所安住諸三摩地，發起無量殊勝",
    "T13n0411_001:0723b18": "功德，成就無量所化有情。「如是大士，隨",
    "T13n0411_001:0723b19": "住如是諸佛國土，若入能發智定，由此定",
    "T13n0411_001:0723b20": "力，令彼佛土一切有情，皆悉同見諸三摩地",
    "T13n0411_001:0723b21": "所行境界。隨住如是諸佛國土，若入具足",
    "T13n0411_001:0723b22": "無邊智定，由此定力，令彼佛土一切有情，",
    "T13n0411_001:0723b23": "隨其所應，能以無量上妙供具，恭敬供養",
    "T13n0411_001:0723b24": "諸佛世尊。隨住如是諸佛國土，若入具足",
    "T13n0411_001:0723b25": "清淨智定，由此定力，令彼佛土一切有情，",
    "T13n0411_001:0723b26": "皆悉同見諸欲境界無量過患，心得清淨。隨",
    "T13n0411_001:0723b27": "住如是諸佛國土，若入具足慚愧智定，由",
    "T13n0411_001:0723b28": "此定力，令彼佛土一切有情，皆得具足增上",
    "T13n0411_001:0723b29": "慚愧，離諸惡法，心無忘失。隨住如是諸佛",
    "T13n0411_001:0723c01": "國土，若入具足諸乘明定，由此定力，令彼",
    "T13n0411_001:0723c02": "佛土一切有情，皆得善巧，天眼智通、宿住智",
    "T13n0411_001:0723c03": "通、死生智通，了達此世、他世因果。隨住如",
    "T13n0411_001:0723c04": "是諸佛國土，若入無憂神通明定，由此定",
    "T13n0411_001:0723c05": "力，令彼佛土一切有情，皆離一切愁、憂、昏、昧。",
    "T13n0411_001:0723c06": "「隨住如是諸佛國土，若入具足勝通明定，",
    "T13n0411_001:0723c07": "由此定力，令彼佛土一切有情，皆得具足",
    "T13n0411_001:0723c08": "神通善巧。隨住如是諸佛國土，若入普照",
    "T13n0411_001:0723c09": "諸世間定，由此定力，令十方界離諸昏暗，",
    "T13n0411_001:0723c10": "令彼佛土一切有情，普見十方諸佛國土。隨",
    "T13n0411_001:0723c11": "住如是諸佛國土，若入諸佛燈炬明定，由",
    "T13n0411_001:0723c12": "此定力，令彼佛土一切有情，捨邪歸依歸",
    "T13n0411_001:0723c13": "正三寶。隨住如是諸佛國土，若入金剛光",
    "T13n0411_001:0723c14": "定，由此定力，令彼佛土所有一切小輪圍山、",
    "T13n0411_001:0723c15": "大輪圍山、蘇迷盧山，及諸餘山、谿㵎、溝壑、瓦礫、",
    "T13n0411_001:0723c16": "毒刺、諸穢、草木，皆悉不現。令彼佛土所有一",
    "T13n0411_001:0723c17": "切眾邪蠱毒、諸惡蟲獸、災橫、疫癘、昏暗、塵垢、不",
    "T13n0411_001:0723c18": "淨、臭穢，悉皆銷滅。令彼佛土地平如掌，種",
    "T13n0411_001:0723c19": "種嘉祥自然踊現，清淨、殊勝、眾相莊嚴。隨",
    "T13n0411_001:0723c20": "住如是諸佛國土，若入智力難摧伏定，由",
    "T13n0411_001:0723c21": "此定力，令彼佛土一切魔王及諸眷屬，皆悉",
    "T13n0411_001:0723c22": "驚怖，歸依三寶。「隨住如是諸佛國土，若入",
    "T13n0411_001:0723c23": "電光明定，由此定力，令彼佛土一切有情，皆",
    "T13n0411_001:0723c24": "悉遠離後世恐怖，得法安慰。隨住如是諸",
    "T13n0411_001:0723c25": "佛國土，若入具足上妙味定，由此定力，令",
    "T13n0411_001:0723c26": "彼佛土一切有情，隨念皆得飲食充足。隨",
    "T13n0411_001:0723c27": "住如是諸佛國土，若入具足勝精氣定，由",
    "T13n0411_001:0723c28": "此定力，令彼佛土一切有情，無不皆得增上",
    "T13n0411_001:0723c29": "力勢離諸病苦。隨住如是諸佛國土，若入",
    "T13n0411_001:0724a01": "上妙諸資具定，由此定力，令彼佛土一切有",
    "T13n0411_001:0724a02": "情，隨樂皆得床座、敷具、衣服、寶飾、諸資身具，",
    "T13n0411_001:0724a03": "無所乏少，殊妙端嚴，甚可愛樂。隨住如是",
    "T13n0411_001:0724a04": "諸佛國土，若入無諍智定，由此定力，令彼",
    "T13n0411_001:0724a05": "佛土一切有情，身心勇健，遠離一切怨憎繫",
    "T13n0411_001:0724a06": "縛，和順歡娛，愛樂具足，施戒安忍，勇猛、精進，",
    "T13n0411_001:0724a07": "心無散亂，成就智慧。「隨住如是諸佛國土，",
    "T13n0411_001:0724a08": "若入能引勝踊躍定，由此定力，令彼佛土",
    "T13n0411_001:0724a09": "一切有情，皆受無量勝妙歡喜。隨住如是諸",
    "T13n0411_001:0724a10": "佛國土，若入具足世路光定，由此定力，令",
    "T13n0411_001:0724a11": "彼佛土一切有情，得無礙智，能修種種清淨",
    "T13n0411_001:0724a12": "事業。隨住如是諸佛國土，若入善住勝金",
    "T13n0411_001:0724a13": "剛定，由此定力，令彼佛土一切有情，皆得",
    "T13n0411_001:0724a14": "諸根具足無缺，常樂遠離，其心寂靜。隨住",
    "T13n0411_001:0724a15": "如是諸佛國土，若入增上觀勝幢定，由此定",
    "T13n0411_001:0724a16": "力，令彼佛土一切有情，皆深呵厭自惡業過，",
    "T13n0411_001:0724a17": "咸善護持十善業道，生天要路。隨住如是",
    "T13n0411_001:0724a18": "諸佛國土，若入具足慈悲聲定，由此定力，",
    "T13n0411_001:0724a19": "令彼佛土一切有情，皆悉發起慈心、悲心、無",
    "T13n0411_001:0724a20": "怨害心、普平等心、更相利益安樂之心。隨住",
    "T13n0411_001:0724a21": "如是諸佛國土，若入引集諸福德定，由此",
    "T13n0411_001:0724a22": "定力，令彼佛土一切有情，離諸鬪諍、疾疫、飢",
    "T13n0411_001:0724a23": "饉、非時風雨、苦、澁、辛、酸、諸惡色觸，悉皆銷滅。",
    "T13n0411_001:0724a24": "「如是大士，隨住如是諸佛國土，若入海電",
    "T13n0411_001:0724a25": "光定，由此定力，令彼佛土一切大地眾寶合",
    "T13n0411_001:0724a26": "成，一切過患皆悉遠離，種種寶樹、衣樹、器樹、",
    "T13n0411_001:0724a27": "諸瓔珞樹、花樹、果樹、諸音樂樹、無量樂具周",
    "T13n0411_001:0724a28": "遍莊嚴。以要言之，此善男子，於一一日每",
    "T13n0411_001:0724a29": "晨朝時，為欲成熟諸有情故，入殑伽河沙",
    "T13n0411_001:0724b01": "等諸定，從定起已遍於十方諸佛國土，成",
    "T13n0411_001:0724b02": "熟一切所化有情，隨其所應利益安樂。「此善",
    "T13n0411_001:0724b03": "男子，已於無量、無數大劫，五濁惡時無佛世",
    "T13n0411_001:0724b04": "界，成熟有情。復於當來過於是數，或有世",
    "T13n0411_001:0724b05": "界，刀兵劫起，害諸有情。此善男子見是事",
    "T13n0411_001:0724b06": "已，於晨朝時以諸定力，除刀兵劫，令諸有",
    "T13n0411_001:0724b07": "情互相慈愍。或有世界，疫病劫起，害諸有",
    "T13n0411_001:0724b08": "情。此善男子見是事已，於晨朝時以諸定",
    "T13n0411_001:0724b09": "力，除疫病劫，令諸有情皆得安樂。或有世",
    "T13n0411_001:0724b10": "界，飢饉劫起，害諸有情。此善男子見是事",
    "T13n0411_001:0724b11": "已，於晨朝時以諸定力，除飢饉劫，令諸有",
    "T13n0411_001:0724b12": "情皆得飽滿。此善男子，以諸定力作如是",
    "T13n0411_001:0724b13": "等，無量、無邊、不可思議、利益安樂諸有情事。",
    "T13n0411_001:0724b14": "「此善男子，具足成就無量、無數、不可思議、殊",
    "T13n0411_001:0724b15": "勝功德，常勤精進利益安樂一切有情。曾",
    "T13n0411_001:0724b16": "於過去無量、無數、殑伽沙等佛世尊所，為欲",
    "T13n0411_001:0724b17": "成熟利益安樂諸有情故，發起大悲，堅固",
    "T13n0411_001:0724b18": "難壞、勇猛、精進、無盡誓願。由此大悲堅固難",
    "T13n0411_001:0724b19": "壞、勇猛、精進、無盡誓願增上勢力，於一日夜",
    "T13n0411_001:0724b20": "或一食頃，能度無量、百、千、俱胝那庾多數諸",
    "T13n0411_001:0724b21": "有情類，皆令解脫種種憂苦，及令一切如法",
    "T13n0411_001:0724b22": "所求，意願滿足。「隨所在處，若諸有情，種種希",
    "T13n0411_001:0724b23": "求憂苦逼切；有能至心稱名、念誦、歸敬、供",
    "T13n0411_001:0724b24": "養地藏菩薩摩訶薩者，一切皆得如法所求，",
    "T13n0411_001:0724b25": "離諸憂苦。隨其所應，安置生天、涅槃之道。",
    "T13n0411_001:0724b26": "隨所在處，若諸有情，飢渴所逼；有能至心",
    "T13n0411_001:0724b27": "稱名、念誦、歸敬、供養地藏菩薩摩訶薩者，",
    "T13n0411_001:0724b28": "一切皆得如法所求，飲食充足。隨其所應，",
    "T13n0411_001:0724b29": "安置生天、涅槃之道。隨所在處，若諸有情，",
    "T13n0411_001:0724c01": "乏少種種衣服、寶飾、醫藥、床敷、及諸資具；有",
    "T13n0411_001:0724c02": "能至心稱名、念誦、歸敬、供養地藏菩薩摩訶",
    "T13n0411_001:0724c03": "薩者，一切皆得如法所求，衣服、寶飾、醫藥、床",
    "T13n0411_001:0724c04": "敷、及諸資具無不備足，隨其所應，安置生",
    "T13n0411_001:0724c05": "天、涅槃之道。隨所在處，若諸有情，愛樂別離，",
    "T13n0411_001:0724c06": "怨憎合會；有能至心稱名、念誦、歸敬、供養",
    "T13n0411_001:0724c07": "地藏菩薩摩訶薩者，一切皆得愛樂合會，怨",
    "T13n0411_001:0724c08": "憎別離，隨其所應，安置生天、涅槃之道。「隨",
    "T13n0411_001:0724c09": "所在處，若諸有情，身心憂苦，眾病所惱；有能",
    "T13n0411_001:0724c10": "至心稱名、念誦、歸敬、供養地藏菩薩摩訶",
    "T13n0411_001:0724c11": "薩者，一切皆得身心安樂、眾病除愈，隨其",
    "T13n0411_001:0724c12": "所應，安置生天、涅槃之道。隨所在處，若諸",
    "T13n0411_001:0724c13": "有情，互相乖違，興諸鬪諍；有能至心稱名、",
    "T13n0411_001:0724c14": "念誦、歸敬、供養地藏菩薩摩訶薩者，一切皆",
    "T13n0411_001:0724c15": "得捨毒害心，共相和穆，歡喜忍受，展轉悔愧，",
    "T13n0411_001:0724c16": "慈心相向，隨其所應，安置生天、涅槃之道。",
    "T13n0411_001:0724c17": "隨所在處，若諸有情，閉在牢獄、杻械、枷鎖、",
    "T13n0411_001:0724c18": "檢繫其身，具受眾苦；有能至心稱名、念誦、",
    "T13n0411_001:0724c19": "歸敬、供養地藏菩薩摩訶薩者，一切皆得",
    "T13n0411_001:0724c20": "解脫牢獄、杻械、枷鎖，自在歡喜，隨其所應，",
    "T13n0411_001:0724c21": "安置生天、涅槃之道。隨所在處，若諸有情，應",
    "T13n0411_001:0724c22": "被囚執、鞭撻、拷楚、臨當被害；有能至心稱",
    "T13n0411_001:0724c23": "名、念誦、歸敬、供養地藏菩薩摩訶薩者，一",
    "T13n0411_001:0724c24": "切皆得免離囚執、鞭撻加害，隨其所應，安",
    "T13n0411_001:0724c25": "置生天、涅槃之道。「隨所在處，若諸有情，身心",
    "T13n0411_001:0724c26": "疲倦氣力羸惙；有能至心稱名、念誦、歸敬、",
    "T13n0411_001:0724c27": "供養地藏菩薩摩訶薩者，一切皆得身心暢",
    "T13n0411_001:0724c28": "適，氣力強盛，隨其所應，安置生天、涅槃之",
    "T13n0411_001:0724c29": "道。隨所在處，若諸有情，諸根不具，隨有損",
    "T13n0411_001:0725a01": "壞；有能至心稱名、念誦、歸敬、供養地藏菩",
    "T13n0411_001:0725a02": "薩摩訶薩者，一切皆得諸根具足，無有損",
    "T13n0411_001:0725a03": "壞，隨其所應，安置生天、涅槃之道。隨所在",
    "T13n0411_001:0725a04": "處，若諸有情，顛狂心亂，鬼魅所著；有能至心",
    "T13n0411_001:0725a05": "稱名、念誦、歸敬、供養地藏菩薩摩訶薩者，",
    "T13n0411_001:0725a06": "一切皆得心無狂亂，離諸擾惱，隨其所應，",
    "T13n0411_001:0725a07": "安置生天、涅槃之道。隨所在處，若諸有情，貪",
    "T13n0411_001:0725a08": "欲、瞋恚、愚癡、忿恨、慳嫉、憍慢、惡見、睡眠、放逸、疑",
    "T13n0411_001:0725a09": "等皆悉熾盛，惱亂身心，常不安樂；有能至",
    "T13n0411_001:0725a10": "心稱名、念誦、歸敬、供養地藏菩薩摩訶薩",
    "T13n0411_001:0725a11": "者，一切皆得離貪欲等身心安樂，隨其所",
    "T13n0411_001:0725a12": "應，安置生天、涅槃之道。隨所在處，若諸有",
    "T13n0411_001:0725a13": "情，為火所焚，為水所溺，為風所飄，或於山",
    "T13n0411_001:0725a14": "巖崖岸，樹舍顛墜墮落，其心慞惶；有能至",
    "T13n0411_001:0725a15": "心稱名、念誦、歸敬、供養地藏菩薩摩訶薩",
    "T13n0411_001:0725a16": "者，一切皆得離諸危難，安隱無損。隨其所",
    "T13n0411_001:0725a17": "應，安置生天、涅槃之道。「隨所在處，若諸有",
    "T13n0411_001:0725a18": "情，為諸毒蛇毒蟲所螫，或被種種毒藥所",
    "T13n0411_001:0725a19": "中；有能至心稱名、念誦、歸敬、供養地藏菩",
    "T13n0411_001:0725a20": "薩摩訶薩者，一切皆得離諸惱害，隨其所",
    "T13n0411_001:0725a21": "應，安置生天、涅槃之道。隨所在處，若諸有",
    "T13n0411_001:0725a22": "情，惡鬼所持成諸瘧病，或日日發，或隔日",
    "T13n0411_001:0725a23": "發，或三四日而一發者，或令狂亂，身心戰",
    "T13n0411_001:0725a24": "掉，迷悶失念，無所了知；有能至心稱名、念",
    "T13n0411_001:0725a25": "誦、歸敬、供養地藏菩薩摩訶薩者，一切皆",
    "T13n0411_001:0725a26": "得解脫無畏，身心安適，隨其所應，安置生",
    "T13n0411_001:0725a27": "天、涅槃之道。隨所在處，若諸有情，為諸藥叉、",
    "T13n0411_001:0725a28": "羅剎、餓鬼、畢舍遮鬼、布怛那鬼、鳩畔荼鬼、羯吒",
    "T13n0411_001:0725a29": "布怛那鬼、吸精氣鬼，及諸虎、狼、師子、惡獸、蠱毒、",
    "T13n0411_001:0725b01": "厭禱、諸惡呪術、怨賊、軍陣，及餘種種諸怖畏事",
    "T13n0411_001:0725b02": "之所纏繞，身心慞惶、懼失身命，惡死貪生，",
    "T13n0411_001:0725b03": "厭苦求樂；有能至心稱名、念誦、歸敬、供養",
    "T13n0411_001:0725b04": "地藏菩薩摩訶薩者，一切皆得離諸怖畏，",
    "T13n0411_001:0725b05": "保全身命，隨其所應，安置生天、涅槃之道。",
    "T13n0411_001:0725b06": "「隨所在處，若諸有情，或為多聞、或為淨信、",
    "T13n0411_001:0725b07": "或為淨戒、或為靜慮、或為神通、或為般若、",
    "T13n0411_001:0725b08": "或為解脫、或為妙色、或為妙聲、或為妙香、",
    "T13n0411_001:0725b09": "或為妙味、或為妙觸、或為利養、或為名聞、",
    "T13n0411_001:0725b10": "或為功德、或為工巧、或為花果、或為樹林、",
    "T13n0411_001:0725b11": "或為床座、或為敷具、或為道路、或為財穀、",
    "T13n0411_001:0725b12": "或為醫藥、或為舍宅、或為僕使、或為彩色、",
    "T13n0411_001:0725b13": "或為甘雨、或為求水、或為稼穡、或為扇",
    "T13n0411_001:0725b14": "拂、或為涼風、或為求火、或為車乘、或為男",
    "T13n0411_001:0725b15": "女、或為方便、或為修福、或為溫暖、或為清",
    "T13n0411_001:0725b16": "涼、或為憶念、或為種種世、出世間，諸利樂",
    "T13n0411_001:0725b17": "事，於追求時，為諸憂苦之所逼切；有能至",
    "T13n0411_001:0725b18": "心稱名、念誦、歸敬、供養地藏菩薩摩訶薩",
    "T13n0411_001:0725b19": "者，此善男子，功德、妙定、威神力故，令彼一切",
    "T13n0411_001:0725b20": "皆離憂苦，意願滿足，隨其所應，安置生天、",
    "T13n0411_001:0725b21": "涅槃之道。「隨所在處，若諸有情，以諸種子，",
    "T13n0411_001:0725b22": "殖於荒田、或熟田中，若勤營務、或不營務；",
    "T13n0411_001:0725b23": "有能至心稱名、念誦、歸敬、供養地藏菩薩",
    "T13n0411_001:0725b24": "摩訶薩者，此善男子，功德、妙定、威神力故，令",
    "T13n0411_001:0725b25": "彼一切果實豐稔。所以者何？此善男子，曾過",
    "T13n0411_001:0725b26": "無量、無數大劫，於過數量佛世尊所，發大精",
    "T13n0411_001:0725b27": "進堅固誓願，由此願力，為欲成熟諸有情",
    "T13n0411_001:0725b28": "故，常普任持一切大地，常普任持一切種",
    "T13n0411_001:0725b29": "子，常普令彼一切有情隨意受用。此善男子",
    "T13n0411_001:0725c01": "威神力故，能令大地一切，草木、根鬚、芽莖、枝葉、",
    "T13n0411_001:0725c02": "花果，皆悉生長，藥穀、苗稼、花果、茂實成熟，潤",
    "T13n0411_001:0725c03": "澤香潔軟美。「隨所在處，若諸有情，貪、瞋、癡等，",
    "T13n0411_001:0725c04": "皆猛利故，造作殺生、或不與取、或欲邪行、或",
    "T13n0411_001:0725c05": "虛誑語、或麁惡語、或離間語、或雜穢語、或貪、或",
    "T13n0411_001:0725c06": "瞋、或復邪見、十惡業道；有能至心稱名、念誦、",
    "T13n0411_001:0725c07": "歸敬、供養地藏菩薩摩訶薩者，一切煩惱悉",
    "T13n0411_001:0725c08": "皆銷滅，遠離十惡，成就十善，於諸眾生，起",
    "T13n0411_001:0725c09": "慈悲心及利益心。此善男子，成就如是，功德、",
    "T13n0411_001:0725c10": "妙定、威神之力，勇猛、精進，於一食頃，能於無",
    "T13n0411_001:0725c11": "量、無數佛土，一一土中以一食頃，皆能度脫",
    "T13n0411_001:0725c12": "無量、無數、殑伽沙等所化有情，令離眾苦",
    "T13n0411_001:0725c13": "皆得安樂，隨其所應，安置生天、涅槃之道。",
    "T13n0411_001:0725c14": "「此善男子，成就如是，如我所說，不可思議",
    "T13n0411_001:0725c15": "諸功德法，堅固誓願，勇猛、精進。為欲成熟",
    "T13n0411_001:0725c16": "諸有情故，於十方界，或時現作大梵王身，",
    "T13n0411_001:0725c17": "為諸有情如應說法。或復現作大自在天",
    "T13n0411_001:0725c18": "身、或作欲界他化自在天身、或作樂變化天",
    "T13n0411_001:0725c19": "身、或作覩史多天身、或作夜摩天身、或作",
    "T13n0411_001:0725c20": "帝釋天身、或作四大王天身、或作佛身、或",
    "T13n0411_001:0725c21": "作菩薩身、或作獨覺身、或作聲聞身、或作",
    "T13n0411_001:0725c22": "轉輪王身、或作剎帝利身、或作婆羅門身、",
    "T13n0411_001:0725c23": "或作茷舍身、或作戍達羅身、或作丈夫身、",
    "T13n0411_001:0725c24": "或作婦女身、或作童男身、或作童女身、或",
    "T13n0411_001:0725c25": "作健達縛身、或作阿素洛身、或作緊捺洛",
    "T13n0411_001:0725c26": "身、或作莫呼洛伽身、或作龍身、或作藥叉",
    "T13n0411_001:0725c27": "身、或作羅剎身、或作鳩畔荼身、或作畢",
    "T13n0411_001:0725c28": "舍遮身、或作餓鬼身、或作布怛那身、或作",
    "T13n0411_001:0725c29": "羯吒布怛那身、或作粤闍訶洛鬼身、或作",
    "T13n0411_001:0726a01": "師子身、或作香象身、或作馬身、或作牛身、",
    "T13n0411_001:0726a02": "或作種種禽獸之身、或作剡魔王身、或作",
    "T13n0411_001:0726a03": "地獄卒身、或作地獄諸有情身，現作如是",
    "T13n0411_001:0726a04": "等，無量、無數異類之身，為諸有情如應說",
    "T13n0411_001:0726a05": "法，隨其所應，安置三乘不退轉位。「善男子！",
    "T13n0411_001:0726a06": "如是大士，成就如是不可思議諸功德法，",
    "T13n0411_001:0726a07": "是諸殊勝功德伏藏、是諸解脫珍寶出處、是",
    "T13n0411_001:0726a08": "諸菩薩明淨眼目、是趣涅槃商人導首。如",
    "T13n0411_001:0726a09": "是乃至能無功用轉大法輪，如前廣說。「善",
    "T13n0411_001:0726a10": "男子！假使有人，於其彌勒及妙吉祥，并觀自",
    "T13n0411_001:0726a11": "在、普賢之類，而為上首，殑伽沙等諸大菩薩",
    "T13n0411_001:0726a12": "摩訶薩所，於百劫中，至心歸依、稱名、念誦、禮",
    "T13n0411_001:0726a13": "拜、供養、求諸所願，不如有人於一食頃，至",
    "T13n0411_001:0726a14": "心歸依、稱名、念誦、禮拜、供養地藏菩薩，求",
    "T13n0411_001:0726a15": "諸所願速得滿足。所以者何？地藏菩薩利",
    "T13n0411_001:0726a16": "益安樂一切有情，令諸有情所願滿足，如",
    "T13n0411_001:0726a17": "如意寶，亦如伏藏。如是大士，為欲成熟諸",
    "T13n0411_001:0726a18": "有情故，久修堅固大願、大悲、勇猛、精進，過",
    "T13n0411_001:0726a19": "諸菩薩。是故，汝等應當供養。」爾時，十方諸來",
    "T13n0411_001:0726a20": "大眾、一切菩薩摩訶薩，及諸聲聞、天人、藥叉、",
    "T13n0411_001:0726a21": "健達縛等，皆從座起，隨力所作，各持種種",
    "T13n0411_001:0726a22": "金銀等屑，眾寶、花香，奉散地藏菩薩摩訶薩。",
    "T13n0411_001:0726a23": "復持種種上妙衣服、末尼寶珠、真珠花鬘、真",
    "T13n0411_001:0726a24": "珠瓔珞、金銀寶縷、幢幡蓋等，奉上地藏菩薩",
    "T13n0411_001:0726a25": "摩訶薩。復以無量上妙音樂、種種讚頌、恭",
    "T13n0411_001:0726a26": "敬供養地藏菩薩。爾時，地藏菩薩摩訶薩，持",
    "T13n0411_001:0726a27": "此種種上妙供具，迴奉世尊，而說頌曰：",
    "T13n0411_001:0726a28": "「天、人、龍、神所供養，　　十方菩薩皆來奉，",
    "T13n0411_001:0726a29": "聞救世有大功德，　　唯願受我最勝供。」",
    "T13n0411_001:0726b01": "爾時，地藏菩薩摩訶薩說是頌已，頂禮佛",
    "T13n0411_001:0726b02": "足。於是世尊復說頌曰：",
    "T13n0411_001:0726b03": "「起堅固慧清淨心，　　滅諸有情無量苦，",
    "T13n0411_001:0726b04": "施眾妙樂如寶手，　　能斷惑網如金剛。",
    "T13n0411_001:0726b05": "起大悲慧具精進，　　善持妙供奉世尊，",
    "T13n0411_001:0726b06": "以海智救苦眾生，　　登諸趣有無畏岸。」",
    "T13n0411_001:0726b07": "爾時，地藏菩薩摩訶薩即從座起，而白佛言：",
    "T13n0411_001:0726b08": "「大德世尊！我當濟度此四洲渚世尊弟子，一",
    "T13n0411_001:0726b09": "切苾芻，及苾芻尼，鄔波索迦，鄔波斯迦，令其",
    "T13n0411_001:0726b10": "皆得，增長憶念、增長守護憶念、增長壽命、",
    "T13n0411_001:0726b11": "增長身體、增長無病、增長色力、增長名",
    "T13n0411_001:0726b12": "聞、增長資具、增長親友、增長弟子、增長淨",
    "T13n0411_001:0726b13": "戒、增長多聞、增長慧捨、增長妙定、增長安",
    "T13n0411_001:0726b14": "忍、增長方便、增長覺分聖諦光明、增長趣",
    "T13n0411_001:0726b15": "入大乘正道、增長法明、增長成熟有情、增",
    "T13n0411_001:0726b16": "長大慈大悲、增長一切白法、增長妙稱遍",
    "T13n0411_001:0726b17": "滿三界、增長法雨普潤三界、增長一切大",
    "T13n0411_001:0726b18": "地精氣滋味、增長一切眾生精氣善作事業、",
    "T13n0411_001:0726b19": "增長正法精氣善行、增長智慧光明、增長",
    "T13n0411_001:0726b20": "六到彼岸妙行、增長五眼、增長灌頂、增長",
    "T13n0411_001:0726b21": "生天涅槃。所謂有名，具足水火吉祥光明大",
    "T13n0411_001:0726b22": "記明呪總持章句，我於過去殑伽沙等佛世",
    "T13n0411_001:0726b23": "尊所，親承受持此陀羅尼，能令增長一切",
    "T13n0411_001:0726b24": "白法，增長一切種子、根鬚、芽莖、枝葉、花果、藥",
    "T13n0411_001:0726b25": "穀、精氣、滋味，增長雨澤，增長有益地、水、火、",
    "T13n0411_001:0726b26": "風，增長喜樂，增長財寶，增長勝力，增長一",
    "T13n0411_001:0726b27": "切受用資具。此陀羅尼能令一切智慧猛利，",
    "T13n0411_001:0726b28": "破煩惱賊。」即說呪曰：",
    "T13n0411_001:0726b29": "「讖蒱一　讖蒱二　讖讖蒱三　阿迦舍讖蒱四　縛羯",
    "T13n0411_001:0726c01": "洛讖蒱五　菴跋洛讖蒱六　筏羅讖蒱七　伐折",
    "T13n0411_001:0726c02": "洛讖蒱八　阿路迦讖蒱九　萏摩讖蒱十　薩帝丁𤿺",
    "T13n0411_001:0726c03": "反摩讖蒱十一　薩帝丁𤿺反昵泥吉反訶羅讖蒱十二　毘",
    "T13n0411_001:0726c04": "婆縛迦反路迦插婆讖蒱十三　鄔波睒摩讖蒱十四　奈野",
    "T13n0411_001:0726c05": "娜讖蒱十五　鉢剌惹三牟底都異反剌拏讖蒱十六　剎拏",
    "T13n0411_001:0726c06": "讖蒱十七　毘濕婆縛迦反梨夜讖蒱十八　舍薩多臘婆縛迦",
    "T13n0411_001:0726c07": "反讖蒱十九　毘阿去聲荼素上聲吒二十知戒反　莫醯隸二十",
    "T13n0411_001:0726c08": "一　萏謎二十二　睒謎二十三　斫羯洛細二十四　斫羯洛沫",
    "T13n0411_001:0726c09": "呬隸二十五　廁初凡反隷二十六　諀匹里反隸二十七　揭剌",
    "T13n0411_001:0726c10": "婆跋羅伐剌帝二十八　𣢁上聲醯以反㘑二十九　鉢臘薜三十",
    "T13n0411_001:0726c11": "　鉢剌遮囉飯怛泥三十一去聲　曷剌怛泥三十二去聲　播囉",
    "T13n0411_001:0726c12": "三十三　遮遮遮遮三十四　𣢁上聲隸三十五　弭隸三十六　黳羯",
    "T13n0411_001:0726c13": "他三十七　託契三十八　託齲盧三十九　闥㘑四十　闥㘑四十一　弭",
    "T13n0411_001:0726c14": "隸四十二　磨綻四十三徒界反　癉綻四十四徒界反　矩隸四十五　弭隸",
    "T13n0411_001:0726c15": "隸四十六　盎矩之多毘四十七　遏𠼝四十八　祁上聲𠼝四十九",
    "T13n0411_001:0726c16": "　波囉祁上聲𠼝五十　矩吒苫沫隸五十一　敦祇五十二葵",
    "T13n0411_001:0726c17": "計反　敦祇五十三葵計反　敦具隸五十四　滸盧五十五　滸盧五十六",
    "T13n0411_001:0726c18": "　滸盧五十七　矩盧窣都弭隸五十八　弭𭇶第五十九　彌𭇶",
    "T13n0411_001:0726c19": "綻六十徒界反　叛荼陀六十一　喝訶葛反羅六十二　𣢁上聲梨六十三",
    "T13n0411_001:0726c20": "　滸盧六十四　滸魯盧六十五",
    "T13n0411_001:0726c21": "「善說能淨諸有塵、　　善說能淨鬪諍劫、",
    "T13n0411_001:0726c22": "善說能淨濁惡意、　　善說能淨濁大種、",
    "T13n0411_001:0726c23": "善說能淨濁惡味、　　善說能淨濁惡氣、",
    "T13n0411_001:0726c24": "善說能滿諸希望、　　善說能成諸稼穡、",
    "T13n0411_001:0726c25": "善說能令一切佛，　　如來世尊所加護，",
    "T13n0411_001:0726c26": "善說又能令一切，　　菩薩加護而隨喜。",
    "T13n0411_001:0726c27": "「世尊！如是具足水火吉祥光明大記明呪總",
    "T13n0411_001:0726c28": "持章句，我於過去殑伽沙等佛世尊所，親承",
    "T13n0411_001:0726c29": "受持此陀羅尼。能令增長一切白法，廣說",
    "T13n0411_001:0727a01": "乃至增長一切受用資具。「大德世尊！此陀羅",
    "T13n0411_001:0727a02": "尼，普能濟度此四洲渚世尊弟子，一切苾芻、",
    "T13n0411_001:0727a03": "及苾芻尼、鄔波索迦、鄔波斯迦，令其皆得增",
    "T13n0411_001:0727a04": "長憶念，廣說乃至增長一切受用資具。此陀",
    "T13n0411_001:0727a05": "羅尼，能令世尊甘露聖教熾然久住，利益安",
    "T13n0411_001:0727a06": "樂三界眾生。」爾時，地藏菩薩摩訶薩，演說如",
    "T13n0411_001:0727a07": "是大記明呪總持章句。時，佉羅帝耶山，普皆",
    "T13n0411_001:0727a08": "震動，俱胝天樂不鼓自鳴，雨無量種天妙香",
    "T13n0411_001:0727a09": "花及珍寶等，一切眾會咸悉驚躍，皆獲希",
    "T13n0411_001:0727a10": "奇得未曾有。時，眾會中有，大吉祥天女、具大",
    "T13n0411_001:0727a11": "吉祥天女、大池妙音天女、大堅固天女、具大水",
    "T13n0411_001:0727a12": "天女、放大光天女而為上首，總有一萬八千",
    "T13n0411_001:0727a13": "天女，於四大種皆得自在，從座而起，稽首",
    "T13n0411_001:0727a14": "佛足，合掌恭敬，而白佛言：「希有，大德！甚奇，世",
    "T13n0411_001:0727a15": "尊！我等雖於諸四大種得自在轉，而不能",
    "T13n0411_001:0727a16": "知是四大種初中後相生滅違順。如此大士，",
    "T13n0411_001:0727a17": "已得微細甚深般若波羅蜜多，能善了知是",
    "T13n0411_001:0727a18": "四大種初中後相生滅違順。」佛言：「如是，如",
    "T13n0411_001:0727a19": "是。天女！此善男子，已得微細甚深般若波羅",
    "T13n0411_001:0727a20": "蜜多，能善了知是四大種初中後相生滅違",
    "T13n0411_001:0727a21": "順。天女當知，如如意珠具足眾德，能雨種",
    "T13n0411_001:0727a22": "種上妙珍寶，施諸眾生；此善男子亦復如",
    "T13n0411_001:0727a23": "是，能雨種種覺支珍寶，施諸眾生。如寶洲",
    "T13n0411_001:0727a24": "渚種種珍寶，充滿其中；此善男子亦復如是，",
    "T13n0411_001:0727a25": "成就種種覺支珍寶。如天波利質多羅樹，眾",
    "T13n0411_001:0727a26": "妙香花之所嚴飾；此善男子亦復如是，種種",
    "T13n0411_001:0727a27": "微妙佛法珍寶，而自莊嚴。如師子王，一切畜",
    "T13n0411_001:0727a28": "獸無能驚伏；此善男子亦復如是，一切眾生",
    "T13n0411_001:0727a29": "無能驚伏。譬如朗日，能滅世間一切昏暗；",
    "T13n0411_001:0727b01": "此善男子亦復如是，能滅一切眾生惡見，無",
    "T13n0411_001:0727b02": "明昏暗。譬如明月，於夜分中，能示一切失",
    "T13n0411_001:0727b03": "道眾生平坦正路，隨其欲往，皆令得至；此",
    "T13n0411_001:0727b04": "善男子亦復如是，於無明夜，能示一切迷",
    "T13n0411_001:0727b05": "三乘道，馳騁生死曠野眾生，三乘正路，隨",
    "T13n0411_001:0727b06": "其所應，方便安立，令得出離。譬如大地一",
    "T13n0411_001:0727b07": "切種子，樹山、稼穡、地身眾生，之所依止；此善",
    "T13n0411_001:0727b08": "男子亦復如是，一切殊妙菩提分法之所依",
    "T13n0411_001:0727b09": "止。譬如大寶妙高山王，善住堅固，無缺無隙；",
    "T13n0411_001:0727b10": "此善男子亦復如是，善住一切不共佛法。由",
    "T13n0411_001:0727b11": "不棄捨諸眾生故，名為無缺。一切善根皆",
    "T13n0411_001:0727b12": "善施與諸眾生故，名為無隙。譬如虛空一",
    "T13n0411_001:0727b13": "切眾生，皆所受用；此善男子亦復如是，一切",
    "T13n0411_001:0727b14": "眾生皆所受用。此善男子，成如是等，無量、",
    "T13n0411_001:0727b15": "無邊、諸功德法。」時，諸大眾聞說地藏菩薩摩",
    "T13n0411_001:0727b16": "訶薩，成就無量稱讚功德，皆獲希奇得未",
    "T13n0411_001:0727b17": "曾有，尊重恭敬，皆大歡喜，至心諦觀地藏菩",
    "T13n0411_001:0727b18": "薩目不暫捨。爾時，世尊重顯此義，而說頌",
    "T13n0411_001:0727b19": "曰：",
    "T13n0411_001:0727b20": "「地藏真大士，　　具杜多功德，",
    "T13n0411_001:0727b21": "現聲聞色相，　　來稽首大師。",
    "T13n0411_001:0727b22": "施諸眾生樂，　　救脫三有苦，",
    "T13n0411_001:0727b23": "雨無量種雨，　　為供養大師。",
    "T13n0411_001:0727b24": "天帝無垢生，　　觀察四方已，",
    "T13n0411_001:0727b25": "合掌恭敬住，　　讚請於大師。",
    "T13n0411_001:0727b26": "我見世尊眾，　　末尼寶光明，",
    "T13n0411_001:0727b27": "遍照諸佛國，　　無不皆明了。",
    "T13n0411_001:0727b28": "六通照世間，　　今當來至此，",
    "T13n0411_001:0727b29": "勇猛名地藏，　　現出家威儀。",
    "T13n0411_001:0727c01": "七聖財伏藏，　　無畏佛音聲，",
    "T13n0411_001:0727c02": "諸菩薩勝幢，　　眾生之導首。",
    "T13n0411_001:0727c03": "解脫寶所依，　　福海具精進，",
    "T13n0411_001:0727c04": "悲意樂聰敏，　　救苦諸有情。",
    "T13n0411_001:0727c05": "與怖者為城，　　如明月示道，",
    "T13n0411_001:0727c06": "生善根如地，　　破惑如金剛。",
    "T13n0411_001:0727c07": "能施解脫寶，　　如水漂眾惑，",
    "T13n0411_001:0727c08": "煩惱熱為蓋，　　愈疾如良醫。",
    "T13n0411_001:0727c09": "一日稱地藏，　　功德大名聞，",
    "T13n0411_001:0727c10": "勝俱胝劫中，　　稱餘智者德。",
    "T13n0411_001:0727c11": "能解諸眾生，　　一切煩惱縛，",
    "T13n0411_001:0727c12": "至健行定等，　　諸定之彼岸。",
    "T13n0411_001:0727c13": "十二緣清淨，　　諸智如虛空，",
    "T13n0411_001:0727c14": "破無邊佛土，　　諸有情暗聚。",
    "T13n0411_001:0727c15": "隨諸土入定，　　四靜慮等流，",
    "T13n0411_001:0727c16": "普令諸有情，　　入定除惑熱。",
    "T13n0411_001:0727c17": "眾生宿惡業，　　刀兵病飢饉，",
    "T13n0411_001:0727c18": "隨所在惱害，　　皆能令解脫。",
    "T13n0411_001:0727c19": "眾生五趣身，　　諸苦所逼切，",
    "T13n0411_001:0727c20": "歸敬地藏者，　　有苦悉皆除。",
    "T13n0411_001:0727c21": "眾生乘苦輪，　　展轉相違害，",
    "T13n0411_001:0727c22": "歸敬地藏者，　　皆住忍慈心。",
    "T13n0411_001:0727c23": "十二緣所怖，　　追求苦所依，",
    "T13n0411_001:0727c24": "歸敬地藏者，　　皆安住無畏。",
    "T13n0411_001:0727c25": "若樂修諸福，　　正念戒聞慧，",
    "T13n0411_001:0727c26": "歸敬地藏者，　　所求皆滿足。",
    "T13n0411_001:0727c27": "樂一一功德，　　工巧藥種子，",
    "T13n0411_001:0727c28": "歸敬地藏者，　　所求皆滿足。",
    "T13n0411_001:0727c29": "求諸穀藥田，　　男女衣僕使，",
    "T13n0411_001:0728a01": "歸敬地藏者，　　所求皆滿足。",
    "T13n0411_001:0728a02": "眾德具相應，　　能任持大地，",
    "T13n0411_001:0728a03": "因茲諸穀藥，　　潤澤而細軟。",
    "T13n0411_001:0728a04": "諸煩惱所覆，　　樂行十惡業，",
    "T13n0411_001:0728a05": "歸敬地藏者，　　煩惱惡皆除。",
    "T13n0411_001:0728a06": "現作種種身，　　為眾生說法，",
    "T13n0411_001:0728a07": "具足施功德，　　悲愍諸眾生。",
    "T13n0411_001:0728a08": "假使百劫中，　　讚說其功德，",
    "T13n0411_001:0728a09": "猶尚不能盡，　　故皆當供養。」",
    "T13n0411_001:0728a10": "大乘大集地藏十輪經卷第一",
    "T13n0411_001:0728a11": "永徽二年正月廿三日於長安大慈恩寺翻經院法師玄",
    "T13n0411_001:0728a12": "奘奉　詔譯",
    "T13n0411_001:0728a13": "大慈恩寺沙門大乘光筆受　法海寺沙門神昉筆受",
    "T13n0411_001:0728a14": "大總持寺沙門道觀筆受　蒲洲普救寺沙門行友證文",
    "T13n0411_001:0728a15": "普光寺沙門道智證文　汴洲真諦寺沙門玄忠證文",
    "T13n0411_001:0728a16": "弘福寺沙門明濬正字　大總持寺沙門玄應正字",
    "T13n0411_001:0728a17": "弘福寺沙門文備證義　蒲洲栖巖寺沙門神泰證義",
    "T13n0411_001:0728a18": "廓洲法講寺沙門道深證義　寶昌寺沙門法祥證義",
    "T13n0411_001:0728a19": "羅漢寺沙門慧貴證義　實際寺沙門道明證義",
    "T13n0411_001:0728a20": "大總持寺沙門道洪證義　大慈恩寺沙門玄奘奉詔譯"
}