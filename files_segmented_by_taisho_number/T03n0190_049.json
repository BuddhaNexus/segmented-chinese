{
    "T03n0190_049:0879a05": "佛本行集經卷第四十九",
    "T03n0190_049:0879a07": "隋天竺三藏闍那崛多譯",
    "T03n0190_049:0879a08": "50 五百比丘因緣品五百比丘因緣品第五十",
    "T03n0190_049:0879a09": "爾時，諸比丘白佛言：「希有世尊！云何舍利弗",
    "T03n0190_049:0879a10": "有五百波離婆闍迦刪闍耶弟子，已墮邪見",
    "T03n0190_049:0879a11": "曠野嶮道，行顛倒行，其舍利弗乃能教化",
    "T03n0190_049:0879a12": "將詣佛所，佛見彼已，教捨邪見曠野嶮難，",
    "T03n0190_049:0879a13": "於諸苦中而得解脫？」作是語已，佛告諸比丘：",
    "T03n0190_049:0879a14": "「汝諸比丘！是舍利弗，非但今日將五百刪闍",
    "T03n0190_049:0879a15": "耶弟子波離婆闍迦，墮大邪見曠野嶮路，行",
    "T03n0190_049:0879a16": "虛妄行，還復化令來至我所，得免邪見虛妄",
    "T03n0190_049:0879a17": "顛倒，於苦惱中而得解脫。往昔亦當將領如",
    "T03n0190_049:0879a18": "此五百人等，墮厄難中，時舍利弗亦復將導",
    "T03n0190_049:0879a19": "來詣我所，我於彼時，亦救彼厄，免諸苦惱。」",
    "T03n0190_049:0879a20": "諸比丘言：「唯然世尊！願為解說。」",
    "T03n0190_049:0879a21": "爾時，佛告諸比丘言：「我念往昔，有一馬王，名",
    "T03n0190_049:0879a22": "雞尸，形貌端正，身體白淨，猶如珂雪，又若白",
    "T03n0190_049:0879a23": "銀，如淨滿月，如君陀花，其頭紺色，走疾如",
    "T03n0190_049:0879a24": "風，聲如妙鼓。於彼時間，閻浮提有五百商",
    "T03n0190_049:0879a25": "人。時諸商人，欲入大海，辦具資粮，持三千萬、",
    "T03n0190_049:0879a26": "種種貨物；復持十萬以為資粮，擬於道路，興",
    "T03n0190_049:0879a27": "販取利；復有別財，用擬船師。如是具辦漸漸",
    "T03n0190_049:0879a28": "而行，到大海際，即祠海神，備諸船舶，復雇五",
    "T03n0190_049:0879a29": "人，其五人者，一者執船，二者持棹，三者抒",
    "T03n0190_049:0879b01": "漏，四者善巧沈浮，五者船師。是諸人等，又相",
    "T03n0190_049:0879b02": "告語：『所有罪過，清淨懺悔。』又復教令入海之",
    "T03n0190_049:0879b03": "法，然後始入，求覓珍寶。時諸人輩，至其海內，",
    "T03n0190_049:0879b04": "忽值惡風，吹其船舫，至羅剎國。時羅剎國，其",
    "T03n0190_049:0879b05": "國多有羅剎之女。是時船舶欲到彼國，大風",
    "T03n0190_049:0879b06": "飄搏，船悉破壞。時諸商人，各運手足，截流",
    "T03n0190_049:0879b07": "浮去，欲詣彼岸。時羅剎女，聞彼大海有船破",
    "T03n0190_049:0879b08": "壞，羅剎女等即往救接，一時捉得五百商人，",
    "T03n0190_049:0879b09": "共彼商人，五慾自娛，歡喜踊躍；時羅剎女，已",
    "T03n0190_049:0879b10": "共商人，生男生女，方始將彼諸商人輩，置一",
    "T03n0190_049:0879b11": "鐵城。既安置已，變化本形，令使端正可憙過",
    "T03n0190_049:0879b12": "人，纔不及天，或作童女，或復化作不久嫁形，",
    "T03n0190_049:0879b13": "化是身已，香湯澡浴以香塗身，著種種衣，種",
    "T03n0190_049:0879b14": "種瓔珞，莊嚴其身，首戴種種妙花天冠，一切",
    "T03n0190_049:0879b15": "身處，垂諸花瓔，以為旒蘇。復以妙花，莊挍",
    "T03n0190_049:0879b16": "其身，花為瓔珞，於花鬘處，懸以寶鈴，捷疾走",
    "T03n0190_049:0879b17": "行，詣商人所。到其所已，語諸人言：『是諸聖子",
    "T03n0190_049:0879b18": "莫有恐也，諸聖子等莫有愁也。過汝手來，過",
    "T03n0190_049:0879b19": "汝臂來，過汝腕來。』是時商人，窮極護命，恐",
    "T03n0190_049:0879b20": "怖畏死，遂於彼所，起實女想，與其手臂。時",
    "T03n0190_049:0879b21": "羅剎女，渡諸商人於大海中，既渡之已，慈",
    "T03n0190_049:0879b22": "言哀愍，語諸商人：『善來聖子！從何遠來？汝等",
    "T03n0190_049:0879b23": "聖子！來與我等可為夫也，憐愍我等，為我",
    "T03n0190_049:0879b24": "作主。我等今者無人愛念，汝為我等作歸依",
    "T03n0190_049:0879b25": "處，除滅我等憂煩愁惱，為我等輩當作家長，",
    "T03n0190_049:0879b26": "我等依法承事汝輩，不令虧失。汝諸聖子！可",
    "T03n0190_049:0879b27": "來我家，以歡喜心，受五欲樂。汝等勿憂，汝等",
    "T03n0190_049:0879b28": "勿怖，一切家業，我當備辦，凡有所須，我等皆",
    "T03n0190_049:0879b29": "有。其海大神，必於我所，深生憐愍故將汝輩",
    "T03n0190_049:0879c01": "來我所耳。』",
    "T03n0190_049:0879c02": "「爾時，一切諸商人輩，咸共告彼羅剎女言：『善",
    "T03n0190_049:0879c03": "哉姊妹！汝等安心，可少時住，乃至令我當散",
    "T03n0190_049:0879c04": "愁憂。』時諸商人，各住一廂，其心惻愴，舉聲",
    "T03n0190_049:0879c05": "啼哭，或有人言：『嗚呼父母！』或有唱言：『嗚呼兄",
    "T03n0190_049:0879c06": "弟！』或復唱言：『嗚呼姊妹！』或復唱言：『嗚呼所愛",
    "T03n0190_049:0879c07": "諸親眷屬！』或復唱言：『嗚呼宗族！我等今者已",
    "T03n0190_049:0879c08": "離親戚。』或復唱言：『我等今者離所愛戀。』或復",
    "T03n0190_049:0879c09": "唱言：『嗚呼妙地閻浮境界！』作如是等悲號啼",
    "T03n0190_049:0879c10": "哭種種之聲。又相告言『嗚呼裁忍！』作是語已，",
    "T03n0190_049:0879c11": "各吐熱氣，共相慰喻，迭互安心。詣羅剎城漸",
    "T03n0190_049:0879c12": "漸而行，未到彼城，於其中路，見有一所，其地",
    "T03n0190_049:0879c13": "寬廣，皆悉平正，無有荊棘沙礫瓦石，一切塵",
    "T03n0190_049:0879c14": "土皆悉無有，生諸青草，其草繁茂，甚大𦟛",
    "T03n0190_049:0879c15": "直，可愛可樂。有好樹林，其林花果，枝葉扶",
    "T03n0190_049:0879c16": "踈，狀若青雲靉靆垂布，是大林處，廣大無邊。",
    "T03n0190_049:0879c17": "時彼林所，一切樹木，我今當說。",
    "T03n0190_049:0879c18": "「那迦多摩羅樹，迦尼迦羅樹，阿濕波他樹，尼",
    "T03n0190_049:0879c19": "拘陀樹，烏徒婆羅樹，波羅叉樹，可闍囉樹，",
    "T03n0190_049:0879c20": "迦離囉等。種種諸樹。",
    "T03n0190_049:0879c21": "「復有種種香花之樹，彌滿彼林，其花樹者，所",
    "T03n0190_049:0879c22": "謂阿題目多迦花樹，瞻波迦花樹，阿輸迦花",
    "T03n0190_049:0879c23": "樹，波多羅花樹，波利師迦花樹，拘蘭荼迦花",
    "T03n0190_049:0879c24": "樹，拘毘陀羅華樹，檀奴沙迦梨迦花樹，目",
    "T03n0190_049:0879c25": "真隣陀花樹，蘇摩那等，種種花樹。彼等諸樹，",
    "T03n0190_049:0879c26": "或始出萠者，或有已成萌者，或復欲開敷者，",
    "T03n0190_049:0879c27": "或已成華，或華開已而萎落者，有如是等香",
    "T03n0190_049:0879c28": "華雜樹。復有種種諸果子樹，所謂菴婆羅",
    "T03n0190_049:0879c29": "樹，閻浮果樹，俱闍果樹，破那婆樹，鎮頭",
    "T03n0190_049:0880a01": "迦樹，呵梨勒樹，毘醯勒樹，菴婆勒樹，有如",
    "T03n0190_049:0880a02": "是等種種果樹。其諸果樹，或生或熟，或有",
    "T03n0190_049:0880a03": "成熟始可食者，或有過熟已墮落者，或始花",
    "T03n0190_049:0880a04": "者，復有如是種種諸樹。",
    "T03n0190_049:0880a05": "「復有諸鳥遊集其上，所謂鸚鵡鸜鵒等鳥，俱",
    "T03n0190_049:0880a06": "翅羅鳥，孔雀王鳥，迦陵頻伽鳥，命命鳥等，如",
    "T03n0190_049:0880a07": "是無量種種諸鳥。",
    "T03n0190_049:0880a08": "「復有種種雜花池沼，所謂優鉢羅花，鉢頭摩",
    "T03n0190_049:0880a09": "花，拘物頭花，分陀利花，如是等花彌覆池",
    "T03n0190_049:0880a10": "上。於其池中，復有諸鳥，所謂鴻鵠鳧鴈崑崙",
    "T03n0190_049:0880a11": "鴛鴦等鳥，遊戲池中，光嚴彼池，觀者欣悅，能",
    "T03n0190_049:0880a12": "滅憂煩。其羅剎城，四壁潔白，狀如珂雪，又如",
    "T03n0190_049:0880a13": "冰山。其城在地，若遙觀者，乃見彼城，如白雲",
    "T03n0190_049:0880a14": "隊從地湧出。其諸城上，復有樓閣，種種却",
    "T03n0190_049:0880a15": "敵，周匝女墻，四廂隍壍。其壍岸上，欄楯",
    "T03n0190_049:0880a16": "圍繞，或有樓閣。其樓閣中，有諸窓牖，復有天",
    "T03n0190_049:0880a17": "宮臺殿堂閣，欄楯齊整。其諸閣道，微妙端嚴，",
    "T03n0190_049:0880a18": "寶帳幃蓋，彌覆其上。其城周匝，建諸幢幡，施",
    "T03n0190_049:0880a19": "設寶案，於香爐中，燒諸妙香。",
    "T03n0190_049:0880a20": "「爾時，諸羅剎女將諸商人，向彼城已，教脫舊",
    "T03n0190_049:0880a21": "衣，以諸香湯，沐浴其體，令坐種種妙勝之",
    "T03n0190_049:0880a22": "座，以五慾具，而娛樂之，五音諸聲，於前而",
    "T03n0190_049:0880a23": "作，以如是等種種方便，經於久時，受大快樂，",
    "T03n0190_049:0880a24": "歡喜悅悆，迭相娛樂。後時彼諸羅剎女等，",
    "T03n0190_049:0880a25": "告諸商人：『善哉聖子！是城南面，不得從彼出",
    "T03n0190_049:0880a26": "向某處。』時諸商人，有一商主，智慧深細，聰明",
    "T03n0190_049:0880a27": "利見，即生疑念，作是思惟：『以何等故？此之諸",
    "T03n0190_049:0880a28": "女，斷我等輩，於南面處，不聽行過，詣於彼",
    "T03n0190_049:0880a29": "所？我應可伺諸女睡臥如是之時，尋於此",
    "T03n0190_049:0880b01": "道，往至其女所禁之處，次第觀看，欲知彼處",
    "T03n0190_049:0880b02": "善惡之事，若其知已，即當如事應行方便。』",
    "T03n0190_049:0880b03": "「爾時，商主作是念已，即伺彼諸羅剎女等臥",
    "T03n0190_049:0880b04": "睡眠已，遂從臥床安詳而起，不令有聲，即執",
    "T03n0190_049:0880b05": "利刀，從家而出，尋逐意趣，漸漸前進。至於少",
    "T03n0190_049:0880b06": "地，見一微徑恐怖之所，無有草木，甚可畏懼，",
    "T03n0190_049:0880b07": "乃聞有人大叫喚聲，狀如叫喚大地獄中苦",
    "T03n0190_049:0880b08": "痛之聲。聞此聲已，遂大怖畏，身毛皆竪，默然",
    "T03n0190_049:0880b09": "而住，良久喘定，漸安身心，氣力稍增，還詣彼",
    "T03n0190_049:0880b10": "道，漸漸復進。其路未遠見一鐵城，其城高峻，",
    "T03n0190_049:0880b11": "乃是所聞聲出之處。詣彼城已，周匝巡行，而",
    "T03n0190_049:0880b12": "不見門。到於北面，見有一樹，名曰合歡，近城",
    "T03n0190_049:0880b13": "而生，其樹高大，出於城上。時彼商主，見斯樹",
    "T03n0190_049:0880b14": "已，即上其樹，觀看城內，見彼城中，多有人",
    "T03n0190_049:0880b15": "死，過百餘數，或有死者，已被食半，或命未",
    "T03n0190_049:0880b16": "斷，半身支解，或有飢渴逼惱而坐。或復消瘦，",
    "T03n0190_049:0880b17": "唯有筋骨，眼目欠陷，如井底星，迷悶在地，",
    "T03n0190_049:0880b18": "頭髮蓬亂，塵土坌身，甚大羸瘦，各相割肉而",
    "T03n0190_049:0880b19": "噉食之。以是因緣，作大叫喚，如閻羅王所居",
    "T03n0190_049:0880b20": "之處，見諸眾生，受大苦惱。是大商主，見是事",
    "T03n0190_049:0880b21": "已，亦復如是生大恐怖，身毛皆竪。時大商主，",
    "T03n0190_049:0880b22": "復經少時，安心定意，恐怖稍除，氣力漸生，即",
    "T03n0190_049:0880b23": "以手捉合歡樹枝而搖動之，一枝動已，舉樹",
    "T03n0190_049:0880b24": "枝葉互相掁觸，而有聲出。",
    "T03n0190_049:0880b25": "「爾時，受苦諸人等輩，聞是聲已，仰觀城上，見",
    "T03n0190_049:0880b26": "彼商主在合歡樹，見已悲呼！而問之言：『汝",
    "T03n0190_049:0880b27": "是誰也？為是天耶？為是龍耶？為野叉耶？",
    "T03n0190_049:0880b28": "為乾闥婆？為阿修羅？為迦樓羅？為緊那羅？",
    "T03n0190_049:0880b29": "為是摩睺羅伽？為是帝釋憍尸迦耶？為是天",
    "T03n0190_049:0880c01": "尊大梵王耶？或能見我在於厄難，憐愍我輩",
    "T03n0190_049:0880c02": "故來至此，欲來救拔我等苦也。』時彼人輩，",
    "T03n0190_049:0880c03": "合十指掌，頭頂遙禮，哀泣發聲，仰面上觀，作",
    "T03n0190_049:0880c04": "如是白：『善哉仁者！當於我輩，生大慈愍，脫我",
    "T03n0190_049:0880c05": "此難，我等皆是愛別離人，汝今應當濟拔於",
    "T03n0190_049:0880c06": "我，作是方便，令我等輩還能到於親愛之",
    "T03n0190_049:0880c07": "所。』爾時商主，從彼苦人聞是語已，欝怏不",
    "T03n0190_049:0880c08": "樂，身心悲惱，而報彼言：『是諸人輩當知！我",
    "T03n0190_049:0880c09": "今非是天也，亦非龍也，乃至我非大梵天也。",
    "T03n0190_049:0880c10": "但我等輩，從閻浮提，興生至此，為求財故，入",
    "T03n0190_049:0880c11": "於大海，我等將欲至於陸地，忽遇大風，船舶",
    "T03n0190_049:0880c12": "破散，值諸婦女，來至我邊，濟拔我等。從爾已",
    "T03n0190_049:0880c13": "來，我輩常共如是諸女，歡娛受樂。我今云",
    "T03n0190_049:0880c14": "何能濟汝苦？』是時商主復問彼言：『汝諸人等！",
    "T03n0190_049:0880c15": "云何在此受如斯事？』彼苦人輩即答言曰：『善",
    "T03n0190_049:0880c16": "哉善人！我等今者亦復如是，從閻浮提，興販",
    "T03n0190_049:0880c17": "商賈，為財寶故，來入大海，欲至彼岸，遇值",
    "T03n0190_049:0880c18": "惡風，吹壞船舶。我等彼時，亦遭如是羅剎",
    "T03n0190_049:0880c19": "之女，濟度彼難，亦復共我，受五慾樂。但聞汝",
    "T03n0190_049:0880c20": "等有如是聲，是羅剎女即知大海有船破壞，",
    "T03n0190_049:0880c21": "於彼之時，將我等輩置鐵城中。我等來日，行",
    "T03n0190_049:0880c22": "人同伴亦五百人，入此城來，已被他食二百",
    "T03n0190_049:0880c23": "五十，今惟二百五十人在，我等亦共彼輩和",
    "T03n0190_049:0880c24": "合，生於男女。彼羅剎女，語言微妙，其聲婉",
    "T03n0190_049:0880c25": "媚，但彼女等貪食肉故，共生男女，悉還食",
    "T03n0190_049:0880c26": "盡。汝諸人輩！慎莫共彼受樂娛樂。何以",
    "T03n0190_049:0880c27": "故？彼甚可畏，無愛心故。』是時商主，復問彼",
    "T03n0190_049:0880c28": "言：『諸人等輩！頗有方便，得脫如此羅剎難不？』",
    "T03n0190_049:0880c29": "彼即報言：『有一方便。』商主復問：『方便如何？善",
    "T03n0190_049:0881a01": "哉為說。』彼等報言：『十五日滿四月節會大喜",
    "T03n0190_049:0881a02": "樂日，月與昴宿合會之時，有一馬王，名曰",
    "T03n0190_049:0881a03": "雞尸隋言多髮，形貌端正，見者樂觀，白如珂貝，其",
    "T03n0190_049:0881a04": "頭紺黑，行疾如風，聲如妙鼓。彼所停處，乃有",
    "T03n0190_049:0881a05": "粳米，自無糠糩，甚大鮮白，香美具足，彼馬所",
    "T03n0190_049:0881a06": "食。食是米已，來詣海岸，露現半身，口出人",
    "T03n0190_049:0881a07": "聲，而作是言：「誰欲渡彼大醎苦水？」如是三",
    "T03n0190_049:0881a08": "說，「我今當令安隱得渡醎水彼岸。」汝等若值",
    "T03n0190_049:0881a09": "如是馬者，即得免難，唯有此事，更無餘也。",
    "T03n0190_049:0881a10": "汝等！若欲脫諸難者，勿泄此言。』商主復問：『汝",
    "T03n0190_049:0881a11": "等頗復曾見雞尸馬王如此已不？汝若見者，",
    "T03n0190_049:0881a12": "何不親近？汝若親近，何不渡汝？汝初得聞，",
    "T03n0190_049:0881a13": "從誰而聞如此之事？虛也實也？』彼等報言：『善",
    "T03n0190_049:0881a14": "哉仁者！我從虛空，聞如是聲：「閻浮提內，諸商",
    "T03n0190_049:0881a15": "人輩，愚癡無智。所以者何？不能至彼昴月交",
    "T03n0190_049:0881a16": "合十五日滿是大節會歡樂之時，四月節中，",
    "T03n0190_049:0881a17": "不能詣彼北道而行，若行彼處，應見馬王，形",
    "T03n0190_049:0881a18": "貌端正，觀者無厭，食淨粳米，從於彼處，來詣",
    "T03n0190_049:0881a19": "海岸，露現半身。日別三時，唱如是言：『誰欲渡",
    "T03n0190_049:0881a20": "彼大醎苦水至於彼岸？我能安隱渡之令過，",
    "T03n0190_049:0881a21": "從於此處得至彼岸。』」眾人聞已，而有信者，尋",
    "T03n0190_049:0881a22": "虛空聲，詣於北道馬王之所。雖往其所，不受",
    "T03n0190_049:0881a23": "彼言，而復還歸。我等皆由愛羅剎女，是故如",
    "T03n0190_049:0881a24": "此，今受是厄。』是時商主，復問彼言：『汝等去",
    "T03n0190_049:0881a25": "來，可共詣彼馬王之所？』彼等報言：『我欲上城，",
    "T03n0190_049:0881a26": "城即增長，掘地欲出，其孔還合，我等是處，無",
    "T03n0190_049:0881a27": "解脫期，我輩必為羅剎女食，何當得見彼親",
    "T03n0190_049:0881a28": "眷屬？汝等人輩！慎莫放逸，隨意所去，速詣父",
    "T03n0190_049:0881a29": "母及自眷屬，還歸本鄉。唯願汝等！心意和合。",
    "T03n0190_049:0881b01": "我等人輩，本生某處，某城某邑。善哉汝等！若",
    "T03n0190_049:0881b02": "至彼處，為我等輩，問訊父母及餘諸親朋友",
    "T03n0190_049:0881b03": "知識。』作是語已，復告彼言：『汝等後時，更莫發",
    "T03n0190_049:0881b04": "心向彼大海。何以故？於大海內，有諸恐怖，所",
    "T03n0190_049:0881b05": "謂海潮，或時黑風，水流漩洄，低彌羅魚蛟",
    "T03n0190_049:0881b06": "龍等怖，諸羅剎女，如是等怖。大海之中，多種",
    "T03n0190_049:0881b07": "畏難。汝等人輩！但在彼處，以諸方便，隨宜活",
    "T03n0190_049:0881b08": "命，乃至傭力，亦可存濟，以是方便，得共父",
    "T03n0190_049:0881b09": "母妻子眷屬，不復分離，能行布施，多造福業，",
    "T03n0190_049:0881b10": "嚴持齋戒。』「是時商主，聞彼語已，生大恐怖，遂",
    "T03n0190_049:0881b11": "即從彼合歡樹下。下彼樹時，彼諸人輩，一時",
    "T03n0190_049:0881b12": "發聲，叫喚啼哭：『嗚呼大苦！嗚呼極苦！閻浮提",
    "T03n0190_049:0881b13": "內微妙之地，何當復能得見彼處？我若本知",
    "T03n0190_049:0881b14": "有是厄難，寧住在彼，飡噉牛糞，用為活命，",
    "T03n0190_049:0881b15": "不為求財而來此也。』爾時商主既下樹已，依",
    "T03n0190_049:0881b16": "著來道，還向本處，見彼等輩，諸羅剎女，猶故",
    "T03n0190_049:0881b17": "睡眠。商主爾時，還即眠臥，至於天曉，便作是",
    "T03n0190_049:0881b18": "念：『云何令彼諸商人輩得知此事，而不令彼",
    "T03n0190_049:0881b19": "羅剎女覺？我今若當輙出是言向彼說者，是",
    "T03n0190_049:0881b20": "即漏泄，若其漏泄令彼羅剎諸女聞者，恐將",
    "T03n0190_049:0881b21": "我等至厄難處。我之此語，應須隱默，乃至四",
    "T03n0190_049:0881b22": "月，臨當節會大歡樂時，馬王來日，乃可出言",
    "T03n0190_049:0881b23": "而告彼等。所以者何？昔有偈說：",
    "T03n0190_049:0881b24": "「『凡於知識處，　　輕陳心實者，",
    "T03n0190_049:0881b25": "其事當泄漏，　　聞者各各傳，",
    "T03n0190_049:0881b26": "是以怨所得，　　便受大苦惱。",
    "T03n0190_049:0881b27": "故有智慧者，　　惟不漏其言。』",
    "T03n0190_049:0881b28": "「爾時，商主思惟是已，隱默而住，乃至四月歡",
    "T03n0190_049:0881b29": "樂會時，方始告彼諸商人言：『善哉諸人！汝等",
    "T03n0190_049:0881c01": "今者慎莫放逸，莫生戀著，勿生愛心，或貪婦",
    "T03n0190_049:0881c02": "女，或貪飲食及餘資財。我於汝等，極生憐愍，",
    "T03n0190_049:0881c03": "我今密語，欲相示告。汝諸人輩！若見諸女睡",
    "T03n0190_049:0881c04": "安隱時，可共集會，同向某處。』",
    "T03n0190_049:0881c05": "「時諸商人，聞彼商主說是語已，猶如師子在",
    "T03n0190_049:0881c06": "於山林，忽大哮吼，有諸凡獸，在彼山邊，聞其",
    "T03n0190_049:0881c07": "吼聲，生大驚怖，各相謂言：『我等今者未脫大",
    "T03n0190_049:0881c08": "海可惡之事。』時彼商人過彼日已，遂至夜內，",
    "T03n0190_049:0881c09": "見彼羅剎一切諸女躭著睡眠安隱而臥，私",
    "T03n0190_049:0881c10": "密盜竊，從臥床起，各各咸共詣彼期處。詣彼",
    "T03n0190_049:0881c11": "處已，白商主言：『善哉商主！所見之者，願為",
    "T03n0190_049:0881c12": "我說，或從他聞，憐愍我故，利益我故，願為",
    "T03n0190_049:0881c13": "說之。』是時商主，報商人言：『汝等知時，密於是",
    "T03n0190_049:0881c14": "事，乃能為說。』彼等報言：『我等實語，聞是事",
    "T03n0190_049:0881c15": "已，皆悉密持。』",
    "T03n0190_049:0881c16": "「爾時，商主即告彼等說前見事。諸商人等，從",
    "T03n0190_049:0881c17": "大商主聞是事已，憂愁不樂，甚大悵怏，恐懼",
    "T03n0190_049:0881c18": "戰慄，白商主言：『善哉商主！我等今當宜可速",
    "T03n0190_049:0881c19": "至彼馬王所，願我等輩，安置得達閻浮提內",
    "T03n0190_049:0881c20": "本生之處。』時諸商人并及商主皆共聚集，詣",
    "T03n0190_049:0881c21": "彼雞尸馬王住所。",
    "T03n0190_049:0881c22": "「爾時，馬王食彼無糠自然粳米清淨香美，如",
    "T03n0190_049:0881c23": "是食已，至於海岸，露現半身，以人音聲，而三",
    "T03n0190_049:0881c24": "唱告：『誰欲樂渡鹹水彼岸？我當安隱負而",
    "T03n0190_049:0881c25": "渡之令到彼岸。』時諸商人，聞彼馬王如是語",
    "T03n0190_049:0881c26": "已，歡喜踊躍，身毛皆竪，合十指掌，頂禮馬",
    "T03n0190_049:0881c27": "王，作如是言：『善哉馬王！我等欲渡樂至彼",
    "T03n0190_049:0881c28": "岸，願濟我等，從水此岸達到彼岸。』爾時馬王",
    "T03n0190_049:0881c29": "告諸商人：『汝等當知！彼羅剎女不久應來，或",
    "T03n0190_049:0882a01": "將男者，或將女者，顯示於汝，慈悲哀哭，受",
    "T03n0190_049:0882a02": "於苦惱。汝等於時，莫生染著愛戀之心。汝等",
    "T03n0190_049:0882a03": "若起如此意言：「彼是我婦，彼是我男，彼是我",
    "T03n0190_049:0882a04": "女。」汝等假使乘我背上，必當墮落，為彼羅剎",
    "T03n0190_049:0882a05": "之所噉食。汝等若作如是意念：「彼非我許，我",
    "T03n0190_049:0882a06": "非彼物，非我男女。」於時汝等，設使以手執我",
    "T03n0190_049:0882a07": "一毛而懸之者，我於是時安隱將送汝諸人",
    "T03n0190_049:0882a08": "輩渡彼鹹水，達到彼岸。』作是語已，是大馬",
    "T03n0190_049:0882a09": "王告諸商人：『汝等今者可乘我背，或執身分",
    "T03n0190_049:0882a10": "脚足支節。』時諸商人，或上背者，或執支節",
    "T03n0190_049:0882a11": "脚足分者，爾時馬王負彼商人，出哀愍聲，飛",
    "T03n0190_049:0882a12": "騰空裏，行疾如風。",
    "T03n0190_049:0882a13": "「爾時，彼諸羅剎女輩聞彼馬王哀愍之聲，復",
    "T03n0190_049:0882a14": "聞走聲狀如猛風，忽從睡覺，覓彼商人，悉皆",
    "T03n0190_049:0882a15": "不見。處處觀看，乃遙見彼諸商人輩，乘馬王",
    "T03n0190_049:0882a16": "上，或執諸毛騣鬣支節，乘空而去。既見是",
    "T03n0190_049:0882a17": "已，速將男女，馳走奔赴，至於海岸，發慈愍",
    "T03n0190_049:0882a18": "聲，哀號啼哭，作大苦惱，各作是言：『汝諸聖",
    "T03n0190_049:0882a19": "子！今者捨我，欲何所去？令我無主，汝是我",
    "T03n0190_049:0882a20": "主，汝等於先墮在海難大恐怖中，我等渡",
    "T03n0190_049:0882a21": "汝，唯願汝等與我為夫。汝等今者捨背於我，",
    "T03n0190_049:0882a22": "欲詣何所？汝等今者無恩無義，何故相棄而",
    "T03n0190_049:0882a23": "不報恩？我等若當於聖子邊，有所違犯，今乞",
    "T03n0190_049:0882a24": "懺謝，從今已去，不作諸惡。汝諸聖子！凡善男",
    "T03n0190_049:0882a25": "子，不得懷抱結恨慍恚，汝速迴還，今何所",
    "T03n0190_049:0882a26": "詣？捨離我等。諸聖子輩！汝等如其不用我",
    "T03n0190_049:0882a27": "者，今此男女，可收將去。』時羅剎女，雖作如是",
    "T03n0190_049:0882a28": "慈流言語，雞尸馬王，仍將彼輩五百商人，安",
    "T03n0190_049:0882a29": "隱得渡大海彼岸，到閻浮提。「諸比丘！於汝",
    "T03n0190_049:0882b01": "意云何？若疑於時雞尸馬王，豈異人乎？勿生",
    "T03n0190_049:0882b02": "異念，即我身是。五百人中，大商主者，豈異人",
    "T03n0190_049:0882b03": "乎？即舍利弗比丘是也。五百商人，豈異人乎？",
    "T03n0190_049:0882b04": "即刪闍耶波離婆闍迦諸弟子等五百人是。",
    "T03n0190_049:0882b05": "我於彼時，以此五百諸商人等至厄難處，墮",
    "T03n0190_049:0882b06": "於如是羅剎女邊，後羅剎女復欲將彼隨意",
    "T03n0190_049:0882b07": "處分。當於爾時，是舍利弗將詣我所。我於彼",
    "T03n0190_049:0882b08": "時，救其苦厄，得渡鹹水達到彼岸。今者還",
    "T03n0190_049:0882b09": "復至刪闍耶邪見曠野嶮難之中，乘虛妄路，",
    "T03n0190_049:0882b10": "舍利弗，於彼之處示教化已，將詣我所。我於",
    "T03n0190_049:0882b11": "邪見曠野之中，化令得脫渡生死海。諸比",
    "T03n0190_049:0882b12": "丘！如來乃往未得佛時，能作如是大利益事，",
    "T03n0190_049:0882b13": "是故汝等！當於佛所，應生尊重恭敬之心，生",
    "T03n0190_049:0882b14": "希有想。汝等比丘！應如是學。」",
    "T03n0190_049:0882b15": "51 斷不信人行品佛本行集經斷不信人行品第五十一",
    "T03n0190_049:0882b16": "爾時，婆伽婆度長老舍利弗及目揵連五百人",
    "T03n0190_049:0882b17": "等，得出家已，具足眾戒，從摩伽陀國，次第遊",
    "T03n0190_049:0882b18": "行，從一聚落，至一聚落，歷諸村邑隨意而行，",
    "T03n0190_049:0882b19": "漸漸歸還到王舍城摩訶僧祇師作如是說。（其迦葉惟師",
    "T03n0190_049:0882b20": "復作異說，乃言：「如來至南方山處處遊行，而",
    "T03n0190_049:0882b21": "復迴還至王舍城。」）於時多有大威神者，有大",
    "T03n0190_049:0882b22": "威力，諸善男子，於如來所行於梵行。於時多",
    "T03n0190_049:0882b23": "人，道說毀呰，各各唱言：「沙門瞿曇，當令我等",
    "T03n0190_049:0882b24": "無有子息，令我等輩，破家散宅，絕我後胤。",
    "T03n0190_049:0882b25": "沙門瞿曇！已度髻髮一千人等，令遣出家。沙",
    "T03n0190_049:0882b26": "門瞿曇！從刪闍耶波離婆闍迦邊亦復劫奪",
    "T03n0190_049:0882b27": "五百弟子，令使出家。今者復有摩伽陀國諸",
    "T03n0190_049:0882b28": "大威德大威力等諸善男子，當至其所，行於",
    "T03n0190_049:0882b29": "梵行。」彼諸人輩，見諸比丘來於前者，各各說",
    "T03n0190_049:0882c01": "偈，而相謂言：",
    "T03n0190_049:0882c02": "「是大沙門還，　　踰南山詣此，",
    "T03n0190_049:0882c03": "已度波闍等，　　今復將誰去？」",
    "T03n0190_049:0882c04": "爾時彼輩諸比丘等，聞諸他人說如是偈，心",
    "T03n0190_049:0882c05": "生慚愧，便至佛所竹園之內，以所聞偈而向",
    "T03n0190_049:0882c06": "佛說。",
    "T03n0190_049:0882c07": "爾時，世尊告諸比丘：「汝等當知！如是音聲，不",
    "T03n0190_049:0882c08": "應多時唯至七日，七日之後是聲自滅，於一",
    "T03n0190_049:0882c09": "切處，無復更聞。諸比丘！雖復有人向於汝等",
    "T03n0190_049:0882c10": "說如是偈：",
    "T03n0190_049:0882c11": "「『是大沙門還，　　踰南山詣此，",
    "T03n0190_049:0882c12": "已度婆闍等，　　今復將誰去？』",
    "T03n0190_049:0882c13": "「作是語者，汝等應以如此偈答：",
    "T03n0190_049:0882c14": "「『世尊大丈夫，　　將人如法去，",
    "T03n0190_049:0882c15": "既有如法行，　　智者何得違？』」",
    "T03n0190_049:0882c16": "爾時，彼等諸比丘輩，於其晨朝，日在東方，著",
    "T03n0190_049:0882c17": "衣持鉢，入王舍城乞食之時，眾人見者皆說",
    "T03n0190_049:0882c18": "此偈，而相告言：",
    "T03n0190_049:0882c19": "「是大沙門還，　　踰南山詣此，",
    "T03n0190_049:0882c20": "已度婆闍等，　　今復將誰去？」",
    "T03n0190_049:0882c21": "時，諸比丘即以彼偈，報諸人言。",
    "T03n0190_049:0882c22": "時彼諸人聞是偈已，作是思惟：「沙門釋子，凡",
    "T03n0190_049:0882c23": "所度人，教行如法，非不如法。」是故此聲在於",
    "T03n0190_049:0882c24": "七日，過七日已，一切皆滅，於一切處，不復",
    "T03n0190_049:0882c25": "聞也。",
    "T03n0190_049:0882c26": "52 說法儀式品佛本行集經說法儀式品第五十二上",
    "T03n0190_049:0882c27": "爾時，復有眾多外道波離婆闍迦，五日五日，",
    "T03n0190_049:0882c28": "恒常集聚為人說法，眾人大集詣彼聽受。以",
    "T03n0190_049:0882c29": "是因緣，諸外道輩波離婆闍迦等得大利養，",
    "T03n0190_049:0883a01": "恭敬尊重。於彼時間王舍大城摩伽國王頻婆",
    "T03n0190_049:0883a02": "娑羅，於佛法中深生正信，作如是念：「今者外",
    "T03n0190_049:0883a03": "道波離婆闍迦，五日五日恒常集聚，為他說",
    "T03n0190_049:0883a04": "法，多有人眾，詣彼聽受。以是因緣，諸外道",
    "T03n0190_049:0883a05": "輩大得利養，世人貴重供養恭敬。我於今",
    "T03n0190_049:0883a06": "者，亦集諸師，五日五日勸令說法，我應自",
    "T03n0190_049:0883a07": "往詣彼大會。彼大會內，若見我來時，一切人",
    "T03n0190_049:0883a08": "民，悉應來集。如是因緣，應令我師大得利養",
    "T03n0190_049:0883a09": "世間尊重。」思惟是已，至於佛所，具白斯事。",
    "T03n0190_049:0883a10": "爾時，世尊因此起發，集比丘僧，而告之言：",
    "T03n0190_049:0883a11": "「汝諸比丘！我今已許五日五日令汝等輩集",
    "T03n0190_049:0883a12": "聚大會，為他說法，談論法義。」時諸比丘白",
    "T03n0190_049:0883a13": "言：「世尊！何法當說？何法不說？」時，諸比丘問",
    "T03n0190_049:0883a14": "此事已，佛告大眾諸比丘言：「汝等比丘！我今",
    "T03n0190_049:0883a15": "已許五日五日於其中間集聚眾已，歎佛功",
    "T03n0190_049:0883a16": "德，歎法功德，歎僧功德，歎信功德，乃至略",
    "T03n0190_049:0883a17": "說，讚歎戒行多聞功德，歎行布施，歎行智",
    "T03n0190_049:0883a18": "慧，歎行知足，歎行少欲，歎說頭陀，歎說遠離",
    "T03n0190_049:0883a19": "聚落城邑常在空閑，歎行妙行，讚歎利益，歎",
    "T03n0190_049:0883a20": "行精進，讚歎供養父母尊長，供養沙門及婆",
    "T03n0190_049:0883a21": "羅門，讚歎供養諸善知識，歎說善言，讚歎調",
    "T03n0190_049:0883a22": "伏諸根門者。讚歎節量諸飲食者，讚歎初夜",
    "T03n0190_049:0883a23": "及以後夜省睡眠者，讚生正念，讚相奉事。讚",
    "T03n0190_049:0883a24": "相諮問，讚聞領悟。讚受師教而不違背聞已",
    "T03n0190_049:0883a25": "奉行，讚聞法已而能正知，讚聞正法順法而",
    "T03n0190_049:0883a26": "行。歎說念佛，歎說念法，歎說念僧，歎說念",
    "T03n0190_049:0883a27": "天，歎說念施，歎念寂滅，歎念阿那波那。歎",
    "T03n0190_049:0883a28": "說念身，讚歎恒念不淨觀想，歎念死想，歎",
    "T03n0190_049:0883a29": "念飲食作不淨想。讚歎世間不可樂想，讚無",
    "T03n0190_049:0883b01": "常想，讚苦空想，讚無我想，讚歎斷想，讚離欲",
    "T03n0190_049:0883b02": "想，讚歎滅想。及以讚歎觀白骨想，讚歎骨離",
    "T03n0190_049:0883b03": "想，讚歎膖脹想，讚歎欲壞想，讚歎半噉想，讚",
    "T03n0190_049:0883b04": "歎散想，讚半燒想，讚燒赤想，讚可惡想。亦應",
    "T03n0190_049:0883b05": "讚歎念諸功德，亦應讚歎四正勤、四如意足、",
    "T03n0190_049:0883b06": "五根、五力、七覺道分，讚解脫門諸解脫分，",
    "T03n0190_049:0883b07": "讚八勝處，讚歎三明，亦應讚說六通功德。」",
    "T03n0190_049:0883b08": "佛本行集經卷第四十九"
}