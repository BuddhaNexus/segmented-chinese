{
    "T53n2121_035:0187c02": "經律異相卷第三十五(得道長者部上)",
    "T53n2121_035:0187c04": "梁沙門僧旻寶唱等集",
    "T53n2121_035:0187c05": "寶稱出家見佛悟道一守籠那足下生毛",
    "T53n2121_035:0187c06": "苦行得道二最勝難降染化成道三",
    "T53n2121_035:0187c07": "福增百歲出家見其本骸心曉見道四須",
    "T53n2121_035:0187c08": "達多崎嶇見佛時獲悟道五須達七貧後",
    "T53n2121_035:0187c09": "得食併奉佛僧倉庫自滿六最勝魔嬈不",
    "T53n2121_035:0187c10": "移七申日為佛作毒飯火坑自皆變滅八",
    "T53n2121_035:0187c11": "辯意請佛僧有二乞兒一死一為王九曇",
    "T53n2121_035:0187c12": "摩留支先身為大魚十慳長者入海婦施",
    "T53n2121_035:0187c13": "佛絹眾商皆死唯己獨存十一毘羅陀",
    "T53n2121_035:0187c14": "請佛僧食而庫藏自滿十二婆世躓染欲",
    "T53n2121_035:0187c15": "危身為目連所救十三長者新生一子即",
    "T53n2121_035:0187c16": "識本緣求母請佛甘味自下十四阿那邠",
    "T53n2121_035:0187c17": "邸七子為財受戒聞法離垢十五",
    "T53n2121_035:0187c18": "寶稱長者出家見佛悟道一",
    "T53n2121_035:0187c19": "波羅奈城有長者。名阿具利子。字曰蛇陀(梁言",
    "T53n2121_035:0187c20": "寶稱出曜經云夜輸)年二十四。有琉璃屐生而著足。父母",
    "T53n2121_035:0187c21": "貴異。字曰蛇陀。別作屋宅。寒暑易處伎女娛",
    "T53n2121_035:0187c22": "樂不去左右。寶稱中夜欻見諸伎女皆如死",
    "T53n2121_035:0187c23": "狀。膿血流溢肢節斷壞屋宅眾具皆似塚",
    "T53n2121_035:0187c24": "墓。戶輒自開天地大冥。唯覩小光趣東城門。",
    "T53n2121_035:0187c25": "門復自開明照鹿園。尋光見佛瞻覩相好。怖",
    "T53n2121_035:0187c26": "止迷解舉聲歎曰。久在愛獄著名色械。今趣",
    "T53n2121_035:0187c27": "神尊寧得脫不。佛言。童子善來覺矣。斯處無",
    "T53n2121_035:0187c28": "憂眾行畢竟。前禮佛足。佛為說法逮無垢法",
    "T53n2121_035:0187c29": "眼。即起白佛。願為弟子。佛言。善來比丘便成",
    "T53n2121_035:0188a01": "沙門。明旦眾女周慞遍求。大家驚怖不知所",
    "T53n2121_035:0188a02": "在。長者遣馬四出推索。父乘子車東行尋求。",
    "T53n2121_035:0188a03": "道遇一水。水名波羅奈。度水見子寶屐脫置",
    "T53n2121_035:0188a04": "岸邊。即尋足跡徑趣鹿園。佛以方便令其父",
    "T53n2121_035:0188a05": "子兩不相見。長者問佛言。我子寶稱足跡趣",
    "T53n2121_035:0188a06": "此。瞿曇見不。佛告長者。若子在斯何憂不見。",
    "T53n2121_035:0188a07": "佛為說法入須陀洹。寶稱心解便得羅漢。父",
    "T53n2121_035:0188a08": "子相見恩愛微薄。長者白佛。今日心悅情有",
    "T53n2121_035:0188a09": "二喜。一遇佛解喜。二離愛快喜。",
    "T53n2121_035:0188a10": "於時寶稱親支四人。一名富耨。二名維摩",
    "T53n2121_035:0188a11": "羅。三名橋炎鉢。四名須陀。聞寶稱已作沙門。",
    "T53n2121_035:0188a12": "驚喜毛堅曰。吾共詣佛并省寶稱。即便俱行。",
    "T53n2121_035:0188a13": "見佛影則乘本願行。作禮白佛。飢渴道化虛",
    "T53n2121_035:0188a14": "心日久。不以鄙陋願為弟子。佛言。善來比丘",
    "T53n2121_035:0188a15": "皆成沙門。為說心本淨聞義心了。便得羅漢。",
    "T53n2121_035:0188a16": "如有聞者發足尋覓。皆得道果(出中本起經又上出出曜經第十",
    "T53n2121_035:0188a17": "九卷)。",
    "T53n2121_035:0188a18": "守籠那足下生毛苦行得道二",
    "T53n2121_035:0188a19": "瞻婆城有大長者子。字守籠那。其父母唯有",
    "T53n2121_035:0188a20": "此子。心甚念之。生來習樂未曾躡地足下生",
    "T53n2121_035:0188a21": "毛。時摩竭國王聞瞻婆城中大長者子遲欲",
    "T53n2121_035:0188a22": "見之。即勅城主。使諸長者各將兒來。時瞻婆",
    "T53n2121_035:0188a23": "城主奉勅。詣摩竭王。在一面住。王聽以衣敷",
    "T53n2121_035:0188a24": "地。詣王所。王見足毛。心甚歡喜。即語言。可",
    "T53n2121_035:0188a25": "往見佛禮拜問訊。當與汝後世利益。時瞻婆",
    "T53n2121_035:0188a26": "城主及諸長者。共詣耆闍崛山。時有長老婆",
    "T53n2121_035:0188a27": "竭陀。為佛給使在磐石上坐。時瞻婆城主。詣",
    "T53n2121_035:0188a28": "長老婆竭陀所言。我等欲見如來。時婆竭陀",
    "T53n2121_035:0188a29": "即沒石上涌出佛前。白言。瞻婆長者欲見世",
    "T53n2121_035:0188b01": "尊。佛言。汝往屋蔭中敷座。我當往坐。時婆",
    "T53n2121_035:0188b02": "竭陀即敷座已還到佛所。白世尊言。敷座已",
    "T53n2121_035:0188b03": "竟。世尊坐已。告婆竭陀言。語長者來。時婆竭",
    "T53n2121_035:0188b04": "陀沒於佛前踊出石上。時諸長者歎未曾有",
    "T53n2121_035:0188b05": "世尊弟子神足猶爾。況復如來。婆竭陀言。長",
    "T53n2121_035:0188b06": "者宜知。是時瞻婆城主來詣佛所。世尊爾時。",
    "T53n2121_035:0188b07": "即為諸長者子及瞻婆城主說法勸化。即於",
    "T53n2121_035:0188b08": "坐上得法眼淨。白世尊言。大德。從今已去歸",
    "T53n2121_035:0188b09": "依三寶。為優婆塞。時守籠那後遂出家。往溫",
    "T53n2121_035:0188b10": "水河邊尸陀林中。懃行精進。經行之處血流",
    "T53n2121_035:0188b11": "污地。猶如血塗。時守籠那在靜處思惟。佛弟",
    "T53n2121_035:0188b12": "子中懃行精進無勝我者。我今何故不得無",
    "T53n2121_035:0188b13": "漏。我當捨戒還家自恣五欲布施作福。佛知",
    "T53n2121_035:0188b14": "其心。到守籠那所。我今問汝。隨意答我。汝在",
    "T53n2121_035:0188b15": "家時彈琴。琴絃若緩若急音聲好不。若不緩",
    "T53n2121_035:0188b16": "不急乃得好聲。佛言。比丘亦如是。不緩不急",
    "T53n2121_035:0188b17": "心乃會道。依教修行逮成羅漢焉(出四分律三分第二卷)。",
    "T53n2121_035:0188b18": "最勝難降染化成道三",
    "T53n2121_035:0188b19": "昔舍衛城內。有一長者。名曰最勝。更有長者。",
    "T53n2121_035:0188b20": "名曰難降。二人慳貪國中第一。饒財多寶不",
    "T53n2121_035:0188b21": "可稱計。二人門戶各有七重勅守門者。無令",
    "T53n2121_035:0188b22": "乞兒得入我家庭室中。鐵籠遍覆庭內以斷",
    "T53n2121_035:0188b23": "飛鳥。四面鐵牆防鼠穿鑿嚙壞器物。是時五",
    "T53n2121_035:0188b24": "大聲聞各以次第詣彼教化。從地踊出教以",
    "T53n2121_035:0188b25": "法施。長者二人聞之各不受化。後佛自往坐",
    "T53n2121_035:0188b26": "臥虛空放大光明。佛與長者說微妙法。長者",
    "T53n2121_035:0188b27": "雖聞心猶不達。內自思惟。佛來至不可虛爾",
    "T53n2121_035:0188b28": "使還精舍。宜入藏裏取一白氈布施如來。即",
    "T53n2121_035:0188b29": "起入藏。選一惡者反更得好。捨而更取倍得",
    "T53n2121_035:0188c01": "好者。心意共諍不能自決。當於其日阿須倫",
    "T53n2121_035:0188c02": "與忉利天共鬪。或天得勝阿須倫不如。或阿",
    "T53n2121_035:0188c03": "須倫得勝諸天不如。爾時世尊以天眼觀見",
    "T53n2121_035:0188c04": "長者心。或時慳心得勝施心不如。或時施心",
    "T53n2121_035:0188c05": "得勝慳心不如。爾時世尊便說斯偈。",
    "T53n2121_035:0188c06": "　施與戰同處　　此得智不譽",
    "T53n2121_035:0188c07": "　施時亦戰時　　此事二俱等",
    "T53n2121_035:0188c08": "長者遙聞內懷慚愧。如來所說正謂我身。即",
    "T53n2121_035:0188c09": "出好[疊*毛]持用為施。難降長者。出五百兩金持",
    "T53n2121_035:0188c10": "用惠施。心開意解各見道跡(出出曜經第十七卷)。",
    "T53n2121_035:0188c11": "福增百歲出家見其本骸心曉見道四",
    "T53n2121_035:0188c12": "若放男女若放奴婢。若聽人民若自己身。出",
    "T53n2121_035:0188c13": "家入道功德無量。布施之報六天人中往反",
    "T53n2121_035:0188c14": "十世。出家之福無邊無量。勝起七寶塔上至",
    "T53n2121_035:0188c15": "三十三天。以貪人能壞。出家之德無有可毀。",
    "T53n2121_035:0188c16": "乃高須彌。深於大海廣於虛空。若為出家作",
    "T53n2121_035:0188c17": "留難者。其罪甚重。入深地獄黑闇無目。有一",
    "T53n2121_035:0188c18": "長者。名尸利苾提(梁言福增)其年百歲求欲出家。",
    "T53n2121_035:0188c19": "家人大小無從用者。尸利苾提往趣迦蘭陀",
    "T53n2121_035:0188c20": "竹林。從舍利弗求欲出家。老不得出家。遍問",
    "T53n2121_035:0188c21": "五百羅漢皆同。舍利弗出竹園門。舉聲大哭。",
    "T53n2121_035:0188c22": "優波離是剃髮賤人。泥提下穢除糞之人。殃",
    "T53n2121_035:0188c23": "掘魔羅殺無量人。及陀塞羈大賊惡人。如",
    "T53n2121_035:0188c24": "是等人尚得出家。我有何罪而獨不得。佛即",
    "T53n2121_035:0188c25": "踊現。問福增言。汝何故哭。聞佛梵音心喜作",
    "T53n2121_035:0188c26": "禮。白佛言。諸罪惡人皆得出家。我何罪不聽",
    "T53n2121_035:0188c27": "我出家。大小不復用。我於佛法中復不得出",
    "T53n2121_035:0188c28": "家。設我還家必不見前。我當何趣。今日定當",
    "T53n2121_035:0188c29": "於此捨命。佛慰喻言。汝莫憂惱。聽汝出家。告",
    "T53n2121_035:0189a01": "大目連。聽與出家。即得出家。受具足戒。晝夜",
    "T53n2121_035:0189a02": "精勤修集讀誦廣通經藏。以年老故不能隨",
    "T53n2121_035:0189a03": "時恭敬迎送禮問上座。諸少比丘皆為上座",
    "T53n2121_035:0189a04": "常苦言激切。又作是念。我今寧死。往大河岸",
    "T53n2121_035:0189a05": "邊脫去袈裟置樹枝上。泣而誓言。我不捨佛",
    "T53n2121_035:0189a06": "法眾僧。唯欲捨命。我此身上布施持戒精進",
    "T53n2121_035:0189a07": "誦經。設有報者。願我捨身生富樂家。眷屬調",
    "T53n2121_035:0189a08": "從。於我善法不作留難。常遇三寶遭值善師。",
    "T53n2121_035:0189a09": "示悟涅槃畢投[泳-永+迴]澓中。未至水頃目連接",
    "T53n2121_035:0189a10": "置岸上。令捉衣角上衝虛空。猶如猛鷹銜一",
    "T53n2121_035:0189a11": "小鳥。屈申臂頃至大海島。海邊有新死人。",
    "T53n2121_035:0189a12": "女相具足。見有一虫從口出還從鼻入復從",
    "T53n2121_035:0189a13": "眼出更從耳入。苾提問。此何女人。答曰。時到",
    "T53n2121_035:0189a14": "當說。前行復見一女。自負銅鑊燃火吹之既",
    "T53n2121_035:0189a15": "沸。脫衣自入鑊中。髮爪先脫肉熟離骨沸吹",
    "T53n2121_035:0189a16": "骨出。在外風吹尋還成人。自取其肉而噉食",
    "T53n2121_035:0189a17": "之。次復前行見一大樹。多虫圍唼其身乃至枝",
    "T53n2121_035:0189a18": "葉。無有空處如針頭許。大叫震動如地獄聲。",
    "T53n2121_035:0189a19": "復次見一男子。周匝獸頭諸惡鬼神。手執弓",
    "T53n2121_035:0189a20": "弩三放毒箭鏃皆火燃。競共射之。身皆燋然。",
    "T53n2121_035:0189a21": "又見一大山。下安刀劍見有一人。從上投下",
    "T53n2121_035:0189a22": "刀戟劍矟壞刺其身。即自收拔還竪本處。往",
    "T53n2121_035:0189a23": "還不息。前見骨山。高七百由旬。目連於山為",
    "T53n2121_035:0189a24": "說。舍衛城中大薩薄婦。夫甚愛念。欲入大海",
    "T53n2121_035:0189a25": "戀婦不捨。即將入海。婦擎鏡照面。自覩端正。",
    "T53n2121_035:0189a26": "便起憍慢深心愛著。時遇大龜蹋船沒海。一",
    "T53n2121_035:0189a27": "切皆死。五百賈客一切皆死。海不受屍。夜叉",
    "T53n2121_035:0189a28": "羅剎出置岸上。隨所愛念死還生為虫。捨此",
    "T53n2121_035:0189a29": "虫身墮大地獄。舍衛國優婆夷婢優婆夷請",
    "T53n2121_035:0189b01": "一比丘。夏九十日奉給供養。使婢送食。婢至",
    "T53n2121_035:0189b02": "屏處選好自食。餘與比丘。大家覺問。婢答。我",
    "T53n2121_035:0189b03": "若先食使我世世自食身肉。今先受花報後",
    "T53n2121_035:0189b04": "墮地獄。",
    "T53n2121_035:0189b05": "大樹諸虫唼食發大惡聲。是瀨利吒營事比",
    "T53n2121_035:0189b06": "丘。用僧祇物華果飯食。送與白衣。受此花",
    "T53n2121_035:0189b07": "報。後墮地獄。唼樹諸虫。即是得物之人。",
    "T53n2121_035:0189b08": "舉聲大哭眾箭射身者。此人前身為大獵師。",
    "T53n2121_035:0189b09": "多害禽獸以是罪故受斯苦毒。於此命終墮",
    "T53n2121_035:0189b10": "大地獄。",
    "T53n2121_035:0189b11": "大山上自投刀劍者。是王舍城大健鬪將。以",
    "T53n2121_035:0189b12": "猛勇故身處前鋒。或以刀劍矛楯傷剋物命",
    "T53n2121_035:0189b13": "故受此報。",
    "T53n2121_035:0189b14": "有一國王名曇摩苾提。布施持戒慈悲不傷",
    "T53n2121_035:0189b15": "物命。政法治國滿二十年。共人博戲。時有",
    "T53n2121_035:0189b16": "一人殺人。諸臣白王。答言。隨國法治。即案律",
    "T53n2121_035:0189b17": "殺。王戲已畢問。罪人何在。臣曰已殺。王聞泣",
    "T53n2121_035:0189b18": "曰。七珍皆住我獨入地獄。即捨王位入山自",
    "T53n2121_035:0189b19": "守。命終作摩竭魚。身長七百由旬。王臣恃勢",
    "T53n2121_035:0189b20": "抂刻百姓。命終亦作摩竭大魚。身虫瘙癢揩",
    "T53n2121_035:0189b21": "頗梨山。碎殺虫血流百里皆赤。應墮大地",
    "T53n2121_035:0189b22": "獄。時魚一眠百歲乃覺。覺大飢渴。即便張口",
    "T53n2121_035:0189b23": "海水流入如注大河。有五百估客入海採寶。",
    "T53n2121_035:0189b24": "值之船趣魚口。賈人稱南無佛。魚聞閉口。賈",
    "T53n2121_035:0189b25": "客得活。魚飢命終生王舍城。夜叉出身置此",
    "T53n2121_035:0189b26": "海邊。時王者汝身是。殺人為魚。苾提口解",
    "T53n2121_035:0189b27": "無常厭世。盡結得羅漢果(出賢愚經第七卷)。",
    "T53n2121_035:0189b28": "須達多崎嶇見佛時獲悟道五",
    "T53n2121_035:0189b29": "舍衛國有大長者。名須達多(賢愚經始云。大臣四部律並呼居士)",
    "T53n2121_035:0189c01": "常給施孤獨乞兒。人以為號。先有田業在王",
    "T53n2121_035:0189c02": "舍城。年年履行(大涅槃賢愚二經云為兒聘婦詣王舍城)寄止長者護",
    "T53n2121_035:0189c03": "彌家(中本起經云。迦蘭陀。大涅槃經云珊檀那)。夜起掃治宅舍辦餚",
    "T53n2121_035:0189c04": "饍。須達問之。答曰。迦毘羅城有釋種子。名悉",
    "T53n2121_035:0189c05": "達多。姓瞿曇氏。其生未久相師占之。定當作",
    "T53n2121_035:0189c06": "轉輪王。心不願樂。捨之出家。無師自覺得阿",
    "T53n2121_035:0189c07": "耨多羅三藐三菩提。於諸眾生其心平等故",
    "T53n2121_035:0189c08": "號為佛。明受我請。又問。今在何處。答曰。在",
    "T53n2121_035:0189c09": "迦蘭陀竹林精舍(十誦律云寒林)須達多一心念佛所",
    "T53n2121_035:0189c10": "有功德。忽然大明。尋光而出至尸呵城門。佛",
    "T53n2121_035:0189c11": "神力故自然而開(四分律云神即開門)出門路有天祠。須",
    "T53n2121_035:0189c12": "達致敬尋還黑闇。心生惶怖。復欲還反城門。",
    "T53n2121_035:0189c13": "有大天神。告須達言。仁者見佛當獲善利。盡",
    "T53n2121_035:0189c14": "閻浮提所得功德。不如發心一步詣如來所。",
    "T53n2121_035:0189c15": "須達問曰。汝是誰耶。答曰。我是信相婆羅門",
    "T53n2121_035:0189c16": "子(四分律云我是私訶神)是汝往昔善知識。我因往昔見",
    "T53n2121_035:0189c17": "舍利弗大目揵連禮拜歡喜。捨身得作北方",
    "T53n2121_035:0189c18": "天王毘沙門子。專知守護此城(十誦律大同)況見如",
    "T53n2121_035:0189c19": "來禮拜供養。須達禮佛。佛如應說法。得須",
    "T53n2121_035:0189c20": "陀洹道(出大涅槃第二十七卷又出雜阿含第二十卷中本起四部律皆大同小異)。",
    "T53n2121_035:0189c21": "須達七貧後得食併奉佛僧倉庫自滿六",
    "T53n2121_035:0189c22": "長者須達七貧後貧最劇。於糞壤中得一木",
    "T53n2121_035:0189c23": "斗。其實栴檀。出市賣之。得米四斗。語婦曰",
    "T53n2121_035:0189c24": "並炊一斗。吾當索菜。時佛念曰。當度須達",
    "T53n2121_035:0189c25": "令福更生。炊米方熟。舍利弗往。婦見歡喜。",
    "T53n2121_035:0189c26": "一斗米飯悉投著鉢中。更炊一斗。目連復往。",
    "T53n2121_035:0189c27": "亦歡喜與之。復炊一斗。迦葉復往。亦復與",
    "T53n2121_035:0189c28": "之。適有一斗。尋復炊熟。如來自往。婦自念",
    "T53n2121_035:0189c29": "言。間日之糧。莫有降者。今有是米。如來躬",
    "T53n2121_035:0190a01": "顧。得無罪畢福生者哉。一斗米飯盡施如來。",
    "T53n2121_035:0190a02": "佛口呪願。罪滅福生從今日始。須達尋歸。婦",
    "T53n2121_035:0190a03": "恐其恚。便問曰。如今佛來及舍利弗目連。迦",
    "T53n2121_035:0190a04": "葉盡來求食。當與不耶。答曰當與。福田難遭。",
    "T53n2121_035:0190a05": "若來求者是為值遇。婦言。向四斗米吾盡用",
    "T53n2121_035:0190a06": "施矣。夫大歡喜。餘有飯汁公姥共飲之。須臾",
    "T53n2121_035:0190a07": "彷徉。諸室珍寶倉庫穀帛。自然實滿。如往",
    "T53n2121_035:0190a08": "時富也。須達踊躍。知佛愍念。更請佛及僧供",
    "T53n2121_035:0190a09": "養盡空。佛為說法皆得道迹(出雜譬喻經下卷)。",
    "T53n2121_035:0190a10": "最勝魔嬈不移七",
    "T53n2121_035:0190a11": "最勝長者聞說妙法。即於坐上諸塵垢盡得",
    "T53n2121_035:0190a12": "法眼淨。受三自歸為優婆塞。盡形壽不殺。佛",
    "T53n2121_035:0190a13": "去不久。弊魔波旬化作佛像及相好。來至長",
    "T53n2121_035:0190a14": "者家。長者念曰。如來向出還其何速。偽佛告",
    "T53n2121_035:0190a15": "曰。吾謂長者高才博智分別譏趣。諦念長者。",
    "T53n2121_035:0190a16": "愚惑無智。吾向所說四諦者實非真諦。斯是",
    "T53n2121_035:0190a17": "顛倒。外道所習。長者即自覺知。即報之曰。止",
    "T53n2121_035:0190a18": "止勿語。吾得慧眼住牢固地。正使汝化作億",
    "T53n2121_035:0190a19": "千萬身。吾不退轉。何以螢火之光與日競明。",
    "T53n2121_035:0190a20": "佃家灰埠欲比須彌。鵄鷲烏鵲金翅並飛。",
    "T53n2121_035:0190a21": "波旬慚愧復身而去(出最勝長者受呪願經)。",
    "T53n2121_035:0190a22": "申日為佛作毒飯火坑自皆變滅八",
    "T53n2121_035:0190a23": "是時王舍國。有一四姓長者。字為申日。財產",
    "T53n2121_035:0190a24": "甚富。金銀珍寶無有央數。申日事餘道人。唯",
    "T53n2121_035:0190a25": "不事佛。諸異道人皆共嫉妬。申日共議言。佛",
    "T53n2121_035:0190a26": "今為王及傍臣長者吏民所敬。而我等獨不",
    "T53n2121_035:0190a27": "為所重。佛常自說言。知去來現在之事。知他",
    "T53n2121_035:0190a28": "所念。今寧可試。為審爾不。申日言。當何試",
    "T53n2121_035:0190a29": "之。異道人言。請佛持毒藥置飯中。掘門裏深",
    "T53n2121_035:0190b01": "五丈。以火置中薄覆其上。令佛從上來。若",
    "T53n2121_035:0190b02": "知當不受請。受請則不知。申日言諾。即行請",
    "T53n2121_035:0190b03": "佛。佛言大善。異道人言。已無所知。但當穿",
    "T53n2121_035:0190b04": "地。申日有子。字旃羅法。年十六。通達宿命",
    "T53n2121_035:0190b05": "善學佛道能知去來現在之事。啟其父言。佛",
    "T53n2121_035:0190b06": "已知之。莫用惡人言自投湯火。申日不信。掘",
    "T53n2121_035:0190b07": "坑燃火飯置毒藥。告諸比丘。隨我後行。佛適",
    "T53n2121_035:0190b08": "向道。便放光影令申日舍中悉作金色。時旃",
    "T53n2121_035:0190b09": "羅法即語父言。今佛已起向道。十方皆明如",
    "T53n2121_035:0190b10": "日。佛到城門。足蹈門限。舉大城中即為大動。",
    "T53n2121_035:0190b11": "病者即愈。箜篌樂器不鼓自鳴。佛到申日門。",
    "T53n2121_035:0190b12": "五丈火坑化作浴池。中生蓮華。一華千葉。",
    "T53n2121_035:0190b13": "諸弟子所蹈蓮華。華生百華。皆蹈華而行。",
    "T53n2121_035:0190b14": "申日見火以作水池中生蓮華。便大懼怖。頭",
    "T53n2121_035:0190b15": "面著地以誠自說。今為佛作飯皆以毒藥置",
    "T53n2121_035:0190b16": "中。願乞更炊。佛言。不須更炊。持毒藥飯來食",
    "T53n2121_035:0190b17": "之。勅諸比丘。且勿食。須我教乃食。佛即呪",
    "T53n2121_035:0190b18": "曰。天下凡有三毒。一者貪婬。二者瞋恚。三者",
    "T53n2121_035:0190b19": "愚癡。佛無是三毒為不行。至誠有經法者。毒",
    "T53n2121_035:0190b20": "亦不行。飯食中毒皆自消去。佛言皆飯。申",
    "T53n2121_035:0190b21": "日頭面禮佛足言。我大無狀。用惡人之言。",
    "T53n2121_035:0190b22": "願從世尊求哀悔過。佛為說經。得須陀洹道",
    "T53n2121_035:0190b23": "(出申日兜本經)。",
    "T53n2121_035:0190b24": "辯意請佛僧有二乞兒一死一為王九",
    "T53n2121_035:0190b25": "舍衛國有一長者子。名曰辯意。聞佛說五十",
    "T53n2121_035:0190b26": "事要。逮得法忍。五百長者子得法眼淨。辯",
    "T53n2121_035:0190b27": "意言。唯願世尊及大眾。明日中自屈於我舍",
    "T53n2121_035:0190b28": "食。佛與大眾往其家食。未呪願。有一乞兒。歷",
    "T53n2121_035:0190b29": "座行乞。無敢與者遍無所得。瞋恚而出。便生",
    "T53n2121_035:0190c01": "惡念。此諸沙門。放恣愚惑。有何道哉。貧者從",
    "T53n2121_035:0190c02": "乞無心見與。吾得為王。以鐵輞車轢斷其頭。",
    "T53n2121_035:0190c03": "言已便去。佛呪願竟。復一乞兒來。從眾乞食。",
    "T53n2121_035:0190c04": "各各與之。大得飯食歡喜而去。即生念言。此",
    "T53n2121_035:0190c05": "諸沙門有慈悲心。我得為王供養佛僧。乃至",
    "T53n2121_035:0190c06": "七日。不報今者飢渴之恩。言已便去。二乞兒",
    "T53n2121_035:0190c07": "展轉求匃。到他國中臥於道邊深草之中。時",
    "T53n2121_035:0190c08": "彼國主忽然崩亡無有繼嗣。相師判言。書記",
    "T53n2121_035:0190c09": "當有賤人為王。諸臣百官千乘萬騎按行國",
    "T53n2121_035:0190c10": "界。望見草上有雲霞蓋。相師曰。中有神人。即",
    "T53n2121_035:0190c11": "得乞兒。諸臣拜謁。乞兒驚愕自云。下賤非是",
    "T53n2121_035:0190c12": "王種。皆言。應相沐浴香湯。著王之服。光相莊",
    "T53n2121_035:0190c13": "嚴導從入國。惡念乞兒。在深草內臥寐不覺。",
    "T53n2121_035:0190c14": "車轢斷其頭(出辯意經)。",
    "T53n2121_035:0190c15": "曇摩留支先身為大魚十",
    "T53n2121_035:0190c16": "昔有長者。字曇摩留支問訊。佛言。曇摩留支。",
    "T53n2121_035:0190c17": "別來大久乃得相見。有人問。佛答曰。昔阿僧",
    "T53n2121_035:0190c18": "祇劫時。世有佛。名曰定光。我時為梵志。字曰",
    "T53n2121_035:0190c19": "超述。時定光佛。方欲入城。我即中路相逢。解",
    "T53n2121_035:0190c20": "髮布泥上令佛蹈過。佛即記曰。汝勇猛乃爾。",
    "T53n2121_035:0190c21": "却後阿僧祇劫當得作佛。汝于時起恚心曰。",
    "T53n2121_035:0190c22": "此人與畜生無異。乃蹈他頭髮上過去。從起",
    "T53n2121_035:0190c23": "以來阿僧祇劫。常墮畜生中。復在大海中。為",
    "T53n2121_035:0190c24": "摩竭魚。身長七千由延。時有五百賈客。乘船",
    "T53n2121_035:0190c25": "入海採寶。值此大魚噏船垂欲入口。時五百",
    "T53n2121_035:0190c26": "人各稱所行事。時賈客主語眾人言。今世有",
    "T53n2121_035:0190c27": "佛名釋迦文。濟人危厄無復是過。我等稱名",
    "T53n2121_035:0190c28": "冀蒙得脫。即便齊聲稱喚。魚聞佛名本識由",
    "T53n2121_035:0190c29": "存。即自惟曰。釋迦文佛已出世間。我身云",
    "T53n2121_035:0191a01": "何故在魚中。即還沒水。五百賈客安隱而",
    "T53n2121_035:0191a02": "歸。時魚即撲身出沙壇上。不飲不食經二",
    "T53n2121_035:0191a03": "七日命終。生長者家作子。字曇摩留支。今來",
    "T53n2121_035:0191a04": "與吾相見。所以稱久遠耳。留支聞此本末。即",
    "T53n2121_035:0191a05": "向海邊求其故屍。見大魚骨皮肉已盡行脇",
    "T53n2121_035:0191a06": "骨上。思惟言。此是我故屍。即以華散故屍上。",
    "T53n2121_035:0191a07": "尋惟即往。忽然道成(出分別功德經第四卷)。",
    "T53n2121_035:0191a08": "慳長者入海婦施佛絹眾商皆死唯己獨存十",
    "T53n2121_035:0191a09": "一",
    "T53n2121_035:0191a10": "昔人大富而慳。其婦好法欲施不敢。婿臨入",
    "T53n2121_035:0191a11": "海。先以鐵蒺[卄/梨]三重繞舍。婦礙之不能得",
    "T53n2121_035:0191a12": "出。一心念佛。諸鐵關閡變成鵠毛。取絹一匹",
    "T53n2121_035:0191a13": "寄人施佛。佛受呪願。夫與五百伴共在海中。",
    "T53n2121_035:0191a14": "為鬼所噉。唯留其夫。諸鬼相語。是人婦事佛。",
    "T53n2121_035:0191a15": "不可近也。伴侶死盡獨得寶還。問婦何事。婦",
    "T53n2121_035:0191a16": "具告之。二人歡喜。即請佛僧設會得道(出雜譬喻",
    "T53n2121_035:0191a17": "經第一卷)。",
    "T53n2121_035:0191a18": "毘羅陀請佛僧食而庫藏自滿十二",
    "T53n2121_035:0191a19": "昔佛在世有大長者。名修羅陀財富無數信",
    "T53n2121_035:0191a20": "向道德。自誓。常以臘月八日請佛及僧。終身",
    "T53n2121_035:0191a21": "子孫奉行不輟。長者亡時。囑兒勿廢。兒名毘",
    "T53n2121_035:0191a22": "羅陀。後日漸貧。至時無以供辦愁慼不樂。佛",
    "T53n2121_035:0191a23": "遣目連往問云。汝父供月欲至當設何計。答",
    "T53n2121_035:0191a24": "言。唯願世尊。勿見忽棄。八日臨盻。將妻至外",
    "T53n2121_035:0191a25": "家。質百兩金。還辦供具。佛與千二百五十眾",
    "T53n2121_035:0191a26": "僧往舍而坐。行水下食清淨竟而還。其日夜",
    "T53n2121_035:0191a27": "半諸故藏中寶物自滿。夫婦見之。且喜且懼。",
    "T53n2121_035:0191a28": "恐官顧問。即往白佛。佛言。安意快用勿有",
    "T53n2121_035:0191a29": "疑難。汝之履信不違父教。聞施慧道七財滿",
    "T53n2121_035:0191b01": "足(出法句經第三卷)。",
    "T53n2121_035:0191b02": "婆世躓染欲危身為目連所救十三",
    "T53n2121_035:0191b03": "佛在羅閱祇國。有豪長者。名尸利躓。大富盈",
    "T53n2121_035:0191b04": "溢。婦生一男形容嚴妙。請師占候歎子福德。",
    "T53n2121_035:0191b05": "問言。從懷此兒有何瑞應。長者曰。其母訥口",
    "T53n2121_035:0191b06": "鈍辭。既懷此子談語巧妙。字婆世躓。及年長",
    "T53n2121_035:0191b07": "大遊行觀看。見那羅伎家有一女子。心便染",
    "T53n2121_035:0191b08": "著欲得娉娶。還啟父母願為求索。父母告言。",
    "T53n2121_035:0191b09": "高卑非匹如何為婚。子重啟言。莫問門戶但",
    "T53n2121_035:0191b10": "論其身。幸為我求若不如志便自殞命。父母",
    "T53n2121_035:0191b11": "從之。共作婚姻。兒惑其色不恥鄙事。即詣彼",
    "T53n2121_035:0191b12": "家。學習戲藝皆已成就。是時國王集諸那羅",
    "T53n2121_035:0191b13": "眾多戲事。時長者子次應現伎上索而走。王",
    "T53n2121_035:0191b14": "脫不見。復勅更上。氣力漸羸中道欲墮。心中",
    "T53n2121_035:0191b15": "惶懅無所歸依。目連陵虛告之曰。如卿今日",
    "T53n2121_035:0191b16": "寧全身命出家學道。為寧墮地娶彼女耶。答",
    "T53n2121_035:0191b17": "言。願自存濟不用女也。目連即時化作平地",
    "T53n2121_035:0191b18": "得全身首。喜不自勝。隨逐目連。往詣世尊禮",
    "T53n2121_035:0191b19": "拜供養。佛於是時廣說妙論。心意開解便得",
    "T53n2121_035:0191b20": "初果。因求出家世尊聽之。鬚髮自落法衣在",
    "T53n2121_035:0191b21": "身。專精禪思成阿羅漢。佛言。過世波羅奈",
    "T53n2121_035:0191b22": "國。有大長者。初生一子端正無比。有人從海",
    "T53n2121_035:0191b23": "中來齎一鳥卵用奉長者。長者納受。經少時",
    "T53n2121_035:0191b24": "間。其卵便剖出一鳥雛。毛羽光潤。長者受",
    "T53n2121_035:0191b25": "與子使弄。子騎鳥脊飛遊觀看。聞他國王作",
    "T53n2121_035:0191b26": "那羅戲。乘鳥至彼。鳥住樹上。偶見王女情",
    "T53n2121_035:0191b27": "便染愛。遣信騰情。女便與交。為王所知。推",
    "T53n2121_035:0191b28": "捕縛來而當斬戮。長者子言。諸君何為勞力",
    "T53n2121_035:0191b29": "殺我。聽我上樹自投而死。諸人聽許。便相",
    "T53n2121_035:0191c01": "上樹乘騎其鳥翔虛而去。得延壽命。時長者",
    "T53n2121_035:0191c02": "子今婆世躓是。王女者今伎家女是。爾時鳥",
    "T53n2121_035:0191c03": "者則目連是。過去世惑色致困由鳥得濟。今",
    "T53n2121_035:0191c04": "垂當死。由於目連故得安隱(出賢愚經第十三卷)。",
    "T53n2121_035:0191c05": "長者新生一子即識本緣求母請佛甘味自",
    "T53n2121_035:0191c06": "下十四",
    "T53n2121_035:0191c07": "舍衛國中有大長者。生一男兒。而目端正生",
    "T53n2121_035:0191c08": "而能言。問其父母。世尊及舍利弗阿難等皆",
    "T53n2121_035:0191c09": "在世不。父母答在。見其能言乃謂非人。即往",
    "T53n2121_035:0191c10": "問佛。佛言。此兒有相。父母歡喜。兒又啟曰。",
    "T53n2121_035:0191c11": "唯垂請佛及僧。答曰。卒無供養。兒又啟曰。但",
    "T53n2121_035:0191c12": "掃灑堂舍莊嚴床席。施三高座。百味飯食自",
    "T53n2121_035:0191c13": "然滿堂。又先身之母今猶存在。居波羅奈國。",
    "T53n2121_035:0191c14": "願為仰報。父母遣使馳象迎接。以三高座。",
    "T53n2121_035:0191c15": "一擬如來。一為父。一為前世所生母。佛與",
    "T53n2121_035:0191c16": "眾僧既入其舍。甘味飯食自然而下種種豐",
    "T53n2121_035:0191c17": "饒。佛為說法。合家大小盡得初果(出賢愚經第一卷)。",
    "T53n2121_035:0191c18": "阿那邠邸七子為財受戒聞法離垢十五",
    "T53n2121_035:0191c19": "舍衛城中阿那邠邸。有七子心無篤信。於佛",
    "T53n2121_035:0191c20": "法眾不持五戒。阿那邠邸長者言。我當賜汝",
    "T53n2121_035:0191c21": "千兩金。汝等可歸命三寶受於五戒。七子聞",
    "T53n2121_035:0191c22": "之。便欲歸三寶受持五戒。父各賜千兩金。",
    "T53n2121_035:0191c23": "俱至世尊所。具以白佛。云何世尊。彼七子頗",
    "T53n2121_035:0191c24": "有福善諸功德不。佛言。善哉長者。饒益眾生",
    "T53n2121_035:0191c25": "安隱天人。彼七子者緣是諸善功德具足。所",
    "T53n2121_035:0191c26": "獲果報我今當說。北方有國。城名石室。國土",
    "T53n2121_035:0191c27": "豐熟人民熾盛。彼有伊羅波多羅藏。無數百",
    "T53n2121_035:0191c28": "千金銀珍寶。於彼健陀賴國人七藏之中。隨",
    "T53n2121_035:0191c29": "其所欲皆悉費用。無所減少及此伊羅鉢多",
    "T53n2121_035:0192a01": "羅大寶藏。彼七千兩金百倍千倍無數倍。皆",
    "T53n2121_035:0192a02": "悉不及汝七子所獲功德。世尊與阿那邠邸",
    "T53n2121_035:0192a03": "說微妙法。即從坐起白世尊言。願受我請。及",
    "T53n2121_035:0192a04": "比丘僧。欲設甘露飲食。為七子故。世尊默然",
    "T53n2121_035:0192a05": "受。世尊知時。與比丘僧前後圍遶入舍衛城。",
    "T53n2121_035:0192a06": "詣阿那邠邸家皆即就坐。長者及子禮敬世",
    "T53n2121_035:0192a07": "尊。世尊說法便逮等見。告言如是。長者七",
    "T53n2121_035:0192a08": "子甘饌飲食。飯佛比丘。食竟除鉢。佛與七",
    "T53n2121_035:0192a09": "子說法。各於坐上諸塵垢盡。無有瑕穢得法",
    "T53n2121_035:0192a10": "眼生。彼已見法。無有狐疑亦無猶豫(出阿那邠邸化七子",
    "T53n2121_035:0192a11": "經)。",
    "T53n2121_035:0192a12": "經律異相卷第三十五"
}