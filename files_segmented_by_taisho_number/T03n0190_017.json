{
    "T03n0190_017:0730b02": "佛本行集經卷第十七",
    "T03n0190_017:0730b04": "隋天竺三藏闍那崛多譯",
    "T03n0190_017:0730b05": "捨宮出家品下",
    "T03n0190_017:0730b06": "「爾時，車匿既聞太子如是語已，自心思惟：『聖",
    "T03n0190_017:0730b07": "子今者，決欲出家，不肯住也。』如是念已，故發",
    "T03n0190_017:0730b08": "大聲大言大語，問太子言，望使宮人覺知：『太",
    "T03n0190_017:0730b09": "子聖子！恒常知諸時節所作之事，常依順時，",
    "T03n0190_017:0730b10": "今是何時，而喚索馬？聖子若欲往詣園林觀",
    "T03n0190_017:0730b11": "看善地遊戲之者，此非其時，何用馬為？聖子",
    "T03n0190_017:0730b12": "今日無有怨讐，復無違逆反叛之人，四方安",
    "T03n0190_017:0730b13": "靜，復無有人擾攘離亂，邊壃一切無有逃亡，",
    "T03n0190_017:0730b14": "外方隣邦亦無侵奪，欲共聖子鬪戰之者，聖",
    "T03n0190_017:0730b15": "子覆蓋一切大地，唯一無二，今何假須馬王",
    "T03n0190_017:0730b16": "乾陟？聖子今日此處宮內，諸婇女等共相",
    "T03n0190_017:0730b17": "圍遶，歡娛受樂，猶如天主歡喜園中，釋提桓",
    "T03n0190_017:0730b18": "因，共諸天女，周匝圍遶；聖子亦然，在此宮",
    "T03n0190_017:0730b19": "內，寶床上坐，何用於馬？但願安心，於此百",
    "T03n0190_017:0730b20": "千婇女之中，聽作音聲娛樂而住。』是時車匿，",
    "T03n0190_017:0730b21": "口如是言，又復以手，拔諸婇女頭髮令寤，又",
    "T03n0190_017:0730b22": "以脚蹋彼婇女身，但彼婇女不覺不知，以上",
    "T03n0190_017:0730b23": "諸天神通力故。爾時，太子心內生疑畏眾人",
    "T03n0190_017:0730b24": "覺，私密細聲，以於此偈告車匿言：",
    "T03n0190_017:0730b25": "「『同生車匿汝當知，　　我觀宮內如塚墓，",
    "T03n0190_017:0730b26": "　　亦似蛆虫穴無異，　　如與羅剎同共居，",
    "T03n0190_017:0730b27": "　　東西南北狼籍眠，　　又類受胎初泡水。",
    "T03n0190_017:0730b28": "　　車匿我見五慾苦，　　心意不願在此宮，",
    "T03n0190_017:0730b29": "　　若遊諸方我不喜，　　以見老病及死屍。",
    "T03n0190_017:0730c01": "　　車匿速將乾陟來，　　我今決欲出家去。』",
    "T03n0190_017:0730c02": "「爾時，車匿聞於太子如是言已，猶如猛獸著",
    "T03n0190_017:0730c03": "於毒箭，生大苦惱，大聲而哭，白太子言：『聖",
    "T03n0190_017:0730c04": "子！今可捨諸尊乎？』太子報言：『善生車匿！我今",
    "T03n0190_017:0730c05": "欲求勝上之處，寧捨現前諸尊親族，勿令",
    "T03n0190_017:0730c06": "未來我及眷屬入於死命鬼口之中。』更為車",
    "T03n0190_017:0730c07": "匿而說偈言：",
    "T03n0190_017:0730c08": "「『我當求於涅槃故，　　寧捨親族向出家，",
    "T03n0190_017:0730c09": "　　未來死鬼劫奪人，　　命一入口悉食盡。』",
    "T03n0190_017:0730c10": "「爾時，車匿重聞太子如是言已，復更慇懃白",
    "T03n0190_017:0730c11": "太子言：『大聖太子！一切世人謂言：「太子決定",
    "T03n0190_017:0730c12": "得作大轉輪王。」云何欲捨？』太子又斷車匿此",
    "T03n0190_017:0730c13": "言：『咄汝車匿！莫如是語！我昔在於兜率天",
    "T03n0190_017:0730c14": "上，勝於此處，曾作天王，悉領於彼三十三天，",
    "T03n0190_017:0730c15": "我於是時，猶不樂於彼處之樂。何以故？以見",
    "T03n0190_017:0730c16": "生死無常患故，況復今日此人間乎？少時在",
    "T03n0190_017:0730c17": "於此人境界，多有患濁，處此王位，雖復治世，",
    "T03n0190_017:0730c18": "暫時自在，而不得離病死之怖。但世間中，有",
    "T03n0190_017:0730c19": "死命鬼治世之處，彼之諸王即不能得自在",
    "T03n0190_017:0730c20": "安樂。』車匿復更報太子言：『大聖太子！雖復太",
    "T03n0190_017:0730c21": "子不用世位，但淨飯王今已年老，太子盛壯，",
    "T03n0190_017:0730c22": "勿令大王心生苦惱。』太子報言：『善生車匿！",
    "T03n0190_017:0730c23": "我今於此大父王邊，心生愛敬，如父愛我，我",
    "T03n0190_017:0730c24": "倍愛父，大王奇特，敬愛親族，我亦不欲捨諸",
    "T03n0190_017:0730c25": "親族，我於親眷亦復不作諸餘異心。但我大",
    "T03n0190_017:0730c26": "畏，大怖大驚，諸有之中受生死苦，今日欲",
    "T03n0190_017:0730c27": "求解脫法故，而暫捨離所愛重親，當來世中",
    "T03n0190_017:0730c28": "能愍救護諸眷屬故，又未來世不相離故。』",
    "T03n0190_017:0730c29": "「爾時車匿白太子言：『大聖太子心決定耶？要",
    "T03n0190_017:0731a01": "須捨俗求出家乎？』太子報言：『善生車匿！我已",
    "T03n0190_017:0731a02": "立要。』車匿又言：『為何事故？』太子答言：『我見",
    "T03n0190_017:0731a03": "世間無常過故，意欲專求彼勝處耳。』車匿復",
    "T03n0190_017:0731a04": "問：『以何緣故，覓彼勝處？』太子答言：『若使世",
    "T03n0190_017:0731a05": "間，無生無死，無老無病，無愛別離，無怨憎",
    "T03n0190_017:0731a06": "會，得王位已，受諸功德，無有無常，境界真",
    "T03n0190_017:0731a07": "實，一生人中，無有濁穢；若如是者，可令我",
    "T03n0190_017:0731a08": "於此處心樂。汝善車匿！莫違我心，我已勅",
    "T03n0190_017:0731a09": "汝，急速被帶我同日生馬王乾陟。』車匿白",
    "T03n0190_017:0731a10": "言：『如太子勅，不敢有違。』其車匿聞太子如是",
    "T03n0190_017:0731a11": "勅語言已，亦識太子深心之意，亦復先知淨",
    "T03n0190_017:0731a12": "飯王勅嚴制禁重，但以諸天神力加故，發心",
    "T03n0190_017:0731a13": "欲取乾陟將來太子之前。而有偈說：",
    "T03n0190_017:0731a14": "「『車匿以天神力加，　　忍違大王勅命制，",
    "T03n0190_017:0731a15": "　　兼以菩薩昔願滿，　　發意遂取馬莊嚴。』",
    "T03n0190_017:0731a16": "「爾時車匿即至厩中，於槽櫪上，搦取乾",
    "T03n0190_017:0731a17": "陟，即以純金，作迦毘遮，七寶莊嚴，串於馬",
    "T03n0190_017:0731a18": "口。牽出離槽，別繫餘橛，刮刷其背，先以柔",
    "T03n0190_017:0731a19": "軟輕細之物屧於脊上，以金所成七寶莊嚴",
    "T03n0190_017:0731a20": "鞍韀而被，上覆金網。如是具足被帶馬已，即",
    "T03n0190_017:0731a21": "牽將向太子之前。是時乾陟同生馬王，遙見",
    "T03n0190_017:0731a22": "太子身力壯故，遍體歡喜，出大鳴聲。時，其",
    "T03n0190_017:0731a23": "乾陟馬王吼喚出聲之時，聞半由旬；時首",
    "T03n0190_017:0731a24": "陀會一切諸天，以神力故，令此馬聲隱沒不",
    "T03n0190_017:0731a25": "聞，恐畏有人障礙太子不得出家。",
    "T03n0190_017:0731a26": "「是時太子，歡喜踊躍遍滿其體，即以右手，柔",
    "T03n0190_017:0731a27": "軟網縵，手指猶如蓮花葉赤色如紫礦，摩",
    "T03n0190_017:0731a28": "拭馬王脊背之上而勅語言：『汝同日生乾陟",
    "T03n0190_017:0731a29": "馬王！我今欲求甘露之法，汝須努力，如是善",
    "T03n0190_017:0731b01": "行，勿令有人作我障礙。汝善乾陟！鬪戰之",
    "T03n0190_017:0731b02": "時，尚出死力，欲勝他故，今日與我，善為佐",
    "T03n0190_017:0731b03": "助，求出世樂。世間之樂，暫時歡喜，不久還",
    "T03n0190_017:0731b04": "失，生大憂惱。為法出力，此事甚難，我今欲",
    "T03n0190_017:0731b05": "為一切世間求解脫故，出家修道。汝善努力，",
    "T03n0190_017:0731b06": "出勇猛筋，捷疾而行。我今出家，為諸世間及",
    "T03n0190_017:0731b07": "汝等輩作大利益。』",
    "T03n0190_017:0731b08": "「爾時，太子正念立地，發大弘願，作如是言：『此",
    "T03n0190_017:0731b09": "我最後在家乘也，我從今去，更不復乘如是",
    "T03n0190_017:0731b10": "之乘。』發誓願已控[革*必]，即乘乾陟馬上，乘已",
    "T03n0190_017:0731b11": "重語乾陟馬言：『汝乾陟馬！努力負我，最後",
    "T03n0190_017:0731b12": "負荷，我今為諸天人世間作利益故，發心出",
    "T03n0190_017:0731b13": "家。』太子亦坐乾陟馬王鞍上之時，一切無",
    "T03n0190_017:0731b14": "量阿脩羅眾，迦婁羅、緊那羅、摩睺羅伽、羅剎",
    "T03n0190_017:0731b15": "眾，毘舍遮、地居諸天及首陀會，乃至阿迦",
    "T03n0190_017:0731b16": "膩吒天等，隨逐乾陟馬王而行。是時諸天",
    "T03n0190_017:0731b17": "手持白蓋，復以種種諸寶莊嚴蓋柄周匝，以",
    "T03n0190_017:0731b18": "諸眾寶真珠羅網，懸於其上，其網目間，悉",
    "T03n0190_017:0731b19": "懸金鈴，擎持以覆太子之上。是時太子乘乾",
    "T03n0190_017:0731b20": "陟馬，漸向宮門。乾陟行時，蹄足聲聞一俱",
    "T03n0190_017:0731b21": "盧奢，首陀會天以神通力，隱彼鳴聲不令",
    "T03n0190_017:0731b22": "遠聞，畏有障礙太子出家。",
    "T03n0190_017:0731b23": "「是時太子出家之時，其虛空中有一夜叉，名",
    "T03n0190_017:0731b24": "曰鉢足，彼鉢足等諸夜叉眾，在虛空中，各以",
    "T03n0190_017:0731b25": "手承馬之四足，安徐而行。太子初欲發足出",
    "T03n0190_017:0731b26": "家，有一天子，唱如是言：『願善吉利大法船師，",
    "T03n0190_017:0731b27": "今欲度脫無量眾生於煩惱海。』復有一天，唱",
    "T03n0190_017:0731b28": "如是言：『願無障礙大聖世尊，今欲出家渡生",
    "T03n0190_017:0731b29": "死海。』",
    "T03n0190_017:0731c01": "「是時，太子語車匿言：『善生車匿！汝今可在我",
    "T03n0190_017:0731c02": "前而行，示現我道。』出宮內門，彼門關鑰，欲開",
    "T03n0190_017:0731c03": "之時，其聲聞於一拘盧奢。非人至門開彼",
    "T03n0190_017:0731c04": "關鑰，其開之時，首陀會天以神通力，隱蔽彼",
    "T03n0190_017:0731c05": "聲不令人聞，恐畏太子出家之時有諸障礙。",
    "T03n0190_017:0731c06": "是時車匿白太子言：『大聖太子！宮門已開。』",
    "T03n0190_017:0731c07": "太子報言：『門已開也，決定我心所願求利，必",
    "T03n0190_017:0731c08": "當得成，無有疑慮。』",
    "T03n0190_017:0731c09": "「爾時車匿白太子言：『大聖太子！希有甚奇！此",
    "T03n0190_017:0731c10": "之宮門，以前開時，大用氣力而方得開，聖",
    "T03n0190_017:0731c11": "子今者至已即開。』大聖太子亦至門邊，譬如",
    "T03n0190_017:0731c12": "猛風吹彼雲隊開散兩邊。是時太子，從內宮",
    "T03n0190_017:0731c13": "門出於外已，作是唱言：『此我最後出於宮",
    "T03n0190_017:0731c14": "門，從今已去，當更不出。』",
    "T03n0190_017:0731c15": "「爾時太子從宮出已，安庠而至毘耶囉門，",
    "T03n0190_017:0731c16": "其門邊有一夜叉將，名曰善入，共其五百夜",
    "T03n0190_017:0731c17": "叉眷屬，既見太子安庠徐步向門而來，見",
    "T03n0190_017:0731c18": "已各各共相謂言：『今此悉達大聖太子，夜半",
    "T03n0190_017:0731c19": "非時來向門下，我等今者欲為彼不？』時夜叉",
    "T03n0190_017:0731c20": "眾各相謂言：『我等可為太子開門，隨彼稱意",
    "T03n0190_017:0731c21": "東西行動，脫彼如心，所願成就，得甘露道。既",
    "T03n0190_017:0731c22": "自證已，復為天人世間，當得作大利益。』是時",
    "T03n0190_017:0731c23": "善入夜叉之將，急疾開彼毘耶囉門。其門已",
    "T03n0190_017:0731c24": "前開閉之時，其聲鳴徹，至半由旬。時淨居",
    "T03n0190_017:0731c25": "天，以神通力隱蔽門聲，不使諸人得聞其",
    "T03n0190_017:0731c26": "響，恐為太子作出家障。",
    "T03n0190_017:0731c27": "「太子從此迦毘羅城毘耶囉門初出之時，彼",
    "T03n0190_017:0731c28": "門所有守門諸將，或有執捉關鑰之者，彼等",
    "T03n0190_017:0731c29": "諸人，或著睡眠，不覺太子出彼宮時；或復是",
    "T03n0190_017:0732a01": "彼諸夜叉神之所迷惑，或是諸天神力迷惑，",
    "T03n0190_017:0732a02": "所有最慎，善持更人，彼等一切悉重睡眠，不",
    "T03n0190_017:0732a03": "覺人出。",
    "T03n0190_017:0732a04": "「爾時，欲界魔王波旬，見於太子初出家時，為",
    "T03n0190_017:0732a05": "欲恐怖於太子故，以神通力，化作諸聲，所謂",
    "T03n0190_017:0732a06": "虛空出現大雲，雲中復更出大雷聲，及霹靂",
    "T03n0190_017:0732a07": "聲。更復化作諸大水河，吹於大石，出沒奔",
    "T03n0190_017:0732a08": "流。太子之前，復作大山，其山高峻，現大崖",
    "T03n0190_017:0732a09": "岸。又復化作大猛火聚，炎爀熾然。",
    "T03n0190_017:0732a10": "「爾時淨居諸天，以神通力，隱彼大雲，雷電霹",
    "T03n0190_017:0732a11": "靂一切諸聲，及彼大山、河石、高峻崖岸、猛",
    "T03n0190_017:0732a12": "火，皆令不現。將彼魔王波旬，擲著無量百千",
    "T03n0190_017:0732a13": "由旬之外，勿使障礙太子出家。",
    "T03n0190_017:0732a14": "「爾時太子從城門出，至外邊已，迴身觀看迦",
    "T03n0190_017:0732a15": "毘羅城，出師子吼唱如是言：『我今寧自擲棄",
    "T03n0190_017:0732a16": "身形，墮大石崖，飲諸毒藥，而取命終，亦不",
    "T03n0190_017:0732a17": "飲食；若我未得隨心願求度脫眾生於生死",
    "T03n0190_017:0732a18": "海，我終不入迦毘羅城。』其諸天聞太子如是",
    "T03n0190_017:0732a19": "師子吼聲，皆悉隨喜。",
    "T03n0190_017:0732a20": "「爾時，太子出此師子吼聲之時，所有守護迦",
    "T03n0190_017:0732a21": "毘羅城諸鬼神等，或守城門，或守牆壁，或",
    "T03n0190_017:0732a22": "守敵樓，皆悉大唱如是之言：『如是如是！願如",
    "T03n0190_017:0732a23": "太子所出師子無畏吼聲，成就滿足。』以歡喜",
    "T03n0190_017:0732a24": "心，各舉兩手，語大子言：『大勇健兒！出已迴",
    "T03n0190_017:0732a25": "觀迦毘羅城。』",
    "T03n0190_017:0732a26": "「是時太子聞此言已，不驚不怖，以歡喜心，",
    "T03n0190_017:0732a27": "身毛皆竪，更作是言：『此城我今終不迴入，若",
    "T03n0190_017:0732a28": "我得於甘露之句諸聖所歎，已斷生死煩惱",
    "T03n0190_017:0732a29": "之流，證涅槃道，然後乃入。』太子城外出此",
    "T03n0190_017:0732b01": "師子吼言要誓，證彼真實真如菩提，然後還",
    "T03n0190_017:0732b02": "來入城教化，出此聲處，在後諸人造作於塔，",
    "T03n0190_017:0732b03": "名曰太子出師子吼。而彼處所有一最大尼",
    "T03n0190_017:0732b04": "拘陀樹，彼樹有神，其神以偈語太子言：",
    "T03n0190_017:0732b05": "「『若人欲伐於樹木，　　要必當盡其根本，",
    "T03n0190_017:0732b06": "　　如斫物頭須斷絕，　　渡水宜令達彼岸，",
    "T03n0190_017:0732b07": "　　言語一竟不得虛，　　作怨亦訖莫復喜。』",
    "T03n0190_017:0732b08": "「爾時，太子以偈報彼護樹神言：",
    "T03n0190_017:0732b09": "「『雪山處所可動移，　　海水或使其枯竭，",
    "T03n0190_017:0732b10": "　　虛空可令崩落地，　　我吐言語終不虛。』",
    "T03n0190_017:0732b11": "「爾時，淨居諸天而說偈言：",
    "T03n0190_017:0732b12": "「『此處今出大藥王，　　當治眾生煩惱毒，",
    "T03n0190_017:0732b13": "　　若有被愛箭所射，　　此匠今悉能拔除。",
    "T03n0190_017:0732b14": "　　此處今出大醫尊，　　善治一切眾生患，",
    "T03n0190_017:0732b15": "　　若人有老病死疹，　　此設療治悉能愈。",
    "T03n0190_017:0732b16": "　　此處今出大智炬，　　燭彼顛倒癡眾生，",
    "T03n0190_017:0732b17": "　　所在愚瞑黑闇中，　　即皆覩見大光照。",
    "T03n0190_017:0732b18": "　　此處今出大顯赫，　　能為世間作大明，",
    "T03n0190_017:0732b19": "　　以智圓滿慧眼光，　　普照十方諸境界。",
    "T03n0190_017:0732b20": "　　此處今出大船師，　　當度未度眾生類，",
    "T03n0190_017:0732b21": "　　牢裝方便智舟艥，　　濟度無量億天人。",
    "T03n0190_017:0732b22": "　　此處今出大商主，　　欲教一切度大磧，",
    "T03n0190_017:0732b23": "　　所有迷惑無量眾，　　示導令從正路行。",
    "T03n0190_017:0732b24": "　　此處今出是大王，　　世間法王無上王，",
    "T03n0190_017:0732b25": "　　建立法幢大法相，　　令知是法及非法。",
    "T03n0190_017:0732b26": "　　此處今出是大導，　　能伏一切諸世間，",
    "T03n0190_017:0732b27": "　　其未調伏諸天人，　　一切當能善調伏。",
    "T03n0190_017:0732b28": "　　此處今出是大主，　　出世法主無上主，",
    "T03n0190_017:0732b29": "　　當轉微妙大法輪，　　摧伏一切諸外道。",
    "T03n0190_017:0732c01": "　　此處今出是大覺，　　當覺世間未覺者，",
    "T03n0190_017:0732c02": "　　其有被諸煩惱纏，　　能斷一切縛令脫。",
    "T03n0190_017:0732c03": "　　此處今出大帝幢，　　當雨無邊大法雨，",
    "T03n0190_017:0732c04": "　　十力具足世無雙，　　能降一切諸外道。",
    "T03n0190_017:0732c05": "　　此處今乘大白象，　　得度無明遠廣磧，",
    "T03n0190_017:0732c06": "　　執持利智金剛杵，　　當破外道一切邪。",
    "T03n0190_017:0732c07": "　　此處今出大梵王，　　憐愍世間一切眾，",
    "T03n0190_017:0732c08": "　　為利愚騃眾生輩，　　當鳴大法鍾螺鼓。",
    "T03n0190_017:0732c09": "　　此處今出是大龍，　　當雨世間大法雨，",
    "T03n0190_017:0732c10": "　　潤益三界諸眾生，　　除其熱惱諸邪病。』",
    "T03n0190_017:0732c11": "「爾時淨居諸天說此偈已，即口稱言：『南無尊",
    "T03n0190_017:0732c12": "者大丈夫身。』禮拜太子，隨太子行。時淨居天",
    "T03n0190_017:0732c13": "各隨先業果報所得微妙之身，威德勇猛，志",
    "T03n0190_017:0732c14": "力精進，難作已作，為於太子，放身光明，滅除",
    "T03n0190_017:0732c15": "暗瞑，顯示道路，譬如重雲日從中出放大",
    "T03n0190_017:0732c16": "光明，如是如是。淨居諸天從其身體放諸光",
    "T03n0190_017:0732c17": "明，為於太子，示現道路，亦復如是。",
    "T03n0190_017:0732c18": "「爾時欲界諸天子等，皆各化作端正可喜摩",
    "T03n0190_017:0732c19": "那婆身，在太子前引導太子平坦道路。",
    "T03n0190_017:0732c20": "「大梵天王共諸梵眾眷屬圍遶，在於太子右",
    "T03n0190_017:0732c21": "邊而行。",
    "T03n0190_017:0732c22": "「忉利天王共諸釋眾三十三天眷屬圍遶，在",
    "T03n0190_017:0732c23": "於太子左邊而行。",
    "T03n0190_017:0732c24": "「四大天王各以種種微妙瓔珞，莊嚴其身，以",
    "T03n0190_017:0732c25": "妙天冠莊嚴其首，垂諸瓔珞，復共無量乾闥",
    "T03n0190_017:0732c26": "婆眾、鳩槃茶眾、諸龍夜叉，無量百千，左右圍",
    "T03n0190_017:0732c27": "遶。身帶種種堅牢鎧甲，手執弓箭，或執利",
    "T03n0190_017:0732c28": "劍，或執長刀，或執鐵棒，或執矛戟，或執三",
    "T03n0190_017:0732c29": "叉，執槊執鈎，擎持排楯，在太子前，引導而",
    "T03n0190_017:0733a01": "行，語太子言：『大聖太子！從於此道，速行莫",
    "T03n0190_017:0733a02": "住。』上虛空中，復有無量無邊諸天百千億眾，",
    "T03n0190_017:0733a03": "歡喜踊躍，遍滿其身，不能自勝。將天水陸",
    "T03n0190_017:0733a04": "所生之花，散太子上，并及旃檀、諸妙沈水、多",
    "T03n0190_017:0733a05": "伽羅等天諸末香，自餘更有種種雜香，散太",
    "T03n0190_017:0733a06": "子上，復有塗香末香燒香，太子行時，各各手",
    "T03n0190_017:0733a07": "持散太子上，以用供養於太子故。",
    "T03n0190_017:0733a08": "「爾時，太子宮內所有婇女睡寤，忽然唱言：『不",
    "T03n0190_017:0733a09": "見太子！不見太子！』耶輸陀羅既覩臥床獨自",
    "T03n0190_017:0733a10": "一身，不見太子，而大唱叫作如是言：『嗚呼",
    "T03n0190_017:0733a11": "嗚呼！我等今被聖子誑逗。』即大叫喚，以身投",
    "T03n0190_017:0733a12": "地，把撮塵土，以散頭上，又舉兩手，自拔髮",
    "T03n0190_017:0733a13": "毛，拗折打破身諸瓔珞，以撲於地，以手指",
    "T03n0190_017:0733a14": "爪[爬-巴+國]裂四支、身體皮肉，所著衣服，皆悉掣",
    "T03n0190_017:0733a15": "毀。舉聲大哭，出於種種酸楚痛言，又以諸",
    "T03n0190_017:0733a16": "餘種種苦惱，逼切縈纏自身支體。",
    "T03n0190_017:0733a17": "「爾時，宮內婇女侍人奏淨飯王，作如是言：『大",
    "T03n0190_017:0733a18": "王當知，今夜睡寤不見太子。』其當馬人既失",
    "T03n0190_017:0733a19": "乾陟，亦復諮奏淨飯王言：『大王當知，今夜厩",
    "T03n0190_017:0733a20": "上亦復不見馬王乾陟。』時淨飯王聞此語已，",
    "T03n0190_017:0733a21": "大聲叫喚而口唱言：『嗚呼嗚呼！我所愛子。』如",
    "T03n0190_017:0733a22": "是唱已，悶絕倒地，傍臣手持栴檀冷水以",
    "T03n0190_017:0733a23": "灑其上，少時還穌，復其本心。然後召喚防",
    "T03n0190_017:0733a24": "守城將而勅之言：『卿等速疾莊嚴四兵善著",
    "T03n0190_017:0733a25": "鎧甲，速求太子，令知所在。』時彼防衛守城將",
    "T03n0190_017:0733a26": "軍，聞王如是嚴重勅己，從宮內出，遍告諸餘",
    "T03n0190_017:0733a27": "大征將言：『汝等諸將各各當知！淨飯大王",
    "T03n0190_017:0733a28": "有如是勅：「所在境界，百官大臣，其有受食我",
    "T03n0190_017:0733a29": "封祿者，或有依我而活命者，如是人輩皆悉",
    "T03n0190_017:0733b01": "集聚，速疾分頭行求太子。若得見者，善言慰",
    "T03n0190_017:0733b02": "喻，勿聽住彼山林磎谷，迎將迴還。」』",
    "T03n0190_017:0733b03": "「爾時，百官諸群臣等，聞彼防衛守城將軍如",
    "T03n0190_017:0733b04": "是言已，即時各於迦毘羅城內外衢道，振鈴",
    "T03n0190_017:0733b05": "告言：『汝等一切所有臣民，食於淨飯大王國",
    "T03n0190_017:0733b06": "土封祿之者，及依大王而活命者，諸臣百官",
    "T03n0190_017:0733b07": "悉皆速出迦毘羅城，為求太子。若得見者，慰",
    "T03n0190_017:0733b08": "喻教迴，還入宮中。』",
    "T03n0190_017:0733b09": "「爾時，釋種諸臣百官，并及一切迦毘羅城所",
    "T03n0190_017:0733b10": "居人民，其有食祿及不食者，皆從城出，行",
    "T03n0190_017:0733b11": "求太子。",
    "T03n0190_017:0733b12": "「爾時，守城大臣，遍告所行諸人如是言已，漸",
    "T03n0190_017:0733b13": "次至於太子當馬大臣之家，告彼當馬臣如",
    "T03n0190_017:0733b14": "是言：『淨飯王勅，速求太子，出城而行。』彼大臣",
    "T03n0190_017:0733b15": "言：『我當太子所居之處，而不得行。』時彼守城",
    "T03n0190_017:0733b16": "大臣，重更語如是言：『淨飯大王如是嚴勅：「所",
    "T03n0190_017:0733b17": "有太子侍衛左右，悉皆禁縛。」』彼當馬臣如是",
    "T03n0190_017:0733b18": "報言：『仁者若欲縛於我者，且先自縛汝之所",
    "T03n0190_017:0733b19": "有眷屬妻兒兄弟姉妹姑姨舅氏，合皆禁縛。』",
    "T03n0190_017:0733b20": "時彼城內大眾人民，皆悉出求太子而行。",
    "T03n0190_017:0733b21": "「爾時，太子以諸天神威力障故，求覓太子，不",
    "T03n0190_017:0733b22": "能得見。",
    "T03n0190_017:0733b23": "佛本行集經剃髮染衣品第二十二上",
    "T03n0190_017:0733b24": "「爾時，太子從迦毘羅城門出已，勅其車匿作",
    "T03n0190_017:0733b25": "如是言：『謂汝車匿！我今語汝，汝於我前，引",
    "T03n0190_017:0733b26": "導直向羅摩村行。』是時車匿白太子言：『如太",
    "T03n0190_017:0733b27": "子勅，不敢有違。』引前直向羅摩村邊，其馬",
    "T03n0190_017:0733b28": "乾陟，輕便行疾，舉足安隱，從夜半行，至明",
    "T03n0190_017:0733b29": "星出，行十二由旬。「（摩訶僧祇師如是言：『馬半",
    "T03n0190_017:0733c01": "夜行十二由旬。』或復諸師作如是言：『從夜半",
    "T03n0190_017:0733c02": "起，至明星出，行百由旬。』）「至一聚落，名彌尼",
    "T03n0190_017:0733c03": "迦，至日出時，到跋伽婆仙人居處。到彼處",
    "T03n0190_017:0733c04": "已，問車匿言：『謂汝車匿！此何處所？』爾時車",
    "T03n0190_017:0733c05": "匿報太子言：『大聖太子！此之處所，去羅摩",
    "T03n0190_017:0733c06": "村，勢不遙遠。』",
    "T03n0190_017:0733c07": "「爾時太子見此樹林，乃往仙人所居之處，并",
    "T03n0190_017:0733c08": "諸鳥獸，流水井泉，池渠河等，知其車匿及馬",
    "T03n0190_017:0733c09": "乾陟行來已乏，告車匿言：『汝善車匿！今若",
    "T03n0190_017:0733c10": "知時，宜於此處，停下歇息。』是時太子從其馬",
    "T03n0190_017:0733c11": "王乾陟而下，口如是稱大弘誓願：『此今是我",
    "T03n0190_017:0733c12": "最後所乘所下處也，此今是我最後所乘所",
    "T03n0190_017:0733c13": "下處也。』是時太子下乾陟訖，以美言語慰喻",
    "T03n0190_017:0733c14": "車匿，作如是言：『車匿！世有僕使，其心雖復",
    "T03n0190_017:0733c15": "孝向大家，而無自由。復有僕使，心雖自由，而",
    "T03n0190_017:0733c16": "無孝順。復有僕使，心不孝順，兼且無力。復有",
    "T03n0190_017:0733c17": "僕使，而心孝順，復有大力。善生車匿！如汝今",
    "T03n0190_017:0733c18": "日希有希得，恭敬孝順，好心向我，復有大",
    "T03n0190_017:0733c19": "力。車匿！我今向汝，亦大歡喜，以如是業，汝",
    "T03n0190_017:0733c20": "於我邊，心大孝順，大愛敬我，如是愛我。汝今",
    "T03n0190_017:0733c21": "事我，不求利故。凡世間事富貴之人，還有愛",
    "T03n0190_017:0733c22": "著而求事他；汝今事我，其義不然；世又有",
    "T03n0190_017:0733c23": "人，見富貴時而欲事他，為求物故，亦見貧",
    "T03n0190_017:0733c24": "賤即復偝捨；汝今不然。』而說偈言：",
    "T03n0190_017:0733c25": "「『畜兒為立家，　　事父答養育，",
    "T03n0190_017:0733c26": "　　為利營田作，　　皆以求報為。』",
    "T03n0190_017:0733c27": "「爾時車匿聞此偈已，問太子言：『大聖太子！凡",
    "T03n0190_017:0733c28": "是奴僕向富貴人，所有諸事欲發心作，不能",
    "T03n0190_017:0733c29": "一一借問所以。但我今日，既見聖子來入此",
    "T03n0190_017:0734a01": "山，是故敢欲諮問聖子，以何緣故，發如是",
    "T03n0190_017:0734a02": "心而來至此？』是時太子，報車匿言：『汝善車",
    "T03n0190_017:0734a03": "匿！我欲語汝，汝今亦復何須用知？』車匿復",
    "T03n0190_017:0734a04": "言：『大聖太子！我雖是賤，交與聖子同日而",
    "T03n0190_017:0734a05": "生，是聖子奴，隨順聖子，不違逆意。』是時太子",
    "T03n0190_017:0734a06": "語車匿言：『汝善車匿！我今語汝，汝能作不？』其",
    "T03n0190_017:0734a07": "車匿言：『大聖太子！我今既是聖子奴僕，親事",
    "T03n0190_017:0734a08": "聖子，何敢不作？』",
    "T03n0190_017:0734a09": "「太子復言：『汝善車匿！我今棄捨聖王之位，不",
    "T03n0190_017:0734a10": "以其餘畏怖他故，唯求解脫，離繫縛故。車",
    "T03n0190_017:0734a11": "匿！我今不取如是王位，而心歡喜。車匿！一切",
    "T03n0190_017:0734a12": "王位，是大恐怖。我今內心，如是明見。車匿！",
    "T03n0190_017:0734a13": "我見出家有如是利，故割斷彼，來入山林，莫",
    "T03n0190_017:0734a14": "復更為生死所拘，我今欲求解脫生死。汝善",
    "T03n0190_017:0734a15": "車匿！今可迴還，將馬乾陟歸向王宮，我今出",
    "T03n0190_017:0734a16": "家，心意已決。』而說偈言：",
    "T03n0190_017:0734a17": "「『不復更假多言語，　　識知我意愛汝心，",
    "T03n0190_017:0734a18": "　　我以割捨親愛來，　　汝今速將乾陟去。』",
    "T03n0190_017:0734a19": "「爾時車匿白太子言：『大聖太子！凡人出家，見",
    "T03n0190_017:0734a20": "四種事，然後捨離。云何為四？或身年老，或復",
    "T03n0190_017:0734a21": "帶病，或時孤獨，或無資財。而聖子今此四種",
    "T03n0190_017:0734a22": "中，現無有一。又復聖子初生之時，一切解相",
    "T03n0190_017:0734a23": "婆羅門等，有能占觀諸巧智人，多讀經書善",
    "T03n0190_017:0734a24": "解眾論，昔曾授記：「如此童子，必當得作轉",
    "T03n0190_017:0734a25": "輪聖王，統四天下，作大地主，具足七寶。彼",
    "T03n0190_017:0734a26": "七寶者，所謂輪寶、珠寶、象寶、馬寶、女寶、主藏",
    "T03n0190_017:0734a27": "臣寶、主兵臣寶，如是復生一千聖子，悉皆",
    "T03n0190_017:0734a28": "勇健，能破他怨。彼轉輪王統此大地一切海",
    "T03n0190_017:0734a29": "等，如法降伏，而得治化。」聖子若得金輪寶",
    "T03n0190_017:0734b01": "時，此寶天成非人所作，端正可喜，於虛空",
    "T03n0190_017:0734b02": "中，在前而行，王當乘空，逐彼寶輪，諸親族",
    "T03n0190_017:0734b03": "等，左右圍遶，從空飛行，是時身當轉輪王位，",
    "T03n0190_017:0734b04": "受大功德。是時，聖子！以明月珠摩尼之寶，於",
    "T03n0190_017:0734b05": "夜暗時，照七由旬，其地周匝，而得光明。是時",
    "T03n0190_017:0734b06": "聖子！如是無量，受王位樂。大聖太子！仁今若",
    "T03n0190_017:0734b07": "乘白象之時，其象七支，皆拄於地，其六白牙，",
    "T03n0190_017:0734b08": "皆悉以金裝挍鏤飾，被金鞍韀鞦[革*必]隱起，以",
    "T03n0190_017:0734b09": "金瓔珞嚴服其上，復以羅網而彌覆之，具足",
    "T03n0190_017:0734b10": "神通，飛騰自在，乘是象已，亦堪能行遍此",
    "T03n0190_017:0734b11": "大地。聖子是時，受彼王位，甚大快樂。",
    "T03n0190_017:0734b12": "「『又復聖子！若當來世，乘彼馬王，而其馬王，遍",
    "T03n0190_017:0734b13": "體紺青，頭烏黑色，騣尾甚長，被金鞍韀，鏤",
    "T03n0190_017:0734b14": "寶鞦[革*必]，純金纓珞，莊嚴其身，以金網羅彌",
    "T03n0190_017:0734b15": "覆其上。彼馬神通，自在無礙，善能飛躍虛空",
    "T03n0190_017:0734b16": "而行，若欲行時，聖子乘上，行此大地，周匝",
    "T03n0190_017:0734b17": "能遍。聖子爾時，受是王位，甚大快樂。",
    "T03n0190_017:0734b18": "「『又復聖子！若當來世，得女寶時，眼目端正，",
    "T03n0190_017:0734b19": "面首可憐，行步安庠最勝最妙，猶天玉女，",
    "T03n0190_017:0734b20": "當自出現。聖子爾時，具足而受，自恣五欲，",
    "T03n0190_017:0734b21": "轉輪王位甚大豐樂。",
    "T03n0190_017:0734b22": "「『又復聖子！若當來世，得主藏寶，彼主藏臣，得",
    "T03n0190_017:0734b23": "天眼故，能從地出金銀藏等一切諸寶，將與",
    "T03n0190_017:0734b24": "聖子。爾時，當受五欲具足功德。",
    "T03n0190_017:0734b25": "「『又復聖子！若當來世，得主兵寶，其主兵臣，善",
    "T03n0190_017:0734b26": "巧多智，聰明利根閑解便能領四兵眾，一念",
    "T03n0190_017:0734b27": "之頃，知太子心，皆悉能令著於鎧甲，一切具",
    "T03n0190_017:0734b28": "足，無所乏少，部分將往詣聖子邊，隨意而用。",
    "T03n0190_017:0734b29": "聖子爾時，受其王位，甚大快樂。",
    "T03n0190_017:0734c01": "「『又復聖子！若當來世，具得如是七種之寶，當",
    "T03n0190_017:0734c02": "於爾時，此間大地并諸四海，一切山河及林",
    "T03n0190_017:0734c03": "泉等，無有不屬。其諸怨敵，一切天下，悉來歸",
    "T03n0190_017:0734c04": "降，既降伏周，無處有畏，無處有疑。一切人",
    "T03n0190_017:0734c05": "民，悉各豐足，無有不賓，險難之處，亦不須",
    "T03n0190_017:0734c06": "用，刀杖兵戈，如法而行，既如法行，治化天",
    "T03n0190_017:0734c07": "下。爾時太子，受聖王位，快樂無極。』",
    "T03n0190_017:0734c08": "「爾時，太子聞如是等諸語言已，還復報問於",
    "T03n0190_017:0734c09": "車匿言：『汝善車匿！其相師等，諸婆羅門，唯",
    "T03n0190_017:0734c10": "有如是授於我記，為復更有餘授記乎？』是",
    "T03n0190_017:0734c11": "時車匿報太子言：『更有其餘別授記事。』太",
    "T03n0190_017:0734c12": "子問言：『是何授記？』車匿答言：『彼諸相師婆",
    "T03n0190_017:0734c13": "羅門等，復授記言：「此之童子，若捨王位而",
    "T03n0190_017:0734c14": "出家者，必定得成阿耨多羅三藐三菩提，成",
    "T03n0190_017:0734c15": "菩提已，即轉無上微妙法輪。」』",
    "T03n0190_017:0734c16": "「爾時，太子語車匿言：『謂汝車匿！慎莫妄語，應",
    "T03n0190_017:0734c17": "須真實。當於彼時，阿私陀仙一向授記，此",
    "T03n0190_017:0734c18": "之童子，必成阿耨多羅三藐三菩提，一向授",
    "T03n0190_017:0734c19": "記，我當轉於無上法輪。』是時車匿，聞是語",
    "T03n0190_017:0734c20": "已，心驚戰怖身毛遍竪，白太子言：『大聖太",
    "T03n0190_017:0734c21": "子！能憶如是授記語乎？此記釋等諸眷屬",
    "T03n0190_017:0734c22": "輩，私竊而聞，勿令聖子得知此記，恐畏聖",
    "T03n0190_017:0734c23": "子發菩提心。』是時太子語車匿言：『車匿！我昔",
    "T03n0190_017:0734c24": "從彼兜率天下，入於母胎，及在胎中，所有諸",
    "T03n0190_017:0734c25": "事，我心憶持，猶尚不忘，況復生已授我記",
    "T03n0190_017:0734c26": "忘，終無是理。車匿！諸天復語我如是言：「仁者",
    "T03n0190_017:0734c27": "太子！速疾出家，必定當得阿耨多羅三藐三菩",
    "T03n0190_017:0734c28": "提，成菩提已，決定轉於無上法輪。」車匿！是故",
    "T03n0190_017:0734c29": "我知決定當得成就阿耨多羅三藐三菩提，",
    "T03n0190_017:0735a01": "決定當轉無上法輪。車匿！我今實言向汝而",
    "T03n0190_017:0735a02": "說，車匿！我今寧被刀割身肉，寧食毒死，寧入",
    "T03n0190_017:0735a03": "大火，寧投大崖，寧自剄死，我今終不未得",
    "T03n0190_017:0735a04": "免離生死之法而還向家。何以故？如是世間",
    "T03n0190_017:0735a05": "五欲境界，皆悉無常，不久停住，是破壞法。』",
    "T03n0190_017:0735a06": "佛本行集經卷第十七"
}