{
    "X74n1470_036:0325c01": "大方廣佛華嚴經海印道場十重行願常徧禮懺儀",
    "X74n1470_036:0325c02": "卷第三十六",
    "X74n1470_036:0325c03": "唐　蘭山雲巖慈恩寺護法國師行沙門慧覺依經錄",
    "X74n1470_036:0325c04": "宋　蒼山載光寺沙門普瑞補註",
    "X74n1470_036:0325c05": "明　欽褒忠義忠藎四川布政佛弟子木增訂正",
    "X74n1470_036:0325c06": "雞山寂光寺沙門讀徹參閱",
    "X74n1470_036:0325c07": "天台習教觀沙門正止治定",
    "X74n1470_036:0325c08": "第三十六晌",
    "X74n1470_036:0325c09": "次等覺位中摩耶夫人及諸百佛會",
    "X74n1470_036:0325c10": "一切恭敬敬禮無盡三寶。",
    "X74n1470_036:0325c11": "是諸眾等人各胡跪。嚴持香華。如法供養。願此供海",
    "X74n1470_036:0325c12": "雲。徧滿十方界。阿僧祇寶座。佛坐其上。大師子吼。阿",
    "X74n1470_036:0325c13": "僧祗寶燈。常放清淨智慧光明。阿僧祇寶多羅樹。次",
    "X74n1470_036:0325c14": "第行列。繚以寶繩。莊嚴清淨。其樹復有阿僧祇寶榦。",
    "X74n1470_036:0325c15": "從身聳擢端直圓潔。阿僧祇寶枝。種種眾寶。莊嚴稠",
    "X74n1470_036:0325c16": "密。不思議鳥。翔集其中。常吐妙音。宣揚正法。阿僧祇",
    "X74n1470_036:0325c17": "寶葉。放大智光。徧一切處。阿僧祗寶華。一一華上。無",
    "X74n1470_036:0325c18": "量菩薩。結跏趺坐。徧遊法界。阿僧祗寶果。見者常得",
    "X74n1470_036:0325c19": "一切智智。不退轉果。阿僧祗寶聚落。見者捨離世聚",
    "X74n1470_036:0325c20": "落法。阿僧祗寶都邑。無礙眾生。於中盈滿。阿僧祗寶",
    "X74n1470_036:0325c21": "宮殿。王處其中。具足菩薩那羅延身。勇猛堅固。被法",
    "X74n1470_036:0325c22": "甲冑。心無退轉。阿僧祗寶舍。入者能除戀舍宅心。阿",
    "X74n1470_036:0325c23": "僧祗寶衣。著者能令解了無著。阿僧祗寶宮殿。出家",
    "X74n1470_036:0325c24": "菩薩。充滿其中。阿僧祇寶珍玩。見者咸生無量歡喜。",
    "X74n1470_036:0326a01": "阿僧祇寶輪。放不思議智慧光明。轉不退輪。阿僧祗",
    "X74n1470_036:0326a02": "寶跋陀樹。因陀羅網。莊嚴清淨。阿僧祇寶地。不思議",
    "X74n1470_036:0326a03": "寶。間錯莊嚴。阿僧祇寶吹。其音清亮。充滿法界。阿僧",
    "X74n1470_036:0326a04": "祇寶鼓。妙音克諧。窮劫不絕。以如是等諸供養具。常",
    "X74n1470_036:0326a05": "作供養。帝網重重。諸佛菩薩賢聖海眾。受此供養雲。",
    "X74n1470_036:0326a06": "以為光明臺。廣於無邊界。無量無盡。願作佛事。",
    "X74n1470_036:0326a07": "供養已。一切恭敬。",
    "X74n1470_036:0326a08": "次奉施寶錯",
    "X74n1470_036:0326a09": "　寶珠自性廣大海　　七寶山等最殊勝",
    "X74n1470_036:0326a10": "　出興如斯供養雲　　諸佛等處我奉獻",
    "X74n1470_036:0326a11": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_036:0326a12": "癹囉捺薩麻英吽",
    "X74n1470_036:0326a13": "寶錯經云。有一總持名無量種呪。皆能成就具大功",
    "X74n1470_036:0326a14": "能。總持曰。",
    "X74n1470_036:0326a15": "唵悉麻囉悉麻囉眉麻捺悉葛囉麻曷令[口*(椔-田+夕)]斡吽",
    "X74n1470_036:0326a16": "次結廣大不空摩尼印呪(結印同前)",
    "X74n1470_036:0326a17": "唵啞麼遏布[口*(椔-田+夕)]麻禰巴能麻末唧呤怛達遏怛眉浪",
    "X74n1470_036:0326a18": "雞矴薩慢怛不囉薩囉吽",
    "X74n1470_036:0326a19": "梵音讚佛",
    "X74n1470_036:0326a20": "　如來光明中　　常出深妙音　　讚佛功德海",
    "X74n1470_036:0326a21": "　及菩薩所行　　佛轉正法輪　　無量無有邊",
    "X74n1470_036:0326a22": "　所說法無等　　淺智不能測　　一切世界中",
    "X74n1470_036:0326a23": "　現身成正覺　　各各起神變　　法界悉充滿",
    "X74n1470_036:0326a24": "直言讚佛",
    "X74n1470_036:0326b01": "　正覺了知一切法　　無二離二悉平等",
    "X74n1470_036:0326b02": "　自性清淨如虗空　　我與非我不分別",
    "X74n1470_036:0326b03": "　如海印現眾生身　　以此說為其大海",
    "X74n1470_036:0326b04": "　菩薩普印諸心行　　是故說為名正覺",
    "X74n1470_036:0326b05": "　譬如世間有成敗　　而為虗空不增減",
    "X74n1470_036:0326b06": "　一切諸佛出世間　　菩提一相恒無相",
    "X74n1470_036:0326b07": "　如人化心化作佛　　化與不化恒無異",
    "X74n1470_036:0326b08": "　一切眾生成菩提　　成與不成無增減",
    "X74n1470_036:0326b09": "　佛有三昧名善覺　　菩提樹下入此定",
    "X74n1470_036:0326b10": "　放眾生等無量光　　開悟羣品如蓮敷",
    "X74n1470_036:0326b11": "　如三世劫剎眾生　　所有心念及根欲",
    "X74n1470_036:0326b12": "　如是數等身皆現　　是故正覺名無量",
    "X74n1470_036:0326b13": "南無大方廣佛華嚴經中華藏世界海十身無礙本",
    "X74n1470_036:0326b14": "尊毗盧遮那佛",
    "X74n1470_036:0326b15": "南無大慈大悲五百誓願五濁救苦釋迦牟尼佛",
    "X74n1470_036:0326b16": "南無東方滿月世界十二上願五濁救苦藥師琉璃",
    "X74n1470_036:0326b17": "光王佛",
    "X74n1470_036:0326b18": "南無西方極樂世界四十八願五濁救苦阿彌陀佛",
    "X74n1470_036:0326b19": "南無十方三世盡虗空界微塵剎土中大方廣佛華",
    "X74n1470_036:0326b20": "嚴經圓滿教海",
    "X74n1470_036:0326b21": "南無大方廣佛華嚴經中主於行願真理普賢菩薩",
    "X74n1470_036:0326b22": "摩訶薩",
    "X74n1470_036:0326b23": "南無大方廣佛華嚴經中主於信解證智文殊師利",
    "X74n1470_036:0326b24": "菩薩摩訶薩",
    "X74n1470_036:0326c01": "南無大慈大悲五濁救苦千手千眼觀世音菩薩摩",
    "X74n1470_036:0326c02": "訶薩",
    "X74n1470_036:0326c03": "南無大願弘深五濁救苦出無佛世安慰人心常住",
    "X74n1470_036:0326c04": "琰魔羅界地藏王菩薩摩訶薩",
    "X74n1470_036:0326c05": "南無十方三世盡虗空界微塵剎土中十信菩薩十",
    "X74n1470_036:0326c06": "住菩薩十行菩薩十迴向菩薩十地菩薩等覺菩",
    "X74n1470_036:0326c07": "薩徧法界剎海微塵數菩薩一切海眾",
    "X74n1470_036:0326c08": "南無大方廣佛華嚴經末會中修證五相處五十五",
    "X74n1470_036:0326c09": "聖者",
    "X74n1470_036:0326c10": "南無大方廣佛華嚴經末會中圓器上根百城求法",
    "X74n1470_036:0326c11": "一生之內菩薩行圓為末世頓門修證軌範善財",
    "X74n1470_036:0326c12": "菩薩摩訶薩",
    "X74n1470_036:0326c13": "南無十方三世盡虗空界微塵剎土中法身色身形",
    "X74n1470_036:0326c14": "相舍利寶塔寺宇一切佛事又於法藏及講法處",
    "X74n1470_036:0326c15": "菩薩賢聖一切海眾",
    "X74n1470_036:0326c16": "南無大願摜甲求生淨土末濁夏國護持正法護法",
    "X74n1470_036:0326c17": "國師",
    "X74n1470_036:0326c18": "至心歸命禮大方廣佛華嚴經華藏世界海本尊毗",
    "X74n1470_036:0326c19": "盧遮那佛",
    "X74n1470_036:0326c20": "南無十身無礙本尊毗盧遮那如來道場一切海眾",
    "X74n1470_036:0326c21": "　十方盡歸命　　滅罪增淨信　　願生華藏海",
    "X74n1470_036:0326c22": "　極樂淨土中",
    "X74n1470_036:0326c23": "第二會緣入實相解脫法門",
    "X74n1470_036:0326c24": "○初依教趣求善財童子將詣觀成",
    "X74n1470_036:0327a01": "經云爾時善財童子(至)思其語言受其教誨。",
    "X74n1470_036:0327a02": "　願共諸眾生　　往生華藏海　　極樂淨土中",
    "X74n1470_036:0327a03": "南無圓器上根百城求法一生之內菩薩行圓為末",
    "X74n1470_036:0327a04": "世頓門修證軌範善財菩薩摩訶薩",
    "X74n1470_036:0327a05": "　十方盡歸命　　滅罪增淨信　　願生華藏海",
    "X74n1470_036:0327a06": "　極樂淨土中",
    "X74n1470_036:0327a07": "○次勝緣引導主城神願修心城",
    "X74n1470_036:0327a08": "經云作是念已有主城神(至)乃至究竟必當成佛。",
    "X74n1470_036:0327a09": "　願共諸眾生　　往生華藏海　　極樂淨土中",
    "X74n1470_036:0327a10": "南無種種粧飾手持無量眾色寶華眷屬圍繞空中",
    "X74n1470_036:0327a11": "現身寶眼主城神",
    "X74n1470_036:0327a12": "　十方盡歸命　　滅罪增淨信　　願生華藏海",
    "X74n1470_036:0327a13": "　極樂淨土中",
    "X74n1470_036:0327a14": "○次勝緣化導身眾神密加傳法",
    "X74n1470_036:0327a15": "經云爾時有身眾神(至)覩一切剎諸佛出興故。",
    "X74n1470_036:0327a16": "　願共諸眾生　　往生華藏海　　極樂淨土中",
    "X74n1470_036:0327a17": "南無從道場出以妙音讚摩耶妙華光明無量諸神",
    "X74n1470_036:0327a18": "前後圍繞住虗空中蓮華法德身眾神",
    "X74n1470_036:0327a19": "　十方盡歸命　　滅罪增淨信　　願生華藏海",
    "X74n1470_036:0327a20": "　極樂淨土中",
    "X74n1470_036:0327a21": "○次勝緣化導法堂羅剎求友教化",
    "X74n1470_036:0327a22": "經云時有守護菩薩(至)如夢如影求善知識。",
    "X74n1470_036:0327a23": "　願共諸眾生　　往生華藏海　　極樂淨土中",
    "X74n1470_036:0327a24": "南無善財童子求友教化守護菩薩法堂中一萬羅",
    "X74n1470_036:0327b01": "剎眷屬圍繞住虗空中善眼羅剎王",
    "X74n1470_036:0327b02": "南無善財童子發菩提心參詣善知識所同入為等",
    "X74n1470_036:0327b03": "覺因文殊師利菩薩摩訶薩",
    "X74n1470_036:0327b04": "　十方盡歸命　　滅罪增淨信　　願生華藏海",
    "X74n1470_036:0327b05": "　極樂淨土中",
    "X74n1470_036:0327b06": "次摩耶夫人知菩薩大願智幻解脫法門",
    "X74n1470_036:0327b07": "經云爾時善財受行其教(至)戀慕瞻仰却行而退。",
    "X74n1470_036:0327b08": "　願共諸眾生　　往生華藏海　　極樂淨土中",
    "X74n1470_036:0327b09": "南無賢劫千佛南無拘留孫佛",
    "X74n1470_036:0327b10": "南無拘那含牟尼佛南無迦葉佛",
    "X74n1470_036:0327b11": "南無釋迦牟尼佛南無彌勒佛",
    "X74n1470_036:0327b12": "南無師子佛南無法幢佛",
    "X74n1470_036:0327b13": "南無善眼佛南無淨華佛",
    "X74n1470_036:0327b14": "南無華德佛南無提舍佛",
    "X74n1470_036:0327b15": "南無弗沙佛南無善意佛",
    "X74n1470_036:0327b16": "南無金剛佛南無離垢佛",
    "X74n1470_036:0327b17": "南無月光佛南無持明佛",
    "X74n1470_036:0327b18": "南無名稱佛南無金剛楯佛",
    "X74n1470_036:0327b19": "南無清淨義佛南無紺身佛",
    "X74n1470_036:0327b20": "南無到彼岸佛南無寶燄山佛",
    "X74n1470_036:0327b21": "南無持炬佛南無蓮華德佛",
    "X74n1470_036:0327b22": "南無名稱佛南無無量功德佛",
    "X74n1470_036:0327b23": "南無最勝燈佛南無莊嚴身佛",
    "X74n1470_036:0327b24": "南無善威儀佛南無慈德佛",
    "X74n1470_036:0327c01": "南無無住佛南無大威光佛",
    "X74n1470_036:0327c02": "南無無邊音佛南無勝怨敵佛",
    "X74n1470_036:0327c03": "南無離疑惑佛南無清淨佛",
    "X74n1470_036:0327c04": "南無大光佛南無淨心佛",
    "X74n1470_036:0327c05": "南無雲德佛南無莊嚴頂髻佛",
    "X74n1470_036:0327c06": "南無樹王佛南無寶璫佛",
    "X74n1470_036:0327c07": "南無海慧佛南無妙寶佛",
    "X74n1470_036:0327c08": "南無華冠佛南無滿願佛",
    "X74n1470_036:0327c09": "南無大自在佛南無妙德王佛",
    "X74n1470_036:0327c10": "南無最尊勝佛南無旃檀雲佛",
    "X74n1470_036:0327c11": "南無紺眼佛南無勝慧佛",
    "X74n1470_036:0327c12": "南無觀察慧佛南無熾盛王佛",
    "X74n1470_036:0327c13": "南無堅固慧佛南無自在名佛",
    "X74n1470_036:0327c14": "南無師子王佛南無自在佛",
    "X74n1470_036:0327c15": "南無最勝頂佛南無金剛智山佛",
    "X74n1470_036:0327c16": "南無妙德藏佛南無寶網嚴身佛",
    "X74n1470_036:0327c17": "南無善慧佛南無自在天佛",
    "X74n1470_036:0327c18": "南無大天王佛南無無依德佛",
    "X74n1470_036:0327c19": "南無善施佛南無燄慧佛",
    "X74n1470_036:0327c20": "南無水天佛南無得上味佛",
    "X74n1470_036:0327c21": "南無出生無上功德佛南無仙人侍衛佛",
    "X74n1470_036:0327c22": "南無隨世語言佛南無功德自在幢佛",
    "X74n1470_036:0327c23": "南無光幢佛南無觀身佛",
    "X74n1470_036:0327c24": "南無妙身佛南無香燄佛",
    "X74n1470_036:0328a01": "南無金剛寶嚴佛南無喜眼佛",
    "X74n1470_036:0328a02": "南無離欲佛南無高大身佛",
    "X74n1470_036:0328a03": "南無財天佛南無無上天佛",
    "X74n1470_036:0328a04": "南無順寂滅佛南無智覺佛",
    "X74n1470_036:0328a05": "南無滅貪佛南無大燄王佛",
    "X74n1470_036:0328a06": "南無寂諸有佛南無毗舍佉天佛",
    "X74n1470_036:0328a07": "南無金剛山佛南無智燄德佛",
    "X74n1470_036:0328a08": "南無安隱佛南無師子出現佛",
    "X74n1470_036:0328a09": "南無圓滿清淨佛南無清淨賢佛",
    "X74n1470_036:0328a10": "南無第一義佛南無百光明佛",
    "X74n1470_036:0328a11": "南無最增上佛",
    "X74n1470_036:0328a12": "　十方盡歸命　　滅罪增淨信　　願生華藏海",
    "X74n1470_036:0328a13": "　極樂淨土中",
    "X74n1470_036:0328a14": "次不敬三寶罪懺悔",
    "X74n1470_036:0328a15": "惟願帝網無盡佛法僧寶毗盧遮那如來。普賢文殊",
    "X74n1470_036:0328a16": "海會聖眾。世出世神。慈悲本願。放大光明。炤於法會。",
    "X74n1470_036:0328a17": "證盟護念。哀愍攝受。願我及一切眾生海。自從無始",
    "X74n1470_036:0328a18": "直至今時。不信佛法僧寶。不解三寶。是所歸趣。帝網",
    "X74n1470_036:0328a19": "重重。一切罪業。發露懺悔。",
    "X74n1470_036:0328a20": "夫三寶者。有現有像。以像表真。若於像處供養得獲",
    "X74n1470_036:0328a21": "現佛之福。今末法之時。僧寶上首。若歸於僧。即成總",
    "X74n1470_036:0328a22": "歸三寶之福。乃至破戒僧。亦應歸敬。何況持戒之僧。",
    "X74n1470_036:0328a23": "智度論云。佛法中出家法。第一難修。如閻浮呿提梵",
    "X74n1470_036:0328a24": "志問舍利弗。於佛法中。何者最難。舍利弗答曰。出家",
    "X74n1470_036:0328b01": "為難。又問出家何等難。答曰。出家樂法為難。既得樂",
    "X74n1470_036:0328b02": "法。復何者為難。修諸善法難。以是故應出家。復次若",
    "X74n1470_036:0328b03": "人出家時。魔王驚疑言。此人諸結使欲薄。必得涅槃。",
    "X74n1470_036:0328b04": "墮僧寶數中。復次佛法中出家人。雖破戒墮罪。罪畢",
    "X74n1470_036:0328b05": "得解脫。如鬱鉢羅華比丘尼本生經中說。佛在世時。",
    "X74n1470_036:0328b06": "此比丘尼。得六神通阿羅漢。入貴人舍。常讚出家法。",
    "X74n1470_036:0328b07": "語諸貴人婦女言。姉妹可出家。諸貴婦女言。我等少",
    "X74n1470_036:0328b08": "壯。容色盛美。持戒為難。或當破戒。比丘尼言。但出家。",
    "X74n1470_036:0328b09": "破戒便破。問言。破戒當墮地獄。云何可破。答言。墮地",
    "X74n1470_036:0328b10": "獄便墮。諸貴婦女皆笑之言。地獄受罪。云何可墮。比",
    "X74n1470_036:0328b11": "丘尼言。我自憶念本宿命時。作戲女。著種種衣服。而",
    "X74n1470_036:0328b12": "說舊語。或時著比丘尼衣。以為戲笑。以是因緣故。迦",
    "X74n1470_036:0328b13": "葉佛時。作比丘尼。自恃貴姓端正。心生憍慢。而破禁",
    "X74n1470_036:0328b14": "戒。破戒罪故。墮地獄受種種罪。受罪畢竟。值釋迦牟",
    "X74n1470_036:0328b15": "尼佛出家。得六神通阿羅漢道。以是故知。出家受戒。",
    "X74n1470_036:0328b16": "雖復破戒。以戒因緣故。得阿羅漢道。若但作惡無戒",
    "X74n1470_036:0328b17": "因緣。不得道也。我乃昔時世世墮地獄。地獄出為惡",
    "X74n1470_036:0328b18": "人。惡人死還入地獄。都無所得。今以此證知。出家受",
    "X74n1470_036:0328b19": "戒。雖復破戒。以是因緣。可得道果。復次如佛在祇桓。",
    "X74n1470_036:0328b20": "有一醉婆羅門。來到佛所。求作比丘。佛敕阿難。與剃",
    "X74n1470_036:0328b21": "頭著法衣。醉酒既醒。驚怪己身忽為比丘。即便走去。",
    "X74n1470_036:0328b22": "諸比丘問。佛何以聽此醉婆羅門作比丘。佛言。此婆",
    "X74n1470_036:0328b23": "羅門。無量劫中。初無出家心。今因醉故暫發微心。以",
    "X74n1470_036:0328b24": "是因緣故。當出家得道。如是種種因緣。出家之利。功",
    "X74n1470_036:0328c01": "德無量。以是故白衣雖有五戒。不如出家。",
    "X74n1470_036:0328c02": "又大悲經云。阿難。後當來世法滅之時。諸比丘等。於",
    "X74n1470_036:0328c03": "我法中。得出家已。手牽兒臂。而共遊行。從酒家至酒",
    "X74n1470_036:0328c04": "家。於我法中。作非梵行。彼等雖為以酒因緣。於此賢",
    "X74n1470_036:0328c05": "劫。一切皆當得般涅槃。由此不應觸犯。",
    "X74n1470_036:0328c06": "大集經云。爾時一切諸天等神。而白佛言。世尊。若佛",
    "X74n1470_036:0328c07": "住世。或不住世。我等棄捨己事。擁護此法。若佛弟子",
    "X74n1470_036:0328c08": "四部之眾。若能勇猛精進。受持如是等經。設復養育",
    "X74n1470_036:0328c09": "妻妾。積聚金銀琉璃頗黎。田產城邑。童僕所使等。八",
    "X74n1470_036:0328c10": "種不淨之物。我為此法故擁護於彼。諸惡鬼神。不令",
    "X74n1470_036:0328c11": "觸惱。又言。剃髮著袈裟。不持禁戒。國王大臣等。觸惱",
    "X74n1470_036:0328c12": "毀謗鞭撻時。得幾許罪。佛言。若人於萬億佛身出血。",
    "X74n1470_036:0328c13": "罪亦過彼。若有眾生。為我出家。剃除鬚髮。披服袈裟。",
    "X74n1470_036:0328c14": "設不持戒。彼等悉已為涅槃印之所印也。若復出家",
    "X74n1470_036:0328c15": "不持戒者。有以非法。而作惱亂。罵辱毀訾。以手刀杖。",
    "X74n1470_036:0328c16": "打縛所截。若奪衣鉢。及奪種種資生具者。是人則壞",
    "X74n1470_036:0328c17": "三世諸佛真實報身。則挑一切人天眼目。是人為欲",
    "X74n1470_036:0328c18": "影沒諸佛所有正法三寶種故。令諸人天不得利益。",
    "X74n1470_036:0328c19": "墮地獄故。為三惡道增長盈滿故。罪報懺悔。",
    "X74n1470_036:0328c20": "地藏十輪經云。大梵。若有依我而出家者。犯戒惡行。",
    "X74n1470_036:0328c21": "內懷腐敗。如穢蝸螺。實非沙門。自稱沙門。實非梵行。",
    "X74n1470_036:0328c22": "自稱梵行。恒為種種煩惱所勝敗壞傾覆。如是苾蒭。",
    "X74n1470_036:0328c23": "雖破禁戒。造諸惡行。而為一切天龍。藥叉。徤達縛。阿",
    "X74n1470_036:0328c24": "素洛。揭路茶。緊捺洛。莫呼洛伽。人非人等。作善知識。",
    "X74n1470_036:0329a01": "示導無量功德伏藏。如是苾蒭。雖非法器。而剃鬚髮。",
    "X74n1470_036:0329a02": "披服袈裟。進止威儀。同諸賢聖。因見彼故。無量有情",
    "X74n1470_036:0329a03": "種種善根。皆得生長。又能開示無量有情。善趣生天",
    "X74n1470_036:0329a04": "涅槃正路。是故依我而出家者。若持戒。若破戒。若無",
    "X74n1470_036:0329a05": "戒。我尚不許轉輪聖王。及餘國王諸大臣等。依俗正",
    "X74n1470_036:0329a06": "法。以鞭杖等。捶拷其身。或閉牢獄。或復呵罵。或解肢",
    "X74n1470_036:0329a07": "節。或斷其命。況依非法。大梵。如是破戒惡行苾蒭。雖",
    "X74n1470_036:0329a08": "於我法毗奈耶中。名為死屍。而有出家戒德餘勢。譬",
    "X74n1470_036:0329a09": "如牛麝。身命終後。雖是無識旁生死屍。而牛有黃。而",
    "X74n1470_036:0329a10": "麝有香。能為無量無邊有情。作大饒益。破戒苾蒭亦",
    "X74n1470_036:0329a11": "復如是。雖於我法毗奈耶中名為死屍。而有出家戒",
    "X74n1470_036:0329a12": "德餘勢。能為無量無邊有情。作大饒益。大梵。譬如賈",
    "X74n1470_036:0329a13": "客入於大海。殺彼一類無量眾生。挑取其目。與末達",
    "X74n1470_036:0329a14": "那果。和合擣簁。成眼寶藥。若諸有情。盲冥無目。乃至",
    "X74n1470_036:0329a15": "胞胎而生盲者。持此寶藥。塗彼眼中。所患皆除。得明",
    "X74n1470_036:0329a16": "淨目。破戒苾蒭。亦復如是。雖於我法毗奈耶中。名為",
    "X74n1470_036:0329a17": "死屍。而有出家威儀形相。能令無量無邊有情。暫得",
    "X74n1470_036:0329a18": "見者尚獲清淨智慧法眼。況能為他宣說正法。大梵。",
    "X74n1470_036:0329a19": "譬如燒香。其質雖壞。而氣芬馥熏他令香。破戒苾蒭",
    "X74n1470_036:0329a20": "亦復如是。由破戒故。非良福田。雖恒晝夜信施所燒。",
    "X74n1470_036:0329a21": "身壞命終墮三惡趣。而為無量無邊有情。作大饒益。",
    "X74n1470_036:0329a22": "謂令皆得聞於生天涅槃香氣。是故大梵。如是破戒",
    "X74n1470_036:0329a23": "惡行苾蒭。一切白衣。皆應守護恭敬供養。我終不許",
    "X74n1470_036:0329a24": "諸在家者。以鞭杖等捶拷其身。或閉牢獄。或復呵罵。",
    "X74n1470_036:0329b01": "或解肢節。或斷集命。我唯許彼清淨僧眾。於布薩時。",
    "X74n1470_036:0329b02": "或自恣時。驅擯令出。一切給施四方僧物飲食資具。",
    "X74n1470_036:0329b03": "不聽受用。一切沙門毗奈耶事。皆令驅出。不得在眾。",
    "X74n1470_036:0329b04": "而我不許加其鞭杖繫縛斷命。若毀犯禁戒。於毀犯",
    "X74n1470_036:0329b05": "者毀謗。乃至鞭打奪取藏物。如是諸罪。無量無邊。今",
    "X74n1470_036:0329b06": "者末濁鬪諍之時。應自悔責。罪報懺悔。",
    "X74n1470_036:0329b07": "我等為無明所覆。不識毀謗三寶罪因。今遇道場。乃",
    "X74n1470_036:0329b08": "能覺知。歸命毗盧遮那如來。及一切賢聖海眾。燒香",
    "X74n1470_036:0329b09": "散華。毀謗三寶罪障。發露懺悔。不敢覆藏。由此因緣。",
    "X74n1470_036:0329b10": "我及法界眾生海。毀謗三寶。一切重罪。願皆清淨。",
    "X74n1470_036:0329b11": "次懺悔滅罪印呪",
    "X74n1470_036:0329b12": "唵薩栗末(二合)巴(引)巴眉悉普怛[口*捺]曷捺末日嚩也莎",
    "X74n1470_036:0329b13": "曷(應誦三徧)",
    "X74n1470_036:0329b14": "　百劫積其罪　　一念悉盪除　　如火焚枯草",
    "X74n1470_036:0329b15": "　滅盡無有餘",
    "X74n1470_036:0329b16": "　我昔所造諸惡業　　皆由無始貪瞋癡",
    "X74n1470_036:0329b17": "　從身語意之所生　　一切我今皆懺悔",
    "X74n1470_036:0329b18": "懺悔已。至心歸命禮本尊毗盧遮那佛。",
    "X74n1470_036:0329b19": "○(白)眾等聽說經中無常偈",
    "X74n1470_036:0329b20": "　自於微小嶮峻上　　亦不放逸而安住",
    "X74n1470_036:0329b21": "　何況而於千由旬　　長時嶮崖墮落處",
    "X74n1470_036:0329b22": "　定起今日不死想　　依安樂住不應理",
    "X74n1470_036:0329b23": "　若我滅盡歸無時　　決定來至不應疑",
    "X74n1470_036:0329b24": "大方廣佛華嚴經常徧禮懺儀卷第三十六"
}