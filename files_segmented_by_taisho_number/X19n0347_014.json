{
    "X19n0347_014:0575a16": "維摩詰所說經卷十四",
    "X19n0347_014:0575a17": "囑累品",
    "X19n0347_014:0575a18": "於是佛告彌勒菩薩言。彌勒。我今以是無量億",
    "X19n0347_014:0575a19": "阿僧祇劫所集。阿耨多羅三藐三菩提法。付囑",
    "X19n0347_014:0575a20": "於汝。如是輩經。於佛滅後末世之中。汝等當以",
    "X19n0347_014:0575a21": "神力。廣宣流布於閻浮提。無令斷絕。所以者何。",
    "X19n0347_014:0575a22": "未來世中。當有善男子善女人。及天龍鬼神。乾",
    "X19n0347_014:0575a23": "闥婆羅剎等。發阿耨多羅三藐三菩提心。樂于",
    "X19n0347_014:0575a24": "大法。若使不聞如是等經。則失善利。如此輩人",
    "X19n0347_014:0575b01": "聞是等經。必多信樂。發希有心。當以頂受。隨諸",
    "X19n0347_014:0575b02": "眾生所應得利。而為廣說。彌勒。當知菩薩有二",
    "X19n0347_014:0575b03": "相。何謂為二。一者好於雜句文飾之事。二者不",
    "X19n0347_014:0575b04": "畏深義。如實能入。若好雜句文飾事者。當知是",
    "X19n0347_014:0575b05": "為新學菩薩。若於如是無染無著。甚深經典。無",
    "X19n0347_014:0575b06": "有恐畏。能入其中。聞已心淨。受持讀誦。如說修",
    "X19n0347_014:0575b07": "行。當知是為久修道行。彌勒。復有二法。名新學",
    "X19n0347_014:0575b08": "者。不能決定於甚深法。何等為二。一者所未聞",
    "X19n0347_014:0575b09": "深經。聞之驚怖生疑。不能隨順。毀謗不信。而作",
    "X19n0347_014:0575b10": "是言。我初不聞。從何所來。二者若有護持解脫",
    "X19n0347_014:0575b11": "如是深經者。不肯親近供養恭敬。或時於中。說",
    "X19n0347_014:0575b12": "其過惡。有此二法。當知是新學菩薩。為自毀傷。",
    "X19n0347_014:0575b13": "不能於深法中調伏其心。彌勒。復有二法。菩薩",
    "X19n0347_014:0575b14": "雖信解深法。猶自毀傷。而不能得無生法忍。何",
    "X19n0347_014:0575b15": "等為二。一者輕慢新學菩薩。而不教誨。二者雖",
    "X19n0347_014:0575b16": "信解深法。而取相分別。是為二法。彌勒菩薩聞",
    "X19n0347_014:0575b17": "說是已。白佛言。世尊未曾有也。如佛所說。我當",
    "X19n0347_014:0575b18": "遠離如斯之惡。奉持如來無數阿僧祇劫。所集",
    "X19n0347_014:0575b19": "阿耨多羅三藐三菩提法。若未來世。善男子善",
    "X19n0347_014:0575b20": "女人。求大乘者。當令手得如是等經。與其念力。",
    "X19n0347_014:0575b21": "使受持讀誦。為他廣說。世尊。若後末世。有能受",
    "X19n0347_014:0575b22": "持讀誦。為他說者。當知是彌勒神力之所建立。",
    "X19n0347_014:0575b23": "佛言善哉善哉。彌勒。如汝所說。佛助爾喜。於是",
    "X19n0347_014:0575b24": "一切菩薩合掌白佛。我等亦於如來滅後。十方",
    "X19n0347_014:0575c01": "國土。廣宣流布。阿耨多羅三藐三菩提法。復當",
    "X19n0347_014:0575c02": "開導諸說法者。令得是經。爾時四天王白佛言",
    "X19n0347_014:0575c03": "世尊。在在處處。城邑聚落。山林曠野。有是經卷。",
    "X19n0347_014:0575c04": "讀誦解說者。我當率諸官屬。為聽法故。往詣其",
    "X19n0347_014:0575c05": "所。擁護其人。面百由旬。令無伺求得其便者。",
    "X19n0347_014:0575c06": "是時佛告阿難。受持是經。廣宣流布。阿難言。唯。",
    "X19n0347_014:0575c07": "我以受持要者。世尊。當何名斯經。佛言阿難。是",
    "X19n0347_014:0575c08": "經名為維摩詰所說。亦名不可思議解脫法門。",
    "X19n0347_014:0575c09": "如是受持。佛說是經已。長者維摩詰。文殊師利。",
    "X19n0347_014:0575c10": "舍利弗。阿難等。及諸天人。阿修羅。一切大眾。聞",
    "X19n0347_014:0575c11": "佛所說。皆大歡喜。信受奉行。"
}