{
    "T24n1470_001:0912c22": "No. 1470",
    "T24n1470_001:0912c23": "大比丘三千威儀卷上",
    "T24n1470_001:0912c25": "後漢安息國三藏安世高譯",
    "T24n1470_001:0912c26": "佛弟子者，有二種：一者在家，二者出家。在家",
    "T24n1470_001:0912c27": "者，初受五戒為本，遮三惡趣、求人天福。以未",
    "T24n1470_001:0912c28": "能永捨家眷屬緣累故，更加三戒助前五戒，",
    "T24n1470_001:0912c29": "一日一夜種未來世永出因緣。出家者，行有",
    "T24n1470_001:0913a01": "始終，上中下業。下出家者，先以十戒為本，盡",
    "T24n1470_001:0913a02": "形受持；雖捨家眷屬因緣執作，於俗人等是",
    "T24n1470_001:0913a03": "出家，於具戒者故是在家，是名下出家。其中",
    "T24n1470_001:0913a04": "出家者，次應捨執作緣務，具受八萬四千向",
    "T24n1470_001:0913a05": "道因緣；雖捨作業緣務，身口行意業未能具",
    "T24n1470_001:0913a06": "足清淨，心結猶存未得出要，上及不足、下比",
    "T24n1470_001:0913a07": "有餘，是名中出家。上出家者，根心猛利，次應",
    "T24n1470_001:0913a08": "捨結使纏縛。捨結使纏縛者，要得禪定慧力。",
    "T24n1470_001:0913a09": "得禪定慧力，心得解脫。得解脫者，名淨身",
    "T24n1470_001:0913a10": "口意業，出於緣務煩惱之家，永處閑靜清涼",
    "T24n1470_001:0913a11": "之室，是名上出家。中出家者，始受具戒，沙門",
    "T24n1470_001:0913a12": "儀法未能周悉，要須依止長宿有德行者。是",
    "T24n1470_001:0913a13": "以優波離問佛：「成就幾法盡令不依止耶？」",
    "T24n1470_001:0913a14": "佛答：「凡成就二十五法，不依止。」廣而言之二",
    "T24n1470_001:0913a15": "十五法，取要言之，但能知二部戒為本，今但",
    "T24n1470_001:0913a16": "成就十法。一者，不知廣利二部戒共議。共議",
    "T24n1470_001:0913a17": "者，當一篇中，或同或異，或僧戒中輕、尼戒",
    "T24n1470_001:0913a18": "中重，或尼戒中輕、僧戒中重，或前篇中有、",
    "T24n1470_001:0913a19": "或後篇中無，或戒本中有、或餘戒中無，",
    "T24n1470_001:0913a20": "或餘戒中無或餘戒中有、或戒本中無。如",
    "T24n1470_001:0913a21": "是等戒不知分部，是名不知戒。二者，不知是",
    "T24n1470_001:0913a22": "罪非罪。或是佛法罪非世界罪，或世界罪非",
    "T24n1470_001:0913a23": "佛法罪，或亦佛法罪亦世界罪，或非佛法罪",
    "T24n1470_001:0913a24": "非世界罪。佛法罪非世界罪者，制戒後長財",
    "T24n1470_001:0913a25": "離衣等是。世界罪非佛法罪，未制戒前殺盜",
    "T24n1470_001:0913a26": "等是。亦佛法罪亦世界罪者，制戒前制戒後",
    "T24n1470_001:0913a27": "犯婬欺戒等是。或非佛法罪非世界罪，制戒",
    "T24n1470_001:0913a28": "前殺草木等是。若比丘觸食夜食、比丘失食",
    "T24n1470_001:0913a29": "宿，觀能作此三事：若食此食，是罪。若可信",
    "T24n1470_001:0913b01": "人共食宿食，是非罪。如是等事不知，是名不",
    "T24n1470_001:0913b02": "知是罪非罪。三者，不知輕不知重。不知輕",
    "T24n1470_001:0913b03": "者，如與戒沙彌一犯婬戒，極慚愧，死不更犯，",
    "T24n1470_001:0913b04": "終身易位，不受人請。眾中慨惻：「願聽我為比",
    "T24n1470_001:0913b05": "丘、終身勸化作福。」如是人等，現世雖不得",
    "T24n1470_001:0913b06": "道種，將來世受罪輕微，是名不知輕。不知",
    "T24n1470_001:0913b07": "重者，如掐樹葉比丘，迦葉佛時墮龍中，至",
    "T24n1470_001:0913b08": "今受報未盡。不知犯輕戒而罪重，是名不知",
    "T24n1470_001:0913b09": "重。四者，不知有殘無殘罪。如盜一人五錢，",
    "T24n1470_001:0913b10": "後還主；如殺旃陀羅等，是不知無殘罪中有",
    "T24n1470_001:0913b11": "殘，是名不知有殘。不知無殘者，如三十事中，",
    "T24n1470_001:0913b12": "親厚意中索好衣，衣主還索，若不還，五錢以",
    "T24n1470_001:0913b13": "上犯波羅夷。不知如是比丘中有殘無殘，",
    "T24n1470_001:0913b14": "是名不知無殘。五者，不知一制者，有戒始終",
    "T24n1470_001:0913b15": "不開，或有一因緣一開，是名不知一制。六者，",
    "T24n1470_001:0913b16": "不知二制。或有戒二三因緣合為一戒，或有",
    "T24n1470_001:0913b17": "因緣二開乃至六開，是名不知二制。七者，不",
    "T24n1470_001:0913b18": "知偏制。是名淨國不受食，如事外國不洗",
    "T24n1470_001:0913b19": "大小行便，如寒雪國聽著複衣，如是比不",
    "T24n1470_001:0913b20": "犯、餘國便犯，是為不知偏制。八者不知一切",
    "T24n1470_001:0913b21": "制。如殺等無國不遮，是名不知一切制。九者，",
    "T24n1470_001:0913b22": "不知布薩羯磨。布薩者，秦言淨住，義言長",
    "T24n1470_001:0913b23": "養比丘和合。若作百一羯磨而不知和合，是",
    "T24n1470_001:0913b24": "名不知布薩。十者，不知請歲羯磨。請歲者，求",
    "T24n1470_001:0913b25": "人出己之過，若見聞疑語我。若五人以上作",
    "T24n1470_001:0913b26": "百一羯磨，廣自恣要差二人。所以二人者，",
    "T24n1470_001:0913b27": "僧自恣竟自相向出罪，不得求餘人自恣，餘",
    "T24n1470_001:0913b28": "人僧不差故。二三四人三語自恣，一人心念",
    "T24n1470_001:0913b29": "口言。若不知是者，名不知請歲。若成就十法",
    "T24n1470_001:0913c01": "不知上事者，雖滿五歲若過，盡令依止宿長",
    "T24n1470_001:0913c02": "有德者。若不依止，日日犯突吉羅。若知上",
    "T24n1470_001:0913c03": "下十法者，若滿五歲，得離依止師。離依止",
    "T24n1470_001:0913c04": "師已，當學作師法，滿十歲當得度人。若不知",
    "T24n1470_001:0913c05": "五法，盡令不得度人。",
    "T24n1470_001:0913c06": "五法者，一者廣利二部戒；二者能決弟子疑",
    "T24n1470_001:0913c07": "罪；三者弟子遠方力能使弟子來；四者能破",
    "T24n1470_001:0913c08": "弟子惡邪見，及教誡勿使作惡；五者若弟",
    "T24n1470_001:0913c09": "子病，能好看視如父養子。若有五法成就滿",
    "T24n1470_001:0913c10": "十歲，得與人作和上。若不知事者，終身",
    "T24n1470_001:0913c11": "不得度人。度人者，得突吉羅罪。既離依止已",
    "T24n1470_001:0913c12": "得度人，度人者當與徒眾者應知聚眾法。",
    "T24n1470_001:0913c13": "眾中無知法者，百人千人不得一處住。是以",
    "T24n1470_001:0913c14": "優波離問師：「云何比丘寓一處住如啞羊？」",
    "T24n1470_001:0913c15": "佛言：「若比丘不知四法。一者不知說戒。不",
    "T24n1470_001:0913c16": "知戒事者，未知廣利共議決定順經。二者",
    "T24n1470_001:0913c17": "不知說戒事，十四日十五日宜廣宜略，四人",
    "T24n1470_001:0913c18": "以上行籌廣說，二人三人三說戒，一人心念",
    "T24n1470_001:0913c19": "口言。若說戒時有事難起，始說戒序第二第",
    "T24n1470_001:0913c20": "三篇竟，應作一白羯磨：『今有事起。已說戒序",
    "T24n1470_001:0913c21": "竟，餘者僧常聞。』若僧問不知上事者，是名",
    "T24n1470_001:0913c22": "不知說戒事。三者不知羯磨。應白一更白",
    "T24n1470_001:0914a01": "二、應白二更白四、非法、別眾。非法者，先",
    "T24n1470_001:0914a02": "羯磨後白，有事人不現前、設現前不語有",
    "T24n1470_001:0914a03": "此事便唱。別眾者，應囑授不囑授，有事人",
    "T24n1470_001:0914a04": "界外羯磨。界內眾僧亦爾，結內界竟方結外",
    "T24n1470_001:0914a05": "界，是非法別眾。或非法眾聚一處、或眾和合",
    "T24n1470_001:0914a06": "布薩非法。如是比，是名不知會羯磨。四者",
    "T24n1470_001:0914a07": "不知會坐。說戒自恣時，有客比丘來，應更說、",
    "T24n1470_001:0914a08": "不應更說，應次第聽、不使次第聽，先比丘應",
    "T24n1470_001:0914a09": "出界，而出客比丘。或時客來少，雖不應更",
    "T24n1470_001:0914a10": "說。設客有重德，若剛強能作鬪亂事，應更說",
    "T24n1470_001:0914a11": "而不說。如是比，是名不知會坐。若眾中不知",
    "T24n1470_001:0914a12": "上四法，不得一處住，應當請知法人來。若請",
    "T24n1470_001:0914a13": "不能得，應舉眾依他知法眾住。若不請不依",
    "T24n1470_001:0914a14": "他知法眾住者，舉眾得突吉羅罪。」已得離",
    "T24n1470_001:0914a15": "依止、復得度人、徒眾使得，次應淨身口淨",
    "T24n1470_001:0914a16": "衣食。淨身者，洗大小便、剪十指爪。淨口者，",
    "T24n1470_001:0914a17": "嚼楊枝漱口刮舌。若不洗大小便，得突吉羅",
    "T24n1470_001:0914a18": "罪，亦不得僧淨坐具上坐及禮三寶，設禮無",
    "T24n1470_001:0914a19": "福德。若不嚼楊枝，若食若服藥若飲，得三",
    "T24n1470_001:0914a20": "突吉羅罪。若不淨衣向聚落，得突吉羅罪。",
    "T24n1470_001:0914a21": "淨食者，非大僧觸，非是不可信人共食宿，非",
    "T24n1470_001:0914a22": "是不淨器者，非不澡豆洗鉢器，不用木器及",
    "T24n1470_001:0914a23": "以內食，亦不自種作及販賣得，如是等是淨",
    "T24n1470_001:0914a24": "衣。所以淨衣者，踞坐。食者，佛始成道，食糜",
    "T24n1470_001:0914a25": "家女糜竟，自念：「若有出家弟子者，云何坐？",
    "T24n1470_001:0914a26": "云何食？」觀諸佛法，皆著淨衣偏踞坐、食一坐",
    "T24n1470_001:0914a27": "食。「我弟子法亦如是。」所以著淨衣者，欲作",
    "T24n1470_001:0914a28": "限礙，能防眾戒故。所以踞坐，為淨衣故，亦",
    "T24n1470_001:0914a29": "反俗法，亦為草坐食易故。因踞坐不如法，",
    "T24n1470_001:0914b01": "得九突吉羅罪：一者脚前却、二者闊脚、三者",
    "T24n1470_001:0914b02": "搖動、四者竪立、五者交、六者垂三衣覆足、",
    "T24n1470_001:0914b03": "七翹、八累脚、九累髀，盡皆犯突吉羅。因不",
    "T24n1470_001:0914b04": "踞坐，得三突吉羅罪。所以坐受香者，達波國",
    "T24n1470_001:0914b05": "有比丘住處，婦女行香觸比丘手，因起欲心",
    "T24n1470_001:0914b06": "即時罷道。師問所以，即說因緣。因是白佛，佛",
    "T24n1470_001:0914b07": "即制戒：若立受香者，得突吉羅罪。所以不",
    "T24n1470_001:0914b08": "得數數食一食者，若作若乞及以盪器，即",
    "T24n1470_001:0914b09": "妨半日之功，亦長婬怒癡結，復不異於俗人，",
    "T24n1470_001:0914b10": "是以一食。上雖知沙門儀法種種別異，未論",
    "T24n1470_001:0914b11": "出家人所作業務。業務者，一者坐禪、二者誦",
    "T24n1470_001:0914b12": "經法、三者勸化眾事。若具足作三業者，是應",
    "T24n1470_001:0914b13": "出家人法。若不行者，徒生徒死，或有受苦之",
    "T24n1470_001:0914b14": "因。",
    "T24n1470_001:0914b15": "若比丘成就是十法，得度人授人具足戒，成",
    "T24n1470_001:0914b16": "就威儀畏慎小罪，多聞能持師所說法，善誦",
    "T24n1470_001:0914b17": "二部律分別其義，能教弟子增戒學、增心學、",
    "T24n1470_001:0914b18": "增慧學，能除弟子疑亦能使人除其疑，能治",
    "T24n1470_001:0914b19": "弟子病亦能使人治其病，若弟子生惡邪見，",
    "T24n1470_001:0914b20": "能教令捨亦能教人使令捨，若弟子國土覺",
    "T24n1470_001:0914b21": "起，能迴其意亦能使人迴之。若滿十歲、若過",
    "T24n1470_001:0914b22": "十歲，有成就十法，應授人具足戒。知重罪、知",
    "T24n1470_001:0914b23": "輕罪、知麁罪、知有餘罪、知無餘罪、知有羯磨",
    "T24n1470_001:0914b24": "罪、知無羯磨罪因緣，滿十歲、若過十歲，有",
    "T24n1470_001:0914b25": "成就五法，應授人具足戒，能教弟子增戒學、",
    "T24n1470_001:0914b26": "增心學、增慧學，所行審諦繫念在前。有成就",
    "T24n1470_001:0914b27": "五法：三法如上，聰明、辯才。有成就五法：戒",
    "T24n1470_001:0914b28": "成就、定成就、慧成就、解脫成就、解脫知見成",
    "T24n1470_001:0914b29": "就。有成就五法：自住戒教人住戒、自住定",
    "T24n1470_001:0914c01": "教他住定、自住慧教他住慧、自住解脫教他",
    "T24n1470_001:0914c02": "住解脫、自住解脫知見教他住解脫知見。又",
    "T24n1470_001:0914c03": "成就五法：成就無學戒眾、無學定眾、無學慧",
    "T24n1470_001:0914c04": "眾、無學解脫眾、無學解脫知見眾。又成就五",
    "T24n1470_001:0914c05": "法：能教弟子增上戒、增上梵行、知犯不犯、",
    "T24n1470_001:0914c06": "知悔過未悔過、滿十歲若過十歲，應授人具",
    "T24n1470_001:0914c07": "足戒，度沙彌、為作依止亦如是。上下比丘僧",
    "T24n1470_001:0914c08": "皆明聽！今日歲節四方皆會，佛難得見、法難",
    "T24n1470_001:0914c09": "得聞、賢者會難，歲節易竟。今諸賢者，自見若",
    "T24n1470_001:0914c10": "干生若干死，已得生法中、已得受戒、已得",
    "T24n1470_001:0914c11": "聞法、已得好行。從前歲中至今所犯，若貪婬、",
    "T24n1470_001:0914c12": "若瞋恚、若愚癡，今日皆當說所犯罪過，相忍",
    "T24n1470_001:0914c13": "愚癡，不得匿藏。所犯罪人於眾人中，因欺便",
    "T24n1470_001:0914c14": "為妄言，墮不中止罪，便輕戒自毀。犯婬比丘",
    "T24n1470_001:0914c15": "字迦留多，犯殺比丘字迦留，犯盜比丘字",
    "T24n1470_001:0914c16": "迦留桓，犯妄語比丘字迦桓，皆在舍衛國",
    "T24n1470_001:0914c17": "中。起室比丘字迦留，在舍衛國中；弄陰出",
    "T24n1470_001:0914c18": "精比丘字迦留多，在羅閱祇國中。有比丘字",
    "T24n1470_001:0914c19": "迦留多，將五百弟子在尼衍國中。十三事中，",
    "T24n1470_001:0914c20": "有三事不應懺。何等三？抱持匿地不應懺、不",
    "T24n1470_001:0914c21": "真相助不應懺、婬戲檀越婦女及青衣不",
    "T24n1470_001:0914c22": "應懺，是為三不應懺。其餘十事皆應懺。若犯",
    "T24n1470_001:0914c23": "過一日即悔，應作三日懺。若過三日不悔，應",
    "T24n1470_001:0914c24": "作七日懺。過七日不悔，應作十五日懺。若過",
    "T24n1470_001:0914c25": "十五日不悔，應作三十日懺。若過三十日不",
    "T24n1470_001:0914c26": "悔，當更受戒；不者非沙門。若欲懺者，當得二",
    "T24n1470_001:0914c27": "十人，不滿二十人不應懺。言過三十日更受戒者，律無此文，竟不知",
    "T24n1470_001:0914c28": "出何典三十事皆應懺，當滿七人比丘，少一人",
    "T24n1470_001:0914c29": "不應懺。若犯一日即悔，應作三日懺。若過三",
    "T24n1470_001:0915a01": "日不悔，應作七日懺。若過七日不悔，應作",
    "T24n1470_001:0915a02": "十五日懺。若過十五日不悔，應作三十日懺。",
    "T24n1470_001:0915a03": "若過三十日不悔者，當作九十日懺。",
    "T24n1470_001:0915a04": "九十事皆應懺，若犯過一日即悔，應作三日",
    "T24n1470_001:0915a05": "懺。過三日不悔，應作七日懺。過七日不悔，應",
    "T24n1470_001:0915a06": "作十五日懺。過十五日不悔，應作三十日懺。",
    "T24n1470_001:0915a07": "過三十日不悔，應作九十日懺。若懺，當滿四",
    "T24n1470_001:0915a08": "人。",
    "T24n1470_001:0915a09": "有十事應作羯磨。羯磨德：一者久正戒、二",
    "T24n1470_001:0915a10": "者名聞、三者智慧、四者方便、五者能起功德、",
    "T24n1470_001:0915a11": "六者有德、七者當可比丘僧、八者可檀越、九",
    "T24n1470_001:0915a12": "者能致檀越、十者當滿十歲。",
    "T24n1470_001:0915a13": "復有四事應行：一者舍屋敗、二者無檀越、",
    "T24n1470_001:0915a14": "三者饒蚊虻毒虫、四者國君嫉妬道。",
    "T24n1470_001:0915a15": "復有四事應行：一者塔使；二者比丘僧使；三",
    "T24n1470_001:0915a16": "者三師使；四者學盡三師所知，應從師求盡",
    "T24n1470_001:0915a17": "至明者。",
    "T24n1470_001:0915a18": "所有四事到他國不著袈裟無罪：一者無塔",
    "T24n1470_001:0915a19": "寺、二者無比丘僧、三者有盜賊、四者國君不",
    "T24n1470_001:0915a20": "樂道。",
    "T24n1470_001:0915a21": "有七事不應止：一者鬧門間、二者屠殺處、三",
    "T24n1470_001:0915a22": "者祠祀處、四者橋下、五者橋頭、六者四徼",
    "T24n1470_001:0915a23": "道、七者空閑處。此七處，惡鬼所止處。",
    "T24n1470_001:0915a24": "臥起欲出戶有五事：一者起下床不得使床",
    "T24n1470_001:0915a25": "有聲；二者著履先當抖擻；三者正住著法",
    "T24n1470_001:0915a26": "衣；四者欲開戶先三彈指，不得使戶有聲；五",
    "T24n1470_001:0915a27": "者戶中有佛像不得背出，當還向戶而出，",
    "T24n1470_001:0915a28": "出不得住與人言。",
    "T24n1470_001:0915a29": "澡嗽有五事：一者不得蹲、二者不得向佛塔",
    "T24n1470_001:0915b01": "亦莫背、三者不得向和上阿闍梨諸師亦",
    "T24n1470_001:0915b02": "莫背、四者不得於瀆上若淨地、五者不得中",
    "T24n1470_001:0915b03": "與人共語亦莫受人禮。",
    "T24n1470_001:0915b04": "用楊枝有五事：一者斷當如度、二者破當如",
    "T24n1470_001:0915b05": "法、三者嚼頭不得過三分、四者踈齒當中三",
    "T24n1470_001:0915b06": "嚙、五者當汁澡自用。",
    "T24n1470_001:0915b07": "刮舌有五事：一者不得過三返、二者舌上血",
    "T24n1470_001:0915b08": "出當止、三者不得大振手污僧伽梨若足、四",
    "T24n1470_001:0915b09": "者棄楊枝莫當人道、五者常當著屏處。",
    "T24n1470_001:0915b10": "取袈裟著時有五事：一者手搔身不得便著，",
    "T24n1470_001:0915b11": "當更澡手；二者手未澡不得便持袈裟；三者",
    "T24n1470_001:0915b12": "袈裟不得從上牽下，當以右手逆排左手從",
    "T24n1470_001:0915b13": "下受；四者以下持袈裟，當先抖擻之乃申著；",
    "T24n1470_001:0915b14": "五者不得從前掉著臂上。",
    "T24n1470_001:0915b15": "復有五事：一者當先到等，不得令下著地；",
    "T24n1470_001:0915b16": "二者當下兩頭，不得令著足；三者著袈裟不",
    "T24n1470_001:0915b17": "得正向佛塔亦莫背；四者不得向上坐，若三",
    "T24n1470_001:0915b18": "師亦莫背；五者襞袈裟不得以口銜，亦不得",
    "T24n1470_001:0915b19": "以兩手奮。",
    "T24n1470_001:0915b20": "繞塔有五事：一者低頭視地、二者不得蹈虫、",
    "T24n1470_001:0915b21": "三者不得左右顧視、四者不得唾塔前地上、",
    "T24n1470_001:0915b22": "五者不得中住與人語。",
    "T24n1470_001:0915b23": "當念有五事：一者當念佛功德、二者當念佛",
    "T24n1470_001:0915b24": "經戒、三者當念佛智慧、四者當念佛恩大難",
    "T24n1470_001:0915b25": "報、五者當念佛精進乃至泥洹。",
    "T24n1470_001:0915b26": "復有五事：一者當念比丘僧、二者當念師恩、",
    "T24n1470_001:0915b27": "三者當念父母恩、四者當念同學恩、五者當",
    "T24n1470_001:0915b28": "念一切人皆使解脫離一切苦。",
    "T24n1470_001:0915b29": "復有五事：一者當自念學慧；二者當念除三",
    "T24n1470_001:0915c01": "毒；三者當念求要道；四者視塔上草生，念",
    "T24n1470_001:0915c02": "以手去之不得捉拔；五者見有不淨即分除。",
    "T24n1470_001:0915c03": "復有五事：一者天雨當脫履塔下乃上禮佛；",
    "T24n1470_001:0915c04": "二者已當從次第坐依大小坐當問訊；三者",
    "T24n1470_001:0915c05": "僧有眾事，若使行即當行；四者欲出行，當有",
    "T24n1470_001:0915c06": "所報師令知；五者聞揵槌聲即當出會。",
    "T24n1470_001:0915c07": "暮入戶有五事：一者欲入當住，三彈指入，不",
    "T24n1470_001:0915c08": "得使戶有聲；二者履污泥當於外脫去；三者",
    "T24n1470_001:0915c09": "當如法解袈裟著常處；四者當取履拭持著",
    "T24n1470_001:0915c10": "屏處；五者已當澡洗却住隨意所願。",
    "T24n1470_001:0915c11": "欲上床有五事：一者當徐却踞床、二者不得",
    "T24n1470_001:0915c12": "匍匐上、三者不得使床有聲、四者不得大拂",
    "T24n1470_001:0915c13": "拭床席使有聲、五者洗足未燥當拭之。",
    "T24n1470_001:0915c14": "在床上有五事：一者不得大欠、二者不得",
    "T24n1470_001:0915c15": "吒𠽾普寸喈、三者不得歎息思念世間事、",
    "T24n1470_001:0915c16": "四者不得倚壁臥、五者欲起坐當以時。若意",
    "T24n1470_001:0915c17": "走不定，當自責本即起。",
    "T24n1470_001:0915c18": "經行有五事：一者當於閑處、二者當於戶",
    "T24n1470_001:0915c19": "前、三者當於講堂前、四者當於塔下、五者當",
    "T24n1470_001:0915c20": "於閣下。",
    "T24n1470_001:0915c21": "復有五事：一者不得於閣上坐、二者不得持",
    "T24n1470_001:0915c22": "杖寺中行、三者不得臥誦經、四者不得著屐、",
    "T24n1470_001:0915c23": "五者不得大舉足蹈地使有聲。",
    "T24n1470_001:0915c24": "臥有五事：一者當頭首向佛、二者不得臥視",
    "T24n1470_001:0915c25": "佛、三者不得雙申兩足、四者不得向壁臥",
    "T24n1470_001:0915c26": "亦不得伏臥、五者不得竪兩膝更上下足。要",
    "T24n1470_001:0915c27": "當枕手、撿兩足、累兩膝。",
    "T24n1470_001:0915c28": "夜起讀經有五事：一者不得念我經戒利，餘",
    "T24n1470_001:0915c29": "人不如我；二者設不利，不得言我經戒不利，",
    "T24n1470_001:0916a01": "正為某比丘事故亂我意；三者不得坐念人",
    "T24n1470_001:0916a02": "惡；四者設明日欲問所疑，不得說餘，直當說",
    "T24n1470_001:0916a03": "不解者所知而已；五者不得念言，當持是經",
    "T24n1470_001:0916a04": "中語以行問人使窮，但有是念非賢者法。",
    "T24n1470_001:0916a05": "在寺中有五事：一者不得持舍後履上塔上、",
    "T24n1470_001:0916a06": "二者不得逆塔行、三者不得背佛出門戶、四",
    "T24n1470_001:0916a07": "者不得唾塔上、五者不得行塔欄木坐上。",
    "T24n1470_001:0916a08": "復有五事：一者不得取非物著非處；二者舍",
    "T24n1470_001:0916a09": "後還不得過用摩摩德水澡手；三者不得妄",
    "T24n1470_001:0916a10": "用眾家手巾；四者不得於眾家井上澡足；五",
    "T24n1470_001:0916a11": "者不得妄取眾家一切人物，有所取當報主。",
    "T24n1470_001:0916a12": "復有五事：一者不得與白衣共調譺相罵、二",
    "T24n1470_001:0916a13": "者與人共語不得頷頭、三者不得於上座床",
    "T24n1470_001:0916a14": "上坐、四者不得於上座前踞、五者不得與和",
    "T24n1470_001:0916a15": "上阿闍梨並坐。",
    "T24n1470_001:0916a16": "復有五事：一者不得上樹；二者不得持梨擲",
    "T24n1470_001:0916a17": "與人；三者不得持水灑人；四者水中有虫不",
    "T24n1470_001:0916a18": "得飲若洗；五者人罵比丘，比丘不得報。",
    "T24n1470_001:0916a19": "復有五事：一者不得瞋恚撾罵畜生；二者不",
    "T24n1470_001:0916a20": "得惡口罵人作畜生；三者不得坐臥令使有",
    "T24n1470_001:0916a21": "畫床上；四者不得花香脂粉自著身上；五者",
    "T24n1470_001:0916a22": "不得歌詠作唱伎，若有音樂不得觀聽。",
    "T24n1470_001:0916a23": "飯時有五事：一者比丘以飯不得言：「我知何",
    "T24n1470_001:0916a24": "時當死？但復自飽飯來。」二者比丘飯已，",
    "T24n1470_001:0916a25": "飽人復持飯來與，比丘不得受。三者比丘飯",
    "T24n1470_001:0916a26": "有餘，不得持擲人，亦不得以擲草上。四者飯",
    "T24n1470_001:0916a27": "有餘，當持瀉淨地。五者人有少所餘，請比",
    "T24n1470_001:0916a28": "丘去飯，不應住行應請飯。復有十事：一者",
    "T24n1470_001:0916a29": "住當彈指直入；二者當視席坐；三者席下有",
    "T24n1470_001:0916b01": "錢刀菓蓏不應坐；四者若兵器衣物在坐下，",
    "T24n1470_001:0916b02": "若承塵土，不得坐上；五者若金銀好漆器在",
    "T24n1470_001:0916b03": "前，不得把持形相；六者不得數顧視檀越家",
    "T24n1470_001:0916b04": "婦女；七者當如法坐；八者未食不得為人說",
    "T24n1470_001:0916b05": "法；九者不得飯上有所求索；十者飯未飽不",
    "T24n1470_001:0916b06": "得語。",
    "T24n1470_001:0916b07": "不應作禮有五事：一者至舍後還，不得中道",
    "T24n1470_001:0916b08": "為人作禮，亦莫受人禮；二者上座臥不得",
    "T24n1470_001:0916b09": "為作禮，亦莫受人禮；三者上座澡嗽口不",
    "T24n1470_001:0916b10": "得為作禮，自嗽口亦莫受人禮；四者上座收",
    "T24n1470_001:0916b11": "槃未竟不得為作禮，自前槃未收亦莫受",
    "T24n1470_001:0916b12": "人禮；五者上座飯不得為作禮，自飯亦莫",
    "T24n1470_001:0916b13": "受人禮。",
    "T24n1470_001:0916b14": "不應作禮有五事：一者若讀經若持經，不",
    "T24n1470_001:0916b15": "應為上座作禮；二者上座在下處、自在高處，",
    "T24n1470_001:0916b16": "不應作禮；三者上座在前若已去，不應從",
    "T24n1470_001:0916b17": "後作禮；四者不得座上為上座作禮；五者不",
    "T24n1470_001:0916b18": "得著帽為佛作禮。若三師比丘僧上座，其罪",
    "T24n1470_001:0916b19": "重。比丘著泥洹僧有五事：一者不得到持下",
    "T24n1470_001:0916b20": "著上、二者當使四邊等、三者襞頭當近左面、",
    "T24n1470_001:0916b21": "四者結帶當於右面、五者帶當三繞不得垂",
    "T24n1470_001:0916b22": "兩頭。",
    "T24n1470_001:0916b23": "露著泥洹僧有十事：一者上無僧迦支不得",
    "T24n1470_001:0916b24": "著袈裟、二者不得持上塔佛像前、三者不得",
    "T24n1470_001:0916b25": "持入講堂中、四者不得持三師前住、五者不",
    "T24n1470_001:0916b26": "得上座共說經、六者不得持與上座共並坐、",
    "T24n1470_001:0916b27": "七者不得持至摩波利床上坐、八者不得持",
    "T24n1470_001:0916b28": "入上座室中、九者不得持入食堂中若僧前、",
    "T24n1470_001:0916b29": "十者上無僧迦支不應出門下樓三尺。",
    "T24n1470_001:0916c01": "著三法衣有五事：一者著泥洹僧，上無中尼",
    "T24n1470_001:0916c02": "衛，不得著安陀會；二者著中尼衛，上無安陀",
    "T24n1470_001:0916c03": "會，不得著欝多羅僧；三者著安陀會，上無欝",
    "T24n1470_001:0916c04": "多羅僧，不得著僧伽梨；四者三衣當令中外",
    "T24n1470_001:0916c05": "等；五者不得過三色。如法行步，是為道法。",
    "T24n1470_001:0916c06": "持鉢有五事：一者當令帶堅、二者當著左腋",
    "T24n1470_001:0916c07": "下、三者行時當使外向、四者不得使下扈相",
    "T24n1470_001:0916c08": "近、五者飯已持鉢當還使自向。",
    "T24n1470_001:0916c09": "澡鉢有五事：一者當用澡豆若皂莢、二者不",
    "T24n1470_001:0916c10": "得於淨地、三者不得向塔比丘僧若三師、四",
    "T24n1470_001:0916c11": "者不得跳擲棄水、五者不得以污巾拭中外。",
    "T24n1470_001:0916c12": "各當有常巾，手摩燥為善。急欲出會時，當",
    "T24n1470_001:0916c13": "著日中使燥向火。",
    "T24n1470_001:0916c14": "持戶鑰有五事：一者欲出時，常當先所披",
    "T24n1470_001:0916c15": "貫臂著指；二者欲閉戶，不得并持鑰，牽大",
    "T24n1470_001:0916c16": "戶當諦視；三者欲開戶，不得并持鑰大排",
    "T24n1470_001:0916c17": "戶，當徐脫之；四者著常處取持自近；五者至",
    "T24n1470_001:0916c18": "七日當拭去鉎持。",
    "T24n1470_001:0916c19": "復有五事：一者不得與女人連席坐；二者若",
    "T24n1470_001:0916c20": "賢明醫師不得從問諸藥諸事；三者不得",
    "T24n1470_001:0916c21": "與世人諍語；四者母人與比丘對坐，不得妄",
    "T24n1470_001:0916c22": "說不急事；五者設見因緣不可意，即當起去。",
    "T24n1470_001:0916c23": "行至人家讀經有五事：一者當四人俱。二者",
    "T24n1470_001:0916c24": "往當隨次如法坐。三者當視因緣，可讀經不？",
    "T24n1470_001:0916c25": "不可讀經不？四者若坐席人不欲聞經，當",
    "T24n1470_001:0917a01": "退止。五者若座中有醉者、惡言形相經者，不",
    "T24n1470_001:0917a02": "應復讀。",
    "T24n1470_001:0917a03": "比丘至郡國縣長吏，有三事應往：一者為三",
    "T24n1470_001:0917a04": "師事故；二者為病死亡來呼比丘讀經故；三",
    "T24n1470_001:0917a05": "者請比丘飯故。",
    "T24n1470_001:0917a06": "有七事不應往：一者不得妄往候事；二者不",
    "T24n1470_001:0917a07": "得事事往到；三者不得強往從請事；四者設",
    "T24n1470_001:0917a08": "往不得為說諸藥事；五者若呼比丘問世間",
    "T24n1470_001:0917a09": "事、若難異經；六者呼比丘教相星宿、視歲善",
    "T24n1470_001:0917a10": "惡；七者比國起兵，欲呼比丘宜軍事。如賢",
    "T24n1470_001:0917a11": "者不應往。",
    "T24n1470_001:0917a12": "上高座讀經有五事：一者當先禮佛；二者當",
    "T24n1470_001:0917a13": "禮經法上座；三者當先一足躡阿僧提上正",
    "T24n1470_001:0917a14": "住坐；四者當還向上座；五者先手安座乃",
    "T24n1470_001:0917a15": "却坐已。",
    "T24n1470_001:0917a16": "坐有五事：一者當正法衣安坐；二者犍搥",
    "T24n1470_001:0917a17": "聲絕當先讚偈唄；三者當隨因緣讀；四者若",
    "T24n1470_001:0917a18": "有不可意人，不得於座上瞋恚；五者若有持",
    "T24n1470_001:0917a19": "物施者，當排下著前。",
    "T24n1470_001:0917a20": "不應說經有五事：一者人不敬三師；二者人",
    "T24n1470_001:0917a21": "犯戒；三者誹謗佛道；四者比丘問經不如法；",
    "T24n1470_001:0917a22": "五者不應為白衣說比丘戒經，得罪。",
    "T24n1470_001:0917a23": "復有五事：一者相牽連臂；二者同小床；三",
    "T24n1470_001:0917a24": "者人知少所經，欲來難比丘；四者說經人不",
    "T24n1470_001:0917a25": "聽；五者人病酒。皆不應為說法。",
    "T24n1470_001:0917a26": "欲坐禪復有五事：一者當隨時、二者當得安",
    "T24n1470_001:0917a27": "床、三者當得端坐、四者當得閑處、五者當",
    "T24n1470_001:0917a28": "得善知識。",
    "T24n1470_001:0917a29": "復有五事：一者當得好善檀越、二者當有善",
    "T24n1470_001:0917b01": "意、三者當有善藥、四者當能服藥、五者當",
    "T24n1470_001:0917b02": "得助爾乃得猗。隨時者，謂四時。安床者，謂",
    "T24n1470_001:0917b03": "繩床。軟座者，謂毛坐。閑處者，謂山中樹下，",
    "T24n1470_001:0917b04": "亦謂私寺中不與人共。善知識者，謂同居。",
    "T24n1470_001:0917b05": "善檀越者，謂令人無所求。善意者，謂能觀",
    "T24n1470_001:0917b06": "善。善藥者，謂能伏意。能服藥者，謂不念萬",
    "T24n1470_001:0917b07": "物。善助者，謂禪帶。",
    "T24n1470_001:0917b08": "禪帶有五事：一者當廣一尺；二者當長八尺；",
    "T24n1470_001:0917b09": "三者當頭有鉤；四者當三重；五者不得用生",
    "T24n1470_001:0917b10": "草，亦不得用金鉤。",
    "T24n1470_001:0917b11": "有五事不應用坐：一者眾坐時；二者入城時；",
    "T24n1470_001:0917b12": "三者九十日竟時；四者與三師同處為恭敬；",
    "T24n1470_001:0917b13": "五者至白衣家若客舍，皆不應獨自一室中，",
    "T24n1470_001:0917b14": "安隱時得用作私匿。",
    "T24n1470_001:0917b15": "有五事：一者當用熟韋；二者當如法作；三",
    "T24n1470_001:0917b16": "者不過再重；四者不得絲綴之；五者著當如",
    "T24n1470_001:0917b17": "法，不得使濕著。",
    "T24n1470_001:0917b18": "有五事：一者不得著禮佛、二者不得著入眾",
    "T24n1470_001:0917b19": "坐、三者不得著上佛塔上、四者不得著經",
    "T24n1470_001:0917b20": "行、五者天雨不得著自得分衛。",
    "T24n1470_001:0917b21": "復有五事：一者不得著入三師室、二者不得",
    "T24n1470_001:0917b22": "持問經、三者不得著持為和上阿闍梨作",
    "T24n1470_001:0917b23": "禮、四者不得著為眾僧作禮、五者日暮不",
    "T24n1470_001:0917b24": "得用洗。",
    "T24n1470_001:0917b25": "有五事應相入室：一者問訊、二者病瘦往瞻",
    "T24n1470_001:0917b26": "視、三者問經、四者有所借、五者眾人使往呼。",
    "T24n1470_001:0917b27": "住有五事：一者當於外彈指、二者入當脫",
    "T24n1470_001:0917b28": "帽、三者當作禮、四者當正住人教坐乃坐、五",
    "T24n1470_001:0917b29": "者不得忘持入經。",
    "T24n1470_001:0917c01": "問經有五事：一者當如法下床問；二者不得",
    "T24n1470_001:0917c02": "共坐問；三者有不解直當問；四者不得持意",
    "T24n1470_001:0917c03": "念外因緣；五者設解，頭面著地作禮反向出",
    "T24n1470_001:0917c04": "戶。復有五事：一者不得教買某來我欲飯之；",
    "T24n1470_001:0917c05": "二者不得持菓蓏與沙彌，汝持授我，我欲食",
    "T24n1470_001:0917c06": "之；三者不得調譺臥人床上；四者不得唾人",
    "T24n1470_001:0917c07": "淨地；五者人如法呵之，不得怒去。是為恭",
    "T24n1470_001:0917c08": "敬。",
    "T24n1470_001:0917c09": "和上當有十五德：一者當知戒；二者當持",
    "T24n1470_001:0917c10": "戒；三者當不犯戒；四者當知經；五者當自守；",
    "T24n1470_001:0917c11": "六者當教經；七者當教誡；八者當教習意；",
    "T24n1470_001:0917c12": "九者當教稍稍受；十者當教法則；十一者當",
    "T24n1470_001:0917c13": "自有隱德；十二者能致檀越；十三者不",
    "T24n1470_001:0917c14": "得有獨匿心；十四者人持物來，當言皆為",
    "T24n1470_001:0917c15": "眾人物；十五者占視病瘦當令差。",
    "T24n1470_001:0917c16": "復有十五事：一者有弟子當能衣食；二者當",
    "T24n1470_001:0917c17": "能經紀；三者當能解經令知義；四者有深經",
    "T24n1470_001:0917c18": "好語，皆悉當教弟子；五者有所問當能報語；",
    "T24n1470_001:0917c19": "六者當能分別，為說三惡道罪；七者當能教",
    "T24n1470_001:0917c20": "黠慧如我勝我；八者當教持戒分別知所行；",
    "T24n1470_001:0917c21": "九者當教曉戒隨說；十者當審弟子意節度",
    "T24n1470_001:0917c22": "與。阿闍梨當有五德：一者當有四阿含、二",
    "T24n1470_001:0917c23": "者當有戒具德、三者當有慧德、四者當有大",
    "T24n1470_001:0917c24": "德、五者當自守。",
    "T24n1470_001:0917c25": "復有五事：一者作師當自持戒；二者設弟子",
    "T24n1470_001:0917c26": "衣被破敗，當能給與；三者弟子病瘦，當能瞻",
    "T24n1470_001:0917c27": "視；四者當致布施，分別為說罪福；五者十歲",
    "T24n1470_001:0917c28": "應作和上，所知當具悉。",
    "T24n1470_001:0917c29": "復有五事：一者當教學慧、二者當教多誦經、",
    "T24n1470_001:0918a01": "三者當教能解經、四者當教深經、五者當教",
    "T24n1470_001:0918a02": "莫與人諍經。",
    "T24n1470_001:0918a03": "復有五事：一者當教誡；二者當教稍稍受；",
    "T24n1470_001:0918a04": "三者當教知戒；四者當教持戒；五者當教",
    "T24n1470_001:0918a05": "隨和上，十歲盡所知事。事師有五事：一者當",
    "T24n1470_001:0918a06": "畏敬師、二者當隨師教誡、三者當隨順師",
    "T24n1470_001:0918a07": "意、四者當識師語、五者不得違師教。",
    "T24n1470_001:0918a08": "復有五事：一者朝暮往問訊安否。二者往當",
    "T24n1470_001:0918a09": "著袈裟脫帽。三者往至戶前當三彈指，不得",
    "T24n1470_001:0918a10": "縱橫入。四者當頭面著地作禮，前長跪問消",
    "T24n1470_001:0918a11": "息。五者若師言：「賢者！某人來說卿所作不如",
    "T24n1470_001:0918a12": "法。汝自知犯過不？」設有，即當悔過言：「某實愚",
    "T24n1470_001:0918a13": "癡。」若無有，不得還語。師教去，即起作禮，還",
    "T24n1470_001:0918a14": "向出戶。",
    "T24n1470_001:0918a15": "復有五事：一者當為師取賓揵澡槃出淨洗，",
    "T24n1470_001:0918a16": "著水持還。二者當拂拭床席次襞被枕。三者",
    "T24n1470_001:0918a17": "當為師襞袈裟著常處。四者自却住，師教坐",
    "T24n1470_001:0918a18": "不得便坐，師三言坐乃應坐。若問：「卿經利不？」",
    "T24n1470_001:0918a19": "若不教誦不應便誦。五者若自問經戒，視時",
    "T24n1470_001:0918a20": "可問不應問。",
    "T24n1470_001:0918a21": "復有五事當報：一者沐浴剃頭；二者澡洗；",
    "T24n1470_001:0918a22": "三者出行、若近讀；四者若作眾事；五者病",
    "T24n1470_001:0918a23": "瘦服藥，有弟子事師二十事。若比丘作法衣",
    "T24n1470_001:0918a24": "服有五事：一者當頭面著地作禮。二者當如",
    "T24n1470_001:0918a25": "事說，某到、某今持作、某白如是。三者師默",
    "T24n1470_001:0918a26": "然不報，當起作禮去。四者若聽使作，當如",
    "T24n1470_001:0918a27": "法受教。五者師若言：「是未可作，某使廣若干、",
    "T24n1470_001:0918a28": "長若干。」當隨師教不得違。",
    "T24n1470_001:0918a29": "復有五事：一者三衣不具，急當具足。二者",
    "T24n1470_001:0918b01": "已具，不復多作。三者法衣破敗，應當作。四者",
    "T24n1470_001:0918b02": "衣未極敗，不應作。五者作法衣當如度，得作",
    "T24n1470_001:0918b03": "三色青黃木蘭，是為衣服。",
    "T24n1470_001:0918b04": "染法衣有五事：一者當用淨器、二者當屏處、",
    "T24n1470_001:0918b05": "三者當令竿堅、四者不得離去、五者當數持",
    "T24n1470_001:0918b06": "視。",
    "T24n1470_001:0918b07": "著法衣有五事：一者至檀越家，不得開胸前",
    "T24n1470_001:0918b08": "入門；二者不得以法衣掛肘入；三者不得摸",
    "T24n1470_001:0918b09": "法衣入門；四者不得擔法衣入門；五者不得",
    "T24n1470_001:0918b10": "左右顧視。",
    "T24n1470_001:0918b11": "行到時著法衣有五事：一者道中見三師，",
    "T24n1470_001:0918b12": "當出右肩；二者覆兩肩，當從喉下出右手；三",
    "T24n1470_001:0918b13": "者覆兩肩，得從下出右手；四者行泥中，得持",
    "T24n1470_001:0918b14": "一手斂衣；五者還入戶恐污衣，得兩手斂",
    "T24n1470_001:0918b15": "衣。",
    "T24n1470_001:0918b16": "不應著僧伽梨有三事：一者作塔事、二者作",
    "T24n1470_001:0918b17": "招提僧事、三者作比丘僧事。",
    "T24n1470_001:0918b18": "復有十事：一者補未訖、二者浣未燥、三者沙",
    "T24n1470_001:0918b19": "彌持鑰出未入、四者大風、五者雨墮、六者",
    "T24n1470_001:0918b20": "大水、七者大火、八者縣官、九者盜賊、十者",
    "T24n1470_001:0918b21": "與女人事。",
    "T24n1470_001:0918b22": "復有五事：一者泥濕、二者霜露、三者大陰、四",
    "T24n1470_001:0918b23": "者入出、五者遠行。",
    "T24n1470_001:0918b24": "曝法衣有五事：一者風起不得曝、二者六",
    "T24n1470_001:0918b25": "日當還一曝、三者不得當人徑、四者不得",
    "T24n1470_001:0918b26": "太久、五者不得即襞且當盡起。",
    "T24n1470_001:0918b27": "浣法衣有五事：一者不得持足蹋、二者不得",
    "T24n1470_001:0918b28": "兩手著擩、三者不得兩手捉提、四者不得持",
    "T24n1470_001:0918b29": "衣披戲人、五者不得襞著席下居。",
    "T24n1470_001:0918c01": "復有五事：一者著淨巾上、二者欲襞持入當",
    "T24n1470_001:0918c02": "從人受、三者持入當著常處、四者不得持餘",
    "T24n1470_001:0918c03": "衣著上、五者不得襞法衣臥上。",
    "T24n1470_001:0918c04": "復有五事：一者不得無三法衣入眾僧坐、二",
    "T24n1470_001:0918c05": "者法衣不具不得入寺中止、三者至舍後未",
    "T24n1470_001:0918c06": "淨手不得著衣、四者至舍後未用水不得上",
    "T24n1470_001:0918c07": "塔、五者至舍後當脫袈裟僧迦支。",
    "T24n1470_001:0918c08": "沐浴鬀頭報有五事：一者從十五日至十五",
    "T24n1470_001:0918c09": "日報，具沐浴剃頭應報；二者澡洗當報；三",
    "T24n1470_001:0918c10": "者除手足爪應報；四者自知常，若小小不應",
    "T24n1470_001:0918c11": "報；五者自知不應時，皆不應報。欲出行報有",
    "T24n1470_001:0918c12": "五事：一者當頭面作禮；二者當正住如事說；",
    "T24n1470_001:0918c13": "三者已可當禮；四者若師可止，不得違；五者",
    "T24n1470_001:0918c14": "欲還入室讀經。",
    "T24n1470_001:0918c15": "入浴室有二十五事：一者當低頭入，不得上",
    "T24n1470_001:0918c16": "向；二者當隨次踞，勿當日前；三者不得讀",
    "T24n1470_001:0918c17": "經狂語；四者日達嚫，不得以水洗；五者不",
    "T24n1470_001:0918c18": "得取日水用；六者不得持水澆火；七者不得",
    "T24n1470_001:0918c19": "呵火多少；八者不得多用人水；九者不得於",
    "T24n1470_001:0918c20": "中浣手巾衣；十者浴已即出去；十一者和上",
    "T24n1470_001:0918c21": "阿闍梨在中不得入；十二者三師浴，當入迴",
    "T24n1470_001:0918c22": "之；十三者三師浴，當持衣住外待；十四者已",
    "T24n1470_001:0918c23": "出易衣，當取浴布浣之；十五者自入浴當報；",
    "T24n1470_001:0918c24": "十六者入當著麻油；十七者當用土；十八者",
    "T24n1470_001:0918c25": "用澡豆；十九者當用灰；二十者當用湯已乃",
    "T24n1470_001:0918c26": "用水；二十一者當多少誦經；二十二者當持",
    "T24n1470_001:0918c27": "水澡浴處；二十三者不得住上座前；二十四",
    "T24n1470_001:0918c28": "者設無日當達嚫禮越主；二十五者出不得",
    "T24n1470_001:0918c29": "當風住，急入室。",
    "T24n1470_001:0919a01": "入溫室有二十五事：一者當隨次坐；二者各",
    "T24n1470_001:0919a02": "自讀經；三者當思惟念道；四者不得妄起至",
    "T24n1470_001:0919a03": "上座前；五者不得與下座共說世事；六者聞",
    "T24n1470_001:0919a04": "揵槌聲當先禮佛；七者當禮比丘僧；八者不",
    "T24n1470_001:0919a05": "得至上座處坐；九者不得左右顧視語；十者",
    "T24n1470_001:0919a06": "不得唾污淨地；十一者不得呵叱下座；十二",
    "T24n1470_001:0919a07": "者不得呵人火；十三者不得數起出入；十四",
    "T24n1470_001:0919a08": "者行不得使足有聲；十五者出當牽戶反閉",
    "T24n1470_001:0919a09": "之；十六者設戶已閉當彈指；十七者不得大",
    "T24n1470_001:0919a10": "排戶使有聲；十八者已彈指安心讀經；十九",
    "T24n1470_001:0919a11": "者自讀經，不得中語；二十者人讀經，不得妄",
    "T24n1470_001:0919a12": "語；二十一者讀經未竟，不得數起，使床有聲",
    "T24n1470_001:0919a13": "亂人意；二十二者讀經未竟，不得先去臥；二",
    "T24n1470_001:0919a14": "十三者達嚫未已，不得便開戶去；二十四者",
    "T24n1470_001:0919a15": "當禮佛；二十五者當禮上座。",
    "T24n1470_001:0919a16": "入堂室有五事；一者當禮上坐、二者不得解",
    "T24n1470_001:0919a17": "袈裟著上座前捨起、三者不得大聲、四者",
    "T24n1470_001:0919a18": "不得聚語笑、五者上座說經當一意聽。",
    "T24n1470_001:0919a19": "復有五事：一者人說經時，有是非不得中斷",
    "T24n1470_001:0919a20": "人語；二者已竟，徐起問疑；三者不得諍經以",
    "T24n1470_001:0919a21": "惡意相向；四者不得瞋恚臥人坐上；五者當",
    "T24n1470_001:0919a22": "思惟自責。",
    "T24n1470_001:0919a23": "對問經，有三事應問、三事不應問：一者人身",
    "T24n1470_001:0919a24": "安隱應問；二者人歡喜時應問；三者人自說",
    "T24n1470_001:0919a25": "經，隨時因緣應問。人身不安隱不應問；若不",
    "T24n1470_001:0919a26": "歡喜不應問；人說他事不應問。",
    "T24n1470_001:0919a27": "大比丘三千威儀卷上"
}