{
    "X83n1578_012:0532a04": "指月錄卷之十二",
    "X83n1578_012:0532a06": "　　六祖下第四世",
    "X83n1578_012:0532a07": "▲潭州溈山靈祐禪師福州長谿趙氏子。年十五出",
    "X83n1578_012:0532a08": "家。依本郡建善寺法常律師剃髮。於杭州龍興寺。究",
    "X83n1578_012:0532a09": "大小乘教。二十三。遊江西參百丈。丈一見許之入室。",
    "X83n1578_012:0532a10": "遂居參學之首。侍立次。丈問誰。師曰某甲。丈曰。汝撥",
    "X83n1578_012:0532a11": "罏中有火否。師撥之曰。無火。丈躬起深撥得少火。舉",
    "X83n1578_012:0532a12": "以示之曰。汝道無。這個聻。師由是發悟禮謝。陳其所",
    "X83n1578_012:0532a13": "解。丈曰。此乃暫時岐路耳。經云。欲識佛性義。當觀時",
    "X83n1578_012:0532a14": "節因緣。時節既至。如迷忽悟。如忘忽憶。方省己物不",
    "X83n1578_012:0532a15": "從外得。故祖師云。悟了同未悟。無心亦無法。祇是無",
    "X83n1578_012:0532a16": "虗妄。凡聖等心。本來心法元自備足。汝今既爾。善自",
    "X83n1578_012:0532a17": "護持。次日同百丈入山作務。丈曰。將得火來麼。師曰。",
    "X83n1578_012:0532a18": "將得來。丈曰。在甚麼處。師拈一枝柴吹兩吹。度與百",
    "X83n1578_012:0532a19": "丈。丈曰。如蟲禦木。",
    "X83n1578_012:0532a20": "妙喜曰。百丈若無後語。幾被典座熱瞞　高僧傳",
    "X83n1578_012:0532a21": "云。冠年剃髮。三年具戒。時有錢塘上士義賓。授其",
    "X83n1578_012:0532a22": "律科。及入天台。遇寒山子於塗中。謂師曰。千山萬",
    "X83n1578_012:0532a23": "水遇潭即止。獲無價寶。賑賉諸子。乃造國清。遇拾",
    "X83n1578_012:0532a24": "得。復申前意。師遂詣泐潭。謁大智。頓了祖意　宗",
    "X83n1578_012:0532b01": "門統要云。師至國清受戒。寒山子遂與拾得子往",
    "X83n1578_012:0532b02": "松門接師。纔到二人從路兩邊透出。作大蟲吼三",
    "X83n1578_012:0532b03": "聲。師屹然無對。寒山云。自從靈山一別。迄至於今",
    "X83n1578_012:0532b04": "還相記麼。師亦無對。拾得拈起拄杖云。老兄喚這",
    "X83n1578_012:0532b05": "個作甚麼。師又無對。山云休休。別後伊三生作國",
    "X83n1578_012:0532b06": "王。總忘却也。",
    "X83n1578_012:0532b07": "司馬頭陀見百丈。談溈山之勝。宜結集法侶為大道",
    "X83n1578_012:0532b08": "場。丈因語眾曰。若能對眾下得一語出格。當與住持。",
    "X83n1578_012:0532b09": "即指淨瓶問曰。不得喚作淨瓶。汝喚作甚麼。時華林",
    "X83n1578_012:0532b10": "覺為首座。師為典座。林曰。不可喚作木[木*突]也。丈乃問",
    "X83n1578_012:0532b11": "師。師踢倒淨瓶便出去。丈笑曰。第一座輸却山子也。",
    "X83n1578_012:0532b12": "師遂往焉。是山峭絕。敻無人烟。虎狼縱橫。莫敢往來。",
    "X83n1578_012:0532b13": "師拾橡栗充食者五七年。一日念。道在接物利生。獨",
    "X83n1578_012:0532b14": "居非是。乃出至山口。語虎狼曰。我若於此山有緣。汝",
    "X83n1578_012:0532b15": "等各自散去。若其無緣。我充爾腹。言訖蟲虎四散。師",
    "X83n1578_012:0532b16": "乃回庵。未幾嬾安上座。同數僧從百丈所來輔佐。曰",
    "X83n1578_012:0532b17": "某與和尚作典座。俟眾至五百乃解務。於是人稍稍",
    "X83n1578_012:0532b18": "集。厥後禪學輻輳。風動天下。稱溈仰宗焉　上堂。夫",
    "X83n1578_012:0532b19": "道人之心。質直無偽。無背無面。無詐妄心。一切時中",
    "X83n1578_012:0532b20": "視聽尋常。更無委曲。亦不閉眼塞耳。但情不附物即",
    "X83n1578_012:0532b21": "得。從上諸聖。祇說濁邊過患。若無如許多惡覺情見",
    "X83n1578_012:0532b22": "想習之事。譬如秋水澄渟清淨無為。澹泞無礙。喚他",
    "X83n1578_012:0532b23": "作道人。亦名無事人。時有僧問。頓悟之人更有修否。",
    "X83n1578_012:0532b24": "師曰。若真悟得本。他自知時。修與不修是兩頭語。如",
    "X83n1578_012:0532c01": "今初心。雖從緣得一念頓悟自理。猶有無始曠劫習",
    "X83n1578_012:0532c02": "氣。未能頓淨。須教渠淨除現業流識。即是修也。不可",
    "X83n1578_012:0532c03": "別有法教渠修行趣向。從聞入理。聞理深妙。心自圓",
    "X83n1578_012:0532c04": "明。不居惑地。縱有百千妙義。抑揚當時。此乃得坐披",
    "X83n1578_012:0532c05": "衣。自解作活計始得。若以要言之。則實際理地不受",
    "X83n1578_012:0532c06": "一塵。萬行門中不捨一法。若也單刀直入。則凡聖情",
    "X83n1578_012:0532c07": "盡。體露真常。理事不二。即如如佛　仰山問。百千萬",
    "X83n1578_012:0532c08": "境一時來作麼生。師云。青不是黃。長不是短。諸法各",
    "X83n1578_012:0532c09": "住自位。非干我事。仰乃作禮　仰山問。如何是祖師",
    "X83n1578_012:0532c10": "西來意。師指燈籠曰。大好燈籠。仰曰。莫祇這便是麼。",
    "X83n1578_012:0532c11": "師曰。這個是甚麼。仰曰。大好燈籠。師曰。果然不見",
    "X83n1578_012:0532c12": "　師摘茶次。謂仰山曰。終日摘茶。祇聞子聲不見子形。",
    "X83n1578_012:0532c13": "仰撼茶樹。師曰。子祇得其用。不得其體。仰曰。未審和",
    "X83n1578_012:0532c14": "尚如何。師良久。仰曰。和尚祇得其體。不得其用。師曰。",
    "X83n1578_012:0532c15": "放子三十棒。仰曰。和尚棒某甲喫。某甲棒教誰喫。師",
    "X83n1578_012:0532c16": "曰。放子三十棒。",
    "X83n1578_012:0532c17": "玄覺云。且道過在甚麼處。",
    "X83n1578_012:0532c18": "師問仰山。生住異滅。汝作麼生會。仰曰。一念起時。不",
    "X83n1578_012:0532c19": "見有生住異滅。師曰。子何得遣法。仰曰。和尚適來問",
    "X83n1578_012:0532c20": "甚麼。師曰。生住異滅。仰曰。却喚作遣法　師問仰山。",
    "X83n1578_012:0532c21": "妙淨明心。汝作麼生會。仰曰。山河大地日月星辰。師",
    "X83n1578_012:0532c22": "曰。汝祇得其事。仰曰。和尚適來問甚麼。師曰。妙淨明",
    "X83n1578_012:0532c23": "心。仰曰。喚作事得麼。師曰。如是如是　上堂。僧出曰。",
    "X83n1578_012:0532c24": "請和尚為眾說法。師曰。我為汝得徹困也。僧禮拜。",
    "X83n1578_012:0533a01": "後人舉似雪峯。峯曰。古人得恁麼老婆心切。玄沙",
    "X83n1578_012:0533a02": "云。山頭和尚蹉過古人事也。雪峯聞之乃問沙曰。",
    "X83n1578_012:0533a03": "甚麼處是老僧蹉過古人事處。沙曰。大小溈山。被",
    "X83n1578_012:0533a04": "那僧一問。直得百雜碎。峯乃駭然。",
    "X83n1578_012:0533a05": "師坐次。仰山入來。師曰。寂子速道。莫入陰界。仰曰。慧",
    "X83n1578_012:0533a06": "寂信亦不立。師曰。子信了不立。不信不立。仰曰。祇是",
    "X83n1578_012:0533a07": "慧寂。更信阿誰。師曰。若恁麼。即是定性聲聞。仰曰。慧",
    "X83n1578_012:0533a08": "寂佛亦不立　師問仰山。涅槃經四十卷。多少是佛",
    "X83n1578_012:0533a09": "說。多少是魔說。仰曰。總是魔說。師曰。已後無人奈子",
    "X83n1578_012:0533a10": "何。仰曰。慧寂即一期之事。行履在甚麼處。師曰。祇貴",
    "X83n1578_012:0533a11": "子眼正。不說子行履　師一日喚院主。主便來。師曰。",
    "X83n1578_012:0533a12": "我喚院主。汝來作甚麼。主無對。又令侍者喚第一座。",
    "X83n1578_012:0533a13": "座便至。師曰。我喚第一座。汝來作甚麼。座亦無對。",
    "X83n1578_012:0533a14": "曹山代院主云。也知和尚不喚某甲。代第一座云。",
    "X83n1578_012:0533a15": "若令侍者喚。恐不來。",
    "X83n1578_012:0533a16": "師問仰山。何處來。仰曰。田中來。師曰。禾好刈也未。仰",
    "X83n1578_012:0533a17": "作刈禾勢。師曰。汝適來作青見。作黃見。作不青不黃",
    "X83n1578_012:0533a18": "見。仰曰。和尚背後是甚麼。師曰。子還見麼。仰拈禾穗",
    "X83n1578_012:0533a19": "曰。和尚何曾問這個。師曰。此是鵞王擇乳　師一日",
    "X83n1578_012:0533a20": "見劉鐵磨來。師曰。老牸牛汝來也。磨曰。來日臺山大",
    "X83n1578_012:0533a21": "會齋。和尚還去麼。師乃放身作臥勢。磨便出去。",
    "X83n1578_012:0533a22": "雪竇顯頌云。曾騎鐵馬入重城。勅下傳聞六國清。",
    "X83n1578_012:0533a23": "猶握金鞭問歸客。夜深誰共御街行。",
    "X83n1578_012:0533a24": "僧問。如何是道。師曰。無心是道。曰某甲不會。師曰。會",
    "X83n1578_012:0533b01": "取不會底好。曰如何是不會底。師曰。祇汝是。不是別",
    "X83n1578_012:0533b02": "人。復曰。今時人但直下體取不會底。正是汝心。正是",
    "X83n1578_012:0533b03": "汝佛。若向外得一知一解。將為禪道。且沒交涉。名運",
    "X83n1578_012:0533b04": "糞入。不名運糞出。汙汝心田。所以道不是道　合醬",
    "X83n1578_012:0533b05": "次。問仰山。這個用多少鹽水。仰曰。某甲不會。不欲祇",
    "X83n1578_012:0533b06": "對。師云。却是老僧會。仰云。不知用多少鹽水。師云。汝",
    "X83n1578_012:0533b07": "既不會。我亦不答。晚間師却問仰山。今日因緣。子作",
    "X83n1578_012:0533b08": "麼生主持。仰云。待問即答。師云。現問次。仰云。耳背眼",
    "X83n1578_012:0533b09": "昬。見聞不曉。師云。凡有問答。出子此語不得。仰禮謝。",
    "X83n1578_012:0533b10": "師云。寂子今日忘前失後。不是小小　師方丈內坐",
    "X83n1578_012:0533b11": "次。仰山入來。師曰。寂子。近日宗門令嗣作麼生。仰曰。",
    "X83n1578_012:0533b12": "大有人疑著此事。師曰。寂子作麼生。仰曰。慧寂祇管",
    "X83n1578_012:0533b13": "困來合眼。健來坐禪。所以未曾說著在。師曰。到這田",
    "X83n1578_012:0533b14": "地也難得。仰曰。據慧寂所見祇如此。一句也著不得。",
    "X83n1578_012:0533b15": "師曰。汝為一人也不得。仰曰。自古聖人盡皆如此。師",
    "X83n1578_012:0533b16": "曰。大有人笑汝恁麼祇對。仰曰。解笑者是慧寂同參。",
    "X83n1578_012:0533b17": "師曰。出頭事作麼生。仰遶禪牀一帀。師曰。裂破古今",
    "X83n1578_012:0533b18": "　師睡次。仰山問訊。師便回面向壁。仰曰。和尚何得",
    "X83n1578_012:0533b19": "如此。師起曰。我適來得一夢。你試為我原看。仰取一",
    "X83n1578_012:0533b20": "盆水與師洗面。少頃香嚴亦來問訊。師曰。我適來得",
    "X83n1578_012:0533b21": "一夢。寂子為我原了。汝更與我原看。嚴乃點一椀茶",
    "X83n1578_012:0533b22": "來。師曰。二子見解。過於鶖子　師坐次。仰山從方丈",
    "X83n1578_012:0533b23": "前過。師曰。若是百丈先師見。子須喫痛棒始得。仰曰。",
    "X83n1578_012:0533b24": "即今事作麼生。師曰。合取兩片皮。仰曰。此恩難報。師",
    "X83n1578_012:0533c01": "曰。非子不才。乃老僧年邁。仰曰。今日親見百丈師翁",
    "X83n1578_012:0533c02": "來。師曰。子向甚麼處見。仰曰。不道見。祇是無別。師曰。",
    "X83n1578_012:0533c03": "始終作家　師問仰山。即今事且置。古來事作麼生。",
    "X83n1578_012:0533c04": "仰叉手近前。師曰。猶是即今事。古來事作麼生。仰退",
    "X83n1578_012:0533c05": "後立。師曰。汝屈我。我屈汝。仰便禮拜　仰山香嚴侍",
    "X83n1578_012:0533c06": "立次。師舉手曰。如今恁麼者少。不恁麼者多。嚴從東",
    "X83n1578_012:0533c07": "過西立。仰從西過東立。師曰。這個因緣。三十年後如",
    "X83n1578_012:0533c08": "金擲地相似。仰曰。亦須是和尚提唱始得。嚴曰。即今",
    "X83n1578_012:0533c09": "亦不少。師曰。合取口　一日師翹起一足。謂仰山曰。",
    "X83n1578_012:0533c10": "我每日得他負載。感伊不徹。仰曰。當時給孤園中與",
    "X83n1578_012:0533c11": "此無別。師曰。更須道始得。仰曰。寒時與他襪著。也不",
    "X83n1578_012:0533c12": "為分外。師曰。不負當初。子今已徹。仰曰。恁麼更要答",
    "X83n1578_012:0533c13": "話在。師曰道看。仰曰。誠如是言。師曰。如是如是　師",
    "X83n1578_012:0533c14": "謂仰山曰。汝須獨自回光返照。別人不知汝解處。汝",
    "X83n1578_012:0533c15": "試將實解獻老僧看。仰曰。若教某甲自看。到這裏無",
    "X83n1578_012:0533c16": "圓位。亦無一物一解得獻和尚。師云。無圓位處原是",
    "X83n1578_012:0533c17": "汝作解處。未離心境在。仰曰。既無圓位。何處有法。把",
    "X83n1578_012:0533c18": "何物作境。師曰。適來是汝作與麼解是否。仰曰是。師",
    "X83n1578_012:0533c19": "云。若恁麼。是具足心境法。未脫我所心在。元來有解",
    "X83n1578_012:0533c20": "獻我。許汝信位顯。人位隱在。",
    "X83n1578_012:0533c21": "此則獨見於正法眼藏。會元諸書都不載　仰山",
    "X83n1578_012:0533c22": "和尚。因僧思[邱丘+益]問。禪宗頓悟。畢竟入門的意如何。",
    "X83n1578_012:0533c23": "仰曰。此意極難。若是祖宗門下上根上智。一聞千",
    "X83n1578_012:0533c24": "悟。得大總持。其有根微智劣。若不安禪靜慮。到這",
    "X83n1578_012:0534a01": "裏總須茫然。曰除此一路別更有入處否。仰曰有。",
    "X83n1578_012:0534a02": "曰如何即是。仰曰。汝是甚處人。曰幽州人。仰曰。汝",
    "X83n1578_012:0534a03": "還思彼處否。曰常思。仰曰。能思者是心。所思者是",
    "X83n1578_012:0534a04": "境。彼處樓臺林苑人馬駢闐。汝反思底。還有許多",
    "X83n1578_012:0534a05": "般也無。(正此下有僧于言下有省一句。)曰某甲到",
    "X83n1578_012:0534a06": "這裏總不見有。仰曰。汝解猶在心。信位即得。人位",
    "X83n1578_012:0534a07": "未在。曰除却這個別更有意也無。仰曰。別有別無",
    "X83n1578_012:0534a08": "即不堪也。曰到這裏作麼生即是。仰曰。據汝所解。",
    "X83n1578_012:0534a09": "祇得一玄。得坐披衣向後自有看(此則正法眼藏",
    "X83n1578_012:0534a10": "五燈會元皆載)。",
    "X83n1578_012:0534a11": "師一日見香嚴仰山作餅次。師曰。當時百丈先師。親",
    "X83n1578_012:0534a12": "得這個道理。仰與香嚴相顧視云。什麼人答得此話。",
    "X83n1578_012:0534a13": "師云。有一人答得。仰云。是阿誰。師指水牯牛云。道道。",
    "X83n1578_012:0534a14": "仰取一束草來。香嚴取一桶水來。放牛前。牛纔喫。師",
    "X83n1578_012:0534a15": "云。與麼與麼。不與麼不與麼。二人俱作禮。師云。或時",
    "X83n1578_012:0534a16": "明或時暗　師與仰山行次。指前頭枯樹問。前頭是",
    "X83n1578_012:0534a17": "甚麼。仰云。祇是枯樹子。師却問耘田翁。翁亦云枯樹",
    "X83n1578_012:0534a18": "子。師云。這耘田翁。向後亦有五百眾。",
    "X83n1578_012:0534a19": "溈山喆云。山僧則不然。耘田公子。吾不如汝。且道",
    "X83n1578_012:0534a20": "大圓是山僧是。若人辨得。許汝具擇法眼。若也不",
    "X83n1578_012:0534a21": "辨。佛法熾然生滅　神鼎諲云。為復意在耘田處。",
    "X83n1578_012:0534a22": "為復意在仰山分上。為復總不恁麼。諸上座。一切",
    "X83n1578_012:0534a23": "諸法總然。更不用生事。他是父子說法。同道方知。",
    "X83n1578_012:0534a24": "師因資國來參。乃指月示之。國以手撥三下。師云。不",
    "X83n1578_012:0534b01": "道汝不見。祇是見處太粗　師一日索門人呈語。乃",
    "X83n1578_012:0534b02": "曰。聲色外與吾相見。時有幽州鑒弘上座。呈語云。不",
    "X83n1578_012:0534b03": "辭出來。那個人無眼。師不肯。仰山凡三度呈語。第一",
    "X83n1578_012:0534b04": "云。見取不見取底。師云。細如毫末。冷似雪霜。第二度",
    "X83n1578_012:0534b05": "云。聲色外誰求相見。師云。祇滯聲聞方外榻。第三度",
    "X83n1578_012:0534b06": "云。如兩鏡相照。於中無像。師云。此語正也。我是你不",
    "X83n1578_012:0534b07": "是。早立像了也。仰山却問師。某甲精神昬昧。拙於祇",
    "X83n1578_012:0534b08": "對。未審和尚於百丈師翁處。作麼生呈語。師云。我於",
    "X83n1578_012:0534b09": "百丈先師處呈語云。如百千明鏡鑒像。光影相照。塵",
    "X83n1578_012:0534b10": "塵剎剎各不相借。仰山於是禮拜。",
    "X83n1578_012:0534b11": "溈山急須買草鞋。與座主執巾瓶始得。",
    "X83n1578_012:0534b12": "仰山踏衣次。提起問師曰。正恁麼時。和尚作麼生。師",
    "X83n1578_012:0534b13": "曰。正恁麼時。我這裏無作麼生。仰曰。和尚有身而無",
    "X83n1578_012:0534b14": "用。師良久却拈起問曰。汝正恁麼時作麼生。仰曰。正",
    "X83n1578_012:0534b15": "恁麼時和尚還見伊否。師曰。汝有用而無身。師後忽",
    "X83n1578_012:0534b16": "問仰山。汝春間有話未圓。今試道看。仰曰。正恁麼時",
    "X83n1578_012:0534b17": "切忌勃訴。師曰。停囚長智　上堂。仲冬嚴寒年年事。",
    "X83n1578_012:0534b18": "晷運推移事若何。仰山進前叉手而立。師曰。我情知",
    "X83n1578_012:0534b19": "汝答這話不得。香嚴曰。某甲偏答得這話。師躡前問。",
    "X83n1578_012:0534b20": "嚴亦進前叉手而立。師曰。賴遇寂子不會　仰山香",
    "X83n1578_012:0534b21": "嚴侍立次。師曰。過去未來現在佛佛道同。人人得個",
    "X83n1578_012:0534b22": "解脫路。仰曰。如何是人人解脫路。師回顧香嚴曰。寂",
    "X83n1578_012:0534b23": "子借問。何不答伊。嚴曰。若道過去未來現在。某甲却",
    "X83n1578_012:0534b24": "有個祇對處。師曰。子作麼生祇對。嚴珍重便出。師却",
    "X83n1578_012:0534c01": "問仰山曰。智閑恁麼祇對。還契寂子也無。仰曰不契。",
    "X83n1578_012:0534c02": "師曰。子又作麼生。仰亦珍重出去。師呵呵大笑曰。如",
    "X83n1578_012:0534c03": "水乳合　師向仰山云。有俗弟子。將三束絹來。與我",
    "X83n1578_012:0534c04": "贖鐘子。欲與世人受福。仰云。俗弟子則有絹。與和尚",
    "X83n1578_012:0534c05": "贖鐘子。和尚將何物酬他。師以拄杖敲牀三下云。我",
    "X83n1578_012:0534c06": "將這個酬他。仰云。若是這個。用作甚麼。師又敲三下",
    "X83n1578_012:0534c07": "云。汝嫌這個作甚麼。仰云。某甲不嫌這個。這個只是",
    "X83n1578_012:0534c08": "大家底。師云。你既知是大家底。何得更就我覓物酬",
    "X83n1578_012:0534c09": "他。仰云。只怪和尚把大家底行人事。師云。汝不見達",
    "X83n1578_012:0534c10": "磨大師從西天來此土。亦將此物來人事。汝諸人盡",
    "X83n1578_012:0534c11": "是受他信物者　師問道吾。甚處去來。吾云。看病來。",
    "X83n1578_012:0534c12": "師云。有幾人病。吾云。有病底有不病底。師云。不病底",
    "X83n1578_012:0534c13": "莫是智頭陀否。吾云。病與不病總不干他事。急道急",
    "X83n1578_012:0534c14": "道。師云。道得也與他沒交涉　師因僧問。如何是祖",
    "X83n1578_012:0534c15": "師西來意。師竪起拂子。後僧遇王常侍。侍問。溈山近",
    "X83n1578_012:0534c16": "日有何言。句僧舉前話。侍云。彼中兄弟如何商量。僧",
    "X83n1578_012:0534c17": "云。借色明心。附物顯理。侍云。不是這個道理。上座快",
    "X83n1578_012:0534c18": "回去好。某甲敢寄一書到和尚。僧得書遂回持上。師",
    "X83n1578_012:0534c19": "拆開見畫一圓相。內寫個日字。師云。誰知千里外有",
    "X83n1578_012:0534c20": "個知音。仰山侍次乃云。雖然如是。也祇是個俗漢。師",
    "X83n1578_012:0534c21": "云。子又作麼生。仰却畫一圓相。於中書日字以脚抹。",
    "X83n1578_012:0534c22": "師乃大笑　師坐次。仰山問。和尚百年後。有人問先",
    "X83n1578_012:0534c23": "師法道。如何祇對。師曰。一粥一飯。曰面前有人不肯。",
    "X83n1578_012:0534c24": "又作麼生。師曰。作家師僧。仰便禮拜。師曰。逢人不得",
    "X83n1578_012:0535a01": "錯舉　師問仰山。終日與子商量。成得個甚麼邊事。",
    "X83n1578_012:0535a02": "仰空中畫一畫。師曰。若不是。吾終被子惑　師問僧。",
    "X83n1578_012:0535a03": "甚處來。曰西京來。師曰。還得西京主人公書來麼。曰",
    "X83n1578_012:0535a04": "不敢妄通消息。師曰。作家師僧。天然猶在。曰殘羹餿",
    "X83n1578_012:0535a05": "飯誰人喫之。師曰。獨有闍黎不喫。僧作嘔吐勢。師曰。",
    "X83n1578_012:0535a06": "扶出這病僧著。僧便出去　石霜會下有二禪客。到",
    "X83n1578_012:0535a07": "云。此間無一人會禪。後普請搬柴。仰山見二禪客歇。",
    "X83n1578_012:0535a08": "將一橛柴問曰。還道得麼。俱無對。仰曰。莫道無人會",
    "X83n1578_012:0535a09": "禪好。仰歸舉似師曰。今日二禪客被慧寂勘破。師曰。",
    "X83n1578_012:0535a10": "甚麼處被子勘破。仰舉前話。師曰。寂子又被吾勘破",
    "X83n1578_012:0535a11": "　上堂。老僧百年後。向山下作一頭水牯牛。左脇下",
    "X83n1578_012:0535a12": "書五字曰。溈山僧某甲。當恁麼時。喚作溈山僧。又是",
    "X83n1578_012:0535a13": "水牯牛。喚作水牯牛。又是溈山僧。畢竟喚作甚麼即",
    "X83n1578_012:0535a14": "得。仰山出禮拜而退。",
    "X83n1578_012:0535a15": "雲居膺代云。師無異號。資福寶曰。當時但作此○",
    "X83n1578_012:0535a16": "相拓呈之。新羅和尚作此[○@牛]相拓呈之。又曰同道。",
    "X83n1578_012:0535a17": "者方知。芭蕉徹作此相拓呈之。又曰說也說了",
    "X83n1578_012:0535a18": "也。注也注了也。悟取好。乃述偈曰。不是溈山不是",
    "X83n1578_012:0535a19": "牛。一身兩號實難酬。離却兩頭應須道。如何道得",
    "X83n1578_012:0535a20": "出常流",
    "X83n1578_012:0535a21": "師敷揚宗教。凡四十餘年。達者不可勝數。大中七年",
    "X83n1578_012:0535a22": "正月九日。盥漱敷座怡然而寂。壽八十三。臘六十四。",
    "X83n1578_012:0535a23": "塔於本山。諡大圓禪師。",
    "X83n1578_012:0535a24": "▲潭州道吾山宗智禪師豫章海昏張氏子。幼依槃",
    "X83n1578_012:0535b01": "和尚受教。登戒。預藥山法會。密契心印。一日山問。子",
    "X83n1578_012:0535b02": "去何處來。師曰。遊山來。山曰。不離此室。速道將來。師",
    "X83n1578_012:0535b03": "曰。山上烏兒頭似雪。澗底遊魚忙不徹。",
    "X83n1578_012:0535b04": "見南泉異類中行語。見南泉章中。",
    "X83n1578_012:0535b05": "藥山上堂。我有一句子。未曾說向人。師出曰。相隨來",
    "X83n1578_012:0535b06": "也。僧問藥山。一句子如何說。山曰。非言說。師曰。早言",
    "X83n1578_012:0535b07": "說了也　師一日提笠出。雲巖指笠曰。用這個作甚",
    "X83n1578_012:0535b08": "麼。師曰。有用處。巖曰。忽遇黑風猛雨來時如何。師曰。",
    "X83n1578_012:0535b09": "盖覆著。巖曰。他還受盖覆麼。師曰。然雖如是。且無滲",
    "X83n1578_012:0535b10": "漏　溈山問雲巖。菩提以何為座。巖曰。以無為為座。",
    "X83n1578_012:0535b11": "嚴却問溈山。山曰。以諸法空為座。又問師。作麼生。師",
    "X83n1578_012:0535b12": "曰。坐也聽伊坐。臥也聽伊臥。有一人不坐不臥。速道",
    "X83n1578_012:0535b13": "速道。山休去　僧問。如何是今時著力處。師曰。千人",
    "X83n1578_012:0535b14": "萬人喚不回頭。方有少分相應。曰忽然火起時如何。",
    "X83n1578_012:0535b15": "師曰。能燒大地。師却問僧。除却星與燄。那個是火。曰",
    "X83n1578_012:0535b16": "不是火別。一僧却問師。還見火麼。師曰見。曰見從何",
    "X83n1578_012:0535b17": "起。師曰。除却行住坐臥。別請一問。",
    "X83n1578_012:0535b18": "頌古云。溈山一日見野火。乃問師。還見火麼。師曰。",
    "X83n1578_012:0535b19": "見。山曰。從何處起。師曰。除却經行坐臥。請師別致",
    "X83n1578_012:0535b20": "一問來。山休云。",
    "X83n1578_012:0535b21": "雲巖問。師弟家風近日如何。師曰。教師兄指點。堪作",
    "X83n1578_012:0535b22": "甚麼。巖曰。無這個來多少時也。師曰。牙根猶帶生澀",
    "X83n1578_012:0535b23": "在　師指佛桑花問僧曰。這個何似那個。曰直得寒",
    "X83n1578_012:0535b24": "毛卓竪。師曰。畢竟如何。曰道吾門下底。師曰。十里大",
    "X83n1578_012:0535c01": "王　僧問。久嚮和尚會禪。是否。師曰。蒼天蒼天。僧近",
    "X83n1578_012:0535c02": "前掩却師口云。低聲低聲。師遂與一掌。僧云。蒼天蒼",
    "X83n1578_012:0535c03": "天。師云。得與麼無理。僧却與師一掌。拂袖便出。師云。",
    "X83n1578_012:0535c04": "早知如是。悔不如是　雲巖不安。師乃謂曰。離此殻",
    "X83n1578_012:0535c05": "漏子。向甚麼處相見。巖曰。不生不滅處相見。師曰。何",
    "X83n1578_012:0535c06": "不道非不生不滅處亦不求相見。",
    "X83n1578_012:0535c07": "雲巖臨遷化。遣書辭師。師覧書了。謂洞山密師伯",
    "X83n1578_012:0535c08": "曰。雲巖不知有。我悔當時不向伊道。雖然如是。要",
    "X83n1578_012:0535c09": "且不違藥山之子　玄覺云。古人恁麼道。還知有",
    "X83n1578_012:0535c10": "也未。又云。雲巖當時不會。且道甚麼處是伊不會",
    "X83n1578_012:0535c11": "處。",
    "X83n1578_012:0535c12": "石霜問。和尚一片骨。敲著似銅鳴。向甚麼處去也。師",
    "X83n1578_012:0535c13": "喚侍者。者應諾。師曰。驢年去　唐大和九年九月。示",
    "X83n1578_012:0535c14": "疾有苦。僧眾慰問體候。師曰。有受非償。子知之乎。眾",
    "X83n1578_012:0535c15": "皆愀然。越十日將行。謂眾曰。吾當西邁。理無東移。言",
    "X83n1578_012:0535c16": "訖告寂。闍維得靈骨數片。建塔道吾。後雷遷於石霜",
    "X83n1578_012:0535c17": "山之陽。",
    "X83n1578_012:0535c18": "▲潭州雲巖曇晟禪師鍾陵建昌王氏子。(高僧傳。生有自然胎",
    "X83n1578_012:0535c19": "衣。右袒猶緇服)少出家於石門。參百丈海禪師。二十年。因緣",
    "X83n1578_012:0535c20": "不契。後造藥山。山問。甚處來。曰百丈來。山曰。百丈有",
    "X83n1578_012:0535c21": "何言句示徒。師曰。尋常道。我有一句子。百味具足。山",
    "X83n1578_012:0535c22": "曰。鹹則鹹味。淡則淡味。不鹹不淡是常味。作麼生是",
    "X83n1578_012:0535c23": "百味具足底句。師無對。山曰。爭奈目前生死何。師曰。",
    "X83n1578_012:0535c24": "目前無生死。山曰。在百丈多少時。師曰。二十年。山曰。",
    "X83n1578_012:0536a01": "二十年在百丈。俗氣也不除。他日侍立次。山又問。百",
    "X83n1578_012:0536a02": "丈更說甚麼法。師曰。有時道三句外省去。六句內會",
    "X83n1578_012:0536a03": "取。山曰。三千里外且喜沒交涉。山又問。更說甚麼法。",
    "X83n1578_012:0536a04": "師曰。有時上堂。大眾立定。以拄杖一時趂散。復召大",
    "X83n1578_012:0536a05": "眾。眾回首。丈曰是甚麼。山曰。何不早恁麼道。今日因",
    "X83n1578_012:0536a06": "子得見海兄。師於言下頓省。便禮拜　一日山問。汝",
    "X83n1578_012:0536a07": "除在百丈。更到甚麼處來。師曰。曾到廣南來。曰見說",
    "X83n1578_012:0536a08": "廣州城東門外有一片石。被州主移去。是否。師曰。非",
    "X83n1578_012:0536a09": "但州主。闔國人移亦不動。山又問。聞汝解弄師子是",
    "X83n1578_012:0536a10": "否。師曰是。曰弄得幾出。師曰。弄得六出。曰我亦弄得。",
    "X83n1578_012:0536a11": "師曰。和尚弄得幾出。曰我弄得一出。師曰。一即六。六",
    "X83n1578_012:0536a12": "即一。後到溈山。溈問。承聞長老在藥山弄師子。是否。",
    "X83n1578_012:0536a13": "師曰是。曰長弄有置時。師曰。要弄即弄。要置即置。曰",
    "X83n1578_012:0536a14": "置時師子在甚麼處。師曰。置也置也　師煎茶次。道",
    "X83n1578_012:0536a15": "吾問。煎與阿誰。師曰。有一人要。曰何不教伊自煎。師",
    "X83n1578_012:0536a16": "曰。幸有某甲在　師問石霜。甚麼處來。曰溈山來。師",
    "X83n1578_012:0536a17": "曰。在彼中得多少時。曰粗經冬夏。師曰。若恁麼即成",
    "X83n1578_012:0536a18": "山長也。曰雖在彼中却不知。師曰。他家亦非知非識。",
    "X83n1578_012:0536a19": "石霜無對。",
    "X83n1578_012:0536a20": "道吾聞云。得恁麼無佛法身心。",
    "X83n1578_012:0536a21": "住後僧問。二十年在百丈巾瓶。為甚麼心燈不續。師",
    "X83n1578_012:0536a22": "曰。頭上寶華冠。曰意旨如何。師曰。大唐天子及冥王。",
    "X83n1578_012:0536a23": "後僧舉問九峯虔曰。大唐天子及冥王。意旨如何。",
    "X83n1578_012:0536a24": "虔曰。却憶洞上之言。",
    "X83n1578_012:0536b01": "上堂示眾曰。有個人家兒子。問著無有道不得底。洞",
    "X83n1578_012:0536b02": "山出問曰。他屋裏有多少典籍。師曰。一字也無。曰爭",
    "X83n1578_012:0536b03": "得恁麼多知。師曰。日夜不曾眠。山曰。問一段事。還得",
    "X83n1578_012:0536b04": "否。師曰。道得却不道　問僧。甚處來。曰添香來。師曰。",
    "X83n1578_012:0536b05": "還見佛否。曰見。師曰。甚麼處見。曰下界見。師曰。古佛",
    "X83n1578_012:0536b06": "古佛　道吾問。大悲千手眼。那個是正眼。師曰。如人",
    "X83n1578_012:0536b07": "夜間背手摸枕子。吾曰。我會也。師曰。作麼生會。吾曰。",
    "X83n1578_012:0536b08": "徧身是手眼。師曰。道也太煞道。祇道得八成。吾曰。師",
    "X83n1578_012:0536b09": "兄作麼生。師曰。通身是手眼。",
    "X83n1578_012:0536b10": "雪竇顯頌云。徧身是。通身是。拈來猶較十萬里。展",
    "X83n1578_012:0536b11": "翅鵬騰六合雲。搏風鼓蕩四溟水。是何埃壒兮忽",
    "X83n1578_012:0536b12": "生。那個毫釐兮未止。君不見。網珠垂範影重重。棒",
    "X83n1578_012:0536b13": "頭手眼從何起。咄。",
    "X83n1578_012:0536b14": "掃地次。道吾曰。太區區生。師曰。須知有不區區者。吾",
    "X83n1578_012:0536b15": "曰。恁麼則有第二月也。師竪起掃帚曰。是第幾月。吾",
    "X83n1578_012:0536b16": "便行。",
    "X83n1578_012:0536b17": "玄沙備云。正是第二月。長慶稜問玄沙云。被他倒",
    "X83n1578_012:0536b18": "轉掃帚攔面摵又作麼生。沙休去　羅山閑云。噫",
    "X83n1578_012:0536b19": "兩個漢不識好惡。雲巖個漢縛手脚。死來多少時",
    "X83n1578_012:0536b20": "也　雲門云。奴見婢殷勤　真如云。將勤補拙",
    "X83n1578_012:0536b21": "　正法眼藏舉此則語。及玄沙雲門真如三師語云。",
    "X83n1578_012:0536b22": "此三句語。一句可以定乾坤。一句可以驗衲僧。一",
    "X83n1578_012:0536b23": "句可以接初機。諸人還揀辨得麼。若揀辨得出。許",
    "X83n1578_012:0536b24": "汝親見慧光。若辨不出。莫道慧光山勢險。隔江遙",
    "X83n1578_012:0536c01": "望碧雲閒。",
    "X83n1578_012:0536c02": "問僧。甚處來。曰石上語話來。師曰。石還點頭也無。僧",
    "X83n1578_012:0536c03": "無對。師自代曰。未語話時却點頭　師作草鞋次。洞",
    "X83n1578_012:0536c04": "山近前曰。乞師眼睛得麼。師曰。汝底與阿誰去也。曰",
    "X83n1578_012:0536c05": "良价無。師曰。設有。汝向甚麼處著。山無語。師曰。乞眼",
    "X83n1578_012:0536c06": "睛底是眼否。山曰非眼。師便喝出　僧問。一念瞥起。",
    "X83n1578_012:0536c07": "便落魔界時如何。師曰。汝因甚麼却從佛界來。僧無",
    "X83n1578_012:0536c08": "對。師曰會麼。曰不會。師曰。莫道體不得。設使體得。也",
    "X83n1578_012:0536c09": "祇是左之右之　院主遊石室回。師問。汝去入到石",
    "X83n1578_012:0536c10": "室裏許。為祇恁麼便回。主無對。洞山代曰。彼中已有",
    "X83n1578_012:0536c11": "人占了也。師曰。汝更去作甚麼。山曰。不可人情斷絕",
    "X83n1578_012:0536c12": "去也　裴大夫問僧。供養佛佛還喫否。僧曰。如大夫",
    "X83n1578_012:0536c13": "祭家神。大夫舉似師。師曰。有幾般飯食。但一時下來。",
    "X83n1578_012:0536c14": "師却問神山。一時下來後作麼生。神山曰。合取鉢盂。",
    "X83n1578_012:0536c15": "師然之　會昌元年辛酉十月二十六日示疾。命澡",
    "X83n1578_012:0536c16": "身竟。喚主事令備齋。來日有上座發去。至二十七夜",
    "X83n1578_012:0536c17": "歸寂。茶毗得舍利一千餘粒。瘞於石塔。",
    "X83n1578_012:0536c18": "▲秀州華亭船子德誠禪師節操高邈。度量不羣。自",
    "X83n1578_012:0536c19": "印心於藥山。與道吾雲巖為同道交。洎離藥山。乃謂",
    "X83n1578_012:0536c20": "二同志曰。公等應各據一方。建立藥山宗旨。予率性",
    "X83n1578_012:0536c21": "疎野。惟好山水。樂情自遣。無所能也。他日後知我所",
    "X83n1578_012:0536c22": "止之處。若遇靈利座主。指一人來。或堪雕琢。將授生",
    "X83n1578_012:0536c23": "平所得。以報先師之恩。遂分携。至秀州華亭。泛一小",
    "X83n1578_012:0536c24": "舟。隨緣度日。以接四方往來之眾。時人莫知其高蹈。",
    "X83n1578_012:0537a01": "因號船子和尚。一日泊船岸邊閑坐。有官人問。如何",
    "X83n1578_012:0537a02": "是和尚日用事。師竪橈子曰會麼。官人曰不會。師曰。",
    "X83n1578_012:0537a03": "棹撥清波。金鱗罕遇。道吾後到京口。遇夾山上堂。僧",
    "X83n1578_012:0537a04": "問。如何是法身。山曰。法身無相。曰如何是法眼。山曰。",
    "X83n1578_012:0537a05": "法眼無瑕。道吾不覺失笑。山便下座。請問道吾。某甲",
    "X83n1578_012:0537a06": "適來祇對這僧話。必有不是。致令上座失笑。望上座",
    "X83n1578_012:0537a07": "不吝慈悲。吾曰。和尚一等是出世。未有師在。山曰。某",
    "X83n1578_012:0537a08": "甲甚處不是。望為說破。吾曰。某甲終不說。請和尚却",
    "X83n1578_012:0537a09": "往華亭船子處去。山曰。此人如何。吾曰。此人上無片",
    "X83n1578_012:0537a10": "瓦。下無卓錐。和尚若去。須易服而往。山乃散眾。束裝",
    "X83n1578_012:0537a11": "直造華亭。船子纔見便問。大德住甚麼寺。山曰。寺即",
    "X83n1578_012:0537a12": "不往。住即不似。師曰。不似似個甚麼。山曰。不是目前",
    "X83n1578_012:0537a13": "法。師曰。甚處學得來。山曰。非耳目之所到。師曰。一句",
    "X83n1578_012:0537a14": "合頭語。萬劫繫驢橛。師又問。垂絲千尺。意在深潭。離",
    "X83n1578_012:0537a15": "鈎三寸。子何不道。山擬開口。被師一橈打落水中。山",
    "X83n1578_012:0537a16": "纔上船。師又曰道道。山擬開口。師又打。山豁然大悟。",
    "X83n1578_012:0537a17": "乃點頭三下。師曰。竿頭絲線從君弄。不犯清波意自",
    "X83n1578_012:0537a18": "殊。山遂問。拋綸擲釣。師意如何。師曰。絲懸綠水浮定",
    "X83n1578_012:0537a19": "有無之意。山曰。語帶玄而無路。舌頭談而不談。師曰。",
    "X83n1578_012:0537a20": "釣盡江波。金鱗始遇。山乃掩耳。師曰。如是如是。遂囑",
    "X83n1578_012:0537a21": "曰。汝向去直須藏身處沒蹤跡。沒蹤跡處莫藏身。吾",
    "X83n1578_012:0537a22": "三十年在藥山。祇明斯事。汝今已得。他後莫住城隍",
    "X83n1578_012:0537a23": "聚落。但向深山裏钁頭邊。覓取一個半個。接續無令",
    "X83n1578_012:0537a24": "斷絕。山乃辭行。頻頻回顧。師遂喚闍黎。山乃回首。師",
    "X83n1578_012:0537b01": "竪起橈子曰。汝將謂別有。乃覆船入水而逝。",
    "X83n1578_012:0537b02": "芙蓉楷云。法身者。理妙言玄。頓超終始之患。諸仁",
    "X83n1578_012:0537b03": "者。莫是幻身外別有法身麼。莫是幻身便是法身",
    "X83n1578_012:0537b04": "麼。若也恁麼會去。盡是依他作解。明昧兩岐。法眼",
    "X83n1578_012:0537b05": "未得。通明不見。僧問夾山。如何是法身。山云法身",
    "X83n1578_012:0537b06": "無相。如何是法眼。山云法眼無瑕。所以道吾云。未",
    "X83n1578_012:0537b07": "有師在。忽有人問老僧。如何是法身。羊便乾處臥。",
    "X83n1578_012:0537b08": "如何是法眼。驢便濕處尿。更有人問。作麼生是法",
    "X83n1578_012:0537b09": "身。買帽相頭。作麼生是法眼。坑坎堆阜。若點檢將",
    "X83n1578_012:0537b10": "來。夾山祇是學處不明。如流俗閨閤裏物。不能捨",
    "X83n1578_012:0537b11": "却。致使情關固閉。識鎖難開。老僧今日若不當陽",
    "X83n1578_012:0537b12": "顯示。後學難以知歸。勸汝諸人。不用求真。惟須息",
    "X83n1578_012:0537b13": "見。諸見若息。昏霧不生。自然智鑑洞明。更無他物。",
    "X83n1578_012:0537b14": "諸仁者還會麼。良久云。珠中有火君須信。休向天",
    "X83n1578_012:0537b15": "邊問太陽　洪覺範曰。嗟乎於今叢林師授弟子。",
    "X83n1578_012:0537b16": "例皆禁絕悟解。推去玄妙。惟要直問直答。無則始",
    "X83n1578_012:0537b17": "終言無。有則始終言有。毫釐差互。謂之狂解。使船",
    "X83n1578_012:0537b18": "子聞之。豈止萬劫繫驢橛而已哉。由此觀之。非特",
    "X83n1578_012:0537b19": "不善悟。要亦不善疑也。善疑者必思。三十三祖授",
    "X83n1578_012:0537b20": "法之際。悟道之緣。其語言具在。皆可以理究。可以",
    "X83n1578_012:0537b21": "智知。獨江西石頭而下。諸大宗師。以機用應物。觀",
    "X83n1578_012:0537b22": "其問答。溟涬然令人坐睡。其道異諸祖耶。則嗣其",
    "X83n1578_012:0537b23": "法。其不異耶。則所言乃爾不同。故知臨濟大師曰。",
    "X83n1578_012:0537b24": "大凡舉論宗乘。一句中具三玄。一玄中具三要。有",
    "X83n1578_012:0537c01": "玄有要者。盖明此也。不知者指為門庭建立。權時",
    "X83n1578_012:0537c02": "語言。可悲也　頌古云。山既得法于船子歸。道吾",
    "X83n1578_012:0537c03": "復遣僧往問。如何是法身。山仍曰法身無相。問法",
    "X83n1578_012:0537c04": "眼如何。亦仍曰法眼無瑕。僧歸舉似吾。吾曰。這漢",
    "X83n1578_012:0537c05": "此回方徹。",
    "X83n1578_012:0537c06": "▲宣州椑樹慧省禪師道吾來相看。值師臥次。吾乃",
    "X83n1578_012:0537c07": "近前將被盖覆。師問作麼。吾云盖覆。師曰。坐是臥是",
    "X83n1578_012:0537c08": "吾云。不在兩頭。師曰。爭奈盖覆何。吾便喝。",
    "X83n1578_012:0537c09": "▲鄂州百巖明哲禪師洞山與密師伯到參。師問。二",
    "X83n1578_012:0537c10": "上座甚處來。山曰湖南。師曰。觀察使姓甚麼。曰不得",
    "X83n1578_012:0537c11": "姓。師曰名甚麼。曰不得名。師曰。還治事也無。曰自有",
    "X83n1578_012:0537c12": "郎幕在。師曰。還出入也無。曰不出入。師曰。豈不出入。",
    "X83n1578_012:0537c13": "山拂袖便出。師次早入堂。召二上座曰。昨日老僧對",
    "X83n1578_012:0537c14": "闍黎一轉語不相契。一夜不安。今請闍黎。別下一轉",
    "X83n1578_012:0537c15": "語。若愜老僧意。便開粥相伴過夏。山曰。請和尚問。師",
    "X83n1578_012:0537c16": "曰。豈不出入。山曰。太尊貴生。師乃開粥同共過夏。",
    "X83n1578_012:0537c17": "昭覺勤云。當時待他道不委他名。便向伊道。他不",
    "X83n1578_012:0537c18": "委你。你不委他。敢問合道得甚麼語。",
    "X83n1578_012:0537c19": "▲澧州高沙彌初參藥山。山問。甚處來。師曰。南嶽來。",
    "X83n1578_012:0537c20": "山曰。何處去。師曰。江陵受戒去。山曰。受戒圖甚麼。師",
    "X83n1578_012:0537c21": "曰。圖免生死。山曰。有一人不受戒。亦無生死可免。汝",
    "X83n1578_012:0537c22": "還知否。師曰。恁麼則佛戒何用。山曰。這沙彌猶挂唇",
    "X83n1578_012:0537c23": "齒在。師禮拜而退。道吾來侍立。山曰。適來有個跛脚",
    "X83n1578_012:0537c24": "沙彌。却有些子氣息。吾曰。未可全信。更須勘過始得。",
    "X83n1578_012:0538a01": "至晚山上堂。召曰。早來沙彌在甚麼處。師出眾立。山",
    "X83n1578_012:0538a02": "問。我聞長安甚閙。你還知否。師曰。我國晏然。山曰。汝",
    "X83n1578_012:0538a03": "從看經得請益得。師曰。不從看經得。亦不從請益得。",
    "X83n1578_012:0538a04": "山曰。大有人不看經不請益。為甚麼不得。師曰。不道",
    "X83n1578_012:0538a05": "他不得。祇是不肯承當。山顧道吾雲巖曰。不信道",
    "X83n1578_012:0538a06": "　師一日辭藥山。山問。甚麼處去。師曰某甲在眾有妨。",
    "X83n1578_012:0538a07": "且往路邊卓個草菴。接待往來茶湯去。山曰。生死事",
    "X83n1578_012:0538a08": "大。何不受戒去。師曰。知是般事便休。更喚甚麼作戒。",
    "X83n1578_012:0538a09": "山曰。汝既如是。不得離吾左右。時復要與子相見",
    "X83n1578_012:0538a10": "　師住菴後。一日歸來值雨。山曰。你來也。師曰是。山曰。",
    "X83n1578_012:0538a11": "可煞濕。師曰。不打這個鼓笛。雲巖曰。皮也無。打甚麼",
    "X83n1578_012:0538a12": "鼓。道吾曰。鼓也無。打甚麼皮。山曰。今日大好一場曲",
    "X83n1578_012:0538a13": "調　山齋時自打鼓。師捧鉢作舞入堂。山便擲下鼓",
    "X83n1578_012:0538a14": "槌曰。是第幾和。師曰。是第二和。山曰。如何是第一和。",
    "X83n1578_012:0538a15": "師就桶舀一杓飯便出。",
    "X83n1578_012:0538a16": "▲京兆府翠微無學禪師初問丹霞。如何是諸佛師。",
    "X83n1578_012:0538a17": "霞咄曰。幸自可憐生。須要執巾帚作麼。師退身三步。",
    "X83n1578_012:0538a18": "霞曰錯。師進前。霞曰錯錯。師翹一足旋身一轉而出。",
    "X83n1578_012:0538a19": "霞曰。得即得。孤他諸佛。師由是領旨　住後。投子問。",
    "X83n1578_012:0538a20": "未審二祖初見達磨。有何所得。師曰。汝今見吾。復何",
    "X83n1578_012:0538a21": "所得。投子頓悟玄旨　一日師在法堂內行。投子進",
    "X83n1578_012:0538a22": "前接禮問曰。西來密旨。和尚如何示人。師駐步少時。",
    "X83n1578_012:0538a23": "子曰。乞師垂示。師曰。更要第二杓惡水那。子便禮謝。",
    "X83n1578_012:0538a24": "師曰。莫躲根。子曰。時至根苗自生　師因供養羅漢。",
    "X83n1578_012:0538b01": "僧問。丹霞燒木佛。和尚為甚麼供養羅漢。師曰。燒也",
    "X83n1578_012:0538b02": "不燒著。供養亦一任供養。曰供養羅漢。羅漢還來也",
    "X83n1578_012:0538b03": "無。師曰。汝每日還喫飯麼。僧無語。師曰。少有靈利的。",
    "X83n1578_012:0538b04": "▲吉州孝義寺性空禪師丁行者看師。師打一棒云。",
    "X83n1578_012:0538b05": "瞎却汝本來眼也。丁云。非但今日。古人亦行此令。師",
    "X83n1578_012:0538b06": "云。誰向汝道古今。丁拂袖便出。師云。青天白日有迷",
    "X83n1578_012:0538b07": "路人。丁云。莫要指示麼。師便打。丁云。莫瞎却人眼好。",
    "X83n1578_012:0538b08": "師云。瞎却俗人眼。有甚麼過。",
    "X83n1578_012:0538b09": "▲仙天禪師僧參。纔展坐具。師曰。不用通時暄。還我",
    "X83n1578_012:0538b10": "文彩未生時道理來。曰某甲有口瘂却。即閑苦死。覓",
    "X83n1578_012:0538b11": "個臘月扇子作麼。師拈棒作打勢。僧把住曰。還我未",
    "X83n1578_012:0538b12": "拈棒時道理。師曰。隨我者隨之南北。不隨我者死住",
    "X83n1578_012:0538b13": "東西。曰隨與不隨且置。請師指出東西南北。師便打",
    "X83n1578_012:0538b14": "　披雲和尚來。纔入方丈。師便問。未見東越老人時。",
    "X83n1578_012:0538b15": "作麼生為物。雲曰。祇見雲生碧嶂。焉知月落寒潭。師",
    "X83n1578_012:0538b16": "曰。祇與麼也難得。曰莫是未見時麼。師便喝。雲展兩",
    "X83n1578_012:0538b17": "手。師曰。錯怪人者有甚麼限。雲掩耳而出。師曰。死却",
    "X83n1578_012:0538b18": "這漢平生也。",
    "X83n1578_012:0538b19": "▲漳州三平義忠禪師初參石鞏。鞏常張弓架箭接",
    "X83n1578_012:0538b20": "機。師詣法席。鞏曰看箭。師乃撥開胸曰。此是殺人箭。",
    "X83n1578_012:0538b21": "活人箭又作麼生。鞏彈弓弦三下。師乃禮拜。鞏曰。三",
    "X83n1578_012:0538b22": "十年張弓架箭。祇射得半個聖人。遂拗折弓箭。後參",
    "X83n1578_012:0538b23": "大顛舉前話。顛曰。既是活人箭。為甚麼向弓弦上辨。",
    "X83n1578_012:0538b24": "師無對。顛曰。三十年後要人舉此話也難得。師問大",
    "X83n1578_012:0538c01": "顛。不用指東劃西。便請直指。顛曰。幽州江口石人蹲。",
    "X83n1578_012:0538c02": "師曰。猶是指東劃西。顛曰。若是鳳凰兒。不向那邊討。",
    "X83n1578_012:0538c03": "師作禮。顛曰。若不得後句。前話也難圓。",
    "X83n1578_012:0538c04": "▲馬頰山本空禪師上堂。祇這施為動轉。還合得本",
    "X83n1578_012:0538c05": "來祖翁麼。若合得。十二時中無虗棄底道理。若合不",
    "X83n1578_012:0538c06": "得。喫茶說話往往喚作茶話在。僧便問。如何免得不",
    "X83n1578_012:0538c07": "成茶話去。師曰。你識得口也未。曰如何是口。師曰。兩",
    "X83n1578_012:0538c08": "片皮也不識。曰如何是本來祖翁。師曰。大眾前不要",
    "X83n1578_012:0538c09": "牽爺恃孃。曰大眾欣然去也。師曰。你試點大眾性看。",
    "X83n1578_012:0538c10": "僧作禮。師曰。伊往往道一性一切性在。僧欲進語。師",
    "X83n1578_012:0538c11": "曰。孤負平生行脚眼　問。去却即今言句。請師直指",
    "X83n1578_012:0538c12": "本來性。師曰。你迷源來得多少時。曰即今蒙和尚指",
    "X83n1578_012:0538c13": "示。師曰。若指示你。我即迷源。曰如何即是。師示頌曰。",
    "X83n1578_012:0538c14": "心是性體。性是心用。心性一如。誰別誰共。妄外迷源。",
    "X83n1578_012:0538c15": "祇者難洞。古今凡聖。如幻如夢。",
    "X83n1578_012:0538c16": "佛鑑云。問不徒然。答無虗設。纔隨語轉。覿面千山。",
    "X83n1578_012:0538c17": "後偈中雖有收有放。其奈錯下名言。山僧重為別",
    "X83n1578_012:0538c18": "過。乃有偈曰。心本非心。性本非性。心性兩亡。誰少",
    "X83n1578_012:0538c19": "誰剩。老倒本空。灼艾求病。妄外迷源。孤負凡聖。",
    "X83n1578_012:0538c20": "▲本生禪師拈拄杖示眾曰。我若拈起。你便向未拈",
    "X83n1578_012:0538c21": "起時作道理。我若不拈起。你便向拈起時作主宰。且",
    "X83n1578_012:0538c22": "道老僧為人在甚麼處。時有僧出曰。不敢妄生節目。",
    "X83n1578_012:0538c23": "師曰。也知闍黎不分外。曰低低處平之有餘。高高處",
    "X83n1578_012:0538c24": "觀之不足。師曰。節目上更生節目。僧無語。師曰。掩鼻",
    "X83n1578_012:0539a01": "偷香。空招罪犯。",
    "X83n1578_012:0539a02": "▲潭州石室善道禪師作沙彌時。長髭遣令受戒。謂",
    "X83n1578_012:0539a03": "之曰。汝回日須到石頭和尚處禮拜。師受戒後。乃參",
    "X83n1578_012:0539a04": "石頭。一日隨頭遊山次。頭曰。汝與我斫却面前樹子。",
    "X83n1578_012:0539a05": "免礙我。師曰。不將刀來。頭乃抽刀倒與。師曰。何不過",
    "X83n1578_012:0539a06": "那頭來。頭曰。你用那頭作甚麼。師即大悟。便歸長髭。",
    "X83n1578_012:0539a07": "髭問。汝到石頭否。師曰。到即到。祇是不通號。髭曰。從",
    "X83n1578_012:0539a08": "誰受戒。師曰。不依他。髭曰。在彼即恁麼。來我這裏作",
    "X83n1578_012:0539a09": "麼生。師曰。不違背。髭曰。太忉忉生。師曰。舌頭未曾點",
    "X83n1578_012:0539a10": "著在。髭喝曰。沙彌出去。師便出。髭曰。爭得不遇於人",
    "X83n1578_012:0539a11": "　師尋值沙汰。乃作行者居於石室。每見僧便竪起",
    "X83n1578_012:0539a12": "杖子曰。三世諸佛盡由這個。對者少得冥契。長沙聞",
    "X83n1578_012:0539a13": "乃曰。我若見。令放下拄杖。別通個消息。三聖將此語",
    "X83n1578_012:0539a14": "祇對。被師認破是長沙語。杏山聞三聖失機。乃親到",
    "X83n1578_012:0539a15": "石室。師見杏山僧眾相隨。潛入碓坊碓米。杏曰。行者",
    "X83n1578_012:0539a16": "接待不易。貧道難消。師曰。開心椀子盛將來。無盖盤",
    "X83n1578_012:0539a17": "子合取去。說甚麼難消。杏便休　仰山問。佛之與道",
    "X83n1578_012:0539a18": "相去幾何。師曰。道如展手。佛似握拳。曰畢竟如何的",
    "X83n1578_012:0539a19": "當可信可依。師以手撥空三下曰。無恁麼事無恁麼",
    "X83n1578_012:0539a20": "事。曰還假看教否。師曰。三乘十二分教。是分外事。若",
    "X83n1578_012:0539a21": "與他作對。即是心境兩法。能所雙行。便有種種見解。",
    "X83n1578_012:0539a22": "亦是狂慧。未足為道。若不與他作對。一事也無。所以",
    "X83n1578_012:0539a23": "祖師道。本來無一物。汝不見小兒出胎時。可道我解",
    "X83n1578_012:0539a24": "看教不解看教。當恁麼時。亦不知有佛性義無佛性",
    "X83n1578_012:0539b01": "義。及至長大。便學種種知解。出來便道。我能我解。不",
    "X83n1578_012:0539b02": "知總是客塵煩惱。十六行中嬰兒行為最。哆哆和和",
    "X83n1578_012:0539b03": "時。喻學道之人離分別取捨心。故讚歎嬰兒可況喻",
    "X83n1578_012:0539b04": "取之。若謂嬰兒是道。今時人錯會　師一夕與仰山",
    "X83n1578_012:0539b05": "翫月。山問。這個月尖時。圓相甚麼處去。圓時尖相又",
    "X83n1578_012:0539b06": "甚麼處去。師曰。尖時圓相隱。圓時尖相在。",
    "X83n1578_012:0539b07": "雲巖云。尖時圓相在。圓時無尖相。道吾云。尖時亦",
    "X83n1578_012:0539b08": "不尖。圓時亦不圓。",
    "X83n1578_012:0539b09": "▲澧州龍潭崇信禪師渚宮人也。其家賣餅。師少而",
    "X83n1578_012:0539b10": "英異。初悟和尚。為靈鑒潛請居天皇寺。人莫之測。師",
    "X83n1578_012:0539b11": "家于寺巷。常日以十餅饋之。天皇受之。每食畢常留",
    "X83n1578_012:0539b12": "一餅曰。吾惠汝以蔭子孫。師一日自念曰。餅是我持",
    "X83n1578_012:0539b13": "去。何以返貽我耶。其別有旨乎。遂造而問焉。皇曰。是",
    "X83n1578_012:0539b14": "汝持來。復汝何咎。師聞之頗曉玄旨。因投出家。皇曰。",
    "X83n1578_012:0539b15": "汝昔崇福善。今信吾言。可名崇信。由是服勤左右。一",
    "X83n1578_012:0539b16": "日問曰。某自到來。不蒙指示心要。皇曰。自汝到來。吾",
    "X83n1578_012:0539b17": "未甞不指汝心要。師曰。何處指示。皇曰。汝擎茶來。吾",
    "X83n1578_012:0539b18": "為汝接。汝行食來。吾為汝受。汝和南時。吾便低頭。何",
    "X83n1578_012:0539b19": "處不指示心要。師低頭良久。皇曰。見則直下便見。擬",
    "X83n1578_012:0539b20": "思即差。師當下開解。復問。如何保任。皇曰。任性逍遙。",
    "X83n1578_012:0539b21": "隨緣放曠。但盡凡心。別無聖解。師後詣澧陽龍潭栖",
    "X83n1578_012:0539b22": "止　僧問。髻中珠誰人得。師曰。不賞翫者得。曰安著",
    "X83n1578_012:0539b23": "何處。師曰。有處即道來　有尼問。如何得為僧去。師",
    "X83n1578_012:0539b24": "曰。作尼來多少時也。曰還有為僧時也無。師曰。汝即",
    "X83n1578_012:0539c01": "今是甚麼。曰現是尼身。何得不識。師曰。誰識汝　李",
    "X83n1578_012:0539c02": "翱刺史問。如何是真如般若。師曰。我無真如般若。李",
    "X83n1578_012:0539c03": "曰。幸遇和尚。師曰。此猶是分外之言。",
    "X83n1578_012:0539c05": "指月錄卷之十二"
}