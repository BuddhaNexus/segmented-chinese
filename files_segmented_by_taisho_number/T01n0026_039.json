{
    "T01n0026_039:0673b01": "中阿含經卷第三十九",
    "T01n0026_039:0673b03": "東晉罽賓三藏瞿曇僧伽提婆譯",
    "T01n0026_039:0673b04": "（一五四）梵志品婆羅婆堂經第三(第四分",
    "T01n0026_039:0673b05": "別誦)",
    "T01n0026_039:0673b06": "我聞如是：一時，佛遊舍衛國，在東園鹿子",
    "T01n0026_039:0673b07": "母堂。爾時，有二人婆私吒及婆羅婆梵志",
    "T01n0026_039:0673b08": "族，剃除鬚髮，著袈裟衣，至信、捨家、無家、學",
    "T01n0026_039:0673b09": "道。諸梵志見已，極訶責數，甚急至苦，而語",
    "T01n0026_039:0673b10": "之曰：「梵志種勝，餘者不如；梵志種白，餘者皆",
    "T01n0026_039:0673b11": "黑；梵志得清淨，非梵志不得清淨；梵志梵",
    "T01n0026_039:0673b12": "天子，從彼口生，梵梵所化。汝等捨勝從不",
    "T01n0026_039:0673b13": "如，捨白從黑，彼禿沙門為黑所縛，斷種無",
    "T01n0026_039:0673b14": "子。是故汝等所作大惡，極犯大過。」爾時，世尊",
    "T01n0026_039:0673b15": "則於晡時從燕坐起，堂上來下，於堂影",
    "T01n0026_039:0673b16": "中露地經行，為諸比丘說甚深微妙法。尊",
    "T01n0026_039:0673b17": "者婆私吒遙見世尊則於晡時從燕坐起，",
    "T01n0026_039:0673b18": "堂上來下，於堂影中露地經行，為諸比丘",
    "T01n0026_039:0673b19": "說甚深微妙法。尊者婆私吒見已，語曰：「賢者",
    "T01n0026_039:0673b20": "婆羅婆！當知世尊則於晡時從燕坐起，堂",
    "T01n0026_039:0673b21": "上來下，於堂影中露地經行，為諸比丘說",
    "T01n0026_039:0673b22": "甚深微妙法。賢者婆羅婆！可共詣佛，或能",
    "T01n0026_039:0673b23": "因此從佛聞法。」於是，婆私吒及婆羅婆即",
    "T01n0026_039:0673b24": "詣佛所，稽首作禮，從後經行。世尊迴顧，告",
    "T01n0026_039:0673b25": "彼二人：「婆私吒！汝等二梵志捨梵志族，剃",
    "T01n0026_039:0673b26": "除鬚髮，著袈裟衣，至信、捨家、無家、學道，諸梵",
    "T01n0026_039:0673b27": "志見已，不大責數耶？」彼即答曰：「唯然。世",
    "T01n0026_039:0673b28": "尊！諸梵志見已，極訶責數，甚急至苦。」世尊問",
    "T01n0026_039:0673b29": "曰：「婆私吒！諸梵志見已，云何極訶責數，甚",
    "T01n0026_039:0673c01": "急至苦耶？」答曰：「世尊！諸梵志見我等已，而",
    "T01n0026_039:0673c02": "作是說：『梵志種勝，餘者不如；梵志種白，餘者",
    "T01n0026_039:0673c03": "皆黑；梵志得清淨，非梵志不得清淨；梵志",
    "T01n0026_039:0673c04": "梵天子，從彼口生，梵梵所化。汝等捨勝從",
    "T01n0026_039:0673c05": "不如，捨白從黑，彼禿沙門為黑所縛，斷種",
    "T01n0026_039:0673c06": "無子。是故汝等所作大惡，極犯大過。』世尊！諸",
    "T01n0026_039:0673c07": "梵志見我等已，如是極訶責數，甚急至苦。」",
    "T01n0026_039:0673c08": "世尊告曰：「婆私吒！彼諸梵志所說至惡，極",
    "T01n0026_039:0673c09": "自無賴。所以者何？謂彼愚癡，不善曉解，不",
    "T01n0026_039:0673c10": "識良田，不能自知，作如是說：『我等梵志是",
    "T01n0026_039:0673c11": "梵天子，從彼口生，梵梵所化。』所以者何？婆",
    "T01n0026_039:0673c12": "私吒！我此無上明、行、作證，不說生勝，不說",
    "T01n0026_039:0673c13": "種姓，不說憍慢：『彼可我意，不可我意，因",
    "T01n0026_039:0673c14": "坐因水，所學經書。』婆私吒！若有婚姻者，彼",
    "T01n0026_039:0673c15": "應說生，應說種姓，應說憍慢：『彼可我意，",
    "T01n0026_039:0673c16": "不可我意，因坐因水，所學經書。』婆私吒！若",
    "T01n0026_039:0673c17": "有計生、計姓、計慢者，彼極遠離於我無上",
    "T01n0026_039:0673c18": "明、行、作證。婆私吒！說生、說姓、說慢：『彼可我",
    "T01n0026_039:0673c19": "意，不可我意，因坐因水，所學經書』者，於",
    "T01n0026_039:0673c20": "我無上明、行、作證別。復次，婆私吒！謂有三",
    "T01n0026_039:0673c21": "種，令非一切人人共諍，雜善不善法，彼則為",
    "T01n0026_039:0673c22": "聖所稱不稱。云何為三？剎利種、梵志種、居士",
    "T01n0026_039:0673c23": "種。婆私吒！於意云何？剎利殺生，不與取、行邪",
    "T01n0026_039:0673c24": "婬、妄言乃至邪見，居士亦然；非梵志耶？」答",
    "T01n0026_039:0673c25": "曰：「世尊！剎利亦可殺生、不與取、行邪婬、妄言，",
    "T01n0026_039:0673c26": "乃至邪見，梵志、居士亦復如是。」世尊問曰：「婆",
    "T01n0026_039:0673c27": "私吒！於意云何？梵志離殺、斷殺、不與取、行",
    "T01n0026_039:0673c28": "邪婬、妄言，乃至離邪見，得正見；剎利、居士",
    "T01n0026_039:0673c29": "為不然耶？」答曰：「世尊！梵志亦可離殺、斷",
    "T01n0026_039:0674a01": "殺、不與取、行邪婬、妄言，乃至離邪見得正",
    "T01n0026_039:0674a02": "見；剎利、居士亦復如是。」世尊問曰：「婆私吒！",
    "T01n0026_039:0674a03": "於意云何？若有無量惡不善法，是剎利、居士",
    "T01n0026_039:0674a04": "所行；非梵志耶？若有無量善法，是梵志所",
    "T01n0026_039:0674a05": "行；非剎利、居士耶？」答曰：「世尊！若有無量",
    "T01n0026_039:0674a06": "惡不善法，彼剎利、居士亦可行，梵志亦",
    "T01n0026_039:0674a07": "復如是。若有無量善法，彼梵志亦可行，剎",
    "T01n0026_039:0674a08": "利、居士亦復如是。」「婆私吒！若有無量惡不善",
    "T01n0026_039:0674a09": "法，一向剎利、居士行，非梵志者。若有無量",
    "T01n0026_039:0674a10": "善法，一向梵志行，非剎利、居士者。彼諸梵志",
    "T01n0026_039:0674a11": "可作是說：『我等梵志是梵天子，從彼口生，",
    "T01n0026_039:0674a12": "梵梵所化。』所以者何？婆私吒！見梵志女始",
    "T01n0026_039:0674a13": "婚姻時，婚姻已後，見懷妊身時，懷妊身",
    "T01n0026_039:0674a14": "已後，見產生時，或童男，或童女。婆私吒！如",
    "T01n0026_039:0674a15": "是諸梵志亦如世法，隨產道生，然彼妄言",
    "T01n0026_039:0674a16": "[言*(一/(人*人)/工)]謗梵天而作是說：『我等梵志是梵天子，",
    "T01n0026_039:0674a17": "從彼口生，梵梵所化。』「婆私吒！若族姓子、若",
    "T01n0026_039:0674a18": "干種姓、若干種名，捨若干族，剃除鬚髮，著",
    "T01n0026_039:0674a19": "袈裟衣，至信、捨家、無家，從我學道，應作是",
    "T01n0026_039:0674a20": "說：『我等梵志是梵天子，從彼口生，梵梵所",
    "T01n0026_039:0674a21": "化。』所以者何？婆私吒！彼族姓子入我正法、",
    "T01n0026_039:0674a22": "律中，受我正法、律，得至彼岸，斷疑度惑，",
    "T01n0026_039:0674a23": "無有猶豫，於世尊法得無所畏。是故彼應",
    "T01n0026_039:0674a24": "作是說：『我等梵志是梵天子，從彼口生，梵",
    "T01n0026_039:0674a25": "梵所化。』婆私吒！彼梵天者，是說如來、無所著、",
    "T01n0026_039:0674a26": "等正覺，梵是如來，冷是如來，無煩無熱，不",
    "T01n0026_039:0674a27": "離如者，是如來也。婆私吒！於意云何？諸釋",
    "T01n0026_039:0674a28": "下意愛敬至重，供養奉事於波斯匿拘娑",
    "T01n0026_039:0674a29": "羅王耶？」彼則答曰：「如是。世尊！」世尊問曰：「婆",
    "T01n0026_039:0674b01": "私吒！於意云何？若諸釋下意愛敬至重，供",
    "T01n0026_039:0674b02": "養奉事於波斯匿拘娑羅王，如是波斯匿拘",
    "T01n0026_039:0674b03": "娑羅王則於我身下意愛敬至重，供養奉事",
    "T01n0026_039:0674b04": "我耶？」答世尊曰：「諸釋下意愛敬至重，供",
    "T01n0026_039:0674b05": "養奉事於波斯匿拘娑羅王者，此無奇特。",
    "T01n0026_039:0674b06": "若波斯匿拘娑羅王下意愛敬至重，供養奉",
    "T01n0026_039:0674b07": "事於世尊者，此甚奇特。」世尊告曰：「婆私吒！",
    "T01n0026_039:0674b08": "波斯匿拘娑羅王不如是意，而於我身下",
    "T01n0026_039:0674b09": "意愛敬至重，供養奉事於我：『沙門瞿曇種族",
    "T01n0026_039:0674b10": "極高，我種族下。沙門瞿曇財寶甚多，我財寶",
    "T01n0026_039:0674b11": "少。沙門瞿曇形色至妙，我色不妙。沙門瞿曇",
    "T01n0026_039:0674b12": "有大威神，我威神小。沙門瞿曇有善智慧，",
    "T01n0026_039:0674b13": "我有惡智。』婆私吒！但波斯匿拘娑羅王愛",
    "T01n0026_039:0674b14": "敬於法，至重供養，為奉事故，而於我身下",
    "T01n0026_039:0674b15": "意愛敬至重，供養奉事於我。」爾時，世尊告比",
    "T01n0026_039:0674b16": "丘曰：「婆私吒！有時此世皆悉敗壞。此世壞",
    "T01n0026_039:0674b17": "時，若有眾生生晃昱天，彼於其中妙色意",
    "T01n0026_039:0674b18": "生，一切支節諸根具足，以喜為食，自身光",
    "T01n0026_039:0674b19": "明，昇於虛空，淨色久住。婆私吒！有時此大",
    "T01n0026_039:0674b20": "地滿其中水，彼大水上以風吹攪，結搆為",
    "T01n0026_039:0674b21": "精，合聚和合，猶如熟酪，以抨抨乳，結搆",
    "T01n0026_039:0674b22": "為精，合聚和合。如是，婆私吒！有時此大",
    "T01n0026_039:0674b23": "地滿其中水，彼大水上以風吹攪，結搆為",
    "T01n0026_039:0674b24": "精，合聚和合，從是生地味，有色香味。云何",
    "T01n0026_039:0674b25": "為色？猶如生酥及熟酥色。云何為味？如",
    "T01n0026_039:0674b26": "蜜丸味。「婆私吒！有時此世還復成時，若有",
    "T01n0026_039:0674b27": "眾生生晃昱天，壽盡、業盡、福盡命終，生此為",
    "T01n0026_039:0674b28": "人，生此間已，妙色意生，一切支節諸根具",
    "T01n0026_039:0674b29": "足，以喜為食，自身光明，昇於虛空，淨色久",
    "T01n0026_039:0674c01": "住。婆私吒！爾時，世中無有日月，亦無星宿，",
    "T01n0026_039:0674c02": "無有晝夜，無月、半月，無時無歲。婆私吒！",
    "T01n0026_039:0674c03": "當爾之時，無父無母，無男無女，又無大",
    "T01n0026_039:0674c04": "家，復無奴婢，唯等眾生。於是，有一眾生貪",
    "T01n0026_039:0674c05": "餮不廉，便作是念：『云何地味？我寧可以指",
    "T01n0026_039:0674c06": "抄此地味嘗。』彼時，眾生便以指抄此地味",
    "T01n0026_039:0674c07": "嘗。如是，眾生既知地味，復欲得食。彼時，眾",
    "T01n0026_039:0674c08": "生復作是念：『何故以指食此地味，用自疲",
    "T01n0026_039:0674c09": "勞？我今寧可以手撮此地味食之。』彼時，眾",
    "T01n0026_039:0674c10": "生便以手撮此地味食。於彼眾生中復有",
    "T01n0026_039:0674c11": "眾生，見彼眾生各以手撮此地味食，便作",
    "T01n0026_039:0674c12": "是念：『此實為善，此實為快，我等寧可亦以",
    "T01n0026_039:0674c13": "手撮此地味食。』時，彼眾生即以手撮此地",
    "T01n0026_039:0674c14": "味食。若彼眾生以手撮此地味食已，如是",
    "T01n0026_039:0674c15": "如是，身生轉厚、轉重、轉堅，若彼本時有清淨",
    "T01n0026_039:0674c16": "色，於是便滅，自然生闇。婆私吒！世間之法，",
    "T01n0026_039:0674c17": "自然有是，若生闇者，必生日月，生日月已，",
    "T01n0026_039:0674c18": "便生星宿，生星宿已，便成晝夜，成晝夜已，",
    "T01n0026_039:0674c19": "便有月、半月，有時、有歲。彼食地味，住世",
    "T01n0026_039:0674c20": "久遠。「婆私吒！若有眾生食地味多者，便生",
    "T01n0026_039:0674c21": "惡色，食地味少者，便有妙色，從是知色有",
    "T01n0026_039:0674c22": "勝有如，因色勝如故，眾生眾生共相輕慢",
    "T01n0026_039:0674c23": "言：『我色勝，汝色不如。』因色勝如而生輕慢",
    "T01n0026_039:0674c24": "及惡法故，地味便滅。地味滅已，彼眾生等便",
    "T01n0026_039:0674c25": "共聚集，極悲啼泣而作是語：『奈何地味？奈何",
    "T01n0026_039:0674c26": "地味？』猶如今人含消美物，不說本字，雖受",
    "T01n0026_039:0674c27": "持而不知義，此說觀義亦復如是。婆私吒！",
    "T01n0026_039:0674c28": "地味滅後，彼眾生生地肥，有色香味。云何",
    "T01n0026_039:0674c29": "為色？猶如生酥及熟酥色。云何為味？如",
    "T01n0026_039:0675a01": "蜜丸味。彼食此地肥，住世久遠。「婆私吒！若",
    "T01n0026_039:0675a02": "有眾生食地肥多者，便生惡色，食地",
    "T01n0026_039:0675a03": "肥少者，便有妙色，從是知色有勝有如，",
    "T01n0026_039:0675a04": "因色勝如故，眾生眾生共相輕慢言：『我色勝，",
    "T01n0026_039:0675a05": "汝色不如。』因色勝如而生輕慢及惡法故，",
    "T01n0026_039:0675a06": "地肥便滅。地肥滅已，彼眾生等便共聚集，",
    "T01n0026_039:0675a07": "極悲啼泣而作是語：『奈何地肥？奈何地肥？』",
    "T01n0026_039:0675a08": "猶如今人為他所嘖，不說本字，雖受持",
    "T01n0026_039:0675a09": "而不知義，此說觀義亦復如是。婆私吒！地",
    "T01n0026_039:0675a10": "肥滅後，彼眾生生婆羅，有色香味。云何為",
    "T01n0026_039:0675a11": "色？猶加曇華色。云何為味？如淖蜜丸味。",
    "T01n0026_039:0675a12": "彼食此婆羅，住世久遠。「婆私吒！若有眾生",
    "T01n0026_039:0675a13": "食婆羅多者，便生惡色，食婆羅少者，便有",
    "T01n0026_039:0675a14": "妙色，從是知色有勝有如，因色勝如故，眾",
    "T01n0026_039:0675a15": "生眾生共相輕慢言：『我色勝，汝色不如。』因色",
    "T01n0026_039:0675a16": "勝如而生輕慢及惡法故，婆羅便滅。婆羅滅",
    "T01n0026_039:0675a17": "已，彼眾生等便共聚集，極悲啼泣而作是語：",
    "T01n0026_039:0675a18": "『奈何婆羅？奈何婆羅？』猶如今人苦法所觸，",
    "T01n0026_039:0675a19": "不說本字，雖受持而不知義，此說觀義亦",
    "T01n0026_039:0675a20": "復如是。「婆私吒！婆羅滅後，彼眾生生自然粳",
    "T01n0026_039:0675a21": "米，白淨無皮，亦無有䵃[葶-丁+呆]，長四寸，朝刈",
    "T01n0026_039:0675a22": "暮生，暮刈朝生，熟有鹽味，無有生氣。眾生",
    "T01n0026_039:0675a23": "食此自然粳米，如彼眾生食此自然粳米",
    "T01n0026_039:0675a24": "已，彼眾生等便生若干形，或有眾生而生",
    "T01n0026_039:0675a25": "男形，或有眾生而生女形。若彼眾生生男",
    "T01n0026_039:0675a26": "女形者，彼相見已，便作是語：『惡眾生生，惡眾",
    "T01n0026_039:0675a27": "生生。』「婆私吒！惡眾生生者，謂說婦人也。若",
    "T01n0026_039:0675a28": "彼眾生生於男形及女形者，彼眾生等則更",
    "T01n0026_039:0675a29": "相伺，更相伺已，眼更相視，更相視已，則更相",
    "T01n0026_039:0675b01": "染，更相染已，便有煩熱，有煩熱已，便相愛",
    "T01n0026_039:0675b02": "著，相愛著已，便行於欲。若見行欲時，便以",
    "T01n0026_039:0675b03": "木石，或以杖塊而打擲之，便作是語：『咄！",
    "T01n0026_039:0675b04": "弊惡眾生作非法事。』云何眾生共作是耶？",
    "T01n0026_039:0675b05": "猶如今人迎新婦時，則以襆華散，或以",
    "T01n0026_039:0675b06": "華鬘垂，作如是言：『新婦安隱，新婦安隱。』本",
    "T01n0026_039:0675b07": "所可憎，今所可愛。婆私吒！若有眾生惡",
    "T01n0026_039:0675b08": "不淨法，憎惡羞恥，懷慚愧者，彼便離眾一",
    "T01n0026_039:0675b09": "日、二日，至六、七日，半月、一月，乃至一歲。婆私",
    "T01n0026_039:0675b10": "吒！若有眾生欲得行此不淨行者，彼便作",
    "T01n0026_039:0675b11": "家而作是說：『此中作惡，此中作惡。』婆私吒！",
    "T01n0026_039:0675b12": "是謂初因初緣世中起家法，舊第一智，如法、",
    "T01n0026_039:0675b13": "非不如法，如法人尊。「於中有一事懶惰",
    "T01n0026_039:0675b14": "眾生，便作是念：『我今何為日日常取自然",
    "T01n0026_039:0675b15": "粳米，我寧可并取一日食直耶？』彼便并",
    "T01n0026_039:0675b16": "取一日食米。於是，有一眾生語彼眾生曰：",
    "T01n0026_039:0675b17": "『眾生！汝來共行取米耶？』彼則答曰：『我已并",
    "T01n0026_039:0675b18": "取，汝自取去。』彼眾生聞已，便作是念：『此實",
    "T01n0026_039:0675b19": "為善，此實為快，我亦寧可并取明日所",
    "T01n0026_039:0675b20": "食米耶？』彼便并取明日米來。復有一眾",
    "T01n0026_039:0675b21": "生語彼眾生曰：『眾生！汝來共行取米耶？』彼",
    "T01n0026_039:0675b22": "則答曰：『我已并取明日米來，汝自取去。』彼",
    "T01n0026_039:0675b23": "眾生聞已，便作是念：『此實為善，此實為快，",
    "T01n0026_039:0675b24": "我今寧可并取七日食米來耶？』時，彼眾",
    "T01n0026_039:0675b25": "生即便并取七日米來。如彼眾生自然粳",
    "T01n0026_039:0675b26": "米極取積聚，彼宿粳米便生皮䵃，刈至七",
    "T01n0026_039:0675b27": "日亦生皮䵃，隨所刈處，即不復生。「於",
    "T01n0026_039:0675b28": "是，彼眾生便共聚集，極悲啼泣，作如是語：『我",
    "T01n0026_039:0675b29": "等生惡不善之法，謂我曹等儲畜宿米。所以",
    "T01n0026_039:0675c01": "者何？我等本有妙色意生，一切支節諸根具",
    "T01n0026_039:0675c02": "足，以喜為食，自身光明，昇於虛空，淨色久",
    "T01n0026_039:0675c03": "住，我等生地味，有色香味。云何為色？猶如",
    "T01n0026_039:0675c04": "生酥及熟酥色。云何為味？如蜜丸味。我",
    "T01n0026_039:0675c05": "等食地味，住世久遠。我等若食地味多者，",
    "T01n0026_039:0675c06": "便生惡色，食地味少者，彼有妙色，從是",
    "T01n0026_039:0675c07": "知色有勝有如，因色勝如故，我等各各共",
    "T01n0026_039:0675c08": "相輕慢言：「我色勝，汝色不如。」因色勝如而",
    "T01n0026_039:0675c09": "生輕慢及惡法故，地味便滅，地味滅後，我等",
    "T01n0026_039:0675c10": "生地肥，有色香味。云何為色？猶如生酥",
    "T01n0026_039:0675c11": "及熟酥色。云何為味？如蜜丸味。我等食地",
    "T01n0026_039:0675c12": "肥，住世久遠。我等若食地肥多者，便生",
    "T01n0026_039:0675c13": "惡色，食地肥少者，便有妙色，從是知色",
    "T01n0026_039:0675c14": "有勝有如，因色勝如故，我等各各共相輕",
    "T01n0026_039:0675c15": "慢言：「我色勝，汝色不如。」因色勝如而生輕",
    "T01n0026_039:0675c16": "慢及惡法故，地肥便滅。地肥滅後，我等生",
    "T01n0026_039:0675c17": "婆羅，有色香味。云何為色？猶加曇華色。",
    "T01n0026_039:0675c18": "云何為味？如淖蜜丸味。我等食婆羅，住世",
    "T01n0026_039:0675c19": "久遠。我等若食婆羅多者，便生惡色，食婆",
    "T01n0026_039:0675c20": "羅少者，便有妙色，從是知色有勝有如，因",
    "T01n0026_039:0675c21": "色勝如故，我等各各共相輕慢言：「我色勝，汝",
    "T01n0026_039:0675c22": "色不如。」因色勝如而生輕慢及惡法故，婆",
    "T01n0026_039:0675c23": "羅便滅。婆羅滅後，我等生自然粳米，白淨無",
    "T01n0026_039:0675c24": "皮，亦無有䵃[葶-丁+呆]，長四寸，朝刈暮生，暮刈",
    "T01n0026_039:0675c25": "朝生，熟有鹽味，無有生氣，我等食彼自然",
    "T01n0026_039:0675c26": "粳米，如我等自然粳米，極取積聚，彼宿粳",
    "T01n0026_039:0675c27": "米便生皮䵃，刈至七日，亦生皮䵃，隨",
    "T01n0026_039:0675c28": "所刈處，即不復生，我等寧可造作田種，立",
    "T01n0026_039:0675c29": "標牓耶？』「於是，眾生等造作田種，竪立標",
    "T01n0026_039:0676a01": "牓。於中有一眾生自有稻穀，而入他田",
    "T01n0026_039:0676a02": "竊取他稻，其主見已，便作是語：『咄！咄！弊惡眾",
    "T01n0026_039:0676a03": "生，云何作是？汝自有稻，而入他田竊取",
    "T01n0026_039:0676a04": "他稻。汝今可去，後莫復作。』然彼眾生復至",
    "T01n0026_039:0676a05": "再三竊取他稻，其主亦至再三見已，便以",
    "T01n0026_039:0676a06": "拳扠牽詣眾所，語彼眾曰：『此一眾生自有",
    "T01n0026_039:0676a07": "稻穀，而入我田竊取我稻。』然彼一眾生亦",
    "T01n0026_039:0676a08": "語眾曰：『此一眾生以拳扠我牽來詣眾。』「於",
    "T01n0026_039:0676a09": "是，彼諸眾生共聚集會，極悲啼泣而作是語：",
    "T01n0026_039:0676a10": "『我等生惡不善之法，謂守田也。所以者何？因",
    "T01n0026_039:0676a11": "守田故，便共諍訟，有失有盡，有相道說，有",
    "T01n0026_039:0676a12": "拳相扠。我等寧可於其眾中舉一端正形",
    "T01n0026_039:0676a13": "色，極妙最第一者，立為田主，若可訶者，當",
    "T01n0026_039:0676a14": "令彼訶，若可擯者，當令彼擯，若我曹等",
    "T01n0026_039:0676a15": "所得稻穀，當以如法輸送與彼。』於是，彼眾",
    "T01n0026_039:0676a16": "生中，若有端正形色，極妙最第一者，眾便",
    "T01n0026_039:0676a17": "共舉，立為田主，若可訶者，彼便訶嘖，若可",
    "T01n0026_039:0676a18": "擯者，彼便擯棄，若有稻者，便以如法輸",
    "T01n0026_039:0676a19": "送與彼是田主。是田主謂之剎利也，令如",
    "T01n0026_039:0676a20": "法樂眾生，守護行戒是王，是王謂之王",
    "T01n0026_039:0676a21": "也。婆私吒！是謂初因初緣世中剎利種，舊第",
    "T01n0026_039:0676a22": "一智，如法、非不如法，如法人尊。「於是，彼異",
    "T01n0026_039:0676a23": "眾生以守為病，以守為癰，以守為箭刺，",
    "T01n0026_039:0676a24": "便棄捨守，依於無事，作草葉屋而學禪也。",
    "T01n0026_039:0676a25": "彼從無事，朝朝平旦入村邑王城而行乞",
    "T01n0026_039:0676a26": "食，彼多眾生見便施與，恭敬尊重，而作是語：",
    "T01n0026_039:0676a27": "『此異眾生以守為病，以守為癰，以守為",
    "T01n0026_039:0676a28": "箭刺，便棄捨守，依於無事，作草葉屋而學",
    "T01n0026_039:0676a29": "禪也。此諸尊捨害、惡不善法是梵志，是梵",
    "T01n0026_039:0676b01": "志謂之梵志也。』「彼眾生學禪不得禪，學苦",
    "T01n0026_039:0676b02": "行不得苦行，學遠離不得遠離，學一心",
    "T01n0026_039:0676b03": "不得一心，學精進不得精進，便捨無事，",
    "T01n0026_039:0676b04": "還村邑王城，作四柱屋，造立經書。彼多眾",
    "T01n0026_039:0676b05": "生見如是已，便不復施與、恭敬、尊重，而作",
    "T01n0026_039:0676b06": "是語：『此異眾生本以守為病，以守為癰，以",
    "T01n0026_039:0676b07": "守為箭刺，便棄捨守，依於無事，作草葉屋，",
    "T01n0026_039:0676b08": "而學於禪不能得禪，學苦行不得苦行，",
    "T01n0026_039:0676b09": "學遠離不得遠離，學一心不得一心，學",
    "T01n0026_039:0676b10": "精進不得精進，便捨無事，還村邑王城，",
    "T01n0026_039:0676b11": "作四柱屋，造立經書。此諸尊等更學博聞，",
    "T01n0026_039:0676b12": "不復學禪是博聞，是博聞謂之博聞。』婆私",
    "T01n0026_039:0676b13": "吒！是謂初因初緣世中有梵志種，舊第一智，",
    "T01n0026_039:0676b14": "如法、非不如法，如法人尊。「於是，彼異眾生各",
    "T01n0026_039:0676b15": "各詣諸方而作田業，是各各諸方而作田",
    "T01n0026_039:0676b16": "業，是各各諸方而作田業，謂之鞞舍。婆私",
    "T01n0026_039:0676b17": "吒！是謂初因初緣世中有鞞舍種，舊第一智，",
    "T01n0026_039:0676b18": "如法、非不如法，如法人尊。「婆私吒，世中起",
    "T01n0026_039:0676b19": "此三種姓已，便知有第四沙門種也。云何",
    "T01n0026_039:0676b20": "世中有此三種姓已，便知有第四沙門種",
    "T01n0026_039:0676b21": "耶？於剎利族族姓之子，能自訶嘖惡不善",
    "T01n0026_039:0676b22": "法，自厭憎惡惡不善法，剃除鬚髮，著袈裟",
    "T01n0026_039:0676b23": "衣，至信、捨家、無家、學道，而作是念：『我當作",
    "T01n0026_039:0676b24": "沙門，行於梵行。』便作沙門行於梵行。如是，",
    "T01n0026_039:0676b25": "梵志種族、鞞舍種族族姓之子，亦自訶嘖",
    "T01n0026_039:0676b26": "惡不善法，自厭憎惡惡不善法，剃除鬚髮，",
    "T01n0026_039:0676b27": "著袈裟衣，至信、捨家、無家、學道，亦作是念：",
    "T01n0026_039:0676b28": "『我當作沙門，行於梵行。』便作沙門行於梵",
    "T01n0026_039:0676b29": "行。婆私吒！如是世中起此三種姓已，便知",
    "T01n0026_039:0676c01": "有第四沙門種也。「婆私吒！我今廣說此三",
    "T01n0026_039:0676c02": "種姓。云何廣有此三種耶？剎利種族族姓",
    "T01n0026_039:0676c03": "之子，身行不善法，口、意行不善法，彼身壞",
    "T01n0026_039:0676c04": "命終，一向受苦。如是，梵志種族、鞞舍種族族",
    "T01n0026_039:0676c05": "姓之子，身行不善法，口、意行不善法，彼",
    "T01n0026_039:0676c06": "身壞命終，一向受苦。婆私吒！剎利種族族姓",
    "T01n0026_039:0676c07": "之子，身行善法，口、意行善法，彼身壞命終，",
    "T01n0026_039:0676c08": "一向受樂。如是，梵志種族、鞞舍種族族姓之",
    "T01n0026_039:0676c09": "子，身行善法，口、意行善法，彼身壞命終，一向",
    "T01n0026_039:0676c10": "受樂。婆私吒！剎利種族族姓之子，身行二",
    "T01n0026_039:0676c11": "行及與護行，口、意行二行及與護行，彼身壞",
    "T01n0026_039:0676c12": "命終，受於苦樂。如是，梵志種族、鞞舍種族族",
    "T01n0026_039:0676c13": "姓之子，身行二行及與護行，口、意行二行",
    "T01n0026_039:0676c14": "及與護行，彼身壞命終，受於苦樂。「婆私吒！",
    "T01n0026_039:0676c15": "剎利種族族姓之子，修七覺法，善思善觀，彼",
    "T01n0026_039:0676c16": "如是知、如是見，欲漏心解脫，有漏、無明漏",
    "T01n0026_039:0676c17": "心解脫，解脫已，便知解脫，生已盡，梵行已立，",
    "T01n0026_039:0676c18": "所作已辦，不更受有，知如真。如是，梵志種",
    "T01n0026_039:0676c19": "族、鞞舍種族族姓之子，修七覺法，善思善觀，",
    "T01n0026_039:0676c20": "彼如是知、如是見，欲漏心解脫，有漏、無明",
    "T01n0026_039:0676c21": "漏心解脫，解脫已，便知解脫，生已盡，梵行已",
    "T01n0026_039:0676c22": "立，所作已辦，不更受有，知如真。婆私吒！如",
    "T01n0026_039:0676c23": "是此三種廣分別也。梵天帝主說此偈曰：",
    "T01n0026_039:0676c24": "「『剎利二足尊，　　謂有種族姓，",
    "T01n0026_039:0676c25": "　　求學明及行，　　彼為天人稱。』",
    "T01n0026_039:0676c26": "「婆私吒！梵天帝主善說此偈，非不善也。善",
    "T01n0026_039:0676c27": "歌諷誦，非不善也。善詠語言，非不善也。謂",
    "T01n0026_039:0676c28": "如是說：",
    "T01n0026_039:0676c29": "「『剎利二足尊，　　謂有種族姓，",
    "T01n0026_039:0677a01": "　　求學明及行，　　彼為天人稱。』",
    "T01n0026_039:0677a02": "「所以者何？我亦如是說：",
    "T01n0026_039:0677a03": "「『剎利二足尊，　　謂有種族姓，",
    "T01n0026_039:0677a04": "　　求學明及行，　　彼為天人稱。』」",
    "T01n0026_039:0677a05": "佛說如是。尊者婆私吒、婆羅婆等，及諸比丘",
    "T01n0026_039:0677a06": "聞佛所說，歡喜奉行。",
    "T01n0026_039:0677a07": "婆羅婆堂經第三竟(五千六十八字)",
    "T01n0026_039:0677a08": "（一五五）中阿含梵志品須達哆經第四",
    "T01n0026_039:0677a09": "(第三分別誦)",
    "T01n0026_039:0677a10": "我聞如是：一時，佛遊舍衛國，在勝林給孤",
    "T01n0026_039:0677a11": "獨園。爾時，須達哆居士往詣佛所，稽首作",
    "T01n0026_039:0677a12": "禮，却坐一面。世尊問曰：「居士家頗行施耶？」",
    "T01n0026_039:0677a13": "須達哆居士答曰：「唯然。世尊！家行布施，但",
    "T01n0026_039:0677a14": "為至麤，不能好也。糠飯麻羹，薑菜一片。」世",
    "T01n0026_039:0677a15": "尊告曰：「居士！若施麤食及施妙食，俱得報",
    "T01n0026_039:0677a16": "耳。居士！若行麤施，不信施、不故施、不自",
    "T01n0026_039:0677a17": "手施、不自往施、不思惟施、不由信施、不觀",
    "T01n0026_039:0677a18": "業果報施者，當觀如是受報。心不欲得好",
    "T01n0026_039:0677a19": "家，不欲得好乘，不欲得好衣被，不欲得",
    "T01n0026_039:0677a20": "好飲食，不欲得好五欲功德。所以者何？以",
    "T01n0026_039:0677a21": "不至心故行施也。居士！當知受報如是。居",
    "T01n0026_039:0677a22": "士！若行麤施，信施、故施、自手施、自往施、思",
    "T01n0026_039:0677a23": "惟施、由信施、觀業果報施者，當觀如是受",
    "T01n0026_039:0677a24": "報。心欲得好家，欲得好乘，欲得好衣被，",
    "T01n0026_039:0677a25": "欲得好飲食，欲得好五欲功德。所以者何？",
    "T01n0026_039:0677a26": "以其至心故行施也。居士！當知受報如是。",
    "T01n0026_039:0677a27": "「居士！若行妙施，不信施、不故施、不自手施、",
    "T01n0026_039:0677a28": "不自往施、不思惟施、不由信施、不觀業果",
    "T01n0026_039:0677a29": "報施者，當觀如是受報。心不欲得好家，",
    "T01n0026_039:0677b01": "不欲得好乘，不欲得好衣被，不欲得好",
    "T01n0026_039:0677b02": "飲食，不欲得好五欲功德。所以者何？以不",
    "T01n0026_039:0677b03": "至心故行施也。居士！當知受報如是。居士！",
    "T01n0026_039:0677b04": "若行妙施，信施、故施、自手施、自往施、思惟",
    "T01n0026_039:0677b05": "施、由信施、觀業果報施者，當觀如是受報。",
    "T01n0026_039:0677b06": "心欲得好家，欲得好乘，欲得好衣被，欲",
    "T01n0026_039:0677b07": "得好飲食，欲得好五欲功德。所以者何？以",
    "T01n0026_039:0677b08": "其至心故行施也。居士！當知受報如是。「居",
    "T01n0026_039:0677b09": "士！昔過去時有梵志大長者，名曰隨藍，極",
    "T01n0026_039:0677b10": "大富樂，資財無量，封戶食邑多諸珍寶，畜牧",
    "T01n0026_039:0677b11": "產業不可稱計。彼行布施其像如是，八萬",
    "T01n0026_039:0677b12": "四千金鉢盛滿碎銀，行如是大施。八萬四",
    "T01n0026_039:0677b13": "千銀鉢盛滿碎金，行如是大施。八萬四千",
    "T01n0026_039:0677b14": "金鉢盛滿碎金，行如是大施。八萬四千銀",
    "T01n0026_039:0677b15": "鉢盛滿碎銀，行如是大施。八萬四千象，莊",
    "T01n0026_039:0677b16": "珓嚴飾，白絡覆上，行如是大施。八萬四千",
    "T01n0026_039:0677b17": "馬，莊嚴珓飾，白絡金合霏那，行如是大施。",
    "T01n0026_039:0677b18": "八萬四千牛，衣繩衣覆，[(殼-一)/牛]之皆得一斛乳汁，",
    "T01n0026_039:0677b19": "行如是大施。八萬四千女，姿容端正，覩者",
    "T01n0026_039:0677b20": "歡悅，眾寶瓔珞，嚴飾具足，行如是大施。況",
    "T01n0026_039:0677b21": "復其餘食噉含消？「居士！若梵志隨藍行如是",
    "T01n0026_039:0677b22": "大施，若復有施滿閻浮場凡夫食者，此於",
    "T01n0026_039:0677b23": "彼施為最勝也。居士！若梵志隨藍行如是",
    "T01n0026_039:0677b24": "大施，及施滿閻浮場凡夫人食，若復有施",
    "T01n0026_039:0677b25": "一須陀洹食者，此於彼施最為勝也。居士！",
    "T01n0026_039:0677b26": "若梵志隨藍行如是大施，及施滿閻浮場凡",
    "T01n0026_039:0677b27": "夫人食，施百須陀洹食，若復有施一斯陀",
    "T01n0026_039:0677b28": "含食者，此於彼施為最勝也。居士！若梵",
    "T01n0026_039:0677b29": "志隨藍行如是大施，及施滿閻浮場凡夫人",
    "T01n0026_039:0677c01": "食，施百須陀洹、百斯陀含食，若復有施一",
    "T01n0026_039:0677c02": "阿那含食者，此於彼施為最勝也。居士！",
    "T01n0026_039:0677c03": "若梵志隨藍行如是大施，及施滿閻浮場凡",
    "T01n0026_039:0677c04": "夫人食，施百須陀洹、百斯陀含、百阿那含",
    "T01n0026_039:0677c05": "食，若復有施一阿羅訶食者，此於彼施為",
    "T01n0026_039:0677c06": "最勝也。「居士！若梵志隨藍行如是大施，及",
    "T01n0026_039:0677c07": "施滿閻浮場凡夫人食，施百須陀洹、百斯陀",
    "T01n0026_039:0677c08": "含、百阿那含、百阿羅訶食，若復有施一辟",
    "T01n0026_039:0677c09": "支佛食者，此於彼施為最勝也。居士！若梵",
    "T01n0026_039:0677c10": "志隨藍行如是大施，及施滿閻浮場凡夫人",
    "T01n0026_039:0677c11": "食，施百須陀洹、百斯陀含、百阿那含、百阿",
    "T01n0026_039:0677c12": "羅訶、百辟支佛食，若復有施一如來、無所著、",
    "T01n0026_039:0677c13": "等正覺食者，此於彼施為最勝也。居士！若",
    "T01n0026_039:0677c14": "梵志隨藍行如是大施，及施滿閻浮場凡夫",
    "T01n0026_039:0677c15": "人食，施百須陀洹、百斯陀含、百阿那含、百",
    "T01n0026_039:0677c16": "阿羅訶、百辟支佛食，若有作房舍，施四方",
    "T01n0026_039:0677c17": "比丘眾者，此於彼施為最勝也。「居士！若梵",
    "T01n0026_039:0677c18": "志隨藍行如是大施，及施滿閻浮場凡夫人",
    "T01n0026_039:0677c19": "食，施百須陀洹、百斯陀含、百阿那含、百阿",
    "T01n0026_039:0677c20": "羅訶、百辟支佛食，作房舍施四方比丘眾，",
    "T01n0026_039:0677c21": "若有歡喜心歸命三尊佛、法、比丘眾及受戒",
    "T01n0026_039:0677c22": "者，此於彼施為最勝也。居士！若梵志隨藍",
    "T01n0026_039:0677c23": "行如是大施，及施滿閻浮場凡夫人食，施",
    "T01n0026_039:0677c24": "百須陀洹、百斯陀含、百阿那含、百阿羅訶、百",
    "T01n0026_039:0677c25": "辟支佛食，作房舍施四方比丘眾，歡喜心",
    "T01n0026_039:0677c26": "歸命三尊佛、法、比丘眾及受戒，若有為彼",
    "T01n0026_039:0677c27": "一切眾生行於慈心，乃至[(殼-一)/牛]牛頃者，此於",
    "T01n0026_039:0677c28": "彼施為最勝也。「居士！若梵志隨藍行如是",
    "T01n0026_039:0677c29": "大施，及施滿閻浮場凡夫人食，施百須陀洹、",
    "T01n0026_039:0678a01": "百斯陀含、百阿那含、百阿羅訶、百辟支佛",
    "T01n0026_039:0678a02": "食，作房舍施四方比丘眾，歡喜心歸命三",
    "T01n0026_039:0678a03": "尊佛、法、比丘眾及受戒，為一切眾生行於",
    "T01n0026_039:0678a04": "慈心，乃至[(殼-一)/牛]牛頃，若有能觀一切諸法無",
    "T01n0026_039:0678a05": "常、苦、空及非神者，此於彼施為最勝也。「於",
    "T01n0026_039:0678a06": "居士意云何？昔時梵志大長者名隨藍者，",
    "T01n0026_039:0678a07": "謂異人耶？莫作斯念。所以者何？當知即是",
    "T01n0026_039:0678a08": "我也。我昔為梵志大長者，名曰隨藍。居士！",
    "T01n0026_039:0678a09": "我於爾時為自饒益，亦饒益他，饒益多人，",
    "T01n0026_039:0678a10": "愍傷世間，為天、為人求義及饒益，求安隱",
    "T01n0026_039:0678a11": "快樂。爾時說法不至究竟，不究竟白淨、不",
    "T01n0026_039:0678a12": "究竟梵行、不究竟梵行訖。爾時，不離生老",
    "T01n0026_039:0678a13": "病死、啼哭憂慼，亦未能得脫一切苦。「居士！",
    "T01n0026_039:0678a14": "我今出世如來、無所著、等正覺、明行成為、善逝、",
    "T01n0026_039:0678a15": "世間解、無上士、道法御、天人師，號佛、眾祐。我",
    "T01n0026_039:0678a16": "今自饒益，亦饒益他，饒益多人，愍傷世間，",
    "T01n0026_039:0678a17": "為天、為人求義及饒益，求安隱快樂。我今",
    "T01n0026_039:0678a18": "說法得至究竟，究竟白淨、究竟梵行、究竟",
    "T01n0026_039:0678a19": "梵行訖。我今已離生老病死、啼哭憂慼，我今",
    "T01n0026_039:0678a20": "已得脫一切苦。」佛說如是。須達哆居士及",
    "T01n0026_039:0678a21": "諸比丘。聞佛所說，歡喜奉行。",
    "T01n0026_039:0678a22": "須達哆經第四竟(一千五百八十九字)",
    "T01n0026_039:0678a23": "（一五六）中阿含梵志品梵波羅延經第五",
    "T01n0026_039:0678a24": "(第四分別誦)",
    "T01n0026_039:0678a25": "我聞如是：一時，佛遊舍衛國，在勝林給孤",
    "T01n0026_039:0678a26": "獨園。爾時，拘娑羅國眾多梵志中後彷徉，",
    "T01n0026_039:0678a27": "往詣佛所，共相問訊，却坐一面，白曰：「瞿曇！",
    "T01n0026_039:0678a28": "欲有所問，聽我問耶？」世尊告曰：「恣汝所",
    "T01n0026_039:0678a29": "問。」時，諸梵志問曰：「瞿曇！頗今有梵志學故",
    "T01n0026_039:0678b01": "梵志法，為越故梵志法耶？」世尊答曰：「今無",
    "T01n0026_039:0678b02": "梵志學故梵志法，梵志久已越故梵志法。」時，",
    "T01n0026_039:0678b03": "諸梵志問曰：「瞿曇！云何今無梵志學故梵志",
    "T01n0026_039:0678b04": "法，諸梵志等越故梵志法來為幾時耶？」彼",
    "T01n0026_039:0678b05": "時，世尊以偈答曰：",
    "T01n0026_039:0678b06": "「所謂昔時有，　　自調御熱行，",
    "T01n0026_039:0678b07": "　捨五欲功德，　　行清淨梵行。",
    "T01n0026_039:0678b08": "　梵行及戒行，　　率至柔軟性，",
    "T01n0026_039:0678b09": "　恕亮無害心，　　忍辱護其意。",
    "T01n0026_039:0678b10": "　昔時有此法，　　梵志不護此，",
    "T01n0026_039:0678b11": "　梵志不守護，　　所有錢財穀。",
    "T01n0026_039:0678b12": "　誦習錢財穀，　　梵志守此藏，",
    "T01n0026_039:0678b13": "　衣色若干種，　　屋舍及床榻。",
    "T01n0026_039:0678b14": "　豐城及諸國，　　梵志學如是，",
    "T01n0026_039:0678b15": "　此梵志莫害，　　率守護諸法。",
    "T01n0026_039:0678b16": "　往到於他門，　　無有拘制彼，",
    "T01n0026_039:0678b17": "　發家乞求法，　　隨其食時到。",
    "T01n0026_039:0678b18": "　梵志住在家，　　見者欲為施，",
    "T01n0026_039:0678b19": "　滿四十八年，　　行清淨梵行。",
    "T01n0026_039:0678b20": "　求索明行成，　　昔時梵志行，",
    "T01n0026_039:0678b21": "　彼不偷財物，　　亦無有恐怖。",
    "T01n0026_039:0678b22": "　愛愛攝相應，　　當以共和合，",
    "T01n0026_039:0678b23": "　不為煩惱故，　　怨婬相應法。",
    "T01n0026_039:0678b24": "　諸有梵志者，　　無能行如是，",
    "T01n0026_039:0678b25": "　若有第一行，　　梵志極堅求。",
    "T01n0026_039:0678b26": "　彼諸婬欲法，　　不行乃至夢，",
    "T01n0026_039:0678b27": "　彼因此梵行，　　自稱梵我梵。",
    "T01n0026_039:0678b28": "　知彼有此行，　　慧者當知彼，",
    "T01n0026_039:0678b29": "　床薄衣極單，　　食酥乳命存。",
    "T01n0026_039:0678c01": "　乞求皆如法，　　立齋行布施，",
    "T01n0026_039:0678c02": "　齋時無異乞，　　自於己乞求。",
    "T01n0026_039:0678c03": "　立齋行施時，　　彼不有殺牛，",
    "T01n0026_039:0678c04": "　如父母兄弟，　　及餘有親親。",
    "T01n0026_039:0678c05": "　人牛亦如是，　　彼因是生樂，",
    "T01n0026_039:0678c06": "　飲食體有力，　　乘者安隱樂。",
    "T01n0026_039:0678c07": "　知有此義理，　　莫樂殺於牛，",
    "T01n0026_039:0678c08": "　柔軟身極大，　　精色名稱譽。",
    "T01n0026_039:0678c09": "　慇懃自求利，　　昔時梵志行，",
    "T01n0026_039:0678c10": "　梵志為自利，　　專事及非事。",
    "T01n0026_039:0678c11": "　彼當來此世，　　必度脫此世，",
    "T01n0026_039:0678c12": "　彼月過於月，　　見意趣向彼。",
    "T01n0026_039:0678c13": "　遊戲於夜中，　　嚴飾諸婦人，",
    "T01n0026_039:0678c14": "　吉牛圍繞前，　　婦女極端正。",
    "T01n0026_039:0678c15": "　人間微妙欲，　　梵志之常願，",
    "T01n0026_039:0678c16": "　具足車乘具，　　善作縫治好。",
    "T01n0026_039:0678c17": "　家居及婚姻，　　梵志之常願，",
    "T01n0026_039:0678c18": "　彼造作此縛，　　我等從彼來。",
    "T01n0026_039:0678c19": "　大王齋行施，　　莫失其財利，",
    "T01n0026_039:0678c20": "　饒財物米穀，　　若有餘錢財。",
    "T01n0026_039:0678c21": "　大王相應此，　　梵志及車乘，",
    "T01n0026_039:0678c22": "　象齋及馬齋，　　馬齋不障門。",
    "T01n0026_039:0678c23": "　聚集作齋施，　　財物施梵志，",
    "T01n0026_039:0678c24": "　彼從此得利，　　愛樂惜財物。",
    "T01n0026_039:0678c25": "　彼以起為欲，　　數數增長愛，",
    "T01n0026_039:0678c26": "　猶如廣池水，　　及無量財物。",
    "T01n0026_039:0678c27": "　如是人有牛，　　於生生活具，",
    "T01n0026_039:0678c28": "　彼造作此縛，　　我等從彼來。",
    "T01n0026_039:0678c29": "　大王齋行施，　　莫失其財利，",
    "T01n0026_039:0679a01": "　饒財物米穀，　　若汝多有牛。",
    "T01n0026_039:0679a02": "　大王相應此，　　梵志及車乘，",
    "T01n0026_039:0679a03": "　無量百千牛，　　因為齋故殺。",
    "T01n0026_039:0679a04": "　頭角無所嬈，　　牛猪昔時等，",
    "T01n0026_039:0679a05": "　往至捉牛角，　　持利刀殺牛。",
    "T01n0026_039:0679a06": "　喚牛及於父，　　羅剎名曰香，",
    "T01n0026_039:0679a07": "　彼喚呼非法，　　以刀刺牛時。",
    "T01n0026_039:0679a08": "　此法行於齋，　　越過最在前，",
    "T01n0026_039:0679a09": "　無有事而殺，　　遠離衰退法。",
    "T01n0026_039:0679a10": "　昔時有三病，　　欲不用食者，",
    "T01n0026_039:0679a11": "　以憎嫉於牛，　　起病九十八。",
    "T01n0026_039:0679a12": "　如是此增諍，　　故為智所惡，",
    "T01n0026_039:0679a13": "　若人見如是，　　誰不有憎者。",
    "T01n0026_039:0679a14": "　如是此世行，　　無智最下賤，",
    "T01n0026_039:0679a15": "　各各為欲憎，　　若婦誹謗夫。",
    "T01n0026_039:0679a16": "　剎利梵志女，　　及守護於姓，",
    "T01n0026_039:0679a17": "　若犯於生法，　　自在由於欲。",
    "T01n0026_039:0679a18": "「如是。梵志！今無梵志學故梵志法，梵志越",
    "T01n0026_039:0679a19": "故梵志法來爾許時也。」於是，拘娑羅國眾",
    "T01n0026_039:0679a20": "多梵志白曰：「世尊！我已知。善逝！我已解。",
    "T01n0026_039:0679a21": "世尊！我今自歸於佛、法及比丘眾，唯願世",
    "T01n0026_039:0679a22": "尊受我為優婆塞，從今日始，終身自歸，乃",
    "T01n0026_039:0679a23": "至命盡。」佛說如是。彼拘娑羅國眾多梵志",
    "T01n0026_039:0679a24": "及諸比丘，聞佛所說，歡喜奉行。",
    "T01n0026_039:0679a25": "梵波羅延經第五竟(九百五十九字)",
    "T01n0026_039:0679a26": "中阿含經卷第三十九(十千六百九字)(第四分別",
    "T01n0026_039:0679a27": "誦)"
}