{
    "T26n1519_001:0001a03": "妙法蓮華經憂波提舍卷上",
    "T26n1519_001:0001a05": "大乘論師婆藪槃豆釋",
    "T26n1519_001:0001a06": "後魏北天竺三藏菩提留支",
    "T26n1519_001:0001a07": "共沙門曇林等譯",
    "T26n1519_001:0001a08": "　頂禮正覺海，　　淨法無為僧，",
    "T26n1519_001:0001a09": "　為深利智者，　　開示毘伽典。",
    "T26n1519_001:0001a10": "　祇虔牟尼尊，　　及菩薩聲聞，",
    "T26n1519_001:0001a11": "　令法自他利，　　略出勒伽辯。",
    "T26n1519_001:0001a12": "　歸命過未世，　　現在佛菩薩，",
    "T26n1519_001:0001a13": "　弘慈降神力，　　願施我無畏，",
    "T26n1519_001:0001a14": "　大悲止四魔，　　護菩提增長。",
    "T26n1519_001:0001a15": "妙法蓮華經序品第一",
    "T26n1519_001:0001a16": "如是我聞：一時佛住王舍城耆闍崛山中，",
    "T26n1519_001:0001a17": "與大比丘眾萬二千人俱，皆是阿羅漢，諸漏",
    "T26n1519_001:0001a18": "已盡，無復煩惱，心得自在，善得心解脫、善",
    "T26n1519_001:0001a19": "得慧解脫，心善調伏，人中大龍，應作者作，",
    "T26n1519_001:0001a20": "所作已辦，離諸重擔，逮得己利，盡諸有結，",
    "T26n1519_001:0001a21": "善得正智心解脫，一切心得自在，到第一",
    "T26n1519_001:0001a22": "彼岸。菩薩摩訶薩八萬人，皆於阿耨多羅三",
    "T26n1519_001:0001a23": "藐三菩提不退轉，皆得陀羅尼、大辯才樂",
    "T26n1519_001:0001a24": "說，轉不退轉法輪，供養無量百千諸佛，於",
    "T26n1519_001:0001a25": "諸佛所種諸善根，常為諸佛之所稱歎，以",
    "T26n1519_001:0001a26": "大慈悲而修身心，善入佛慧通達大智到",
    "T26n1519_001:0001a27": "於彼岸，名稱普聞無量世界，能度無數百千",
    "T26n1519_001:0001a28": "眾生。",
    "T26n1519_001:0001a29": "釋曰：此經法門初第一品，示現七種功德成",
    "T26n1519_001:0001b01": "就，此義應知。何等為七？一者序分成就；二",
    "T26n1519_001:0001b02": "者眾成就；三者如來欲說法時至成就；四者",
    "T26n1519_001:0001b03": "依所說法威儀隨順住成就；五者依止說因",
    "T26n1519_001:0001b04": "成就；六者大眾現前欲聞法成就；七者文殊",
    "T26n1519_001:0001b05": "師利菩薩答成就。",
    "T26n1519_001:0001b06": "序分成就者，此法門中示現二種勝義成就，",
    "T26n1519_001:0001b07": "此義應知。何等為二？一者示現諸法門中",
    "T26n1519_001:0001b08": "最勝義成就；二者示現自在功德義成就。如",
    "T26n1519_001:0001b09": "王舍城勝於一切諸餘城舍，耆闍崛山勝餘",
    "T26n1519_001:0001b10": "諸山，顯此法門最勝義故。如經「婆伽婆住",
    "T26n1519_001:0001b11": "王舍城耆闍崛山中」故。",
    "T26n1519_001:0001b12": "眾成就者，有四種義故，成就示現應知。何",
    "T26n1519_001:0001b13": "等為四？一者數成就；二者行成就；三者攝功",
    "T26n1519_001:0001b14": "德成就；四者威儀如法住成就。",
    "T26n1519_001:0001b15": "數成就者，諸大眾無數故。行成就者有四種：",
    "T26n1519_001:0001b16": "一者謂諸聲聞修小乘行；二者謂諸菩薩修",
    "T26n1519_001:0001b17": "大乘行；三者謂諸菩薩神通自在隨時示現，",
    "T26n1519_001:0001b18": "能修行大乘，如颰陀波羅菩薩等十六大賢",
    "T26n1519_001:0001b19": "士，具足菩薩不可思議事，而常示現種種形",
    "T26n1519_001:0001b20": "相，謂優婆塞、優婆夷、比丘、比丘尼等；四者謂",
    "T26n1519_001:0001b21": "出家聲聞威儀一定，不同菩薩故。",
    "T26n1519_001:0001b22": "「皆是阿羅漢」等，有十六句，示現聲聞功德成",
    "T26n1519_001:0001b23": "就。",
    "T26n1519_001:0001b24": "「皆於阿耨多羅三藐三菩提不退轉」等，有",
    "T26n1519_001:0001b25": "十三句，示現菩薩功德成就。",
    "T26n1519_001:0001b26": "聲聞功德成就者，彼十六句三門攝義示現",
    "T26n1519_001:0001b27": "應知。何等三門？一者上上起門；二者總別相",
    "T26n1519_001:0001b28": "門；三者攝取事門。",
    "T26n1519_001:0001b29": "上上起門者，謂諸漏已盡故，名為阿羅漢。以",
    "T26n1519_001:0001c01": "心得自在故，名為諸漏已盡。以無復煩惱",
    "T26n1519_001:0001c02": "故，名為心得自在。以善得心解脫、善得慧",
    "T26n1519_001:0001c03": "解脫故，名為心得自在。以遠離能見所見",
    "T26n1519_001:0001c04": "故，名為無復煩惱。以善得心解脫、善得慧",
    "T26n1519_001:0001c05": "解脫故，名為心善調伏。人中大龍者，行諸",
    "T26n1519_001:0001c06": "惡道如平坦路無所拘礙。應行者已行，應",
    "T26n1519_001:0001c07": "到處已到故。應作者作，人中大龍已得對",
    "T26n1519_001:0001c08": "治降伏煩惱之怨敵故。所作已辦者，更不",
    "T26n1519_001:0001c09": "後生，如相應事已成就故。離諸重擔者，以",
    "T26n1519_001:0001c10": "應作者作、所作已辦，後生重擔已捨離故。",
    "T26n1519_001:0001c11": "逮得己利者，已捨重擔，證涅槃故。盡諸有",
    "T26n1519_001:0001c12": "結者，以逮得己利，斷諸煩惱因故。善得",
    "T26n1519_001:0001c13": "正智心解脫者，諸漏已盡故。一切心得自",
    "T26n1519_001:0001c14": "在者，善知見道修道智故。到第一彼岸者，",
    "T26n1519_001:0001c15": "善得正智心解脫、善得神通無諍三昧等諸",
    "T26n1519_001:0001c16": "功德故。大阿羅漢等者，心得自在到彼岸",
    "T26n1519_001:0001c17": "故。眾所知識者，諸王、王子、大臣、人民、帝釋、天",
    "T26n1519_001:0001c18": "王、梵天王等皆識知故。又復聲聞、菩薩、佛等",
    "T26n1519_001:0001c19": "是勝智者，彼勝智者皆悉善知，是故名為眾",
    "T26n1519_001:0001c20": "所知識。",
    "T26n1519_001:0001c21": "總別相門者，「皆是阿羅漢」等十六句。初句是",
    "T26n1519_001:0001c22": "總，餘句別故。彼阿羅漢名之為應，有十五",
    "T26n1519_001:0001c23": "種應義應知。何等十五？一者應受飲食臥",
    "T26n1519_001:0001c24": "具供養恭敬等故；二者應將大眾教化一",
    "T26n1519_001:0001c25": "切故；三者應入聚落城邑等故；四者應降",
    "T26n1519_001:0001c26": "伏諸外道等故；五者應以智慧速觀察法",
    "T26n1519_001:0001c27": "故；六者應不疾不遲說法如法相應不疲惓",
    "T26n1519_001:0001c28": "故；七者應靜坐空閑處，飲食衣服一切資生",
    "T26n1519_001:0001c29": "不積不聚，少欲知足故；八者應一向行善",
    "T26n1519_001:0002a01": "行，不著諸禪故；九者應行空聖行故；十",
    "T26n1519_001:0002a02": "者應行無相聖行故；十一者應行無願聖",
    "T26n1519_001:0002a03": "行故；十二者應降伏世間禪淨心故；十三",
    "T26n1519_001:0002a04": "者應起諸通勝功德故；十四者應證第一",
    "T26n1519_001:0002a05": "義勝功德故；十五者應如實知同生諸眾",
    "T26n1519_001:0002a06": "得諸功德，為利益一切諸眾生故。攝取事",
    "T26n1519_001:0002a07": "門者，此十五句攝取十種功德應知，示現",
    "T26n1519_001:0002a08": "可說果、不可說果故。何等為十？一者攝取",
    "T26n1519_001:0002a09": "德功德二句示現，如經「諸漏已盡無復煩",
    "T26n1519_001:0002a10": "惱」故。二者三句攝取諸功德：一句降伏世間",
    "T26n1519_001:0002a11": "功德，如經「心得自在」故；二句降伏出世間",
    "T26n1519_001:0002a12": "學人功德，如經「善得心解脫、善得慧解脫」",
    "T26n1519_001:0002a13": "故。三者攝取不違功德，隨順如來教作故，",
    "T26n1519_001:0002a14": "如經「心善調伏」故。四者攝取勝功德，如經「人",
    "T26n1519_001:0002a15": "中大龍」故。五者攝取所應作勝功德，所應作",
    "T26n1519_001:0002a16": "者謂能依法供養恭敬尊重如來，如經「應",
    "T26n1519_001:0002a17": "作者作」故。六者攝取滿足功德，滿足學地",
    "T26n1519_001:0002a18": "故，如經「所作已辦」故。七者三句攝取過功德：",
    "T26n1519_001:0002a19": "一者過愛；二者過求命供養恭敬；三者過上",
    "T26n1519_001:0002a20": "下界，已過學地故。如經「離諸重擔」故，「逮",
    "T26n1519_001:0002a21": "得己利」故，「盡諸有結」故。八者攝取上上功",
    "T26n1519_001:0002a22": "德，如經「善得正智心解脫」故。九者攝取應作",
    "T26n1519_001:0002a23": "利益眾生功德，如經「一切心得自在」故。十",
    "T26n1519_001:0002a24": "者攝取上首功德，如經「到第一彼岸」故。",
    "T26n1519_001:0002a25": "菩薩功德成就者，彼十三句，二門攝義示現",
    "T26n1519_001:0002a26": "應知。何等二門？一者上支下支門；二者攝取",
    "T26n1519_001:0002a27": "事門。",
    "T26n1519_001:0002a28": "上支下支門者，所謂總相、別相，此義應知。「皆",
    "T26n1519_001:0002a29": "於阿耨多羅三藐三菩提不退轉」者是總相，",
    "T26n1519_001:0002b01": "餘者是別相。彼不退轉十種示現，此義應知。",
    "T26n1519_001:0002b02": "何等為十？一者住聞法不退轉，如經「皆得",
    "T26n1519_001:0002b03": "陀羅尼」故。二者樂說不退轉，如經「大辯才",
    "T26n1519_001:0002b04": "樂說」故。三者說不退轉，如經「轉不退轉法",
    "T26n1519_001:0002b05": "輪」故。四者依止善知識不退轉，以身心業",
    "T26n1519_001:0002b06": "依色身攝取故，如經「供養無量百千諸佛」",
    "T26n1519_001:0002b07": "故，「於諸佛所種諸善根」故。五者斷一切疑",
    "T26n1519_001:0002b08": "不退轉，如經「常為諸佛之所稱歎」故。六者",
    "T26n1519_001:0002b09": "為何等何等事說法，入彼彼法不退轉，如經",
    "T26n1519_001:0002b10": "「以大慈悲而修身心」故。七者入一切智如",
    "T26n1519_001:0002b11": "實境界不退轉，如經「善入佛慧」故。八者依",
    "T26n1519_001:0002b12": "我空法空不退轉，如經「通達大智」故。九者",
    "T26n1519_001:0002b13": "入如實境界不退轉，如經「到於彼岸」故。十",
    "T26n1519_001:0002b14": "者作所應作不退轉，如經「能度無數百千",
    "T26n1519_001:0002b15": "眾生」故。",
    "T26n1519_001:0002b16": "攝取事門者，示現諸菩薩住何等清淨地中、",
    "T26n1519_001:0002b17": "以何等方便、於何等境界中，作所應作故。",
    "T26n1519_001:0002b18": "地清淨者，八地已上三地無相行寂靜清淨",
    "T26n1519_001:0002b19": "故。方便者有四種：一者攝取妙法方便，住",
    "T26n1519_001:0002b20": "持妙法以樂說力為人說故。二者攝取善",
    "T26n1519_001:0002b21": "知識方便，以依善知識作所應作故。三者",
    "T26n1519_001:0002b22": "攝取眾生方便，以不捨眾生故。四者攝取",
    "T26n1519_001:0002b23": "智方便，以教化眾生令入彼智故。",
    "T26n1519_001:0002b24": "又復更有攝取事門，示現諸地攝取勝功德",
    "T26n1519_001:0002b25": "不同二乘諸功德故。謂第八地中無功用智",
    "T26n1519_001:0002b26": "不同下上故。不同下者，下功用行不能動",
    "T26n1519_001:0002b27": "故；不同上者，上無相行不能動自然而行",
    "T26n1519_001:0002b28": "故。第九地中得勝進陀羅尼門，具足四無礙",
    "T26n1519_001:0002b29": "自在智故。第十地中不退轉法輪得受佛位，",
    "T26n1519_001:0002c01": "如轉輪王之太子故，以得同攝功德義故。",
    "T26n1519_001:0002c02": "攝功德成就者，示現依何處、依何心、依何",
    "T26n1519_001:0002c03": "智、依何等境界行、依何等能辦故。依何",
    "T26n1519_001:0002c04": "處者，依善知識故。依何心者，依教化眾",
    "T26n1519_001:0002c05": "生心畢竟利益一切眾生故。依何智者，依",
    "T26n1519_001:0002c06": "三種智：一者授記密智；二者諸通智；三者",
    "T26n1519_001:0002c07": "真實智。依何等境界行、依何等能辦者，即",
    "T26n1519_001:0002c08": "三種智所攝應知。威儀如法住成就者，四種",
    "T26n1519_001:0002c09": "示現。何等為四？一者眾圍繞；二者前後；三",
    "T26n1519_001:0002c10": "者供養恭敬；四者尊重讚歎。如經「爾時世尊",
    "T26n1519_001:0002c11": "四眾圍繞，供養、恭敬、尊重讚歎」故。",
    "T26n1519_001:0002c12": "如來欲說法時至成就者，為諸菩薩說大乘",
    "T26n1519_001:0002c13": "經故。此大乘修多羅有十七種名，顯示甚深",
    "T26n1519_001:0002c14": "功德應知。何等十七？云何顯示？一名無量",
    "T26n1519_001:0002c15": "義經者，成就字義故，以此法門說彼甚深",
    "T26n1519_001:0002c16": "法妙境界故；彼甚深法妙境界者，諸佛如來",
    "T26n1519_001:0002c17": "最勝境界故。二名最勝修多羅者，於三藏",
    "T26n1519_001:0002c18": "中最勝妙藏，此法門中善成就故。三名大方",
    "T26n1519_001:0002c19": "廣經者，無量大乘門中善成就故，隨順眾生",
    "T26n1519_001:0002c20": "根住持成就故。四名教菩薩法者，以為教",
    "T26n1519_001:0002c21": "化根熟菩薩隨順法器善成就故。五名佛",
    "T26n1519_001:0002c22": "所護念者，以依如來有此法故。六名一",
    "T26n1519_001:0002c23": "切諸佛祕密法者，此法甚深唯佛知故。七",
    "T26n1519_001:0002c24": "名一切諸佛之藏者，如來功德三昧之藏在",
    "T26n1519_001:0002c25": "此經故。八名一切諸佛祕密處者，以根未",
    "T26n1519_001:0002c26": "熟眾生等非受法器不授與故。九名能生",
    "T26n1519_001:0002c27": "一切諸佛經者，聞此法門能成諸佛大菩",
    "T26n1519_001:0002c28": "提故。十名一切諸佛之道場者，以此法門",
    "T26n1519_001:0002c29": "能成諸佛阿耨多羅三藐三菩提，非餘修多",
    "T26n1519_001:0003a01": "羅故。十一名一切諸佛所轉法輪者，以此",
    "T26n1519_001:0003a02": "法門能破一切諸障礙故。十二名一切諸",
    "T26n1519_001:0003a03": "佛堅固舍利者，謂如來真實法身於此修多",
    "T26n1519_001:0003a04": "羅不敗壞故。十三名一切諸佛大巧方便",
    "T26n1519_001:0003a05": "經者，依此法門成大菩提已，為眾生說",
    "T26n1519_001:0003a06": "天人聲聞辟支佛等諸善法故。十四名說一",
    "T26n1519_001:0003a07": "乘經者，以此法門顯示如來阿耨多羅三",
    "T26n1519_001:0003a08": "藐三菩提究竟之體，彼二乘道非究竟故。十",
    "T26n1519_001:0003a09": "五名第一義住者，以此法門即是諸佛如來",
    "T26n1519_001:0003a10": "法身究竟住處故。十六名妙法蓮華經者，",
    "T26n1519_001:0003a11": "有二種義。何等二種？一者出水義，以不可",
    "T26n1519_001:0003a12": "盡出離小乘泥濁水故。又復有義，如彼蓮",
    "T26n1519_001:0003a13": "華出於泥水喻，諸聲聞得入如來大眾中",
    "T26n1519_001:0003a14": "坐，如諸菩薩坐蓮華上，聞說如來無上智",
    "T26n1519_001:0003a15": "慧清淨境界，得證如來深密藏故；二華開",
    "T26n1519_001:0003a16": "義，以諸眾生於大乘中其心怯弱不能生",
    "T26n1519_001:0003a17": "信，是故開示諸佛如來淨妙法身令生信",
    "T26n1519_001:0003a18": "心故。十七名最上法門者，攝成就故。攝成",
    "T26n1519_001:0003a19": "就者，攝取無量名句字身，有頻婆羅阿閦婆",
    "T26n1519_001:0003a20": "等舒盧迦故。此十七句法門是總，餘句是",
    "T26n1519_001:0003a21": "別。如經「為諸菩薩說大乘經，名無量義」如",
    "T26n1519_001:0003a22": "是等故。",
    "T26n1519_001:0003a23": "依所說法威儀隨順住成就者，示現依何等",
    "T26n1519_001:0003a24": "何等法說法？依三種法故：一者依三昧成",
    "T26n1519_001:0003a25": "就。三昧成就，二種示現：一者成就自在力，",
    "T26n1519_001:0003a26": "身心不動故；二者離一切障，隨自在力故。",
    "T26n1519_001:0003a27": "此自在力復有二種：一為隨順眾生不見",
    "T26n1519_001:0003a28": "對治攝取覺菩提分法故；二為對治無量",
    "T26n1519_001:0003a29": "世來堅執煩惱故。如經「佛說此經已結加",
    "T26n1519_001:0003b01": "趺坐，入於無量義處三昧身心不動」如是",
    "T26n1519_001:0003b02": "等故。二者依器世間，三者依眾生世間，震",
    "T26n1519_001:0003b03": "動世界及知過去無量劫事如是等故。如",
    "T26n1519_001:0003b04": "經「是時天雨曼陀羅花，次第乃至歡喜合掌",
    "T26n1519_001:0003b05": "一心觀佛」故。",
    "T26n1519_001:0003b06": "依止說因成就者，為諸大眾示現異相不思",
    "T26n1519_001:0003b07": "議事，大眾見已生希有心，渴仰欲聞生如",
    "T26n1519_001:0003b08": "是念：如來今者應為我說。故名依止說因",
    "T26n1519_001:0003b09": "成就。是故如來放大光明，示現他方諸世界",
    "T26n1519_001:0003b10": "中種種諸事故，先為大眾示現外事六種",
    "T26n1519_001:0003b11": "震動等，次為示現此法門中內證甚深微密",
    "T26n1519_001:0003b12": "之法，又依器世間、眾生世間，數種種、量種種，",
    "T26n1519_001:0003b13": "具足煩惱差別、具足清淨差別、佛法弟子差",
    "T26n1519_001:0003b14": "別示現三寶故。復乘差別，有世界有佛、",
    "T26n1519_001:0003b15": "有世界無佛，令眾生見修行者未得果、得",
    "T26n1519_001:0003b16": "道者已得果。如經「諸修行得道者」故。數種種",
    "T26n1519_001:0003b17": "者，示現種種觀故。略說四種觀：一者食；二",
    "T26n1519_001:0003b18": "者聞法；三者修行；四者樂。如經「爾時佛放",
    "T26n1519_001:0003b19": "眉間白毫相光，次第乃至以佛舍利起七寶",
    "T26n1519_001:0003b20": "塔」故。行菩薩道者，教化眾生依四攝法",
    "T26n1519_001:0003b21": "方便攝取，此義應知。如經所說當自推",
    "T26n1519_001:0003b22": "取。",
    "T26n1519_001:0003b23": "自此以下，示現大眾欲聞現前成就。問一",
    "T26n1519_001:0003b24": "人者，多人欲聞生希有心，是故唯問文殊師",
    "T26n1519_001:0003b25": "利，如是示現世尊弟子隨順於法不相違",
    "T26n1519_001:0003b26": "故。今佛世尊現神變相者為何等義？為說",
    "T26n1519_001:0003b27": "大法故，現大相以為說因。現大相者，為",
    "T26n1519_001:0003b28": "說妙法蓮華經故現大瑞相，為說如來所",
    "T26n1519_001:0003b29": "得妙法不可思議等文字章句故。有二種義，",
    "T26n1519_001:0003c01": "是故仰推文殊師利。何等為二？一者現見",
    "T26n1519_001:0003c02": "諸法故；二者離諸因緣，唯自內心成就彼",
    "T26n1519_001:0003c03": "法故。示現種種諸瑞相者，以為示現彼彼",
    "T26n1519_001:0003c04": "事故。如彼事相現沒住滅應當善知。以文",
    "T26n1519_001:0003c05": "殊師利能記彼事故，以文殊師利所作成就、",
    "T26n1519_001:0003c06": "因果成就現見彼法故。所作成就者，此有",
    "T26n1519_001:0003c07": "二種：一者功德成就；二者智慧成就。因成就",
    "T26n1519_001:0003c08": "者，一切智成就故。又復有因，謂緣因故。緣因",
    "T26n1519_001:0003c09": "成就者，眾相具足故。果成就者，說大法故。",
    "T26n1519_001:0003c10": "種種異異佛國土者，為此示現彼國土中種",
    "T26n1519_001:0003c11": "種異異差別應知。淨妙國土者，謂無煩惱眾",
    "T26n1519_001:0003c12": "生住處。如經「照於東方萬八千世界，次第乃",
    "T26n1519_001:0003c13": "至悉見彼佛國界莊嚴」故。如來為上首者，",
    "T26n1519_001:0003c14": "諸菩薩等依如來住故，以彼如來於彼國",
    "T26n1519_001:0003c15": "土諸大眾中得自在故。如經「又見彼土現",
    "T26n1519_001:0003c16": "在諸佛」如是等故。",
    "T26n1519_001:0003c17": "自此以下次明聖者。文殊師利以宿命智",
    "T26n1519_001:0003c18": "現見過去因相果相成就十事如現在前，",
    "T26n1519_001:0003c19": "是故能答彌勒菩薩。云何現見過去因相？謂",
    "T26n1519_001:0003c20": "文殊師利自見己身，曾於彼彼諸國土中處",
    "T26n1519_001:0003c21": "處修行、種種行事故。云何現見過去果相？",
    "T26n1519_001:0003c22": "謂文殊師利自見己身，是過去世妙光菩薩，",
    "T26n1519_001:0003c23": "於彼佛所聞此法門，為眾生說故。何等名",
    "T26n1519_001:0003c24": "為成就十事？一者現見大義因成就；二者現",
    "T26n1519_001:0003c25": "見世間文字章句意甚深因成就；三者現見",
    "T26n1519_001:0003c26": "希有因成就；四者現見勝妙因成就；五者現",
    "T26n1519_001:0003c27": "見受用大因成就；六者現見攝取一切諸佛",
    "T26n1519_001:0003c28": "轉法輪因成就；七者現見善堅實如來法輪",
    "T26n1519_001:0003c29": "因成就；八者現見能進入因成就；九者現見",
    "T26n1519_001:0004a01": "憶念因成就；十者現見自身所經事因成就。",
    "T26n1519_001:0004a02": "大義因成就者，八句示現此義應知。何等為",
    "T26n1519_001:0004a03": "八？一者欲論大法；二者欲雨大法雨；三者",
    "T26n1519_001:0004a04": "欲擊大法鼓；四者欲建大法幢；五者欲然",
    "T26n1519_001:0004a05": "大法燈；六者欲吹大法蠡；七者欲不斷",
    "T26n1519_001:0004a06": "大法鼓；八者欲說大法。此八句欲示現如",
    "T26n1519_001:0004a07": "來欲論大法等故。",
    "T26n1519_001:0004a08": "何等名為八種大義？謂有疑者為斷疑故。",
    "T26n1519_001:0004a09": "已斷疑者增長淳熟彼智身故。根淳熟者",
    "T26n1519_001:0004a10": "為說二種微密境界：一者聲聞微密境界；",
    "T26n1519_001:0004a11": "二者菩薩微密境界。大法鼓者二句，示現以",
    "T26n1519_001:0004a12": "遠聞故。入密境界者，令彼進取上上清淨",
    "T26n1519_001:0004a13": "義故。進取上上清淨義者，令彼進取一切",
    "T26n1519_001:0004a14": "種智得現見故。令彼進取一切種智得現",
    "T26n1519_001:0004a15": "見者，為一切法建立名字章句義故。建立",
    "T26n1519_001:0004a16": "名字章句義者，令入不可說證智轉法輪",
    "T26n1519_001:0004a17": "故。",
    "T26n1519_001:0004a18": "現見世間名字章句意甚深因成就者，如經",
    "T26n1519_001:0004a19": "「我於過去諸佛曾見此瑞，次第乃至故現",
    "T26n1519_001:0004a20": "斯瑞」故。",
    "T26n1519_001:0004a21": "現見希有因成就者，以無量時不可得故。不",
    "T26n1519_001:0004a22": "可思議不可稱不可量者，示現過彼阿僧",
    "T26n1519_001:0004a23": "祇劫不可得故。又復示現五種劫故，所謂",
    "T26n1519_001:0004a24": "一夜、二晝、三月、四時、五年，示現無量無邊諸",
    "T26n1519_001:0004a25": "法故。如經「如過去無量無邊不可思議阿",
    "T26n1519_001:0004a26": "僧祇劫，爾時有佛號日月燈明，次第乃至",
    "T26n1519_001:0004a27": "令得阿耨多羅三藐三菩提，成一切種智」",
    "T26n1519_001:0004a28": "故。",
    "T26n1519_001:0004a29": "現見勝妙因成就者，示現諸佛及諸菩薩自",
    "T26n1519_001:0004b01": "受用故。如經「次復有佛亦名日月燈明，次",
    "T26n1519_001:0004b02": "第乃至所可說法初中後善」故。",
    "T26n1519_001:0004b03": "現見受用大因成就者，是時王子受勝妙樂",
    "T26n1519_001:0004b04": "各捨出家，復彼大眾於爾許時心不疲倦",
    "T26n1519_001:0004b05": "故。如經「其最後佛未出家時，次第乃至佛授",
    "T26n1519_001:0004b06": "記已便於中夜入無餘涅槃」故。",
    "T26n1519_001:0004b07": "現見攝取一切諸佛轉法輪因成就者，法輪",
    "T26n1519_001:0004b08": "不斷故。如經「佛滅度後妙光菩薩持妙法蓮",
    "T26n1519_001:0004b09": "華經滿八十小劫為人演說」故。",
    "T26n1519_001:0004b10": "現見善堅實如來法輪因成就者，佛滅度後",
    "T26n1519_001:0004b11": "無量時說故。如經「日月燈明佛八子皆師妙",
    "T26n1519_001:0004b12": "光，次第乃至皆令堅固阿耨多羅三藐三菩",
    "T26n1519_001:0004b13": "提心」故。",
    "T26n1519_001:0004b14": "現見能進入因成就者，彼諸王子得大菩提",
    "T26n1519_001:0004b15": "故。如經「是諸王子，次第乃至皆成佛道」故。",
    "T26n1519_001:0004b16": "現見憶念因成就者，為他說法利益他故。",
    "T26n1519_001:0004b17": "如經「其最後成佛者名曰然燈，次第乃至尊",
    "T26n1519_001:0004b18": "重讚歎」故。",
    "T26n1519_001:0004b19": "現見自身所經事因成就者，以自身受勝妙",
    "T26n1519_001:0004b20": "樂故。如「經彌勒當知，次第乃至佛所護念」",
    "T26n1519_001:0004b21": "故。汝號求名者示現知彼過去事故，又復",
    "T26n1519_001:0004b22": "示現今得彼法皆具足故。又依義攝三故：",
    "T26n1519_001:0004b23": "一、與說故，如經「今佛世尊欲說大法等」故。",
    "T26n1519_001:0004b24": "二、成如實說故，如經「我於過去曾見等」故。",
    "T26n1519_001:0004b25": "三、令待說故，如經「諸人今當知等」故。",
    "T26n1519_001:0004b26": "自此已下示現所說法因果相應知。",
    "T26n1519_001:0004b27": "方便品第二",
    "T26n1519_001:0004b28": "經曰：爾時世尊入甚深三昧正念不動，以如",
    "T26n1519_001:0004b29": "實智觀，從三昧安詳而起。起已即告尊者",
    "T26n1519_001:0004c01": "舍利弗言：「舍利弗！諸佛智慧甚深無量，其智",
    "T26n1519_001:0004c02": "慧門難見難覺難知難解難入，如來所證",
    "T26n1519_001:0004c03": "一切聲聞辟支佛等所不能知。何以故？舍",
    "T26n1519_001:0004c04": "利弗！如來、應、正遍知已曾親近供養無量百",
    "T26n1519_001:0004c05": "千萬億無數諸佛，於百千億那由他佛所盡",
    "T26n1519_001:0004c06": "行諸佛所修阿耨多羅三藐三菩提法。舍利",
    "T26n1519_001:0004c07": "弗！如來已於無量百千億那由他劫勇猛精",
    "T26n1519_001:0004c08": "進，所作成就、名稱普聞。舍利弗！如來畢竟成",
    "T26n1519_001:0004c09": "就希有之法。舍利弗！難解之法如來能知。舍",
    "T26n1519_001:0004c10": "利弗！難解法者，諸佛如來隨宜所說意趣難",
    "T26n1519_001:0004c11": "解，一切聲聞辟支佛等所不能知。何以故？",
    "T26n1519_001:0004c12": "舍利弗！諸佛如來自在說因成就故。舍利弗！",
    "T26n1519_001:0004c13": "如來成就種種方便、種種知見、種種念觀、種",
    "T26n1519_001:0004c14": "種言辭。舍利弗！吾從成佛已來，於彼彼處",
    "T26n1519_001:0004c15": "廣演言教，無數方便引導眾生於諸著處",
    "T26n1519_001:0004c16": "令得解脫。舍利弗！如來知見方便到於彼",
    "T26n1519_001:0004c17": "岸。舍利弗！如來知見廣大深遠、無障無礙，力、",
    "T26n1519_001:0004c18": "無所畏、不共法、根、力、菩提分、禪定、解脫三昧",
    "T26n1519_001:0004c19": "三摩跋提皆已具足。舍利弗！諸佛如來深入",
    "T26n1519_001:0004c20": "無際，成就一切未曾有法。舍利弗！如來能種",
    "T26n1519_001:0004c21": "種分別巧說諸法，言辭柔軟悅可眾心。止。舍",
    "T26n1519_001:0004c22": "利弗！不須復說。舍利弗！佛所成就第一希",
    "T26n1519_001:0004c23": "有難解之法。舍利弗！唯佛與佛說法，諸佛如",
    "T26n1519_001:0004c24": "來能知彼法究竟實相。舍利弗！唯佛如來知",
    "T26n1519_001:0004c25": "一切法。舍利弗！唯佛如來能說一切法。何等",
    "T26n1519_001:0004c26": "法？云何法？何似法？何相法？何體法？何等、云何、何",
    "T26n1519_001:0004c27": "似、何相、何體，如是等一切法，如來現見非不",
    "T26n1519_001:0004c28": "現見。」",
    "T26n1519_001:0004c29": "釋曰：「爾時世尊入甚深三昧正念不動，以如",
    "T26n1519_001:0005a01": "實智觀從三昧安詳而起，起已即告舍利弗」",
    "T26n1519_001:0005a02": "者，示現如來得自在力故、如來入定無能",
    "T26n1519_001:0005a03": "驚寤故。何故唯告尊者舍利弗、不告其餘",
    "T26n1519_001:0005a04": "聲聞等者？隨深智慧與如來相應故。何故",
    "T26n1519_001:0005a05": "不告諸菩薩者？有五種義：一者為諸聲聞",
    "T26n1519_001:0005a06": "所應事故；二者為諸聲聞迴心趣向大菩",
    "T26n1519_001:0005a07": "提故；三者護諸聲聞恐怯弱故；四者為令",
    "T26n1519_001:0005a08": "餘人善思念故；五者為諸聲聞不起所作",
    "T26n1519_001:0005a09": "已辦心故。",
    "T26n1519_001:0005a10": "「諸佛智慧甚深無量」者，為諸大眾生尊重心，",
    "T26n1519_001:0005a11": "畢竟欲聞如來說故。言甚深者，顯示二種",
    "T26n1519_001:0005a12": "甚深之義應如是知。何等為二？一者證甚",
    "T26n1519_001:0005a13": "深，謂諸佛智慧甚深無量故；二者阿含甚深，",
    "T26n1519_001:0005a14": "謂智慧門甚深無量故。言甚深者此是總相，",
    "T26n1519_001:0005a15": "餘別相。證甚深者五種示現：一者義甚深，謂",
    "T26n1519_001:0005a16": "依何等義甚深故；二者實體甚深；三者內證",
    "T26n1519_001:0005a17": "甚深；四者依止甚深；五者無上甚深。何者甚",
    "T26n1519_001:0005a18": "深？謂大菩提。大菩提者，如來所證阿耨多羅",
    "T26n1519_001:0005a19": "三藐三菩提故。云何甚深？一切聲聞辟支佛",
    "T26n1519_001:0005a20": "等所不能知故名甚深。言智慧者，謂一切",
    "T26n1519_001:0005a21": "種、一切智義故。如經「諸佛智慧甚深無量，其",
    "T26n1519_001:0005a22": "智慧門難見難覺難知難解難入，一切聲聞",
    "T26n1519_001:0005a23": "辟支佛等所不能知」故。阿含甚深者，八種",
    "T26n1519_001:0005a24": "示現：一者受持讀誦甚深，如經「已曾親近",
    "T26n1519_001:0005a25": "供養無量百千萬億無數諸佛」故。二者修行",
    "T26n1519_001:0005a26": "甚深，如經「於百千萬億那由他佛所，盡行",
    "T26n1519_001:0005a27": "諸佛所修阿耨多羅三藐三菩提法」故。三者",
    "T26n1519_001:0005a28": "果行甚深，如經「舍利弗！如來已於無量百千",
    "T26n1519_001:0005a29": "億那由他劫勇猛精進所作成就」故。四者增",
    "T26n1519_001:0005b01": "長功德心甚深，如經「名稱普聞」故。五者快妙",
    "T26n1519_001:0005b02": "事心甚深，如經「舍利弗！如來畢竟成就希有",
    "T26n1519_001:0005b03": "之法」故。六者無上甚深，如經「舍利弗！難解之",
    "T26n1519_001:0005b04": "法如來能知」故。七者入甚深，入甚深者，名字",
    "T26n1519_001:0005b05": "章句意難得故，自以住持不同外道說因",
    "T26n1519_001:0005b06": "緣法，名為甚深。如經「舍利弗！難解法者，諸佛",
    "T26n1519_001:0005b07": "如來隨宜說法意趣難解」故。八者不共聲聞",
    "T26n1519_001:0005b08": "辟支佛所作住持甚深，如經「一切聲聞辟支",
    "T26n1519_001:0005b09": "佛等所不能知」故。",
    "T26n1519_001:0005b10": "妙法蓮華經憂波提舍卷上"
}