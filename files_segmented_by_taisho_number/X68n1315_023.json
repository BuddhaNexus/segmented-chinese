{
    "X68n1315_023:0150c01": "古尊宿語錄卷第二十三",
    "X68n1315_023:0150c03": "汝州葉縣廣教省禪師語錄",
    "X68n1315_023:0150c04": "師初開堂日。纔陞法座。大眾雲集。師捻香示眾云。此",
    "X68n1315_023:0150c05": "一瓣香。不從他方得。即汝州水土。然願皇帝萬歲。重",
    "X68n1315_023:0150c06": "臣千秋。文武百僚常居祿位。但某道薄人微。觸事荒",
    "X68n1315_023:0150c07": "瑣。謝郎中．巡檢．司徒諸官員等。光揚佛日。野干說法。",
    "X68n1315_023:0150c08": "釋迦和南。梵王前引。帝釋後隨。重法不重人。謝西州",
    "X68n1315_023:0150c09": "和尚。遠發緘封。曲獎卑能。悚惕無盡。兩院主首．街市",
    "X68n1315_023:0150c10": "檀越．堂內僧眾。請某開堂。說箇什麼即得。若說三乘",
    "X68n1315_023:0150c11": "五性來。又有經律論座主宣揚。若說仁義禮智信。又",
    "X68n1315_023:0150c12": "有夫子。夫子是儒童菩薩。入廛化俗。若是闡揚宗旨。",
    "X68n1315_023:0150c13": "又有諸方宿德和尚穿鑿了也。更教某甚處運斤斧",
    "X68n1315_023:0150c14": "即得。　便有僧問。祖祖相傳心印。印印皆親。師今出世。",
    "X68n1315_023:0150c15": "法嗣何人。　師云。寰中天子勑。塞外將軍令。　學云。法海",
    "X68n1315_023:0150c16": "一滴蒙師指。向上家風事若何。　師云。高祖殿前樊噲",
    "X68n1315_023:0150c17": "怒。須知萬里絕煙塵。　問。昔日世尊說法。梵王親躬。此",
    "X68n1315_023:0150c18": "日朝騎臨筵。將何指教。　師云。塞鴈過時聲咽咽。喜鵲",
    "X68n1315_023:0150c19": "喃喃悅殺人。　進云。與麼即法雨洪傾。人天有賴也。　師",
    "X68n1315_023:0150c20": "云。雲綻家家月。春來處處花。　問。不落諸緣。請便道。　師",
    "X68n1315_023:0150c21": "云。落。　問。如何是無縫塔。　師云。頭不梳。面不洗。　問。如何",
    "X68n1315_023:0150c22": "是出家人。　師云。緊褁頭。　進云。與麼即在家出家。　師云。",
    "X68n1315_023:0150c23": "麤麻鞋。　問。喫却施主食。將何報答他。　師云。老僧罪過。",
    "X68n1315_023:0150c24": "　進云。與麼即萬兩黃金亦消得。　師云。家醜不外揚。　問。",
    "X68n1315_023:0151a01": "寶劒未出匣時如何。　師云。不可錯怪老僧。　進云。出匣",
    "X68n1315_023:0151a02": "後如何。　師云。換手搥胸。　問。如何是禪。　師云。文殊殿。　問。",
    "X68n1315_023:0151a03": "如何是道。　師云。法堂是老僧葢。　進云。禪道相去多少。",
    "X68n1315_023:0151a04": "　師云。汝問我答。　進云。向上還更有事也無。　師云。有。　如",
    "X68n1315_023:0151a05": "何是向上事。　師云。七棒對十三。學家禮拜。　師云。教休",
    "X68n1315_023:0151a06": "不肯休。直待雨霖頭。　問。如何是清淨法身。　師云。廁坑",
    "X68n1315_023:0151a07": "頭籌子。　問。臨機一句。請師速道。　師云。速。　進云。與麼即",
    "X68n1315_023:0151a08": "沙場無眹跡也。　師云。滴血驗身容。　師乃云。達磨西來。",
    "X68n1315_023:0151a09": "為傳東土。直指人心。見性成佛。獨標萬像。物外宣揚。",
    "X68n1315_023:0151a10": "悟之者。纖毫不隔。迷之者。背覺合塵。中下之機。也須",
    "X68n1315_023:0151a11": "子細。莫虗過時光。各各有之。況以西來的意。教外別",
    "X68n1315_023:0151a12": "傳。道契一言。縱橫自在。打破髑髏。揭却腦葢。豈不是",
    "X68n1315_023:0151a13": "慶快。　僧問。學人來日擬入帝京。帝王不顧時如何。　師",
    "X68n1315_023:0151a14": "尋時頌答云。一年春盡一年春。觸日無私遍乾坤。時",
    "X68n1315_023:0151a15": "人盡唱無私曲。罕遇知音對者稀。　進云。與麼即處處",
    "X68n1315_023:0151a16": "通身去也。　師云。底事作麼生。　進云。十方世界盡是學",
    "X68n1315_023:0151a17": "人行履處。　師云。真師子兒。　進云。謝師證明。　師云。一翳",
    "X68n1315_023:0151a18": "在眼。空花亂墜。　問。如何是佛法大意。　師云。麥賤米貴。",
    "X68n1315_023:0151a19": "　問。如何是當機一句。　師云。有你驢漢問。　進云。與麼即",
    "X68n1315_023:0151a20": "打鼓弄琵琶也。　師云。捺紂放屁聲。　問。如何是隨色摩",
    "X68n1315_023:0151a21": "尼珠。　師云。鬧市散本。　進云。未審意旨如何。　師云。拍手",
    "X68n1315_023:0151a22": "唱歌行。　問。維摩丈室不以日月為明。和尚丈室以何",
    "X68n1315_023:0151a23": "為明。　師云。眉分八字。　進云。未審意旨如何。　師云。雙耳",
    "X68n1315_023:0151a24": "垂肩。　問。如何是古佛心。　師云。何不高聲問。　進云。莫者",
    "X68n1315_023:0151b01": "便是也無。　師云。是即錯。　進云。如何得不錯。　師云。千錯",
    "X68n1315_023:0151b02": "萬錯。　問。如何是非非法義。　師云。十字路頭坐。　進云。不",
    "X68n1315_023:0151b03": "會意旨如何。　師云。一任眾人看。　問。如何是金剛不壞",
    "X68n1315_023:0151b04": "身。　師云。百雜碎。　進云。不會意旨如何。　師云。終是一堆",
    "X68n1315_023:0151b05": "灰。　問。如何是出家人。　師云。草深不露頂。　進云。露頂後",
    "X68n1315_023:0151b06": "如何。　師云。搒殺塚頭蒿。　問。無邊身菩薩來。還起也無。",
    "X68n1315_023:0151b07": "　師云。水牯牛。　進云。與麼即頭上安頭。　師云。一頓五升",
    "X68n1315_023:0151b08": "料。　問。蓮花未出水時如何。　師云。競生頭角。　進云。出水",
    "X68n1315_023:0151b09": "後如何。　師云。一場懡[怡-台+羅]。　問。承古有言。未得入頭。直須",
    "X68n1315_023:0151b10": "入頭。既得入頭。不得孤負老僧。意旨如何。　師云。獨脚",
    "X68n1315_023:0151b11": "蝦蟆能上樹。　進云。未審意旨如何。　師云。野鵲帶席帽。",
    "X68n1315_023:0151b12": "　問。如何是戒定慧。　師云。破家具。",
    "X68n1315_023:0151b13": "師上堂。良久。云。夫行脚禪流。直須著忖。參學須具參",
    "X68n1315_023:0151b14": "學眼。見地須得見地句。方始有相親分。始得不被諸",
    "X68n1315_023:0151b15": "境惑。亦不落於惡道。畢竟如何委悉。有時句到意不",
    "X68n1315_023:0151b16": "到。妄緣前塵。分別影事。有時意到句不到。如盲摸象。",
    "X68n1315_023:0151b17": "各說異端。有時意句俱到。打破乾坤界。光明照十方。",
    "X68n1315_023:0151b18": "有時意句俱不到。無目之人縱橫走。忽然不覺落深",
    "X68n1315_023:0151b19": "坑。　問。如何是道。　師云。萬緣俱頓息。夜半繡鴛鴦。　問。如",
    "X68n1315_023:0151b20": "何是祖師西來意。師以手劃一劃。　進云。不會此意如",
    "X68n1315_023:0151b21": "何。　師云。合掌靈山問世尊。　問。如何是和尚心。　師云。長",
    "X68n1315_023:0151b22": "三尺。　進云。如何通信。　師云。方圓二寸餘。　問。學人未到",
    "X68n1315_023:0151b23": "來時如何。　師云。疑殺老僧。　進云。到來後如何。師兩手",
    "X68n1315_023:0151b24": "搥胸。　問。慈雲起處雷聲大。廣教門下霹靂聲時如何。",
    "X68n1315_023:0151c01": "　師云。今冬頻雨雪。來年麥大熟。　進云。恁麼即大眾有",
    "X68n1315_023:0151c02": "依倚也。　師云。焰頭誇富貴。今古化灰塵。　問。起坐相隨。",
    "X68n1315_023:0151c03": "為什麼不識。師以手劃一劃。　進云。恁麼即直截根源",
    "X68n1315_023:0151c04": "也。　師云。冥冥一去。杳杳何知。",
    "X68n1315_023:0151c05": "師上堂。良久。云。宗師血脉。或凡或聖。龍樹馬鳴。天堂",
    "X68n1315_023:0151c06": "地獄。鑊湯爐炭。牛頭獄卒。森羅萬像。日月星辰。他方",
    "X68n1315_023:0151c07": "此土。有情無情。以手劃一劃。云。俱入此宗。此宗門中",
    "X68n1315_023:0151c08": "亦能殺人。亦能活人。殺人須得殺人刀。活人須得活",
    "X68n1315_023:0151c09": "人句。作麼生是殺人刀．活人句。道得底。出來對眾道",
    "X68n1315_023:0151c10": "看。若是道不得。即辜負平生。珍重。　問。忽遇大闡提人",
    "X68n1315_023:0151c11": "來。還相為也無。　師云。西天出白氎。　進云。未審此意如",
    "X68n1315_023:0151c12": "何。　師云。東土波斯鼻孔大。　問。十方薄伽梵。一路涅槃",
    "X68n1315_023:0151c13": "門。如何是一路涅槃門。　師云。洞山見雲門。　進云。未審",
    "X68n1315_023:0151c14": "意旨如何。　師云。山僧是冀州人。　問。如何是真道人。　師",
    "X68n1315_023:0151c15": "云。露崖崖。　進云。不會意旨如何。　師云。莫遣外人聞。　問。",
    "X68n1315_023:0151c16": "心地法門與佛相去多少。　師云。闍梨致問。老僧有答。",
    "X68n1315_023:0151c17": "　進云。未審意旨如何。　師云。五九盡日春。　問。如何是道。",
    "X68n1315_023:0151c18": "　師云。家家門前長安路。　問。如何是西來意。　師云。齋後",
    "X68n1315_023:0151c19": "一椀茶。　問。己事未明。以何為驗。　師云。閙市裏打靜槌。",
    "X68n1315_023:0151c20": "　進云。意旨如何。　師云。日午點金燈。　問。如何是無縫塔。",
    "X68n1315_023:0151c21": "　師云。破皮厚三寸。　進云。未審意旨如何。　師云。金牓題",
    "X68n1315_023:0151c22": "名天下傳。　問。如何是清淨法身。　師云。蝗蟲步蜪驚人",
    "X68n1315_023:0151c23": "恐。飡食苗稼盡傷心。　進云。為什麼學人不識。　師云。無",
    "X68n1315_023:0151c24": "心伏物賀太平。",
    "X68n1315_023:0152a01": "師上堂。有僧問。纔上法堂來時如何。師拍禪床一下。",
    "X68n1315_023:0152a02": "　進云。未審此意如何。　師云。無人過價。打與三百。　問。清",
    "X68n1315_023:0152a03": "淨伽藍。為什麼魚鼓喫飯。　師云。打草蛇驚。　問。路絕煙",
    "X68n1315_023:0152a04": "塵時如何。　師云。無手行者能打餅。　進云。恁麼即傀儡",
    "X68n1315_023:0152a05": "人抽牽也。　師云。無目之人不假燈。",
    "X68n1315_023:0152a06": "師上堂云。聞鐘聲。即尋聲而來。如無鐘聲。向甚處去",
    "X68n1315_023:0152a07": "即得。若是上來下去。是何面目。不來不去。又濕地上",
    "X68n1315_023:0152a08": "坐了也。作麼生是衲僧出氣底鼻孔。道得底。出來道",
    "X68n1315_023:0152a09": "看。直饒道得。也是勿交涉。若是道不得。也即墮坑落",
    "X68n1315_023:0152a10": "壍。便下座。　問。煞父煞母。佛前懺悔。煞佛煞祖。向甚麼",
    "X68n1315_023:0152a11": "處懺悔。　師云。長連城。　進云。不會意旨如何。　師云。天靈",
    "X68n1315_023:0152a12": "葢。　問。承古有言。良由取捨。捨即是。不捨即是。　師云。大",
    "X68n1315_023:0152a13": "洋海底鑽龜卜。　進云。恁麼即取捨俱忘也。　師云。遇明",
    "X68n1315_023:0152a14": "眼人舉似。　問。如何是佛法大意。　師云。杏熟來年麥。　進",
    "X68n1315_023:0152a15": "云。不會意旨如何。　師云。棗收當年禾。學人禮拜。　師云。",
    "X68n1315_023:0152a16": "彭祖壽年八百歲。莫忘却稀禾稹麥。　問。如何是衲僧",
    "X68n1315_023:0152a17": "活計。　師云。城東太山廟。　進云。不會意旨如何。　師云。判",
    "X68n1315_023:0152a18": "官手裏筆。　問。如何是露地白牛。　師云。破盆子。　進云。未",
    "X68n1315_023:0152a19": "審意旨如何。　師云。堪作麼。　問。不落言詮。請師便道。　師",
    "X68n1315_023:0152a20": "云。西方極樂世界。　進云。恁麼即滿口道不得也。　師云。",
    "X68n1315_023:0152a21": "東土樹子大。　問。如何是和尚受用處。　師云。長三尺。　問。",
    "X68n1315_023:0152a22": "如何是毗盧體。　師云。寒時寒煞。熱時熱煞。　進云。不會",
    "X68n1315_023:0152a23": "意旨如何。　師云。冬天著火向。夏月取涼行。　問。學人心",
    "X68n1315_023:0152a24": "病。請師一服妙藥。　師云。破皮厚三寸。　進云。未審意旨",
    "X68n1315_023:0152b01": "如何。　師云。杖頭挑取。",
    "X68n1315_023:0152b02": "師上堂云。廣教有驗人關．截人機．活人句。還有人道",
    "X68n1315_023:0152b03": "得麼。若是道不得。辜負平生。　問。和尚朝也說。暮也說。",
    "X68n1315_023:0152b04": "還接得幾人。　師云。洎合疑殺老僧。　問。靈山如畫月。曹",
    "X68n1315_023:0152b05": "溪如指月。如何是真月。　師云。昨日擊金鐘。告報天下",
    "X68n1315_023:0152b06": "聞。　進云。恁麼即山河大地也。　師云。大眾齊合掌。香煙",
    "X68n1315_023:0152b07": "滿乾坤。　問。無目人來。請師指路。　師云。坐飡都不問。莫",
    "X68n1315_023:0152b08": "作問禪賓。　進云。不會此理如何。　師云。紫羅袋裏盛官",
    "X68n1315_023:0152b09": "誥。金牓題名天下傳。　問。大施門開。請師垂示。　師云。腦",
    "X68n1315_023:0152b10": "後抽簪。　進云。便恁麼會時如何。　師云。孤峯無宿客。　進",
    "X68n1315_023:0152b11": "云。噓。噓。師便打。　問。如何是世尊不說說。　師云。涅槃山",
    "X68n1315_023:0152b12": "側畔。香煙滿乾坤。　進云。如何是迦葉不聞聞。　師云。觀",
    "X68n1315_023:0152b13": "音．勢至引到西方。　問。如何是學人親切處。　師云。昨日",
    "X68n1315_023:0152b14": "十九。今日二十。　問。如何是毗盧師．法身主。　師云。僧排",
    "X68n1315_023:0152b15": "夏臘。俗列耆年。　進云。向上還更有事也無。　師云。有。　進",
    "X68n1315_023:0152b16": "云。如何是向上事。　師云。萬里崖州君自去。臨行惆悵",
    "X68n1315_023:0152b17": "怨他誰。　問。布鼓當軒擊。誰是知音者。　師云。眼中有澀",
    "X68n1315_023:0152b18": "釘。　進云。未審此意如何。　師云。喬翁賽南神。",
    "X68n1315_023:0152b19": "師上堂云。諸禪德。若是說禪說道。說佛說法來。又匝",
    "X68n1315_023:0152b20": "匝地。遍天遍地也。更教廣教說箇什麼即得。若約至",
    "X68n1315_023:0152b21": "理論。似此之輩。且去涅槃堂內。粥飯裏將養始得。謂",
    "X68n1315_023:0152b22": "何如此。當言不避截舌。若是說禪。禪是病。若是說道。",
    "X68n1315_023:0152b23": "道亦非真。說佛被佛謾。說法被法障。也錯怪廣教。雖",
    "X68n1315_023:0152b24": "是善因。而招惡果。何不離此之外。試與廣教相見看。",
    "X68n1315_023:0152c01": "方有參學分。始得不被諸境惑。亦不落於惡道。還委",
    "X68n1315_023:0152c02": "悉得麼。直饒委得。入地獄如箭射。無人替代渠。莫道",
    "X68n1315_023:0152c03": "不道。珍重。　問。遍歷寰中。未曾逢一人時如何。　云師。椀。",
    "X68n1315_023:0152c04": "　進云。恁麼即碧霄雲外無依倚也。　師云。未曾解開紂。",
    "X68n1315_023:0152c05": "　僧云。錯。　師云。尋時打二十棒趂出院。　問。如何是密密",
    "X68n1315_023:0152c06": "處用心。　師云。閙市裏輥毬。　進云。未審意旨如何。　師云。",
    "X68n1315_023:0152c07": "一任眾人看。　問。如何是涅槃門。　師云。三更無忌諱。　進",
    "X68n1315_023:0152c08": "云。未審此意如何。　師云。却忌五更時。　問。西州和尚遷",
    "X68n1315_023:0152c09": "化向什麼處去。　師云。寶塔元無縫。靈骨鎮天涯。　問。如",
    "X68n1315_023:0152c10": "何是涅槃路。　師云。玄沙不出嶺。寶壽不渡河。　問。如何",
    "X68n1315_023:0152c11": "是止令一句。　師云。古墓裏點燈猶作怪。樹上呌喚闍",
    "X68n1315_023:0152c12": "梨意如何。　問。六國來朝時如何。　師云。南有雪峯。北有",
    "X68n1315_023:0152c13": "趙州。　進云。恁麼即萬里絕煙塵也。　師云。目前無一物。",
    "X68n1315_023:0152c14": "不換太陽春。　問。遠遠相投。請師一接。　師拈起火示云。",
    "X68n1315_023:0152c15": "會麼。　云。不會。　師云。滿爐添炭猶嫌冷。路上行人只守",
    "X68n1315_023:0152c16": "寒。　問。維摩默然。文殊讚善。此意如何。　師云。莫埋沒維",
    "X68n1315_023:0152c17": "摩。　進云。恁麼即清淨道場。　師云。莫錯認定盤星。　問。春",
    "X68n1315_023:0152c18": "來萬物秀。石頭為什麼不生芽。　師云。為報遐方參禪",
    "X68n1315_023:0152c19": "子。只為麤心。致今廣教打二十。　進云。又太不慈悲生。",
    "X68n1315_023:0152c20": "　師云。禍福無門。唯人自召。",
    "X68n1315_023:0152c21": "師上堂云。說底法即便是也。十二時中行住坐臥。喫",
    "X68n1315_023:0152c22": "粥喫飯。合掌頂禮。麤言細語。闘打相爭。揮拳掉臂。是",
    "X68n1315_023:0152c23": "也不是。若道不是。即法有二見。若道是。為什麼不休",
    "X68n1315_023:0152c24": "去。不歇去。若約至理論。須是待廣教與你打破髑髏。",
    "X68n1315_023:0153a01": "揭却腦葢。廓然山河無礙。豈不慶快。還委悉得麼。直",
    "X68n1315_023:0153a02": "饒委悉得。入地獄如箭射。無人替代渠。莫言不道。珍",
    "X68n1315_023:0153a03": "重。　問。彼自無瘡。勿傷之也。道合隨機。請師應用。　師云。",
    "X68n1315_023:0153a04": "今年頻雨水。何人不傷心。　進云。恁麼即雲散青天出。",
    "X68n1315_023:0153a05": "山高眾岫歸。　師云。日出天然異。森羅觸目真。　問。忽逢",
    "X68n1315_023:0153a06": "大闡提人來。師還相為也無。　師云。法久成弊。　進云。慈",
    "X68n1315_023:0153a07": "悲何在。　師云。年老却成魔。　問。如何是第一句。　師云。失。",
    "X68n1315_023:0153a08": "　如何是第二句。　師云。臰肉來蠅。　如何是第三句。　師云。",
    "X68n1315_023:0153a09": "今日好晴。　云。三句不分時如何。　師云。來日到崖州。　問。",
    "X68n1315_023:0153a10": "寶劒未出匣時如何。　師云。擗口著。　云。出匣後如何。　師",
    "X68n1315_023:0153a11": "云。拈却牙齒。　問。如何是論頓不留朕跡。　師云。日午打",
    "X68n1315_023:0153a12": "三更。石人側耳聽。　云。如何是語漸返常而合道。　師云。",
    "X68n1315_023:0153a13": "問處分明。覿面相呈。　問。三災競起。如何救之。　師云。廣",
    "X68n1315_023:0153a14": "教不問你。來日喫鈐槌。　云。不會師意如何。　師云。涅槃",
    "X68n1315_023:0153a15": "山側念彌陀。　問。如何是百骸俱潰散。一物鎮長靈。　師",
    "X68n1315_023:0153a16": "云。晴乾開水道。無事設曹司。　云。未審此理如何。　師云。",
    "X68n1315_023:0153a17": "雨下街頭濕。晴乾便無泥。　問。禁足九旬。須藉無蟲之",
    "X68n1315_023:0153a18": "地。甚處是無蟲之地。　師云。趂熟人民亂縱橫。五月麥",
    "X68n1315_023:0153a19": "熟盡息心。　云。不知甚麼處立身。　師云。夏月多毒熱。行",
    "X68n1315_023:0153a20": "人盡休歇。　問。雪山童子捨身。為求諸行。此行如何。　師",
    "X68n1315_023:0153a21": "云。掉臂街頭走。仰面看青天。　云。恁麼即迷人尋著向",
    "X68n1315_023:0153a22": "城路也。　師云。此人入地獄。萬劫出應難。　問。如何賓中",
    "X68n1315_023:0153a23": "賓。　師云。慙惶沒心情。　如何是賓中主。　師云。相手覷前",
    "X68n1315_023:0153a24": "程。　如何是主中賓。　師云。起坐甚分明。　如何是主中主。",
    "X68n1315_023:0153b01": "　師云。大祭不留身。　問。如何超師之作。　師云。老僧眉毛",
    "X68n1315_023:0153b02": "長多少。　問。古人一言便悟。和尚種種說。學人為什麼",
    "X68n1315_023:0153b03": "不悟。　師云。草鞋無底。　云。畢竟如何。　師云。皮襪無根。　問。",
    "X68n1315_023:0153b04": "如何是和尚四無量心。　師云。放火煞人。　云。慈悲何在。",
    "X68n1315_023:0153b05": "　師云。遇明眼人舉似。",
    "X68n1315_023:0153b06": "師上堂。良久。云。總被須彌山塞却你諸人眼也。還覺",
    "X68n1315_023:0153b07": "麼。莫不識痛痒。若是去却須彌山。方有參學分。作麼",
    "X68n1315_023:0153b08": "生是去却須彌山底句。若是道得底。試對眾道看。若",
    "X68n1315_023:0153b09": "是道不得。也且莫亂磕。便下座。　問。師子吼時全意氣。",
    "X68n1315_023:0153b10": "文殊仗劒意如何。　師云。飛砂走石人驚怪。決定彎弓",
    "X68n1315_023:0153b11": "射尉遲。　問。如何是佛。　師云。白馬駞經。　云。如何是道。　師",
    "X68n1315_023:0153b12": "云。善信扼喉。　問。本來無一物。以何法示於人。　師云。無",
    "X68n1315_023:0153b13": "法示於人。　問。不施寸刃。便登九五時如何。　師云。不封",
    "X68n1315_023:0153b14": "不樹。　云。未審此意如何。　師云。今古不同且應時。　問。承",
    "X68n1315_023:0153b15": "古有言。藏身不吞炭。意旨如何。　師云。莫遣外人聞。　云。",
    "X68n1315_023:0153b16": "山雉枉遭傷。此意如何。　師云。天網恢恢。疎而不漏。　問。",
    "X68n1315_023:0153b17": "夏終此日。師意如何。　師云。今年夏末去年秋。東京西",
    "X68n1315_023:0153b18": "洛任意游。　問。大用現前。不存軌則時如何。　師云。虗空",
    "X68n1315_023:0153b19": "無筋骨。金槌打不入。　進云。恁麼即百雜碎也。　師云。彌",
    "X68n1315_023:0153b20": "陁佛前。親聞玉偈。　問。如何是塵中獨露身。　師云。塞北",
    "X68n1315_023:0153b21": "千人帳。江南萬斛船。　進云。恁麼即非塵也。　師云。學語",
    "X68n1315_023:0153b22": "之流。一扎萬行。　問。如何是和尚深深處。　師云。猫有歃",
    "X68n1315_023:0153b23": "血之恩。虎有起屍之德。　進云。莫便是也無。　師云。碓搗",
    "X68n1315_023:0153b24": "東南。磨推西北。　問。承教中有言。三人同坐解脫床。如",
    "X68n1315_023:0153c01": "何是解脫床。　師云。有言須得句。　進云。未審此意如何。",
    "X68n1315_023:0153c02": "　師云。不用更遲疑。　問。萬法歸一。一歸何處。　師云。北邙",
    "X68n1315_023:0153c03": "山下。　進云。未審意旨如何。　師云。千年中一遇。　問。世尊",
    "X68n1315_023:0153c04": "為一大事因緣故。出現於世。如何是一大事因緣。　師",
    "X68n1315_023:0153c05": "云。梁園城裏丹鳳門。　進云。不會意旨如何。　師云。襄州",
    "X68n1315_023:0153c06": "出大悲。　問。行住坐臥。如何用心得不落於惡道。　師云。",
    "X68n1315_023:0153c07": "莫用心。　問。如何是文殊活人底草。　師云。須彌頂上雨",
    "X68n1315_023:0153c08": "霖霖。　進云。如何是文殊煞人底草。　師云。錯。　問。如何是",
    "X68n1315_023:0153c09": "功用智。　師云。舉目千山秀。大海徹底清。　問。疑情未息。",
    "X68n1315_023:0153c10": "如何除遣。　師云。碓搗東南。磨推西北。　問。學人迷路。請",
    "X68n1315_023:0153c11": "師直指。　師云。三更不閉戶。　進云。未審此意如何。　師云。",
    "X68n1315_023:0153c12": "日午不點燈。　問。承古有言。不在內。不在外。未審在什",
    "X68n1315_023:0153c13": "麼處。　師云。南斗六星北斗七。　問。一物不將來時如何。",
    "X68n1315_023:0153c14": "　師云。放下著。　進云。恁麼即纖毫不隔也。　師云。且擔著。",
    "X68n1315_023:0153c15": "師上堂云。諸苦所因。貪欲為本。若滅貪欲。無所依止。",
    "X68n1315_023:0153c16": "若是無貪欲心。在處澇澇。隨所碌碌。山河大地不礙",
    "X68n1315_023:0153c17": "眼光。不礙眼光則且止。你道雪山童子眉毛長多少。",
    "X68n1315_023:0153c18": "眾中還有道得者麼。試對眾道看。為你證據。若道不",
    "X68n1315_023:0153c19": "得。辜負平生。便下座。　問。學人不曉三玄義。請師方便",
    "X68n1315_023:0153c20": "第一玄。　師云。截舌三分。　進云。如何是第二玄。　師云。沒",
    "X68n1315_023:0153c21": "蹬驢子夜三更。　進云。如何是第三玄。　師云。晴乾開水",
    "X68n1315_023:0153c22": "道。無事設曹司。　問。美玉貴金門。何異荊山體。　師云。錯。",
    "X68n1315_023:0153c23": "　進云。恁麼即鳳飛在處祥雲聚。龍行何慮少風雷。　師",
    "X68n1315_023:0153c24": "云。騎驢不把鞭。一世勿模樣。　問。如何是第一要。　師云。",
    "X68n1315_023:0154a01": "全令提綱行正令。却須當道與人看。　進云。如何是第",
    "X68n1315_023:0154a02": "二要。　師云。坐飡都不問。莫作問禪賓。　進云。如何是第",
    "X68n1315_023:0154a03": "三要。　師云。包含大地人皆喜。滿路謌謠賀太平。　問。如",
    "X68n1315_023:0154a04": "何是西來意。　師云。骨崙背象牙。　問。色身病。法身病。　師",
    "X68n1315_023:0154a05": "云。江山無阻滯。日月鎮長明。　問。承聞一子出家。九族",
    "X68n1315_023:0154a06": "生天。某甲兩人出家。合作甚道理。　師云。截舌三分。　進",
    "X68n1315_023:0154a07": "云。未審意旨如何。　師云。閙市裏臥街。　問。擬過青山時",
    "X68n1315_023:0154a08": "如何。　師云。金州出好漆。　問。文殊云。前三三。後三三。未",
    "X68n1315_023:0154a09": "審意旨如何。　師云。昨夜風寒緊。今日又溫和。　問。如何",
    "X68n1315_023:0154a10": "是百尺竿頭進步底句。　師云。南贍部洲。北鬱單越。　問。",
    "X68n1315_023:0154a11": "如何是西來意。　師云。冬無積雪。夏無餘糧。　問。如何是",
    "X68n1315_023:0154a12": "古今無異路。　師云。俗人盡褁頭。　進云。未審意旨如何。",
    "X68n1315_023:0154a13": "　師云。闍梨無席帽。　問。得船便渡時如何。　師云。鈍根阿",
    "X68n1315_023:0154a14": "師。　進云。恁麼即直截根源也。　師云。下坡不走。快便難",
    "X68n1315_023:0154a15": "逢。　問。如何是奪人不奪境。　師云。臰肉來蠅。　進云。如何",
    "X68n1315_023:0154a16": "是奪境不奪人。　師云。沒鐙驢子夜三更。　進云。如何是",
    "X68n1315_023:0154a17": "人境兩俱奪。　師云。光漆無人識。　進云。如何是人境俱",
    "X68n1315_023:0154a18": "不奪。　師云。須彌頂上雨霖霖。　問。如何是一印印空。　師",
    "X68n1315_023:0154a19": "云。今年夏末臈人氷。　進云。如何是一印印水。　師云。未",
    "X68n1315_023:0154a20": "逢秋草死。爭忍下堦行。　進云。如何是一印印泥。　師云。",
    "X68n1315_023:0154a21": "兩重公按就。萬里江山應不迴。　問。寂寂無依時如何。",
    "X68n1315_023:0154a22": "　師云。觀身實相。　進云。與麼即謝師指示。　師云。廓然無",
    "X68n1315_023:0154a23": "邊。　進。龍女獻珠得成佛。學人無珠可獻。還得成佛也",
    "X68n1315_023:0154a24": "無。　師云。好日多同。贈土不贈金。　進云。恁麼即謝師指",
    "X68n1315_023:0154b01": "示。　師云。恐魔逐我後。鎮壓在廳堦。　問。古路重開時如",
    "X68n1315_023:0154b02": "何。　師云。無目之人不假燈。　進云。恁麼即七縱八橫沒",
    "X68n1315_023:0154b03": "去處也。　師云。拍手唱歌行。　問。師子吼時無意氣。文殊",
    "X68n1315_023:0154b04": "仗劒意如何。　師云。一送荒郊裏。千峯永不迴。　進云。恁",
    "X68n1315_023:0154b05": "麼即大眾齊合掌。一時念彌陀。　師云。不因寒食節。餘",
    "X68n1315_023:0154b06": "日且難來。　問。香煙起處。大眾側聆。當為何事。　師云。專",
    "X68n1315_023:0154b07": "聽三下鼓。喫粥五更時。　進云。此理如何。　師云。朝霞不",
    "X68n1315_023:0154b08": "出門。暮霞行千里。　問。國師禮倒鐵天王。意旨如何。　師",
    "X68n1315_023:0154b09": "云。驚動十方剎。　進云。此理如何。　師云。當言不避截舌。",
    "X68n1315_023:0154b10": "師上堂云。僧堂入。佛殿裏過。佛殿入。僧堂裏行。須彌",
    "X68n1315_023:0154b11": "山騎牛說話。木人打鼓唱歌。露柱每日搊箏。犍椎拍",
    "X68n1315_023:0154b12": "手笑他。若遇大乘根器。不在於言下。若是中下之機。",
    "X68n1315_023:0154b13": "也須子細。珍重。　問。未遇眾緣時如何。　師云。虗空無瑕",
    "X68n1315_023:0154b14": "翳。到者盡息心。　進云。遇眾緣後如何。　師云。任你大海",
    "X68n1315_023:0154b15": "變桑田。廣教誰能管得你。　問。抱璞投師。請師雕琢。　師",
    "X68n1315_023:0154b16": "云。把將來看。　進云。恁麼即得遇和尚。　師云。元來是箇",
    "X68n1315_023:0154b17": "糞毬。　問。古人有不了之句。請師為學人說。　師云。破皮",
    "X68n1315_023:0154b18": "厚三寸。　問。自己面目終日不見時如何。　師云。拈却牙",
    "X68n1315_023:0154b19": "齒著。　進云。見面後如何。　師云。大眾盡皺眉。　問。黑雲遮",
    "X68n1315_023:0154b20": "日時如何。　師云。道士戴簪冠。　進云。見日後如何。　師云。",
    "X68n1315_023:0154b21": "金剛眼睛大如拳。　問。生死事大。如何免得攀緣去。　師",
    "X68n1315_023:0154b22": "云。喚什麼作生死。　進云。與麼即是佛性也。　師云。又是",
    "X68n1315_023:0154b23": "七顛八倒。　問。看經即是。不看即是。　師云。青山無異路。",
    "X68n1315_023:0154b24": "東西任意遊。　進云。太不定生。　師云。自是盲者過。非日",
    "X68n1315_023:0154c01": "月咎。　問。萬里無雲時如何。　師云。今年大旱。　問。古鏡未",
    "X68n1315_023:0154c02": "磨時如何。　師云。磨他作什麼。　進云。磨後如何。　師云。堪",
    "X68n1315_023:0154c03": "作什麼。　問。古佛舍利為什麼拈不上來。　師云。家藏利",
    "X68n1315_023:0154c04": "器。盜者息心。　問。路逢達道人。不將語默對。未審將什",
    "X68n1315_023:0154c05": "麼對。　師云。將拄杖對。　問。驪龍頷下有珠。如何取得。　師",
    "X68n1315_023:0154c06": "云。用這糞毬作什麼。",
    "X68n1315_023:0154c07": "師有時上堂。大眾雲集。師良久。以手槌胷三兩下。喚",
    "X68n1315_023:0154c08": "侍者。侍者應喏。師云。老僧今日頭痛。珍重。　問。聞鐘聲。",
    "X68n1315_023:0154c09": "只有這箇聲。為復別有。　師云。腦後三斤。　問。真性不隨",
    "X68n1315_023:0154c10": "緣。如何得正悟。　師云。大洋海底紅塵起。須彌頂上浪",
    "X68n1315_023:0154c11": "滔天。　問。如何是大作業底人。　師云。城外斬屠兒。　進云。",
    "X68n1315_023:0154c12": "不會此意如何。　師云。一斤秤不住。　問。大乘以心能荷",
    "X68n1315_023:0154c13": "萬善時如何。　師云。上天無路。入地無門。　進云。不會此",
    "X68n1315_023:0154c14": "理如何。　師云。沙門島裏望家鄉。",
    "X68n1315_023:0154c15": "汝州寶應馳開堂法嗣書來。上堂。有僧問。花開五葉。",
    "X68n1315_023:0154c16": "法遍乾坤時如何。　師云。九月重陽節。菊花撲鼻香。　進",
    "X68n1315_023:0154c17": "云。恁麼即慈雲普潤也。　師云。廓然無一物。光明照十",
    "X68n1315_023:0154c18": "方。　問。如何是第一玄。　師云。平常道在。語必幽玄。　問。如",
    "X68n1315_023:0154c19": "何是第二玄。　師云。有問有答。日月長明。　問。如何是第",
    "X68n1315_023:0154c20": "三玄。　師云。何勞龜十問行年。　問。鐘聲纔罷。大眾臨筵。",
    "X68n1315_023:0154c21": "向上宗乘。請師舉唱。　師云。僧排夏﨟。俗列耆年。　進云。",
    "X68n1315_023:0154c22": "恁麼即一雨普潤於大千也。　師云。日出天然異。光明",
    "X68n1315_023:0154c23": "照十方。　問。善法堂中伸一問。未審師還接也無。　師云。",
    "X68n1315_023:0154c24": "蜀地錦。觀陶綿。　進云。恁麼即承和尚慈悲也。　師云。廓",
    "X68n1315_023:0155a01": "然無障礙。縱橫任意游。",
    "X68n1315_023:0155a02": "師上堂云。諸禪德。衲僧是通變道人。若遇鑊湯爐炭。",
    "X68n1315_023:0155a03": "諸般厄難。又如何免得。若是免不得。何名通變道人。",
    "X68n1315_023:0155a04": "作麼生是透脫諸般厄難底句。還有透脫得者麼。試",
    "X68n1315_023:0155a05": "對眾道看。為你證據。若是透脫不得。即是萬人作塚。",
    "X68n1315_023:0155a06": "無人替代渠。便下座。　問。師登師子座。祖意事若何。　師",
    "X68n1315_023:0155a07": "云。行為佛事。坐是道場。　進云。恁麼即橫身三界外也。",
    "X68n1315_023:0155a08": "　師云。三界外底事又作麼生。僧便喝。　師云。疑殺老僧",
    "X68n1315_023:0155a09": "這瞎驢。　問。向上一路。千聖不傳。如何是不傳底事。　師",
    "X68n1315_023:0155a10": "云。爐中添火猶嫌冷。路上行人只守寒。　進云。未審此",
    "X68n1315_023:0155a11": "理如何。　師云。冬無積雪。夏無餘粮。　進云。恁麼即謝師",
    "X68n1315_023:0155a12": "指示。　師云。杖擲高聲唱。棒頭頂見血。學家禮拜。　師云。",
    "X68n1315_023:0155a13": "教休不肯休。直待雨霖頭。　問。承古有言。盡日忙忙。那",
    "X68n1315_023:0155a14": "事無妨。如何是那事。　師云。大眾一時聞。　進云。此理如",
    "X68n1315_023:0155a15": "何。　師云。行人盡帶悲。　問。百丈昔時參馬祖。豁然蕩盡",
    "X68n1315_023:0155a16": "更無疑。學人今日專請益。乞師方便為全提。　師云。黃",
    "X68n1315_023:0155a17": "河有九曲。陝府出鐵牛。　進云。大盡三十日。小盡二十",
    "X68n1315_023:0155a18": "九。已蒙師指示。向上機鋒又如何。　師云。深領這一問。",
    "X68n1315_023:0155a19": "擔枷過狀。有辱先宗。　進云。恁麼即學人禮拜有分也。",
    "X68n1315_023:0155a20": "　師云。兩重公按就。萬里江山應不迴。　問。眾手淘金。誰",
    "X68n1315_023:0155a21": "是得者。　師云。杖頭著眼看。　進云。請師盡令。　師云。灼然",
    "X68n1315_023:0155a22": "落深坑。　問。疋馬單鎗。離君獨戰時如何。　師云。腦後抽",
    "X68n1315_023:0155a23": "簪。　進云。恁麼即陣敗將軍馬空迴也。　師云。受領銀錢",
    "X68n1315_023:0155a24": "莫久停。",
    "X68n1315_023:0155b01": "廣教勘辯語并行錄偈頌",
    "X68n1315_023:0155b02": "師勘一僧曰。近離什麼處。　僧云。東京。　師云。你因甚口",
    "X68n1315_023:0155b03": "上破。　僧云。和尚也須子細。　師云。七棒對十三。庫下喫",
    "X68n1315_023:0155b04": "茶去。　師問僧。日暮投林。朝離何處。　僧云。新戒不曾學",
    "X68n1315_023:0155b05": "禪。　師云。生身入地獄。下去。　後有僧舉到隨州智門明",
    "X68n1315_023:0155b06": "教大師。大師云。何不道鏁鑰在和尚手裏。　因僧人事",
    "X68n1315_023:0155b07": "一箇書筒。師問曰。是箇什麼。　僧云。和尚識取好。　師云。",
    "X68n1315_023:0155b08": "元來是箇漆桶。　僧云。請和尚收。　師云。棺木裏努眼。　因",
    "X68n1315_023:0155b09": "聞童子念經聲。乃問僧曰。聞念經聲麼。　僧云。今日勘",
    "X68n1315_023:0155b10": "破。　師云。作家。　僧云。草賊大敗。　師云。老僧今日失利。　師",
    "X68n1315_023:0155b11": "勘五人新到云。總是雲居供養主那。　僧云。是。　師云。是",
    "X68n1315_023:0155b12": "即一齊坐。　因僧入室。請益趙州和尚栢樹子話。師云。",
    "X68n1315_023:0155b13": "我不辭與汝說。還信麼。　僧云。和尚重言。爭敢不信。　師",
    "X68n1315_023:0155b14": "云。汝還聞簷頭水滴聲麼。　其僧豁然。不覺失聲云[口*耶]。",
    "X68n1315_023:0155b15": "　師云。你見箇什麼道理。　僧便以頌對云。簷頭水滴。分",
    "X68n1315_023:0155b16": "明瀝瀝。打破乾坤。當下心息。　師為忻然。　師因不安。有",
    "X68n1315_023:0155b17": "僧問。四大本空。病從何來。　師云。口談藥方終不瘥。　僧",
    "X68n1315_023:0155b18": "云。不會此意如何。　師云。唯有醍醐心地涼。　師因與僧",
    "X68n1315_023:0155b19": "俗三五人行次。師拄一條白棒。一僧問云。只是少一",
    "X68n1315_023:0155b20": "箇皮五指。　師遂竪起展五指。問曰。會麼。　其僧俗云。不",
    "X68n1315_023:0155b21": "會。　師云。五輪指上放毫光。　師因去將息寮看病僧。僧",
    "X68n1315_023:0155b22": "乃問云。和尚。四大本空。病從何來。　師云。從闍黎問處",
    "X68n1315_023:0155b23": "來。　其僧喘氣又進云。不問後如何。　師云。撒手臥長空。",
    "X68n1315_023:0155b24": "　其僧云。[口*耶]。便告寂。　師與僧行路次。因見死人。僧便問。",
    "X68n1315_023:0155c01": "車在這裏。牛在什麼處。　師云。你蹩躃行。　僧云。牛又無。",
    "X68n1315_023:0155c02": "行箇什麼。　師云。你既無牛。因甚踏破脚。　僧云。恁麼即",
    "X68n1315_023:0155c03": "親從葉縣來也。　師云。莫亂走。　師因與僧摘藤花次。有",
    "X68n1315_023:0155c04": "僧問。此日摘藤花。他時還有果報也無。　師云。有即錯。",
    "X68n1315_023:0155c05": "　僧云。恁麼即無果報也。　師云。你却是箇作家。　師在首",
    "X68n1315_023:0155c06": "山會裏。首山一日問云。喚作竹篦則觸。不喚作竹篦",
    "X68n1315_023:0155c07": "即背。合喚作什麼物即得。　師於言下豁然頓契。遂於",
    "X68n1315_023:0155c08": "手中掣得竹篦。抝折擲于堦下。却云。是什麼。　首山云。",
    "X68n1315_023:0155c09": "瞎。師便禮拜。　師後到襄州廣德。廣德垂示云。禪德。直",
    "X68n1315_023:0155c10": "須是箇師子兒始得。諸人總具箇師子兒。　師便出問。",
    "X68n1315_023:0155c11": "承和尚有言。諸人總具個師子兒。如何是和尚師子。",
    "X68n1315_023:0155c12": "廣德便作師子吼。　師云。這箇猶是野干鳴。還我師子",
    "X68n1315_023:0155c13": "來。隨後便喝。撫一掌。　德云。真師子兒。　師云。是何語話。",
    "X68n1315_023:0155c14": "　德云。好好問兄弟。　師云。也不得放過。　師到洞山。問洞",
    "X68n1315_023:0155c15": "山。廓然無依。法歸何處。　山云。三飜羯磨。　師云。恁麼即",
    "X68n1315_023:0155c16": "知音不和也。　山云。知音不和底事作麼生。　師云。龜毛",
    "X68n1315_023:0155c17": "拂子長三尺。　山云。你因什麼眉鬚墮落。師便禮拜。　問",
    "X68n1315_023:0155c18": "僧。近離甚麼處。　僧云。襄州。師拽童子打一摑。便喝出。",
    "X68n1315_023:0155c19": "塼庵",
    "X68n1315_023:0155c20": "廣教塼庵。廓然無邊。隨緣度日。任性癡憨。森羅萬像。",
    "X68n1315_023:0155c21": "凡聖共傳。有人到此。雪山西畔。",
    "X68n1315_023:0155c22": "送僧往東京",
    "X68n1315_023:0155c23": "攀送老兄入梁園。杲日當軒不計年。為報我師林下",
    "X68n1315_023:0155c24": "偈。無心照破萬重關。",
    "X68n1315_023:0156a01": "師有頌三首上監務祠部",
    "X68n1315_023:0156a02": "祠部見處少人知。棲心歇地更無疑。有人借問平生",
    "X68n1315_023:0156a03": "事。日出東方月落西。",
    "X68n1315_023:0156a04": "祠部見處處處通。山河大地是家風。任他前面花錦",
    "X68n1315_023:0156a05": "樹。無心伏物演真宗。",
    "X68n1315_023:0156a06": "祠部見處廓然安。森羅萬像在目前。任他前面歡與",
    "X68n1315_023:0156a07": "樂。隨緣度日化人天。",
    "X68n1315_023:0156a08": "先師有頌師逐句下釋語",
    "X68n1315_023:0156a09": "背陰山子日陽多(云。逈然無背面)。南來北往意如何(云。不墮有無邊)。",
    "X68n1315_023:0156a10": "有人借問西來意(云。從來無間斷)。東海東頭有新羅(云。大地不柰何)。",
    "X68n1315_023:0156a11": "師不安有二頌",
    "X68n1315_023:0156a12": "我今有病。無見無聞。清虗之理。日月長明。",
    "X68n1315_023:0156a13": "我今有病。罕遇知音。直饒明得。喪却平生。",
    "X68n1315_023:0156a14": "年老有頌",
    "X68n1315_023:0156a15": "幻年七十三。真性不隨緣。廓然無障礙。清虗獨湛然。",
    "X68n1315_023:0156a16": "僧不問話乃述頌五首",
    "X68n1315_023:0156a17": "是你不問話。山僧不答禪。日頭恰正午。笑破土地口。",
    "X68n1315_023:0156a18": "是你不問話。山僧沒合煞。日午打三更。露柱夜說法。",
    "X68n1315_023:0156a19": "是你不問話。山僧實驚訝。冬後一百五。廣南出象牙。",
    "X68n1315_023:0156a20": "是你不問話。山僧沒可把。鼻孔在這裏。拈來驀頭打。",
    "X68n1315_023:0156a21": "是你不問話。山僧沒可誇。蕩蕩隨緣去。湖南出紵麻。",
    "X68n1315_023:0156a22": "木魚謌",
    "X68n1315_023:0156a23": "木魚謌。木魚謌。橫身三界臥。擺頭掉尾瞬金鱗。凡聖",
    "X68n1315_023:0156a24": "縱橫不柰何。老胡聞。聳耳聽。聲聲振動古佛心。逍遙",
    "X68n1315_023:0156b01": "自在無私曲。蕩蕩行時任騰騰。指日月。太山崩。踴踴",
    "X68n1315_023:0156b02": "躍躍魔軍驚。哮吼吟時雲隊隊。大洋海底霹靂聲。",
    "X68n1315_023:0156b03": "共施主送羅漢供到南岳有頌",
    "X68n1315_023:0156b04": "夙生慶幸。共結良緣。羅漢遺蹤。日月青天。松蘿鬱茂。",
    "X68n1315_023:0156b05": "取性巖邊。道人行處。滿目江山。露地白牛。廓然無伴。",
    "X68n1315_023:0156b06": "森羅萬像。只在目前。若人不會。何處相見。有人問著。",
    "X68n1315_023:0156b07": "直下看箭。",
    "X68n1315_023:0156b08": "邀僧遊山頌",
    "X68n1315_023:0156b09": "遊山日促路嶮巇。結束行裝莫駐疑。來日遍看山有",
    "X68n1315_023:0156b10": "色。擬心棲處隔山迷。",
    "X68n1315_023:0156b11": "山門供養主經過覔頌",
    "X68n1315_023:0156b12": "諸方化主往來多。青山綠水意如何。演若達多應認",
    "X68n1315_023:0156b13": "影。不知鷂子過新羅。",
    "X68n1315_023:0156b14": "讚寶應第二代和尚真",
    "X68n1315_023:0156b15": "師真師真。貌古稜層。言直訣烈。去住分明。森羅萬像。",
    "X68n1315_023:0156b16": "普濟羣心。往來禪子。大岳石崩。",
    "X68n1315_023:0156b17": "我師之真。何用丹青。形如滿月。徧布乾坤。",
    "X68n1315_023:0156b18": "送僧往東京有頌",
    "X68n1315_023:0156b19": "攀送高僧入梁園。春去秋來不計年。蕩蕩行時無邪",
    "X68n1315_023:0156b20": "路。江山無滯笑西天。雪山童子言下喝。擬議中間萬",
    "X68n1315_023:0156b21": "萬年。",
    "X68n1315_023:0156b22": "燈籠",
    "X68n1315_023:0156b23": "一盞金燈號玲瓏。四方八面不施工。照破乾坤黑暗",
    "X68n1315_023:0156b24": "處。山河大地是家風。",
    "X68n1315_023:0156c01": "送供養主",
    "X68n1315_023:0156c02": "化主別仙邑。南北無西東。超然威音外。縱橫處處通。",
    "X68n1315_023:0156c03": "明暗皆自爾。寂然天地空。萬緣俱頓息。哮吼振乾坤。",
    "X68n1315_023:0156c04": "先師三周年忌",
    "X68n1315_023:0156c05": "師真似日。三周已畢。遍在乾坤。翹足七日。大展壃風。",
    "X68n1315_023:0156c06": "狐魅屏跡。香茶供養。光漆誰識。",
    "X68n1315_023:0156c07": "與僧看椹子",
    "X68n1315_023:0156c08": "椹子黑榔檔。無心是道場。高僧飡一頓。果熟自馨香。",
    "X68n1315_023:0156c09": "送氊供養主",
    "X68n1315_023:0156c10": "前程化道莫辭辛。隨緣兀兀任浮沉。雲去水來為伴",
    "X68n1315_023:0156c11": "侶。時時哮吼振乾坤。",
    "X68n1315_023:0156c12": "雪下有頌四首",
    "X68n1315_023:0156c13": "此日好雪。誰言氷潔。粟米白銀。新羅日月。",
    "X68n1315_023:0156c14": "此日好雪。萬民樂業。大展長空。凡聖路絕。",
    "X68n1315_023:0156c15": "此日好雪。何勞言說。萬物無心。江山日月。",
    "X68n1315_023:0156c16": "此日好雪。廓然敗賊。逼塞乾坤。誰人分別。",
    "X68n1315_023:0156c17": "夏末送僧",
    "X68n1315_023:0156c18": "高僧相伴過九旬。誰人言說話宗乘。離凡離聖縱橫",
    "X68n1315_023:0156c19": "妙。何人擬議落千峯。",
    "X68n1315_023:0156c20": "僧親近云不知和尚門風師有頌",
    "X68n1315_023:0156c21": "廣教無門風。縱橫處處通。大地紅塵起。失却主人翁。",
    "X68n1315_023:0156c22": "雨下",
    "X68n1315_023:0156c23": "此日好雨。乾坤無路。日月長明。西方淨土。",
    "X68n1315_023:0156c24": "人事手巾與史諫議述十頌",
    "X68n1315_023:0157a01": "廣教手巾。無功無能。觸目受用。青山白雲。",
    "X68n1315_023:0157a02": "廣教手巾。亘古亘今。寂寥虗廓。打破乾坤。",
    "X68n1315_023:0157a03": "廣教手巾。不恊眾情。有人借問。大岳石崩。",
    "X68n1315_023:0157a04": "廣教手巾。何勞心神。明暗自爾。青山白雲。",
    "X68n1315_023:0157a05": "廣教手巾。瞬目相呈。露地白牛。非凡非聖。",
    "X68n1315_023:0157a06": "廣教手巾。誰見誰聞。直下便會。喪却平生。",
    "X68n1315_023:0157a07": "廣教手巾。日月長明。縱橫自在。新羅國人。",
    "X68n1315_023:0157a08": "廣教手巾。非功織成。隨緣度日。任性浮沉。",
    "X68n1315_023:0157a09": "廣教手巾。逼塞乾坤。賢愚意解。笑殺胡僧。",
    "X68n1315_023:0157a10": "廣教手巾。不用持論。言前薦得。翳却眼睛。",
    "X68n1315_023:0157a11": "西禪深和尚請齋頌云。莫推延。莫推延。從來此",
    "X68n1315_023:0157a12": "事只如然。﨟雪雰雰兩度降。不由人主不由",
    "X68n1315_023:0157a13": "天。",
    "X68n1315_023:0157a14": "大師答頌",
    "X68n1315_023:0157a15": "不推延。不推延。森羅萬像在目前。﨟雲雰雰天地黑。",
    "X68n1315_023:0157a16": "露地白牛遍大千。",
    "X68n1315_023:0157a17": "遊草庵頌",
    "X68n1315_023:0157a18": "忽覩庵園。任性癡憨。有人到此。如隔關山。",
    "X68n1315_023:0157a19": "備茶筵送供養主師後逐句識",
    "X68n1315_023:0157a20": "有鹽無醋(釋云。如賊入空屋)。有菜無油(云。無私可隔)。隨緣兀兀(云。任",
    "X68n1315_023:0157a21": "性浮沉)。百味珍羞(云。觸類有得)。",
    "X68n1315_023:0157a22": "僧言話次乃有頌",
    "X68n1315_023:0157a23": "一到仙州四十秋。隨緣兀兀到此休。幸遇高僧相伴",
    "X68n1315_023:0157a24": "後。縱橫不意到峯頭。",
    "X68n1315_023:0157b01": "僧寫真呈師師遂成頌自識之",
    "X68n1315_023:0157b02": "誰人寫真(動用乾坤)。妙筆丹青(口吐詞華)。明暗自爾(乾濕同方)。何勞",
    "X68n1315_023:0157b03": "心神(任性浮沉)。吾真非假(觸類有得)。圖畫非真(擬心即差)。容貌陋質",
    "X68n1315_023:0157b04": "(天不能葢)。遍布乾坤(應物現形)。",
    "X68n1315_023:0157b05": "年邁乃有頌",
    "X68n1315_023:0157b06": "廣教六十八。凡聖俱歇滅。有人相借問。九月重陽節。",
    "X68n1315_023:0157b07": "廣教六十八。誰人相體察。直下便會得。腦後三斤鐵。",
    "X68n1315_023:0157b08": "送供養主",
    "X68n1315_023:0157b09": "一年春盡一年春。相煩動道任浮沉。森羅萬像無私",
    "X68n1315_023:0157b10": "曲。一聲纔動斬乾坤。",
    "X68n1315_023:0157b11": "扇子",
    "X68n1315_023:0157b12": "廣教一柄扇。本來無背面。有時在手中。要且無人見。",
    "X68n1315_023:0157b13": "拄杖",
    "X68n1315_023:0157b14": "山僧一條杖。縱橫無比量。有時在手中。應用遍十方。",
    "X68n1315_023:0157b15": "笻竹杖",
    "X68n1315_023:0157b16": "笻竹九節。縱橫無邪。大展長空。凡聖路絕。",
    "X68n1315_023:0157b17": "頌兩堂上座下喝",
    "X68n1315_023:0157b18": "兩堂上座齊下喝。瞽目之人無分別。凡言賓主句下",
    "X68n1315_023:0157b19": "分。何勞龜卜問前程。",
    "X68n1315_023:0157b20": "示徒",
    "X68n1315_023:0157b21": "廣教一言。凡聖共傳。直下便會。萬里江山。",
    "X68n1315_023:0157b22": "僧請益",
    "X68n1315_023:0157b23": "兀兀隨緣任浮沉。不拘春夏及秋冬。闍梨請益平生",
    "X68n1315_023:0157b24": "事。問取寒山始知音。",
    "X68n1315_023:0157c01": "衲僧衲僧。不用持論。言前薦得。腦後三斤。",
    "X68n1315_023:0157c02": "李都尉問和尚生日述成十頌",
    "X68n1315_023:0157c03": "山僧生日處處真。隨緣兀兀任浮沉。森羅萬像無私",
    "X68n1315_023:0157c04": "曲。日出天然照乾坤。",
    "X68n1315_023:0157c05": "山僧生處廓然寧。不拘凡聖自在行。任他前面歡與",
    "X68n1315_023:0157c06": "樂。無心伏物賀太平。",
    "X68n1315_023:0157c07": "山僧生處碧雲中。情與非情共一真。明暗盡時無邪",
    "X68n1315_023:0157c08": "路。明明不墮聖凡前。",
    "X68n1315_023:0157c09": "山僧生處少知音。任性隨緣過幾春。有人借問平生",
    "X68n1315_023:0157c10": "事。石人打鼓木人聽。",
    "X68n1315_023:0157c11": "山僧生處據令行。十方禪子盡皆驚。若人解接無根",
    "X68n1315_023:0157c12": "樹。海裏能挑水底燈。",
    "X68n1315_023:0157c13": "山僧生處正令行。野老謳謌盡傳名。若人不識金剛",
    "X68n1315_023:0157c14": "用。涅槃山側井中人。",
    "X68n1315_023:0157c15": "山僧生處亘古今。誰人言說話宗乘。離凡離聖縱橫",
    "X68n1315_023:0157c16": "妙。腦後抽簪祭鬼神。",
    "X68n1315_023:0157c17": "山僧生處在林中。碧澗虎聲騁英雄。□迴驚動十方",
    "X68n1315_023:0157c18": "剎。萬里江山入千峯。",
    "X68n1315_023:0157c19": "山僧生處峯頂上。迦葉聞鐘出洞門。粉骨碎身千萬",
    "X68n1315_023:0157c20": "劫。思量難報我師恩。",
    "X68n1315_023:0157c21": "山僧生處碧潭中。不拘春夏及秋冬。一刀兩段須休",
    "X68n1315_023:0157c22": "去。何人擬議落千峯。",
    "X68n1315_023:0157c23": "僧親近乃有頌",
    "X68n1315_023:0157c24": "廣教一言。直下人嫌。若人借問。萬里江山。",
    "X68n1315_023:0158a01": "上堂有頌",
    "X68n1315_023:0158a02": "四十五年在仙州。凡聖縱橫任君遊。有人借問如何",
    "X68n1315_023:0158a03": "事。夜至三更到崖州。",
    "X68n1315_023:0158a05": "古尊宿語錄卷二十三"
}