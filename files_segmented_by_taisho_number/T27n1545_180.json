{
    "T27n1545_180:0901c07": "阿毘達磨大毘婆沙論卷第一百",
    "T27n1545_180:0901c08": "八十",
    "T27n1545_180:0901c10": "五百大阿羅漢等造",
    "T27n1545_180:0901c11": "三藏法師玄奘奉　詔譯",
    "T27n1545_180:0901c12": "定蘊第七中不還納息第四之七",
    "T27n1545_180:0901c13": "尊者婆呬迦等心濡心調柔心和順增上者。",
    "T27n1545_180:0901c14": "等言即攝尊者頗洛迦。尊者至履迦。此中心",
    "T27n1545_180:0901c15": "濡心調柔心和順名異義一。如其次第以後",
    "T27n1545_180:0901c16": "釋前。或心濡者是總句。心調柔者別顯無憍",
    "T27n1545_180:0901c17": "心心和順者別顯無慢。云何得知婆呬迦",
    "T27n1545_180:0901c18": "等有心濡等事。曾聞彼三人聞佛出世。訪",
    "T27n1545_180:0901c19": "知佛在室羅筏城。三人相隨從王舍城往",
    "T27n1545_180:0901c20": "室羅筏。世尊知彼經涉往反善根方熟。即",
    "T27n1545_180:0901c21": "取別路從室羅筏往王舍城。婆呬迦等至",
    "T27n1545_180:0901c22": "室羅筏。聞佛已復往王舍城。即復相將還",
    "T27n1545_180:0901c23": "趣王舍。至已聞佛已往瞻波。復更相將往",
    "T27n1545_180:0901c24": "瞻波國。至已尋訪聞佛已往婆羅痆斯。三人",
    "T27n1545_180:0901c25": "相隨復往彼國。至已承佛已往劫比羅筏窣",
    "T27n1545_180:0901c26": "覩城。復共詣彼承佛已往吠舍離城。如是",
    "T27n1545_180:0901c27": "世尊於六大城循環六反。婆呬迦等亦恒尋",
    "T27n1545_180:0901c28": "佛六反往還。佛知彼人根熟時。至於室羅",
    "T27n1545_180:0901c29": "筏與其相見。佛方入城彼從城出忽遙見",
    "T27n1545_180:0902a01": "佛歡喜不堪。足未至地得預流果。於後",
    "T27n1545_180:0902a02": "不久成阿羅漢。然彼三人若不心濡調柔和",
    "T27n1545_180:0902a03": "順便應趣在一城待佛。豈能尋佛遍六",
    "T27n1545_180:0902a04": "大城循環六反。初無一念勞倦之心。纔見",
    "T27n1545_180:0902a05": "佛時便證聖果故。佛讚言。婆呬迦等敏捷",
    "T27n1545_180:0902a06": "第一。",
    "T27n1545_180:0902a07": "問如說我弟子中小路於心迴善。大路於",
    "T27n1545_180:0902a08": "想迴善。此二何差別。答尊者小路多住於心",
    "T27n1545_180:0902a09": "循心觀念住。尊者大路多住於法循法觀念",
    "T27n1545_180:0902a10": "住。問何故尊者小路多住心念住。尊者大路",
    "T27n1545_180:0902a11": "多住法念住耶。答由彼尊者意樂異故。復",
    "T27n1545_180:0902a12": "次尊者小路是愛行者。彼由心力無始時來",
    "T27n1545_180:0902a13": "於生死中多受苦惱。今成無學常訶責心",
    "T27n1545_180:0902a14": "由此多住心念住觀。尊者大路是見行者彼",
    "T27n1545_180:0902a15": "由想力無始時來於生死中多受苦惱。今",
    "T27n1545_180:0902a16": "成無學常訶責想由此多住法念住觀。問",
    "T27n1545_180:0902a17": "此二尊者何故立此名耶。答曾聞室羅筏有",
    "T27n1545_180:0902a18": "婆羅門婦數生男生已輒死。其婦未幾復",
    "T27n1545_180:0902a19": "產一男。即時遣人棄之大路。經久不死故",
    "T27n1545_180:0902a20": "立此名。彼婦後時復生一子還即遣人棄",
    "T27n1545_180:0902a21": "之小路。亦經久不死因立此名。尊者大路",
    "T27n1545_180:0902a22": "利根見行。至年長大歸佛出家。精進修行",
    "T27n1545_180:0902a23": "成阿羅漢。尊者小路愛行鈍根。樂處居家",
    "T27n1545_180:0902a24": "保戀親屬。廣致財產位望奢豪。宗族熾盛",
    "T27n1545_180:0902a25": "受諸欲樂後皆衰減。如伽他曰。",
    "T27n1545_180:0902a26": "　財積後必盡　　位高後必退",
    "T27n1545_180:0902a27": "　親合後必離　　壽住後必死",
    "T27n1545_180:0902a28": "由此小路於後未幾父母喪亡。財寶散失",
    "T27n1545_180:0902a29": "退捨豪位。眷屬乖離形容顦悴。其兄大路見",
    "T27n1545_180:0902b01": "而愍之度令出家受具足戒。授俱迦聲頌",
    "T27n1545_180:0902b02": "令習誦之。",
    "T27n1545_180:0902b03": "　身語意莫作　　一切世間惡",
    "T27n1545_180:0902b04": "　離欲念正知　　不受苦無義",
    "T27n1545_180:0902b05": "彼極闇鈍受此伽他。雨四月中勤苦習誦。",
    "T27n1545_180:0902b06": "牧牛羊者在路聞之誦皆通利。彼猶未得",
    "T27n1545_180:0902b07": "過雨四月。處處苾芻為謁世尊皆來集會。",
    "T27n1545_180:0902b08": "每日晨旦新學苾芻。皆往鄔波陀耶阿遮利",
    "T27n1545_180:0902b09": "耶所受文請義理所廢忘。小路爾時亦效",
    "T27n1545_180:0902b10": "他往將出房戶。兄即問言汝欲何往。答言",
    "T27n1545_180:0902b11": "欲往鄔波陀耶阿遮利耶所受文請義理",
    "T27n1545_180:0902b12": "所廢忘。其兄語言我即是汝鄔波陀耶。更",
    "T27n1545_180:0902b13": "何所往然彼小路是應訶擯而入道者。大路",
    "T27n1545_180:0902b14": "即時手搦其項曳出房外叱言。愚人。我四",
    "T27n1545_180:0902b15": "月中授汝一頌。牧牛羊者誦皆通利。汝猶",
    "T27n1545_180:0902b16": "未得而今乃言欲往他處受文請義理所",
    "T27n1545_180:0902b17": "忘耶。小路既被兄訶擯已至誓多林間啼",
    "T27n1545_180:0902b18": "泣而住。佛時從外入誓多林見而問之。可",
    "T27n1545_180:0902b19": "憐小路汝何以啼泣。彼以上事具白世尊。",
    "T27n1545_180:0902b20": "佛便語言。汝能隨我理所忘不。彼答言能。",
    "T27n1545_180:0902b21": "爾時世尊即以神力轉彼所有誦伽他障更",
    "T27n1545_180:0902b22": "為授之。尋時誦得過前四月所用功勞。復別",
    "T27n1545_180:0902b23": "授以除塵垢頌而語之言。今日苾芻從外",
    "T27n1545_180:0902b24": "來者汝皆可為拭革屣上所有塵垢。小路敬",
    "T27n1545_180:0902b25": "諾如教奉行。至日暮時有一苾芻。革屣極",
    "T27n1545_180:0902b26": "為塵垢所著。小路拭之一隻極淨一隻苦拭",
    "T27n1545_180:0902b27": "而不能淨即作是念。外物塵垢暫時染著",
    "T27n1545_180:0902b28": "猶不可淨。況內貪欲瞋癡等垢長夜染心何",
    "T27n1545_180:0902b29": "由能淨。作是念時。彼不淨觀及持息念便現",
    "T27n1545_180:0902c01": "在前。次第即得阿羅漢果。問小路何緣如是",
    "T27n1545_180:0902c02": "闇鈍。答尊者小路於昔迦葉波佛法中。具",
    "T27n1545_180:0902c03": "足受持彼佛三藏。由法慳垢覆蔽其心。曾",
    "T27n1545_180:0902c04": "不為他授文解義及理廢忘。由彼業故今",
    "T27n1545_180:0902c05": "得如是極闇鈍果。有說。彼尊者曾於婆羅",
    "T27n1545_180:0902c06": "痆斯城作販猪人。縛五百猪口運置船上",
    "T27n1545_180:0902c07": "度至彼岸。及下船時氣不通故猪皆已死。",
    "T27n1545_180:0902c08": "由彼業力如是闇鈍。有說。彼尊者昔餘生",
    "T27n1545_180:0902c09": "中曾閉塞瞿陀獸窟門令不得出在中而",
    "T27n1545_180:0902c10": "死。由彼業故闇鈍如是。如世尊說苾芻當",
    "T27n1545_180:0902c11": "知。我不見一法速疾迴轉猶如心者。所以",
    "T27n1545_180:0902c12": "者何。心速疾迴轉難作譬喻。是故汝等應",
    "T27n1545_180:0902c13": "學善知心善知心迴轉。問所說心速疾迴轉",
    "T27n1545_180:0902c14": "為以世為以所緣。設爾何失。若以世者則",
    "T27n1545_180:0902c15": "一切有為法皆於世速疾迴轉。若以所緣則",
    "T27n1545_180:0902c16": "一切心心所法皆於所緣速疾迴轉。何故但",
    "T27n1545_180:0902c17": "說心耶。答亦以世亦以所緣說心速疾迴",
    "T27n1545_180:0902c18": "轉。然依相續不依剎那。若依剎那說心",
    "T27n1545_180:0902c19": "速疾迴轉者則應於世有少分速疾迴轉。",
    "T27n1545_180:0902c20": "少分不速疾迴轉。亦無於所緣速疾迴轉。",
    "T27n1545_180:0902c21": "以說若法為彼所緣此法無時非彼所緣",
    "T27n1545_180:0902c22": "故。由此但依相續說心速疾迴轉。謂一",
    "T27n1545_180:0902c23": "身中心或時善或時不善或時無記。或時依",
    "T27n1545_180:0902c24": "眼乃至或時唯依於意。或時緣色乃至或",
    "T27n1545_180:0902c25": "時緣法。一一類中復轉易故。問諸心所法亦",
    "T27n1545_180:0902c26": "有如是速疾迴轉。何故但說心耶。答亦應",
    "T27n1545_180:0902c27": "說心所而不說者。應知是佛有餘之說。亦",
    "T27n1545_180:0902c28": "是隨緣簡略之說。有說。此中舉心亦攝心",
    "T27n1545_180:0902c29": "所以同聚故。有說。此中說最勝者如說",
    "T27n1545_180:0903a01": "王來。有說。心所依心以心故名心所。以心",
    "T27n1545_180:0903a02": "是大地故心所名大地所有。故說心時亦",
    "T27n1545_180:0903a03": "說心所。有說。他心智證通無間道但緣於",
    "T27n1545_180:0903a04": "心是故偏說。有說。此中心聲總說一切心",
    "T27n1545_180:0903a05": "及心所。以彼皆有積集義故。有說。心是前",
    "T27n1545_180:0903a06": "導故但說心。如伽他言意為法前導等。有",
    "T27n1545_180:0903a07": "說。心名遠行。如伽他言心遠行獨行等。有",
    "T27n1545_180:0903a08": "說。心名為王。如伽他言第六增上王等。復",
    "T27n1545_180:0903a09": "次心名為依。如契經說五根行處境界各",
    "T27n1545_180:0903a10": "別。意兼受用五根行處及彼境界彼依意",
    "T27n1545_180:0903a11": "故。復次心名城主如契經說。言城主者即",
    "T27n1545_180:0903a12": "有取識由如是義故但說心。復有說者。心",
    "T27n1545_180:0903a13": "能發起善戒惡戒是故偏說。如契經說善",
    "T27n1545_180:0903a14": "戒惡戒俱依心起。有說。心嶮生惡趣。心平",
    "T27n1545_180:0903a15": "生善趣。故但說心如契經說。都提耶子鸚",
    "T27n1545_180:0903a16": "鵡儒童。以於佛邊起惡心故身壞命終。",
    "T27n1545_180:0903a17": "如擲貝珠頃當墮地獄。彼復於佛起善心",
    "T27n1545_180:0903a18": "故身壞命終如擲貝珠頃當生天中。有說。",
    "T27n1545_180:0903a19": "心是內法遍一切處。能有所緣是故偏說。",
    "T27n1545_180:0903a20": "心是內法者內處攝故。遍一切處者下從無",
    "T27n1545_180:0903a21": "間上至有頂皆遍有故。能有所緣者能緣",
    "T27n1545_180:0903a22": "一切法故。有說。心恒相續心所不爾。復次",
    "T27n1545_180:0903a23": "心無增減心所不爾。有說。心於如是所依",
    "T27n1545_180:0903a24": "所緣行相轉時。心所隨轉如雄魚行處雌魚",
    "T27n1545_180:0903a25": "皆隨。是故偏說。有說。若心不調伏不密不護",
    "T27n1545_180:0903a26": "不防不修。不調柔者即便朽敗心所亦爾。若",
    "T27n1545_180:0903a27": "心調伏密護防修而調柔者。便不朽敗。心所",
    "T27n1545_180:0903a28": "亦爾是故偏說。復次若心不制馳散五境。心",
    "T27n1545_180:0903a29": "所亦爾。若心由制不馳五境。心所亦爾。如",
    "T27n1545_180:0903b01": "濾水筒上開則漏上閉則止。是故但說心非",
    "T27n1545_180:0903b02": "心所。問佛於餘處說心猶如猨猴。何故乃",
    "T27n1545_180:0903b03": "言心速疾迴轉難作譬喻。答非隨人隨力",
    "T27n1545_180:0903b04": "隨時隨慧能作彼喻故說難作不言無",
    "T27n1545_180:0903b05": "喻。非隨人者。非諸異生隨聞尋思劣定者",
    "T27n1545_180:0903b06": "能作。唯佛獨覺及聖弟子。善知諸心自相共",
    "T27n1545_180:0903b07": "相者能作。非隨力者非不作意無加行作。",
    "T27n1545_180:0903b08": "要由作意加行能作。非隨時者。非無佛時",
    "T27n1545_180:0903b09": "能作。要佛日出世方能作故。非隨慧者非",
    "T27n1545_180:0903b10": "麁淺慧能作。唯深細覺慧乃能作故。有說。若",
    "T27n1545_180:0903b11": "有於心善知起善知住善知出善知增善",
    "T27n1545_180:0903b12": "知損善知方便善知時分善知所行善知",
    "T27n1545_180:0903b13": "引發者。乃能作彼喻故說難作。有說。誰能",
    "T27n1545_180:0903b14": "作彼喻謂佛。誰知能作彼喻謂即佛。此二",
    "T27n1545_180:0903b15": "不俱故說難作。有說。誰能作彼喻。謂善知",
    "T27n1545_180:0903b16": "心剎那無間生滅者。誰知能作彼喻。謂善",
    "T27n1545_180:0903b17": "知心剎那無間生滅者。此二不俱故說難",
    "T27n1545_180:0903b18": "作。有說。彼喻或等或相似。等者如說心如",
    "T27n1545_180:0903b19": "心。相似者如說心如受等。此俱攝在心速",
    "T27n1545_180:0903b20": "疾中。是故前說此中心聲總攝一切心及心",
    "T27n1545_180:0903b21": "所。此外更無等及相似故說難作。有說。若",
    "T27n1545_180:0903b22": "法如心取境勢用可為彼喻。然無此法故",
    "T27n1545_180:0903b23": "說難作。雖契經說心如猨猴。然彼捨一枝",
    "T27n1545_180:0903b24": "取一枝頃有百千心。於境迴轉故說難作。",
    "T27n1545_180:0903b25": "有說。世尊但說難作。譬喻以無證知者故",
    "T27n1545_180:0903b26": "不說全無譬喻。謂佛力能化作一剎那樹",
    "T27n1545_180:0903b27": "以喻於心。然無知者故說難作。問尊者舍",
    "T27n1545_180:0903b28": "利子可不知耶。答有說。不知極迅速故",
    "T27n1545_180:0903b29": "有說。能知但不作意知以無用故。脇尊者",
    "T27n1545_180:0903c01": "曰。世尊說心如猨猴者。即是以心喻心。猨",
    "T27n1545_180:0903c02": "猴騰躍輕躁皆心所為故。問所說善知心善",
    "T27n1545_180:0903c03": "知心迴轉有何差別。答有說。無差別。",
    "T27n1545_180:0903c04": "善知心即是善知心迴轉。有說。亦有差",
    "T27n1545_180:0903c05": "別。謂名即差別名善知心。名善知心迴轉。",
    "T27n1545_180:0903c06": "復次觀心自性名善知心。觀心行相名善",
    "T27n1545_180:0903c07": "知心迴轉。復次觀心性差別名善知心。觀",
    "T27n1545_180:0903c08": "心行境差別名善知心迴轉。復次觀心自",
    "T27n1545_180:0903c09": "相名善知心。觀心共相名善知心迴轉。有",
    "T27n1545_180:0903c10": "說。心念住觀名善知心。法念住觀名善",
    "T27n1545_180:0903c11": "知心迴轉。復次唯觀識食識蘊意處七心界",
    "T27n1545_180:0903c12": "名善知心。總觀四食五蘊十二處十八界",
    "T27n1545_180:0903c13": "名善知心迴轉。有說。觀心名善知心觀心",
    "T27n1545_180:0903c14": "所名善知心迴轉。有說。觀識名善知心。",
    "T27n1545_180:0903c15": "觀識住名善知心迴轉。脇尊者曰。觀有貪",
    "T27n1545_180:0903c16": "心名善知心。觀轉有貪心為離貪心。名",
    "T27n1545_180:0903c17": "善知心迴轉。如有貪離貪。應知有瞋離瞋有",
    "T27n1545_180:0903c18": "癡離癡。散略下舉小大掉不掉不寂靜寂靜",
    "T27n1545_180:0903c19": "不定定不修修不解脫解脫染不染有漏無漏",
    "T27n1545_180:0903c20": "縛解繫不繫亦爾。",
    "T27n1545_180:0903c21": "如說我弟子中舍利子具大慧辯。執大藏得",
    "T27n1545_180:0903c22": "無礙解。此二何差別。答尊者舍利子多住義",
    "T27n1545_180:0903c23": "無礙解。尊者執大藏多住四無礙解。是故世",
    "T27n1545_180:0903c24": "尊各說第一。問若爾。尊者執大藏勝舍利",
    "T27n1545_180:0903c25": "子耶。答舍利子勝以能自在住四但捨而",
    "T27n1545_180:0903c26": "住一故問何故舍利子多住於義。執大藏多",
    "T27n1545_180:0903c27": "住四耶。答尊者舍利子厭離名言愛重於",
    "T27n1545_180:0903c28": "義。尊者執大藏於義名言皆生愛重。有說。",
    "T27n1545_180:0903c29": "尊者舍利子於四無礙解皆得自在。而隨",
    "T27n1545_180:0904a01": "樂住一義無礙解。彼一切時但求義故。尊者",
    "T27n1545_180:0904a02": "執大藏於四無礙解皆未自在。世尊說彼",
    "T27n1545_180:0904a03": "得無礙解。彼作是思勿我於此四無礙解",
    "T27n1545_180:0904a04": "入住出心有所忘失不稱所記。是故於四",
    "T27n1545_180:0904a05": "循環多住。如二苾芻俱誦四阿笈摩一皆通",
    "T27n1545_180:0904a06": "利一則生梗。彼通利者隨樂諷一。其生梗者",
    "T27n1545_180:0904a07": "循環遍理此亦如是。故二尊者所住各異。",
    "T27n1545_180:0904a08": "問四無礙解自性是何。答自性是慧。云何知",
    "T27n1545_180:0904a09": "然如品類足說。法無礙解云何。謂於名句",
    "T27n1545_180:0904a10": "文身不退轉智。義無礙解云何謂於勝義不",
    "T27n1545_180:0904a11": "退轉智。詞無礙解云何。謂於言詞不退轉",
    "T27n1545_180:0904a12": "智辯無礙解云何。謂於無滯應理說。及自在",
    "T27n1545_180:0904a13": "定慧中不退轉智。由此故知慧為自性智",
    "T27n1545_180:0904a14": "即慧故。是謂無礙解自性是我是物是性是",
    "T27n1545_180:0904a15": "相是本性。已說自性所以今當說。問何故",
    "T27n1545_180:0904a16": "名無礙解。答於所知境通達無滯名無礙",
    "T27n1545_180:0904a17": "解。謂法無礙解於名句文身義無礙解。於",
    "T27n1545_180:0904a18": "涅槃勝義詞無礙解。於諸方言辭辯無礙",
    "T27n1545_180:0904a19": "解。於正說及道以不退智解無滯礙。有",
    "T27n1545_180:0904a20": "說。於所知境現見而知名無礙解。如世於",
    "T27n1545_180:0904a21": "一現見事中云我於此解知無礙。有說。此",
    "T27n1545_180:0904a22": "應名深密解。謂解阿毘達磨深密處故。有",
    "T27n1545_180:0904a23": "說。此應名隨應解。謂隨於何境如應解故。",
    "T27n1545_180:0904a24": "界者法詞二無礙解墮欲色界。義辯二無礙",
    "T27n1545_180:0904a25": "解墮三界及不墮界。地者法無礙解。有說。",
    "T27n1545_180:0904a26": "在二地謂欲界初靜慮。有說。在五地謂欲",
    "T27n1545_180:0904a27": "界四靜慮。有說。在七地謂欲界未至靜慮",
    "T27n1545_180:0904a28": "中間及四靜慮。義辯二無礙解有漏者。在十",
    "T27n1545_180:0904a29": "一地。謂欲界未至靜慮中間四靜慮四無色。",
    "T27n1545_180:0904b01": "無漏者。在九地。謂未至靜慮中間四靜慮三",
    "T27n1545_180:0904b02": "無色。詞無礙解在二地。謂欲界初靜慮。所依",
    "T27n1545_180:0904b03": "者。四無礙解並依欲界。行相者。法詞二無礙",
    "T27n1545_180:0904b04": "解不明了行相。義無礙解。諸有欲令唯涅槃",
    "T27n1545_180:0904b05": "是勝義者。彼說作滅四行相及不明了行相。",
    "T27n1545_180:0904b06": "諸有欲令一切法是勝義者。彼說作十六",
    "T27n1545_180:0904b07": "行相及不明了行相。辯無礙解。有說。作十",
    "T27n1545_180:0904b08": "二行相及不明了行相。有說。作道四行相及",
    "T27n1545_180:0904b09": "不明了行相。所緣者。法無礙解緣名句文身。",
    "T27n1545_180:0904b10": "義無礙解或有欲令唯緣滅諦。或有欲令",
    "T27n1545_180:0904b11": "緣一切法。詞無礙解緣言詞。辯無礙解緣",
    "T27n1545_180:0904b12": "道及說。念住者。法無礙解法念住。義無礙解",
    "T27n1545_180:0904b13": "或有欲令唯法念住。或有欲令具四念",
    "T27n1545_180:0904b14": "住。詞無礙解身念住。辯無礙解四念住。智",
    "T27n1545_180:0904b15": "者。法詞二無礙解世俗智。義無礙解。諸有",
    "T27n1545_180:0904b16": "欲令唯涅槃是勝義者。有說。六智性謂法",
    "T27n1545_180:0904b17": "智類智世俗智滅智盡智無生智。有說。四智",
    "T27n1545_180:0904b18": "性除盡無生。無礙解是見性故。諸有欲令",
    "T27n1545_180:0904b19": "一切法皆是勝義者。有說。十智性。有說。八",
    "T27n1545_180:0904b20": "智性除盡無生智辯無礙解。有說。九智性",
    "T27n1545_180:0904b21": "除滅智。有說。七智性又除盡無生智。有說。",
    "T27n1545_180:0904b22": "六智性。謂法智類智世俗智道智盡智無生",
    "T27n1545_180:0904b23": "智。有說。四智性又除盡無生智。三摩地俱",
    "T27n1545_180:0904b24": "者。法詞二無礙解非三摩地俱。義無礙解。或",
    "T27n1545_180:0904b25": "有欲令唯無相及非三摩地俱。或有欲令",
    "T27n1545_180:0904b26": "三三摩地。及非三摩地俱。辯無礙解。有說。",
    "T27n1545_180:0904b27": "空無願及非三摩地俱。有說。唯道無願及",
    "T27n1545_180:0904b28": "非三摩地俱。根相應者。總說與三根相應。",
    "T27n1545_180:0904b29": "然欲界者喜捨相應。初二靜慮喜根相應。第",
    "T27n1545_180:0904c01": "三靜慮樂根相應。在餘地者。唯捨根相應。",
    "T27n1545_180:0904c02": "世者。皆墮三世。法辯二無礙解緣三世。詞",
    "T27n1545_180:0904c03": "無礙解過去緣過去。現在緣現在。未來生者",
    "T27n1545_180:0904c04": "緣未來。不生者緣三世。有說。法與詞同。",
    "T27n1545_180:0904c05": "有說。法詞辯三無礙解過去現在緣過去。未",
    "T27n1545_180:0904c06": "來緣三世。義無礙解。或有欲令唯緣離世。",
    "T27n1545_180:0904c07": "或有欲令緣三世及離世。善等者皆是善。",
    "T27n1545_180:0904c08": "法無礙解緣無記。義無礙解。或有欲令唯",
    "T27n1545_180:0904c09": "緣善。或有欲令緣三種。詞辯二無礙解緣",
    "T27n1545_180:0904c10": "三種。欲界繫等者。法詞二無礙解欲色界",
    "T27n1545_180:0904c11": "繫。義辯二無礙解三界繫及不繫。法無礙解。",
    "T27n1545_180:0904c12": "諸有欲令無色界。亦有名句文身者。彼說",
    "T27n1545_180:0904c13": "緣三界繫。諸有欲令無色界無名句文身",
    "T27n1545_180:0904c14": "者。彼說緣欲色界繫。義無礙解。或有欲令",
    "T27n1545_180:0904c15": "唯緣不繫。或有欲令緣三界繫及不繫。詞",
    "T27n1545_180:0904c16": "無礙解緣欲色界繫辯無礙解。有說。緣三",
    "T27n1545_180:0904c17": "界繫及不繫。有說。緣欲色界繫及不繫。學",
    "T27n1545_180:0904c18": "等者。法詞二無礙解是非學非無學緣亦爾。",
    "T27n1545_180:0904c19": "義辯二無礙解是無學及非學非無學義無礙",
    "T27n1545_180:0904c20": "解。或有欲令唯緣非學非無學。或有欲",
    "T27n1545_180:0904c21": "令緣三種。辯無礙解緣三種。見所斷等者。",
    "T27n1545_180:0904c22": "法詞二無礙解修所斷緣亦爾。義辯二無礙",
    "T27n1545_180:0904c23": "解有漏者修所斷。無漏者不斷。義無礙解。或",
    "T27n1545_180:0904c24": "有欲令唯緣不斷。或有欲令緣三種。辯",
    "T27n1545_180:0904c25": "無礙解緣修所斷及不斷。緣名緣義者。法無",
    "T27n1545_180:0904c26": "礙解唯緣名。義無礙解。或有欲令唯緣義。",
    "T27n1545_180:0904c27": "或有欲令通緣名義詞辯二無礙解唯緣",
    "T27n1545_180:0904c28": "於義。緣自相續等者。法詞辯三無礙解緣",
    "T27n1545_180:0904c29": "自相續他相續。有說。但緣自相續。義無礙",
    "T27n1545_180:0905a01": "解。或有欲令但緣非相續。或有欲令緣",
    "T27n1545_180:0905a02": "三種。加行得離染得者。通加行得及離染得。",
    "T27n1545_180:0905a03": "於中有說。佛離染得盡智時得故。聲聞獨覺",
    "T27n1545_180:0905a04": "加行故得加行故現在前。有說。佛獨覺離染",
    "T27n1545_180:0905a05": "得盡智時得故。聲聞加行故得加行故現在",
    "T27n1545_180:0905a06": "前。有說。佛獨覺到究竟聲聞離染得盡智時",
    "T27n1545_180:0905a07": "得故。餘聲聞加行故得。加行故現在前。如是",
    "T27n1545_180:0905a08": "說者。若定應得彼離染得盡智時得故。後",
    "T27n1545_180:0905a09": "加行現在前。佛不加行。獨覺下加行。聲聞或",
    "T27n1545_180:0905a10": "中或上。有無礙解由加行故得加行故現在",
    "T27n1545_180:0905a11": "前。問四無礙解加行云何。答有說。法無礙",
    "T27n1545_180:0905a12": "解以習數論為加行。義無礙解以習佛語",
    "T27n1545_180:0905a13": "為加行。詞無礙解以習聲論為加行。辯無",
    "T27n1545_180:0905a14": "礙解以習因論為加行。於此四處若未",
    "T27n1545_180:0905a15": "善巧必不能生無礙解故。有說。法詞二無",
    "T27n1545_180:0905a16": "礙解以習外論為加行。義辯二無礙解以",
    "T27n1545_180:0905a17": "習內論為加行。如是說者。四無礙解皆以",
    "T27n1545_180:0905a18": "習佛語為加行。如於一伽他中應如是",
    "T27n1545_180:0905a19": "說彼名習如是說名是法無礙解加行。應",
    "T27n1545_180:0905a20": "如是解彼義習如是解義是義無礙解加",
    "T27n1545_180:0905a21": "行。應如是訓彼詞習如是訓詞是詞無礙",
    "T27n1545_180:0905a22": "解加行。應如是無滯說。習如是無滯說是",
    "T27n1545_180:0905a23": "辯無礙解加行是故四無礙解皆以習佛語",
    "T27n1545_180:0905a24": "為加行。問依何引發此無礙解。答依第四",
    "T27n1545_180:0905a25": "靜慮邊際定慧之所引發。脇尊者言。依四靜",
    "T27n1545_180:0905a26": "慮通慧引發。問何處能起此無礙解。答唯欲",
    "T27n1545_180:0905a27": "界能起。欲界中唯人趣三洲。女身男身俱能",
    "T27n1545_180:0905a28": "起。尊者眾世說曰。唯贍部洲唯男子能起。如",
    "T27n1545_180:0905a29": "是說者初說為善。以三洲男子俱能留捨",
    "T27n1545_180:0905b01": "壽故。問何等補特伽羅能起無礙解。答聖者",
    "T27n1545_180:0905b02": "非異生。無學非學。不時解脫非時解脫。所",
    "T27n1545_180:0905b03": "以者何。要相續不為煩惱所持。及得自在",
    "T27n1545_180:0905b04": "定者方能起故。信勝解二事俱無。見至雖得",
    "T27n1545_180:0905b05": "自在定而相續為煩惱所持。時解脫雖相續",
    "T27n1545_180:0905b06": "不為煩惱所持而不得自在定。唯不時解",
    "T27n1545_180:0905b07": "脫具有二事是故能起。問四無礙解次第云",
    "T27n1545_180:0905b08": "何。為如說而起為不爾耶。答有說。如說",
    "T27n1545_180:0905b09": "而起。如契經中先說義無礙解是故前起。",
    "T27n1545_180:0905b10": "乃至後說辯無礙解是故後起。謂瑜伽師為",
    "T27n1545_180:0905b11": "知義故先起義無礙解。雖已知義而於名",
    "T27n1545_180:0905b12": "等未善安布。是故次起法無礙解。雖於名",
    "T27n1545_180:0905b13": "等已善安布而於言詞未能訓釋。是故次",
    "T27n1545_180:0905b14": "起詞無礙解。雖於言詞已能訓釋而未能",
    "T27n1545_180:0905b15": "無滯應理而說。是故後起辯無礙解。有說。如",
    "T27n1545_180:0905b16": "說。而起如阿毘達磨中先說。法無礙解是故",
    "T27n1545_180:0905b17": "前起。乃至後說辯無礙解。是故後起。謂瑜伽",
    "T27n1545_180:0905b18": "師為知名等次第安布。是故先起法無礙",
    "T27n1545_180:0905b19": "解。雖知名等次第安布。而未了所詮義。是",
    "T27n1545_180:0905b20": "故次起義無礙解。後二如前說。有說。不如",
    "T27n1545_180:0905b21": "說而起。謂先起詞次起法次起義後起辯。",
    "T27n1545_180:0905b22": "所以者何。以彼行者先應了達世俗言詞。次",
    "T27n1545_180:0905b23": "知言詞所依名等。次知名等所依義趣。知",
    "T27n1545_180:0905b24": "三事已方能無滯應理而說。是故詞能引法",
    "T27n1545_180:0905b25": "法能引義義能引辯。問四無礙解一一而得",
    "T27n1545_180:0905b26": "為不爾耶。答若得一時必具得四。如四聖",
    "T27n1545_180:0905b27": "種一時而得。隨所愛樂次第現前。問獨覺到",
    "T27n1545_180:0905b28": "究竟聲聞得無礙解不。若得者無退轉智名",
    "T27n1545_180:0905b29": "無礙解。此智所知應無謬失。何故尊者大目",
    "T27n1545_180:0905c01": "揵連記他生男而後生女。記天當雨而竟",
    "T27n1545_180:0905c02": "不雨。記王舍城軍勝而後反為吠舍離軍",
    "T27n1545_180:0905c03": "所敗。獨覺何緣不能說法。伽他所說復云",
    "T27n1545_180:0905c04": "何通。",
    "T27n1545_180:0905c05": "　唯佛稱無學　　得無礙解者",
    "T27n1545_180:0905c06": "　到功德彼岸　　永無諸誤失",
    "T27n1545_180:0905c07": "若不得者。何故經言。我弟子中摩訶俱瑟恥",
    "T27n1545_180:0905c08": "羅得無礙解。彼尊者根劣佛尚說得大目揵",
    "T27n1545_180:0905c09": "連根勝。於彼何故不得耶。答應言。獨覺到",
    "T27n1545_180:0905c10": "究竟聲聞亦得無礙解。問無退轉智名無礙",
    "T27n1545_180:0905c11": "解。何故尊者大目揵連所記有謬。答彼於自",
    "T27n1545_180:0905c12": "分所觀境中智無退轉。非於異分不觀境",
    "T27n1545_180:0905c13": "中故無有過。如彼所記。先實是男後轉為",
    "T27n1545_180:0905c14": "女。時天亦雨。但羅怙羅阿素洛王接置大",
    "T27n1545_180:0905c15": "海。又二國將欲戰時護國藥叉先鬪王舍城",
    "T27n1545_180:0905c16": "藥叉初勝後敗國人亦爾。非初不勝。然彼尊",
    "T27n1545_180:0905c17": "者於此所記男等事中。但觀前位而不觀",
    "T27n1545_180:0905c18": "後。若觀後者記亦無謬。問若獨覺亦得無礙",
    "T27n1545_180:0905c19": "解者。何故不能為他說法。答彼愛寂靜",
    "T27n1545_180:0905c20": "樂獨處故。怖畏喧雜厭眾集故。見遠離",
    "T27n1545_180:0905c21": "功德憒鬧過失故。心背徒眾豈能說法。有",
    "T27n1545_180:0905c22": "說。一切獨覺皆是奢摩他行。要毘鉢舍那行",
    "T27n1545_180:0905c23": "方能說法。有說。一切獨覺不樂安布名身",
    "T27n1545_180:0905c24": "等故。有說。彼審觀察設我說法。彼即能入",
    "T27n1545_180:0905c25": "正性離生。得果離染及漏盡者我亦當說。然",
    "T27n1545_180:0905c26": "不能如是。我何能唐捐其功耶。是故不",
    "T27n1545_180:0905c27": "說。有說。一切獨覺能審度量世間。唯有二",
    "T27n1545_180:0905c28": "種所化。一者佛所化。二者聲聞所化。無有",
    "T27n1545_180:0905c29": "獨覺所化有情故不說法。有說。夫說法者。",
    "T27n1545_180:0906a01": "由二因緣。一者力所引發。二者由隨他教。",
    "T27n1545_180:0906a02": "獨覺無力不隨他教。又一者無畏引發。二者",
    "T27n1545_180:0906a03": "由隨他教。獨覺無無畏不隨他教。又一者",
    "T27n1545_180:0906a04": "大悲引發。二者由隨他教。獨覺無大悲不",
    "T27n1545_180:0906a05": "隨他教。是故彼不能說法。問說法具由一",
    "T27n1545_180:0906a06": "切佛法。何故但說力無異大悲非餘耶。答",
    "T27n1545_180:0906a07": "力能安立自論。無畏能摧他論。大悲能起",
    "T27n1545_180:0906a08": "說法欲更不待餘故唯說此。有說。彼獨覺",
    "T27n1545_180:0906a09": "作是思惟。能說法者。所謂法王及法王子。我",
    "T27n1545_180:0906a10": "非法王亦非法王子。何能說法是故不說。",
    "T27n1545_180:0906a11": "有說。彼獨覺作是念。我從昔來不曾習學",
    "T27n1545_180:0906a12": "諸說法事是故不說。有說。若自覺而於三",
    "T27n1545_180:0906a13": "種正調伏事得善巧者乃能說法。獨覺不",
    "T27n1545_180:0906a14": "爾。有說。自覺而能具一切智一切種智者",
    "T27n1545_180:0906a15": "方能說法。獨覺不爾。有說。夫說正法皆為",
    "T27n1545_180:0906a16": "破我獨覺出世時。眾生著我堅固難破故",
    "T27n1545_180:0906a17": "不說法。有說。彼自覺者於說法時心必依",
    "T27n1545_180:0906a18": "趣涅槃。獨覺若起趣涅槃心時。第二剎那便",
    "T27n1545_180:0906a19": "入寂滅極樂解脫故。如來不爾。雖樂解脫",
    "T27n1545_180:0906a20": "而為大悲大捨所持能久住說。有說。自覺",
    "T27n1545_180:0906a21": "而能成就無忘失法乃能說法。獨覺若在空",
    "T27n1545_180:0906a22": "閑林中能以無礙解安布蘊界處等名句",
    "T27n1545_180:0906a23": "文身。若入聚落行乞食時前所安布或有",
    "T27n1545_180:0906a24": "忘失。彼作是念。我既不得無忘失法何用",
    "T27n1545_180:0906a25": "說法是故不說。有說。獨覺種性法應如",
    "T27n1545_180:0906a26": "是。雖得無礙解而不樂說法。欲有饒益",
    "T27n1545_180:0906a27": "唯現神通。或但為他授八齋戒。問若聲聞",
    "T27n1545_180:0906a28": "獨覺亦得無礙解。伽他所說復云何通。答唯",
    "T27n1545_180:0906a29": "佛所得究竟圓滿最勝自在無有錯謬故作",
    "T27n1545_180:0906b01": "是說非謂二乘皆不成就。若不爾者。二乘",
    "T27n1545_180:0906b02": "亦應不得無學。以伽他說唯佛是無學故。",
    "T27n1545_180:0906b03": "有餘師言。聲聞獨覺一切不得四無礙解。",
    "T27n1545_180:0906b04": "問何故經言。我弟子中摩訶俱瑟恥羅得無",
    "T27n1545_180:0906b05": "礙解。彼根非勝。佛尚說得獨覺到究竟聲聞",
    "T27n1545_180:0906b06": "根勝。於彼何故言一切不得耶。答彼所說",
    "T27n1545_180:0906b07": "得是無礙解相似善根而非真實。以彼尊",
    "T27n1545_180:0906b08": "者於長夜中愛樂此法精勤修習。佛隨其",
    "T27n1545_180:0906b09": "意故說彼得。餘雖得此相似善根。非極愛",
    "T27n1545_180:0906b10": "樂勤修習故不說彼得。問何故二乘一切",
    "T27n1545_180:0906b11": "不得無礙解耶。答無退轉智名無礙解。聲",
    "T27n1545_180:0906b12": "聞獨覺於諸境界智有退轉。以所記說有",
    "T27n1545_180:0906b13": "誤失故非無礙解。如是說者。初說為善。以",
    "T27n1545_180:0906b14": "聲聞獨覺於自分境中智無退故。",
    "T27n1545_180:0906b15": "此中願智攝願智邊際智無諍智四無礙解。",
    "T27n1545_180:0906b16": "如願智應知義無礙解亦爾。邊際智不攝",
    "T27n1545_180:0906b17": "詞。餘如願智說。無諍智攝無諍智願智邊",
    "T27n1545_180:0906b18": "際智。義無礙解不攝法詞辯三無礙解。如",
    "T27n1545_180:0906b19": "無諍。應知法詞辯三無礙解亦爾。如其所應",
    "T27n1545_180:0906b20": "各說自攝除無諍詞無礙解。又不攝邊際",
    "T27n1545_180:0906b21": "智。此七種皆依邊際定得。邊際定力所引",
    "T27n1545_180:0906b22": "發故。邊際靜慮體有六種。謂七除詞。以第",
    "T27n1545_180:0906b23": "四靜慮最上品名邊際故。有餘師說。四靜",
    "T27n1545_180:0906b24": "慮最上品皆名邊際。是故彼說邊際靜慮具",
    "T27n1545_180:0906b25": "有七種七智相攝。亦有差別准上應知。然",
    "T27n1545_180:0906b26": "能引發唯是第四靜慮邊際非餘。",
    "T27n1545_180:0906b27": "說一切有部發智大毘婆沙論卷第一百八",
    "T27n1545_180:0906b28": "十"
}