{
    "T51n2076_004:0223b09": "景德傳燈錄卷第四",
    "T51n2076_004:0223b11": "第三十一祖道信大師旁出法嗣九世共七",
    "T51n2076_004:0223b12": "十六人",
    "T51n2076_004:0223b13": "金陵牛頭山六世祖宗",
    "T51n2076_004:0223b14": "第一世法融禪師第二世智巖禪師",
    "T51n2076_004:0223b15": "第三世慧方禪師第四世法持禪師",
    "T51n2076_004:0223b16": "第五世智威禪師",
    "T51n2076_004:0223b17": "第六世慧忠禪師已上六人見錄",
    "T51n2076_004:0223b18": "前六世祖宗法嗣共七十人",
    "T51n2076_004:0223b19": "法融禪師下三世旁出一十二人",
    "T51n2076_004:0223b20": "金陵鍾山曇璀禪師一人見錄",
    "T51n2076_004:0223b21": "荊州大素禪師幽棲月空禪師",
    "T51n2076_004:0223b22": "白馬道演禪師新安定莊禪師",
    "T51n2076_004:0223b23": "彭城智瑳禪師廣州道樹禪師",
    "T51n2076_004:0223b24": "湖州智爽禪師新州杜默禪師",
    "T51n2076_004:0223b25": "上元智誠禪師定真禪師智誠禪師出",
    "T51n2076_004:0223b26": "如度禪師定真禪師出已上一十一人無機緣語句不錄",
    "T51n2076_004:0223b27": "智巖禪師下旁出八人",
    "T51n2076_004:0223b28": "東都鏡潭禪師襄州志長禪師",
    "T51n2076_004:0223b29": "湖州義真禪師益州端伏禪師",
    "T51n2076_004:0223c01": "龍光龜仁禪師襄陽辯才禪師",
    "T51n2076_004:0223c02": "漢南法俊禪師",
    "T51n2076_004:0223c03": "西州敏古禪師已上八人無機緣語句不錄",
    "T51n2076_004:0223c04": "法持禪師下旁出二人",
    "T51n2076_004:0223c05": "牛頭山玄素禪師",
    "T51n2076_004:0223c06": "天柱弘仁禪師已上二人無機緣語句不錄",
    "T51n2076_004:0223c07": "智威禪師下四世旁出一十二人",
    "T51n2076_004:0223c08": "宣州安國寺玄挺大師智威禪師出三人",
    "T51n2076_004:0223c09": "潤州鶴林玄素禪師",
    "T51n2076_004:0223c10": "舒州天柱山崇慧禪師",
    "T51n2076_004:0223c11": "杭州徑山道欽禪師玄素禪師出",
    "T51n2076_004:0223c12": "杭州鳥窠道林禪師道欽禪師出",
    "T51n2076_004:0223c13": "杭州招賢寺會通禪師鳥窠旁出已上六人見錄",
    "T51n2076_004:0223c14": "靈巖寶觀禪師智威禪師出",
    "T51n2076_004:0223c15": "金華山曇益禪師玄素禪師旁出二人",
    "T51n2076_004:0223c16": "吳門圓鏡禪師",
    "T51n2076_004:0223c17": "木渚山悟禪師徑山欽禪師旁出三人",
    "T51n2076_004:0223c18": "青陽廣敷禪師",
    "T51n2076_004:0223c19": "杭州巾子山崇慧禪師已上六人無機緣語句不錄",
    "T51n2076_004:0223c20": "已上舊本世次不明今各依本章添",
    "T51n2076_004:0223c21": "注法嗣共成四世也",
    "T51n2076_004:0223c22": "慧忠禪師下兩世旁出三十六人除天台雲居智及潤州棲",
    "T51n2076_004:0223c23": "霞源二人外餘皆忠禪師出",
    "T51n2076_004:0223c24": "天台山佛窟巖惟則禪師",
    "T51n2076_004:0223c25": "天台山雲居智禪師惟則禪師出已上二人見錄",
    "T51n2076_004:0223c26": "牛頭山道性禪師江寧智燈禪師",
    "T51n2076_004:0223c27": "解縣懷信禪師鶴林全禪師",
    "T51n2076_004:0223c28": "北山懷古禪師明州觀宗禪師",
    "T51n2076_004:0223c29": "牛頭山大智禪師白馬善道禪師",
    "T51n2076_004:0224a01": "牛頭山智真禪師牛頭山譚顒禪師",
    "T51n2076_004:0224a02": "牛頭山雲韜禪師牛頭山凝禪師",
    "T51n2076_004:0224a03": "牛頭山法梁禪師江寧行應禪師",
    "T51n2076_004:0224a04": "牛頭山惠良禪師興善道融禪師",
    "T51n2076_004:0224a05": "蔣山照明禪師牛頭山法燈禪師",
    "T51n2076_004:0224a06": "牛頭山定空禪師牛頭山慧涉禪師",
    "T51n2076_004:0224a07": "幽棲道遇禪師牛頭山凝空禪師",
    "T51n2076_004:0224a08": "蔣山道初禪師幽棲藏禪師",
    "T51n2076_004:0224a09": "牛頭山靈暉禪師幽棲道穎禪師",
    "T51n2076_004:0224a10": "牛頭山巨英禪師釋山法常禪師",
    "T51n2076_004:0224a11": "龍門凝寂禪師莊嚴遠禪師",
    "T51n2076_004:0224a12": "襄州道堅禪師尼明悟",
    "T51n2076_004:0224a13": "居士殷淨己",
    "T51n2076_004:0224a14": "潤州棲霞寺清源禪師慧涉出已上三十四人無機緣語句不錄",
    "T51n2076_004:0224a15": "第三十二祖弘忍大師五世旁出一百七人",
    "T51n2076_004:0224a16": "第一世一十三人",
    "T51n2076_004:0224a17": "北宗神秀禪師嵩嶽慧安國師",
    "T51n2076_004:0224a18": "袁州蒙山道明禪師已上三人見錄",
    "T51n2076_004:0224a19": "楊州奉法寺曇光禪師",
    "T51n2076_004:0224a20": "隋州禪慥禪師金州法持禪師",
    "T51n2076_004:0224a21": "資州智侁禪師舒州法照禪師",
    "T51n2076_004:0224a22": "越州義方禪師枝江道俊禪師",
    "T51n2076_004:0224a23": "常州玄賾禪師越州僧達禪師",
    "T51n2076_004:0224a24": "白松山劉主簿已上一十人無機緣語句不錄",
    "T51n2076_004:0224a25": "第二世三十七人",
    "T51n2076_004:0224a26": "北宗神秀禪師法嗣一十九人",
    "T51n2076_004:0224a27": "五臺山巨方禪師",
    "T51n2076_004:0224a28": "河中府中條山智封禪師",
    "T51n2076_004:0224a29": "兗州降魔藏禪師壽州道樹禪師",
    "T51n2076_004:0224b01": "准南都梁山全植禪師已上五人見錄",
    "T51n2076_004:0224b02": "荊州辭朗禪師嵩山普寂禪師",
    "T51n2076_004:0224b03": "大佛山香育禪師西京義福禪師",
    "T51n2076_004:0224b04": "忽雷澄禪師東京日禪師",
    "T51n2076_004:0224b05": "太原遍淨禪師南嶽元觀禪師",
    "T51n2076_004:0224b06": "汝南杜禪師嵩山敬禪師",
    "T51n2076_004:0224b07": "京兆小福禪師晉州霍山觀禪師",
    "T51n2076_004:0224b08": "潤州茅山崇珪禪師",
    "T51n2076_004:0224b09": "安陸懷空禪師已上一十四人無機緣語句不錄",
    "T51n2076_004:0224b10": "前嵩嶽慧安國師等法嗣一十八人",
    "T51n2076_004:0224b11": "洛京福先寺仁儉禪師慧安國師出六人",
    "T51n2076_004:0224b12": "嵩嶽破竈墮和尚",
    "T51n2076_004:0224b13": "嵩嶽元珪禪師已上三人見錄",
    "T51n2076_004:0224b14": "常山坦然禪師鄴都圓寂禪師",
    "T51n2076_004:0224b15": "西京道亮禪師",
    "T51n2076_004:0224b16": "楊州大總管李孝逸道亮禪師旁出五人",
    "T51n2076_004:0224b17": "工部尚書張錫國子祭酒崔融",
    "T51n2076_004:0224b18": "祕書監賀知章睦州刺史康詵",
    "T51n2076_004:0224b19": "正壽禪師隋州神慥禪師出",
    "T51n2076_004:0224b20": "洪州崇寂禪師蒙山道明禪師出三人",
    "T51n2076_004:0224b21": "江西瓌禪師　撫州神貞禪師",
    "T51n2076_004:0224b22": "資州處寂禪師資州智詵禪師出",
    "T51n2076_004:0224b23": "義興神斐禪師玄賾禪師出二人",
    "T51n2076_004:0224b24": "湖州暢禪師已上一十五人無機緣語句不錄",
    "T51n2076_004:0224b25": "第三世四十九人",
    "T51n2076_004:0224b26": "前荊州辭朗禪師法嗣三人",
    "T51n2076_004:0224b27": "紫金玄宗禪師明州大梅山車禪師",
    "T51n2076_004:0224b28": "塼界慎徽禪師已上三人無機緣語句不錄",
    "T51n2076_004:0224b29": "前嵩山普寂禪師等法嗣四十六人",
    "T51n2076_004:0224c01": "終南山惟政禪師普寂禪師出二十四人一人見錄",
    "T51n2076_004:0224c02": "廣福慧空禪師常越禪師",
    "T51n2076_004:0224c03": "襄州夾石山思禪師明瓚禪師",
    "T51n2076_004:0224c04": "敬愛寺真禪師兗州守賢禪師",
    "T51n2076_004:0224c05": "定州石藏禪師南嶽澄心禪師",
    "T51n2076_004:0224c06": "南嶽日照禪師洛京同德寺幹禪師",
    "T51n2076_004:0224c07": "蘇州真亮禪師瓦棺寺󱈜禪師",
    "T51n2076_004:0224c08": "弋陽法融禪師廣陵演禪師",
    "T51n2076_004:0224c09": "陝州慧空禪師洛京真亮禪師",
    "T51n2076_004:0224c10": "澤州亘月禪師亳州曇真禪師",
    "T51n2076_004:0224c11": "都梁山崇演禪師京兆章敬寺澄禪師",
    "T51n2076_004:0224c12": "嵩陽寺一行禪師京兆山北寺融禪師",
    "T51n2076_004:0224c13": "曹州定陶丁居士",
    "T51n2076_004:0224c14": "大雄猛禪師西京義福禪師出八人",
    "T51n2076_004:0224c15": "西京大震動禪師神斐禪師",
    "T51n2076_004:0224c16": "西京大悲光禪師西京大隱禪師",
    "T51n2076_004:0224c17": "定境禪師道播禪師",
    "T51n2076_004:0224c18": "玄證禪師",
    "T51n2076_004:0224c19": "西京寂滿禪師降魔藏禪師出三人",
    "T51n2076_004:0224c20": "西京定莊禪師南嶽慧隱禪師",
    "T51n2076_004:0224c21": "神照禪師南嶽元觀禪師出",
    "T51n2076_004:0224c22": "京兆藍田深寂禪師小福禪師出三人",
    "T51n2076_004:0224c23": "太白山日沒雲禪師東白山法超禪師",
    "T51n2076_004:0224c24": "峴山幽禪師霍山觀禪師出",
    "T51n2076_004:0224c25": "益州無相禪師資州處寂禪師出四人",
    "T51n2076_004:0224c26": "益州長松山馬禪師",
    "T51n2076_004:0224c27": "超禪師　梓州曉了禪師",
    "T51n2076_004:0224c28": "西京智游禪師義興斐禪師出二人",
    "T51n2076_004:0224c29": "東都智深禪師已上四十五人無機緣語句不錄",
    "T51n2076_004:0225a01": "第四世七人",
    "T51n2076_004:0225a02": "前興善惟政禪師法嗣二人",
    "T51n2076_004:0225a03": "衡州定心禪師",
    "T51n2076_004:0225a04": "敬愛寺志真禪師已上二人無機緣語句不錄",
    "T51n2076_004:0225a05": "前益州無相禪師等法嗣五人",
    "T51n2076_004:0225a06": "益州保唐寺無住禪師無相禪師出四人一人見錄",
    "T51n2076_004:0225a07": "荊州明月山融禪師漢州雲頂山王頭陀",
    "T51n2076_004:0225a08": "益州淨眾寺神會禪師",
    "T51n2076_004:0225a09": "武誡禪師塼界慎徽禪師出已上四人無機緣語句不錄",
    "T51n2076_004:0225a10": "第五世一人",
    "T51n2076_004:0225a11": "前敬愛寺志真禪師法嗣一人",
    "T51n2076_004:0225a12": "嵩山照禪師一人無機緣語句不錄",
    "T51n2076_004:0225a14": "第三十一祖道信大師法嗣共一百八十",
    "T51n2076_004:0225a15": "三人內七十六人旁出",
    "T51n2076_004:0225a16": "金陵牛頭山六世祖宗見錄",
    "T51n2076_004:0225a17": "第一世法融禪師第二世智巖禪師",
    "T51n2076_004:0225a18": "第三世慧方禪師第四世法持禪師",
    "T51n2076_004:0225a19": "第五世智威禪師第六世慧忠禪師",
    "T51n2076_004:0225a20": "前六世祖宗法嗣共八十人",
    "T51n2076_004:0225a21": "法融禪師下三世旁出一十二人一人見錄",
    "T51n2076_004:0225a22": "金陵鍾山曇璀禪師荊州大素禪師",
    "T51n2076_004:0225a23": "幽棲月空禪師白馬道演禪師",
    "T51n2076_004:0225a24": "新安定莊禪師彭城智瑳禪師",
    "T51n2076_004:0225a25": "廣州道樹禪師湖州智爽禪師",
    "T51n2076_004:0225a26": "新州杜默禪師上元智誠禪師",
    "T51n2076_004:0225a27": "智誠復出一人定真禪師",
    "T51n2076_004:0225a28": "定真復出一人",
    "T51n2076_004:0225a29": "如度禪師已上一十一人無機緣語句不錄",
    "T51n2076_004:0225b01": "智巖禪師下旁出",
    "T51n2076_004:0225b02": "東都鏡潭禪師襄州志長禪師",
    "T51n2076_004:0225b03": "湖州義真禪師益州端伏禪師",
    "T51n2076_004:0225b04": "龍光龜仁禪師襄陽辯才禪師",
    "T51n2076_004:0225b05": "漢南法俊禪師",
    "T51n2076_004:0225b06": "西川敏古禪師已上八人無機緣語句不錄",
    "T51n2076_004:0225b07": "法持禪師下旁出",
    "T51n2076_004:0225b08": "牛頭山玄素禪師",
    "T51n2076_004:0225b09": "天柱弘仁禪師已上二人無機緣語句不錄",
    "T51n2076_004:0225b10": "智威禪師下三世旁出一十二人六人見錄",
    "T51n2076_004:0225b11": "宣州安國寺玄挺大師",
    "T51n2076_004:0225b12": "潤州鶴林寺玄素禪師",
    "T51n2076_004:0225b13": "舒州天柱山崇慧禪師",
    "T51n2076_004:0225b14": "杭州徑山道欽禪師",
    "T51n2076_004:0225b15": "杭州鳥窠道林禪師",
    "T51n2076_004:0225b16": "杭州招賢寺會通禪師",
    "T51n2076_004:0225b17": "玄素復出二人",
    "T51n2076_004:0225b18": "二吳門圓鏡禪師",
    "T51n2076_004:0225b19": "道欽復出三人",
    "T51n2076_004:0225b20": "二青陽廣敷禪師",
    "T51n2076_004:0225b21": "三杭州中子山崇慧禪師",
    "T51n2076_004:0225b22": "道林復出一人",
    "T51n2076_004:0225b23": "靈巖寶觀禪師已上六人無機緣語句不錄",
    "T51n2076_004:0225b24": "慧忠禪師下兩世旁出三十六人二人見錄",
    "T51n2076_004:0225b25": "夭台山佛窟巖惟則禪師旁出天台雲居",
    "T51n2076_004:0225b26": "天台山雲居智禪師",
    "T51n2076_004:0225b27": "牛頭山道性禪師江寧智燈禪師",
    "T51n2076_004:0225b28": "解縣懷信禪師鶴林全禪師",
    "T51n2076_004:0225b29": "北山懷古禪師明州觀宗禪師",
    "T51n2076_004:0225c01": "牛頭山大智禪師白馬善道禪師",
    "T51n2076_004:0225c02": "牛頭山智真禪師牛頭山譚顒禪師",
    "T51n2076_004:0225c03": "牛頭山雲韜禪師牛頭山凝禪師",
    "T51n2076_004:0225c04": "牛頭山法梁禪師江寧行應禪師",
    "T51n2076_004:0225c05": "牛頭山惠良禪師興善道融禪師",
    "T51n2076_004:0225c06": "蔣山照明禪師牛頭山法燈禪師",
    "T51n2076_004:0225c07": "牛頭山定空禪師牛頭山慧涉禪師",
    "T51n2076_004:0225c08": "幽棲道遇禪師牛頭山凝空禪師",
    "T51n2076_004:0225c09": "蔣山道初禪師幽棲藏禪師",
    "T51n2076_004:0225c10": "牛頭山靈暉禪師幽棲道穎禪師",
    "T51n2076_004:0225c11": "牛頭山巨英禪師釋山法常禪師",
    "T51n2076_004:0225c12": "龍門凝寂禪師莊嚴遠禪師",
    "T51n2076_004:0225c13": "襄州道堅禪師尼明悟",
    "T51n2076_004:0225c14": "居士殷淨已",
    "T51n2076_004:0225c15": "前慧涉復出一人",
    "T51n2076_004:0225c16": "潤州棲霞寺清源禪師已上三十四人無機緣語句不錄",
    "T51n2076_004:0225c17": "第三十二祖弘忍大師五世旁出一百七人",
    "T51n2076_004:0225c18": "第一世一十三人三人見錄",
    "T51n2076_004:0225c19": "北宗神秀禪師嵩嶽慧安國師",
    "T51n2076_004:0225c20": "袁州蒙山道明禪師",
    "T51n2076_004:0225c21": "揚州奉法寺曇光禪師",
    "T51n2076_004:0225c22": "隨州禪慥禪師金州法持禪師",
    "T51n2076_004:0225c23": "資州智侁禪師舒州法照禪師",
    "T51n2076_004:0225c24": "越州義方禪師枝江道俊禪師",
    "T51n2076_004:0225c25": "常州玄賾禪師越州僧達禪師",
    "T51n2076_004:0225c26": "白松山劉主簿已上一十人無機緣語句不錄",
    "T51n2076_004:0225c27": "第二世三十七人",
    "T51n2076_004:0225c28": "北宗神秀禪師法嗣一十九人五人見錄",
    "T51n2076_004:0225c29": "五臺山巨方禪師",
    "T51n2076_004:0226a01": "河中府中條山智封禪師",
    "T51n2076_004:0226a02": "兗州降魔藏禪師壽州道樹禪師",
    "T51n2076_004:0226a03": "淮南都梁山全植禪師",
    "T51n2076_004:0226a04": "荊州辭朗禪師",
    "T51n2076_004:0226a05": "嵩山普寂禪師大佛山香育禪師",
    "T51n2076_004:0226a06": "西京義福禪師忽雷澄禪師",
    "T51n2076_004:0226a07": "東京日禪師大原遍淨禪師",
    "T51n2076_004:0226a08": "南嶽元觀禪師汝南杜禪師",
    "T51n2076_004:0226a09": "嵩山敬禪師京兆小福禪師",
    "T51n2076_004:0226a10": "晉州霍山觀禪師潤州茅山崇珪禪師",
    "T51n2076_004:0226a11": "安陸懷空禪師已上一十四人無機緣語句不錄",
    "T51n2076_004:0226a12": "前嵩嶽慧安國師法嗣一十八人三人見錄",
    "T51n2076_004:0226a13": "洛京福先寺仁儉禪師",
    "T51n2076_004:0226a14": "嵩嶽破竈墮和尚嵩嶽元珪禪師",
    "T51n2076_004:0226a15": "常山坦然禪師鄴都圓寂禪師",
    "T51n2076_004:0226a16": "西京道亮禪師道亮復出五人",
    "T51n2076_004:0226a17": "一揚州大總管李孝逸",
    "T51n2076_004:0226a18": "二工部尚書張錫",
    "T51n2076_004:0226a19": "三國子祭酒崔融四祕書監賀知章",
    "T51n2076_004:0226a20": "五睦州刺史康詵",
    "T51n2076_004:0226a21": "前隨州神慥禪師復出一人",
    "T51n2076_004:0226a22": "正壽禪師",
    "T51n2076_004:0226a23": "前蒙山道明禪師復出三人",
    "T51n2076_004:0226a24": "一洪州崇寂禪師二江西瓌禪師",
    "T51n2076_004:0226a25": "三撫州神貞禪師",
    "T51n2076_004:0226a26": "前資州智侁禪師復出一人",
    "T51n2076_004:0226a27": "資州處寂禪師",
    "T51n2076_004:0226a28": "前玄𦣱禪師復出二人",
    "T51n2076_004:0226a29": "一義興神斐禪師",
    "T51n2076_004:0226b01": "二湖州暢禪師已上一十五人機緣語句不錄無",
    "T51n2076_004:0226b02": "第三世四十九人",
    "T51n2076_004:0226b03": "前荊州辭朗禪師法嗣",
    "T51n2076_004:0226b04": "紫金玄宗禪師明州大梅山常禪師",
    "T51n2076_004:0226b05": "塼界慎徽禪師已上三人無機緣語句不錄",
    "T51n2076_004:0226b06": "前嵩山普寂禪師法嗣四十六人一人見錄",
    "T51n2076_004:0226b07": "終南山惟政禪師廣福慧空禪師",
    "T51n2076_004:0226b08": "常越禪師襄州夾石山思禪師",
    "T51n2076_004:0226b09": "明瓚禪師敬愛寺真禪師",
    "T51n2076_004:0226b10": "兗州守賢禪師定州石藏禪師",
    "T51n2076_004:0226b11": "南嶽澄心禪師南嶽日照禪師",
    "T51n2076_004:0226b12": "洛京同德寺幹禪師蘇州真亮禪師",
    "T51n2076_004:0226b13": "瓦棺寺𤀹禪師弋陽法融禪師",
    "T51n2076_004:0226b14": "廣陵演禪師陝州慧空禪師",
    "T51n2076_004:0226b15": "洛京真亮禪師澤州亘月禪師",
    "T51n2076_004:0226b16": "亳州曇真禪師都梁山崇演禪師",
    "T51n2076_004:0226b17": "京兆章敬寺澄禪師嵩陽寺一行禪師",
    "T51n2076_004:0226b18": "京兆山北寺融禪師晉州定陶丁居士",
    "T51n2076_004:0226b19": "前西京義福禪師復出八人",
    "T51n2076_004:0226b20": "大雄猛禪師西京大震動禪師",
    "T51n2076_004:0226b21": "神斐禪師西京大悲光禪師",
    "T51n2076_004:0226b22": "西京大隱禪師定境禪師",
    "T51n2076_004:0226b23": "道播禪師玄證禪師",
    "T51n2076_004:0226b24": "前降魔藏禪師復出三人",
    "T51n2076_004:0226b25": "西京寂滿禪師西京定莊禪師",
    "T51n2076_004:0226b26": "南嶽慧隱禪師",
    "T51n2076_004:0226b27": "前南嶽元觀禪師復出一人",
    "T51n2076_004:0226b28": "神照禪師",
    "T51n2076_004:0226b29": "前小福禪師復出三人",
    "T51n2076_004:0226c01": "京兆藍田深寂禪師太白山日沒雲禪師",
    "T51n2076_004:0226c02": "東白山法超禪師",
    "T51n2076_004:0226c03": "前霍山觀禪師復出一人",
    "T51n2076_004:0226c04": "峴山幽禪師",
    "T51n2076_004:0226c05": "前資州處寂禪師復出四人",
    "T51n2076_004:0226c06": "益州無相禪師益州長松山馬禪師",
    "T51n2076_004:0226c07": "超禪師梓州曉了禪師",
    "T51n2076_004:0226c08": "前義興斐禪師復出二人",
    "T51n2076_004:0226c09": "西京智游禪師",
    "T51n2076_004:0226c10": "東都智深禪師已上四十五人無機緣語句不錄",
    "T51n2076_004:0226c11": "第四世七人",
    "T51n2076_004:0226c12": "前興善惟政禪師法嗣",
    "T51n2076_004:0226c13": "衡州定心禪師",
    "T51n2076_004:0226c14": "敬愛寺志真禪師已上二人無機緣語句不錄",
    "T51n2076_004:0226c15": "前益州無相禪師法嗣五人一人見錄",
    "T51n2076_004:0226c16": "益州保唐寺無住禪師",
    "T51n2076_004:0226c17": "荊州明月山融禪師漢州雲頂山王頭陀",
    "T51n2076_004:0226c18": "益州淨眾寺神會禪師",
    "T51n2076_004:0226c19": "前塼界慎徽禪師復出一人",
    "T51n2076_004:0226c20": "武誡禪師已上四人無機緣語句不錄",
    "T51n2076_004:0226c21": "第五世一人",
    "T51n2076_004:0226c22": "前敬愛寺志真禪師法嗣",
    "T51n2076_004:0226c23": "嵩山照禪師無機緣語句不錄",
    "T51n2076_004:0226c24": "第三十一祖道信大師旁出法嗣第三十一祖道信大師下旁出法嗣",
    "T51n2076_004:0226c25": "金陵牛頭山六世祖宗金陵牛頭山六世祖宗",
    "T51n2076_004:0226c26": "第一世法融禪師第一世法融禪師者。潤州延陵人也。姓韋氏。",
    "T51n2076_004:0226c27": "年十九學通經史。尋閱大部般若曉達真空。",
    "T51n2076_004:0226c28": "忽一日歎曰。儒道世典非究竟法。般若正觀",
    "T51n2076_004:0226c29": "出世舟航。遂隱茅山投師落髮。後入牛頭山",
    "T51n2076_004:0227a01": "幽棲寺北巖之石室。有百鳥銜華之異。唐貞",
    "T51n2076_004:0227a02": "觀中四祖遙觀氣象。知彼山有奇異之人。乃",
    "T51n2076_004:0227a03": "躬自尋訪問寺僧。此間有道人否。曰出家兒",
    "T51n2076_004:0227a04": "那箇不是道人。祖曰。阿那箇是道人。僧無對。",
    "T51n2076_004:0227a05": "別僧云。此去山中十里許有一懶融。見人不",
    "T51n2076_004:0227a06": "起亦不合掌。莫是道人。祖遂入山見師。端坐",
    "T51n2076_004:0227a07": "自若曾無所顧。祖問曰。在此作什麼。師曰觀",
    "T51n2076_004:0227a08": "心。祖曰。觀是何人心是何物。師無對便起作",
    "T51n2076_004:0227a09": "禮。師曰。大德高棲何所。祖曰。貧道不決所止",
    "T51n2076_004:0227a10": "或東或西。師曰。還識道信禪師否。曰何以問",
    "T51n2076_004:0227a11": "他。師曰。嚮德滋久冀一禮謁。曰道信禪師貧",
    "T51n2076_004:0227a12": "道是也。師曰。因何降此。祖曰。特來相訪。莫",
    "T51n2076_004:0227a13": "更有宴息之處否。師指後面云。別有小庵。遂",
    "T51n2076_004:0227a14": "引祖至庵所。繞庵唯見虎狼之類。祖乃舉兩",
    "T51n2076_004:0227a15": "手作怖勢。師曰。猶有這箇在。祖曰。適來見什",
    "T51n2076_004:0227a16": "麼。師無對。少選祖却於師宴坐石上書一佛",
    "T51n2076_004:0227a17": "字。師覩之竦然。祖曰。猶有這箇在。師未曉乃",
    "T51n2076_004:0227a18": "稽首請說真要。祖曰。夫百千法門同歸方寸。",
    "T51n2076_004:0227a19": "河沙妙德總在心源。一切戒門定門慧門神",
    "T51n2076_004:0227a20": "通變化。悉自具足不離汝心。一切煩惱業障",
    "T51n2076_004:0227a21": "本來空寂。一切因果皆如夢幻。無三界可出。",
    "T51n2076_004:0227a22": "無菩提可求。人與非人性相平等。大道虛曠",
    "T51n2076_004:0227a23": "絕思絕慮。如是之法汝今已得更無闕少。與",
    "T51n2076_004:0227a24": "佛何殊更無別法。汝但任心自在。莫作觀行。",
    "T51n2076_004:0227a25": "亦莫澄心。莫起貪瞋。莫懷愁慮。蕩蕩無礙任",
    "T51n2076_004:0227a26": "意縱橫。不作諸善不作諸惡。行住坐臥觸目",
    "T51n2076_004:0227a27": "遇緣。總是佛之妙用快樂無憂。故名為佛。師",
    "T51n2076_004:0227a28": "曰。心既具足。何者是佛何者是心。祖曰。非心",
    "T51n2076_004:0227a29": "不問佛。問佛非不心。師曰。既不許作觀行。於",
    "T51n2076_004:0227b01": "境起時心如何對治。祖曰。境緣無好醜。好",
    "T51n2076_004:0227b02": "醜起於心。心若不彊名。妄情從何起。妄情既",
    "T51n2076_004:0227b03": "不起。真心任遍知。汝但隨心自在無復對治。",
    "T51n2076_004:0227b04": "即名常住法身無有變異。吾受璨大師頓教法",
    "T51n2076_004:0227b05": "門。今付於汝。汝今諦受吾言只住此山。向後",
    "T51n2076_004:0227b06": "當有五人達者紹汝玄化圭峯判為泯絕無寄宗。引破相教而印之。有僧問。",
    "T51n2076_004:0227b07": "南泉。牛頭未見四祖時。為什麼鳥獸銜華來供養。南泉云。只為步步蹋佛階梯。洞山云。如掌觀珠意不暫捨。僧",
    "T51n2076_004:0227b08": "云。見後為什麼不來。南泉云。直饒不來猶較王老師一線道。洞山云。通身去也。又一尊宿答前兩問皆云。賊不",
    "T51n2076_004:0227b09": "打貧兒家。僧問一老宿。牛頭未見四祖時如何。云如條貫葉。僧云。見後如何。云秋夜紛紛。又僧問吳越永明潛禪",
    "T51n2076_004:0227b10": "師。牛頭未見四祖時如何。潛云牛頭。僧云。見後如何。潛云牛頭。諸方舉唱甚多不可備錄祖付法",
    "T51n2076_004:0227b11": "訖。遂返雙峯山終老。師自爾法席大盛。唐永",
    "T51n2076_004:0227b12": "徽中。徒眾乏糧。師往丹陽緣化。去山八十里。",
    "T51n2076_004:0227b13": "躬負米一石八斗。朝往暮還供僧三百。二時",
    "T51n2076_004:0227b14": "不闕三年。邑宰蕭元善。請於建初寺講大般",
    "T51n2076_004:0227b15": "若經。聽者雲集。至滅靜品地為之震動。謂罷",
    "T51n2076_004:0227b16": "歸山。博陵王問師曰。境緣色發時。不言緣色",
    "T51n2076_004:0227b17": "起。云何得知緣。乃欲息其起。師答曰。境色初",
    "T51n2076_004:0227b18": "發時。色境二性空。本無知緣者。心量與知同。",
    "T51n2076_004:0227b19": "照本發非發。爾時起自息。抱暗生覺緣。心",
    "T51n2076_004:0227b20": "時緣不逐。至如未生前。色心非養育。從空本",
    "T51n2076_004:0227b21": "無念。想受言念生。起法未曾起。豈用佛教令。",
    "T51n2076_004:0227b22": "問曰閉目不見色。境慮乃便多。色既不關心。",
    "T51n2076_004:0227b23": "境從何處發師曰。閉目不見色。內心動慮多。",
    "T51n2076_004:0227b24": "幻識假成用。起名終不過。知色不關心。心亦",
    "T51n2076_004:0227b25": "不關人。隨行有相轉。鳥去空中真。問曰。境發",
    "T51n2076_004:0227b26": "無處所。緣覺了知生。境謝覺還轉。覺乃變為",
    "T51n2076_004:0227b27": "境。若以心曳心。還為覺所覺。從之隨隨去。不",
    "T51n2076_004:0227b28": "離生滅際。師曰。色心前後中。實無緣起境。一",
    "T51n2076_004:0227b29": "念自凝忘。誰能計動靜。此知自無知。知知緣",
    "T51n2076_004:0227c01": "不會。當自檢本形。何須求域外。前境不變謝。",
    "T51n2076_004:0227c02": "後念不來今。求月執玄影。討迹逐飛禽。欲知",
    "T51n2076_004:0227c03": "心本性。還如視夢裏。譬之六月氷。處處皆相",
    "T51n2076_004:0227c04": "似。避空終不脫。求空復不成。借問鏡中像。心",
    "T51n2076_004:0227c05": "從何處生。問曰。恰恰用心時。若為安隱好。師",
    "T51n2076_004:0227c06": "曰。恰恰用心時。恰恰無心用。曲譚名相勞。直",
    "T51n2076_004:0227c07": "說無繁重。無心恰恰用。常用恰恰無。今說無",
    "T51n2076_004:0227c08": "心處。不與有心殊。問曰。智者引妙言。與心相",
    "T51n2076_004:0227c09": "會當。言與心路別。合則萬倍乖。師曰。方便說",
    "T51n2076_004:0227c10": "妙言。破病大乘道。非關本性譚。還從空化造。",
    "T51n2076_004:0227c11": "無念為真常。終當絕心路。離念性不動。生滅",
    "T51n2076_004:0227c12": "無乖誤。谷響既有聲。鏡像能迴顧。問曰。行者",
    "T51n2076_004:0227c13": "體境有。因覺知境亡。前覺及後覺。并境有三",
    "T51n2076_004:0227c14": "心。師曰。境用非體覺。覺罷不應思。因覺知境",
    "T51n2076_004:0227c15": "亡。覺時境不起。前覺及後覺。并境有三遲。問",
    "T51n2076_004:0227c16": "曰。住定俱不轉。將為正三昧。諸業不能牽。不",
    "T51n2076_004:0227c17": "知細無明。徐徐躡其後。師曰。復聞別有人。虛",
    "T51n2076_004:0227c18": "執起心量。三中事不成。不轉還虛妄。心為正",
    "T51n2076_004:0227c19": "受縛。為之淨業障。心塵萬分一。不了說無明。",
    "T51n2076_004:0227c20": "細細習因起。徐徐名相生。風來波浪轉。欲靜",
    "T51n2076_004:0227c21": "水還平。更欲前途說。恐畏後心驚。無念大獸",
    "T51n2076_004:0227c22": "吼。性空下霜雹。星散穢草摧。縱橫飛鳥落。五",
    "T51n2076_004:0227c23": "道定紛綸。四魔不前却。既如猛火燎。還如利",
    "T51n2076_004:0227c24": "劍斫。問曰。賴覺知萬法。萬法本來然。若假照",
    "T51n2076_004:0227c25": "用心。只得照用心。不應心裏事。師曰。賴覺知",
    "T51n2076_004:0227c26": "萬法。萬法終無賴。若假照用心。應不在心外。",
    "T51n2076_004:0227c27": "問曰。隨隨無簡擇。明心不現前。復慮心闇昧。",
    "T51n2076_004:0227c28": "在心用功行。智障復難除。師曰。有此不可有。",
    "T51n2076_004:0227c29": "尋此不可尋。無簡即真擇。得闇出明心。慮者",
    "T51n2076_004:0228a01": "心冥昧存心託功行。何論智障難。至佛方為",
    "T51n2076_004:0228a02": "病。問曰。折中消息間。實亦難安帖。自非用",
    "T51n2076_004:0228a03": "行人。此難終難見。師曰。折中欲消息。消息非",
    "T51n2076_004:0228a04": "難易。先觀心處心。次推智中智。第三照推者。",
    "T51n2076_004:0228a05": "第四通無記。第五解脫名。第六等真偽。第七",
    "T51n2076_004:0228a06": "知法本。第八慈無為。第九遍空陰。第十雲雨",
    "T51n2076_004:0228a07": "被。最盡彼無覺。無明生本智。鏡像現三業。幻",
    "T51n2076_004:0228a08": "人化四衢。不住空邊盡。當照有中無。不出空",
    "T51n2076_004:0228a09": "有內。未將空有俱。號之名折中。折中非言說。",
    "T51n2076_004:0228a10": "安帖無處安。用行何能決。問曰。別有一種人。",
    "T51n2076_004:0228a11": "善解空無相。口言定亂一。復道有中無。同證",
    "T51n2076_004:0228a12": "用常寂。知覺寂常用。用心會真理。後言用",
    "T51n2076_004:0228a13": "無用。智慧方便多。言辭與理合。如如理自如。",
    "T51n2076_004:0228a14": "不由識心會。既知心會非。心心復相泯。如是",
    "T51n2076_004:0228a15": "難知法。永劫不能知。同此用心人。法所不能",
    "T51n2076_004:0228a16": "化。師曰。別有證空者。還如前偈論。行空守寂",
    "T51n2076_004:0228a17": "滅。識見暫時翻。會真是心量。終知未了原。",
    "T51n2076_004:0228a18": "又說息心用。多智疑相似。良由性不明。求空",
    "T51n2076_004:0228a19": "且勞己。永劫住幽識。抱相都不知。放光便動",
    "T51n2076_004:0228a20": "地。於彼欲何為。問曰。前件看心者。復有羅縠",
    "T51n2076_004:0228a21": "難。師曰。看心有羅縠。幻心何待看。況無幻心",
    "T51n2076_004:0228a22": "者。從容下口難。問曰。久有大基業。心路差互",
    "T51n2076_004:0228a23": "間。得覺微細障。即達於真際。自非善巧師。無",
    "T51n2076_004:0228a24": "能決此理。仰惟我大師。當為開要門。引導用",
    "T51n2076_004:0228a25": "心者。不令失正道。師曰。法性本基業。夢境成",
    "T51n2076_004:0228a26": "差互。實相微細身。色心常不悟。忽逢混沌士。",
    "T51n2076_004:0228a27": "哀怨愍群生。託疑廣設問。抱理內常明。生死",
    "T51n2076_004:0228a28": "幽徑徹。毀譽心不驚。野老顯分答。法相媿來",
    "T51n2076_004:0228a29": "儀。蒙發群生藥。還如色性為。顯慶元年邑宰",
    "T51n2076_004:0228b01": "蕭元善。請出山住建初。師辭不獲免。遂命入",
    "T51n2076_004:0228b02": "室上首智巖。付囑法印令以次傳授。將下山",
    "T51n2076_004:0228b03": "謂眾曰。吾不復踐此山矣。時鳥獸哀號踰月",
    "T51n2076_004:0228b04": "不止。庵前有四大桐樹。仲夏之月忽自凋落。",
    "T51n2076_004:0228b05": "明年丁巳閏正月二十三日終於建初。壽六",
    "T51n2076_004:0228b06": "十四。臘四十一。二十七日窆于雞籠山。會送",
    "T51n2076_004:0228b07": "者萬餘人。其牛頭山舊居。金源虎咆泉錫杖",
    "T51n2076_004:0228b08": "泉金龜等池。宴坐石室今悉存焉。",
    "T51n2076_004:0228b09": "第二世智巖禪師第二世智巖禪師者。曲阿人也。姓華氏。弱冠",
    "T51n2076_004:0228b10": "智勇過人。身長七尺六寸。隋大業中為郎將。",
    "T51n2076_004:0228b11": "常以弓挂一濾水囊。隨行所至汲用。累從大",
    "T51n2076_004:0228b12": "將征討頻立戰功。唐武德中。年四十。遂乞出",
    "T51n2076_004:0228b13": "家。入舒州皖公山。從寶月禪師為弟子。後一日",
    "T51n2076_004:0228b14": "宴坐。覩異僧身長丈餘。神姿爽拔詞氣清朗。",
    "T51n2076_004:0228b15": "謂師曰。卿八十生出家。宜加精進。言訖不見。",
    "T51n2076_004:0228b16": "嘗在谷中入定。山水瀑漲。師怡然不動。其水",
    "T51n2076_004:0228b17": "自退。有獵者遇之。因改過修善。復有昔同從",
    "T51n2076_004:0228b18": "軍者二人。聞師隱遁。乃共入山尋之。既見因",
    "T51n2076_004:0228b19": "謂師曰。郎將狂耶何為住此。答曰。我狂欲醒",
    "T51n2076_004:0228b20": "君狂正發。夫嗜色淫聲貪榮冒寵。流轉生死",
    "T51n2076_004:0228b21": "何由自出。二人感悟歎息而去。師貞觀十",
    "T51n2076_004:0228b22": "七年歸建業入牛頭山。謁融禪師發明大事。",
    "T51n2076_004:0228b23": "禪師謂師曰吾受信大師真訣所得都亡。設",
    "T51n2076_004:0228b24": "有一法勝過涅槃吾說亦如夢幻。夫一塵飛",
    "T51n2076_004:0228b25": "而翳天。一芥墮而覆地。汝今已過此見。吾復",
    "T51n2076_004:0228b26": "何云。山門化導當付之於汝。師稟命為第二",
    "T51n2076_004:0228b27": "世。後以正法付方禪師。住白馬捿玄兩寺。",
    "T51n2076_004:0228b28": "又遷住石頭城。於儀鳳二年正月十日示滅。",
    "T51n2076_004:0228b29": "顏色不變屈伸如生。室有異香經旬不歇。遺",
    "T51n2076_004:0228c01": "言水葬。壽七十有八。臘三十有九。",
    "T51n2076_004:0228c02": "第三世慧方禪師第三世慧方禪師者。潤州延陵人也。姓濮氏。",
    "T51n2076_004:0228c03": "投開善寺出家。及進具。洞明經論。後入牛頭",
    "T51n2076_004:0228c04": "山。謁巖禪師諮詢祕要。巖觀其根器堪任正",
    "T51n2076_004:0228c05": "法。遂示以心印。師豁然領悟。於是不出林藪",
    "T51n2076_004:0228c06": "僅踰十年。四方學者雲集。師一旦謂眾曰。吾",
    "T51n2076_004:0228c07": "欲他行隨機利物。汝宜自安也。乃以正法付",
    "T51n2076_004:0228c08": "法持禪師。遂歸茅山。數載將欲滅度。見有五",
    "T51n2076_004:0228c09": "百許人。髻髮後垂狀如菩薩。各持幡華云。請",
    "T51n2076_004:0228c10": "法師講。又感山神現大蟒身至庭前如將泣",
    "T51n2076_004:0228c11": "別。師謂侍者洪道曰。吾去矣。汝為吾報諸門",
    "T51n2076_004:0228c12": "人。及門人奔至。師已入滅。時唐天冊元年八",
    "T51n2076_004:0228c13": "月一日。山林變白谿㵎絕流七日。道俗悲慕",
    "T51n2076_004:0228c14": "聲動山谷。壽六十有七。臘四十。",
    "T51n2076_004:0228c15": "第四世法持禪師第四世法持禪師者。潤州江寧人也。姓張氏。",
    "T51n2076_004:0228c16": "幼歲出家。年三十遊黃梅忍大師坐下。聞法",
    "T51n2076_004:0228c17": "心開。後復遇方禪師為之印可。乃繼迹山門。",
    "T51n2076_004:0228c18": "作牛頭宗祖。及黃梅謝世。謂弟子玄賾曰。後",
    "T51n2076_004:0228c19": "傳吾法者可有十人。金陵法持是其一也。後",
    "T51n2076_004:0228c20": "以法眼付智威禪師。於唐長安二年九月五",
    "T51n2076_004:0228c21": "日。終於金陵延祚寺無常院。遺囑令露骸松",
    "T51n2076_004:0228c22": "下飼諸鳥獸。迎出日空中有神幡。從西而來",
    "T51n2076_004:0228c23": "繞山數匝。所居故院竹林變白七日而止。壽",
    "T51n2076_004:0228c24": "六十有八。臘四十一。",
    "T51n2076_004:0228c25": "第五世智威禪師第五世智威禪師者。江寧人也。姓陳氏。住迎",
    "T51n2076_004:0228c26": "青山。始丱歲。忽一日家中失之。莫知所往。及",
    "T51n2076_004:0228c27": "父母尋訪。乃知已依天寶寺統法師出家矣。",
    "T51n2076_004:0228c28": "年二十受具。後聞法持禪師出世。乃往禮謁",
    "T51n2076_004:0228c29": "傳受正法焉。自爾江左學徒皆奔走門下。其",
    "T51n2076_004:0229a01": "中有慧忠者目為法器。師嘗有偈示曰。",
    "T51n2076_004:0229a02": "莫繫念念　　成生死河",
    "T51n2076_004:0229a03": "輪迴六趣海　　無見出長波",
    "T51n2076_004:0229a04": "慧忠偈答曰。",
    "T51n2076_004:0229a05": "念想由來幻　　性自無終始",
    "T51n2076_004:0229a06": "若得此中意　　長波當自止",
    "T51n2076_004:0229a07": "師又示偈曰。",
    "T51n2076_004:0229a08": "余本性虛無　　緣妄生人我",
    "T51n2076_004:0229a09": "如何息妄情　　還歸空處坐",
    "T51n2076_004:0229a10": "慧忠偈答曰。",
    "T51n2076_004:0229a11": "虛無是實體　　人我何所存",
    "T51n2076_004:0229a12": "妄情不須息　　即汎般若船",
    "T51n2076_004:0229a13": "師知其了悟乃付以山門。遂隨緣化導。於唐",
    "T51n2076_004:0229a14": "開元十七年二月十八日。終於延祚寺。將示",
    "T51n2076_004:0229a15": "滅謂弟子云。將屍林中施諸鳥獸。壽七十有",
    "T51n2076_004:0229a16": "七。",
    "T51n2076_004:0229a17": "第六世慧忠禪師第六世慧忠禪師者。潤州上元人也。姓王氏。",
    "T51n2076_004:0229a18": "年二十三受業於莊嚴寺。其後聞威禪師出",
    "T51n2076_004:0229a19": "世乃往謁之。威纔見曰。山主來也。師感悟微",
    "T51n2076_004:0229a20": "旨。遂給侍左右。後辭詣諸方巡禮。威於具戒",
    "T51n2076_004:0229a21": "院見凌霄藤。遇夏委悴人欲伐之。因謂之",
    "T51n2076_004:0229a22": "曰。勿剪。慧忠還時此藤更生。及師迴果如其",
    "T51n2076_004:0229a23": "言。即以山門付囑訖。出居延祚寺。師平生一",
    "T51n2076_004:0229a24": "衲不易。器用唯一鐺。嘗有供僧穀兩廩。盜",
    "T51n2076_004:0229a25": "者窺伺。虎為守之。縣令張遜者。至山頂謁問",
    "T51n2076_004:0229a26": "師。有何徒弟。師曰。有三五人。遜曰。如何得",
    "T51n2076_004:0229a27": "見。師敲禪床。有三虎哮吼而出。遜驚怖而退。",
    "T51n2076_004:0229a28": "後眾請入城居莊嚴舊寺。師欲於殿東別創",
    "T51n2076_004:0229a29": "法堂。先有古木。群鵲巢其上。工人將伐之。師",
    "T51n2076_004:0229b01": "謂鵲曰。此地建堂汝等何不速去。言訖。群鵲",
    "T51n2076_004:0229b02": "乃遷巢他樹。初築基有二神人定其四角。復",
    "T51n2076_004:0229b03": "潛資夜役。遂不日而就。繇是四方學徒雲集",
    "T51n2076_004:0229b04": "坐下矣。得法者有三十四人。各住一方轉化",
    "T51n2076_004:0229b05": "多眾。師嘗有安心偈。示眾曰。",
    "T51n2076_004:0229b06": "人法雙淨　　善惡兩忘　　真心真實",
    "T51n2076_004:0229b07": "菩提道場",
    "T51n2076_004:0229b08": "唐大歷三年。石室前挂鐺樹挂衣藤。忽盛夏",
    "T51n2076_004:0229b09": "枯死。四年六月十五日集僧布薩訖。命侍者",
    "T51n2076_004:0229b10": "淨髮浴身。至夜有瑞雲覆其精舍。空中復聞",
    "T51n2076_004:0229b11": "天樂之聲。詰旦怡然坐化。時風雨暴作震折",
    "T51n2076_004:0229b12": "林木。復有白虹貫于巖󱐙。五年春茶毘獲舍",
    "T51n2076_004:0229b13": "利不可勝計。壽八十七。",
    "T51n2076_004:0229b14": "前六世祖宗法嗣",
    "T51n2076_004:0229b15": "金陵鍾山曇璀禪師金陵鍾山曇璀禪師者。吳郡人也。姓顧氏。初",
    "T51n2076_004:0229b16": "謁牛頭融大師。大師目而奇之。乃告之曰。色",
    "T51n2076_004:0229b17": "聲為無生之鴆毒。受想是至人之坑阱。子知",
    "T51n2076_004:0229b18": "之乎。師默而審之大悟玄旨。尋晦迹鍾山多",
    "T51n2076_004:0229b19": "歷年所。茅庵瓦缶以終老焉。唐天授三年二",
    "T51n2076_004:0229b20": "月六日。恬然入定七日而滅。壽六十二。",
    "T51n2076_004:0229b21": "前智威禪師下三世旁出法嗣前智威禪師下三世旁出法嗣",
    "T51n2076_004:0229b22": "宣州安國寺玄挺禪師宣州安國寺玄挺禪師者。不知何許人也。甞",
    "T51n2076_004:0229b23": "一日有長安講華嚴經僧來。問五祖云。真性",
    "T51n2076_004:0229b24": "緣起其義云何。祖默然。時師侍立次乃謂曰。",
    "T51n2076_004:0229b25": "大德。正興一念問時。是真性中緣起。其僧言",
    "T51n2076_004:0229b26": "下大悟。又或問南宗自何而立。師曰。心宗非",
    "T51n2076_004:0229b27": "南北。",
    "T51n2076_004:0229b28": "潤州鶴林玄素禪師潤州鶴林玄素禪師者。潤州延陵人也。姓馬",
    "T51n2076_004:0229b29": "氏。唐如意年中受業於江寧長壽寺。晚參智",
    "T51n2076_004:0229c01": "威禪師遂悟真宗。後居京口鶴林寺。甞一日",
    "T51n2076_004:0229c02": "有屠者禮謁。願就所居辨供。師欣然而往。眾",
    "T51n2076_004:0229c03": "皆訝之。師曰。佛性平等賢愚一致。但可度者",
    "T51n2076_004:0229c04": "吾即度之。復何差別之有。或有僧問。如何是",
    "T51n2076_004:0229c05": "西來意。師曰。會即不會。疑即不疑。師又曰。",
    "T51n2076_004:0229c06": "不會不疑底。不疑不會底。又有僧扣門。師問。",
    "T51n2076_004:0229c07": "是什麼人曰是僧。師曰。非但是僧。佛來亦不",
    "T51n2076_004:0229c08": "著。曰佛來為什麼不著。師曰。無汝止泊處。天",
    "T51n2076_004:0229c09": "寶十一年十一月十一日。中夜無疾而滅。壽",
    "T51n2076_004:0229c10": "八十五。建塔於黃鶴山。勅諡大津禪師大和",
    "T51n2076_004:0229c11": "寶航之塔。",
    "T51n2076_004:0229c12": "舒州天柱山崇慧禪師舒州天柱山崇慧禪師者。彭州人也。姓陳氏。",
    "T51n2076_004:0229c13": "唐乾元初往舒州天柱山創寺。永泰元年勅",
    "T51n2076_004:0229c14": "賜號天柱寺。僧問。如何是天柱境。師曰。主薄",
    "T51n2076_004:0229c15": "山高難見日。玉鏡峯前易曉人。問達磨未來",
    "T51n2076_004:0229c16": "此土時。還有佛法也無。師曰。未來時且置。即",
    "T51n2076_004:0229c17": "今事作麼生。曰某甲不會乞師指示。師曰。萬",
    "T51n2076_004:0229c18": "古長空一朝風月。良久又曰。闍黎會麼。自己",
    "T51n2076_004:0229c19": "分上作麼生。干他達磨來與未來作麼。他家",
    "T51n2076_004:0229c20": "來大似賣卜漢相似。見汝不會。為汝錐破卦文。",
    "T51n2076_004:0229c21": "纔生吉凶。在汝分上一切自看。僧問。如何是",
    "T51n2076_004:0229c22": "解卜底人。師曰。汝纔出門時便不中也。問如",
    "T51n2076_004:0229c23": "何是天柱家風。師曰。時有白雲來閉戶。更無",
    "T51n2076_004:0229c24": "風月四山流。問亡僧遷化向什麼處去也。師",
    "T51n2076_004:0229c25": "曰。灊嶽峯高長積翠。舒江明月色光暉。問如",
    "T51n2076_004:0229c26": "何是大通智勝佛。師曰。曠大劫來未曾擁滯。",
    "T51n2076_004:0229c27": "不是大通智勝佛是什麼。曰為什麼佛法不",
    "T51n2076_004:0229c28": "現前。師曰。只為汝不會。所以成不現前。汝若",
    "T51n2076_004:0229c29": "會去。亦無佛道可成。問如何是道。師曰。白雲",
    "T51n2076_004:0230a01": "覆青嶂。蜂鳥步庭華。問從上諸聖有何言說。",
    "T51n2076_004:0230a02": "師曰。汝今見吾有何言說。問宗門中請師舉",
    "T51n2076_004:0230a03": "唱。師曰。石牛長吼真空外。木馬嘶時月隱山。",
    "T51n2076_004:0230a04": "問如何是和尚利人處。師曰。一雨普滋千山",
    "T51n2076_004:0230a05": "秀色。問如何是天柱山中人。師曰。獨步千峯",
    "T51n2076_004:0230a06": "頂。優游九曲泉。問如何是西來意。師曰。白猿",
    "T51n2076_004:0230a07": "抱子來青嶂。蜂蝶銜華綠蘂間。師居山演道",
    "T51n2076_004:0230a08": "凡二十二載。大歷十四年七月二十二日歸",
    "T51n2076_004:0230a09": "寂。起塔于寺北。真身見在。",
    "T51n2076_004:0230a10": "前潤州鶴林寺玄素禪師法嗣前潤州鶴林寺玄素禪師法嗣",
    "T51n2076_004:0230a11": "杭州徑山道欽禪師者。蘇州崑山人也。姓朱",
    "T51n2076_004:0230a12": "氏。初服膺儒教。年二十八玄素禪師遇之。因",
    "T51n2076_004:0230a13": "謂之曰。觀子神氣溫粹真法寶也。師感悟因",
    "T51n2076_004:0230a14": "求為弟子。素躬與落髮。乃戒之曰。汝乘流",
    "T51n2076_004:0230a15": "而行。逢徑則止。師遂南行抵臨安。見東北一",
    "T51n2076_004:0230a16": "山。因訪於樵子。曰此徑山也。乃駐錫焉。有僧",
    "T51n2076_004:0230a17": "問。如何是道。師云。山上有鯉魚。水底有蓬",
    "T51n2076_004:0230a18": "塵。馬祖令人送書到。書中作一圓相。師發緘",
    "T51n2076_004:0230a19": "於圓相中作一畫却封迴忠國師聞乃云。欽師猶被馬師惑僧問。",
    "T51n2076_004:0230a20": "如何是祖師西來意。師曰。汝問不當。曰如何",
    "T51n2076_004:0230a21": "得當。師曰。待吾滅後即向汝說。馬祖令門人",
    "T51n2076_004:0230a22": "智藏來問。十二時中以何為境。師曰。待汝迴",
    "T51n2076_004:0230a23": "去時有信。藏曰。如今便迴去。師曰。傳語却須",
    "T51n2076_004:0230a24": "問取曹谿。唐大歷三年。代宗詔至闕下親加",
    "T51n2076_004:0230a25": "瞻禮。一日師在內庭見帝起立。帝曰。師何以",
    "T51n2076_004:0230a26": "起。師曰。檀越何得向四威儀中見貧道。帝悅。",
    "T51n2076_004:0230a27": "謂忠國師曰。欲錫欽師一名。忠欣然奉詔。乃",
    "T51n2076_004:0230a28": "賜號國一焉。後辭歸本山。於貞元八年十二",
    "T51n2076_004:0230a29": "月示疾說法而逝。壽七十有九。勅諡曰大覺",
    "T51n2076_004:0230b01": "禪師。",
    "T51n2076_004:0230b02": "前杭州徑山道欽禪師法嗣前杭州徑山道欽禪師法嗣",
    "T51n2076_004:0230b03": "杭州鳥窠道林禪師杭州鳥窠道林禪師。本郡富陽人也。姓潘氏。",
    "T51n2076_004:0230b04": "母朱氏夢日光入口。因而有娠。及誕異香滿",
    "T51n2076_004:0230b05": "室。遂名香光焉。九歲出家。二十一於荊州果",
    "T51n2076_004:0230b06": "願寺受戒。後詣長安西明寺復禮法師。學華",
    "T51n2076_004:0230b07": "嚴經起信論。復禮示以真妄頌俾修禪那。師",
    "T51n2076_004:0230b08": "問曰。初云何觀。云何用心。復禮久而無言。師",
    "T51n2076_004:0230b09": "三禮而退。屬唐代宗詔徑山國一禪師至闕。師",
    "T51n2076_004:0230b10": "乃謁之遂得正法。及南歸先是孤山永福寺",
    "T51n2076_004:0230b11": "有辟支佛塔。時道俗共為法會。師振錫而入。",
    "T51n2076_004:0230b12": "有靈隱寺韜光法師。問曰。此之法會何以作",
    "T51n2076_004:0230b13": "聲。師曰。無聲誰知是會。後見秦望山。有長松",
    "T51n2076_004:0230b14": "枝葉繁茂盤屈如蓋。遂棲止其上。故時人謂",
    "T51n2076_004:0230b15": "之鳥窠禪師。復有鵲巢于其側自然馴狎人。",
    "T51n2076_004:0230b16": "亦目為鵲巢和尚。有侍者會通。忽一日欲辭",
    "T51n2076_004:0230b17": "去。師問曰。汝今何往。對曰。會通為法出家。",
    "T51n2076_004:0230b18": "以和尚不垂慈誨。今往諸方學佛法去。師",
    "T51n2076_004:0230b19": "曰。若是佛法。吾此間亦有少許。曰如何是和",
    "T51n2076_004:0230b20": "尚佛法。師於身上拈起布毛吹之。會通遂領",
    "T51n2076_004:0230b21": "悟玄旨。元和中白居易出守茲郡。因入山禮",
    "T51n2076_004:0230b22": "謁。乃問師曰。禪師住處甚危險。師曰。太守危",
    "T51n2076_004:0230b23": "險尤甚。曰弟子位鎮江山。何險之有。師曰。薪",
    "T51n2076_004:0230b24": "火相交識性不停。得非險乎。又問如何是佛",
    "T51n2076_004:0230b25": "法大意。師曰。諸惡莫作眾善奉行。白曰。三歲",
    "T51n2076_004:0230b26": "孩兒也解恁麼道。師曰。三歲孩兒雖道得。八",
    "T51n2076_004:0230b27": "十老人行不得。白遂作禮。師於長慶四年二",
    "T51n2076_004:0230b28": "月十日。告侍者曰。吾今報盡言訖坐亡。壽八",
    "T51n2076_004:0230b29": "十有四。臘六十三有云師名圓修者。恐是諡號。",
    "T51n2076_004:0230c01": "前杭州鳥窠道林禪師法嗣前杭州鳥窠道林禪師法嗣",
    "T51n2076_004:0230c02": "杭州招賢寺會通禪師杭州招賢寺會通禪師本郡人也。姓吳氏。本",
    "T51n2076_004:0230c03": "名元卿。形相端嚴幼而聰敏。唐德宗時為六",
    "T51n2076_004:0230c04": "宮使。王族咸美之。春時見昭陽宮華卉敷榮。",
    "T51n2076_004:0230c05": "翫而久之。倏聞空中有聲曰。虛幻之相開謝",
    "T51n2076_004:0230c06": "不停能壞善根。仁者安可嗜之。師省念稚齒",
    "T51n2076_004:0230c07": "崇善極生厭患。帝一日遊宮問曰。卿何不樂。",
    "T51n2076_004:0230c08": "對曰。臣幼不食葷羶志願從釋。曰朕視卿若",
    "T51n2076_004:0230c09": "昆仲。但富貴欲出于人表者不違卿。唯出家",
    "T51n2076_004:0230c10": "不可。既浹旬帝覩其容顇。詔王賓相之。奏曰。",
    "T51n2076_004:0230c11": "此人當紹隆三寶。帝謂師曰。如卿願任選日",
    "T51n2076_004:0230c12": "遠近奏來。師荷德致謝。尋得鄉信言母患乞",
    "T51n2076_004:0230c13": "歸寧省。帝厚其所賜。勅有司津遣師。至家未",
    "T51n2076_004:0230c14": "幾。會韜光法師勉之。謁鳥窠為檀越。與結庵",
    "T51n2076_004:0230c15": "創寺寺成。啟曰。弟子七歲蔬食。十一受五戒。",
    "T51n2076_004:0230c16": "今年二十有二為出家故休官。願和尚授與",
    "T51n2076_004:0230c17": "僧相。曰今時為僧鮮。有精苦者行多浮濫。師",
    "T51n2076_004:0230c18": "曰。本淨非琢磨。元明不隨照。曰汝若了淨智",
    "T51n2076_004:0230c19": "妙圓體自空寂。即真出家何假外相。汝當為",
    "T51n2076_004:0230c20": "在家菩薩戒施俱修如謝靈運之儔也。師曰",
    "T51n2076_004:0230c21": "然。理雖如此於事何益。儻垂攝受則誓遵師",
    "T51n2076_004:0230c22": "教。如是三請皆不諾。時韜光堅白鳥窠曰。宮",
    "T51n2076_004:0230c23": "使未嘗娶。亦不畜侍女。禪師若不拯接。誰其",
    "T51n2076_004:0230c24": "度之。鳥窠即與披剃具戒。師常卯齋晝夜精",
    "T51n2076_004:0230c25": "進。誦大乘經而習安般三昧。尋固辭遊方。鳥",
    "T51n2076_004:0230c26": "窠以布毛示之悟旨。時謂布毛侍者鳥窠章敘訖暨",
    "T51n2076_004:0230c27": "鳥窠歸寂垂二十載。武宗廢其寺。師與眾僧",
    "T51n2076_004:0230c28": "禮辭靈塔而邁。莫知其終。",
    "T51n2076_004:0230c29": "前慧忠禪師兩世旁出法嗣前慧忠禪師兩世旁出法嗣",
    "T51n2076_004:0231a01": "天台山佛窟巖惟則禪師天台山佛窟巖惟則禪師者京兆人也。姓長",
    "T51n2076_004:0231a02": "孫氏。初謁牛頭忠禪師大悟玄旨。後隱於天",
    "T51n2076_004:0231a03": "台瀑布之西巖。唐元和中法席漸盛。始自目",
    "T51n2076_004:0231a04": "其巖為佛窟焉。一日示眾云。天地無物也。我",
    "T51n2076_004:0231a05": "無物也。然未甞無物。斯則聖人如影百年如",
    "T51n2076_004:0231a06": "夢。孰為生死哉。至人以是獨照。能為萬物之",
    "T51n2076_004:0231a07": "主。吾知之矣。汝等知之乎。有僧問。如何是",
    "T51n2076_004:0231a08": "那羅延箭。師云。中的也。忽一日告門人曰。汝",
    "T51n2076_004:0231a09": "當自勉。吾何言哉。後二日夜安坐示滅。壽八",
    "T51n2076_004:0231a10": "十。臘五十有八。",
    "T51n2076_004:0231a11": "前天台山佛窟巖惟則和尚法嗣前天台山佛窟巖惟則和尚法嗣",
    "T51n2076_004:0231a12": "天台山雲居智禪師天台山雲居智禪師。嘗有華嚴院僧繼宗。問",
    "T51n2076_004:0231a13": "見性成佛其義云何。師曰。清淨之性本來湛",
    "T51n2076_004:0231a14": "然無有動搖。不屬有無淨穢長短取捨體自",
    "T51n2076_004:0231a15": "翛然。如是明見乃名見性。性即佛佛即性。故",
    "T51n2076_004:0231a16": "云見性成佛。曰性既清淨不屬有無。因何有",
    "T51n2076_004:0231a17": "見。師曰。見無所見。曰無所見因何更有見。師",
    "T51n2076_004:0231a18": "曰見處亦無。曰如是見時是誰之見。師曰。無",
    "T51n2076_004:0231a19": "有能見者。曰究竟其理如何。師曰。汝知否。妄",
    "T51n2076_004:0231a20": "計為有即有。能所乃得名迷。隨見生解便墮",
    "T51n2076_004:0231a21": "生死。明見之人即不然。終日見未嘗見。求見",
    "T51n2076_004:0231a22": "處體相不可得。能所俱絕。名為見性。曰此性",
    "T51n2076_004:0231a23": "遍一切處否。師曰。無處不遍。曰凡夫具否。師",
    "T51n2076_004:0231a24": "曰。上言無處不遍。豈凡夫而不具乎。曰因何",
    "T51n2076_004:0231a25": "諸佛菩薩不被生死所拘。而凡夫獨縈此苦。",
    "T51n2076_004:0231a26": "何曾得遍。師曰。凡夫於清淨性中。計有能所",
    "T51n2076_004:0231a27": "即墮生死。諸佛大士善知清淨性中不屬有",
    "T51n2076_004:0231a28": "無。即能所不立。曰若如是說。即有了不了人。",
    "T51n2076_004:0231a29": "師曰。了尚不可得。豈有能了人乎。曰至理如",
    "T51n2076_004:0231b01": "何。師曰。我以要言之。汝即應念。清淨性中無",
    "T51n2076_004:0231b02": "有凡聖。亦無了人不了人。凡之與聖二俱是",
    "T51n2076_004:0231b03": "名。若隨名生解即墮生死。若知假名不實。即",
    "T51n2076_004:0231b04": "無有當名者。又曰。此是極究竟處。若云我能",
    "T51n2076_004:0231b05": "了彼不能了即是大病。見有淨穢凡聖亦是",
    "T51n2076_004:0231b06": "大病。作無凡聖解又屬撥無因果。見有清淨",
    "T51n2076_004:0231b07": "性可棲止亦大病。作不棲止解亦大病。然清",
    "T51n2076_004:0231b08": "淨性中雖無動搖。具不壞方便應用。及興慈",
    "T51n2076_004:0231b09": "運悲。如是興運之處。即全清淨之性。可謂",
    "T51n2076_004:0231b10": "見性成佛矣。繼宗踊躍。禮謝而退。",
    "T51n2076_004:0231b11": "第三十二祖忍大師旁出法嗣",
    "T51n2076_004:0231b12": "北宗神秀禪師北宗神秀禪師者耶舍三藏誌云。艮地生玄旨。通尊媚亦尊。比肩三九族。足下一毛分",
    "T51n2076_004:0231b13": "開封尉氏人也。姓李氏。少親儒業博綜多聞。",
    "T51n2076_004:0231b14": "俄捨愛出家尋師訪道。至蘄州雙峯東山寺。",
    "T51n2076_004:0231b15": "遇五祖忍師以坐禪為務。乃歎伏曰。此真吾",
    "T51n2076_004:0231b16": "師也。誓心苦節以樵汲自役而求其道。忍默",
    "T51n2076_004:0231b17": "識之深加器重。謂之曰。吾度人多矣。至於悟",
    "T51n2076_004:0231b18": "解無及汝者。忍既示滅。秀遂住江陵當陽山。",
    "T51n2076_004:0231b19": "唐武后聞之召至都下。於內道場供養。特加",
    "T51n2076_004:0231b20": "欽禮。命於舊山置度門寺以旌其德。時王公",
    "T51n2076_004:0231b21": "士庶皆望塵拜伏。暨中宗即位尤加禮重。大",
    "T51n2076_004:0231b22": "臣張說嘗問法要執弟子之禮。師有偈示眾",
    "T51n2076_004:0231b23": "曰。",
    "T51n2076_004:0231b24": "一切佛法　　自心本有　　將心外求",
    "T51n2076_004:0231b25": "捨父逃走",
    "T51n2076_004:0231b26": "神龍二年於東都天宮寺入滅。賜諡大通禪",
    "T51n2076_004:0231b27": "師。羽儀法物。送殯於龍門。帝送至橋。王公士",
    "T51n2076_004:0231b28": "庶皆至葬所。張說及徵士盧鴻一各為碑誄。",
    "T51n2076_004:0231b29": "門人普寂義福等。並為朝野所重。",
    "T51n2076_004:0231c01": "嵩嶽慧安國師嵩嶽慧安國師耶舍三藏誌云。九女出人倫。八女絕婚姻。朽床添六脚。心祖眾中尊",
    "T51n2076_004:0231c02": "荊州枝江人也。姓衛氏。隋文帝開皇十七",
    "T51n2076_004:0231c03": "年。括天下私度僧尼勘師云。木無名。遂遁于",
    "T51n2076_004:0231c04": "山谷。大業中大發丁夫開通濟渠。饑殍相枕。",
    "T51n2076_004:0231c05": "師乞食以救之。獲濟者甚眾。煬帝徵師不赴。",
    "T51n2076_004:0231c06": "潛入太和山。暨帝幸江都海內擾攘。乃杖錫",
    "T51n2076_004:0231c07": "登衡嶽寺行頭陀行。唐貞觀中至黃梅。謁忍",
    "T51n2076_004:0231c08": "祖遂得心要。麟德元年遊終南山石壁因止",
    "T51n2076_004:0231c09": "焉。高宗嘗召師不奉詔。遍歷名迹至嵩少云。",
    "T51n2076_004:0231c10": "是吾終焉之地也。自爾禪者輻湊。有坦然懷",
    "T51n2076_004:0231c11": "讓二人來參。問曰。如何是祖師西來意。師曰。",
    "T51n2076_004:0231c12": "何不問自己意。曰如何是自己意。師曰。當觀",
    "T51n2076_004:0231c13": "密作用。曰如何是密作用。師以目開合示之。",
    "T51n2076_004:0231c14": "然言下知歸更不他適。讓機緣不逗辭往曹",
    "T51n2076_004:0231c15": "谿。武后徵至輦下待以師禮。與神秀禪師同",
    "T51n2076_004:0231c16": "加欽重后嘗問師甲子。對曰不記。后曰。何",
    "T51n2076_004:0231c17": "不記耶。師曰。生死之身其若循環。環無起盡",
    "T51n2076_004:0231c18": "焉用記為。況此心流注中間無間。見漚起滅",
    "T51n2076_004:0231c19": "者乃妄想耳。從初識至動相。滅時亦只如此。",
    "T51n2076_004:0231c20": "何年月而可記乎。后聞稽顙信受。尋以神龍",
    "T51n2076_004:0231c21": "二年。中宗賜紫袈裟。度弟子二七人。仍延入",
    "T51n2076_004:0231c22": "禁中供養三年。又賜摩衲一副。師辭嵩嶽。是",
    "T51n2076_004:0231c23": "年三月三日囑門人曰。吾死已將屍向林中。",
    "T51n2076_004:0231c24": "待野火焚之。俄爾萬迴公來見師。猖狂握手",
    "T51n2076_004:0231c25": "言論。傍侍傾耳都不體會。至八日閉戶偃身",
    "T51n2076_004:0231c26": "而寂。春秋一百二十八隋開皇二年壬寅生。唐景龍三年巳酉滅。時稱老安國師",
    "T51n2076_004:0231c27": "門人遵旨舁置林間。果野火自然闍維。得舍",
    "T51n2076_004:0231c28": "利八十粒。內五粒色紅紫。留於宮中。至先天",
    "T51n2076_004:0231c29": "二年門人建浮圖。",
    "T51n2076_004:0232a01": "袁州蒙山道明禪師袁州蒙山道明禪師者鄱陽人。陳宣帝之裔",
    "T51n2076_004:0232a02": "孫也。國亡落於民間。以其王孫甞受署。因有",
    "T51n2076_004:0232a03": "將軍之號。少於永昌寺出家慕道頗切。往依",
    "T51n2076_004:0232a04": "五祖法會極意研尋。初無解悟。及聞五祖密",
    "T51n2076_004:0232a05": "付衣法與盧行者。即率同意數十人。躡迹追",
    "T51n2076_004:0232a06": "逐至大庾嶺。師最先見餘輩未及。盧行者見",
    "T51n2076_004:0232a07": "師奔至。即擲衣鉢於盤石曰。此衣表信可力",
    "T51n2076_004:0232a08": "爭耶。任君將去。師遂舉之如山不動。踟躇悚",
    "T51n2076_004:0232a09": "慄乃曰。我來求法非為衣也。願行者。開示於",
    "T51n2076_004:0232a10": "我。祖曰。不思善不思惡正恁麼時。阿那箇是",
    "T51n2076_004:0232a11": "明上坐本來面目。師當下大悟遍體汗流。泣",
    "T51n2076_004:0232a12": "禮數拜。問曰。上來密語密意外。還更別有意",
    "T51n2076_004:0232a13": "旨否。祖曰。我今與汝說者。即非密也。汝若返",
    "T51n2076_004:0232a14": "照自己面目。密却在汝邊。師曰。某甲雖在黃",
    "T51n2076_004:0232a15": "梅隨眾。實未省自己面目。今蒙指授入處。如",
    "T51n2076_004:0232a16": "人飲水冷暖自知。今行者即是某甲師也。祖",
    "T51n2076_004:0232a17": "曰。汝若如是。則是吾與汝同師。黃梅善自護",
    "T51n2076_004:0232a18": "持。師又問。某甲向後宜往何所。祖曰。逢袁可",
    "T51n2076_004:0232a19": "止。遇蒙即居。師禮謝遽迴至嶺下。謂眾人曰。",
    "T51n2076_004:0232a20": "向陟崔嵬遠望杳無蹤迹。當別道尋之。皆以",
    "T51n2076_004:0232a21": "為然。師既迴。遂獨往廬山布水臺經三載。後",
    "T51n2076_004:0232a22": "始往袁州蒙山大唱玄化。初名慧明。以避師",
    "T51n2076_004:0232a23": "上字故名道明。弟子等盡遣過嶺南參禮六",
    "T51n2076_004:0232a24": "祖。",
    "T51n2076_004:0232a25": "第二世法嗣",
    "T51n2076_004:0232a26": "五臺山巨玄禪師五臺山巨玄禪師安陸人也。姓曹氏。幼稟業",
    "T51n2076_004:0232a27": "於明福院朗禪師。初講經論後參禪。會及造",
    "T51n2076_004:0232a28": "北宗。秀師問曰。白雲散處如何。師曰不昧。秀",
    "T51n2076_004:0232a29": "又問。到此間後如何。師曰。正見一枝生五葉。",
    "T51n2076_004:0232b01": "秀默許之。入室侍對庶幾無爽。尋至上黨寒",
    "T51n2076_004:0232b02": "嶺居焉。數歲之間眾盈千數。後於五臺山闡",
    "T51n2076_004:0232b03": "化。涉二十餘載入滅。年八十一。以唐開元十",
    "T51n2076_004:0232b04": "五年九月三日。奉全身入塔。",
    "T51n2076_004:0232b05": "河中府中條山智封禪師河中府中條山智封禪師。姓吳氏。初習唯識",
    "T51n2076_004:0232b06": "論滯於名相。為知識所詰乃發憤罷講。遊行",
    "T51n2076_004:0232b07": "登武當山。見秀禪師疑心頓釋。思養聖胎乃",
    "T51n2076_004:0232b08": "辭去。居于蒲津安峯山。不下十年木食㵎飲。",
    "T51n2076_004:0232b09": "屬州牧衛文昇請歸城內。建新安國院居之。",
    "T51n2076_004:0232b10": "緇素歸依憧憧不絕。使君問曰。某今日後如",
    "T51n2076_004:0232b11": "何。師曰。日從濛氾出。照樹全無影。使君初不",
    "T51n2076_004:0232b12": "能諭。拱揖而退。少選開曉釋然自得。師來往",
    "T51n2076_004:0232b13": "中條山二十餘年。得其道者不可勝紀。滅後",
    "T51n2076_004:0232b14": "門人於州城北建塔焉。",
    "T51n2076_004:0232b15": "兗州降魔藏禪師兗州降魔藏禪師趙郡人也。姓王氏。父為豪",
    "T51n2076_004:0232b16": "掾。師七歲出家。時屬野多妖鬼魅惑於人。師",
    "T51n2076_004:0232b17": "孤形制伏曾無少畏。故得降魔名焉。即依廣",
    "T51n2076_004:0232b18": "福院明讚禪師。出家服勤。受法後遇北宗盛",
    "T51n2076_004:0232b19": "化便誓摳衣。秀師問曰。汝名降魔。此無山精",
    "T51n2076_004:0232b20": "木怪。汝翻作魔耶。師曰。有佛有魔。秀曰。汝",
    "T51n2076_004:0232b21": "若是魔必住不思議境界。師曰。是佛亦空何",
    "T51n2076_004:0232b22": "境界之有。秀懸記之曰。汝與少皡之墟有緣。",
    "T51n2076_004:0232b23": "師尋入泰山。數稔學者雲集。一日告門人曰。",
    "T51n2076_004:0232b24": "吾今老朽物極有歸。言訖而逝壽九十一。",
    "T51n2076_004:0232b25": "壽州道樹禪師壽州道樹禪師唐州人也。姓聞氏。幼探經籍。",
    "T51n2076_004:0232b26": "年將五十因遇高僧誘諭。遂誓出家。禮本部",
    "T51n2076_004:0232b27": "明月山慧文為師。師恥乎年長求法淹遲。勵",
    "T51n2076_004:0232b28": "志遊方無所不至。後歸東洛遇秀禪師。言下",
    "T51n2076_004:0232b29": "知微晚成法器。乃卜壽州三峯山結茅而居。",
    "T51n2076_004:0232c01": "常有野人服色素朴言譚詭異。於言笑外化",
    "T51n2076_004:0232c02": "作佛形及菩薩羅漢天仙等形。或放神光。或",
    "T51n2076_004:0232c03": "呈聲響。師之學徒覩之皆不能測。如此涉十",
    "T51n2076_004:0232c04": "年。後寂無形影。師告眾曰。野人作多色伎倆",
    "T51n2076_004:0232c05": "眩惑於人。只消老僧不見不聞。伊伎倆有窮。",
    "T51n2076_004:0232c06": "吾不見不聞無盡。唐寶歷元年示疾而終。壽",
    "T51n2076_004:0232c07": "九十二。明年正月建塔。",
    "T51n2076_004:0232c08": "淮南都梁山全植禪師淮南都梁山全植禪師光州人也。姓芮氏。初",
    "T51n2076_004:0232c09": "結庵居止。太守衛文卿命本州長壽寺開法",
    "T51n2076_004:0232c10": "聚徒。文卿問曰。將來佛法隆替若何。師曰。真",
    "T51n2076_004:0232c11": "實之物無古無今亦無軌躅。有為之法四相",
    "T51n2076_004:0232c12": "遷流。法當陻厄。君侯可見。師年九十三而終。",
    "T51n2076_004:0232c13": "唐會昌四年甲子九月七日入塔。",
    "T51n2076_004:0232c14": "前嵩嶽慧安國師法嗣前嵩嶽慧安國師法嗣",
    "T51n2076_004:0232c15": "洛京福先寺仁儉禪師洛京福先寺仁儉禪師。自嵩山罷問放曠郊",
    "T51n2076_004:0232c16": "𮠔。時謂之騰騰和尚。唐天冊萬歲中。天后詔",
    "T51n2076_004:0232c17": "入殿前。仰視天后良久曰。會麼。后曰不會。師",
    "T51n2076_004:0232c18": "曰。老僧持不語戒。言訖而出。翌日進短歌一",
    "T51n2076_004:0232c19": "十九首。天后覽而嘉之厚加賜賚。師皆不受。",
    "T51n2076_004:0232c20": "又令寫歌辭傳布天下。其辭並敷演真理。以",
    "T51n2076_004:0232c21": "警時俗唯了元歌一首盛行於世。",
    "T51n2076_004:0232c22": "嵩嶽破竈墮和尚嵩嶽破竈墮和尚不稱名氏。言行叵測隱居",
    "T51n2076_004:0232c23": "嵩嶽。山塢有廟甚靈。殿中唯安一竈。遠近祭",
    "T51n2076_004:0232c24": "祠不輟。烹殺物命甚多。師一日領侍僧入廟。",
    "T51n2076_004:0232c25": "以杖敲竈三下云。咄此竈。只是泥瓦合成。聖",
    "T51n2076_004:0232c26": "從何來靈從何起。恁麼烹宰物命。又打三下。",
    "T51n2076_004:0232c27": "竈乃傾破墮落安國師號為破竈墮須臾有一人青衣峨冠。",
    "T51n2076_004:0232c28": "忽然設拜師前。師曰。是什麼人。云我本此廟",
    "T51n2076_004:0232c29": "竈神。久受業報。今日蒙師說無生法。得脫此",
    "T51n2076_004:0233a01": "處生在天中。特來致謝。師曰。是汝本有之性。",
    "T51n2076_004:0233a02": "非吾彊言。神再禮而沒。少選侍僧等問師云。",
    "T51n2076_004:0233a03": "某等諸人久在和尚左右。未蒙師苦口直為",
    "T51n2076_004:0233a04": "某等。竈神得什麼徑旨便得生天。師曰。我只",
    "T51n2076_004:0233a05": "向伊道。是泥瓦合成。別也無道理為伊。侍",
    "T51n2076_004:0233a06": "僧等立而無言。師曰會麼。主事云。不會。師",
    "T51n2076_004:0233a07": "曰。本有之性為什麼不會。侍僧等乃禮拜。師",
    "T51n2076_004:0233a08": "曰。墮也墮也。破也破也。後有義豐禪師。舉白",
    "T51n2076_004:0233a09": "安國師。國師歎曰。此子會盡物我一如。可謂",
    "T51n2076_004:0233a10": "如朗月處空無不見者。難遘伊語脈。豐禪師",
    "T51n2076_004:0233a11": "乃低頭叉手而問云。未審什麼人遘他語脈。",
    "T51n2076_004:0233a12": "國師曰。不知者。又僧問。物物無形時如何。師",
    "T51n2076_004:0233a13": "曰。禮即唯汝非我。不禮即唯我非汝。其僧乃",
    "T51n2076_004:0233a14": "禮謝。師曰。本有之物物非物也。所以道心能",
    "T51n2076_004:0233a15": "轉物即同如來。又僧問。如何是修善行人。師",
    "T51n2076_004:0233a16": "曰。捻槍帶甲。云如何是作惡行人。師曰。修禪",
    "T51n2076_004:0233a17": "入定。僧云。某甲淺機請師直指。師曰。汝問我",
    "T51n2076_004:0233a18": "惡惡不從善。汝問我善善不從惡。良久又曰。",
    "T51n2076_004:0233a19": "會麼。僧。云不會。師曰。惡人無善念。善人無",
    "T51n2076_004:0233a20": "惡心。所以道。善惡如浮雲。俱無起滅處。其僧",
    "T51n2076_004:0233a21": "從言下大悟。有僧從牛頭處來。師乃曰。來",
    "T51n2076_004:0233a22": "自何人法會。僧近前叉手繞師一匝。而出。",
    "T51n2076_004:0233a23": "師曰。牛頭會下不可有此人。僧乃迴師上邊",
    "T51n2076_004:0233a24": "叉手而立。師云。果然果然。僧却問云。應物不",
    "T51n2076_004:0233a25": "由他時如何。師曰。爭得不由他僧云。恁麼即",
    "T51n2076_004:0233a26": "順正歸原去也。師曰。歸原何順。僧云。若非",
    "T51n2076_004:0233a27": "和尚幾錯招愆。師曰。猶是未見四祖時道理",
    "T51n2076_004:0233a28": "也見後通將來。僧却繞師一匝而出。師曰。順",
    "T51n2076_004:0233a29": "正之道今古如然。僧作禮。又僧侍立久。師乃",
    "T51n2076_004:0233b01": "曰。祖祖佛佛只說如人。本性本心別無道理。",
    "T51n2076_004:0233b02": "會取會取。僧禮謝。師乃以拂子打之曰。一處",
    "T51n2076_004:0233b03": "如是千處亦然。僧乃叉手近前應喏一聲。師",
    "T51n2076_004:0233b04": "曰。更不信更不信。僧問。如何是大闡提人。師",
    "T51n2076_004:0233b05": "曰。尊重禮拜。又問。如何是大精進人。師曰。",
    "T51n2076_004:0233b06": "毀辱瞋恚。其後莫知所終。",
    "T51n2076_004:0233b07": "嵩嶽元珪禪師嵩嶽元珪禪師伊闕人也。姓李氏。幼歲出家。",
    "T51n2076_004:0233b08": "唐永淳二年受具戒隷閑居寺。習毘尼無解。",
    "T51n2076_004:0233b09": "後謁安國師。印以真宗頓悟玄旨。遂卜廬於",
    "T51n2076_004:0233b10": "嶽之龐塢。一日有異人者。峨冠袴褶而至。從",
    "T51n2076_004:0233b11": "者極多。輕步舒徐稱謁大師。師覩其形貌奇",
    "T51n2076_004:0233b12": "偉非常。乃諭之曰。善來仁者。胡為而至。彼",
    "T51n2076_004:0233b13": "曰。師寧識我耶。師曰。吾觀佛與眾生等。吾一",
    "T51n2076_004:0233b14": "目之豈分別耶。彼曰。我此嶽神也。能生死於",
    "T51n2076_004:0233b15": "人。師安得一目我哉。師曰。吾本不生汝焉能",
    "T51n2076_004:0233b16": "死。吾視身與空等。視吾與汝等。汝能壞空與",
    "T51n2076_004:0233b17": "汝乎。苟能壞空及壞汝。吾則不生不滅也。汝",
    "T51n2076_004:0233b18": "尚不能如是。又焉能生死吾耶。神稽首曰。我",
    "T51n2076_004:0233b19": "亦聰明正直於餘神。詎知師有廣大之智辯",
    "T51n2076_004:0233b20": "乎。願授以正戒令我度世。師曰。汝既乞戒即",
    "T51n2076_004:0233b21": "既戒也。所以者何。戒外無戒又何戒哉。神曰",
    "T51n2076_004:0233b22": "此理也。我聞茫昧。止求師戒。我身為門弟",
    "T51n2076_004:0233b23": "子。師即為張坐秉鑪正几曰。付汝五戒。若能",
    "T51n2076_004:0233b24": "奉持即應曰能。不能即曰否。神曰。謹受教。師",
    "T51n2076_004:0233b25": "曰。汝能不婬乎。曰亦娶也。師曰。非謂此也。謂",
    "T51n2076_004:0233b26": "無羅欲也。曰能。師曰。汝能不盜乎。曰何乏我",
    "T51n2076_004:0233b27": "也焉有盜取哉。師曰。非謂此也。謂饗而福淫。",
    "T51n2076_004:0233b28": "不供而禍善也。曰能。師曰。汝能不殺乎。曰",
    "T51n2076_004:0233b29": "實司其柄。焉曰不殺。師曰。非謂此也。謂有濫",
    "T51n2076_004:0233c01": "誤疑混也。曰能。師曰。汝能不妄乎。曰我正直",
    "T51n2076_004:0233c02": "焉能有妄乎。師曰。非謂此也。謂先後不合天",
    "T51n2076_004:0233c03": "心也。曰能。師曰。汝不遭酒敗乎。曰能。師曰。",
    "T51n2076_004:0233c04": "如上是為佛戒也。又言。以有心奉持。而無心",
    "T51n2076_004:0233c05": "拘執。以有心為物。而無心想身。能如是則先",
    "T51n2076_004:0233c06": "天地生不為精。後天地死不為老。終日變化",
    "T51n2076_004:0233c07": "而不為動。畢盡寂默而不為休。悟此則雖娶",
    "T51n2076_004:0233c08": "非妻也。雖饗非取也。雖柄非權也。雖作非故",
    "T51n2076_004:0233c09": "也。雖醉非惛也。若能無心於萬物。則羅欲不",
    "T51n2076_004:0233c10": "為婬福淫禍善不為盜。濫誤疑混不為殺。先",
    "T51n2076_004:0233c11": "後違天不為妄。惛荒顛倒不為醉。是謂無心",
    "T51n2076_004:0233c12": "也。無心則無戒。無戒則無心。無佛無眾生。無",
    "T51n2076_004:0233c13": "汝及無我。無汝孰為戒哉。神曰。我神通亞佛。",
    "T51n2076_004:0233c14": "師曰。汝神通十句五能五不能。佛則十句七",
    "T51n2076_004:0233c15": "能三不能。神悚然避席跪啟曰。可得聞乎。師",
    "T51n2076_004:0233c16": "曰。汝能戾上帝。東天行而西七曜乎。曰不能。",
    "T51n2076_004:0233c17": "師曰。汝能奪地祇。融五嶽而結四海乎。曰不",
    "T51n2076_004:0233c18": "能。師曰。是謂五不能也。佛能空一切相成萬",
    "T51n2076_004:0233c19": "法智。而不能即滅定業。佛能知群有性窮億",
    "T51n2076_004:0233c20": "劫事。而不能化導無緣。佛能度無量有情。而",
    "T51n2076_004:0233c21": "不能盡眾生界。是謂三不能也。定業亦不牢",
    "T51n2076_004:0233c22": "久。無緣亦謂一期。眾生界本無增減。更無",
    "T51n2076_004:0233c23": "一人能主有法。有法無主是謂無法無法無",
    "T51n2076_004:0233c24": "主是謂無心。如我解佛亦無神通也。但能以",
    "T51n2076_004:0233c25": "無心通達一切法爾。神曰。我誠淺昧未聞空。",
    "T51n2076_004:0233c26": "義師所授戒我當奉行。今願報慈德効我所",
    "T51n2076_004:0233c27": "能。師曰。吾觀身無物觀法無常。塊然更有何",
    "T51n2076_004:0233c28": "欲。神曰。師必命我為世間事。展我小神功。使",
    "T51n2076_004:0233c29": "已發心初發心未發心不信心必信心五等",
    "T51n2076_004:0234a01": "人。目我神蹤。知有佛有神有能有不能有自",
    "T51n2076_004:0234a02": "然有非自然者。師曰。無為是無為是。神曰。佛",
    "T51n2076_004:0234a03": "亦使神護法。師寧隳叛佛耶。願隨意垂誨。師",
    "T51n2076_004:0234a04": "不得已而言曰。東巖寺之障。莽然無樹。北岫",
    "T51n2076_004:0234a05": "有之。而皆舊本作背字非屏擁。汝能移北樹於東",
    "T51n2076_004:0234a06": "嶺乎。神曰。已聞命矣。然昏夜間必有諠動。願",
    "T51n2076_004:0234a07": "師無駭。即作禮辭去。師門送而且觀之。見儀",
    "T51n2076_004:0234a08": "衛逶迤如王者之狀。嵐靄煙霞紛綸間錯。幢",
    "T51n2076_004:0234a09": "幡環珮凌空隱沒焉。其夕果有暴風吼雷奔",
    "T51n2076_004:0234a10": "雲震電。棟宇搖蕩宿鳥聲諠。師謂眾曰。無怖",
    "T51n2076_004:0234a11": "無怖。神與我契矣。詰旦和霽。則北巖松栝盡",
    "T51n2076_004:0234a12": "移東嶺森然行植。師謂其徒曰。吾沒後無令",
    "T51n2076_004:0234a13": "外知。若為口實人將妖我。以開元四年丙辰",
    "T51n2076_004:0234a14": "歲。囑門人曰。吾始居寺東嶺。吾滅汝必寘吾",
    "T51n2076_004:0234a15": "骸于彼。言訖若委蛻焉。春秋七十三。門人建",
    "T51n2076_004:0234a16": "塔焉。",
    "T51n2076_004:0234a17": "第三世法嗣",
    "T51n2076_004:0234a18": "終南山惟政禪師終南山惟政禪師平原人也。姓周氏。受業於",
    "T51n2076_004:0234a19": "本。州延和寺詮澄法師。得法於嵩山普寂禪",
    "T51n2076_004:0234a20": "師。既決了真詮。即入太一山中。學者盈室。唐",
    "T51n2076_004:0234a21": "大和中文宗嗜蛤蜊。沿海官吏先時遞進。人",
    "T51n2076_004:0234a22": "亦勞止。一日御饌中有擘不張者。帝以其異",
    "T51n2076_004:0234a23": "即焚香禱之。俄變為菩薩形。梵相具足。即貯",
    "T51n2076_004:0234a24": "以金粟檀香合覆以美錦。賜興善寺。令眾僧",
    "T51n2076_004:0234a25": "瞻禮。因問群臣。斯何祥也。或言太一山有惟",
    "T51n2076_004:0234a26": "政禪師。深明佛法博聞彊識。帝即令召至問",
    "T51n2076_004:0234a27": "其事。師曰。臣聞物無虛應。此乃啟陛下之信",
    "T51n2076_004:0234a28": "心耳。故契經云。應以此身得度者。即現此身",
    "T51n2076_004:0234a29": "而為說法。帝曰。菩薩身已現。且未聞說法。師",
    "T51n2076_004:0234b01": "曰。陛下覩此為常非常耶。信非信耶。帝曰。希",
    "T51n2076_004:0234b02": "奇之事朕深信焉。師曰。陛下已聞說法了。時",
    "T51n2076_004:0234b03": "皇情悅豫得未曾有。詔天下寺院各立觀音",
    "T51n2076_004:0234b04": "像以答殊休。因留師於內道場。累辭入山。復",
    "T51n2076_004:0234b05": "詔令住聖壽寺。至武宗即位。師忽入終南山",
    "T51n2076_004:0234b06": "隱居。人問其故。師曰。吾避仇矣。後終於山",
    "T51n2076_004:0234b07": "舍。年八十七。闍維收舍利四十九粒。以會昌",
    "T51n2076_004:0234b08": "三年九月四日入塔。",
    "T51n2076_004:0234b09": "第四世法嗣",
    "T51n2076_004:0234b10": "益州保唐寺無住禪師益州保唐寺無住禪師。初得法於無相大師。",
    "T51n2076_004:0234b11": "乃居南陽白崖山。專務宴寂經累歲。學者漸",
    "T51n2076_004:0234b12": "至勤請不已。自此垂誨。雖廣演言教而唯以",
    "T51n2076_004:0234b13": "無念為宗。唐相國杜鴻漸出撫坤維。聞師名",
    "T51n2076_004:0234b14": "思一瞻禮。大歷元年九月。遣使到山延請。",
    "T51n2076_004:0234b15": "時節度使崔寧。亦命諸寺僧徒遠出迎引。十",
    "T51n2076_004:0234b16": "月一日至空慧寺。時杜公與戎帥。召三學碩",
    "T51n2076_004:0234b17": "德俱會寺中致禮訖。公問曰。頃聞師嘗駐錫",
    "T51n2076_004:0234b18": "於此。而後何往耶。曰無住性好疎野多泊山",
    "T51n2076_004:0234b19": "間。自賀蘭五臺周遊勝境。聞先師居貴封大",
    "T51n2076_004:0234b20": "慈寺說最上乘。遂遠來摳衣忝預函丈。後棲",
    "T51n2076_004:0234b21": "遲白崖已逾多載。今幸相公見召。敢不從命。",
    "T51n2076_004:0234b22": "公曰。弟子聞金和尚說無憶無念莫妄三句",
    "T51n2076_004:0234b23": "法門是否。曰然。公曰。此三句是一是三。曰無",
    "T51n2076_004:0234b24": "憶名戒。無念名定。莫妄名慧。一心不生具戒",
    "T51n2076_004:0234b25": "定慧。非一非三也。公曰。後句妄字莫是從心",
    "T51n2076_004:0234b26": "之忘乎。曰從女者是也。公曰。有據否。曰法句",
    "T51n2076_004:0234b27": "經云。若起精進心是妄非精進。若能心不妄",
    "T51n2076_004:0234b28": "精進無有涯。公聞疑情盪焉。又問。師還以三",
    "T51n2076_004:0234b29": "句示人否。曰對初心學人還令息念澄停識",
    "T51n2076_004:0234c01": "浪。水清影現。悟無體念。寂滅現前。無念亦不",
    "T51n2076_004:0234c02": "立也。于時庭樹鵶鳴。公問。師聞否。曰聞。鵶",
    "T51n2076_004:0234c03": "去已。又問。師聞否。曰聞。公曰。鵶去無聲云",
    "T51n2076_004:0234c04": "何言聞。師乃普告大眾。佛世難值正法難聞。",
    "T51n2076_004:0234c05": "各各諦聽。聞無有聞非關聞性。本來不生何",
    "T51n2076_004:0234c06": "曾有滅。有聲之時是聲塵自生。無聲之時是",
    "T51n2076_004:0234c07": "聲塵自滅。而此聞性不隨聲生不隨聲滅。悟",
    "T51n2076_004:0234c08": "此聞性則免聲塵之所轉。當知聞無生滅。聞",
    "T51n2076_004:0234c09": "無去來。公與僚屬大眾稽首。又問。何名第一",
    "T51n2076_004:0234c10": "義。第一義者從何次第得入。師曰。第一義者",
    "T51n2076_004:0234c11": "無有次第。亦無出入。世諦一切有。第一義即",
    "T51n2076_004:0234c12": "無。諸法無性性說名第一義。佛言。有法名俗",
    "T51n2076_004:0234c13": "諦。無性第一義。公曰。如師開示實不可思議。",
    "T51n2076_004:0234c14": "公又曰。弟子性識微淺。昔因公暇撰得起信",
    "T51n2076_004:0234c15": "論章疏兩卷。可得稱佛法否。師曰。夫造章疏",
    "T51n2076_004:0234c16": "皆用識心。思量分別有為有作。起心動念然",
    "T51n2076_004:0234c17": "可造成。據論文云。當知一切法從本以來。離",
    "T51n2076_004:0234c18": "言說相。離名字相。離心緣相。畢竟平等無有",
    "T51n2076_004:0234c19": "變異。唯有一心故名真如。今相公著言說相。",
    "T51n2076_004:0234c20": "著名字相。著心緣相。既著種種相。云何是佛",
    "T51n2076_004:0234c21": "法。公起作禮曰。弟子亦曾問諸供奉大德。皆",
    "T51n2076_004:0234c22": "讚弟子不可思議。當知彼等但徇人情。師今",
    "T51n2076_004:0234c23": "從理解說合心地法。實是真理不可思議。公",
    "T51n2076_004:0234c24": "又問。云何不生。云何不滅。如何得解脫。師",
    "T51n2076_004:0234c25": "曰。見境心不起名不生。不生即不滅。既無生",
    "T51n2076_004:0234c26": "滅即不被前塵所縛。當處解脫。不生名無念。",
    "T51n2076_004:0234c27": "無念即無滅。無念即無縛。無念即無脫。舉要",
    "T51n2076_004:0234c28": "而言。識心即離念。見性即解脫。離識心見性",
    "T51n2076_004:0234c29": "外。更有法門證無上苦提者。無有是處。公曰。",
    "T51n2076_004:0235a01": "何名識心見性。師曰。一切學道人隨念流浪。",
    "T51n2076_004:0235a02": "蓋為不識真心。真心者。念生亦不順生。念滅",
    "T51n2076_004:0235a03": "亦不依寂。不來不去。不定不亂。不取不捨。不",
    "T51n2076_004:0235a04": "沈不浮。無為無相。活鱍鱍平常自在。此心體",
    "T51n2076_004:0235a05": "畢竟不可得。無可知覺。觸目皆如無非見性",
    "T51n2076_004:0235a06": "也。公與大眾作禮。稱讚踊躍而去。後居保",
    "T51n2076_004:0235a07": "唐寺而終。",
    "T51n2076_004:0235a08": "景德傳燈錄卷第四"
}