{
    "T14n0480_002:0619c20": "佛說月上女經卷下",
    "T14n0480_002:0619c22": "隋天竺三藏法師闍那崛多譯",
    "T14n0480_002:0619c23": "爾時長老舍利弗復問月上作如是言：「汝於",
    "T14n0480_002:0619c24": "今者在菩薩地有是忍相，汝當不久得成阿",
    "T14n0480_002:0619c25": "耨多羅三藐三菩提。」爾時月上作如是言：「尊",
    "T14n0480_002:0619c26": "舍利弗！夫菩提者無有言說，但以假名文字",
    "T14n0480_002:0619c27": "說耳！所言成者亦假名說，若久若近俱是名",
    "T14n0480_002:0619c28": "字。尊者！云何作如是言：『汝當不久得成阿耨",
    "T14n0480_002:0619c29": "多羅三藐三菩提也。』尊舍利弗！夫阿耨多羅",
    "T14n0480_002:0620a01": "三藐三菩提者，彼無生處亦不可說，無有體",
    "T14n0480_002:0620a02": "性，其間亦復無可成者。何以故？菩提之體無",
    "T14n0480_002:0620a03": "有二相，是故菩提無二離一。」",
    "T14n0480_002:0620a04": "爾時舍利弗告月上女作如是言：「汝今但當",
    "T14n0480_002:0620a05": "先向佛所，我等須臾為聽法故，不久當還向",
    "T14n0480_002:0620a06": "於彼處而來聽法。」",
    "T14n0480_002:0620a07": "爾時月上復白長老舍利弗言：「尊舍利弗！如",
    "T14n0480_002:0620a08": "來不為聽法者說，亦復不為樂法者說。」舍利",
    "T14n0480_002:0620a09": "弗言：「如來若爾，為誰說法？」彼女答言：「尊舍利",
    "T14n0480_002:0620a10": "弗！若有所聞，不生著想無欣樂想，如來乃為",
    "T14n0480_002:0620a11": "如是說法。」",
    "T14n0480_002:0620a12": "爾時舍利弗復語月上作如是言：「若有眾生",
    "T14n0480_002:0620a13": "詣佛聽法，為聞法故，如來爾時豈不為彼而",
    "T14n0480_002:0620a14": "說法也？」",
    "T14n0480_002:0620a15": "爾時月上復答彼言：「若有眾生作如是想，此",
    "T14n0480_002:0620a16": "是如來為我說法，如是眾生住於我想；若有",
    "T14n0480_002:0620a17": "真洞入法性者則無是念，終不云佛為我等",
    "T14n0480_002:0620a18": "故說如是法。」爾時尊者摩訶迦葉告於長老",
    "T14n0480_002:0620a19": "舍利弗言：「尊舍利弗！此女今既詣向佛邊，今",
    "T14n0480_002:0620a20": "日必當有大法義，我等亦可迴還而去，今日",
    "T14n0480_002:0620a21": "寧可不食為善，莫使我等身在於外而不得",
    "T14n0480_002:0620a22": "聞如是法義。」是故彼等諸聲聞眾遂即迴還，",
    "T14n0480_002:0620a23": "隨逐月上向於佛所。",
    "T14n0480_002:0620a24": "爾時月上，漸行至彼大林之內草茅精舍，詣",
    "T14n0480_002:0620a25": "於佛所，頂禮佛足右遶三匝，所持香華末香",
    "T14n0480_002:0620a26": "塗香，衣服資財寶幢幡蓋，所奉佛者以散佛",
    "T14n0480_002:0620a27": "上，散已復散。彼時大眾，所持香華華鬘塗香",
    "T14n0480_002:0620a28": "及以末香，亦散佛上，散已復散。所散諸華",
    "T14n0480_002:0620a29": "於佛頂上成一華蓋，縱廣遍覆滿十由旬。",
    "T14n0480_002:0620b01": "爾時童子文殊師利告月上女作如是言：「汝",
    "T14n0480_002:0620b02": "於往昔從何捨身而來生此？當捨此身復生",
    "T14n0480_002:0620b03": "何處？」其女答言：「文殊師利！於意云何？我今",
    "T14n0480_002:0620b04": "所執如來形像坐蓮華者，從何捨身而來生",
    "T14n0480_002:0620b05": "此，今捨此身當生何處？」文殊師利復言月上：",
    "T14n0480_002:0620b06": "「此是化耳！夫言化者無處捨身後亦無生。」其",
    "T14n0480_002:0620b07": "女報言：「如是如是。文殊師利！一切諸法本體",
    "T14n0480_002:0620b08": "是化，我於彼法不見捨時、不見生時。」",
    "T14n0480_002:0620b09": "爾時不空見菩薩告月上女作如是言：「如是",
    "T14n0480_002:0620b10": "月上！既不可以女身成佛，汝今何故不轉女",
    "T14n0480_002:0620b11": "身？」其女答言：「善男子！夫空體者無迴無轉，一",
    "T14n0480_002:0620b12": "切諸法亦復如是。云何令我而轉女身？」爾時",
    "T14n0480_002:0620b13": "持地菩薩復告月上作如是言：「汝頗曾見如",
    "T14n0480_002:0620b14": "來已不？」其女答言：「善男子！我見如來如我",
    "T14n0480_002:0620b15": "手中所執化佛，如是如來等無有異。」爾時辯",
    "T14n0480_002:0620b16": "聚菩薩復告月上作如是言：「汝今能辯法義",
    "T14n0480_002:0620b17": "已不？」時女答言：「善男子！法界之體不可言說，",
    "T14n0480_002:0620b18": "亦不可以文字算數之所攝受。」",
    "T14n0480_002:0620b19": "爾時無礙辯菩薩復告月上作如是言：「汝於",
    "T14n0480_002:0620b20": "過去諸如來所，聞何等法？」其女答言：「善男子！",
    "T14n0480_002:0620b21": "今可仰觀如上虛空，如來說法與此虛空等",
    "T14n0480_002:0620b22": "無有異，其所聽者亦復如是。善男子！而彼法",
    "T14n0480_002:0620b23": "相等如虛空無異無別。」",
    "T14n0480_002:0620b24": "爾時虛空藏菩薩告彼女言：「汝於往昔所施",
    "T14n0480_002:0620b25": "諸佛，云何奉施？云何迴向？」其女報言：「善男",
    "T14n0480_002:0620b26": "子！如我於此所化佛像施彼佛僧，所獲功德",
    "T14n0480_002:0620b27": "其事云何？」時虛空藏菩薩報月上言：「此佛是",
    "T14n0480_002:0620b28": "化，若於彼施無功德相。」其女答言：「善男子！",
    "T14n0480_002:0620b29": "我亦如是，往於昔日諸如來前，所行布施及",
    "T14n0480_002:0620c01": "以迴向，亦作是相亦作如是迴向。」爾時不損",
    "T14n0480_002:0620c02": "他心菩薩復作是言：「汝今云何能於一切諸",
    "T14n0480_002:0620c03": "眾生等，得以慈心而普遍也？」其女答言：「善男",
    "T14n0480_002:0620c04": "子！如彼眾生等無有異。」菩薩復言：「彼諸眾生",
    "T14n0480_002:0620c05": "其事云何？」女復答言：「眾生之事，非是過去亦",
    "T14n0480_002:0620c06": "非未來亦非現在；而彼慈心亦復如是，非是",
    "T14n0480_002:0620c07": "過去非是未來非是現在之所攝也；亦復不",
    "T14n0480_002:0620c08": "可以言說也。善男子！而彼慈心其事如是。」",
    "T14n0480_002:0620c09": "爾時喜王菩薩復問彼女作如是言：「汝於今",
    "T14n0480_002:0620c10": "者得法眼不？」其女答言：「善男子！我今肉眼猶",
    "T14n0480_002:0620c11": "尚不得，況得法眼。」",
    "T14n0480_002:0620c12": "爾時堅意菩薩復告彼女作如是言：「汝行菩",
    "T14n0480_002:0620c13": "提經今幾時？」其女答言：「善男子！如彼陽焰",
    "T14n0480_002:0620c14": "經今幾時，我發菩提亦復如是。」",
    "T14n0480_002:0620c15": "爾時彌勒菩薩告彼女言：「汝於何時當得成",
    "T14n0480_002:0620c16": "就阿耨多羅三藐三菩提？」其女答言：「亦如彌",
    "T14n0480_002:0620c17": "勒菩薩，何時得超凡夫行地。」",
    "T14n0480_002:0620c18": "爾時長老舍利弗復白佛言：「世尊！希有此女",
    "T14n0480_002:0620c19": "如是辯才。云何乃能與如是等鎧甲大龍共",
    "T14n0480_002:0620c20": "相問答，卓立不坐復不屈身禮諸菩薩？」",
    "T14n0480_002:0620c21": "爾時月上白舍利弗作如是言：「尊舍利弗！譬",
    "T14n0480_002:0620c22": "如小火體能燒故，所有諸物悉皆能燒。如是",
    "T14n0480_002:0620c23": "如是！尊舍利弗！諸菩薩等與於諸佛亦無有",
    "T14n0480_002:0620c24": "異，於諸行中欲燒一切諸煩惱時，所有煩惱",
    "T14n0480_002:0620c25": "或自或他莫不能燒。」",
    "T14n0480_002:0620c26": "爾時舍利弗復問女言：「汝當成就阿耨多羅三",
    "T14n0480_002:0620c27": "藐三菩提時，而彼佛剎當如之何？」其女答言：",
    "T14n0480_002:0620c28": "「尊舍利弗！我於當來佛剎之中，無有如是小",
    "T14n0480_002:0620c29": "行小智名字狹劣，猶如今日舍利弗者，我必",
    "T14n0480_002:0621a01": "當取如是佛剎。」",
    "T14n0480_002:0621a02": "爾時舍利弗復言月上：「汝既說言一切法界",
    "T14n0480_002:0621a03": "與如來體等無有異。今者所見云何勝負？」月",
    "T14n0480_002:0621a04": "上女言：「尊舍利弗！譬如大海與於牛跡，然彼",
    "T14n0480_002:0621a05": "二水等無有異，而彼牛跡不受無量無邊眾",
    "T14n0480_002:0621a06": "生如大海者。如是如是！尊舍利弗！諸佛聲聞",
    "T14n0480_002:0621a07": "雖同法界，而諸聲聞不能為於無量無邊諸",
    "T14n0480_002:0621a08": "眾生輩，作大利益如諸佛者。又舍利弗！譬如",
    "T14n0480_002:0621a09": "芥子內有虛空，十方世界亦有虛空，彼二虛",
    "T14n0480_002:0621a10": "空雖無有異。然芥子空不能容受聚落城邑，",
    "T14n0480_002:0621a11": "不能建立須彌巨海，似如十方世界空者。如",
    "T14n0480_002:0621a12": "是如是！尊舍利弗！雖於一空無想無願，而",
    "T14n0480_002:0621a13": "有諸佛與聲聞同；然彼聲聞不能與彼無量",
    "T14n0480_002:0621a14": "無邊諸眾生輩作大利益，如似諸佛、多陀阿",
    "T14n0480_002:0621a15": "伽度、阿羅訶、三藐三佛陀者。」",
    "T14n0480_002:0621a16": "爾時長老舍利弗言：「如是月上！佛與聲聞所",
    "T14n0480_002:0621a17": "得解脫豈不等也？」月上答言：「尊舍利弗！勿作",
    "T14n0480_002:0621a18": "是說，乃言諸佛與彼聲聞解脫同等。」",
    "T14n0480_002:0621a19": "時舍利弗復問女言：「如是之事其相云何？」女",
    "T14n0480_002:0621a20": "復答言：「尊舍利弗！我於今者欲有所問，如尊",
    "T14n0480_002:0621a21": "者意為我說之。尊者證得心解脫時，頗能令",
    "T14n0480_002:0621a22": "此三千大千如是世界平如掌不？頗有樹木",
    "T14n0480_002:0621a23": "及以諸山悉各傾低向汝已不？頗或能有除",
    "T14n0480_002:0621a24": "滅一切諸惡已不？頗有悉除一切眾生煩惱",
    "T14n0480_002:0621a25": "已不？頗有能得一切諸天頂禮已不？頗有魔",
    "T14n0480_002:0621a26": "眾聚集遍滿三十由旬而來已不？頗有一念",
    "T14n0480_002:0621a27": "起智慧心得解脫已不？頗復能降一切諸",
    "T14n0480_002:0621a28": "魔眷屬已不？」",
    "T14n0480_002:0621a29": "時舍利弗答月上女作如是言：「我於如是一",
    "T14n0480_002:0621b01": "切諸事悉無有一。」其女復言：「尊舍利弗！菩薩",
    "T14n0480_002:0621b02": "在於菩提道場，能有如是勝妙諸事，復有無",
    "T14n0480_002:0621b03": "量無邊勝事。尊舍利弗！聲聞解脫、諸佛解脫，",
    "T14n0480_002:0621b04": "乃有如是勝負優劣差別之事，尊者云何作",
    "T14n0480_002:0621b05": "如是念，謂佛如來與於聲聞解脫等也？」",
    "T14n0480_002:0621b06": "爾時世尊讚月上女作如是言：「善哉善哉！月",
    "T14n0480_002:0621b07": "上！汝今乃能如是無礙辯說。」爾時所化如來",
    "T14n0480_002:0621b08": "形像在月上女右手之中，即從華起，至世尊",
    "T14n0480_002:0621b09": "所，圍遶世尊滿三匝已，從臍而入，佛神力故",
    "T14n0480_002:0621b10": "大地震動。",
    "T14n0480_002:0621b11": "爾時世尊一一毛孔出一蓮華，色如真金，白",
    "T14n0480_002:0621b12": "銀為葉，功德藏寶以為蓮臺。彼諸華內自然",
    "T14n0480_002:0621b13": "各各復出一佛結跏趺坐。彼諸如來所化形",
    "T14n0480_002:0621b14": "像眾相莊嚴，遍至十方諸佛剎土，自然顯現",
    "T14n0480_002:0621b15": "為彼說法。彼諸佛剎所說法句，以佛神力，聲",
    "T14n0480_002:0621b16": "還聞此如來剎土。",
    "T14n0480_002:0621b17": "爾時月上見如是等妙勝神通，歡喜踊躍遍",
    "T14n0480_002:0621b18": "滿其體不能自勝。其女右手所執蓮華，遂捉",
    "T14n0480_002:0621b19": "投擲如來身上，其華到已在於佛頂成一花",
    "T14n0480_002:0621b20": "帳。其帳方整下有四柱，縱廣正等如依繩",
    "T14n0480_002:0621b21": "墨。帳中自然化出一座，眾寶莊嚴，無量天衣",
    "T14n0480_002:0621b22": "以覆座上。其座爾時忽復有一化佛形像如",
    "T14n0480_002:0621b23": "釋迦者，坐彼座上結加趺坐分明顯著。而月",
    "T14n0480_002:0621b24": "上女擲彼華時作是願言：「世尊！願我藉此善",
    "T14n0480_002:0621b25": "根因緣力故，於未來世，若諸眾生住我相者，",
    "T14n0480_002:0621b26": "為說其法令除我相。」",
    "T14n0480_002:0621b27": "爾時彼女以佛神力，忽然復有第二蓮華現",
    "T14n0480_002:0621b28": "其右手，彼女於是復以其華擲向如來，其華",
    "T14n0480_002:0621b29": "至已在如來上為第二帳，眾寶莊嚴如上所",
    "T14n0480_002:0621c01": "說。於時彼女復言：「世尊！願我藉此善根因緣，",
    "T14n0480_002:0621c02": "於未來世，若有眾生住我見者，為說其法得",
    "T14n0480_002:0621c03": "除我見。」",
    "T14n0480_002:0621c04": "爾時彼女以佛神力，忽然復有第三蓮華現",
    "T14n0480_002:0621c05": "其右手，其女爾時復以此華擲向如來，於",
    "T14n0480_002:0621c06": "即化成第三華帳，眾寶莊嚴如上所說。是時",
    "T14n0480_002:0621c07": "彼女復言：「世尊！願我藉此善根因緣，於未來",
    "T14n0480_002:0621c08": "世，若有眾生住於一切分別相者，我為說法",
    "T14n0480_002:0621c09": "除其分別，及除貪欲瞋恚癡等。」",
    "T14n0480_002:0621c10": "爾時彼女忽然復有第四蓮華現其右手，其",
    "T14n0480_002:0621c11": "女亦復以彼蓮華投擲如來至於佛頂，尋復",
    "T14n0480_002:0621c12": "化成第四華帳，其所莊嚴如上所說。復言：「世",
    "T14n0480_002:0621c13": "尊！願我藉此善根因緣，於未來世，若有眾生",
    "T14n0480_002:0621c14": "住四顛倒，我為說法令除四倒。」",
    "T14n0480_002:0621c15": "爾時彼女復以如來神通力故，忽然復有",
    "T14n0480_002:0621c16": "第五蓮華現其右手。其女爾時復以其華向",
    "T14n0480_002:0621c17": "如來擲，其華至已在於佛頂，亦即成其第五",
    "T14n0480_002:0621c18": "華帳，其帳莊嚴亦如上說。其女於時復言：「世",
    "T14n0480_002:0621c19": "尊！願我藉此善根因緣，於當來世，若有眾生",
    "T14n0480_002:0621c20": "五蓋覆者，為說其法令除五蓋。」",
    "T14n0480_002:0621c21": "爾時彼女以佛神力，忽然復有第六蓮華現",
    "T14n0480_002:0621c22": "其右手，其女亦復持彼蓮華擲向如來，其華",
    "T14n0480_002:0621c23": "至已在於佛頂，亦復化成第六華帳，其所莊",
    "T14n0480_002:0621c24": "嚴如上所說。是時彼女復言：「世尊！願我藉此",
    "T14n0480_002:0621c25": "善根因緣，未來世中，若有眾生著六入者，我",
    "T14n0480_002:0621c26": "為說法令離彼著。」",
    "T14n0480_002:0621c27": "爾時彼女以佛神力，於其右手忽然復有第",
    "T14n0480_002:0621c28": "七蓮華自然顯現，其女爾時復以彼華擲向",
    "T14n0480_002:0621c29": "如來，至佛頂已即復變成第七華帳，形狀大",
    "T14n0480_002:0622a01": "小如上所說。其女爾時復言：「世尊！願我藉此",
    "T14n0480_002:0622a02": "善根因緣，於當來世，若有眾生住著七識，我",
    "T14n0480_002:0622a03": "為說法令其除斷。」",
    "T14n0480_002:0622a04": "爾時彼女以佛神力，忽然復有第八蓮華現",
    "T14n0480_002:0622a05": "其右手，其女復持向佛而擲，其華至已次第",
    "T14n0480_002:0622a06": "成其第八華帳，形狀縱廣亦如上說。其女於",
    "T14n0480_002:0622a07": "是復言：「世尊！願我來世藉此善因，若有眾生",
    "T14n0480_002:0622a08": "著八顛倒，為說其法令悉除滅。」",
    "T14n0480_002:0622a09": "爾時彼女以佛神力，忽然復有第九蓮華現",
    "T14n0480_002:0622a10": "其右手，其女復將遙擲佛頂，其華至已次第",
    "T14n0480_002:0622a11": "復成第九華帳，其帳縱廣如上所說。其女於",
    "T14n0480_002:0622a12": "是復言：「世尊！願我藉此善根因緣，於當來世，",
    "T14n0480_002:0622a13": "若有眾生住九使者，我為說法令除九使。」",
    "T14n0480_002:0622a14": "爾時彼女以佛神力，忽然復有第十蓮華現",
    "T14n0480_002:0622a15": "其右手，其女於是復以彼華擲如來頂，其華",
    "T14n0480_002:0622a16": "至已次第復成第十華帳，莊嚴縱廣如上所",
    "T14n0480_002:0622a17": "說。其女爾時復言：「世尊！願我藉此善根因緣，",
    "T14n0480_002:0622a18": "於當來世具足十力，如今世尊放大光明照",
    "T14n0480_002:0622a19": "十方剎等無有異。」",
    "T14n0480_002:0622a20": "爾時彼等所化華帳高至梵宮，是以地居乃",
    "T14n0480_002:0622a21": "至大梵諸天子等，因彼華帳，復與無量千萬",
    "T14n0480_002:0622a22": "天眾同來集會。",
    "T14n0480_002:0622a23": "爾時世尊便有微笑。然諸佛等有如是法，微",
    "T14n0480_002:0622a24": "笑之時從其口出種種色光，其光所謂青黃",
    "T14n0480_002:0622a25": "赤白頗梨等色，及以金銀如是等色。而彼光",
    "T14n0480_002:0622a26": "照至於無量無邊佛土，普至梵天覆翳日月，",
    "T14n0480_002:0622a27": "光明威力勝盛無比，晃耀顯赫還入佛頂。爾",
    "T14n0480_002:0622a28": "時眾中長老阿難從坐而起，整理衣服偏袒",
    "T14n0480_002:0622a29": "右臂，右膝著地合十指掌，以偈問佛微笑放",
    "T14n0480_002:0622b01": "光因緣之事：",
    "T14n0480_002:0622b02": "「一切諸智非無眼，　　於一切法無有疑；",
    "T14n0480_002:0622b03": "普照世間光平等，　　及以微笑有何緣？",
    "T14n0480_002:0622b04": "往昔劫數尊行施，　　清淨戒行如寶珠；",
    "T14n0480_002:0622b05": "住忍不動如須彌，　　尊今光笑有何緣？",
    "T14n0480_002:0622b06": "常修精進及禪定，　　得免諸有生死等；",
    "T14n0480_002:0622b07": "意行深遠猶如海，　　微笑放光有何緣？",
    "T14n0480_002:0622b08": "常行慈悲無休息，　　及以喜捨亦復爾；",
    "T14n0480_002:0622b09": "迷失路者能濟拔，　　尊笑放光有何緣？",
    "T14n0480_002:0622b10": "尊一毛孔出光明，　　遍至十方無量剎；",
    "T14n0480_002:0622b11": "忽然覆蔽日月光，　　奪彼威力作他眼。",
    "T14n0480_002:0622b12": "所出音聲妙清淨，　　具六十種世獨尊；",
    "T14n0480_002:0622b13": "所有聞者無厭足，　　復能除滅諸煩惱。",
    "T14n0480_002:0622b14": "於十方剎無量眾，　　一切心有所行者；",
    "T14n0480_002:0622b15": "世尊知已決疑網，　　尊笑放光有何緣？",
    "T14n0480_002:0622b16": "誰今決定發道意？　　誰今乘佛廣大乘？",
    "T14n0480_002:0622b17": "誰今如是滿心願？　　世尊微笑而放光。",
    "T14n0480_002:0622b18": "誰今降伏四種魔，　　謂煩惱魔及死魔，",
    "T14n0480_002:0622b19": "陰魔及以天魔等，　　微笑放光有何緣？",
    "T14n0480_002:0622b20": "世尊今誰證大利？　　誰作法豐人師子？",
    "T14n0480_002:0622b21": "名聞誰至十方剎？　　如是微笑及放光。",
    "T14n0480_002:0622b22": "一切智者滅不善，　　諸慈行中最勝慈；",
    "T14n0480_002:0622b23": "於諸分別皆已斷，　　微笑放光有何緣？",
    "T14n0480_002:0622b24": "何誰今得廣大利？　　誰復今得滿願心？",
    "T14n0480_002:0622b25": "和合十力今是誰？　　如是放光及微笑。",
    "T14n0480_002:0622b26": "千萬諸天在虛空，　　夜叉金翅摩呼羅，",
    "T14n0480_002:0622b27": "及諸天女合掌禮，　　瞻仰世尊歡喜心。",
    "T14n0480_002:0622b28": "聚集無量諸菩薩，　　十方剎土悉瞻仰；",
    "T14n0480_002:0622b29": "深智如海欲聽法，　　淨意光笑有何緣？」",
    "T14n0480_002:0622c01": "爾時世尊即以偈句報阿難言：",
    "T14n0480_002:0622c02": "「阿難汝觀此童女，　　合十指掌在我前；",
    "T14n0480_002:0622c03": "彼見諸佛妙神通，　　即發無上菩提意。",
    "T14n0480_002:0622c04": "過去曾見三百佛，　　生生世世所見者；",
    "T14n0480_002:0622c05": "恒生恭敬而尊重，　　常願云何證菩提。",
    "T14n0480_002:0622c06": "願不生於惡道裏，　　唯願生天及人中；",
    "T14n0480_002:0622c07": "生處不忘菩提心，　　命終已後知宿命。",
    "T14n0480_002:0622c08": "昔見如來名迦葉，　　在於樓上墜下身；",
    "T14n0480_002:0622c09": "供養彼尊迦葉故，　　現得無生及順忍。",
    "T14n0480_002:0622c10": "復有佛號鉤婁村，　　奉施一具妙衣服；",
    "T14n0480_002:0622c11": "是故現得金色體，　　清淨顯赫如月天。",
    "T14n0480_002:0622c12": "有佛迦尼迦牟尼，　　香華塗末供養彼；",
    "T14n0480_002:0622c13": "以是口出妙香氣，　　猶如栴檀優鉢羅。",
    "T14n0480_002:0622c14": "佛名尸棄兩足尊，　　瞻仰彼尊滿七日；",
    "T14n0480_002:0622c15": "是故兩目青蓮色，　　諸類看者不知厭。",
    "T14n0480_002:0622c16": "厭離諸欲五百世，　　常行清淨諸梵行；",
    "T14n0480_002:0622c17": "若人起欲來觀者，　　乃得清淨無欲心。",
    "T14n0480_002:0622c18": "是故三十三天生，　　從彼來生離車種；",
    "T14n0480_002:0622c19": "一切生處知宿緣，　　巧說諸偈微妙句。",
    "T14n0480_002:0622c20": "教化父母及諸親，　　利益無量眾生等；",
    "T14n0480_002:0622c21": "為欲教化發菩提，　　故生豪貴大離車。",
    "T14n0480_002:0622c22": "童女男夫婦人等，　　教化令入佛乘中；",
    "T14n0480_002:0622c23": "二萬三千諸人類，　　成熟無量菩提道。",
    "T14n0480_002:0622c24": "其女轉此女人身，　　不久出家在我法；",
    "T14n0480_002:0622c25": "廣行清淨大梵行，　　此處命終還生天。",
    "T14n0480_002:0622c26": "從天命終復生此，　　於後惡世護我法；",
    "T14n0480_002:0622c27": "與此眾類作利益，　　捨命還生兜率陀。",
    "T14n0480_002:0622c28": "當來彌勒下生時，　　儴佉輪王家作子；",
    "T14n0480_002:0622c29": "其於彼眾多才藝，　　可憙端正備諸德。",
    "T14n0480_002:0623a01": "供養彼尊三月日，　　及諸左右眾圍遶；",
    "T14n0480_002:0623a02": "於彼佛邊得出家，　　六千三百眾隨逐。",
    "T14n0480_002:0623a03": "受持彼佛正法已，　　然後往生安樂土；",
    "T14n0480_002:0623a04": "既得往見阿彌陀，　　禮拜尊重而供養。",
    "T14n0480_002:0623a05": "當於賢劫諸佛剎，　　十方所有諸世界；",
    "T14n0480_002:0623a06": "及以恒河沙如來，　　悉為彼眾作利益。",
    "T14n0480_002:0623a07": "精進智慧禪定力，　　供養如是諸世尊；",
    "T14n0480_002:0623a08": "劫數諸佛供養已，　　教化無量千萬眾。",
    "T14n0480_002:0623a09": "於後八萬俱致劫，　　當得作佛名月上；",
    "T14n0480_002:0623a10": "彼尊名號月上者，　　眉間白毫出妙光。",
    "T14n0480_002:0623a11": "其光金色甚耀麗，　　顯赫遍照彼佛剎；",
    "T14n0480_002:0623a12": "日月火光及摩尼，　　星宿諸光悉不現。",
    "T14n0480_002:0623a13": "晝夜歲月及四時，　　皆由彼光更無別；",
    "T14n0480_002:0623a14": "彼剎當無辟支佛，　　聲聞羅漢亦無名。",
    "T14n0480_002:0623a15": "清淨勇猛菩薩眾，　　彼尊唯當有如是；",
    "T14n0480_002:0623a16": "彼眾身竝黃金色，　　百種諸相具莊嚴。",
    "T14n0480_002:0623a17": "悉名為人妙可喜，　　彼剎無欲胎生者；",
    "T14n0480_002:0623a18": "蓮華臺中自化生，　　生已即有大威德。",
    "T14n0480_002:0623a19": "於算數中不可量，　　無量神通至諸剎；",
    "T14n0480_002:0623a20": "無生忍法無障礙。　　彼剎無魔及外道，",
    "T14n0480_002:0623a21": "亦無破戒惡朋友，　　受淨報如兜率陀；",
    "T14n0480_002:0623a22": "若有彼剎所生者，　　諸受果報悉平等，",
    "T14n0480_002:0623a23": "金銀真珠微妙網，　　廣大遍覆彼世間。",
    "T14n0480_002:0623a24": "彼大世尊壽命長，　　住世七十三千劫，",
    "T14n0480_002:0623a25": "壽盡涅槃滅度後，　　正法住世滿一劫；",
    "T14n0480_002:0623a26": "彼尊在世及滅度，　　法教一住無有殊。",
    "T14n0480_002:0623a27": "我若一劫讚歎彼，　　世尊剎土諸功德；",
    "T14n0480_002:0623a28": "今日所說諸譬喻，　　如海取於一渧水。」",
    "T14n0480_002:0623a29": "爾時月上從佛對聞與已授記，聞已歡喜踊",
    "T14n0480_002:0623b01": "躍無量，飛騰虛空，去地高至七多羅樹。既住",
    "T14n0480_002:0623b02": "於彼七多羅已，其女於即轉彼女身變為男",
    "T14n0480_002:0623b03": "子。即時大地皆悉震動，出大音聲、雨天華",
    "T14n0480_002:0623b04": "雨，出大光明遍照世界。爾時月上菩薩即住",
    "T14n0480_002:0623b05": "彼空，以偈嘆佛作如是言：",
    "T14n0480_002:0623b06": "「假動須彌空倒地，　　修羅住處皆悉滅，",
    "T14n0480_002:0623b07": "大海枯涸月天墜，　　如來終不出妄言。",
    "T14n0480_002:0623b08": "假使十方眾同心，　　或火成水水成火；",
    "T14n0480_002:0623b09": "無量功德最大尊，　　利益眾生無異說。",
    "T14n0480_002:0623b10": "大地虛空成混沌，　　百剎同入芥子中，",
    "T14n0480_002:0623b11": "羅網可用縛猛風，　　如來終不有妄語。",
    "T14n0480_002:0623b12": "世尊如是真實言，　　故我決住菩提道；",
    "T14n0480_002:0623b13": "今既大地遍震動，　　我證菩提定無疑。",
    "T14n0480_002:0623b14": "我今既得菩提記，　　即轉法輪無有別；",
    "T14n0480_002:0623b15": "猶如世尊所說法，　　我百數劫已得聞。",
    "T14n0480_002:0623b16": "利益天人八部輩，　　及諸比丘四眾等；",
    "T14n0480_002:0623b17": "又為無量諸菩薩，　　汝等於佛莫生疑。",
    "T14n0480_002:0623b18": "當來悉成無分別，　　是故決發菩提心；",
    "T14n0480_002:0623b19": "諸法皆悉如幻化，　　諸佛所說如夢想。",
    "T14n0480_002:0623b20": "是處無人無養育，　　眾生命及富伽羅；",
    "T14n0480_002:0623b21": "如是諸法本性者，　　喻如虛空無有異。",
    "T14n0480_002:0623b22": "我先所有女人身，　　彼身空體亦無實，",
    "T14n0480_002:0623b23": "既無實體是為空，　　空體無物無可取，",
    "T14n0480_002:0623b24": "彼身顛倒分別生，　　分別猶如鳥飛空。",
    "T14n0480_002:0623b25": "意欲成就佛菩提，　　復欲降伏四魔眾，",
    "T14n0480_002:0623b26": "復欲三千大千界，　　轉於微妙大法輪。",
    "T14n0480_002:0623b27": "汝等猛發菩提意，　　尊重供養婆伽婆，",
    "T14n0480_002:0623b28": "不久當成功德尊，　　同於真體無有別。",
    "T14n0480_002:0623b29": "善利丈夫尊沙門，　　二足中尊我頂禮，",
    "T14n0480_002:0623c01": "能施愛物常得愛，　　能施法財得自在。",
    "T14n0480_002:0623c02": "佛是樂本能與樂，　　能伏怨讐及諸魔，",
    "T14n0480_002:0623c03": "我嘆應嘆最勝尊，　　又嘆自在無羨者。",
    "T14n0480_002:0623c04": "我意所觀諸方處，　　願見諸佛不思議，",
    "T14n0480_002:0623c05": "放光如今釋師子，　　我亦當知十方佛。",
    "T14n0480_002:0623c06": "皆悉同體覺一法，　　於真如法悉無二；",
    "T14n0480_002:0623c07": "無量眾生同實際，　　有此忍者當作佛。」",
    "T14n0480_002:0623c08": "爾時月上菩薩說此偈已，從空而下頭面作",
    "T14n0480_002:0623c09": "禮。彼作禮時頭未離地，而有無量百千數佛",
    "T14n0480_002:0623c10": "現其目前。彼等諸佛同音授彼月上之記，當",
    "T14n0480_002:0623c11": "成阿耨多羅三藐三菩提。月上菩薩眼自對",
    "T14n0480_002:0623c12": "見彼百千佛授其記已，歡喜踊躍遍滿其體",
    "T14n0480_002:0623c13": "不能自勝，即從如來求請出家，白言：「善哉！",
    "T14n0480_002:0623c14": "唯願世尊！自說法中與我出家。」佛即告彼月",
    "T14n0480_002:0623c15": "上菩薩：「若必然者，當問父母聽汝已不？」",
    "T14n0480_002:0623c16": "爾時童子所生父母，對見如是變化神通，復",
    "T14n0480_002:0623c17": "從佛聞為彼授記，而白佛言：「如是世尊！我等",
    "T14n0480_002:0623c18": "已許。唯願世尊！放彼出家；又願我等於未來",
    "T14n0480_002:0623c19": "世會如此法。」爾時世尊即放童子而出家也。",
    "T14n0480_002:0623c20": "時彼童子當出家時，即有一萬二千人俱發阿",
    "T14n0480_002:0623c21": "耨多羅三藐三菩提。佛說如此法本之時，復",
    "T14n0480_002:0623c22": "有七十那由他諸天人等遠塵離垢，於諸法中",
    "T14n0480_002:0623c23": "獲得淨眼；復有五百諸比丘等，於無為法獲",
    "T14n0480_002:0623c24": "得漏盡心得解脫；復有二百比丘尼等與其同",
    "T14n0480_002:0623c25": "類二萬人俱，其中或有未曾發於阿耨多羅三",
    "T14n0480_002:0623c26": "藐三菩提者，亦得發於菩提之心。佛說此經",
    "T14n0480_002:0623c27": "已，月上菩薩，長老阿難，諸菩薩眾，及彼大會",
    "T14n0480_002:0623c28": "天、人、阿修羅、乾闥婆等八部之類，歡喜奉行。",
    "T14n0480_002:0623c29": "佛說月上女經卷下"
}