{
    "T25n1509_097:0734a02": "2大智度論釋薩陀波崙品第八十",
    "T25n1509_097:0734a03": "八之餘卷第九十七",
    "T25n1509_097:0734a05": "龍樹菩薩造",
    "T25n1509_097:0734a06": "後秦龜茲國三藏鳩摩羅什譯",
    "T25n1509_097:0734a07": "【經】「爾時，薩陀波崙菩薩受是空中教已，從",
    "T25n1509_097:0734a08": "是東行。不久，復作是念：『我云何不問空中",
    "T25n1509_097:0734a09": "聲：「我當何處去？去當遠近？當從誰聞般若波",
    "T25n1509_097:0734a10": "羅蜜？」』是時即住，啼哭憂愁，作是念：『我住是中，",
    "T25n1509_097:0734a11": "過一日一夜，若二、三、四、五、六、七日七夜，不",
    "T25n1509_097:0734a12": "念疲極，乃至不念飢渴、寒熱，不聞聽受般若",
    "T25n1509_097:0734a13": "波羅蜜因緣，終不起也！』「須菩提！譬如人有一",
    "T25n1509_097:0734a14": "子卒死，憂愁苦毒，唯懷懊惱，不生餘念。如是，",
    "T25n1509_097:0734a15": "須菩提！薩陀波崙菩薩爾時無有異心，但",
    "T25n1509_097:0734a16": "念：『我何時當得聞般若波羅蜜？我云何不問",
    "T25n1509_097:0734a17": "空中聲：「我應何處去？去當遠近？當從誰聞般",
    "T25n1509_097:0734a18": "若波羅蜜？」』「須菩提！薩陀波崙菩薩如是愁念",
    "T25n1509_097:0734a19": "時，空中有佛，語薩陀波崙菩薩言：『善哉！善哉！",
    "T25n1509_097:0734a20": "善男子！過去諸佛行菩薩道時，求般若波羅",
    "T25n1509_097:0734a21": "蜜，亦如汝今日。善男子！汝以是勤精進愛樂",
    "T25n1509_097:0734a22": "法故，從是東行，去此五百由旬，有城名眾香。",
    "T25n1509_097:0734a23": "其城七重，七寶莊嚴；臺觀、欄楯，皆以七寶校",
    "T25n1509_097:0734a24": "飾；七寶之塹，七寶行樹，周匝七重。其城縱廣",
    "T25n1509_097:0734a25": "十二由旬，豐樂安靜，人民熾盛；五百市里，街",
    "T25n1509_097:0734a26": "巷相當，端嚴如畫，橋津如地，寬博清淨。七",
    "T25n1509_097:0734a27": "重城上，皆有七寶樓櫓，寶樹行列，以黃金、白",
    "T25n1509_097:0734a28": "銀、車𤦲、馬瑙、珊瑚、琉璃、頗梨、紅色真珠以",
    "T25n1509_097:0734a29": "為枝葉。寶繩連綿，金為鈴網，以覆城上。風吹",
    "T25n1509_097:0734b01": "鈴聲，其音和雅，娛樂眾生；譬如巧作五樂，甚",
    "T25n1509_097:0734b02": "可悅喜。其城四邊，流池清淨，冷暖調適；中",
    "T25n1509_097:0734b03": "有諸船，七寶嚴飾；是諸眾生宿業所致，乘此",
    "T25n1509_097:0734b04": "寶船娛樂遊戲。諸池水中種種蓮華：青、黃、赤、",
    "T25n1509_097:0734b05": "白，眾雜好華遍覆水上，是三千大千世界所",
    "T25n1509_097:0734b06": "有眾華皆在其中。其城四邊有五百園觀，七",
    "T25n1509_097:0734b07": "寶莊嚴，甚可愛樂。一一園中，各有五百池，",
    "T25n1509_097:0734b08": "池各縱廣十里，皆以七寶校成，雜色莊嚴。諸",
    "T25n1509_097:0734b09": "池水中亦有青、黃、赤、白蓮華彌覆水上；其諸",
    "T25n1509_097:0734b10": "蓮華大如車輪，青色青光、黃色黃光、赤色赤",
    "T25n1509_097:0734b11": "光、白色白光。諸池水中鳧鴈、鴛鴦，異類眾鳥，",
    "T25n1509_097:0734b12": "音聲相和。是諸園觀適無所屬，是諸眾生",
    "T25n1509_097:0734b13": "宿業所致，長夜信樂深法，行般若波羅蜜因",
    "T25n1509_097:0734b14": "緣故，受是果報。善男子！是眾香城中有大",
    "T25n1509_097:0734b15": "高臺，曇無竭菩薩摩訶薩宮舍在上。其宮縱",
    "T25n1509_097:0734b16": "廣一由旬，皆以七寶校成，雜色莊嚴，甚可喜",
    "T25n1509_097:0734b17": "樂。垣牆七重，皆亦七寶；七重欄楯，七寶樓",
    "T25n1509_097:0734b18": "閣；寶塹七重，皆亦七寶；周圍深塹，七寶累",
    "T25n1509_097:0734b19": "成；七重行樹，七寶枝葉，七重圍繞。其宮舍中，",
    "T25n1509_097:0734b20": "有四種娛樂園：一名常喜，二名離憂，三名華",
    "T25n1509_097:0734b21": "飾，四名香飾。一一園中各有八池：一名賢，",
    "T25n1509_097:0734b22": "二名賢上，三名歡喜，四名喜上，五名安隱，六",
    "T25n1509_097:0734b23": "名多安隱，七名遠離，八名阿鞞跋致。諸池四",
    "T25n1509_097:0734b24": "邊，面各一寶，黃金、白銀、琉璃、頗梨；玟㻁為",
    "T25n1509_097:0734b25": "池底，其上布金沙。一一池側有八梯陛，種",
    "T25n1509_097:0734b26": "種妙寶以為嚴飾；諸梯陛間，有閻浮檀金芭",
    "T25n1509_097:0734b27": "蕉行樹。一切池中種種蓮華——青、黃、赤、白，彌",
    "T25n1509_097:0734b28": "覆水上；諸池四邊，生好華樹；風吹諸華，墮池",
    "T25n1509_097:0734b29": "水中。其池成就八種功德，香若栴檀，色、味",
    "T25n1509_097:0734c01": "具足。「『曇無竭菩薩與六萬八千婇女，五欲",
    "T25n1509_097:0734c02": "具足，共相娛樂；及城中男女俱入常喜等園、",
    "T25n1509_097:0734c03": "賢等池中，五欲具足，共相娛樂。善男子！曇無",
    "T25n1509_097:0734c04": "竭菩薩與諸婇女遊戲娛樂已，日三時說般",
    "T25n1509_097:0734c05": "若波羅蜜。眾香城內男女大小，於其城中",
    "T25n1509_097:0734c06": "多聚人處敷大法座。其座四足，或以黃金、或",
    "T25n1509_097:0734c07": "以白銀、或以琉璃、或以頗梨，敷以綩綖，雜",
    "T25n1509_097:0734c08": "色茵褥，垂諸幃帶；以妙白㲲而覆其上，散",
    "T25n1509_097:0734c09": "以種種雜妙花香；座高五里，張白珠帳。其池",
    "T25n1509_097:0734c10": "四邊，散五色花，燒眾名香，澤香塗地，供養、恭",
    "T25n1509_097:0734c11": "敬般若波羅蜜故。曇無竭菩薩於此座上說",
    "T25n1509_097:0734c12": "般若波羅蜜；彼諸人眾如是恭敬供養曇無",
    "T25n1509_097:0734c13": "竭，為聞般若波羅蜜故。於是大會百千萬眾，",
    "T25n1509_097:0734c14": "諸天、世人一處和集，中有聽者，中有受者，中",
    "T25n1509_097:0734c15": "有持者，中有誦者，中有書者，中有正觀者，中",
    "T25n1509_097:0734c16": "有如說行者。當是時中，眾生以是因緣故，皆",
    "T25n1509_097:0734c17": "不墮惡道，不退轉於阿耨多羅三藐三菩提。",
    "T25n1509_097:0734c18": "「『汝善男子！往趣曇無竭菩薩，當聞般若波羅",
    "T25n1509_097:0734c19": "蜜。善男子！曇無竭菩薩世世是汝善知識，能",
    "T25n1509_097:0734c20": "教汝阿耨多羅三藐三菩提，示、教、利、喜。是曇",
    "T25n1509_097:0734c21": "無竭菩薩本求般若波羅蜜時，亦如汝今。汝",
    "T25n1509_097:0734c22": "去莫計晝夜，莫生障礙心，汝不久當得聞般",
    "T25n1509_097:0734c23": "若波羅蜜！』「爾時，薩陀波崙菩薩摩訶薩歡喜",
    "T25n1509_097:0734c24": "心悅，作是念：『我當何時得見是善男子，得聞般",
    "T25n1509_097:0734c25": "若波羅蜜？』須菩提！譬如有人為毒箭所中，更",
    "T25n1509_097:0734c26": "無餘念，唯念：『何時當得良醫，拔出毒箭，除我",
    "T25n1509_097:0734c27": "此苦？』如是，須菩提！薩陀波崙菩薩摩訶薩更",
    "T25n1509_097:0734c28": "無餘念，但作是願：『我何時當得見曇無竭菩",
    "T25n1509_097:0734c29": "薩，令我得聞般若波羅蜜？我聞是般若波羅",
    "T25n1509_097:0735a01": "蜜，斷諸有心。』「是時，薩陀波崙菩薩於是處住",
    "T25n1509_097:0735a02": "念曇無竭菩薩，一切法中得無礙知見已，即",
    "T25n1509_097:0735a03": "得無量三昧門現在前，所謂諸法性觀三昧，",
    "T25n1509_097:0735a04": "諸法性不可得三昧，破諸法無明三昧，諸法",
    "T25n1509_097:0735a05": "不異三昧，諸法不壞自在三昧，諸法能照明",
    "T25n1509_097:0735a06": "三昧，諸法離闇三昧，諸法無異相續三昧，諸",
    "T25n1509_097:0735a07": "法不可得三昧，散華三昧，諸法無我三昧，如",
    "T25n1509_097:0735a08": "幻威勢三昧，得如鏡像三昧，得一切眾生語",
    "T25n1509_097:0735a09": "言三昧，一切眾生歡喜三昧，入分別音聲三",
    "T25n1509_097:0735a10": "昧，得種種語言字句莊嚴三昧，無畏三昧，性",
    "T25n1509_097:0735a11": "常默然三昧，得無礙解脫三昧，離塵垢三昧，",
    "T25n1509_097:0735a12": "名字語句莊嚴三昧，見諸法三昧，諸法無礙",
    "T25n1509_097:0735a13": "頂三昧，如虛空三昧，如金剛三昧，不畏著",
    "T25n1509_097:0735a14": "色三昧，得勝三昧，轉眼三昧，畢法性三昧，能",
    "T25n1509_097:0735a15": "與安隱三昧，師子吼三昧，勝一切眾生三",
    "T25n1509_097:0735a16": "昧，華莊嚴三昧，斷疑三昧，隨一切堅固三昧，",
    "T25n1509_097:0735a17": "出諸法得神通力無畏三昧，能達諸法三昧，",
    "T25n1509_097:0735a18": "諸法財印三昧，諸法無分別見三昧，離諸見",
    "T25n1509_097:0735a19": "三昧，離一切闇三昧，離一切相三昧，解脫",
    "T25n1509_097:0735a20": "一切著三昧，除一切懈怠三昧，得深法明",
    "T25n1509_097:0735a21": "三昧，不可奪三昧，破魔三昧，不著三界三",
    "T25n1509_097:0735a22": "昧，起光明三昧，見諸佛三昧。薩陀波崙菩",
    "T25n1509_097:0735a23": "薩住是諸三昧中，即見十方無量阿僧祇諸",
    "T25n1509_097:0735a24": "佛為諸菩薩摩訶薩說般若波羅蜜。」",
    "T25n1509_097:0735a25": "【論】問曰：薩陀波崙何以忘，不問空中聲？答",
    "T25n1509_097:0735a26": "曰：薩陀波崙大歡喜覆心故忘；如人大憂愁、",
    "T25n1509_097:0735a27": "大歡喜，以此二事故忘。問曰：空中聲已滅，",
    "T25n1509_097:0735a28": "何以住此七日，不更求問處？答曰：如本於",
    "T25n1509_097:0735a29": "空閑處一心求般若故，空中有聲；今亦欲",
    "T25n1509_097:0735b01": "一心如本，冀更聞聲，斷其所疑。復次，薩陀波",
    "T25n1509_097:0735b02": "崙於世樂已捨，深入佛道，愛樂情至；空中",
    "T25n1509_097:0735b03": "聲告，少為開示，竟未斷疑，其聲便滅。如小",
    "T25n1509_097:0735b04": "兒得少美味，著是味故，更復啼泣，而欲",
    "T25n1509_097:0735b05": "得之；薩陀波崙亦如是，得般若波羅蜜因",
    "T25n1509_097:0735b06": "緣味，不能通達，不知那去，是故住而啼",
    "T25n1509_097:0735b07": "泣。問曰：何以乃至七日，佛身乃現？答曰：譬",
    "T25n1509_097:0735b08": "如人大渴故，乃知水美。若二日、三日，精進欲",
    "T25n1509_097:0735b09": "未深；若過七日，恐其憂愁妨心，不任求",
    "T25n1509_097:0735b10": "道。是故七日憂愁。如譬喻，經中說。問曰：薩",
    "T25n1509_097:0735b11": "陀波崙何以愁憂乃爾，如喪愛子？答曰：般若",
    "T25n1509_097:0735b12": "波羅蜜於諸法中第一實，是十方諸佛真實",
    "T25n1509_097:0735b13": "法寶；薩陀波崙得少氣味，未具足故憂",
    "T25n1509_097:0735b14": "愁。如喪愛子，念其長大，多所成辦，冀得其",
    "T25n1509_097:0735b15": "力；菩薩亦如是，念增益般若波羅蜜力，得",
    "T25n1509_097:0735b16": "阿鞞跋致已，成就佛事。如子於父，孝行終",
    "T25n1509_097:0735b17": "身，無有異心；般若波羅蜜於菩薩亦如是，",
    "T25n1509_097:0735b18": "若能得入，乃至成佛，終不遠離。如父見子，",
    "T25n1509_097:0735b19": "心即歡悅；菩薩雖得種種諸法，不如見般",
    "T25n1509_097:0735b20": "若波羅蜜之歡喜。如子假為其名；般若波",
    "T25n1509_097:0735b21": "羅蜜亦如是，空無定實，但有假名。如是",
    "T25n1509_097:0735b22": "等，是總相因緣。父雖愛子，不能以頭目與",
    "T25n1509_097:0735b23": "之；菩薩為般若波羅蜜故，無量世中，以頭",
    "T25n1509_097:0735b24": "目髓腦施與眾生。子之於父，或不能報恩，",
    "T25n1509_097:0735b25": "若能報恩，正可現世小利，衣食歡樂等；菩薩",
    "T25n1509_097:0735b26": "於般若波羅蜜中，無所不得，乃至一切智",
    "T25n1509_097:0735b27": "慧，何況菩薩力勢、世間富樂！子之報父，恩",
    "T25n1509_097:0735b28": "極一世；般若之益，至無量世，乃至成佛。子",
    "T25n1509_097:0735b29": "之於父，或好、或惡；般若波羅蜜無諸不可。子",
    "T25n1509_097:0735c01": "但是假名，虛誑不實之法；般若波羅蜜真實",
    "T25n1509_097:0735c02": "聖法，無有虛誑。子之報恩，雖得現世小樂，",
    "T25n1509_097:0735c03": "而有憂愁苦惱無量之苦；般若波羅蜜但得",
    "T25n1509_097:0735c04": "歡喜實樂，乃至佛樂。子但能以供養利益",
    "T25n1509_097:0735c05": "於父，不能免其生、老、病、死；般若波羅蜜令",
    "T25n1509_097:0735c06": "菩薩畢竟清淨，無復老、病、死、患。子但能令父",
    "T25n1509_097:0735c07": "得世樂自在；般若波羅蜜能令菩薩於一切",
    "T25n1509_097:0735c08": "世間為天人主。如是等，種種因緣譬喻差",
    "T25n1509_097:0735c09": "別相。世人皆知喪子憂愁故，以此為喻。",
    "T25n1509_097:0735c10": "問曰：空中佛現，是何等佛？先何以但有音",
    "T25n1509_097:0735c11": "聲而今現身？佛既現身，何以不即度，方遣",
    "T25n1509_097:0735c12": "至曇無竭所？答曰：有人言：非真佛，但是像",
    "T25n1509_097:0735c13": "現耳——或諸佛遣化，或大菩薩現作。以先善根",
    "T25n1509_097:0735c14": "福德未成就故，但聞聲；今七日七夜一心念",
    "T25n1509_097:0735c15": "佛，功德成就故，得見佛身。佛所以不即度",
    "T25n1509_097:0735c16": "者，以其與曇無竭世世因緣，應當從彼度",
    "T25n1509_097:0735c17": "故。有人應從舍利弗度，假使諸佛現身，不",
    "T25n1509_097:0735c18": "能令悟。佛讚言善哉者，以薩陀波崙至",
    "T25n1509_097:0735c19": "意求知去處、聞般若因緣故，佛現身而",
    "T25n1509_097:0735c20": "讚善哉。過去諸佛行菩薩道時，求此般",
    "T25n1509_097:0735c21": "若，亦如是種種勤苦；以初發心，先罪厚重，福",
    "T25n1509_097:0735c22": "德未集故。佛安慰其心：「汝求般若波羅蜜，",
    "T25n1509_097:0735c23": "雖勤苦，莫懈怠，莫生退沒心！一切眾生行",
    "T25n1509_097:0735c24": "異，因時皆苦，受果時樂。當思惟諸佛無量",
    "T25n1509_097:0735c25": "功德果報，以自勸勉。」如是安慰已，作是言：",
    "T25n1509_097:0735c26": "「汝從是東行，去此五百由旬，有城名眾香，",
    "T25n1509_097:0735c27": "乃至不久當聞般若波羅蜜。」問曰：眾香城",
    "T25n1509_097:0735c28": "在何處？答曰：過去佛滅度後，但有遺法，是",
    "T25n1509_097:0735c29": "法不周遍閻浮提，眾生有聞法因緣處則",
    "T25n1509_097:0736a01": "到。爾時，眾香國土豐樂，多出七寶故，以七",
    "T25n1509_097:0736a02": "寶作城。時薩陀波崙雖同在閻浮提，而在",
    "T25n1509_097:0736a03": "無佛法、無七寶處生，但傳聞佛名、般若波",
    "T25n1509_097:0736a04": "羅蜜是佛道。是人先世廣集福德，煩惱輕",
    "T25n1509_097:0736a05": "微故，聞即信樂，厭惡世樂，捨其親屬，到空",
    "T25n1509_097:0736a06": "林中住，欲至有佛法國土。音聲示語者，恐",
    "T25n1509_097:0736a07": "其異去，不得到曇無竭菩薩所，是故語之；",
    "T25n1509_097:0736a08": "次後佛為現身，示其去處。問曰：薩陀波崙因",
    "T25n1509_097:0736a09": "緣已具聞於上，今曇無竭因緣為云何？答",
    "T25n1509_097:0736a10": "曰：「欝伽陀」，秦言「盛」；「達磨」，秦言「法」。此菩薩在",
    "T25n1509_097:0736a11": "眾香城中，為眾生隨意說法，令眾生廣種",
    "T25n1509_097:0736a12": "善根，故號「法盛」。其國無王，此中人民皆無",
    "T25n1509_097:0736a13": "吾我，如欝單越人，唯以曇無竭菩薩為王。",
    "T25n1509_097:0736a14": "其國難到，薩陀波崙不惜身命，又得諸佛",
    "T25n1509_097:0736a15": "菩薩接助能到。大菩薩為度眾生故，生如",
    "T25n1509_097:0736a16": "是國中；眾生無所乏短，其心調柔，易可得",
    "T25n1509_097:0736a17": "度故。問曰：曇無竭菩薩為是生身？為是法",
    "T25n1509_097:0736a18": "身，為度眾生故，以神通力化作此身？若化",
    "T25n1509_097:0736a19": "身者，何用六萬婇女、園觀、浴池種種莊嚴而",
    "T25n1509_097:0736a20": "自娛樂？若是生身，云何能令薩陀波崙供",
    "T25n1509_097:0736a21": "養具皆在空中化成大臺，入諸三昧乃",
    "T25n1509_097:0736a22": "至七歲？答曰：有人言：是生身菩薩，得諸法",
    "T25n1509_097:0736a23": "實相及禪定神通力故，欲度是城中眾生。",
    "T25n1509_097:0736a24": "如餘菩薩利根故，能入禪定，亦能入欲界",
    "T25n1509_097:0736a25": "法；為攝眾生故，受五欲而不失禪定。如",
    "T25n1509_097:0736a26": "人避熱故，在泥中臥，還洗則如故。凡夫",
    "T25n1509_097:0736a27": "鈍根故，不能如是。是故以神通力化作",
    "T25n1509_097:0736a28": "華臺，七歲入定；又以方便力故，能受五欲，",
    "T25n1509_097:0736a29": "如先義說。菩薩不但行一道，為眾生故，行",
    "T25n1509_097:0736b01": "種種道引導之。如龍起雲，能降大雨、雷",
    "T25n1509_097:0736b02": "電、礔礰；菩薩亦如是，雖是生身，未離煩",
    "T25n1509_097:0736b03": "惱而能修行善法，為眾生故不盡結使。有",
    "T25n1509_097:0736b04": "人言：是菩薩是法性生身，為度眾香城人",
    "T25n1509_097:0736b05": "故，變化而度。若是生身，云何能令十方佛稱",
    "T25n1509_097:0736b06": "讚，而遣薩陀波崙令從受法，得六萬三昧？",
    "T25n1509_097:0736b07": "是故知是大菩薩變化身。譬如大海中龍死",
    "T25n1509_097:0736b08": "相出時，如果熟應墮，金翅鳥則來食之；眾",
    "T25n1509_097:0736b09": "生亦如是，行業因緣熟故，大菩薩來度之。爾",
    "T25n1509_097:0736b10": "時，薩陀波崙聞空中佛教，大歡喜，大欲心生",
    "T25n1509_097:0736b11": "故，「我何時當得見曇無竭菩薩——說般若",
    "T25n1509_097:0736b12": "波羅蜜者，能令我心中愛、見等諸煩惱箭",
    "T25n1509_097:0736b13": "出？」欲明是事故，此中佛說毒箭譬喻：如人",
    "T25n1509_097:0736b14": "毒箭在身，更無餘念：一者、苦痛急，二者、毒",
    "T25n1509_097:0736b15": "不疾出，則遍滿身中而失命。薩陀波崙亦",
    "T25n1509_097:0736b16": "如是，諸邪、疑等箭入心，貪欲等毒塗箭。",
    "T25n1509_097:0736b17": "聞曇無竭菩薩能拔出此箭。是人以邪見",
    "T25n1509_097:0736b18": "箭毒傷心，人畏貪欲等毒遍入身中，奪",
    "T25n1509_097:0736b19": "智慧命，與凡人同死；是故急欲見曇無竭",
    "T25n1509_097:0736b20": "菩薩，無復餘念。此中說斷諸所有心。所有",
    "T25n1509_097:0736b21": "心者，取相著，乃至善法中亦有是病。薩陀波",
    "T25n1509_097:0736b22": "崙目覩佛身，先所未見，從佛聞教，得法",
    "T25n1509_097:0736b23": "喜故，離五欲喜，即得一切法中無礙知見。",
    "T25n1509_097:0736b24": "無礙知見者，如薩陀波崙力所得無礙，非佛",
    "T25n1509_097:0736b25": "無礙。是時，得入諸三昧門——「諸法性觀三昧」",
    "T25n1509_097:0736b26": "者，能觀一切諸法實性。實性者，如先種種因",
    "T25n1509_097:0736b27": "緣說。「諸法性不可得三昧」者，初得三昧，所謂",
    "T25n1509_097:0736b28": "空、無生、無滅；今得是三昧，則不著是性，",
    "T25n1509_097:0736b29": "不得其決定相。「破諸法無明三昧」者，諸法",
    "T25n1509_097:0736c01": "於凡夫人心中，以無明因緣故，邪曲不正，",
    "T25n1509_097:0736c02": "所謂常、樂、我、淨；得是三昧故，常等顛倒相應",
    "T25n1509_097:0736c03": "無明破，但觀一切法無常、空、無我。問曰：若是",
    "T25n1509_097:0736c04": "菩薩破一切法中無明，此人尚不須見佛，",
    "T25n1509_097:0736c05": "何用至曇無竭菩薩所？答曰：破無明不唯",
    "T25n1509_097:0736c06": "一種——有遮令不起亦名為破，有得諸法",
    "T25n1509_097:0736c07": "實相故破無明。又無明種數甚多：有菩薩",
    "T25n1509_097:0736c08": "所破分，有佛所破分，有小菩薩所破分、大菩",
    "T25n1509_097:0736c09": "薩所破分；如先說燈譬喻。又須陀洹亦名",
    "T25n1509_097:0736c10": "破無明，乃至阿羅漢方是實破；大乘法中亦",
    "T25n1509_097:0736c11": "如是，新發意菩薩得諸法實相故亦名破",
    "T25n1509_097:0736c12": "無明，乃至佛無明盡破無餘。是故薩陀波崙",
    "T25n1509_097:0736c13": "於佛法中邪見、無明及我見皆盡故，得名",
    "T25n1509_097:0736c14": "破無明三昧，無咎。「諸法不異三昧」者，得是",
    "T25n1509_097:0736c15": "三昧，觀一切法一相，所謂無相。「諸法不壞",
    "T25n1509_097:0736c16": "自在三昧」者，得是三昧，觀一切法如、法性、實",
    "T25n1509_097:0736c17": "際、無為相故名不壞。得是法已，得自在，了",
    "T25n1509_097:0736c18": "了知諸法；為佛道故，不證是法。「諸法能",
    "T25n1509_097:0736c19": "照明三昧」者，以總相、別相知一切法。「諸法",
    "T25n1509_097:0736c20": "離闇三昧」者，無明有二種：一者、厚，二者、薄。",
    "T25n1509_097:0736c21": "薄者名無明，厚者名黑闇。破厚無明故名",
    "T25n1509_097:0736c22": "離闇，先破薄無明故名破諸法無明。「諸法",
    "T25n1509_097:0736c23": "無異相續三昧」者，五眾念念滅，相似相續生，",
    "T25n1509_097:0736c24": "死時，相續生而不相似。得是三昧，知諸法",
    "T25n1509_097:0736c25": "念念相續法不異。「諸法不可得三昧」者，即是",
    "T25n1509_097:0736c26": "一切法空相應三昧。「散華三昧」者，得是三",
    "T25n1509_097:0736c27": "昧者，於十方佛前，能以七寶華散佛。「諸法",
    "T25n1509_097:0736c28": "無我三昧」者，觀一切法無我。「如幻威勢三昧」",
    "T25n1509_097:0736c29": "者，得是三昧者，能種種變化身。如大幻師，",
    "T25n1509_097:0737a01": "能引導眾生發希有心；如大幻師，以幻",
    "T25n1509_097:0737a02": "力故，能轉一國人心。「得如鏡像三昧」者，得",
    "T25n1509_097:0737a03": "是三昧者，觀三界所有，如鏡中像，虛誑無",
    "T25n1509_097:0737a04": "實。「得一切眾生語言三昧」者，得是三昧",
    "T25n1509_097:0737a05": "故，能解一切眾生語言。「一切眾生歡喜三昧」",
    "T25n1509_097:0737a06": "者，入是三昧，能轉眾生瞋心令歡喜。「入",
    "T25n1509_097:0737a07": "分別音聲三昧」者，入是三昧中，皆能分別",
    "T25n1509_097:0737a08": "一切天、人音聲大小、麁細等。「得種種語言字",
    "T25n1509_097:0737a09": "句莊嚴三昧」者，得是三昧者，義理雖淺，能",
    "T25n1509_097:0737a10": "莊嚴字句語言，令人歡喜，何況深義！「無畏",
    "T25n1509_097:0737a11": "三昧」者，得是三昧者，不畏一切魔民、外道、",
    "T25n1509_097:0737a12": "論師及諸煩惱。「性常默然三昧」者，入是三昧",
    "T25n1509_097:0737a13": "者，常默然攝心；為度眾生故，隨所應聞",
    "T25n1509_097:0737a14": "而出音聲，如天妓樂，應意而出。「得無礙",
    "T25n1509_097:0737a15": "解脫三昧」者，得是三昧者，於一切法中",
    "T25n1509_097:0737a16": "得無礙智慧。「離塵垢三昧」者，得是三昧者，",
    "T25n1509_097:0737a17": "諸煩惱、結使塵垢皆滅，即是無生法忍三昧。",
    "T25n1509_097:0737a18": "「名字語句莊嚴三昧」者，得是三昧者，能種種",
    "T25n1509_097:0737a19": "莊嚴偈句語言說法。「見諸法三昧」者，入是三",
    "T25n1509_097:0737a20": "昧者，以見世諦及第一義諦知諸法。「諸",
    "T25n1509_097:0737a21": "法無礙頂三昧」者，如人在山頂遍觀四方；",
    "T25n1509_097:0737a22": "菩薩住是三昧中，普見一切諸法無礙。「如",
    "T25n1509_097:0737a23": "虛空三昧」者，入是三昧者，身及外法皆如",
    "T25n1509_097:0737a24": "虛空，皆得自在。「如金剛三昧」者，如金剛能",
    "T25n1509_097:0737a25": "破諸山；是三昧亦如是，能破障礙六波羅",
    "T25n1509_097:0737a26": "蜜法，直至佛道。「不畏著色三昧」者，得是三",
    "T25n1509_097:0737a27": "昧者，乃至天色尚不著，何況餘色！「得勝三",
    "T25n1509_097:0737a28": "昧」者，欲有所作，皆能得勝不負。「轉眼三",
    "T25n1509_097:0737a29": "昧」者，得是三昧者，魔及魔民欲見菩薩短",
    "T25n1509_097:0737b01": "者，轉之令作好見。「畢法性三昧」者，得是三",
    "T25n1509_097:0737b02": "昧者，見一切法畢入法性中。「能與安隱三",
    "T25n1509_097:0737b03": "昧」者，得是三昧，雖往來六道迴轉，自知必",
    "T25n1509_097:0737b04": "當作佛，安樂無憂。「師子吼三昧」者，入是三",
    "T25n1509_097:0737b05": "昧者，皆能降伏一切魔民、外道，無敢當者。",
    "T25n1509_097:0737b06": "「勝一切眾生三昧」者，得是三昧，於一切眾",
    "T25n1509_097:0737b07": "生最勝。一切有二種：一者、名字一切，二者、",
    "T25n1509_097:0737b08": "實一切。於三界著心凡夫及聲聞、辟支佛及",
    "T25n1509_097:0737b09": "初發意未得是三昧者中勝，故言一切。「花",
    "T25n1509_097:0737b10": "莊嚴三昧」者，得是三昧者，見十方佛，坐七",
    "T25n1509_097:0737b11": "寶蓮花上，於虛空中，雨寶蓮花於諸佛上。",
    "T25n1509_097:0737b12": "「斷疑三昧」者，得是三昧者，雖未得佛，能",
    "T25n1509_097:0737b13": "斷一切眾生所疑。「隨一切堅固三昧」者，諸法",
    "T25n1509_097:0737b14": "實相名堅固；得是三昧者，隨諸法實相，不",
    "T25n1509_097:0737b15": "隨餘法。「出諸法得神通力無畏三昧」者，得",
    "T25n1509_097:0737b16": "是三昧者，過出一切凡夫法，得菩薩六神",
    "T25n1509_097:0737b17": "通、十力、四無所畏。「能達諸法三昧」者，得是三",
    "T25n1509_097:0737b18": "昧者，乃至諸法如、法性、實際中通達不住，",
    "T25n1509_097:0737b19": "乃至諸法平等。「諸法財印三昧」者，財名善法，",
    "T25n1509_097:0737b20": "印者名相。如人得印綬，無敢陵易；菩薩",
    "T25n1509_097:0737b21": "得善法財印，亦無能為作留難者。「諸法",
    "T25n1509_097:0737b22": "無分別見三昧」者，若分別諸法，即生憎、愛",
    "T25n1509_097:0737b23": "心；得是三昧者，見一切法，不作分別。「離",
    "T25n1509_097:0737b24": "諸見三昧」者，「見」者，六十二邪見，及色等法",
    "T25n1509_097:0737b25": "中取相，乃至佛見、法見、僧見、涅槃見，皆名為",
    "T25n1509_097:0737b26": "見。所以者何？取相能生著心故。「離一切相",
    "T25n1509_097:0737b27": "三昧」者，即是無相解脫門相應三昧。「離一切",
    "T25n1509_097:0737b28": "著三昧」者，離一切相故，於一切法亦不",
    "T25n1509_097:0737b29": "著。「除一切懈怠三昧」者，得是三昧者，如",
    "T25n1509_097:0737c01": "此中說乃至七歲不坐不臥。菩薩得是三",
    "T25n1509_097:0737c02": "昧，常無懈怠心，乃至得佛，初不止息。「得深",
    "T25n1509_097:0737c03": "法明三昧」者，深法名諸佛法一切智慧等；",
    "T25n1509_097:0737c04": "菩薩得是三昧故，能遙見佛法，思惟籌量，知",
    "T25n1509_097:0737c05": "深妙無比。「不可奪三昧」者，得是三昧者，行",
    "T25n1509_097:0737c06": "菩薩法，無能奪其志者。「破魔三昧」者，得是",
    "T25n1509_097:0737c07": "三昧力，魔雖是欲界主，菩薩以人身能破",
    "T25n1509_097:0737c08": "魔事。「不著三界三昧」者，得是三昧，身雖在",
    "T25n1509_097:0737c09": "三界中，心常在涅槃故不著。「起光明三昧」",
    "T25n1509_097:0737c10": "者，得是三昧者，能放無量光明，照於十方。",
    "T25n1509_097:0737c11": "「見諸佛三昧」者，得是三昧，雖未得天眼、天",
    "T25n1509_097:0737c12": "耳，而能見十方諸佛，聞十方諸佛所說法，",
    "T25n1509_097:0737c13": "諮問所疑。薩陀波崙住如是等三昧中，即",
    "T25n1509_097:0737c14": "見十方無量阿僧祇諸佛在大眾中為諸",
    "T25n1509_097:0737c15": "菩薩說般若波羅蜜。",
    "T25n1509_097:0737c16": "大智度論卷第九十七"
}