{
    "T32n1636_012:0110a11": "大乘集菩薩學論卷第十二",
    "T32n1636_012:0110a13": "西天譯經三藏朝散大夫",
    "T32n1636_012:0110a14": "試鴻臚少卿宣梵大師賜紫",
    "T32n1636_012:0110a15": "沙門臣日稱等奉　詔譯",
    "T32n1636_012:0110a16": "清淨品第八之三",
    "T32n1636_012:0110a17": "與無量百千萬俱胝眾住十善業道。後復生",
    "T32n1636_012:0110a18": "彼剎帝利婆羅門長者大種族中。財物豐饒",
    "T32n1636_012:0110a19": "庫藏盈溢。色相眷屬皆悉具足。彼經又云。若",
    "T32n1636_012:0110a20": "有女人得聞是藥師瑠璃光王如來名號受持",
    "T32n1636_012:0110a21": "者。後轉女身。又文殊莊嚴佛剎功德經云。妙",
    "T32n1636_012:0110a22": "吉祥言。我亦恭敬是惠上菩薩。光幢菩薩。",
    "T32n1636_012:0110a23": "如意願菩薩。寂根菩薩。若有女人持是四菩",
    "T32n1636_012:0110a24": "薩名號者。得轉女身後不復受。",
    "T32n1636_012:0110a25": "論曰。對治行略如前說。制止力今當說。如地",
    "T32n1636_012:0110a26": "藏經云。若菩薩摩訶薩離殺生者。即是施與",
    "T32n1636_012:0110a27": "一切眾生無憂無怖及無悲惱驚懾毛竪。以",
    "T32n1636_012:0110a28": "斯善根果報。所有前際乘五趣輪溺生死海。",
    "T32n1636_012:0110a29": "因是殺生。造身語意一切業障。自作教他及",
    "T32n1636_012:0110b01": "隨喜作。由此遠離殺生輪故。一切摧滅乃至",
    "T32n1636_012:0110b02": "不受其報。於現身中得壽命長遠。諸天及人",
    "T32n1636_012:0110b03": "之所愛樂。復次善男子。若菩薩摩訶薩乃至",
    "T32n1636_012:0110b04": "盡形壽離不與取。即是施與一切眾生無憂",
    "T32n1636_012:0110b05": "無怖及無熱惱。不生動亂。於自財利而行喜",
    "T32n1636_012:0110b06": "足。終不希取非法之利。以斯善根乃至因是",
    "T32n1636_012:0110b07": "遠離不與取故。一切業障摧滅無餘不受其",
    "T32n1636_012:0110b08": "報。以要言之。如是十不善業道。亦能對壞自",
    "T32n1636_012:0110b09": "所修善。如月燈經云。聞瞋滅罪者。如說凡愚",
    "T32n1636_012:0110b10": "不實瞋罵誹謗者。安住忍伏盡諸往昔所造",
    "T32n1636_012:0110b11": "罪業。及於菩薩所起瞋等。",
    "T32n1636_012:0110b12": "論曰。制止力已如前說。依止力今當說。故",
    "T32n1636_012:0110b13": "諸緣起中釋云。若能歸依佛者不墮惡道。捨",
    "T32n1636_012:0110b14": "此人身得生天趣。若法若僧亦同上說。又慈",
    "T32n1636_012:0110b15": "氏解脫經說。菩薩淨諸罪業者。諸不善法遍",
    "T32n1636_012:0110b16": "若大地。而劫火起時一切所有無不燒者。乃",
    "T32n1636_012:0110b17": "至譬若有人以喝吒迦汁一兩點。千兩鐵而",
    "T32n1636_012:0110b18": "作黃金。非彼多鐵能令少汁而返成鐵。此發",
    "T32n1636_012:0110b19": "一切智心亦復如是。以一善根迴向智。能攝",
    "T32n1636_012:0110b20": "受一切業煩惱障成一切法智。非諸業煩惱",
    "T32n1636_012:0110b21": "障能令一切智心而為煩惱。善男子。又若有",
    "T32n1636_012:0110b22": "人持以一燈入照暗室。即時能破千年敻古",
    "T32n1636_012:0110b23": "之暗。此發一切智心亦復如是。如入一眾生",
    "T32n1636_012:0110b24": "心無明暗室。俱能破壞百千不可說劫敻古",
    "T32n1636_012:0110b25": "業煩惱障發智光明。善男子。如大龍王首戴",
    "T32n1636_012:0110b26": "如意摩尼寶王冠。無他冤敵等怖。此菩提心",
    "T32n1636_012:0110b27": "亦復如是。若菩薩具大悲心。無有惡道冤敵",
    "T32n1636_012:0110b28": "等怖。優波離所問經云。此住大乘菩薩摩訶",
    "T32n1636_012:0110b29": "薩。於初日分時有毀犯罪。當中日分時不捨",
    "T32n1636_012:0110c01": "行一切智心。如是菩薩得戒蘊具足。若中日",
    "T32n1636_012:0110c02": "分時有毀犯罪。當後日分時不捨行一切智",
    "T32n1636_012:0110c03": "心。則菩薩戒蘊亦復具足。我應復說如是次",
    "T32n1636_012:0110c04": "第。佛言。優波離。此住大乘菩薩或時捨戒學",
    "T32n1636_012:0110c05": "處。然於彼菩薩勿起惡作。亦勿隨轉。若復於",
    "T32n1636_012:0110c06": "彼聲聞乘者展轉說。為有毀犯罪。然聲聞人",
    "T32n1636_012:0110c07": "謂失戒蘊。應如是知乃至廣說。",
    "T32n1636_012:0110c08": "忍辱品第九",
    "T32n1636_012:0110c09": "論曰。此不遠離有多門轉。而善守護令戒長",
    "T32n1636_012:0110c10": "養。如是離業障縛破煩惱結。乃至聞忍不忍",
    "T32n1636_012:0110c11": "減失精進怠墮俱故。或復不聞不知等持方",
    "T32n1636_012:0110c12": "便。由無方便淨諸煩惱。是故懈退唯聞修習",
    "T32n1636_012:0110c13": "了雜亂行。謂誦習勤苦依止山林。彼脩行者。",
    "T32n1636_012:0110c14": "暫息雜亂而心無等持。然此止息亦等持攝。",
    "T32n1636_012:0110c15": "尚無少果。況餘淨諸煩惱設修此觀亦亡少",
    "T32n1636_012:0110c16": "善。乃至說淨諸煩惱。法集經云。此說忍有三",
    "T32n1636_012:0110c17": "種。謂安住苦忍。諦察法忍。耐冤害忍。安住",
    "T32n1636_012:0110c18": "苦忍者。得究竟行對治苦怖及得除遣著樂",
    "T32n1636_012:0110c19": "之愛。餘二種惱。彼云何說。謂瞋恚懈怠等。",
    "T32n1636_012:0110c20": "月燈經云。著樂之者亦不捨苦。又寶雲經說。",
    "T32n1636_012:0110c21": "若內懷憂悲苦惱者。住方便調伏忍。最上授",
    "T32n1636_012:0110c22": "所問經云。復次長者。在家菩薩應當遠離不",
    "T32n1636_012:0110c23": "如理損害。勿著世間八法所得妻孥及諸受",
    "T32n1636_012:0110c24": "用財穀豐饒。不以高舉逸豫。設諸衰弊亦不",
    "T32n1636_012:0110c25": "低下愁惱。應如是觀察諸有為相幻化所造。",
    "T32n1636_012:0110c26": "起高舉處息滅罪報。謂此父母妻子奴婢僕",
    "T32n1636_012:0110c27": "從親眷朋屬等。彼既非我。我亦非彼。如有偈",
    "T32n1636_012:0110c28": "云。若有所幹集。由何起愁惱。或無所幹集。亦",
    "T32n1636_012:0110c29": "何起愁惱。為所幹集者。以癡恚惱悶絕疲懈",
    "T32n1636_012:0111a01": "故。或執著勇悍起大過咎。癡迷追悔須臾夭",
    "T32n1636_012:0111a02": "壽。應遠離此無益。是難。",
    "T32n1636_012:0111a03": "論曰。云何捨是愁惱。謂發輕軟心者。如最上",
    "T32n1636_012:0111a04": "問經云。於此遠離則令心柔軟如覩羅綿。又",
    "T32n1636_012:0111a05": "華嚴經云。應如勝財王童女發如是心滅諸",
    "T32n1636_012:0111a06": "煩惱。以無能勝心破諸瞋忿。以不動心於眾",
    "T32n1636_012:0111a07": "生海而不退墮深心境界。",
    "T32n1636_012:0111a08": "論曰。脩習此者。不以為難。如其所有愚者尚",
    "T32n1636_012:0111a09": "爾。至若擔夫耕農畋獵剋苦脩習。荷負鄙事",
    "T32n1636_012:0111a10": "悕微細果。塵穢不淨心無悔惱。況復此等諸",
    "T32n1636_012:0111a11": "妙樂行。諸菩薩樂為最勝事趣無上果。又如",
    "T32n1636_012:0111a12": "諸鄙賤者少不饒益。於身難作尚無廢壞。但",
    "T32n1636_012:0111a13": "自繫念剛強領納。如決勝負。況復此等長時",
    "T32n1636_012:0111a14": "無益受諸苦惱。由何於善法財少不悕取。地",
    "T32n1636_012:0111a15": "獄治罰世間賊害。獄卒守護按治無遺。隨處",
    "T32n1636_012:0111a16": "遇會極為痛惱使勿為冤。於久遠時無諸繫",
    "T32n1636_012:0111a17": "縛。捍勞忍苦破煩惱賊淨盡無餘。於三有中",
    "T32n1636_012:0111a18": "被勝甲冑。執持器仗敗諸魔冤解眾生縛。由",
    "T32n1636_012:0111a19": "先脩習以少剋苦而得成就。於諸眾生脩苦",
    "T32n1636_012:0111a20": "樂想。謂諸苦生時。如其處所脩習樂想。住樂",
    "T32n1636_012:0111a21": "想者。即能成辦此果得三摩地。名超諸法樂。",
    "T32n1636_012:0111a22": "如父子集會經云。佛言。有三摩地。名超諸",
    "T32n1636_012:0111a23": "法樂。若菩薩得是三摩地者。於諸事緣受如",
    "T32n1636_012:0111a24": "是樂受不苦不樂。非一因緣如其處所而得",
    "T32n1636_012:0111a25": "樂想。譬若有人以因緣故。斷截手足及耳鼻",
    "T32n1636_012:0111a26": "等。耳鼻斷已。如其處所而得樂想。及以鞭杖",
    "T32n1636_012:0111a27": "之所打扑。翻如樂想。或為牢獄繫閉捶撻。",
    "T32n1636_012:0111a28": "謂作衣者。然酥燈者。然油燈者。碾蔗漿等者。",
    "T32n1636_012:0111a29": "如其處所而住樂想。作鵂鶹面者。作師子面",
    "T32n1636_012:0111b01": "者。撚曝晒者。乃至造金錢者。造飲食者。供",
    "T32n1636_012:0111b02": "象酒等者。翻如樂想。或為挑目破壞命根。諸",
    "T32n1636_012:0111b03": "有損害及墮首等。翻如樂想。無苦樂想。所以",
    "T32n1636_012:0111b04": "者何。此菩薩摩訶薩如是願力長夜修作。若",
    "T32n1636_012:0111b05": "我為諸走使得近妙樂。若我為罪犯者。亦以",
    "T32n1636_012:0111b06": "承事尊重恭敬供養。一切時處得近妙樂。若",
    "T32n1636_012:0111b07": "遇惡言譏刺打扑刀仗割截乃至諸壞命根。",
    "T32n1636_012:0111b08": "一切所有得菩提樂。成證阿耨多羅三藐三",
    "T32n1636_012:0111b09": "菩提果。具足如是作意如是事業如是願力。",
    "T32n1636_012:0111b10": "亦復具足一切眾生隨知樂想親近脩習於彼",
    "T32n1636_012:0111b11": "業報多所脩作。而得超諸法樂三摩地。若時",
    "T32n1636_012:0111b12": "菩薩得至一切法樂三摩地者。是故得大不",
    "T32n1636_012:0111b13": "動壞諸魔事。由是方便圓滿一切捨施。成就",
    "T32n1636_012:0111b14": "一切難行苦行。堅牢一切忍辱。策勵一切精",
    "T32n1636_012:0111b15": "進。助修一切禪定智惠。是故常喜。如月燈經",
    "T32n1636_012:0111b16": "說。常喜尊重常住正見。又無盡意經云。何等",
    "T32n1636_012:0111b17": "為喜。謂喜念法清淨信樂。發踊躍心不生懈",
    "T32n1636_012:0111b18": "怠。無諸熱惱不求五欲之樂。不離一切法樂。",
    "T32n1636_012:0111b19": "由心建立身喜覺喜起適悅意樂。如來身莊",
    "T32n1636_012:0111b20": "嚴相好希求善巧聽法無厭依實法行。由法",
    "T32n1636_012:0111b21": "生喜愛樂淨信。然於眾生覺了無礙。以最勝",
    "T32n1636_012:0111b22": "欲勤求佛法不捨法欲。廣大信解諸佛妙法",
    "T32n1636_012:0111b23": "示解脫乘。發最上心除慳悋心。若初發心施",
    "T32n1636_012:0111b24": "當施施已三輪清淨。歡喜布施。於妙尸羅亦",
    "T32n1636_012:0111b25": "常清淨。由持淨戒攝諸毀禁。而常超越諸惡",
    "T32n1636_012:0111b26": "道怖向佛禁戒堅固無毀。正使他人惡來罵",
    "T32n1636_012:0111b27": "辱。於語言道心不加報樂然故忍變以尊重逮",
    "T32n1636_012:0111b28": "無憍慢。貌常溫恭遠離顰蹙。先以愛語無諂",
    "T32n1636_012:0111b29": "無佞。淨意不邪心不麁澁。見諸勝己亦無曲",
    "T32n1636_012:0111c01": "抑。不覘乖謬不揚他失。修和敬法。於菩薩眾",
    "T32n1636_012:0111c02": "敬如佛。使敬諸佛法惜過身命。於諸師長如",
    "T32n1636_012:0111c03": "己父母。護諸眾生猶如一子。於和尚阿闍梨",
    "T32n1636_012:0111c04": "敬如佛想。於諸正行皆如上首。諸波羅蜜如",
    "T32n1636_012:0111c05": "愛手足。於說法師如諸妙寶。諸教令中如親",
    "T32n1636_012:0111c06": "五欲。於喜足行如無病惱。求勝妙法如希妙",
    "T32n1636_012:0111c07": "藥。於發露者如遇良醫。如是調御諸根使無",
    "T32n1636_012:0111c08": "懈怠。說此是名為喜。",
    "T32n1636_012:0111c09": "論曰。此言學菩薩莊嚴者。如大雲經說。若",
    "T32n1636_012:0111c10": "樂地獄旁生者。於地獄趣心常戒定。雖處獄",
    "T32n1636_012:0111c11": "城而得如旅泊。又樂地獄者。於地獄趣心生",
    "T32n1636_012:0111c12": "愛著及與慳嫉。令地獄火轉復熾盛。",
    "T32n1636_012:0111c13": "論曰。說安住苦忍者。故海意經云。有三種忍。",
    "T32n1636_012:0111c14": "佛言。海意。此菩薩摩訶薩如其所發一切智",
    "T32n1636_012:0111c15": "心寶中。或為非人毀犯淨戒。謂若諸魔魔民",
    "T32n1636_012:0111c16": "及天魔后魔。力所持。令魔使者固來侵害。震",
    "T32n1636_012:0111c17": "擊動搖期剋打擲。當於是時此大菩提發深",
    "T32n1636_012:0111c18": "固心令無所壞。亦復不壞。大悲精進解脫一",
    "T32n1636_012:0111c19": "切眾生。亦復不壞。令三寶種紹隆不斷。亦復",
    "T32n1636_012:0111c20": "不壞。諸佛法中於此相應積集善本。亦復不",
    "T32n1636_012:0111c21": "壞。成辦相好修習福行。亦復不壞。勇力精進",
    "T32n1636_012:0111c22": "嚴淨佛土。亦復不壞。求一切法不惜身命。亦",
    "T32n1636_012:0111c23": "復不壞。度諸眾生不著己樂。是中深心具如",
    "T32n1636_012:0111c24": "是意。若為一切眾生之所惡賤。或遇瞋恚譏",
    "T32n1636_012:0111c25": "毀罵辱及諸打擲。悉能忍受。至若一切眾生",
    "T32n1636_012:0111c26": "以惡心來逼惱摧壓。亦悉堪任不疲不懈不",
    "T32n1636_012:0111c27": "退不沒。勇猛精進勢力發現。捍勞忍苦起攝",
    "T32n1636_012:0111c28": "受心。又若有人以惡心來。若瞋若罵。妬害逼",
    "T32n1636_012:0111c29": "惱忿恚打擲。於如是心悉不加報。乃至設復",
    "T32n1636_012:0112a01": "有人於十方界執諸器仗逼逐其後。彼地方",
    "T32n1636_012:0112a02": "所若行若住若坐若臥。是中若遇一人發菩",
    "T32n1636_012:0112a03": "提心修布施心乃至脩智惠心者。聞彼發起",
    "T32n1636_012:0112a04": "一善根心。我當即至彼地方所。正使斷割其",
    "T32n1636_012:0112a05": "身節節支解如棗葉量。於是等事我悉堪忍。",
    "T32n1636_012:0112a06": "又若世間一切眾生皆起瞋恚巧出惡言罵",
    "T32n1636_012:0112a07": "辱譏毀。加以斷割其身節節支解如棗葉量。",
    "T32n1636_012:0112a08": "我當是時。於此眾生終不為起少分動擾之",
    "T32n1636_012:0112a09": "心。所以者何。然我此身於過去際無量無數",
    "T32n1636_012:0112a10": "生死輪轉。靡所不造。或處地獄畜生琰魔羅",
    "T32n1636_012:0112a11": "界。乃至今在人趣耽味飲食。諸欲受用聽受",
    "T32n1636_012:0112a12": "非法。艱苦追求邪命資養。多種逼迫。然於身",
    "T32n1636_012:0112a13": "命曾無果利。雖復種種多所營作。緣此不能",
    "T32n1636_012:0112a14": "自利利他。設復生死最後邊際。使諸眾生於",
    "T32n1636_012:0112a15": "我身分斷割支解。寧受眾苦我終不捨一切",
    "T32n1636_012:0112a16": "智心。亦復不捨一切眾生及善法欲。所以者",
    "T32n1636_012:0112a17": "何。然我此身多種逼惱苦切殘毀。比地獄苦",
    "T32n1636_012:0112a18": "百分千分乃至優波尼剎曇分不及其一。又",
    "T32n1636_012:0112a19": "復於佛法中不捨大悲所緣一切眾生。以要",
    "T32n1636_012:0112a20": "言之。若有因緣起瞋恚者。我當以法斷除。云",
    "T32n1636_012:0112a21": "何為法。所謂愛樂於身。繫屬於身。取著於身。",
    "T32n1636_012:0112a22": "捨是身者即捨瞋恚。佛言。海意。於如是法聚",
    "T32n1636_012:0112a23": "而趣入者即能堪任一切眾生之所逼惱。乃",
    "T32n1636_012:0112a24": "至不惜其身而能棄捨。亦不愛樂者。此即能",
    "T32n1636_012:0112a25": "修布施波羅蜜多。復次若遇身欲壞時。大慈",
    "T32n1636_012:0112a26": "不捨一切眾生。此即能修持戒波羅蜜多。若",
    "T32n1636_012:0112a27": "遇身欲壞時。如義解脫堪任忍受。忍力發現",
    "T32n1636_012:0112a28": "亦不動擾其心。此即能修忍辱波羅蜜多。以",
    "T32n1636_012:0112a29": "勤勇力不捨攝受一切智心。於生死中發諸",
    "T32n1636_012:0112b01": "善行。此即能修精進波羅蜜多。復次若身壞",
    "T32n1636_012:0112b02": "時。於心發現一切智寶不捨菩提。如實觀察",
    "T32n1636_012:0112b03": "勝寂寂靜。此即能修靜慮波羅蜜多。若遇身",
    "T32n1636_012:0112b04": "欲壞時。觀身幻法猶如草木牆壁瓦礫。入解",
    "T32n1636_012:0112b05": "於身是無常是苦是無我是寂滅。如是諦察",
    "T32n1636_012:0112b06": "其身。此即能修勝惠波羅蜜多。乃至設復有",
    "T32n1636_012:0112b07": "人以惡心來瞋恚罵辱。即作是念。是人懈怠",
    "T32n1636_012:0112b08": "遠離白法。我今發起精進勤求修習。植諸善",
    "T32n1636_012:0112b09": "本勿生厭足。乃願是人先坐道場。我當最後",
    "T32n1636_012:0112b10": "取成正覺。以要言之。是等眾生名未調伏者。",
    "T32n1636_012:0112b11": "未寂靜者。未密護者。未近寂者。為作義利莊",
    "T32n1636_012:0112b12": "嚴鎧甲。乃至我依此法。云何是瞋云何非瞋。",
    "T32n1636_012:0112b13": "二中伺察俱不可得。又若是瞋非瞋若自若",
    "T32n1636_012:0112b14": "他。瞋與瞋者皆不可得。斯不可得尚離此見。",
    "T32n1636_012:0112b15": "是即名忍。又般若云。若諸眾生有所諍競。",
    "T32n1636_012:0112b16": "應發是心。我當勸勉。我今於此諍競得無難",
    "T32n1636_012:0112b17": "遇。若諍競者及所諍事。然我於諸眾生為作橋",
    "T32n1636_012:0112b18": "梁。我若為他惡罵毀呰。汝何此語不應加報。",
    "T32n1636_012:0112b19": "但類癡人。及若啞羊不起鬪諍。他或惡來醜",
    "T32n1636_012:0112b20": "言罵辱於語言道心無損害。親近於他我應",
    "T32n1636_012:0112b21": "善語。不似於彼起斯過咎。乃至若我聞他過",
    "T32n1636_012:0112b22": "失亦不似彼。所以者何。我意無怒故。又若",
    "T32n1636_012:0112b23": "一切眾生所須妙樂者。我當與彼眾生妙樂",
    "T32n1636_012:0112b24": "乃至涅盤。成證阿耨多羅三藐三菩提。然我",
    "T32n1636_012:0112b25": "於他終不起瞋。及與自他起愚癡行。唯修堅",
    "T32n1636_012:0112b26": "固精進。以精進故。設壞身命而無恚惱不生",
    "T32n1636_012:0112b27": "顰蹙。又菩薩別解脫經云。若於恚怒眾生。如",
    "T32n1636_012:0112b28": "是安慰極善安慰。住此忍者得隨順法喜。",
    "T32n1636_012:0112b29": "大乘集菩薩學論卷第十二"
}