{
    "T17n0816_002:0804c05": "佛說道神足無極變化經卷第二",
    "T17n0816_002:0804c07": "西晉安息三藏安法欽譯",
    "T17n0816_002:0804c08": "◎於是月天子白佛言：「世尊！甚可怪。如來深",
    "T17n0816_002:0804c09": "微乃如是！是佛世尊無上正真，甚可怪。菩薩",
    "T17n0816_002:0804c10": "所施行，如是名為眼見諸法行，不起自好益",
    "T17n0816_002:0804c11": "身敗道之行，從久遠已斷離身想之行，於無",
    "T17n0816_002:0804c12": "央數劫行，而不墮聲聞、辟支佛地，而不墮落，",
    "T17n0816_002:0804c13": "究竟於道滿足佛法有幾法行？世尊！菩薩於",
    "T17n0816_002:0804c14": "深法行，不於億百千萬佛而作證？」佛語天子：",
    "T17n0816_002:0804c15": "「菩薩有四事，逮深法行，不於億百千萬佛所",
    "T17n0816_002:0804c16": "而作證。何等為四？如是天子！菩薩堅住於諸",
    "T17n0816_002:0804c17": "要持一切智，出家大吼逮精進而不弱。為一",
    "T17n0816_002:0804c18": "切故捨諸所有，堅住於施與便逮大悲事。如",
    "T17n0816_002:0804c19": "佛所說、所問皆報答，逮得善權方便。於一切",
    "T17n0816_002:0804c20": "功德已成，復成於餘德。天子！是為四事，菩",
    "T17n0816_002:0804c21": "薩於深法行，不於無央數億百千佛所而求",
    "T17n0816_002:0804c22": "證。」佛於是說偈言：",
    "T17n0816_002:0804c23": "「堅住於所作，　　其智亦如是！",
    "T17n0816_002:0804c24": "　前世所作智，　　亦終不放捨。",
    "T17n0816_002:0804c25": "　以一切智故，　　所為而不憂；",
    "T17n0816_002:0804c26": "　一切像色貌，　　皆悉具了知。",
    "T17n0816_002:0804c27": "　所行常精進，　　終不為放逸；",
    "T17n0816_002:0804c28": "　心亦不懈惓，　　所行亦如是！",
    "T17n0816_002:0804c29": "　其諸所作為，　　皆悉憂一切；",
    "T17n0816_002:0805a01": "　如是於眾生，　　常而有等心。",
    "T17n0816_002:0805a02": "　常興大悲意，　　憂念一切人；",
    "T17n0816_002:0805a03": "　愍傷諸勤苦，　　皆欲令安隱。",
    "T17n0816_002:0805a04": "　願疾得作佛，　　斷絕諸苦惱；",
    "T17n0816_002:0805a05": "　逮得眾珍寶，　　其處不可盡。",
    "T17n0816_002:0805a06": "　常以善權慧，　　教學諸方便；",
    "T17n0816_002:0805a07": "　勤力作功德，　　行是無厭足。",
    "T17n0816_002:0805a08": "　所造有究竟，　　其行常如應；",
    "T17n0816_002:0805a09": "　安之於道次，　　不悉念居處。",
    "T17n0816_002:0805a10": "　以如是法者，　　悉皆堅持之；",
    "T17n0816_002:0805a11": "　菩薩行是者，　　諸行皆悉了。",
    "T17n0816_002:0805a12": "　於是甚深法，　　所行皆備具；",
    "T17n0816_002:0805a13": "　於億百千佛，　　所作不懈倦。」",
    "T17n0816_002:0805a14": "爾時月天子問佛言：「云何菩薩得甚深之行？」",
    "T17n0816_002:0805a15": "佛告天子：「菩薩亦不於凡人法有所望，亦不",
    "T17n0816_002:0805a16": "於佛法有所求，亦不於凡人法有所疑，於佛",
    "T17n0816_002:0805a17": "法、凡人法等無有異。不於凡人法有所求，於",
    "T17n0816_002:0805a18": "佛法亦無所得亦無所亡；於凡人亦無異，於",
    "T17n0816_002:0805a19": "佛法亦無異。亦不作是念：不言凡人法，不尊",
    "T17n0816_002:0805a20": "佛法為尊；於凡人法亦無所斷，於佛法亦無",
    "T17n0816_002:0805a21": "所斷。如是生生復生，是名曰凡人法如。是佛",
    "T17n0816_002:0805a22": "法、是二法，為空、為寂、為定，如是為知無處。亦",
    "T17n0816_002:0805a23": "不於凡人法有所求，亦不於佛法有所求；不",
    "T17n0816_002:0805a24": "於凡人法處有所有，亦不於佛法處有所有。",
    "T17n0816_002:0805a25": "如是二者，亦不見凡人亦不見不凡人。如是",
    "T17n0816_002:0805a26": "知為如。眼見所見者，皆空、皆無相、皆亦無願。",
    "T17n0816_002:0805a27": "如是智慧如，眼所見如，是智為佛法，亦不於",
    "T17n0816_002:0805a28": "佛有與無；亦不念於是，有所安、有所苦；亦不念",
    "T17n0816_002:0805a29": "是好、是醜，是皆空。亦如空空，亦不於空而見",
    "T17n0816_002:0805b01": "空；亦不知亦不求。何以故？已是習有老、有起",
    "T17n0816_002:0805b02": "故。「如是天子！法法乎法，名法住、法滅、法寂，於",
    "T17n0816_002:0805b03": "是亦不自見亦無所見；亦不自知亦無所知。",
    "T17n0816_002:0805b04": "所以者何？若凡人、若弟子、若辟支佛、若三耶",
    "T17n0816_002:0805b05": "三佛、若受決、若深行，天子！菩薩不於諸法空、",
    "T17n0816_002:0805b06": "佛法空。何以故？如是天子！法乎法音聲，彼",
    "T17n0816_002:0805b07": "善音是善音，於是不可得；如是不可得，於是",
    "T17n0816_002:0805b08": "為無我；如是為無我，於是不說有住不住而",
    "T17n0816_002:0805b09": "去。天子！諸法如是不可數，佛法亦不別。天子！",
    "T17n0816_002:0805b10": "其譬如是，當作是視諸法、佛法，常念作是行。",
    "T17n0816_002:0805b11": "復念如是行，於是起無識念，行於無識念，於",
    "T17n0816_002:0805b12": "佛法亦無所惟，如此者為以應從思惟、為以",
    "T17n0816_002:0805b13": "起；不復作是智，不於法界有所增，亦不在亦",
    "T17n0816_002:0805b14": "不不在。復次習法智，無能於法有所增減。",
    "T17n0816_002:0805b15": "所以者何？若有愛欲法、無愛欲法，皆覺知何",
    "T17n0816_002:0805b16": "所是欲、何所為無欲。已了知於是，不復隨。是",
    "T17n0816_002:0805b17": "故天子！菩薩得甚深之行，終不見於法，亦終",
    "T17n0816_002:0805b18": "不於佛法如是視、如是見、如是觀，為不見作",
    "T17n0816_002:0805b19": "是視。天子！菩薩眾，魔若魔天，不能壞如是",
    "T17n0816_002:0805b20": "說。天子！佛說如是！」",
    "T17n0816_002:0805b21": "天子白佛言：「世尊！菩薩摩訶薩所作甚奇特，",
    "T17n0816_002:0805b22": "具足知是諸慧事，乃如是了知於生死，乃作",
    "T17n0816_002:0805b23": "是求道而不懈倦，如是起滅上下可盡？」佛",
    "T17n0816_002:0805b24": "言：「天子！譬如幻、如化；若來、若去、若坐；若所求、",
    "T17n0816_002:0805b25": "若所說，亦皆無所有。天子！譬如幻化，欲知",
    "T17n0816_002:0805b26": "一切諸法悉如是！一切諸所起滅，過去、當來、",
    "T17n0816_002:0805b27": "今現在，其劫數亦如是！菩薩亦不念起，亦不",
    "T17n0816_002:0805b28": "念前世所行。」天子復問：「云何，世尊！菩薩若不",
    "T17n0816_002:0805b29": "念有起生處，佛何以得來上忉利天，到所生",
    "T17n0816_002:0805c01": "母所，盡夏三月？世尊不從摩耶生耶？」佛報",
    "T17n0816_002:0805c02": "天子言：「如來所生不用生死法，住如如住，如",
    "T17n0816_002:0805c03": "者不來不去，佛生如是！」佛復言：「天子！佛從般",
    "T17n0816_002:0805c04": "若波羅蜜生，諸佛世尊皆從般若波羅蜜生。",
    "T17n0816_002:0805c05": "何以故？三十二大人相不從摩耶生。天子！般",
    "T17n0816_002:0805c06": "若波羅蜜如是學，般若波羅蜜佛母身，三十",
    "T17n0816_002:0805c07": "二大人相皆從學般若波羅蜜。」月天子白佛",
    "T17n0816_002:0805c08": "言：「我熟思惟般若波羅蜜無所生、無所滅，云",
    "T17n0816_002:0805c09": "何世尊言：『般若波羅蜜是諸佛之母』乎？」佛報",
    "T17n0816_002:0805c10": "言：「如天子所言，菩薩當學菩薩所學，逮般若",
    "T17n0816_002:0805c11": "波羅蜜，便得佛身相三十二大人之相歸之，",
    "T17n0816_002:0805c12": "十種力、四無所畏、佛十八法、大慈大悲三昧，",
    "T17n0816_002:0805c13": "獨行遊步，佛慧知他人意，皆來歸之，此皆不",
    "T17n0816_002:0805c14": "從摩耶生。是故天子！當知佛慧從般若波羅",
    "T17n0816_002:0805c15": "蜜生。有無央數諸慧之事不可計，今粗舉其",
    "T17n0816_002:0805c16": "事，皆悉如是！」天子復問：「諸佛世尊法皆悉具",
    "T17n0816_002:0805c17": "足如是如，如來如者隨如得成？」「如是天子！",
    "T17n0816_002:0805c18": "所見事如是視，佛從般若波羅蜜生，亦不從",
    "T17n0816_002:0805c19": "生般若波羅蜜，不於法有想根，亦無起根亦",
    "T17n0816_002:0805c20": "無爭除。」「云何世尊般若波羅蜜所生？」答言：「天",
    "T17n0816_002:0805c21": "子！如法，如來如如者，隨所作法，於是法不生、",
    "T17n0816_002:0805c22": "不起、不滅。如是天子！不生、不起、不滅，如是如",
    "T17n0816_002:0805c23": "是異為智慧，慧從般若波羅蜜生，名曰怛薩",
    "T17n0816_002:0805c24": "阿竭從般若波羅蜜所生；如是生為不復生、",
    "T17n0816_002:0805c25": "不起、不滅。如是天子！不生、不起、不滅，菩薩學",
    "T17n0816_002:0805c26": "疾近般若波羅蜜。天子！般若波羅蜜智不可",
    "T17n0816_002:0805c27": "盡，復不可盡般若波羅蜜。」復言：「世尊！是智慧",
    "T17n0816_002:0805c28": "云何思惟？云何當知是般若波羅蜜不可盡",
    "T17n0816_002:0805c29": "智？」復言：「天子！不於智慧思惟而有智。如是天",
    "T17n0816_002:0806a01": "子！於智慧有思惟有智，是不為智慧、不可盡",
    "T17n0816_002:0806a02": "慧。何以故？天子！心知有勞，終不能得不可盡",
    "T17n0816_002:0806a03": "知，當令如是不為智慧。天子！智慧無思惟",
    "T17n0816_002:0806a04": "智，若智慧有盡，不為智慧。」天子復問：「云何，世",
    "T17n0816_002:0806a05": "尊！不可盡，從何所問、從何所知？」答言：「天子！是",
    "T17n0816_002:0806a06": "不可盡，不從放恣而等求。」復問：「世尊！是不放",
    "T17n0816_002:0806a07": "恣為何等類？」答言：「天子！諸惡行於三界而不",
    "T17n0816_002:0806a08": "捨，亦不離三界中諸惡已復捨三界諸惡行，",
    "T17n0816_002:0806a09": "如是天子！各隨所為不放恣。」「其報云何？」「於三",
    "T17n0816_002:0806a10": "界不起、不滅是其報。」復問：「世尊！頗有弟子從",
    "T17n0816_002:0806a11": "是間遊過三界為人說法者不？」佛言：「天子！於",
    "T17n0816_002:0806a12": "欲界能為弟子說弟子法，不能於欲界有所",
    "T17n0816_002:0806a13": "益；於色界、無色界能為弟子說弟子法，都無",
    "T17n0816_002:0806a14": "所益。以三昧遊三界而說法，不能了佛世尊",
    "T17n0816_002:0806a15": "之所說，亦不見以三昧力遊於欲界有所說",
    "T17n0816_002:0806a16": "而無色。天子！雖遊欲界復不能有所脫，以三",
    "T17n0816_002:0806a17": "昧力遊於色界、無色界，無色界所說而無益，",
    "T17n0816_002:0806a18": "於色界、無色界都不能有所脫，雖遊三界但",
    "T17n0816_002:0806a19": "能自脫身不能益他人。如是天子！雖知三界，",
    "T17n0816_002:0806a20": "不戀於三界，坐守空法，亦不習於欲界，不能",
    "T17n0816_002:0806a21": "於色界，亦復不能於無色界。如是不能於三",
    "T17n0816_002:0806a22": "界，亦不生於三界、亦生於三界，所去亦不知",
    "T17n0816_002:0806a23": "處。如是天子！是輩捐身於是處無能知；亦不",
    "T17n0816_002:0806a24": "見往亦不見還。何以故？一切諸法於三界不",
    "T17n0816_002:0806a25": "相逢。天子！譬如虛空不生、不可見、無有作者，",
    "T17n0816_002:0806a26": "不復會以過去。如是天子！三界一切諸法皆",
    "T17n0816_002:0806a27": "如是！」說是法時，天諸天眾中，七萬二千天",
    "T17n0816_002:0806a28": "子遠塵離垢諸法法眼淨；萬六千天子前世",
    "T17n0816_002:0806a29": "已作功德，今復聞說是法，皆發阿耨多羅三",
    "T17n0816_002:0806b01": "耶三菩心；八千菩薩得不起法忍。",
    "T17n0816_002:0806b02": "爾時眾會者皆承佛威神，皆自見未曾所見",
    "T17n0816_002:0806b03": "華在其裓上，悉以散佛。應時佛威神令是華",
    "T17n0816_002:0806b04": "遍滿忉利天上。是時釋提桓因前白佛言：「甚",
    "T17n0816_002:0806b05": "可怪，世尊！是諸族姓子所散華，本所不見？」爾",
    "T17n0816_002:0806b06": "時月天子謂釋提桓因言：「拘翼！世尊亦是未",
    "T17n0816_002:0806b07": "曾可見者，華亦如是！何以故？拘翼！持是心見",
    "T17n0816_002:0806b08": "世尊者，是心為滅盡不可得見。如是拘翼！其",
    "T17n0816_002:0806b09": "有可見之事，皆前所未曾見。」釋提桓因問天",
    "T17n0816_002:0806b10": "子：「仁者云何見佛？」天子報：「如是世尊見我，我",
    "T17n0816_002:0806b11": "見世尊亦復如是！」釋提桓因又問：「云何見？」答",
    "T17n0816_002:0806b12": "言：「拘翼！如來如如，色如如，痛想行識如，我",
    "T17n0816_002:0806b13": "作是見如來。拘翼！我不以色觀如來；亦不",
    "T17n0816_002:0806b14": "以痛、想觀如來；亦不以行、識見如來。所以者",
    "T17n0816_002:0806b15": "何？色自然，不起、不滅，痛、想、行、識亦爾！是五陰",
    "T17n0816_002:0806b16": "法之相，是相不相皆如普照。拘翼！如來如是",
    "T17n0816_002:0806b17": "不可見。拘翼！復有欲見如來，當如佛見我，我",
    "T17n0816_002:0806b18": "見佛亦爾！」復問：「天子！云何如佛見仁？」天子答",
    "T17n0816_002:0806b19": "言：「今佛在此，自可問佛。」",
    "T17n0816_002:0806b20": "於是釋提桓因前白佛言：「云何，世尊！如來見",
    "T17n0816_002:0806b21": "月天子？」佛言：「不以色見，亦不痛痒、思想、生",
    "T17n0816_002:0806b22": "死、識見；亦不以前世見、亦不持當來見、亦不",
    "T17n0816_002:0806b23": "現在見；亦不凡人見，亦不於凡人解脫見；亦",
    "T17n0816_002:0806b24": "不於學見，亦不於不學法事見；亦不阿羅訶",
    "T17n0816_002:0806b25": "見，亦不阿羅訶法事見；亦不於弟子法見，亦",
    "T17n0816_002:0806b26": "不於辟支佛地見，亦不於佛地見。所見如是，",
    "T17n0816_002:0806b27": "拘翼！如是為見佛。如是見佛為無所見，如是",
    "T17n0816_002:0806b28": "無所見是為等見，如是示現是名為一切示",
    "T17n0816_002:0806b29": "現。審諦示現如是觀，拘翼！是名為如來。如",
    "T17n0816_002:0806c01": "來於法界無所缺減。拘翼！於拘翼意云何？如",
    "T17n0816_002:0806c02": "來如是見、如是觀，為見何等？」答言：「是名為見",
    "T17n0816_002:0806c03": "佛。世尊！如來是名為得，不於色如是，如來於",
    "T17n0816_002:0806c04": "此無有能得計數者。」復問：「世尊！如是為見佛",
    "T17n0816_002:0806c05": "耶？」答言：「如是。拘翼！菩薩為逮得無所從生忍，",
    "T17n0816_002:0806c06": "於一切諸法界皆為等住，亦不離是法而見",
    "T17n0816_002:0806c07": "法。」釋提桓因復白佛言：「是月天子為得無所",
    "T17n0816_002:0806c08": "從生法忍？」佛答釋提桓因言：「持是事自以問",
    "T17n0816_002:0806c09": "月天子，當為汝發遣。」",
    "T17n0816_002:0806c10": "於是釋提桓因問月天子：「仁者！今為得是無",
    "T17n0816_002:0806c11": "所從生法忍耶？」月天子答言：「拘翼！頗有無所",
    "T17n0816_002:0806c12": "生而起不？」釋提桓因言：「不。」天子復言：「拘翼！",
    "T17n0816_002:0806c13": "設無所生不起者，云何復問：『得無所從生法",
    "T17n0816_002:0806c14": "忍？』」天子復言：「拘翼！法界無所生，其譬正如此，",
    "T17n0816_002:0806c15": "是故法界亦不起亦不滅，都不可知。」爾時釋",
    "T17n0816_002:0806c16": "提桓因便發是念言：「如月天子所說，為已得",
    "T17n0816_002:0806c17": "無所從生法忍？為逮近佛？為逮三耶三菩？」",
    "T17n0816_002:0806c18": "爾時月天子知釋提桓因心所念，語釋提桓",
    "T17n0816_002:0806c19": "因言：「拘翼！無所得忍者，得三耶三菩座不難；",
    "T17n0816_002:0806c20": "有不得忍者，去三耶三菩座大遠。」釋提桓因",
    "T17n0816_002:0806c21": "復言：「天子！云何作是說？」天子報言：「拘翼！已得",
    "T17n0816_002:0806c22": "忍者能作是說，其不得是者不能近三耶三",
    "T17n0816_002:0806c23": "菩阿惟三佛座。得無所從生忍故，能說無所",
    "T17n0816_002:0806c24": "從生如無所生，如是者道。」釋提桓因復問天",
    "T17n0816_002:0806c25": "子：「道從何所求？」天子答言：「拘翼！道於三界而",
    "T17n0816_002:0806c26": "無我，作是求道。」釋提桓因復問：「三界無我，云",
    "T17n0816_002:0806c27": "何求？」天子答言：「如法者不生，不生復不生，",
    "T17n0816_002:0806c28": "當道作是求。作是求已，如是求不求，於求",
    "T17n0816_002:0806c29": "是者為無所起。」",
    "T17n0816_002:0807a01": "是時釋提桓因白佛言：「甚可怪。世尊！月天子",
    "T17n0816_002:0807a02": "所說甚深乃爾！從何所沒而來生此，於是",
    "T17n0816_002:0807a03": "沒當復生何所？」時月天子語釋提桓因言：「拘",
    "T17n0816_002:0807a04": "翼！如幻師化作男子、若女人，從何所沒來生",
    "T17n0816_002:0807a05": "於此，於是沒復生何所？」釋提桓因復報天",
    "T17n0816_002:0807a06": "子：「了幻與化無起無滅，不可見、不可知，是",
    "T17n0816_002:0807a07": "無所有。」天子語拘翼言：「如是說幻化，從無合",
    "T17n0816_002:0807a08": "會來生，滅亦至無合會所。如是幻化，黠慧",
    "T17n0816_002:0807a09": "者所不用亦不不近。」釋提桓因言：「如是。天子！",
    "T17n0816_002:0807a10": "如所說。」天子報釋提桓因言：「拘翼！如卿所問，",
    "T17n0816_002:0807a11": "我所答亦爾！如卿，諸法如幻化，念欲持是事",
    "T17n0816_002:0807a12": "以問佛：『是天子從何所沒而來生此，於是",
    "T17n0816_002:0807a13": "沒當生何所？』」天子語釋提桓因言：「於拘翼意",
    "T17n0816_002:0807a14": "云何？如如來化，所化如，若去來上下可見知",
    "T17n0816_002:0807a15": "不？」釋提桓因答言：「天子！如是不可得見。」天子",
    "T17n0816_002:0807a16": "復言：「是化寧可有所作為不？」釋提桓因言：「能",
    "T17n0816_002:0807a17": "有所作。」天子復言：「如是。拘翼！化一切諸法等",
    "T17n0816_002:0807a18": "如此，若去來上下。作是觀，拘翼！於是無能有",
    "T17n0816_002:0807a19": "所作。於拘翼意云何？不於是見，色、聲、香、味、細",
    "T17n0816_002:0807a20": "滑、法亦爾！是化人寧能見聞知如是事不？」釋",
    "T17n0816_002:0807a21": "提桓因言：「天子！不可得見聞知。」天子言：「如是。",
    "T17n0816_002:0807a22": "拘翼！如是一切分數，知諸法亦如是！若見、若",
    "T17n0816_002:0807a23": "聞、若心念法，亦不染亦不污；亦不於是止；亦",
    "T17n0816_002:0807a24": "不近亦不離。於見、於聞、於念，如是所語如是",
    "T17n0816_002:0807a25": "法，為一切說，為眾所說而無有異。」",
    "T17n0816_002:0807a26": "於是釋提桓因白佛言：「世尊！是月天子說無",
    "T17n0816_002:0807a27": "處所、不生、不起、不滅。是天子不在弟子地、不",
    "T17n0816_002:0807a28": "在菩薩地見。菩薩云何當憶念無央數劫生",
    "T17n0816_002:0807a29": "死之事，育養眾生云何都不可得知？」佛語釋",
    "T17n0816_002:0807b01": "提桓因言：「拘翼！其有菩薩得不起法忍者，亦",
    "T17n0816_002:0807b02": "不念生、亦不念起、亦不念滅。欲覩是輩菩薩，",
    "T17n0816_002:0807b03": "當如觀百歲般泥洹阿羅漢，不可得知。何以",
    "T17n0816_002:0807b04": "如是？亦無他人想、亦無我想；復無無他人",
    "T17n0816_002:0807b05": "想、復無無我想，復如是，拘翼！精進樂勤苦行。",
    "T17n0816_002:0807b06": "菩薩所作，亦不念生、亦不念滅；亦無他人想、",
    "T17n0816_002:0807b07": "亦無我想，諸法體性本皆泥洹。如是，拘翼！一",
    "T17n0816_002:0807b08": "切亦不縛亦不解，不了知是法，是菩薩為是",
    "T17n0816_002:0807b09": "故為解、為示現，思念故為起大悲。是菩薩不",
    "T17n0816_002:0807b10": "疲厭，於無央數拘利百千劫而不懈怠。譬如，",
    "T17n0816_002:0807b11": "拘翼！有人墮火坑中，有大悲男子，不愛軀體、",
    "T17n0816_002:0807b12": "不惜壽命，捨五所欲及諸所樂，入火坑中抱",
    "T17n0816_002:0807b13": "是人出，亦自出復出彼人。於拘翼意云何？是",
    "T17n0816_002:0807b14": "人所作為難不？」釋提桓因言：「世尊！是人所作",
    "T17n0816_002:0807b15": "甚難甚難！」佛言：「如是。拘翼！是何足為難？菩薩",
    "T17n0816_002:0807b16": "所作又難於此，以脫諸欲發意欲持諸供養",
    "T17n0816_002:0807b17": "之具，以其所有將護給與一切。如是拘翼！復",
    "T17n0816_002:0807b18": "有過於是者，以是光明之德照示一切，如是",
    "T17n0816_002:0807b19": "皆過一切弟子及辟支佛上，菩薩摩訶薩自",
    "T17n0816_002:0807b20": "致阿耨多羅三耶三菩阿惟三佛。",
    "T17n0816_002:0807b21": "「復次拘翼！如是說從何所沒來生於此？聽",
    "T17n0816_002:0807b22": "者拘翼！東方於是國分，從是佛剎度九十二",
    "T17n0816_002:0807b23": "那術百千佛，國名羅他那薩遮(晉言：珍寶審諦奧藏)。世",
    "T17n0816_002:0807b24": "界中以眾寶為樹，其枝葉華實無央數色，其",
    "T17n0816_002:0807b25": "經行處以無央數寶而校成，其國中所有皆",
    "T17n0816_002:0807b26": "眾寶以為校莊無空缺處，其地皆紺琉璃，無",
    "T17n0816_002:0807b27": "央數寶以相雜廁。「復次拘翼！有世界名羅陀",
    "T17n0816_002:0807b28": "那光祇(晉言：珍寶積聚)。是世界，拘翼！佛名羅陀那文",
    "T17n0816_002:0807b29": "陀羅帝耶阿丹竭羅油(晉言：珍寶豪場出過上聚)如來、無所",
    "T17n0816_002:0807c01": "著、等正覺，今現在說法。其佛國中無有母人，",
    "T17n0816_002:0807c02": "亦不聞母人；亦無弟子、緣一覺道，純是菩薩",
    "T17n0816_002:0807c03": "滿佛剎中。",
    "T17n0816_002:0807c04": "「復次拘翼！是珍寶豪場出過上聚如來、無所",
    "T17n0816_002:0807c05": "著、等正覺，其世尊一一說法，七十二拘利菩",
    "T17n0816_002:0807c06": "薩皆得不起法忍。菩薩得是忍已，意念若豪",
    "T17n0816_002:0807c07": "名(丹本多)珍寶上天世大性，一切皆以斷，用",
    "T17n0816_002:0807c08": "是故一切諸佛剎皆悉為之動。即時三千大",
    "T17n0816_002:0807c09": "千剎中，若干無央數珍寶、蓮華、雜華，色甚鮮",
    "T17n0816_002:0807c10": "好，悉滿其中以散佛上，皆於佛上化成華蓋。",
    "T17n0816_002:0807c11": "遍覆佛剎已，是菩薩便踊於虛空，飛到他方",
    "T17n0816_002:0807c12": "佛前而供養禮事，欲繞問訊、欲聞法。",
    "T17n0816_002:0807c13": "「復次拘翼！得法忍菩薩不樂住一處，便能遍",
    "T17n0816_002:0807c14": "到諸佛剎；不得法忍菩薩不能到他方。「復次",
    "T17n0816_002:0807c15": "拘翼！彼佛世尊出來十二劫，彼佛所止處，夜",
    "T17n0816_002:0807c16": "常三說法。說法已，七十二拘利菩薩得不起",
    "T17n0816_002:0807c17": "法忍。如是拘翼！不得不起法忍菩薩不能到",
    "T17n0816_002:0807c18": "他方剎，得不起法忍者乃能到他方佛剎，如",
    "T17n0816_002:0807c19": "是菩薩乃於彼間沒而生他方剎土。如是拘",
    "T17n0816_002:0807c20": "翼！以是比類當作是視，如是不可計億佛剎",
    "T17n0816_002:0807c21": "諸菩薩皆悉爾！「拘翼！是彼珍寶積聚剎土中，",
    "T17n0816_002:0807c22": "所有一切皆無有憂入三惡道，亦無苦智亦",
    "T17n0816_002:0807c23": "無樂智；亦無所問亦無所說；亦無勤苦亦無",
    "T17n0816_002:0807c24": "食飲。何以故？諸菩薩以法歡喜為食飲，彼",
    "T17n0816_002:0807c25": "土中無羅漢、辟支佛名。如是，拘翼！珍寶積聚",
    "T17n0816_002:0807c26": "國土中，是剎中世尊珍寶豪場出過上聚如",
    "T17n0816_002:0807c27": "來、至真、等正覺，是月天子從彼佛剎沒來生",
    "T17n0816_002:0807c28": "此忉利天，故來欲見佛，禮我、繞我、問訊我，欲",
    "T17n0816_002:0807c29": "有所問故來。因是所問，會無央數千人廣有",
    "T17n0816_002:0808a01": "所知，又會餘菩薩於不起法忍皆使滿具。「拘",
    "T17n0816_002:0808a02": "翼！是月天子故來見佛，欲護一切法、欲持於",
    "T17n0816_002:0808a03": "法。佛般泥洹已後，最後法欲盡時，當於是間",
    "T17n0816_002:0808a04": "得道生於人中，持是所說甚深甚深法，廣有",
    "T17n0816_002:0808a05": "所照，普以教授滿百千人，於是不起法忍皆",
    "T17n0816_002:0808a06": "樂欲學久遠。最後法欲盡時，於是盡，終生",
    "T17n0816_002:0808a07": "第四兜術天，會於彌勒菩薩所，講說諸佛世",
    "T17n0816_002:0808a08": "尊道事，不可計數百千天子，前世初未曾起",
    "T17n0816_002:0808a09": "道意，今聞是說皆發阿耨多羅三耶三菩心。",
    "T17n0816_002:0808a10": "彌勒來下得正覺時，是菩薩承事彌勒佛萬",
    "T17n0816_002:0808a11": "歲，居家常供養彌勒及眾僧，乃後時與四千",
    "T17n0816_002:0808a12": "人俱，以家之信出家為道便作沙門。作沙門",
    "T17n0816_002:0808a13": "已，於彌勒如來、至真、等正覺所，盡形壽常持",
    "T17n0816_002:0808a14": "法；彌勒般泥洹後至於法住常持法。於是賢",
    "T17n0816_002:0808a15": "劫中千佛中少四佛，皆當供養承事爾所佛。",
    "T17n0816_002:0808a16": "於是諸佛世尊所說經，當修梵清淨之行，最",
    "T17n0816_002:0808a17": "後過七恒沙等劫，當於是世作佛，號字月光",
    "T17n0816_002:0808a18": "曜如來、無所著、等正覺，所願皆滿。」",
    "T17n0816_002:0808a19": "於是月星天子語是天子言：「善哉！今為佛",
    "T17n0816_002:0808a20": "之所授決，當得阿耨多羅三耶三佛。卿本有",
    "T17n0816_002:0808a21": "何等恩？有何等供養？作何等愛敬憙樂歡喜",
    "T17n0816_002:0808a22": "事施於佛，乃使如來獨授卿決？」是時月天子",
    "T17n0816_002:0808a23": "語月星天子言：「如來者亦不以善與人決；亦",
    "T17n0816_002:0808a24": "不有所畏故與人決；亦不言是人可與是不",
    "T17n0816_002:0808a25": "可與。菩薩者自學菩薩法，世尊便記其決。卿",
    "T17n0816_002:0808a26": "云何作是問：『我仁有何等恩於佛所，使佛作",
    "T17n0816_002:0808a27": "是敬、作是愛、作是念、作是歡喜、作是賜遺？』」月",
    "T17n0816_002:0808a28": "星天子問月天子言：「是歡喜當從何所見？」月",
    "T17n0816_002:0808a29": "天子答月星天子言：「歡喜從心求。」月星天子",
    "T17n0816_002:0808b01": "復言：「心不想心，誰作是踊躍者？」報言：「踊躍不",
    "T17n0816_002:0808b02": "可持，亦不可獲，是上踊躍。如不可獲，踊躍之",
    "T17n0816_002:0808b03": "最也。」月天子語月星天子：「如是踊躍，於是踊",
    "T17n0816_002:0808b04": "躍有所不可者不為踊躍，是踊躍於放逸事",
    "T17n0816_002:0808b05": "而不為，於是踊躍中而常踊躍，不復生廢退",
    "T17n0816_002:0808b06": "意。如是月星天子！當於是法求，用是故得踊",
    "T17n0816_002:0808b07": "躍；於法所作而不放逸，於是求、於是不求、亦",
    "T17n0816_002:0808b08": "不離求。何以故？不於法界求；亦不於所求。如",
    "T17n0816_002:0808b09": "是。月星天子！」",
    "T17n0816_002:0808b10": "佛說道神足無極變化經卷第二"
}