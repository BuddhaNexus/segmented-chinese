{
    "T17n0721_028:0159b21": "正法念處經卷第二十八",
    "T17n0721_028:0159b23": "元魏婆羅門瞿曇般若流支譯",
    "T17n0721_028:0159b24": "觀天品第六之七(三十三天之四)",
    "T17n0721_028:0159b25": "「復次，比丘知業果報，觀三十三天所住之地。",
    "T17n0721_028:0159b26": "彼以聞慧見：三十三天第十一地名離險岸。",
    "T17n0721_028:0159b27": "眾生何業生於彼處？彼聞知見：若人持戒利",
    "T17n0721_028:0159b28": "益眾生，福德熏心，或功德人持戒智慧，或",
    "T17n0721_028:0159b29": "復病人施其一食。自不殺生：若空樹中或有",
    "T17n0721_028:0159c01": "蟲蟻、種種細虫，若種種放牧牛羊、象馬駝驢",
    "T17n0721_028:0159c02": "之人，或冬寒時氷雪霜降，於曠野中放火",
    "T17n0721_028:0159c03": "焚燒，若有善人或以水土滅此燒火，見作",
    "T17n0721_028:0159c04": "勸止，自不故作，設作改悔，不生隨喜，為說恐",
    "T17n0721_028:0159c05": "怖，令住善法。令彼眾生住於善法，自不偷盜",
    "T17n0721_028:0159c06": "亦不教人。如是之人命終生於離險岸天。其",
    "T17n0721_028:0159c07": "地金銀、種種赤寶以為廁填，如是種種金銀",
    "T17n0721_028:0159c08": "雜寶雜業莊嚴，種種眾寶種種廁填，種種",
    "T17n0721_028:0159c09": "寶樹以為莊嚴，種種禽獸莊嚴其地，處處",
    "T17n0721_028:0159c10": "皆有禽獸之類遍險岸地，一切園林無量七",
    "T17n0721_028:0159c11": "寶以為莊嚴。離險岸天住此林中，莊嚴之",
    "T17n0721_028:0159c12": "具如融金聚，百千天女以為圍遶受五欲",
    "T17n0721_028:0159c13": "樂。隨其住處，身出光明，岸樹光明亦如天",
    "T17n0721_028:0159c14": "身，於此林中遊戲受樂。與諸天女往詣河",
    "T17n0721_028:0159c15": "林，其河兩岸多諸金樹，黃金為葉，以樹光",
    "T17n0721_028:0159c16": "明令水黃色，悉無白色。其流駃疾，不見白",
    "T17n0721_028:0159c17": "色。於園林間天子天女遊戲受樂。天作是念：",
    "T17n0721_028:0159c18": "『今此樹中應出美飲。』以善業故，隨其所念，即",
    "T17n0721_028:0159c19": "時流出種種美飲，色香味具，以諸寶器而用",
    "T17n0721_028:0159c20": "飲之。飲天上味，受天快樂。見諸天女愛火所",
    "T17n0721_028:0159c21": "燒，以樂覆故，而不覺知。天子復念：『我今欲",
    "T17n0721_028:0159c22": "聞種種音聲。』以善業故，隨其所念，有風動樹",
    "T17n0721_028:0159c23": "出妙音聲，勝五樂音。天子復念：『今此樹上應",
    "T17n0721_028:0159c24": "當出於須陀之味。』以善業故，隨其所念，即於",
    "T17n0721_028:0159c25": "樹上，猶如大器盛物瀉之，從上而下，石蜜",
    "T17n0721_028:0159c26": "之味不得為比。天子食之，歌眾妙音，往詣寶",
    "T17n0721_028:0159c27": "地，諦觀瞻視，常樂念欲，至寶地中受五欲",
    "T17n0721_028:0159c28": "樂。捨此地已，復詣普林，其普林中有七種",
    "T17n0721_028:0159c29": "鳥，真金七寶以為鵝鳥，因陀青寶以為鸚",
    "T17n0721_028:0160a01": "鵡，翅多赤寶以為鴛鴦，毘琉璃寶以為鳧",
    "T17n0721_028:0160a02": "鴨，青寶車璩以為孔雀，大青七寶為命命",
    "T17n0721_028:0160a03": "鳥，珊瑚銀寶為迦陵頻伽。其聲美妙如婆",
    "T17n0721_028:0160a04": "求鳥音，眾所樂聞，翱翔空中遊戲自娛，其",
    "T17n0721_028:0160a05": "音美妙如天女音。於蓮花池，眾蜂莊嚴遊",
    "T17n0721_028:0160a06": "戲其中，復於陸地翱翔遊戲。復有金樹，種",
    "T17n0721_028:0160a07": "種葉影映飾鳥身，天見眾鳥，發歡喜心，耳",
    "T17n0721_028:0160a08": "聞其音心意悅樂。天子行空與鳥遊戲，或",
    "T17n0721_028:0160a09": "於水中與鳥遊戲，或於陸地共鳥遊戲。如是",
    "T17n0721_028:0160a10": "天眾共鳥遊戲，天子天女互相娛樂，天鳥",
    "T17n0721_028:0160a11": "仇匹遊戲受樂。「比丘觀鳥受天樂已，而說",
    "T17n0721_028:0160a12": "頌曰：",
    "T17n0721_028:0160a13": "「『畜生行欲，　　癡力所作，　　天若如是，",
    "T17n0721_028:0160a14": "　　畜生無異。　　人受富樂，　　不著放逸，",
    "T17n0721_028:0160a15": "　　是智慧人，　　愚者相違。　　放逸將天，",
    "T17n0721_028:0160a16": "　　至於地獄，　　智者所說，　　放逸如毒。",
    "T17n0721_028:0160a17": "　　愚癡放逸，　　著現在樂，　　放逸果熟，",
    "T17n0721_028:0160a18": "　　後生大悔。　　觀於放逸，　　無少利益，",
    "T17n0721_028:0160a19": "　　若捨放逸，　　常無憂惱。　　放逸大苦，",
    "T17n0721_028:0160a20": "　　不放逸樂，　　舉要言之，　　應捨放逸。",
    "T17n0721_028:0160a21": "　　若人愛苦，　　應行放逸，　　樂行放逸，",
    "T17n0721_028:0160a22": "　　終無樂報。　　樂不放逸，　　至不退處，",
    "T17n0721_028:0160a23": "　　不行放逸，　　常無苦報。　　此諸天眾，",
    "T17n0721_028:0160a24": "　　與鳥遊戲，　　天與畜生，　　等無差別。",
    "T17n0721_028:0160a25": "　　界道身意，　　一切皆壞，　　天人非人，",
    "T17n0721_028:0160a26": "　　地獄餓鬼。　　意差業別，　　業別道分，",
    "T17n0721_028:0160a27": "　　諸業分異，　　道亦如是，　　種種雜業，",
    "T17n0721_028:0160a28": "　　生於天中，　　樂著放逸，　　不覺退沒。",
    "T17n0721_028:0160a29": "　　死相既至，　　汝當自知，　　於天中退，",
    "T17n0721_028:0160b01": "　　受大苦惱。　　為癡所害，　　放逸所誑，",
    "T17n0721_028:0160b02": "　　諸天渴愛，　　墮於地獄。　　戲樂自誑，",
    "T17n0721_028:0160b03": "　　墮於地獄，　　受天樂已，　　後受大苦。",
    "T17n0721_028:0160b04": "　　為心所惑，　　不厭生死；　　為愛所欺，",
    "T17n0721_028:0160b05": "　　從苦入苦。』",
    "T17n0721_028:0160b06": "「比丘如是以是偈頌呵責放逸諸天子等，貪",
    "T17n0721_028:0160b07": "於五欲，不知厭足，如火得薪。乃至愛善業",
    "T17n0721_028:0160b08": "盡，從天還退，隨業流轉，墮於地獄、餓鬼、畜",
    "T17n0721_028:0160b09": "生。若有善業，生於人中，常受安樂，飲食充",
    "T17n0721_028:0160b10": "足，國土豐樂，五穀熟成，或為王者或為大",
    "T17n0721_028:0160b11": "臣。以餘業故。",
    "T17n0721_028:0160b12": "「復次，比丘知業果報，觀三十三天所住之地。",
    "T17n0721_028:0160b13": "彼以聞慧見：三十三天第十二地名谷崖岸。",
    "T17n0721_028:0160b14": "此諸眾生以何等業生於彼天？彼聞知見：若",
    "T17n0721_028:0160b15": "人善心修行福德，施坐禪人得初禪者。自施",
    "T17n0721_028:0160b16": "其食，教人施食，施已隨喜，教他隨喜，是名布",
    "T17n0721_028:0160b17": "施。不殺不盜：若人道行，井泉池流施水之",
    "T17n0721_028:0160b18": "處，施其瓶罐飲水之器供給行路。復有異",
    "T17n0721_028:0160b19": "人教他盜取持度曠野：『汝若不取，必當渴",
    "T17n0721_028:0160b20": "乏。』爾時，其人雖知渴死，畏犯罪故，不受其",
    "T17n0721_028:0160b21": "教，不盜財物亦不隨喜，勸人不取，令住善",
    "T17n0721_028:0160b22": "道，乃至失命不犯偷盜。云何不殺？自行不",
    "T17n0721_028:0160b23": "殺，勸人不殺，毀呰殺法。若屋窓牖、若戶扇",
    "T17n0721_028:0160b24": "間、若屋樑上有微細蟲，若然火時，懼傷其",
    "T17n0721_028:0160b25": "命，不閉戶牖，是名不殺。復教他人，令行不",
    "T17n0721_028:0160b26": "殺，住於善道。如是之人命終生於三十三",
    "T17n0721_028:0160b27": "天峪崖岸天，受善業報。有一林樹名隨時低，",
    "T17n0721_028:0160b28": "其林種種眾寶光明，青毘琉璃清淨無垢，種",
    "T17n0721_028:0160b29": "種眾鳥出妙音聲，花常開敷，流泉河池以為",
    "T17n0721_028:0160c01": "莊嚴，青毘琉璃以為蓮花，莊嚴金峯如融",
    "T17n0721_028:0160c02": "金聚。雜色眾鳥遊戲其中，或於水中或於",
    "T17n0721_028:0160c03": "陸地，或於山峯、險岸山窟出眾妙音。善業",
    "T17n0721_028:0160c04": "所化，受善業果。種種天女之所圍遶，天鬘天",
    "T17n0721_028:0160c05": "衣以為莊嚴，色相威德端嚴殊特，於此林",
    "T17n0721_028:0160c06": "中歌舞遊戲。以善業故，林中天鳥而說頌",
    "T17n0721_028:0160c07": "曰：",
    "T17n0721_028:0160c08": "「『眾生造善業，　　天中受快樂；",
    "T17n0721_028:0160c09": "　　若造不善業，　　地獄受苦報。",
    "T17n0721_028:0160c10": "　　既生於天中，　　而能自覺悟，",
    "T17n0721_028:0160c11": "　　從樂得樂果，　　不為愛所惑。",
    "T17n0721_028:0160c12": "　　業繩縛眾生，　　長在三有獄，",
    "T17n0721_028:0160c13": "　　業力自在轉，　　如轂轉眾輻。",
    "T17n0721_028:0160c14": "　　輪轉於三有，　　八方及上下，",
    "T17n0721_028:0160c15": "　　業力風所吹，　　如塵遊虛空。",
    "T17n0721_028:0160c16": "　　因緣之所生，　　如蓮花莊嚴，",
    "T17n0721_028:0160c17": "　　如是天莊嚴，　　皆從善業生。",
    "T17n0721_028:0160c18": "　　譬如清淨水，　　如虛空無塵，",
    "T17n0721_028:0160c19": "　　如是清淨心，　　能至安樂處。",
    "T17n0721_028:0160c20": "　　解脫三縛人，　　能護於五根，",
    "T17n0721_028:0160c21": "　　遠離一法人，　　天中受安樂。",
    "T17n0721_028:0160c22": "　　無慚無愧人，　　不調惡知識，",
    "T17n0721_028:0160c23": "　　如毒亦如火，　　智者應捨離。",
    "T17n0721_028:0160c24": "　　實語行施人，　　常應樂親近，",
    "T17n0721_028:0160c25": "　　常慈心眾生，　　此道生天中。",
    "T17n0721_028:0160c26": "　　直心不諂曲，　　布施修正念，",
    "T17n0721_028:0160c27": "　　以是自業因，　　來生此天中。",
    "T17n0721_028:0160c28": "　　世間一切命，　　皆由法非法，",
    "T17n0721_028:0160c29": "　　救護無過法，　　是故應行法。",
    "T17n0721_028:0161a01": "　　若人捨離法，　　樂行不善業，",
    "T17n0721_028:0161a02": "　　為惡之所燒，　　受苦無窮盡。",
    "T17n0721_028:0161a03": "　　既得生天已，　　若縱放逸心，",
    "T17n0721_028:0161a04": "　　其人善業盡，　　退時乃自覺。",
    "T17n0721_028:0161a05": "　　究竟樂為勝，　　無生亦無死，",
    "T17n0721_028:0161a06": "　　死網縛眾生，　　無有安樂處。",
    "T17n0721_028:0161a07": "　　隨其受樂處，　　愛心轉增長，",
    "T17n0721_028:0161a08": "　　愛火燒眾生，　　地獄受苦報。",
    "T17n0721_028:0161a09": "　　勿得行放逸，　　諸天所不應，",
    "T17n0721_028:0161a10": "　　放逸過所壞，　　退失於天處。』",
    "T17n0721_028:0161a11": "「如是天鳥說此法時，天子心亂，念諸天女，於",
    "T17n0721_028:0161a12": "利益法不聽不受，渴愛五欲，心意耽著，於蓮",
    "T17n0721_028:0161a13": "花池遊戲之處歡娛受樂。復往山峯名樂遊",
    "T17n0721_028:0161a14": "戲山峯，有鳥名曰戲樂，遊戲池中互相娛樂。",
    "T17n0721_028:0161a15": "時天見鳥，作如是念：『奇哉！此鳥種種眾色、種",
    "T17n0721_028:0161a16": "種音聲，勝一切鳥。』是時天子復作是念：『我今",
    "T17n0721_028:0161a17": "乘鳥遊觀林池。』天既念已，即時鳥身自變麁",
    "T17n0721_028:0161a18": "大，爾時天子以手摩捫，乘之遊空，翱翔受",
    "T17n0721_028:0161a19": "樂。天子復念於鳥背上化七寶殿，園林花",
    "T17n0721_028:0161a20": "池皆悉具足，種種眾鳥以為莊嚴，上乘虛",
    "T17n0721_028:0161a21": "空，與諸天女種種莊嚴，處處遊戲受種種",
    "T17n0721_028:0161a22": "樂，遍觀諸天所住之處。既觀察已，轉增愛著，",
    "T17n0721_028:0161a23": "足百千倍，不可為比。如是愛火，六欲熾然，不",
    "T17n0721_028:0161a24": "可調伏，妄愛為樂，實為大苦。乘鳥遊空，五",
    "T17n0721_028:0161a25": "樂音聲歌頌之音，其聲美妙不可譬喻。遍見",
    "T17n0721_028:0161a26": "一切天子天女於須彌山，園林池流、山谷樹",
    "T17n0721_028:0161a27": "林蓮花遍覆，多有眾鳥，皆悉見之。一一住",
    "T17n0721_028:0161a28": "處，無量百千諸天所住，處處觀之，猶不厭",
    "T17n0721_028:0161a29": "足。諸根愛著貪著五欲，歡喜無厭，愛心增長。",
    "T17n0721_028:0161b01": "如是多時乘鳥遊戲，觀須彌山王六萬諸山，",
    "T17n0721_028:0161b02": "善業諸天之所住處，無量寶焰光明莊嚴，甚",
    "T17n0721_028:0161b03": "可愛樂。須彌四面有四種色，謂毘琉璃、白",
    "T17n0721_028:0161b04": "銀、黃金、頗梨之色。此天遍行觀須彌山，乘於",
    "T17n0721_028:0161b05": "鳥殿還其所止，至其住處，如天所念，色相莊",
    "T17n0721_028:0161b06": "嚴。是時天子復乘鳥殿至摩時多池，其池周",
    "T17n0721_028:0161b07": "匝廣五由旬，青毘琉璃種種蓮花以為莊嚴。",
    "T17n0721_028:0161b08": "鳥至此池與諸天女受五欲樂，猶如眾蜂貪",
    "T17n0721_028:0161b09": "嗜花味，飲於摩偷、食須陀味，色香美味皆悉",
    "T17n0721_028:0161b10": "具足，服天寶衣，與諸天女遊戲受樂。乃至",
    "T17n0721_028:0161b11": "愛善業盡，從天命終，隨業流轉，墮於地獄、",
    "T17n0721_028:0161b12": "餓鬼、畜生。若有善業，得生人中，常受富樂，多",
    "T17n0721_028:0161b13": "有乘騎遊戲之處，或為王者或為大臣，人所",
    "T17n0721_028:0161b14": "敬愛。以餘業故。",
    "T17n0721_028:0161b15": "「復次，比丘知業果報，觀三十三天所住之地。",
    "T17n0721_028:0161b16": "彼以聞慧見：第十三地名摩尼藏。眾生何業",
    "T17n0721_028:0161b17": "而生此天？彼聞知見：若有善人利益眾生，不",
    "T17n0721_028:0161b18": "殺不盜，亦教他人令住善道，自不殺生，乃至",
    "T17n0721_028:0161b19": "見於酒蜜之中有濕生蟲，若不漉治，終不故",
    "T17n0721_028:0161b20": "飲。不教他作亦不隨喜，知不善業，捨而不",
    "T17n0721_028:0161b21": "作，見他作惡，捨不親近，勸令修善，是名不",
    "T17n0721_028:0161b22": "殺生。云何不盜？乃至入於塔廟，若有供養佛",
    "T17n0721_028:0161b23": "塔燈明，不以此光營作眾事，亦不取煙以為",
    "T17n0721_028:0161b24": "書墨，微細之罪悉皆畏懼，是名不盜。復有不",
    "T17n0721_028:0161b25": "殺及不偷盜：不殺生者，乃至蚊蟻惱觸於人",
    "T17n0721_028:0161b26": "亦不殺害，心不念殺，若見他殺，勸令放捨，語",
    "T17n0721_028:0161b27": "其人言：『若殺生者，是不善業，命終當墮活地",
    "T17n0721_028:0161b28": "獄中。』如是教他令不作惡，安住善法。如是",
    "T17n0721_028:0161b29": "善人自持禁戒，令他住戒。若行曠野、若飢",
    "T17n0721_028:0161c01": "饉世，以飲食施。若其飢餓困逼之時，不盜他",
    "T17n0721_028:0161c02": "食。於曠野中，貧窮飢困乏少糧食者，能減",
    "T17n0721_028:0161c03": "己食，施諸貧人。以思心、福田二事勝故，得大",
    "T17n0721_028:0161c04": "果報，以時施故。何以故？病之大者，無過飢",
    "T17n0721_028:0161c05": "饉，是故施食得大果報。如是二種持戒之",
    "T17n0721_028:0161c06": "人，自利利他，善心直行，第一善人，乃至小",
    "T17n0721_028:0161c07": "罪常懷大懼，以眾寶珠施於父母，或以珠",
    "T17n0721_028:0161c08": "瓔施如來像。是人命終生三十三天摩尼藏",
    "T17n0721_028:0161c09": "地。生彼天已，受第一樂，五欲自娛。是善業",
    "T17n0721_028:0161c10": "人威德光明皆悉普照五百由旬，譬如日出",
    "T17n0721_028:0161c11": "普照眾山，此天光明照一切地亦復如是。其",
    "T17n0721_028:0161c12": "眾寶地先具光明，如是天子身光既照，百",
    "T17n0721_028:0161c13": "倍轉勝。其諸光明青黃朱紫如天虹色，其",
    "T17n0721_028:0161c14": "身光明百倍轉勝，莊嚴殊妙。以善業故，身",
    "T17n0721_028:0161c15": "如電光，勝諸天眾。如眾星中月最第一，此天",
    "T17n0721_028:0161c16": "之身亦復如是。遍身光焰，自觀寶地，其地",
    "T17n0721_028:0161c17": "皆以種種摩尼以為莊嚴，種種間錯，分齊分",
    "T17n0721_028:0161c18": "明，一切光明猶如百日一時同照。天子見",
    "T17n0721_028:0161c19": "之，生大歡喜。復觀異處，見諸天女妙色具足，",
    "T17n0721_028:0161c20": "以不可譬喻種種眾寶以為莊嚴，受諸欲樂，",
    "T17n0721_028:0161c21": "鼓樂絃歌、笙笛箜篌，如是種種歌眾妙音。",
    "T17n0721_028:0161c22": "或有舞戲，天鬘莊嚴，或於花池與鳥遊戲，或",
    "T17n0721_028:0161c23": "食天果。復於意樹取諸花果，歌欲樂音，令眾",
    "T17n0721_028:0161c24": "歡喜。天子既至，見諸天女為諸欲境惡蛇所",
    "T17n0721_028:0161c25": "螫，從坐迴顧向諸天女。諸天女等，天鬘莊嚴，",
    "T17n0721_028:0161c26": "天子見之，欲火燒心，迴顧天女。「時諸天女見",
    "T17n0721_028:0161c27": "其丈夫命將臨終，五死相現，猶如眾蜂捨於",
    "T17n0721_028:0161c28": "萎花，赴新開花。諸天女等，捨本所事，趣此天",
    "T17n0721_028:0161c29": "子亦復如是。種種天鬘、種種天衣以自莊嚴，",
    "T17n0721_028:0162a01": "以愛欲心娛樂天子，令心喜悅。是退天子，以",
    "T17n0721_028:0162a02": "無始來習諸愛欲，見其天女背叛異趣，心生",
    "T17n0721_028:0162a03": "熱惱。如阿鼻獄猛火燒身，見諸天女背己趣",
    "T17n0721_028:0162a04": "他，其心熱惱亦復如是。從天命終，以嫉妬",
    "T17n0721_028:0162a05": "心自害其身，有報將盡，取緣濁心，更無所見，",
    "T17n0721_028:0162a06": "退墮地獄、餓鬼、畜生。以何因緣，見諸天女叛",
    "T17n0721_028:0162a07": "己趣他，生大苦惱？以於前世人中之時，邪",
    "T17n0721_028:0162a08": "行非禮犯他婦女。以作善業生於天中，侵他",
    "T17n0721_028:0162a09": "妻故，見斯惡業。如是善業之中惡業成熟，是",
    "T17n0721_028:0162a10": "故微少惡業所不應作。若能奉持七種之戒，",
    "T17n0721_028:0162a11": "不缺不漏，則有餘果。夜摩諸天見退沒相，則",
    "T17n0721_028:0162a12": "不如是，未來世報略而說之，不復廣說。「諸天",
    "T17n0721_028:0162a13": "女眾天鬘莊嚴，速往詣於初生天子，以諸天",
    "T17n0721_028:0162a14": "鬘而用上之，令其莊嚴。花鬘香氣色香具足",
    "T17n0721_028:0162a15": "無有萎變，令初生天子著此花鬘。天子著之，",
    "T17n0721_028:0162a16": "心生歡喜，即相親近共遊園林互相娛樂。於",
    "T17n0721_028:0162a17": "此地處天眾所住，見清淨水毘琉璃花，真金",
    "T17n0721_028:0162a18": "為葉，金剛為鬚，百千眾蜂以為圍遶。其蜂或",
    "T17n0721_028:0162a19": "以真金為翅，毘琉璃身，白銀為翅，真金為身，",
    "T17n0721_028:0162a20": "赤寶為翅，雜色為身，珊瑚為翅，常於如是不",
    "T17n0721_028:0162a21": "萎不變蓮花池中遊戲娛樂，其聲清妙如天",
    "T17n0721_028:0162a22": "女音。如是眾蜂以為莊嚴。天子天女入蓮花",
    "T17n0721_028:0162a23": "池遊戲受樂，歌詠戲笑，久於池中娛樂受",
    "T17n0721_028:0162a24": "樂。復往詣於金鬘樹林，二樹彌覆。既至林",
    "T17n0721_028:0162a25": "中，種種伎樂出妙音聲，見須彌峯如融金",
    "T17n0721_028:0162a26": "聚，見諸天眾在於山峯與諸天女伎樂自娛，",
    "T17n0721_028:0162a27": "天鬘天衣以為莊嚴，閻浮檀金以為瓔珞莊",
    "T17n0721_028:0162a28": "嚴其身。於蓮花池優鉢羅池種種香味皆悉",
    "T17n0721_028:0162a29": "具足，天子天女遊戲受樂。鵝鴨鴛鴦、大力師",
    "T17n0721_028:0162b01": "子悉為行列，諸天在中遊戲受樂。復見天",
    "T17n0721_028:0162b02": "眾行於虛空，與諸天女猶如明燈，歌頌美音",
    "T17n0721_028:0162b03": "以自娛樂，雨眾妙花，受天快樂，五樂音聲歌",
    "T17n0721_028:0162b04": "戲娛樂。復見天眾飲天美味，無有醉失，各說",
    "T17n0721_028:0162b05": "愛語以相娛樂，令心喜悅。復見天眾食須",
    "T17n0721_028:0162b06": "陀味，以自善業所得果報，色香味觸皆悉具",
    "T17n0721_028:0162b07": "足。復見天眾於七寶樹採七寶花以自莊",
    "T17n0721_028:0162b08": "嚴。復見天眾採花摘果，或有食者，或相打",
    "T17n0721_028:0162b09": "擲以為戲笑，共相娛樂。復見天眾乘於天",
    "T17n0721_028:0162b10": "鳥，眾雜七寶以為莊嚴，乘此鵝鳥遊於虛",
    "T17n0721_028:0162b11": "空，互共遊戲。復見天眾歌眾樂音，於天子前，",
    "T17n0721_028:0162b12": "諸天女眾舞戲娛樂，以天蓮華互相打撲，以",
    "T17n0721_028:0162b13": "生欲心言說調謔，增愛境界。「初生天子見",
    "T17n0721_028:0162b14": "如是等種種天眾、種種業化，心自思惟：『我雖",
    "T17n0721_028:0162b15": "見此，眼不知足。聞種種聲，耳亦無厭。種種眾",
    "T17n0721_028:0162b16": "香，鼻亦如是。種種六味，舌無厭足。身貪細",
    "T17n0721_028:0162b17": "觸，天衣妙服莊嚴塗身亦復如是，不知厭",
    "T17n0721_028:0162b18": "足。一切愛法，心常隨順，我今愛樂，當受斯",
    "T17n0721_028:0162b19": "樂。』既思惟已，互相愛樂，如天所應受五欲",
    "T17n0721_028:0162b20": "樂。如是天子六愛著心，一切愛火圍遶焚",
    "T17n0721_028:0162b21": "燒。譬如有人於盛夏日極熱之時，行於曠野，",
    "T17n0721_028:0162b22": "大火卒起，燒諸乾草、樹葉枝條，山谷林樹一",
    "T17n0721_028:0162b23": "切火起，慞惶怖走逃避無地；其火焰熾，四",
    "T17n0721_028:0162b24": "面圍遶同為一焰燒一切林，隨其所趣，煙",
    "T17n0721_028:0162b25": "焰俱起為火所燒不能免離。世間一切愚癡",
    "T17n0721_028:0162b26": "凡夫亦復如是，乾草樹枝愛火所燒。將至",
    "T17n0721_028:0162b27": "天中造業之人，結使癡風吹大愛火。修禪",
    "T17n0721_028:0162b28": "習觀，得世俗禪，喻乾枯樹、山谷草葉，愛火所",
    "T17n0721_028:0162b29": "燒。猛熾火者，喻六種愛。處處走者，喻於諸",
    "T17n0721_028:0162c01": "根染著境界。其焰熾然，憶念境界，猛風所",
    "T17n0721_028:0162c02": "吹，愛火所燒，破壞天、人世間。火者喻於愛",
    "T17n0721_028:0162c03": "火。天善業故，受於無量百千種樂，乃至愛",
    "T17n0721_028:0162c04": "善業盡，從天還退，隨業流轉，墮於地獄、餓鬼、",
    "T17n0721_028:0162c05": "畜生。若生人中，住於寶地，一切眾寶以為莊",
    "T17n0721_028:0162c06": "嚴而生其家，或為大王或為大臣，常受安",
    "T17n0721_028:0162c07": "樂，眾人所愛，子孫具足，豐饒資具。以餘業",
    "T17n0721_028:0162c08": "故。",
    "T17n0721_028:0162c09": "「復次，比丘知業果報，觀三十三天所住之地。",
    "T17n0721_028:0162c10": "彼以聞慧見：第十四地名曰旋行。眾生何業",
    "T17n0721_028:0162c11": "生於彼地？彼以聞慧見：有眾生不殺不盜，見",
    "T17n0721_028:0162c12": "他作者，勸令不作，說不善業得惡果報。云何",
    "T17n0721_028:0162c13": "不殺？乃至菜葉，若於水中見微細蟲，護之",
    "T17n0721_028:0162c14": "不食。若不漉水，終不故飲。漉水之蟲，不棄乾",
    "T17n0721_028:0162c15": "地，還置水中令蟲安隱，不失其命，亦教他",
    "T17n0721_028:0162c16": "人令住善道。云何不盜？若甘蔗田、若果若",
    "T17n0721_028:0162c17": "菜、若菴婆羅，他所攝物，不起盜心，亦教他人",
    "T17n0721_028:0162c18": "令不偷盜。自持禁戒，教他持戒。云何持戒？不",
    "T17n0721_028:0162c19": "殺不盜。乃至失命，不飲蟲水，亦不受用，亦教",
    "T17n0721_028:0162c20": "他人令其不作，是名不殺生。云何不盜？乃至",
    "T17n0721_028:0162c21": "草葉，亦不故盜。行於布施，若見病人，施其醫",
    "T17n0721_028:0162c22": "藥令得安樂，亦復不以殺蟲之藥與他治病。",
    "T17n0721_028:0162c23": "是善布施，乃至涅槃，其福不盡。是人命終生",
    "T17n0721_028:0162c24": "三十三天旋行之地。「既生之後，以善業故，",
    "T17n0721_028:0162c25": "一切眾寶光明旋轉，殊勝天女以為供養。既",
    "T17n0721_028:0162c26": "供養已，詣光輪林，種種音樂，林中有鳥，名莊",
    "T17n0721_028:0162c27": "嚴樹，充滿林中。以鳥勢力，隨其心念，欲有所",
    "T17n0721_028:0162c28": "至，飛於虛空，林亦隨行。若諸天子在於樹",
    "T17n0721_028:0162c29": "下，亦隨林行。隨所到處生蓮花池，眾雜蓮花",
    "T17n0721_028:0163a01": "以為莊嚴，毘琉璃葉，真金為莖，白銀為鬚。蓮",
    "T17n0721_028:0163a02": "花臺上諸天女等，歌眾妙音。以善業故，其",
    "T17n0721_028:0163a03": "蓮花中流出摩偷(摩偷者美飲，俗名為酒也)，天女飲之，與",
    "T17n0721_028:0163a04": "蓮花臺諸天子等住蓮花臺，天女圍遶共飲",
    "T17n0721_028:0163a05": "摩偷，久受樂已，從空而下，與鳥相隨，及天女",
    "T17n0721_028:0163a06": "眾，詣優鉢羅殿。其殿縱廣滿二由旬，如是百",
    "T17n0721_028:0163a07": "千優鉢羅花，一一天女住一葉端，歌舞伎樂。",
    "T17n0721_028:0163a08": "復有青色優鉢羅花，以花青光，令諸天女皆",
    "T17n0721_028:0163a09": "作青色，若在赤色，令諸天女皆見赤色，身莊",
    "T17n0721_028:0163a10": "嚴具亦復如是。天子天女坐蓮花臺，以善",
    "T17n0721_028:0163a11": "業故，與諸天女而共圍遶坐蓮華鬚，手擎",
    "T17n0721_028:0163a12": "種種雜色寶幡歌舞遊戲，久受天樂。從花臺",
    "T17n0721_028:0163a13": "下，見雞娑羅殿，河名樂見，兩岸多有眾寶",
    "T17n0721_028:0163a14": "之樹，枝葉具足，莖幹成就，種種眾鳥，嘴翅端",
    "T17n0721_028:0163a15": "正，婆求之音莊嚴河岸，隨天所念，從河而",
    "T17n0721_028:0163a16": "出。其河莊嚴，天女歌舞甚可愛樂，互相娛",
    "T17n0721_028:0163a17": "樂。天子來詣如是愛河，天女見之，皆大歡喜，",
    "T17n0721_028:0163a18": "歌舞戲笑作眾伎樂。有異天女作眾伎樂來",
    "T17n0721_028:0163a19": "詣天子，是時天子見諸天女顏色妙美，百倍",
    "T17n0721_028:0163a20": "愛著，走趣天女，與此天女及優鉢花諸天女",
    "T17n0721_028:0163a21": "等河岸遊戲。諸天女等，一切同集，作眾伎",
    "T17n0721_028:0163a22": "樂出妙音聲，其歌音聲遍滿須彌山王寶峯",
    "T17n0721_028:0163a23": "之中。時山峯中一切天眾聞是妙音，皆來集",
    "T17n0721_028:0163a24": "會，心意戀著天女歌音，天子天女大眾和合，",
    "T17n0721_028:0163a25": "不起嫉妬，歌舞遊戲。復往詣於遊戲園林，久",
    "T17n0721_028:0163a26": "受無量百千種樂。乃至愛善業盡，從天命",
    "T17n0721_028:0163a27": "終，隨業流轉，墮於地獄、餓鬼、畜生。若生人中，",
    "T17n0721_028:0163a28": "常受安樂，常樂澡浴，塗香末香，愛眾蓮花、優",
    "T17n0721_028:0163a29": "鉢羅花、拘牟頭花、俱迦那陀花，質直聰慧，愛",
    "T17n0721_028:0163b01": "樂正法；或為國王或為大臣，或作長者或主",
    "T17n0721_028:0163b02": "城戍，或為導師；治生諧偶。以餘業故。",
    "T17n0721_028:0163b03": "「復次，比丘知業果報，觀三十三天所住之地。",
    "T17n0721_028:0163b04": "彼以聞慧見：第十五地名曰金殿。眾生何業",
    "T17n0721_028:0163b05": "生於彼處？彼以天眼智慧觀察見：持戒人不",
    "T17n0721_028:0163b06": "殺不盜。云何不殺？若見怨家欲來害己，或有",
    "T17n0721_028:0163b07": "他人侵其妻室，雖捉擒獲，不打不害，放捨",
    "T17n0721_028:0163b08": "令脫，軟言慰喻。或見有人欲害怨家，以財贖",
    "T17n0721_028:0163b09": "命，令其得脫。復有惡人已捉擒獲，放之令",
    "T17n0721_028:0163b10": "去而不加害。如是惡人復至其家，欲侵欲",
    "T17n0721_028:0163b11": "害，而復擒獲，還即放之而不加害，以護持",
    "T17n0721_028:0163b12": "戒、畏業果故。怨家持刀欲來殺人，護彼怨",
    "T17n0721_028:0163b13": "家，令其得脫，不被殺戮。畏破戒故，自捨身",
    "T17n0721_028:0163b14": "命，不害他人，是名不殺。云何不盜？不盜幾",
    "T17n0721_028:0163b15": "種？此持戒人，乃至小罪生大恐怖，畏業果",
    "T17n0721_028:0163b16": "報，不造惡業，修行善業。復有不盜，見於小",
    "T17n0721_028:0163b17": "罪乃至微塵，心生恐怖。或詣塔寺或至園",
    "T17n0721_028:0163b18": "林，閑靜讀誦、經行之處，或至水邊，不取他",
    "T17n0721_028:0163b19": "物，種種鞋屣悉不故取。他所不聽，亦不受",
    "T17n0721_028:0163b20": "用。以護戒故，若晝若夜，不起盜心，是名不",
    "T17n0721_028:0163b21": "盜。是名不殺不盜。云何住戒？捨於不淨，不愛、",
    "T17n0721_028:0163b22": "不樂不善之法，持戒清淨，善人所愛，如實不",
    "T17n0721_028:0163b23": "虛。如是持戒，生於天中，必至涅槃，隨心所願",
    "T17n0721_028:0163b24": "成三菩提。是持戒人若行曠野，若獨若伴，若",
    "T17n0721_028:0163b25": "行道路、若行非道，若見惡獸懷妊產子，為飢",
    "T17n0721_028:0163b26": "所逼，欲噉其子。是人見之，自捨其身與此惡",
    "T17n0721_028:0163b27": "獸，欲令殺己，不食其兒。是持戒人為續其",
    "T17n0721_028:0163b28": "命，憐愍眾生，自捨身命。孝養父母。云何布",
    "T17n0721_028:0163b29": "施？若持戒人貧窮困乏，勤苦得物，順法持",
    "T17n0721_028:0163c01": "戒。或有沙門起於滅定，來至其家，從其乞",
    "T17n0721_028:0163c02": "求。如是貧人減於妻子所食之分，有少飯",
    "T17n0721_028:0163c03": "食施此比丘，自屈一日。見其食已，心生歡",
    "T17n0721_028:0163c04": "喜，復教他人不殺不盜，住於善道，見作隨喜。",
    "T17n0721_028:0163c05": "是持戒人自利利他，命終之後生三十三",
    "T17n0721_028:0163c06": "天，猶如香氣生於金殿。是善業人生彼天已，",
    "T17n0721_028:0163c07": "受欲樂地，黃金為殿，一切眾寶以為莊嚴。「帝",
    "T17n0721_028:0163c08": "釋見已，生希有心，百倍受樂，以偈頌曰：",
    "T17n0721_028:0163c09": "「『上上之樂，　　善業善果，　　諸天所受，",
    "T17n0721_028:0163c10": "　　先世業故。　　四輪之殿，　　駕以象馬，",
    "T17n0721_028:0163c11": "　　智慧為鉤，　　殿光如日。　　持戒之善，",
    "T17n0721_028:0163c12": "　　遊於天上，　　憐愍眾生，　　如母愛子。",
    "T17n0721_028:0163c13": "　　慈悲之人，　　能至天中，　　行慈悲者，",
    "T17n0721_028:0163c14": "　　饒益眾生，　　常應供養，　　後生天中，",
    "T17n0721_028:0163c15": "　　悲愍調伏，　　利益眾生。　　是人如天，",
    "T17n0721_028:0163c16": "　　諸天敬仰。　　慈悲之人，　　端嚴如月，",
    "T17n0721_028:0163c17": "　　覆護眾生，　　離於憂惱。　　是故勤加，",
    "T17n0721_028:0163c18": "　　修行求樂。』",
    "T17n0721_028:0163c19": "「時天帝釋說此偈已，入其金殿坐柔濡敷，種",
    "T17n0721_028:0163c20": "種形相以為莊嚴，與諸天眾俱坐其上。天女",
    "T17n0721_028:0163c21": "圍遶，久時受樂。種種色身、種種莊嚴而相娛",
    "T17n0721_028:0163c22": "樂。時天帝釋復出金殿，詣一切樂林，種種",
    "T17n0721_028:0163c23": "天眾百千圍遶，種種伎樂出眾妙音。其諸",
    "T17n0721_028:0163c24": "天眾出大光明隨天帝釋。去林不遠，見遊戲",
    "T17n0721_028:0163c25": "處無量百千光明莊嚴，金毘琉璃以為其樹，",
    "T17n0721_028:0163c26": "光明赫焰周遍莊嚴，其遊戲林種種莊嚴",
    "T17n0721_028:0163c27": "不可譬喻，今說少分。譬如七日俱時竝出，其",
    "T17n0721_028:0163c28": "林光明亦復如是。其諸光明有種種色，青黃",
    "T17n0721_028:0163c29": "朱紫、白色諸光。其林莊嚴遊戲之處，光明赫",
    "T17n0721_028:0164a01": "焰，帝釋見已，告諸天眾：『汝等見是一切戲樂",
    "T17n0721_028:0164a02": "遊戲之處園莊嚴不？』『唯然，已見。』時天帝釋語",
    "T17n0721_028:0164a03": "諸天眾：『過去之世，頂生大王於此林中，與天",
    "T17n0721_028:0164a04": "帝釋分座而坐，遊戲受樂。無量天女之所圍",
    "T17n0721_028:0164a05": "遶。主四天下。時二天王受於無量百千萬億",
    "T17n0721_028:0164a06": "五欲之樂，猶不知足，從天還退。時頂生王以",
    "T17n0721_028:0164a07": "善業故，於此林中光明威德端正勢力。我",
    "T17n0721_028:0164a08": "今說之，汝當善聽。於過去世有頂生王，主",
    "T17n0721_028:0164a09": "四天下，不加刀杖亦無刑罰，欲無厭足。以",
    "T17n0721_028:0164a10": "先世善業，來上此天。其身光明勝須彌山過",
    "T17n0721_028:0164a11": "踰十倍，一切天光至其光中皆滅不現。時四",
    "T17n0721_028:0164a12": "天王見頂生王，即出奉迎，白頂生言：「善來，大",
    "T17n0721_028:0164a13": "王！我今故出奉迎大王，應修供給。」時頂生王",
    "T17n0721_028:0164a14": "受其供已，復上三十三天。是時頂生光明威",
    "T17n0721_028:0164a15": "德，猶如日光，人中最勝，在此天中亦復如",
    "T17n0721_028:0164a16": "是。時四護世天自見光明悉不復現，怪未",
    "T17n0721_028:0164a17": "曾有，告諸天曰：「此頂生王至此三十三天，或",
    "T17n0721_028:0164a18": "是其身威德之力，或是輪力，非餘天力，亦非",
    "T17n0721_028:0164a19": "人力，勿起怖意。此人順法，為轉輪王。」護世說",
    "T17n0721_028:0164a20": "已，時頂生王到三十三天。",
    "T17n0721_028:0164a21": "爾時，帝釋遊戲在於一切樂林娛樂受樂，遙",
    "T17n0721_028:0164a22": "見頂生，即分半座，命之令坐。爾時頂生即與",
    "T17n0721_028:0164a23": "帝釋共坐一床。二王久時受五欲樂，業盡還",
    "T17n0721_028:0164a24": "退。爾時，三十三天遊戲之處無有及此一切",
    "T17n0721_028:0164a25": "樂林。其林殊妙，無量眾寶以為莊嚴，光明如",
    "T17n0721_028:0164a26": "日。』「時天帝釋說是語已，與百千天女而自",
    "T17n0721_028:0164a27": "圍遶，入一切樂林。既入林已，天子天女娛",
    "T17n0721_028:0164a28": "樂受樂，食於種種須陀之味。既飯食已，昇七",
    "T17n0721_028:0164a29": "寶殿，其殿光明威德端嚴猶如日光，種種樂",
    "T17n0721_028:0164b01": "音，還善法堂。帝釋去已，舊住諸天受五欲",
    "T17n0721_028:0164b02": "樂，乃至愛善業盡，墮於地獄、餓鬼、畜生。若",
    "T17n0721_028:0164b03": "生人中，常值善世，不值刀兵，生好國土，園林",
    "T17n0721_028:0164b04": "具足，稻麥甘蔗、花果具足，大富之處，常值正",
    "T17n0721_028:0164b05": "法，或為大王或作大臣，為一切人之所愛",
    "T17n0721_028:0164b06": "敬，端正第一，諸根成就，子孫具足。以餘業",
    "T17n0721_028:0164b07": "故。",
    "T17n0721_028:0164b08": "「復次，比丘知業果報，觀三十三天所住之地。",
    "T17n0721_028:0164b09": "彼以聞慧見：第十六地名曰鬘影。眾生何業",
    "T17n0721_028:0164b10": "而生彼天？彼以聞慧見：此眾生善業善心，不",
    "T17n0721_028:0164b11": "殺不盜。云何不殺？云何不盜？幾種不殺？幾種",
    "T17n0721_028:0164b12": "不盜？不殺生者，自不殺生。若種種魚鼈、若珂",
    "T17n0721_028:0164b13": "若貝，不取不賣。見殺生者，教令住戒，見他",
    "T17n0721_028:0164b14": "作者，心不隨喜，勸令安住善道之中，是名不",
    "T17n0721_028:0164b15": "殺生。云何不盜？若此善人以清淨心、直心持",
    "T17n0721_028:0164b16": "戒，不以貪心。或佛塔廟或於僧中燒香之處，",
    "T17n0721_028:0164b17": "不嗅香氣，不以方便令薰其衣。若香至鼻，心",
    "T17n0721_028:0164b18": "不貪著，是名微細不偷盜戒。見他作者，勸令",
    "T17n0721_028:0164b19": "不作，令住善道。如是眾生自利利人。以何",
    "T17n0721_028:0164b20": "等心利益眾生？見殺生者，如殺己兒，觀諸蟲",
    "T17n0721_028:0164b21": "蟻亦復如是，亦教他人令住善道。云何布",
    "T17n0721_028:0164b22": "施？若貧窮人勤苦得財，以用布施持戒行",
    "T17n0721_028:0164b23": "人、得初禪者；在器之食，分半施之，亦教他",
    "T17n0721_028:0164b24": "人令行布施。如是之人自利利他，命終之",
    "T17n0721_028:0164b25": "後生鬘影天。「既生天已，樹名鬘影，其光明",
    "T17n0721_028:0164b26": "輪周遍園林。其樹花香滿一由旬，勝餘花",
    "T17n0721_028:0164b27": "香。其花修長，若以一花則成首鬘，其花雜",
    "T17n0721_028:0164b28": "色種種莊嚴，青黃赤白繁茂鮮榮。復於園",
    "T17n0721_028:0164b29": "林受五欲樂，伎樂音聲，欲樂具足，隨心所",
    "T17n0721_028:0164c01": "念皆悉成就。種種殊異無量成就，以善業",
    "T17n0721_028:0164c02": "故，一切成就。復於林中有蓮花池，名曰雜",
    "T17n0721_028:0164c03": "花，有大勢力生諸蓮花，花常開敷，七寶色",
    "T17n0721_028:0164c04": "蜂以為莊嚴。蓮花池中種種眾蜂出妙歌",
    "T17n0721_028:0164c05": "音，天子天女聞蜂歌音皆大歡喜，共相謂",
    "T17n0721_028:0164c06": "曰：『奇哉！此蜂出妙歌聲令我心悅。』如是眾",
    "T17n0721_028:0164c07": "蜂歌眾妙音。復有鵝鳥皆以其翅扇蓮花",
    "T17n0721_028:0164c08": "池，令花勃起如黃金色遍覆池水，鳧鴨見",
    "T17n0721_028:0164c09": "之，歡喜走趣，出妙音聲。如是花池多有眾",
    "T17n0721_028:0164c10": "鳥，天子天女以歡喜心，捨眾樂音，往詣眾",
    "T17n0721_028:0164c11": "鳥遊戲受樂。復往詣於行列宮殿遊戲之處，",
    "T17n0721_028:0164c12": "其諸宮殿七寶為柱，金銀琉璃、車璩頗梨",
    "T17n0721_028:0164c13": "以為莊嚴。其地多有種種天女遊戲受樂，天",
    "T17n0721_028:0164c14": "寶莊嚴，天栴檀末以塗其身，共相娛樂，不起",
    "T17n0721_028:0164c15": "嫉心，互相愛樂，離於妬心，受自業果。種種地",
    "T17n0721_028:0164c16": "中，以種種業而生其中，受自業果，遊戲受",
    "T17n0721_028:0164c17": "樂。復往詣於如意之樹，其樹勢力隨天所念，",
    "T17n0721_028:0164c18": "悉皆得之。於此林中飲食河流，第一色香眾",
    "T17n0721_028:0164c19": "味具足，以歡喜心遊戲河中，食須陀味。既飲",
    "T17n0721_028:0164c20": "食已，百倍悅樂，復往詣於青蓮花林。其花第",
    "T17n0721_028:0164c21": "一色香味具，於花葉中流出摩偷美味之飲，",
    "T17n0721_028:0164c22": "猶如酒糟，酒流而出。其色青綠如分陀利，黃",
    "T17n0721_028:0164c23": "分陀利出黃色飲，琉璃色華出琉璃色飲，頗",
    "T17n0721_028:0164c24": "梨色花出頗梨色飲，車璩色花出車璩色飲，",
    "T17n0721_028:0164c25": "雜色之花出雜色飲。雜色葉花，毘琉璃莖，金",
    "T17n0721_028:0164c26": "剛為鬚。如是種種諸飲從花流出，香味第一。",
    "T17n0721_028:0164c27": "諸天飲已，復往詣於一切觀林遊戲娛樂，到",
    "T17n0721_028:0164c28": "此林中，悉見一切三十三天所住之地。一切",
    "T17n0721_028:0164c29": "觀林甚可愛樂，於此林中有蓮花池，名曰普",
    "T17n0721_028:0165a01": "流，廣三十里，清淨之水湛然充滿如琉璃",
    "T17n0721_028:0165a02": "色，鵝鴨鴛鴦周匝圍遶。一切眾鳥皆如金",
    "T17n0721_028:0165a03": "色，七寶為背，珊瑚為足，赤寶為目，雜寶莊嚴。",
    "T17n0721_028:0165a04": "其音美妙，遊戲舞弄。時諸天子詣遊戲處，金",
    "T17n0721_028:0165a05": "色之鳥出妙音聲，天子昇於金殿之上，其殿",
    "T17n0721_028:0165a06": "光暉如融金聚，各相謂曰：『汝見諸天遊戲",
    "T17n0721_028:0165a07": "之處令諸天眾其身光明，黃色轉妙過踰",
    "T17n0721_028:0165a08": "兩倍。』於此殿中遊戲自娛，受五欲樂。貪愛境",
    "T17n0721_028:0165a09": "界而無厭足，如火益薪，轉更增熾，諸天愛於",
    "T17n0721_028:0165a10": "色聲香味觸亦復如是不知厭足。於此天中",
    "T17n0721_028:0165a11": "受五欲樂，乃至愛善業盡，命終還退，隨業",
    "T17n0721_028:0165a12": "流轉，墮於地獄、餓鬼、畜生。若有餘業，生於人",
    "T17n0721_028:0165a13": "中，常受快樂，花鬘塗香以為莊嚴，坌以末香，",
    "T17n0721_028:0165a14": "心常歡悅，或為王者或為大臣，大富饒財，為",
    "T17n0721_028:0165a15": "一切人之所愛敬，無有怨敵亦無病惱。以餘",
    "T17n0721_028:0165a16": "業故。",
    "T17n0721_028:0165a17": "正法念處經卷第二十八"
}