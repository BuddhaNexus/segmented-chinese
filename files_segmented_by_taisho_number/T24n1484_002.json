{
    "T24n1484_002:1003a15": "梵網經菩薩戒序",
    "T24n1484_002:1003a16": "「諸佛子等！合掌至心聽。我今欲說諸佛大戒",
    "T24n1484_002:1003a17": "序。眾集，默然聽。自知有罪當懺悔，懺悔即",
    "T24n1484_002:1003a18": "安樂，不懺悔罪益深。無罪者默然，默然故，",
    "T24n1484_002:1003a19": "當知眾清淨。諸大德優婆塞、優婆夷等諦聽。",
    "T24n1484_002:1003a20": "佛滅度後於像法中，應當尊敬波羅提木",
    "T24n1484_002:1003a21": "叉，波羅提木叉者即是此戒。持此戒時如",
    "T24n1484_002:1003a22": "暗遇明、如貧得寶、如病得差、如囚繫出獄、",
    "T24n1484_002:1003a23": "如遠行者得歸。當知此則是眾等大師，若",
    "T24n1484_002:1003a24": "佛住世無異此也。怖心難生、善心難發，故",
    "T24n1484_002:1003a25": "經云：『勿輕小罪以為無殃，水滴雖微漸",
    "T24n1484_002:1003a26": "盈大器。剎那造罪殃墮無間，一失人身萬",
    "T24n1484_002:1003a27": "劫不復。壯色不停猶如奔馬，人命無常過",
    "T24n1484_002:1003a28": "於山水，今日雖存明亦難保。眾等各各一心",
    "T24n1484_002:1003a29": "勤修精進，慎勿懈怠懶惰睡眠縱意，夜即攝",
    "T24n1484_002:1003b01": "心存念三寶。莫以空過徒設疲勞，後代深",
    "T24n1484_002:1003b02": "悔。』眾等各各一心謹依此戒，如法修行，應當",
    "T24n1484_002:1003b03": "學。」",
    "T24n1484_002:1003b06": "梵網經盧舍那佛說菩薩心地",
    "T24n1484_002:1003b07": "戒品第十卷下",
    "T24n1484_002:1003b09": "後秦龜茲國三藏鳩摩羅什譯",
    "T24n1484_002:1003b10": "爾時盧舍那佛，為此大眾略開百千恒河",
    "T24n1484_002:1003b11": "沙不可說法門中心地，如毛頭許：「是過去一",
    "T24n1484_002:1003b12": "切佛已說、未來佛當說、現在佛今說，三世菩",
    "T24n1484_002:1003b13": "薩已學、當學、今學。我已百劫修行是心地，",
    "T24n1484_002:1003b14": "號吾為盧舍那。汝諸佛轉我所說，與一切",
    "T24n1484_002:1003b15": "眾生開心地道。」時蓮花臺藏世界赫赫天光",
    "T24n1484_002:1003b16": "師子座上盧舍那佛放光光，告千花上佛：",
    "T24n1484_002:1003b17": "「持我心地法門品而去，復轉為千百億釋迦",
    "T24n1484_002:1003b18": "及一切眾生，次第說我上心地法門品。汝",
    "T24n1484_002:1003b19": "等受持讀誦一心而行。」",
    "T24n1484_002:1003b20": "爾時千花上佛、千百億釋迦，從蓮花藏世界",
    "T24n1484_002:1003b21": "赫赫師子座起，各各辭退，舉身放不可思議",
    "T24n1484_002:1003b22": "光，光皆化無量佛。一時以無量青黃赤白",
    "T24n1484_002:1003b23": "花供養盧舍那佛，受持上說心地法門品",
    "T24n1484_002:1003b24": "竟，各各從此蓮花藏世界而沒。沒已入體",
    "T24n1484_002:1003b25": "性虛空花光三昧，還本源世界閻浮提菩提",
    "T24n1484_002:1003b26": "樹下，從體性虛空華光三昧出。出已方坐",
    "T24n1484_002:1003b27": "金剛千光王座，及妙光堂說十世界海。復",
    "T24n1484_002:1003b28": "從座起，至帝釋宮說十住。復從座起，至",
    "T24n1484_002:1003b29": "炎天中說十行。復從座起，至第四天中說",
    "T24n1484_002:1003c01": "十迴向。復從座起，至化樂天說十禪定。復",
    "T24n1484_002:1003c02": "從座起，至他化天說十地。復至一禪中說",
    "T24n1484_002:1003c03": "十金剛，復至二禪中說十忍，復至三禪中",
    "T24n1484_002:1003c04": "說十願，復至四禪中摩醯首羅天王宮，說",
    "T24n1484_002:1003c05": "我本源蓮花藏世界盧舍那佛所說心地法門",
    "T24n1484_002:1003c06": "品。其餘千百億釋迦亦復如是無二無別。如",
    "T24n1484_002:1003c07": "賢劫品中說。",
    "T24n1484_002:1003c08": "爾時釋迦牟尼佛，從初現蓮花藏世界東",
    "T24n1484_002:1003c09": "方來入天王宮中說魔受化經已，下生南",
    "T24n1484_002:1003c10": "閻浮提迦夷羅國，母名摩耶、父字白淨。吾",
    "T24n1484_002:1003c11": "名悉達，七歲出家、三十成道，號吾為釋迦",
    "T24n1484_002:1003c12": "牟尼佛。於寂滅道場坐金剛花光王座，乃",
    "T24n1484_002:1003c13": "至摩醯首羅天王宮。其中次第十住處所",
    "T24n1484_002:1003c14": "說。時佛觀諸大梵天王網羅幢，因為說無",
    "T24n1484_002:1003c15": "量世界猶如網孔，一一世界各各不同別異",
    "T24n1484_002:1003c16": "無量，佛教門亦復如是。吾今來此世界八千",
    "T24n1484_002:1003c17": "返，為此娑婆世界坐金剛花光王座，乃至",
    "T24n1484_002:1003c18": "摩醯首羅天王宮，為是中一切大眾略開心",
    "T24n1484_002:1003c19": "地法門品竟。復從天王宮下至閻浮提",
    "T24n1484_002:1003c20": "菩提樹下，為此地上一切眾生凡夫癡闇之",
    "T24n1484_002:1003c21": "人，說我本盧舍那佛心地中初發心中常所",
    "T24n1484_002:1003c22": "誦一戒光明。金剛寶戒是一切佛本源、一切",
    "T24n1484_002:1003c23": "菩薩本源、佛性種子。一切眾生皆有佛性，一",
    "T24n1484_002:1003c24": "切意識色心是情是心，皆入佛性戒中，當當",
    "T24n1484_002:1003c25": "常有因故，有當當常住法身。如是十波羅",
    "T24n1484_002:1003c26": "提木叉出於世界，是法戒，是三世一切眾生",
    "T24n1484_002:1003c27": "頂戴受持。吾今當為此大眾重說十無盡",
    "T24n1484_002:1003c28": "藏戒品，是一切眾生戒本源自性清淨。",
    "T24n1484_002:1003c29": "「我今盧舍那，　　方坐蓮花臺，",
    "T24n1484_002:1004a01": "　周匝千花上，　　復現千釋迦。",
    "T24n1484_002:1004a02": "　一花百億國，　　一國一釋迦，",
    "T24n1484_002:1004a03": "　各坐菩提樹，　　一時成佛道。",
    "T24n1484_002:1004a04": "　如是千百億，　　盧舍那本身，",
    "T24n1484_002:1004a05": "　千百億釋迦，　　各接微塵眾，",
    "T24n1484_002:1004a06": "　俱來至我所，　　聽我誦佛戒，",
    "T24n1484_002:1004a07": "　甘露門則開。　　是時千百億，",
    "T24n1484_002:1004a08": "　還至本道場，　　各坐菩提樹，",
    "T24n1484_002:1004a09": "　誦我本師戒。　　十重四十八，",
    "T24n1484_002:1004a10": "　戒如明日月，　　亦如瓔珞珠，",
    "T24n1484_002:1004a11": "　微塵菩薩眾，　　由是成正覺。",
    "T24n1484_002:1004a12": "　是盧舍那誦，　　我亦如是誦，",
    "T24n1484_002:1004a13": "　汝新學菩薩，　　頂戴受持戒，",
    "T24n1484_002:1004a14": "　受持是戒已，　　轉授諸眾生，",
    "T24n1484_002:1004a15": "　諦聽我正誦，　　佛法中戒藏，",
    "T24n1484_002:1004a16": "　波羅提木叉，　　大眾心諦信。",
    "T24n1484_002:1004a17": "　汝是當成佛，　　我是已成佛，",
    "T24n1484_002:1004a18": "　常作如是信，　　戒品已具足。",
    "T24n1484_002:1004a19": "　一切有心者，　　皆應攝佛戒，",
    "T24n1484_002:1004a20": "　眾生受佛戒，　　即入諸佛位。",
    "T24n1484_002:1004a21": "　位同大覺已，　　真是諸佛子，",
    "T24n1484_002:1004a22": "　大眾皆恭敬，　　至心聽我誦。」",
    "T24n1484_002:1004a23": "爾時釋迦牟尼佛，初坐菩提樹下成無上",
    "T24n1484_002:1004a24": "覺，初結菩薩波羅提木叉：「孝順父母、師僧、三",
    "T24n1484_002:1004a25": "寶，孝順至道之法，孝名為戒，亦名制止。」佛",
    "T24n1484_002:1004a26": "即口放無量光明。是時百萬億大眾諸菩薩，",
    "T24n1484_002:1004a27": "十八梵天，六欲天子，十六大國王，合掌至心",
    "T24n1484_002:1004a28": "聽佛誦一切佛大乘戒。佛告諸菩薩言：",
    "T24n1484_002:1004a29": "「我今半月半月，自誦諸佛法戒。汝等一切發",
    "T24n1484_002:1004b01": "心菩薩亦誦，乃至十發趣、十長養、十金剛、十",
    "T24n1484_002:1004b02": "地諸菩薩亦誦。是故戒光從口出，有緣非",
    "T24n1484_002:1004b03": "無因故。光光非青黃赤白黑、非色非心、",
    "T24n1484_002:1004b04": "非有非無、非因果法，是諸佛之本源、菩",
    "T24n1484_002:1004b05": "薩之根本、是大眾諸佛子之根本。是故大",
    "T24n1484_002:1004b06": "眾諸佛子應受持、應讀誦、善學。佛子諦聽！",
    "T24n1484_002:1004b07": "若受佛戒者，國王、王子、百官宰相、比丘、比丘",
    "T24n1484_002:1004b08": "尼、十八梵天、六欲天子、庶民黃門、婬男婬女",
    "T24n1484_002:1004b09": "奴婢、八部鬼神金剛神、畜生乃至變化人，但",
    "T24n1484_002:1004b10": "解法師語，盡受得戒，皆名第一清淨者。」",
    "T24n1484_002:1004b11": "佛告諸佛子言：「有十重波羅提木叉，若受",
    "T24n1484_002:1004b12": "菩薩戒不誦此戒者，非菩薩、非佛種子。",
    "T24n1484_002:1004b13": "我亦如是誦，一切菩薩已學、一切菩薩當學、",
    "T24n1484_002:1004b14": "一切菩薩今學。已略說菩薩波羅提木叉相",
    "T24n1484_002:1004b15": "貌，是事應當學，敬心奉持。」",
    "T24n1484_002:1004b16": "佛言：「佛子！若自殺、教人殺、方便讚歎殺、",
    "T24n1484_002:1004b17": "見作隨喜乃至呪殺。殺因、殺緣、殺法、殺業，",
    "T24n1484_002:1004b18": "乃至一切有命者不得故殺。是菩薩應起",
    "T24n1484_002:1004b19": "常住慈悲心、孝順心，方便救護一切眾生，而",
    "T24n1484_002:1004b20": "自恣心快意殺生者，是菩薩波羅夷罪。",
    "T24n1484_002:1004b21": "「若佛子！自盜、教人盜、方便盜，盜因、盜緣、盜",
    "T24n1484_002:1004b22": "法、盜業，呪盜乃至鬼神有主、劫賊物，一切",
    "T24n1484_002:1004b23": "財物，一針一草不得故盜。而菩薩應生佛",
    "T24n1484_002:1004b24": "性孝順慈悲心，常助一切人生福生樂，而",
    "T24n1484_002:1004b25": "反更盜人財物者，是菩薩波羅夷罪。",
    "T24n1484_002:1004b26": "「若佛子！自婬、教人婬，乃至一切女人不得",
    "T24n1484_002:1004b27": "故婬。婬因、婬緣、婬法、婬業，乃至畜生女、諸天",
    "T24n1484_002:1004b28": "鬼神女，及非道行婬。而菩薩應生孝順心，",
    "T24n1484_002:1004b29": "救度一切眾生，淨法與人，而反更起一切",
    "T24n1484_002:1004c01": "人婬，不擇畜生，乃至母女姊妹六親行婬，",
    "T24n1484_002:1004c02": "無慈悲心者，是菩薩波羅夷罪。",
    "T24n1484_002:1004c03": "「若佛子！自妄語、教人妄語、方便妄語，妄語",
    "T24n1484_002:1004c04": "因、妄語緣、妄語法、妄語業，乃至不見言見、",
    "T24n1484_002:1004c05": "見言不見，身心妄語。而菩薩常生正語正",
    "T24n1484_002:1004c06": "見，亦生一切眾生正語正見，而反更起一切",
    "T24n1484_002:1004c07": "眾生邪語、邪見、邪業者，是菩薩波羅夷罪。",
    "T24n1484_002:1004c08": "「若佛子！自酤酒、教人酤酒，酤酒因、酤酒緣、酤",
    "T24n1484_002:1004c09": "酒法、酤酒業，一切酒不得酤，是酒起罪因",
    "T24n1484_002:1004c10": "緣。而菩薩應生一切眾生明達之慧，而反更",
    "T24n1484_002:1004c11": "生一切眾生顛倒之心者，是菩薩波羅",
    "T24n1484_002:1004c12": "夷罪。",
    "T24n1484_002:1004c13": "「若佛子！自說出家在家菩薩比丘、比丘尼罪",
    "T24n1484_002:1004c14": "過，教人說罪過，罪過因、罪過緣、罪過法、罪",
    "T24n1484_002:1004c15": "過業。而菩薩聞外道惡人及二乘惡人說佛",
    "T24n1484_002:1004c16": "法中非法非律，常生悲心教化是惡人輩，",
    "T24n1484_002:1004c17": "令生大乘善信，而菩薩反更自說佛法中罪",
    "T24n1484_002:1004c18": "過者，是菩薩波羅夷罪。",
    "T24n1484_002:1004c19": "「若佛子！自讚毀他亦教人自讚毀他，毀他",
    "T24n1484_002:1004c20": "因、毀他緣、毀他法、毀他業。而菩薩應代一",
    "T24n1484_002:1004c21": "切眾生受加毀辱，惡事自向己、好事與他",
    "T24n1484_002:1004c22": "人，若自揚己德、隱他人好事，令他人受毀",
    "T24n1484_002:1004c23": "者，是菩薩波羅夷罪。",
    "T24n1484_002:1004c24": "「若佛子！自慳、教人慳，慳因、慳緣、慳法、慳業。",
    "T24n1484_002:1004c25": "而菩薩見一切貧窮人來乞者，隨前人所須",
    "T24n1484_002:1005a01": "一切給與。而菩薩以惡心瞋心，乃至不施",
    "T24n1484_002:1005a02": "一錢一針一草，有求法者不為說一句一",
    "T24n1484_002:1005a03": "偈一微塵許法，而反更罵辱者，是菩薩波羅",
    "T24n1484_002:1005a04": "夷罪。",
    "T24n1484_002:1005a05": "「若佛子！自瞋、教人瞋，瞋因、瞋緣、瞋法、瞋業。",
    "T24n1484_002:1005a06": "而菩薩應生一切眾生中善根無諍之事，常",
    "T24n1484_002:1005a07": "生悲心。而反更於一切眾生中，乃至於非",
    "T24n1484_002:1005a08": "眾生中，以惡口罵辱加以手打，及以刀杖",
    "T24n1484_002:1005a09": "意猶不息，前人求悔善言懺謝，猶瞋不解",
    "T24n1484_002:1005a10": "者，是菩薩波羅夷罪。",
    "T24n1484_002:1005a11": "「若佛子！自謗三寶、教人謗三寶，謗因、謗緣、",
    "T24n1484_002:1005a12": "謗法、謗業。而菩薩見外道及以惡人一言謗",
    "T24n1484_002:1005a13": "佛音聲，如三百鉾刺心。況口自謗不生信",
    "T24n1484_002:1005a14": "心孝順心，而反更助惡人邪見人謗者，是",
    "T24n1484_002:1005a15": "菩薩波羅夷罪。",
    "T24n1484_002:1005a16": "「善學諸仁者！是菩薩十波羅提木叉，應當",
    "T24n1484_002:1005a17": "學。於中不應一一犯如微塵許，何況具足",
    "T24n1484_002:1005a18": "犯十戒。若有犯者，不得現身發菩提心，亦",
    "T24n1484_002:1005a19": "失國王位轉輪王位，亦失比丘、比丘尼位，亦",
    "T24n1484_002:1005a20": "失十發趣、十長養、十金剛、十地佛性常住妙",
    "T24n1484_002:1005a21": "果，一切皆失。墮三惡道中，二劫三劫不聞",
    "T24n1484_002:1005a22": "父母三寶名字。以是不應一一犯。汝等一",
    "T24n1484_002:1005a23": "切諸菩薩今學、當學、已學，如是十戒應當",
    "T24n1484_002:1005a24": "學敬心奉持。八萬威儀品當廣明。」",
    "T24n1484_002:1005a25": "佛告諸菩薩言：「已說十波羅提木叉竟，四",
    "T24n1484_002:1005a26": "十八輕今當說。」",
    "T24n1484_002:1005a27": "佛言：「若佛子！欲受國王位時、受轉輪王",
    "T24n1484_002:1005a28": "位時、百官受位時，應先受菩薩戒。一切鬼",
    "T24n1484_002:1005a29": "神救護王身、百官之身，諸佛歡喜。既得戒",
    "T24n1484_002:1005b01": "已，生孝順心、恭敬心，見上座、和上、阿闍",
    "T24n1484_002:1005b02": "梨、大同學、同見同行者，應起承迎禮拜問",
    "T24n1484_002:1005b03": "訊。而菩薩反生憍心、慢心、癡心，不起承迎",
    "T24n1484_002:1005b04": "禮拜，一一不如法供養，以自賣身國城男女",
    "T24n1484_002:1005b05": "七寶百物而供給之。若不爾者，犯輕垢罪。",
    "T24n1484_002:1005b06": "「若佛子！故飲酒而生酒過失無量。若自身手",
    "T24n1484_002:1005b07": "過酒器與人飲酒者，五百世無手，何況自",
    "T24n1484_002:1005b08": "飲。不得教一切人飲，及一切眾生飲酒，況",
    "T24n1484_002:1005b09": "自飲酒。若故自飲、教人飲者，犯輕垢罪。",
    "T24n1484_002:1005b10": "「若佛子！故食肉。一切肉不得食，斷大慈悲",
    "T24n1484_002:1005b11": "性種子，一切眾生見而捨去，是故一切菩薩",
    "T24n1484_002:1005b12": "不得食一切眾生肉，食肉得無量罪。若故",
    "T24n1484_002:1005b13": "食者，犯輕垢罪。",
    "T24n1484_002:1005b14": "「若佛子！不得食五辛：大蒜、革葱、慈葱、蘭葱、",
    "T24n1484_002:1005b15": "興蕖。是五種，一切食中不得食。若故食者，",
    "T24n1484_002:1005b16": "犯輕垢罪。",
    "T24n1484_002:1005b17": "「若佛子！見一切眾生犯八戒、五戒、十戒，毀",
    "T24n1484_002:1005b18": "禁、七逆八難一切犯戒罪，應教懺悔。而菩薩",
    "T24n1484_002:1005b19": "不教懺悔，共住同僧利養，而共布薩同一",
    "T24n1484_002:1005b20": "眾住說戒，而不舉其罪教悔過者，犯輕",
    "T24n1484_002:1005b21": "垢罪。",
    "T24n1484_002:1005b22": "「若佛子！見大乘法師、大乘同學、同見同行，來",
    "T24n1484_002:1005b23": "入僧坊舍宅城邑。若百里千里來者，即起",
    "T24n1484_002:1005b24": "迎來送去、禮拜供養。日日三時供養，日食三",
    "T24n1484_002:1005b25": "兩金，百味飲食床座醫藥供事法師，一切所",
    "T24n1484_002:1005b26": "須盡給與之。常請法師三時說法，日日三",
    "T24n1484_002:1005b27": "時禮拜，不生瞋心、患惱之心，為法滅身請",
    "T24n1484_002:1005b28": "法不懈。若不爾者，犯輕垢罪。",
    "T24n1484_002:1005b29": "「若佛子！一切處有講毘尼經律，大宅舍中",
    "T24n1484_002:1005c01": "講法處，是新學菩薩應持經律卷至法師",
    "T24n1484_002:1005c02": "所聽受諮問。若山林樹下、僧地房中，一切說",
    "T24n1484_002:1005c03": "法處悉至聽受。若不至彼聽受者，犯輕垢",
    "T24n1484_002:1005c04": "罪。",
    "T24n1484_002:1005c05": "「若佛子！心背大乘，常住經律言非佛說，而",
    "T24n1484_002:1005c06": "受持二乘聲聞、外道惡見、一切禁戒邪見經",
    "T24n1484_002:1005c07": "律者，犯輕垢罪。",
    "T24n1484_002:1005c08": "「若佛子！見一切疾病人，常應供養如佛無",
    "T24n1484_002:1005c09": "異，八福田中看病福田第一福田。若父母師",
    "T24n1484_002:1005c10": "僧弟子疾病，諸根不具、百種病苦惱，皆養",
    "T24n1484_002:1005c11": "令差。而菩薩以惡心瞋恨，不至僧房中，城",
    "T24n1484_002:1005c12": "邑曠野山林道路中，見病不救者，犯輕垢",
    "T24n1484_002:1005c13": "罪。",
    "T24n1484_002:1005c14": "「若佛子！不得畜一切刀杖弓箭鉾斧鬪戰",
    "T24n1484_002:1005c15": "之具，及惡網羅殺生之器，一切不得畜。而",
    "T24n1484_002:1005c16": "菩薩乃至殺父母尚不加報，況餘一切眾",
    "T24n1484_002:1005c17": "生。若故畜一切刀杖者，犯輕垢罪。如",
    "T24n1484_002:1005c18": "是十戒，應當學敬心奉持。下六品中當",
    "T24n1484_002:1005c19": "廣明。」",
    "T24n1484_002:1005c20": "佛言：「佛子！不得為利養惡心故，通國使",
    "T24n1484_002:1005c21": "命軍陣合會，興師相伐殺無量眾生。而菩",
    "T24n1484_002:1005c22": "薩不得入軍中往來，況故作國賊。若故",
    "T24n1484_002:1005c23": "作者，犯輕垢罪。",
    "T24n1484_002:1005c24": "「若佛子！故販賣良人奴婢六畜，市易棺材板",
    "T24n1484_002:1005c25": "木盛死之具，尚不自作況教人作。若故",
    "T24n1484_002:1006a01": "作者，犯輕垢罪。",
    "T24n1484_002:1006a02": "「若佛子！以惡心故，無事謗他良人善人法師",
    "T24n1484_002:1006a03": "師僧國王貴人，言犯七逆十重。於父母兄",
    "T24n1484_002:1006a04": "弟六親中應生孝順心慈悲心，而反更加",
    "T24n1484_002:1006a05": "於逆害墮不如意處者，犯輕垢罪。",
    "T24n1484_002:1006a06": "「若佛子！以惡心故放大火燒山林曠野。",
    "T24n1484_002:1006a07": "四月乃至九月，放火若燒他人家屋宅城邑",
    "T24n1484_002:1006a08": "僧房田木及鬼神官物，一切有主物不得故",
    "T24n1484_002:1006a09": "燒。若故燒者，犯輕垢罪。",
    "T24n1484_002:1006a10": "「若佛子！自佛弟子及外道人、六親、一切善",
    "T24n1484_002:1006a11": "知識，應一一教受持大乘經律，應教解",
    "T24n1484_002:1006a12": "義理，使發菩提心、十發心、十長養心、十金",
    "T24n1484_002:1006a13": "剛心。三十心中，一一解其次第法用。而菩",
    "T24n1484_002:1006a14": "薩以惡心瞋心，橫教他二乘聲聞經律、外",
    "T24n1484_002:1006a15": "道邪見論等，犯輕垢罪。",
    "T24n1484_002:1006a16": "「若佛子！應好心先學大乘威儀經律，廣開解",
    "T24n1484_002:1006a17": "義味。見後新學菩薩有從百里千里來求",
    "T24n1484_002:1006a18": "大乘經律，應如法為說一切苦行，若燒身",
    "T24n1484_002:1006a19": "燒臂燒指。若不燒身臂指供養諸佛，非",
    "T24n1484_002:1006a20": "出家菩薩。乃至餓虎狼師子一切餓鬼，悉",
    "T24n1484_002:1006a21": "應捨身肉手足而供養之，後一一次第為",
    "T24n1484_002:1006a22": "說正法，使心開意解。而菩薩為利養故應",
    "T24n1484_002:1006a23": "答不答、倒說經律文字無前無後、謗三",
    "T24n1484_002:1006a24": "寶說者，犯輕垢罪。",
    "T24n1484_002:1006a25": "「若佛子！自為飲食錢物利養名譽故，親近",
    "T24n1484_002:1006a26": "國王王子大臣百官，恃作形勢，乞索打拍牽",
    "T24n1484_002:1006a27": "挽，橫取錢物一切求利，名為惡求。多求、",
    "T24n1484_002:1006a28": "教他人求，都無慈心無孝順心者，犯輕",
    "T24n1484_002:1006a29": "垢罪。",
    "T24n1484_002:1006b01": "「若佛子！學誦戒者，日夜六時持菩薩戒，",
    "T24n1484_002:1006b02": "解其義理佛性之性。而菩薩不解一句一",
    "T24n1484_002:1006b03": "偈戒律因緣，詐言能解者，即為自欺誑亦",
    "T24n1484_002:1006b04": "欺誑他人。一一不解一切法，而為他人作",
    "T24n1484_002:1006b05": "師授戒者，犯輕垢罪。",
    "T24n1484_002:1006b06": "「若佛子！以惡心故，見持戒比丘手捉香爐",
    "T24n1484_002:1006b07": "行菩薩行，而鬪搆兩頭謗欺賢人無惡不",
    "T24n1484_002:1006b08": "造。若故作者，犯輕垢罪。",
    "T24n1484_002:1006b09": "「若佛子！以慈心故行放生業，一切男子是",
    "T24n1484_002:1006b10": "我父、一切女人是我母，我生生無不從之",
    "T24n1484_002:1006b11": "受生，故六道眾生皆是我父母。而殺而食者，",
    "T24n1484_002:1006b12": "即殺我父母，亦殺我故身。一切地水是我先",
    "T24n1484_002:1006b13": "身，一切火風是我本體，故常行放生。生生",
    "T24n1484_002:1006b14": "受生常住之法，教人放生。若見世人殺畜",
    "T24n1484_002:1006b15": "生時，應方便救護解其苦難，常教化講說",
    "T24n1484_002:1006b16": "菩薩戒救度眾生。若父母兄弟死亡之日，",
    "T24n1484_002:1006b17": "應請法師講菩薩戒經福資亡者，得",
    "T24n1484_002:1006b18": "見諸佛生人天上。若不爾者，犯輕垢罪。如",
    "T24n1484_002:1006b19": "是十戒，應當學敬心奉持，如滅罪品中廣",
    "T24n1484_002:1006b20": "明一一戒相。」",
    "T24n1484_002:1006b21": "佛言：「佛子！不得以瞋報瞋、以打報打。若殺",
    "T24n1484_002:1006b22": "父母兄弟六親，不得加報。若國主為他人",
    "T24n1484_002:1006b23": "殺者，亦不得加報。殺生報生不順孝道。",
    "T24n1484_002:1006b24": "尚不畜奴婢打拍罵辱，日日起三業口罪",
    "T24n1484_002:1006b25": "無量，況故作七逆之罪。而出家菩薩無慈",
    "T24n1484_002:1006b26": "報讎，乃至六親中故報者，犯輕垢罪。",
    "T24n1484_002:1006b27": "「若佛子！初始出家未有所解，而自恃聰明",
    "T24n1484_002:1006b28": "有智、或恃高貴年宿、或恃大姓高門大解",
    "T24n1484_002:1006b29": "大福饒財七寶，以此憍慢而不諮受先學",
    "T24n1484_002:1006c01": "法師經律。其法師者，或小姓年少、卑門貧窮、",
    "T24n1484_002:1006c02": "諸根不具，而實有德一切經律盡解。而新學",
    "T24n1484_002:1006c03": "菩薩不得觀法師種姓，而不來諮受法師",
    "T24n1484_002:1006c04": "第一義諦者，犯輕垢罪。",
    "T24n1484_002:1006c05": "「若佛子！佛滅度後，欲心好心受菩薩戒",
    "T24n1484_002:1006c06": "時，於佛菩薩形像前自誓受戒，當七日佛",
    "T24n1484_002:1006c07": "前懺悔，得見好相便得戒。若不得好相，",
    "T24n1484_002:1006c08": "應二七三七乃至一年，要得好相。得好相",
    "T24n1484_002:1006c09": "已，便得佛菩薩形像前受戒。若不得好相，",
    "T24n1484_002:1006c10": "雖佛像前受戒，不得戒。若現前先受菩薩",
    "T24n1484_002:1006c11": "戒，法師前受戒時，不須要見好相。何以",
    "T24n1484_002:1006c12": "故？以是法師師師相授故，不須好相。是以",
    "T24n1484_002:1006c13": "法師前受戒即得戒，以生重心故便得戒。",
    "T24n1484_002:1006c14": "若千里內無能授戒師，得佛菩薩形像前",
    "T24n1484_002:1006c15": "受戒，而要見好相。若法師自倚解經律大",
    "T24n1484_002:1006c16": "乘學戒，與國王太子百官以為善友。而新",
    "T24n1484_002:1006c17": "學菩薩來問若經義律義，輕心惡心慢心，不",
    "T24n1484_002:1006c18": "一一好答問者，犯輕垢罪。",
    "T24n1484_002:1006c19": "「若佛子！有佛經律大乘正法、正見正性正法",
    "T24n1484_002:1006c20": "身，而不能勤學修習而捨七寶，反學邪",
    "T24n1484_002:1006c21": "見二乘外道俗典、阿毘曇雜論書記，是斷",
    "T24n1484_002:1006c22": "佛性障道因緣，非行菩薩道。若故作者，",
    "T24n1484_002:1006c23": "犯輕垢罪。",
    "T24n1484_002:1006c24": "「若佛子！佛滅後，為說法主、為僧房主、教",
    "T24n1484_002:1006c25": "化主、坐禪主、行來主，應生慈心善和鬪訟，",
    "T24n1484_002:1007a01": "善守三寶物，莫無度用如自己有。而反亂",
    "T24n1484_002:1007a02": "眾鬪諍、恣心用三寶物者，犯輕垢罪。",
    "T24n1484_002:1007a03": "「若佛子！先在僧房中住，後見客菩薩比",
    "T24n1484_002:1007a04": "丘來入僧房舍宅城邑國王宅舍中，乃至",
    "T24n1484_002:1007a05": "夏坐安居處及大會中。先住僧應迎來送",
    "T24n1484_002:1007a06": "去，飲食供養房舍臥具，繩床事事給與。若",
    "T24n1484_002:1007a07": "無物，應賣自身及以男女供給，所須悉",
    "T24n1484_002:1007a08": "以與之。若有檀越來請眾僧，客僧有利",
    "T24n1484_002:1007a09": "養分，僧房主應次第差客僧受請。而先住",
    "T24n1484_002:1007a10": "僧獨受請不差客僧，僧房主得無量罪。",
    "T24n1484_002:1007a11": "畜生無異，非沙門、非釋種姓。若故作者，",
    "T24n1484_002:1007a12": "犯輕垢罪。",
    "T24n1484_002:1007a13": "「若佛子！一切不得受別請利養入己，而此",
    "T24n1484_002:1007a14": "利養屬十方僧。而別受請，即取十方僧物",
    "T24n1484_002:1007a15": "入己。八福田諸佛聖人，一一師僧父母病人",
    "T24n1484_002:1007a16": "物。自己用故，犯輕垢罪。",
    "T24n1484_002:1007a17": "「若佛子！有出家菩薩、在家菩薩及一切檀越，",
    "T24n1484_002:1007a18": "請僧福田求願之時，應入僧房問知事",
    "T24n1484_002:1007a19": "人。今欲次第請者，即得十方賢聖僧。而世",
    "T24n1484_002:1007a20": "人別請五百羅漢菩薩僧，不如僧次一凡夫",
    "T24n1484_002:1007a21": "僧。若別請僧者，是外道法。七佛無別請法，",
    "T24n1484_002:1007a22": "不順孝道。若故別請僧者，犯輕垢罪。",
    "T24n1484_002:1007a23": "「若佛子！以惡心故、為利養故，販賣男女",
    "T24n1484_002:1007a24": "色，自手作食、自磨自舂，占相男女，解夢吉",
    "T24n1484_002:1007a25": "凶，是男是女，呪術工巧調鷹方法，和合百",
    "T24n1484_002:1007a26": "種毒藥千種毒藥、蛇毒生金銀蠱毒，都無",
    "T24n1484_002:1007a27": "慈心。若故作者，犯輕垢罪。",
    "T24n1484_002:1007a28": "「若佛子！以惡心故，自身謗三寶，詐現親",
    "T24n1484_002:1007a29": "附，口便說空、行在有中，為白衣通致男女",
    "T24n1484_002:1007b01": "交會婬色縛著。於六齋日、年三長齋月，作",
    "T24n1484_002:1007b02": "殺生、劫盜、破齋犯戒者，犯輕垢罪。如是十",
    "T24n1484_002:1007b03": "戒，應當學，敬心奉持。制戒品中廣解。」",
    "T24n1484_002:1007b04": "佛言：「佛子！佛滅度後於惡世中，若見外道",
    "T24n1484_002:1007b05": "一切惡人劫賊賣佛菩薩父母形像、販賣",
    "T24n1484_002:1007b06": "經律、販賣比丘比丘尼，亦賣發心菩薩道",
    "T24n1484_002:1007b07": "人，或為官使、與一切人作奴婢者。而菩薩",
    "T24n1484_002:1007b08": "見是事已，應生慈心，方便救護，處處教",
    "T24n1484_002:1007b09": "化。取物贖佛菩薩形像，及比丘、比丘尼、發",
    "T24n1484_002:1007b10": "心菩薩、一切經律。若不贖者，犯輕垢罪。",
    "T24n1484_002:1007b11": "「若佛子！不得畜刀仗弓箭、販賣輕秤小",
    "T24n1484_002:1007b12": "斗、因官形勢取人財物、害心繫縛破壞成",
    "T24n1484_002:1007b13": "功、長養猫狸猪狗。若故作者，犯輕垢罪。",
    "T24n1484_002:1007b14": "「若佛子！以惡心故觀一切男女等鬪，軍陣",
    "T24n1484_002:1007b15": "兵將劫賊等鬪，亦不得聽吹貝鼓角琴瑟",
    "T24n1484_002:1007b16": "箏笛箜篌歌叫伎樂之聲，不得摴蒲圍碁",
    "T24n1484_002:1007b17": "波羅賽戲彈碁六博拍毬擲石投壺八道",
    "T24n1484_002:1007b18": "行城，爪鏡蓍草楊枝鉢盂髑髏而作卜",
    "T24n1484_002:1007b19": "筮，不得作盜賊使命，一一不得作。若故",
    "T24n1484_002:1007b20": "作者，犯輕垢罪。",
    "T24n1484_002:1007b21": "「若佛子！護持禁戒，行住坐臥日夜六時讀誦",
    "T24n1484_002:1007b22": "是戒。猶如金剛，如帶持浮囊欲度大海，",
    "T24n1484_002:1007b23": "如草繫比丘。常生大乘善信，自知我是未",
    "T24n1484_002:1007b24": "成之佛，諸佛是已成之佛。發菩提心，念念",
    "T24n1484_002:1007b25": "不去心。若起一念二乘外道心者，犯輕垢",
    "T24n1484_002:1007b26": "罪。",
    "T24n1484_002:1007b27": "「若佛子！常應發一切願，孝順父母師僧三",
    "T24n1484_002:1007b28": "寶。願得好師同學善友知識，常教我大乘",
    "T24n1484_002:1007b29": "經律、十發趣、十長養、十金剛、十地，使我開解，",
    "T24n1484_002:1007c01": "如法修行堅持佛戒。寧捨身命，念念不去",
    "T24n1484_002:1007c02": "心。若一切菩薩不發是願者，犯輕垢罪。",
    "T24n1484_002:1007c03": "「若佛子！發十大願已，持佛禁戒。作是願",
    "T24n1484_002:1007c04": "言：『寧以此身投熾然猛火大坑刀山，終不",
    "T24n1484_002:1007c05": "毀犯三世諸佛經律，與一切女人作不淨",
    "T24n1484_002:1007c06": "行。』",
    "T24n1484_002:1007c07": "「復作是願：『寧以熱鐵羅網千重周匝纏身，",
    "T24n1484_002:1007c08": "終不以破戒之身，受於信心檀越一切衣",
    "T24n1484_002:1007c09": "服。』",
    "T24n1484_002:1007c10": "「復作是願：『寧以此口吞熱鐵丸及大流猛",
    "T24n1484_002:1007c11": "火經百千劫，終不以破戒之口，食信心",
    "T24n1484_002:1007c12": "檀越百味飲食。』",
    "T24n1484_002:1007c13": "「復作是願：『寧以此身臥大猛火羅網熱鐵",
    "T24n1484_002:1007c14": "地上，終不以破戒之身，受信心檀越百種",
    "T24n1484_002:1007c15": "床座。』",
    "T24n1484_002:1007c16": "「復作是願：『寧以此身受三百鉾刺經一",
    "T24n1484_002:1007c17": "劫二劫，終不以破戒之身，受信心檀越百",
    "T24n1484_002:1007c18": "味醫藥。』",
    "T24n1484_002:1007c19": "「復作是願：『寧以此身投熱鐵鑊經百千",
    "T24n1484_002:1007c20": "劫，終不以破戒之身，受信心檀越千種房",
    "T24n1484_002:1007c21": "舍屋宅園林田地。』",
    "T24n1484_002:1007c22": "「復作是願：『寧以鐵鎚打碎此身從頭至",
    "T24n1484_002:1007c23": "足令如微塵，終不以破戒之身，受信心",
    "T24n1484_002:1007c24": "檀越恭敬禮拜。』",
    "T24n1484_002:1007c25": "「復作是願：『寧以百千熱鐵刀鉾挑其兩目，",
    "T24n1484_002:1008a01": "終不以破戒之心視他好色。』",
    "T24n1484_002:1008a02": "「復作是願：『寧以百千鐵錐遍劖刺耳根",
    "T24n1484_002:1008a03": "經一劫二劫，終不以破戒之心聽好音",
    "T24n1484_002:1008a04": "聲。』",
    "T24n1484_002:1008a05": "「復作是願：『寧以百千刃刀割去其鼻，終不",
    "T24n1484_002:1008a06": "以破戒之心貪嗅諸香。』",
    "T24n1484_002:1008a07": "「復作是願：『寧以百千刃刀割斷其舌，終不",
    "T24n1484_002:1008a08": "以破戒之心食人百味淨食。』",
    "T24n1484_002:1008a09": "「復作是願：『寧以利斧斬斫其身，終不以",
    "T24n1484_002:1008a10": "破戒之心貪著好觸。』",
    "T24n1484_002:1008a11": "「復作是願：『願一切眾生悉得成佛。』而菩薩",
    "T24n1484_002:1008a12": "若不發是願者，犯輕垢罪。",
    "T24n1484_002:1008a13": "「若佛子！常應二時頭陀，冬夏坐禪、結夏安居。",
    "T24n1484_002:1008a14": "常用楊枝澡豆、三衣瓶鉢坐具錫杖、香爐漉",
    "T24n1484_002:1008a15": "水囊、手巾刀子、火燧鑷子、繩床、經律、佛像菩薩",
    "T24n1484_002:1008a16": "形像。而菩薩行頭陀時及遊方時，行來百",
    "T24n1484_002:1008a17": "里千里，此十八種物常隨其身。頭陀者從",
    "T24n1484_002:1008a18": "正月十五日至三月十五日，八月十五日至",
    "T24n1484_002:1008a19": "十月十五日。是二時中，此十八種物常隨",
    "T24n1484_002:1008a20": "其身如鳥二翼。若布薩日，新學菩薩半月半",
    "T24n1484_002:1008a21": "月布薩誦十重四十八輕戒。時於諸佛菩",
    "T24n1484_002:1008a22": "薩形像前，一人布薩即一人誦。若二人三",
    "T24n1484_002:1008a23": "人乃至百千人，亦一人誦。誦者高座，聽者下",
    "T24n1484_002:1008a24": "坐。各各披九條、七條、五條袈裟。結夏安居一",
    "T24n1484_002:1008a25": "一如法。若頭陀時，莫入難處，若國難惡王、",
    "T24n1484_002:1008a26": "土地高下草木深邃、師子虎狼水火風難、",
    "T24n1484_002:1008a27": "及以劫賊道路毒蛇，一切難處悉不得入。",
    "T24n1484_002:1008a28": "若頭陀行道乃至夏坐安居，是諸難處悉",
    "T24n1484_002:1008a29": "不得入。若故入者，犯輕垢罪。",
    "T24n1484_002:1008b01": "「若佛子！應如法次第坐。先受戒者在前坐，",
    "T24n1484_002:1008b02": "後受戒者在後坐，不問老少、比丘比丘尼、貴",
    "T24n1484_002:1008b03": "人、國王王子乃至黃門奴婢，皆應先受戒者",
    "T24n1484_002:1008b04": "在前坐，後受戒者次第而坐。莫如外道癡",
    "T24n1484_002:1008b05": "人，若老若少無前無後，坐無次第兵奴之",
    "T24n1484_002:1008b06": "法。我佛法中先者先坐、後者後坐。而菩薩",
    "T24n1484_002:1008b07": "不次第坐者，犯輕垢罪。",
    "T24n1484_002:1008b08": "「若佛子！常應教化一切眾生。建立僧房山",
    "T24n1484_002:1008b09": "林園田立作佛塔，冬夏安居坐禪處所，一切",
    "T24n1484_002:1008b10": "行道處皆應立之。而菩薩應為一切眾生",
    "T24n1484_002:1008b11": "講說大乘經律，若疾病國難賊難、父母兄",
    "T24n1484_002:1008b12": "弟和上阿闍梨亡滅之日，及三七日乃至七",
    "T24n1484_002:1008b13": "七日，亦應讀誦講說大乘經律，齋會求",
    "T24n1484_002:1008b14": "福行來治生。大火所燒、大水所漂、黑風",
    "T24n1484_002:1008b15": "所吹船舫、江河大海羅剎之難，亦應讀誦",
    "T24n1484_002:1008b16": "講說此經律。乃至一切罪報三報七逆八",
    "T24n1484_002:1008b17": "難，杻械枷鎖繫縛其身，多婬多瞋多愚癡",
    "T24n1484_002:1008b18": "多疾病，皆應讀誦講說此經律。而新學菩",
    "T24n1484_002:1008b19": "薩若不爾者，犯輕垢罪。如是九戒，應當",
    "T24n1484_002:1008b20": "學，敬心奉持。梵壇品當說。」",
    "T24n1484_002:1008b21": "佛言：「佛子！與人受戒時，不得蕑擇。一切",
    "T24n1484_002:1008b22": "國王王子大臣百官、比丘比丘尼、信男信女",
    "T24n1484_002:1008b23": "婬男婬女、十八梵天、六欲天子、無根二根、",
    "T24n1484_002:1008b24": "黃門奴婢、一切鬼神盡得受戒。應教身所",
    "T24n1484_002:1008b25": "著袈裟，皆使壞色與道相應，皆染使青黃",
    "T24n1484_002:1008b26": "赤黑紫色一切染衣，乃至臥具盡以壞色，身",
    "T24n1484_002:1008b27": "所著衣一切染色。若一切國土中國人所著",
    "T24n1484_002:1008b28": "衣服，比丘皆應與其俗服有異。若欲受",
    "T24n1484_002:1008b29": "戒時，師應問言：『汝現身不作七逆罪耶？』",
    "T24n1484_002:1008c01": "菩薩法師不得與七逆人現身受戒。七逆",
    "T24n1484_002:1008c02": "者，出佛身血、殺父、殺母、殺和上、殺阿闍",
    "T24n1484_002:1008c03": "梨、破羯磨轉法輪僧、殺聖人。若具七遮，即",
    "T24n1484_002:1008c04": "現身不得戒，餘一切人盡得受戒。出家",
    "T24n1484_002:1008c05": "人法，不向國王禮拜、不向父母禮拜，六親",
    "T24n1484_002:1008c06": "不敬、鬼神不禮，但解師語。有百里千里",
    "T24n1484_002:1008c07": "來求法者，而菩薩法師以惡心而不即",
    "T24n1484_002:1008c08": "與授一切眾生戒者，犯輕垢罪。",
    "T24n1484_002:1008c09": "「若佛子！教化人起信心時，菩薩與他人",
    "T24n1484_002:1008c10": "作教誡法師者，見欲受戒人，應教請二",
    "T24n1484_002:1008c11": "師：和上、阿闍梨。二師應問言：『汝有七遮罪",
    "T24n1484_002:1008c12": "不？』若現身有七遮，師不應與受戒，",
    "T24n1484_002:1008c13": "無七遮者得受。若有犯十戒者，應教",
    "T24n1484_002:1008c14": "懺悔。在佛菩薩形像前，日夜六時誦十重",
    "T24n1484_002:1008c15": "四十八輕戒。若到禮三世千佛得見好",
    "T24n1484_002:1008c16": "相，若一七日二三七日乃至一年，要見好",
    "T24n1484_002:1008c17": "相。好相者，佛來摩頂，見光見華種種異相，",
    "T24n1484_002:1008c18": "便得滅罪。若無好相，雖懺無益。是人現身",
    "T24n1484_002:1008c19": "亦不得戒，而得增受戒。若犯四十八輕",
    "T24n1484_002:1008c20": "戒者，對首懺罪滅，不同七遮。而教誡師",
    "T24n1484_002:1008c21": "於是法中一一好解。若不解大乘經律若",
    "T24n1484_002:1008c22": "輕若重是非之相，不解第一義諦習種性、",
    "T24n1484_002:1008c23": "長養性、不可壞性、道種性、正性，其中多少",
    "T24n1484_002:1009a01": "觀行出入十禪支一切行法，一一不得此",
    "T24n1484_002:1009a02": "法中意。而菩薩為利養故、為名聞故，惡",
    "T24n1484_002:1009a03": "求多求貪利弟子，而詐現解一切經律，為",
    "T24n1484_002:1009a04": "供養故，是自欺詐亦欺詐他人。故與人受",
    "T24n1484_002:1009a05": "戒者，犯輕垢罪。",
    "T24n1484_002:1009a06": "「若佛子！不得為利養故，於未受菩薩戒",
    "T24n1484_002:1009a07": "者前、若外道惡人前說此千佛大戒。邪見",
    "T24n1484_002:1009a08": "人前亦不得說，除國王餘一切不得說。是",
    "T24n1484_002:1009a09": "惡人輩不受佛戒，名為畜生。生生不見三",
    "T24n1484_002:1009a10": "寶，如木石無心，名為外道邪見人輩，木頭",
    "T24n1484_002:1009a11": "無異。而菩薩於是惡人前說七佛教戒者，",
    "T24n1484_002:1009a12": "犯輕垢罪。",
    "T24n1484_002:1009a13": "「若佛子！信心出家受佛正戒，故起心毀犯聖",
    "T24n1484_002:1009a14": "戒者，不得受一切檀越供養，亦不得國王",
    "T24n1484_002:1009a15": "地上行，不得飲國王水，五千大鬼常遮其",
    "T24n1484_002:1009a16": "前。鬼言：『大賊。』若入房舍城邑宅中，鬼復常",
    "T24n1484_002:1009a17": "掃其脚跡。一切世人罵言：『佛法中賊。』一切",
    "T24n1484_002:1009a18": "眾生眼不欲見。犯戒之人，畜生無異、木頭無",
    "T24n1484_002:1009a19": "異。若毀正戒者，犯輕垢罪。",
    "T24n1484_002:1009a20": "「若佛子！常應一心受持讀誦大乘經律。剝",
    "T24n1484_002:1009a21": "皮為紙、刺血為墨、以髓為水、析骨為筆",
    "T24n1484_002:1009a22": "書寫佛戒。木皮穀紙絹素竹帛亦應悉書",
    "T24n1484_002:1009a23": "持。常以七寶無價香花一切雜寶，為箱囊",
    "T24n1484_002:1009a24": "盛經律卷。若不如法供養者，犯輕垢罪。",
    "T24n1484_002:1009a25": "「若佛子！常起大悲心。若入一切城邑舍宅，",
    "T24n1484_002:1009a26": "見一切眾生，應當唱言：『汝等眾生盡應",
    "T24n1484_002:1009a27": "受三歸十戒。』若見牛馬猪羊一切畜生，應",
    "T24n1484_002:1009a28": "心念口言：『汝是畜生，發菩提心。』而菩薩入一",
    "T24n1484_002:1009a29": "切處山林川野，皆使一切眾生發菩提心。",
    "T24n1484_002:1009b01": "是菩薩若不教化眾生者，犯輕垢罪。",
    "T24n1484_002:1009b02": "「若佛子！常行教化起大悲心。入檀越貴人",
    "T24n1484_002:1009b03": "家，一切眾中不得立為白衣說法，應白",
    "T24n1484_002:1009b04": "衣眾前高座上坐。法師比丘不得地立為四",
    "T24n1484_002:1009b05": "眾說法。若說法時，法師高座香花供養，四",
    "T24n1484_002:1009b06": "眾聽者下坐。如孝順父母敬順師教，如",
    "T24n1484_002:1009b07": "事火婆羅門。其說法者若不如法，犯輕垢",
    "T24n1484_002:1009b08": "罪。",
    "T24n1484_002:1009b09": "「若佛子！皆以信心受佛戒者，若國王太子",
    "T24n1484_002:1009b10": "百官四部弟子，自恃高貴破滅佛法戒律，",
    "T24n1484_002:1009b11": "明作制法制我四部弟子，不聽出家行道，",
    "T24n1484_002:1009b12": "亦復不聽造立形像佛塔經律，破三寶之",
    "T24n1484_002:1009b13": "罪。而故作破法者，犯輕垢罪。",
    "T24n1484_002:1009b14": "「若佛子！以好心出家，而為名聞利養，於國",
    "T24n1484_002:1009b15": "王百官前說七佛戒，橫與比丘比丘尼",
    "T24n1484_002:1009b16": "菩薩弟子作繫縛事，如師子身中蟲自",
    "T24n1484_002:1009b17": "食師子肉，非外道天魔能破。若受佛戒",
    "T24n1484_002:1009b18": "者，應護佛戒如念一子、如事父母。而菩",
    "T24n1484_002:1009b19": "薩聞外道惡人以惡言謗佛戒時，如三",
    "T24n1484_002:1009b20": "百鉾刺心，千刀萬杖打拍其身等無有異。",
    "T24n1484_002:1009b21": "寧自入地獄經百劫，而不用一聞惡言",
    "T24n1484_002:1009b22": "破佛戒之聲，而況自破佛戒。教人破法",
    "T24n1484_002:1009b23": "因緣，亦無孝順之心。若故作者，犯輕垢罪。",
    "T24n1484_002:1009b24": "如是九戒，應當學，敬心奉持。」",
    "T24n1484_002:1009b25": "「諸佛子！是四十八輕戒！汝等受持。過去諸菩",
    "T24n1484_002:1009b26": "薩已誦、未來諸菩薩當誦、現在諸菩薩今誦。",
    "T24n1484_002:1009b27": "諸佛子諦聽！此十重、四十八輕戒，三世",
    "T24n1484_002:1009b28": "諸佛已誦、當誦、今誦，我今亦如是誦。汝等一",
    "T24n1484_002:1009b29": "切大眾，若國王王子百官、比丘比丘尼、信男",
    "T24n1484_002:1009c01": "信女，受持菩薩戒者，應受持讀誦解說",
    "T24n1484_002:1009c02": "書寫佛性常住戒卷，流通三世一切眾生化",
    "T24n1484_002:1009c03": "化不絕。得見千佛佛佛授手，世世不墮",
    "T24n1484_002:1009c04": "惡道八難，常生人道天中。我今在此樹下，",
    "T24n1484_002:1009c05": "略開七佛法戒。汝等當一心學波羅提木",
    "T24n1484_002:1009c06": "叉，歡喜奉行。如無相天王品勸學中一一",
    "T24n1484_002:1009c07": "廣明。」三千學士時坐聽者，聞佛自誦，心心",
    "T24n1484_002:1009c08": "頂戴喜躍受持。",
    "T24n1484_002:1009c09": "爾時釋迦牟尼佛，說上蓮花臺藏世界盧舍",
    "T24n1484_002:1009c10": "那佛心地法門品中十無盡戒法品竟。千百",
    "T24n1484_002:1009c11": "億釋迦亦如是說，從摩醯首羅天王宮至",
    "T24n1484_002:1009c12": "此道樹十住處說法品，為一切菩薩、不可",
    "T24n1484_002:1009c13": "說大眾受持讀誦解說其義亦如是。千百",
    "T24n1484_002:1009c14": "億世界蓮花藏世界、微塵世界，一切佛心藏、",
    "T24n1484_002:1009c15": "地藏、戒藏、無量行願藏、因果佛性常住藏，如",
    "T24n1484_002:1009c16": "如一切佛說無量一切法藏竟。千百億世界",
    "T24n1484_002:1009c17": "中，一切眾生受持，歡喜奉行，若廣開心地相",
    "T24n1484_002:1009c18": "相。如佛花光王品中說。",
    "T24n1484_002:1009c19": "　明人忍慧強，　　能持如是法，",
    "T24n1484_002:1009c20": "　未成佛道間，　　安獲五種利：",
    "T24n1484_002:1009c21": "　一者十方佛，　　愍念常守護；",
    "T24n1484_002:1009c22": "　二者命終時，　　正見心歡喜；",
    "T24n1484_002:1009c23": "　三者生生處，　　為諸菩薩友；",
    "T24n1484_002:1009c24": "　四者功德聚，　　戒度悉成就；",
    "T24n1484_002:1009c25": "　五者今後世，　　性戒福慧滿。",
    "T24n1484_002:1010a01": "　此是佛行處，　　智者善思量，",
    "T24n1484_002:1010a02": "　計我著相者，　　不能信是法。",
    "T24n1484_002:1010a03": "　滅盡取證者，　　亦非下種處，",
    "T24n1484_002:1010a04": "　欲長菩提苗，　　光明照世間，",
    "T24n1484_002:1010a05": "　應當靜觀察，　　諸法真實相。",
    "T24n1484_002:1010a06": "　不生亦不滅，　　不常復不斷，",
    "T24n1484_002:1010a07": "　不一亦不異，　　不來亦不去，",
    "T24n1484_002:1010a08": "　如是一心中，　　方便勤莊嚴。",
    "T24n1484_002:1010a09": "　菩薩所應作，　　應當次第學，",
    "T24n1484_002:1010a10": "　於學於無學，　　勿生分別想，",
    "T24n1484_002:1010a11": "　是名第一道，　　亦名摩訶衍。",
    "T24n1484_002:1010a12": "　一切戲論處，　　悉由是處滅，",
    "T24n1484_002:1010a13": "　諸佛薩婆若，　　悉由是處出，",
    "T24n1484_002:1010a14": "　是故諸佛子，　　宜發大勇猛，",
    "T24n1484_002:1010a15": "　於諸佛淨戒，　　護持如明珠。",
    "T24n1484_002:1010a16": "　過去諸菩薩，　　已於是中學，",
    "T24n1484_002:1010a17": "　未來者當學，　　現在者今學，",
    "T24n1484_002:1010a18": "　此是佛行處，　　聖主所稱歎。",
    "T24n1484_002:1010a19": "　我已隨順說，　　福德無量聚，",
    "T24n1484_002:1010a20": "　迴以施眾生，　　共向一切智，",
    "T24n1484_002:1010a21": "　願聞是法者，　　疾得成佛道。",
    "T24n1484_002:1010a22": "梵網經盧舍那佛說菩薩心地戒品第十之",
    "T24n1484_002:1010a23": "下"
}