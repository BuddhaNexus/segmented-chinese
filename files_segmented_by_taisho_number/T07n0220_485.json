{
    "T07n0220_485:0460c02": "大般若波羅蜜多經卷第四百八",
    "T07n0220_485:0460c03": "十五",
    "T07n0220_485:0460c05": "三藏法師玄奘奉　詔譯",
    "T07n0220_485:0460c06": "第三分善現品第三之四",
    "T07n0220_485:0460c07": "「世尊！諸菩薩摩訶薩所證般若波羅蜜多亦",
    "T07n0220_485:0460c08": "復如是，於一切法無所取著，能從此岸到彼",
    "T07n0220_485:0460c09": "岸故；若於諸法少有取著，則於彼岸非為能",
    "T07n0220_485:0460c10": "到。由是因緣，諸菩薩摩訶薩修行般若波羅",
    "T07n0220_485:0460c11": "蜜多時，不取色乃至識，乃至不取陀羅尼門、",
    "T07n0220_485:0460c12": "三摩地門。何以故？以一切法不可取故。「世",
    "T07n0220_485:0460c13": "尊！諸菩薩摩訶薩雖於諸法皆無所取，而由",
    "T07n0220_485:0460c14": "本願所行念住乃至道支未圓滿故，及由本",
    "T07n0220_485:0460c15": "願所證十力乃至十八佛不共法未成辦故，",
    "T07n0220_485:0460c16": "於其中間不以不取諸法相故而般涅槃。世",
    "T07n0220_485:0460c17": "尊！是菩薩摩訶薩雖能圓滿所行念住乃至",
    "T07n0220_485:0460c18": "道支，及能成辦所證十力乃至十八佛不共",
    "T07n0220_485:0460c19": "法而能不見。所以者何？所行念住即非念住，",
    "T07n0220_485:0460c20": "乃至道支即非道支，所證十力即非十力，乃",
    "T07n0220_485:0460c21": "至十八佛不共法即非十八佛不共法，以一",
    "T07n0220_485:0460c22": "切法本性非法、非非法故。世尊！是菩薩摩訶",
    "T07n0220_485:0460c23": "薩修行般若波羅蜜多時，於一切法雖無取",
    "T07n0220_485:0460c24": "著，而能成辦一切勝事。「復次，世尊！諸菩薩摩",
    "T07n0220_485:0460c25": "訶薩修行般若波羅蜜多時，應審觀察：何者",
    "T07n0220_485:0460c26": "是般若波羅蜜多？何故名般若波羅蜜多？誰",
    "T07n0220_485:0460c27": "之般若波羅蜜多？如是般若波羅蜜多為何",
    "T07n0220_485:0460c28": "所作？「世尊！是菩薩摩訶薩修行般若波羅蜜",
    "T07n0220_485:0460c29": "多時，應審觀察：若法無所有不可得，是為般",
    "T07n0220_485:0461a01": "若波羅蜜多無所有中何所徵詰？」時，舍利子",
    "T07n0220_485:0461a02": "問善現言：「此中何法名無所有不可得耶？」善",
    "T07n0220_485:0461a03": "現答言：「所謂般若波羅蜜多乃至布施波羅",
    "T07n0220_485:0461a04": "蜜多無所有不可得，由內空故乃至無性自",
    "T07n0220_485:0461a05": "性空故。「舍利子！色乃至識無所有不可得，內",
    "T07n0220_485:0461a06": "空乃至無性自性空無所有不可得，四念住",
    "T07n0220_485:0461a07": "乃至八聖道支無所有不可得，五眼、六神通",
    "T07n0220_485:0461a08": "無所有不可得，佛十力乃至十八佛不共法",
    "T07n0220_485:0461a09": "無所有不可得，真如乃至實際無所有不可",
    "T07n0220_485:0461a10": "得，預流乃至獨覺無所有不可得，菩薩、諸佛",
    "T07n0220_485:0461a11": "無所有不可得，一切智、道相智、一切相智無",
    "T07n0220_485:0461a12": "所有不可得，由內空故乃至無性自性空故。",
    "T07n0220_485:0461a13": "「舍利子！若菩薩摩訶薩修行般若波羅蜜多，",
    "T07n0220_485:0461a14": "能作如是審諦觀察諸所有法皆無所有不可",
    "T07n0220_485:0461a15": "得時，其心不驚、不恐、不怖、不沈、不沒、不憂、不",
    "T07n0220_485:0461a16": "悔，當知是菩薩摩訶薩能於般若波羅蜜多",
    "T07n0220_485:0461a17": "常不捨離。」",
    "T07n0220_485:0461a18": "時，舍利子問善現言：「何緣故知，是菩薩摩訶",
    "T07n0220_485:0461a19": "薩能於般若波羅蜜多常不捨離？」善現答言：",
    "T07n0220_485:0461a20": "「是菩薩摩訶薩如實知色乃至識離色等自",
    "T07n0220_485:0461a21": "性，如實知布施乃至般若波羅蜜多離布施",
    "T07n0220_485:0461a22": "等自性，乃至如實知十八佛不共法離十八",
    "T07n0220_485:0461a23": "佛不共法自性，乃至如實知實際離實際自",
    "T07n0220_485:0461a24": "性。舍利子！由此故知是菩薩摩訶薩能於般",
    "T07n0220_485:0461a25": "若波羅蜜多常不捨離。」時，舍利子問善現言：",
    "T07n0220_485:0461a26": "「何謂色自性？乃至何謂實際自性？」善現答言：",
    "T07n0220_485:0461a27": "「色以無性而為自性，乃至實際以無性而為",
    "T07n0220_485:0461a28": "自性，由此應知，色離色自性，乃至實際離實",
    "T07n0220_485:0461a29": "際自性。舍利子！色亦離色相，乃至實際亦離",
    "T07n0220_485:0461b01": "實際相。舍利子！相亦離自性，自性亦離相，",
    "T07n0220_485:0461b02": "相亦離相，自性亦離自性。」時，舍利子謂善現",
    "T07n0220_485:0461b03": "言：「若諸菩薩於此中學，速能成辦一切智智。」",
    "T07n0220_485:0461b04": "善現報言：「如是！如是！若諸菩薩於此中學，速",
    "T07n0220_485:0461b05": "能成辦一切智智。何以故？舍利子！是諸菩薩",
    "T07n0220_485:0461b06": "知一切法無生滅故。」舍利子言：「何緣諸法無",
    "T07n0220_485:0461b07": "生無滅？」善現答言：「色乃至識自性空故，若生",
    "T07n0220_485:0461b08": "若滅俱不可得，乃至實際自性空故，若生若",
    "T07n0220_485:0461b09": "滅俱不可得。「舍利子！若諸菩薩能於般若波",
    "T07n0220_485:0461b10": "羅蜜多作如是學，則為漸近一切智智，如如",
    "T07n0220_485:0461b11": "漸近一切智智，如是如是得身、語、意及相清",
    "T07n0220_485:0461b12": "淨，如如獲得身、語、意、相四種清淨；如是如是",
    "T07n0220_485:0461b13": "不起貪、瞋、癡、慢、諂誑、慳貪、見趣俱行之心。是",
    "T07n0220_485:0461b14": "諸菩薩由恒不起貪等心故，畢竟不墮女人",
    "T07n0220_485:0461b15": "胎中，常受化生離險惡趣，除為利樂有情因",
    "T07n0220_485:0461b16": "緣。是諸菩薩從一佛土至一佛土，供養恭敬、",
    "T07n0220_485:0461b17": "尊重讚歎諸佛世尊，成熟有情、嚴淨佛土，乃",
    "T07n0220_485:0461b18": "至證得所求無上正等菩提常不離佛。舍利",
    "T07n0220_485:0461b19": "子！是諸菩薩由學般若波羅蜜多常無懈倦，",
    "T07n0220_485:0461b20": "當知隣近所求無上正等菩提。」",
    "T07n0220_485:0461b21": "爾時，具壽善現白佛言：「世尊！若諸菩薩無",
    "T07n0220_485:0461b22": "方便善巧修行般若波羅蜜多時，若行色乃",
    "T07n0220_485:0461b23": "至識，是行其相非行般若波羅蜜多；若行",
    "T07n0220_485:0461b24": "色乃至識或常或無常、或樂或苦、或我或無",
    "T07n0220_485:0461b25": "我、或淨或不淨、或遠離或不遠離、或寂靜或不",
    "T07n0220_485:0461b26": "寂靜，是行其相非行般若波羅蜜多。若諸",
    "T07n0220_485:0461b27": "菩薩無方便善巧修行般若波羅蜜多時，若",
    "T07n0220_485:0461b28": "行四念住乃至八聖道支，若行五眼、六神通",
    "T07n0220_485:0461b29": "波羅蜜多，若行佛十力乃至十八佛不共法，",
    "T07n0220_485:0461b30": "是行其相非行般若波羅蜜多。「若諸菩薩無",
    "T07n0220_485:0461c01": "方便善巧修行般若波羅蜜多時，若作是念：",
    "T07n0220_485:0461c02": "『我行般若波羅蜜多。』有所得故是行其相。若",
    "T07n0220_485:0461c03": "作是念：『我是菩薩。』有所得故是行其相。若",
    "T07n0220_485:0461c04": "作是念：『有能如是修行般若波羅蜜多，是",
    "T07n0220_485:0461c05": "為菩薩修行般若波羅蜜多。』有所得故是行其",
    "T07n0220_485:0461c06": "相。世尊！若諸菩薩作如是等種種分別，修",
    "T07n0220_485:0461c07": "行般若波羅蜜多，當知彼菩薩無方便善巧",
    "T07n0220_485:0461c08": "故，非行般若波羅蜜多。」爾時，善現謂舍利",
    "T07n0220_485:0461c09": "子言：「若諸菩薩無方便善巧修行般若波",
    "T07n0220_485:0461c10": "羅蜜多時，若於色乃至識住想勝解，則於彼",
    "T07n0220_485:0461c11": "作加行。由加行故，不能解脫生老病死愁歎",
    "T07n0220_485:0461c12": "憂惱及種種苦。若於眼處乃至意處住想勝",
    "T07n0220_485:0461c13": "解，則於彼作加行；若於色處乃至法處住想",
    "T07n0220_485:0461c14": "勝解，則於彼作加行；若於眼界乃至意界住",
    "T07n0220_485:0461c15": "想勝解，則於彼作加行；若於色界乃至法界",
    "T07n0220_485:0461c16": "住想勝解，則於彼作加行；若於眼識界乃至",
    "T07n0220_485:0461c17": "意識界住想勝解，則於彼作加行；若於眼觸",
    "T07n0220_485:0461c18": "乃至意觸住想勝解，則於彼作加行；若於眼",
    "T07n0220_485:0461c19": "觸為緣所生諸受乃至意觸為緣所生諸受住",
    "T07n0220_485:0461c20": "想勝解，則於彼作加行。由加行故，不能解脫",
    "T07n0220_485:0461c21": "生老病死愁歎憂惱及種種苦。若諸菩薩無",
    "T07n0220_485:0461c22": "方便善巧修行般若波羅蜜多時，若於四念",
    "T07n0220_485:0461c23": "住乃至八聖道支住想勝解，則於彼作加行；",
    "T07n0220_485:0461c24": "若於五眼、六神通、六波羅蜜多、四靜慮、四無量、",
    "T07n0220_485:0461c25": "四無色定、佛十力乃至十八佛不共法住想勝",
    "T07n0220_485:0461c26": "解，則於彼作加行；若於預流、一來、不還、阿羅",
    "T07n0220_485:0461c27": "漢、獨覺、菩薩、如來住想勝解，則於彼作加行。",
    "T07n0220_485:0461c28": "由加行故，不能解脫生老病死愁歎憂惱及種",
    "T07n0220_485:0461c29": "種苦。「舍利子！是諸菩薩無方便善巧故，尚不",
    "T07n0220_485:0462a01": "能得聲聞、獨覺所住之地，況得無上正等菩",
    "T07n0220_485:0462a02": "提！舍利子！若諸菩薩作如是等修行般若波",
    "T07n0220_485:0462a03": "羅蜜多，當知彼名無方便善巧者，諸有所作",
    "T07n0220_485:0462a04": "皆不能成。」",
    "T07n0220_485:0462a05": "時，舍利子問善現言：「云何當知諸菩薩摩訶",
    "T07n0220_485:0462a06": "薩修行般若波羅蜜多時有方便善巧？」善現",
    "T07n0220_485:0462a07": "答言：「若諸菩薩修行般若波羅蜜多時，不行",
    "T07n0220_485:0462a08": "色乃至識，不行其相；不行色乃至識若常若",
    "T07n0220_485:0462a09": "無常、若樂若苦、若我若無我、若淨若不淨、若空",
    "T07n0220_485:0462a10": "若不空、若有相若無相、若有願若無願、若寂靜",
    "T07n0220_485:0462a11": "若不寂靜、若遠離若不遠離，不行其相。何以",
    "T07n0220_485:0462a12": "故？舍利子！是色等空非色等，色等不離空，空",
    "T07n0220_485:0462a13": "不離色等，色等即是空，空即是色等，如於諸",
    "T07n0220_485:0462a14": "蘊、於諸處、於諸界、緣起、覺分、波羅蜜多、五眼、六神",
    "T07n0220_485:0462a15": "通、十力乃至不共佛法，亦復如是。「舍利子當",
    "T07n0220_485:0462a16": "知！是諸菩薩修行般若波羅蜜多時有方便",
    "T07n0220_485:0462a17": "善巧。是諸菩薩有方便善巧故，能證無上正",
    "T07n0220_485:0462a18": "等菩提。舍利子！是諸菩薩修行般若波羅蜜",
    "T07n0220_485:0462a19": "多時，尚於般若波羅蜜多，不取行，不取不行，",
    "T07n0220_485:0462a20": "不取亦行亦不行，不取非行非不行，於不取",
    "T07n0220_485:0462a21": "亦不取，況於餘法而有所取！」時，舍利子問善",
    "T07n0220_485:0462a22": "現言：「何因緣故，是諸菩薩於般若波羅蜜多",
    "T07n0220_485:0462a23": "亦無所取？」善現答言：「由般若波羅蜜多自性",
    "T07n0220_485:0462a24": "亦不可得。何以故？舍利子！如是般若波羅蜜",
    "T07n0220_485:0462a25": "多亦以無性為自性故。舍利子！由是因緣，若",
    "T07n0220_485:0462a26": "諸菩薩修行般若波羅蜜多時，於般若波羅",
    "T07n0220_485:0462a27": "蜜多，若取行，若取不行，若取亦行亦不行，若",
    "T07n0220_485:0462a28": "取非行非不行，若取不取，如是一切非行般",
    "T07n0220_485:0462a29": "若波羅蜜多。何以故？舍利子！以一切法皆用",
    "T07n0220_485:0462b01": "無性為自性故，都無所取、無所執著。舍利子！",
    "T07n0220_485:0462b02": "是名菩薩於一切法無所取著、無性、無生三摩",
    "T07n0220_485:0462b03": "地。此三摩地微妙殊勝廣大無量，能集無邊",
    "T07n0220_485:0462b04": "無礙作事，不共一切聲聞、獨覺。若諸菩薩能",
    "T07n0220_485:0462b05": "於如是勝三摩地常住不捨，速證無上正等",
    "T07n0220_485:0462b06": "菩提。」",
    "T07n0220_485:0462b07": "時，舍利子問善現言：「諸菩薩摩訶薩為但於",
    "T07n0220_485:0462b08": "此一勝等持常住不捨，速證無上正等菩提，為",
    "T07n0220_485:0462b09": "更有餘？」善現答言：「非但於此一勝等持常住",
    "T07n0220_485:0462b10": "不捨，令諸菩薩速證無上正等菩提，復有所",
    "T07n0220_485:0462b11": "餘。」舍利子言：「何者是餘？」善現答言：「舍利子！",
    "T07n0220_485:0462b12": "諸菩薩摩訶薩復有健行等持、寶印等持、師",
    "T07n0220_485:0462b13": "子遊戲等持、妙月等持、月幢相等持、諸法海",
    "T07n0220_485:0462b14": "等持、觀頂等持、法界決定等持、決定幢相等",
    "T07n0220_485:0462b15": "持、金剛喻等持、入諸法印等持、安住定等持、",
    "T07n0220_485:0462b16": "王印等持、精進力等持、等涌出等持、入詞決",
    "T07n0220_485:0462b17": "定等持、入增語等持、觀方等持、總持印等持、",
    "T07n0220_485:0462b18": "無忘失等持、諸法等趣等持、遍覆虛空等持、",
    "T07n0220_485:0462b19": "金剛輪等持、勝幢相等持、帝幢相等持、月幢",
    "T07n0220_485:0462b20": "相等持、順堅固等持、師子奮迅等持、廣開闡",
    "T07n0220_485:0462b21": "等持、捨塵愛等持、遍照等持、不眴等持、住無",
    "T07n0220_485:0462b22": "相等持、決定等持、離垢行等持、無邊光等",
    "T07n0220_485:0462b23": "持、發光等持、普照等持、淨座等持、無垢光",
    "T07n0220_485:0462b24": "等持、發愛樂等持、電燈等持、無盡等持、難",
    "T07n0220_485:0462b25": "勝等持、具威光等持、離盡等持、無勝等持、",
    "T07n0220_485:0462b26": "開顯等持、日燈等持、淨月等持、淨光等持、發",
    "T07n0220_485:0462b27": "明等持、作無作等持、智相等持、住心等持、",
    "T07n0220_485:0462b28": "普明等持、善住等持、寶積等持、妙法印等",
    "T07n0220_485:0462b29": "持、諸法等意等持、捨愛樂等持、法涌等持、",
    "T07n0220_485:0462c01": "飄散等持、分別法句等持、入平等字等持、離",
    "T07n0220_485:0462c02": "文字相等持、斷所緣等持、無變異等持、品類",
    "T07n0220_485:0462c03": "等持、入名定相等持、無相行等持、離翳闇等",
    "T07n0220_485:0462c04": "持、具行等持、無動等持、境相寂靜等持、集",
    "T07n0220_485:0462c05": "諸功德等持、住決定等持、淨妙花等持、具覺",
    "T07n0220_485:0462c06": "支等持、無邊辯等持、無等等等持、超一切等",
    "T07n0220_485:0462c07": "持、善分別等持、散疑網等持、無所住等持、",
    "T07n0220_485:0462c08": "一相莊嚴等持、引發行相等持、一行等持、捨",
    "T07n0220_485:0462c09": "行相等持、達諸有底變異等持、入一切施設",
    "T07n0220_485:0462c10": "語言等持、解脫音聲文字等持、具威德等持、",
    "T07n0220_485:0462c11": "炬熾燃等持、淨眼等持、無濁忍等持、入諸",
    "T07n0220_485:0462c12": "行相等持、不憙一切等持、無盡行相等持、具",
    "T07n0220_485:0462c13": "陀羅尼等持、攝伏一切正邪性等持、離違順",
    "T07n0220_485:0462c14": "等持、離憎愛等持、無垢明等持、具堅固等持、",
    "T07n0220_485:0462c15": "滿月淨光等持、電光辯等持、大莊嚴等持、照",
    "T07n0220_485:0462c16": "一切世間等持、定平等意等持、無塵有塵平",
    "T07n0220_485:0462c17": "等理趣等持、無諍有諍平等理趣等持、無巢",
    "T07n0220_485:0462c18": "穴等持、無摽幟等持、決定住真如等持、壞",
    "T07n0220_485:0462c19": "身語意惡行等持、如虛空等持、無染著如虛",
    "T07n0220_485:0462c20": "空等持。「舍利子！若諸菩薩於如是等諸勝等",
    "T07n0220_485:0462c21": "持常住不捨，速證無上正等菩提。「舍利子！復",
    "T07n0220_485:0462c22": "有所餘無量無數三摩地門、陀羅尼門，若諸",
    "T07n0220_485:0462c23": "菩薩常於中學，亦能速證所求無上正等菩",
    "T07n0220_485:0462c24": "提。」",
    "T07n0220_485:0462c25": "爾時，善現承佛威神復謂具壽舍利子言：「若",
    "T07n0220_485:0462c26": "諸菩薩安住如是諸勝等持，當知已為過去",
    "T07n0220_485:0462c27": "諸佛之所授記，亦為現在十方諸佛之所授",
    "T07n0220_485:0462c28": "記。「舍利子！是諸菩薩雖住如是諸三摩地，而",
    "T07n0220_485:0462c29": "不見此諸三摩地，亦不著此三摩地名，亦不",
    "T07n0220_485:0463a01": "念言：『我於如是諸三摩地已、正、當入。』亦不念",
    "T07n0220_485:0463a02": "言：『唯我能入此諸勝定，非餘所能。』彼如是等",
    "T07n0220_485:0463a03": "尋思分別，由諸定力一切不起。」時，舍利子問",
    "T07n0220_485:0463a04": "善現言：「為定別有諸菩薩摩訶薩安住如是",
    "T07n0220_485:0463a05": "勝三摩地，已為過去、現在諸佛所授記耶？」善",
    "T07n0220_485:0463a06": "現答言：「不也！舍利子！何以故？舍利子！若般若",
    "T07n0220_485:0463a07": "波羅蜜多、若三摩地、若諸菩薩皆無別異，般",
    "T07n0220_485:0463a08": "若波羅蜜多即三摩地，三摩地即諸菩薩。所",
    "T07n0220_485:0463a09": "以者何？以一切法性平等故。」時，舍利子問善",
    "T07n0220_485:0463a10": "現言：「若三摩地不異菩薩，菩薩不異三摩地，",
    "T07n0220_485:0463a11": "三摩地即是菩薩，菩薩即是三摩地，以一切",
    "T07n0220_485:0463a12": "法平等故者，是諸菩薩為能顯示自所證入",
    "T07n0220_485:0463a13": "三摩地不？」善現答言：「不也！舍利子！」舍利子",
    "T07n0220_485:0463a14": "言：「是諸菩薩於三摩地作想解不？」善現答言：",
    "T07n0220_485:0463a15": "「是諸菩薩於三摩地不作想解。」舍利子言：「是",
    "T07n0220_485:0463a16": "諸菩薩云何不於自三摩地而作想解？」善現",
    "T07n0220_485:0463a17": "答言：「是諸菩薩無分別故。」舍利子言：「彼何故",
    "T07n0220_485:0463a18": "無分別？」善現答言：「是諸菩薩知一切法及三",
    "T07n0220_485:0463a19": "摩地皆無所有，無所有中分別想解無容起",
    "T07n0220_485:0463a20": "故。」時，薄伽梵讚善現言：「善哉！善哉！如汝所說。",
    "T07n0220_485:0463a21": "故我說汝聲聞眾中住無諍定最為第一，由",
    "T07n0220_485:0463a22": "斯我說與義相應，平等性中無違諍故。",
    "T07n0220_485:0463a23": "「如是，善現！諸菩薩摩訶薩欲學般若乃至布",
    "T07n0220_485:0463a24": "施波羅蜜多應如是學，欲學念住乃至道支",
    "T07n0220_485:0463a25": "應如是學，欲學十力乃至十八佛不共法應",
    "T07n0220_485:0463a26": "如是學。」時，舍利子即白佛言：「若菩薩摩訶薩",
    "T07n0220_485:0463a27": "如是學時，為正學般若波羅蜜多乃至十八",
    "T07n0220_485:0463a28": "佛不共法不？」佛言：「舍利子！若菩薩摩訶薩如",
    "T07n0220_485:0463a29": "是學時，為正學般若波羅蜜多乃至十八佛",
    "T07n0220_485:0463b01": "不共法，以無所得為方便故。」時，舍利子復白",
    "T07n0220_485:0463b02": "佛言：「若菩薩摩訶薩如是學時，皆以無所得",
    "T07n0220_485:0463b03": "為方便，而學般若波羅蜜多乃至十八佛不",
    "T07n0220_485:0463b04": "共法不？」佛言：「舍利子！若菩薩摩訶薩如是學",
    "T07n0220_485:0463b05": "時，皆以無所得為方便，而學般若波羅蜜多",
    "T07n0220_485:0463b06": "乃至十八佛不共法。」舍利子言：「無所得者為",
    "T07n0220_485:0463b07": "說何等不可得耶？」佛言：「舍利子！無所得者，",
    "T07n0220_485:0463b08": "我不可得乃至見者不可得，畢竟淨故；諸蘊、",
    "T07n0220_485:0463b09": "處、界及緣起不可得，畢竟淨故；欲、色、無色界",
    "T07n0220_485:0463b10": "不可得，畢竟淨故；四念住乃至八聖道支不",
    "T07n0220_485:0463b11": "可得，畢竟淨故；佛十力乃至十八佛不共法",
    "T07n0220_485:0463b12": "不可得，畢竟淨故；布施乃至般若波羅蜜多",
    "T07n0220_485:0463b13": "不可得，畢竟淨故；預流乃至獨覺不可得，畢",
    "T07n0220_485:0463b14": "竟淨故；菩薩、諸佛菩提涅槃不可得，畢竟淨",
    "T07n0220_485:0463b15": "故。」舍利子言：「畢竟淨者義何謂耶？」佛言：「舍",
    "T07n0220_485:0463b16": "利子！即一切法無生無滅、無染無淨、無出無",
    "T07n0220_485:0463b17": "沒、無得無為，如是名為畢竟淨義。」",
    "T07n0220_485:0463b18": "時，舍利子復白佛言：「若諸菩薩作是學時於",
    "T07n0220_485:0463b19": "何法學？」佛言：「舍利子！若諸菩薩作是學時，都",
    "T07n0220_485:0463b20": "不於法而有所學。何以故？舍利子！非一切法",
    "T07n0220_485:0463b21": "如是而有如諸愚夫異生所執可於中學。」舍",
    "T07n0220_485:0463b22": "利子言：「若爾，諸法如何而有？」佛言：「諸法如無",
    "T07n0220_485:0463b23": "所有如是而有，若於如是無所有法不能了",
    "T07n0220_485:0463b24": "達說名無明。」舍利子言：「何等法無所有，若不",
    "T07n0220_485:0463b25": "了達說名無明？」佛言：「舍利子！色乃至識無",
    "T07n0220_485:0463b26": "所有，如是乃至四念住乃至十八佛不共法",
    "T07n0220_485:0463b27": "無所有，由內空故乃至無性自性空故。舍利",
    "T07n0220_485:0463b28": "子！愚夫異生於如是等無所有法不能了達",
    "T07n0220_485:0463b29": "說名無明。彼由無明及愛勢力，分別執著斷、",
    "T07n0220_485:0463c01": "常二邊，由此不知不見諸法無所有性分別",
    "T07n0220_485:0463c02": "諸法。由分別故便執著色、受、想、行、識，乃至執",
    "T07n0220_485:0463c03": "著十八佛不共法，由執著故分別諸法無所",
    "T07n0220_485:0463c04": "有性，由此於法不知不見。」舍利子言：「於何等",
    "T07n0220_485:0463c05": "法不知不見？」佛言：「舍利子！於色乃至識不知",
    "T07n0220_485:0463c06": "不見，如是乃至於四念住乃至十八佛不共",
    "T07n0220_485:0463c07": "法不知不見。以於諸法不知不見，墮在愚夫",
    "T07n0220_485:0463c08": "異生數中不能出離。」舍利子言：「彼於何處不",
    "T07n0220_485:0463c09": "能出離？」佛言：「舍利子！彼於欲界、色無色界不",
    "T07n0220_485:0463c10": "能出離。由於三界不能出離，便於聲聞、獨覺、",
    "T07n0220_485:0463c11": "菩薩及諸佛法不能成辦，設於三界能出離",
    "T07n0220_485:0463c12": "者，而於二乘不能出離，由此不能信解深法。」",
    "T07n0220_485:0463c13": "舍利子言：「於何深法不能信解？」佛言：「舍利子！",
    "T07n0220_485:0463c14": "彼於色空乃至識空不能信解，如是乃至於",
    "T07n0220_485:0463c15": "十八佛不共法空不能信解。由於能覺、所覺",
    "T07n0220_485:0463c16": "法空不能信解，便不能住所應學法。」舍利子",
    "T07n0220_485:0463c17": "言：「於何所學彼不能住？」佛言：「舍利子！彼於",
    "T07n0220_485:0463c18": "布施乃至般若波羅蜜多不能安住，亦不能",
    "T07n0220_485:0463c19": "住不退轉地及餘無量無邊佛法，由此故名",
    "T07n0220_485:0463c20": "愚夫異生，以於諸法執著有性，謂執著色、受、",
    "T07n0220_485:0463c21": "想、行、識，眼處乃至意處，色處乃至法處，眼界",
    "T07n0220_485:0463c22": "乃至意識界，貪、瞋、癡、諸見趣，念住乃至菩提",
    "T07n0220_485:0463c23": "涅槃，皆悉有性。」時，舍利子白佛言：「世尊！頗有",
    "T07n0220_485:0463c24": "菩薩作如是學，非學般若波羅蜜多，不能成",
    "T07n0220_485:0463c25": "辦一切智智耶？」佛告舍利子：「有諸菩薩作如",
    "T07n0220_485:0463c26": "是學，非學般若波羅蜜多，不能成辦一切智",
    "T07n0220_485:0463c27": "智。」舍利子言：「云何菩薩作如是學，非學般",
    "T07n0220_485:0463c28": "若波羅蜜多？」佛言：「舍利子！若諸菩薩無方",
    "T07n0220_485:0463c29": "便善巧，分別執著般若波羅蜜多，乃至分",
    "T07n0220_485:0464a01": "別執著布施波羅蜜多；分別執著四念住，乃",
    "T07n0220_485:0464a02": "至分別執著十八佛不共法；分別執著一切",
    "T07n0220_485:0464a03": "智、道相智、一切相智。由此因緣，有諸菩薩作",
    "T07n0220_485:0464a04": "如是學，非學般若波羅蜜多，不能成辦一切",
    "T07n0220_485:0464a05": "智智。」舍利子言：「此諸菩薩如是學時，定非學",
    "T07n0220_485:0464a06": "般若波羅蜜多，不能成辦一切智智耶？」佛言：",
    "T07n0220_485:0464a07": "「舍利子！此諸菩薩如是學時，定非學般若波",
    "T07n0220_485:0464a08": "羅蜜多，不能成辦一切智智。」舍利子言：「云何",
    "T07n0220_485:0464a09": "菩薩修行般若波羅蜜多，是學般若波羅蜜",
    "T07n0220_485:0464a10": "多，如是學時便能成辦一切智智？」佛言：「舍利",
    "T07n0220_485:0464a11": "子！若諸菩薩修行般若波羅蜜多，不見般若",
    "T07n0220_485:0464a12": "波羅蜜多，乃至不見一切相智，如是菩薩修",
    "T07n0220_485:0464a13": "行般若波羅蜜多，是學般若波羅蜜多，如是",
    "T07n0220_485:0464a14": "學時則能成辦一切智智，以無所得為方便",
    "T07n0220_485:0464a15": "故。」舍利子言：「是諸菩薩於何法無所得為方",
    "T07n0220_485:0464a16": "便耶？」佛言：「舍利子！是諸菩薩修行布施波",
    "T07n0220_485:0464a17": "羅蜜多時，於布施波羅蜜多無所得為方便，",
    "T07n0220_485:0464a18": "乃至修行般若波羅蜜多時，於般若波羅蜜",
    "T07n0220_485:0464a19": "多無所得為方便，乃至求菩提時，於菩提無",
    "T07n0220_485:0464a20": "所得為方便，乃至求一切相智時，於一切相",
    "T07n0220_485:0464a21": "智無所得為方便。」舍利子言：「是諸菩薩修行",
    "T07n0220_485:0464a22": "般若波羅蜜多時，以何等無所得為方便耶？」",
    "T07n0220_485:0464a23": "佛言：「舍利子！是諸菩薩修行般若波羅蜜多",
    "T07n0220_485:0464a24": "時，以內空無所得為方便，乃至以無性自性",
    "T07n0220_485:0464a25": "空無所得為方便。由此因緣，速能成辦一切",
    "T07n0220_485:0464a26": "智智。」",
    "T07n0220_485:0464a27": "爾時，具壽善現白佛言：「世尊！設有人來作如",
    "T07n0220_485:0464a28": "是問：『諸幻化者，若學般若乃至布施波羅蜜",
    "T07n0220_485:0464a29": "多，及學念住乃至十八佛不共法，彼能成辦",
    "T07n0220_485:0464b01": "一切智智不？』世尊！我得此問當如何答？」佛告",
    "T07n0220_485:0464b02": "善現：「我還問汝，隨汝意答。於意云何？色乃至",
    "T07n0220_485:0464b03": "識與幻化者為有異不？眼處乃至意處與幻",
    "T07n0220_485:0464b04": "化者為有異不？色處乃至法處與幻化者為",
    "T07n0220_485:0464b05": "有異不？眼界乃至意界與幻化者為有異不？",
    "T07n0220_485:0464b06": "色界乃至法界與幻化者為有異不？眼識界",
    "T07n0220_485:0464b07": "乃至意識界與幻化者為有異不？眼觸乃至",
    "T07n0220_485:0464b08": "意觸與幻化者為有異不？眼觸為緣所生諸",
    "T07n0220_485:0464b09": "受乃至意觸為緣所生諸受與幻化者為有異",
    "T07n0220_485:0464b10": "不？四念住乃至八聖道支與幻化者為有異",
    "T07n0220_485:0464b11": "不？空、無相、無願解脫門與幻化者為有異不？",
    "T07n0220_485:0464b12": "布施波羅蜜多乃至十八佛不共法與幻化者",
    "T07n0220_485:0464b13": "為有異不？諸佛無上正等菩提與幻化者為",
    "T07n0220_485:0464b14": "有異不？」善現答言：「不也！世尊！何以故？色",
    "T07n0220_485:0464b15": "不異幻化者，幻化者不異色，色即是幻化",
    "T07n0220_485:0464b16": "者，幻化者即是色，乃至無上正等菩提亦",
    "T07n0220_485:0464b17": "復如是。」佛告善現：「於意云何？諸幻化者有染",
    "T07n0220_485:0464b18": "淨不？有生滅不？」善現答言：「不也！世尊！」佛告",
    "T07n0220_485:0464b19": "善現：「於意云何？若法無染淨、無生滅，是法能",
    "T07n0220_485:0464b20": "學般若波羅蜜多乃至一切相智，成辦一切",
    "T07n0220_485:0464b21": "智智不？」善現答言：「不也！世尊！」佛告善現：「於",
    "T07n0220_485:0464b22": "意云何？於五蘊中起想、等想、施設、言說，假名",
    "T07n0220_485:0464b23": "菩薩摩訶薩不？」善現答言：「如是！世尊！」佛告善",
    "T07n0220_485:0464b24": "現：「於意云何？於五蘊中起想、等想、施設、言說",
    "T07n0220_485:0464b25": "假建立者，有生滅、有染淨可得不？」善現答言：",
    "T07n0220_485:0464b26": "「不也！世尊！」佛告善現：「於意云何？若法無想、無",
    "T07n0220_485:0464b27": "等想、無施設、無言說、無假名、無身無身業、無",
    "T07n0220_485:0464b28": "語無語業、無意無意業、無生滅、無染淨，是法",
    "T07n0220_485:0464b29": "能學般若波羅蜜多，成辦一切智智不？」善現",
    "T07n0220_485:0464c01": "答言：「不也！世尊！」佛告善現：「若諸菩薩以無所",
    "T07n0220_485:0464c02": "得而為方便，修學如是甚深般若波羅蜜多，",
    "T07n0220_485:0464c03": "定能成辦一切智智。」",
    "T07n0220_485:0464c04": "具壽善現復白佛言：「若諸菩薩欲得無上正",
    "T07n0220_485:0464c05": "等菩提，當如幻士而學般若波羅蜜多。所以",
    "T07n0220_485:0464c06": "者何？當知幻士即是五蘊。」佛告善現：「於意云",
    "T07n0220_485:0464c07": "何？如幻五蘊能學般若波羅蜜多，成辦一切",
    "T07n0220_485:0464c08": "智智不？」善現答言：「不也！世尊！何以故？如幻五",
    "T07n0220_485:0464c09": "蘊以無性為自性，無性自性不可得故。」佛告",
    "T07n0220_485:0464c10": "善現：「於意云何？如夢、如響、如光影、如陽焰、如",
    "T07n0220_485:0464c11": "鏡像、如變化五蘊，能學般若波羅蜜多，成辦",
    "T07n0220_485:0464c12": "一切智智不？」善現答言：「不也！世尊！何以故？如",
    "T07n0220_485:0464c13": "響乃至變化五蘊，以無性為自性，無性自性",
    "T07n0220_485:0464c14": "不可得故。」佛告善現：「於意云何？如幻等五蘊",
    "T07n0220_485:0464c15": "各有異性不？」善現答言：「不也！世尊！何以故？如",
    "T07n0220_485:0464c16": "幻色等即是如夢乃至如變化色等故，五蘊",
    "T07n0220_485:0464c17": "六根亦無異性，如是一切皆由內空乃至無",
    "T07n0220_485:0464c18": "性自性空故性不可得。」",
    "T07n0220_485:0464c19": "爾時，善現復白佛言：「若諸菩薩新學大乘聞",
    "T07n0220_485:0464c20": "說如是甚深般若波羅蜜多，其心將無驚恐",
    "T07n0220_485:0464c21": "怖不？」佛告善現：「若諸菩薩新學大乘修行般",
    "T07n0220_485:0464c22": "若波羅蜜多，若無方便善巧及無善友攝護，",
    "T07n0220_485:0464c23": "聞說如是甚深般若波羅蜜多，其心有驚有恐",
    "T07n0220_485:0464c24": "有怖。」具壽善現復白佛言：「何等菩薩修行般",
    "T07n0220_485:0464c25": "若波羅蜜多，有方便善巧故，聞說如是甚深",
    "T07n0220_485:0464c26": "般若波羅蜜多，其心不驚不恐不怖？」佛告善",
    "T07n0220_485:0464c27": "現：「若諸菩薩以應一切智智作意，觀色乃至",
    "T07n0220_485:0464c28": "識無常、苦、無我、不淨、空、無相、無願、寂靜、遠離相",
    "T07n0220_485:0464c29": "亦不可得，是諸菩薩修行般若波羅蜜多，有",
    "T07n0220_485:0465a01": "方便善巧故，聞說如是甚深般若波羅蜜多，",
    "T07n0220_485:0465a02": "其心不驚不恐不怖。「復次，善現！若諸菩薩作",
    "T07n0220_485:0465a03": "此觀已，復作是念：『我當以無所得為方便，為",
    "T07n0220_485:0465a04": "一切有情說如是五蘊無常乃至遠離相亦",
    "T07n0220_485:0465a05": "不可得。』是為菩薩無著布施波羅蜜多。「復次，",
    "T07n0220_485:0465a06": "善現！若諸菩薩不以聲聞、獨覺作意，思惟五",
    "T07n0220_485:0465a07": "蘊無常乃至遠離相亦不可得，以無所得為",
    "T07n0220_485:0465a08": "方便故，是為菩薩無著淨戒波羅蜜多。「復次，",
    "T07n0220_485:0465a09": "善現！若諸菩薩以無所得而為方便，修行般",
    "T07n0220_485:0465a10": "若波羅蜜多，觀察地界乃至識界，皆悉無常",
    "T07n0220_485:0465a11": "苦、空、無我，不應瞋恨唯應安忍，是為菩薩無",
    "T07n0220_485:0465a12": "著安忍波羅蜜多。「復次，善現！若諸菩薩以應",
    "T07n0220_485:0465a13": "一切智智作意，觀察色乃至識無常乃至遠",
    "T07n0220_485:0465a14": "離相亦不可得，雖以無所得為方便，而常不",
    "T07n0220_485:0465a15": "捨一切智智相應作意，勤修一切善法，是為",
    "T07n0220_485:0465a16": "菩薩無著精進波羅蜜多。「復次，善現！若諸菩",
    "T07n0220_485:0465a17": "薩不以聲聞、獨覺作意，及餘非善散亂之心間",
    "T07n0220_485:0465a18": "雜菩薩清淨作意，是為菩薩無著靜慮波羅",
    "T07n0220_485:0465a19": "蜜多。「復次，善現！若諸菩薩修行般若波羅蜜",
    "T07n0220_485:0465a20": "多，如實觀察非空色故，說色為空，色即是空，",
    "T07n0220_485:0465a21": "空即是色，受、想、行、識亦復如是；眼處乃至意",
    "T07n0220_485:0465a22": "處，色處乃至法處，眼界乃至意界，色界乃至",
    "T07n0220_485:0465a23": "法界，眼識界乃至意識界，眼觸乃至意觸，眼",
    "T07n0220_485:0465a24": "觸為緣所生諸受乃至意觸為緣所生諸受，",
    "T07n0220_485:0465a25": "四念住乃至十八佛不共法亦復如是，是為",
    "T07n0220_485:0465a26": "菩薩無著般若波羅蜜多。「善現！如是菩薩修",
    "T07n0220_485:0465a27": "行般若波羅蜜多，有方便善巧故，聞說如是",
    "T07n0220_485:0465a28": "甚深般若波羅蜜多，其心不驚不恐不怖。」",
    "T07n0220_485:0465a29": "具壽善現復白佛言：「云何菩薩為諸善友所",
    "T07n0220_485:0465b01": "攝護故，聞說如是甚深般若波羅蜜多，其心",
    "T07n0220_485:0465b02": "不驚不恐不怖？」佛告善現：「諸菩薩善友者，謂",
    "T07n0220_485:0465b03": "若能以無所得為方便，說色乃至識無常相、",
    "T07n0220_485:0465b04": "苦相、無我相、不淨相、空相、無相相、無願相、寂靜",
    "T07n0220_485:0465b05": "相、遠離相亦不可得，說眼乃至意無常相乃",
    "T07n0220_485:0465b06": "至遠離相亦不可得；說色乃至法無常相乃",
    "T07n0220_485:0465b07": "至遠離相亦不可得；說眼識乃至意識無常",
    "T07n0220_485:0465b08": "相乃至遠離相亦不可得；說眼觸乃至意觸",
    "T07n0220_485:0465b09": "無常相乃至遠離相亦不可得，及勸依此勤",
    "T07n0220_485:0465b10": "修善根，迴向無上正等菩提，不向聲聞及獨",
    "T07n0220_485:0465b11": "覺地，當知是為菩薩善友。「復次，善現！諸菩薩",
    "T07n0220_485:0465b12": "善友者，謂若能以無所得為方便，說修四念",
    "T07n0220_485:0465b13": "住乃至八聖道支不可得；說修空、無相、無願",
    "T07n0220_485:0465b14": "解脫門不可得；說修佛十力乃至十八佛不",
    "T07n0220_485:0465b15": "共法不可得；說修一切智、道相智、一切相智",
    "T07n0220_485:0465b16": "不可得，而勸依此勤修善根，迴向無上正等",
    "T07n0220_485:0465b17": "菩提，不向聲聞及獨覺地，當知是為菩薩善",
    "T07n0220_485:0465b18": "友。「善現！若諸菩薩為此善友所攝護者，聞說",
    "T07n0220_485:0465b19": "如是甚深般若波羅蜜多，其心不驚不恐不",
    "T07n0220_485:0465b20": "怖。」爾時，善現復白佛言：「云何菩薩修行般若",
    "T07n0220_485:0465b21": "波羅蜜多，無方便善巧故，聞說如是甚深般",
    "T07n0220_485:0465b22": "若波羅蜜多，其心有驚有恐有怖？」佛告善現：",
    "T07n0220_485:0465b23": "「若諸菩薩以有所得而為方便，離應一切智",
    "T07n0220_485:0465b24": "智作意，修行般若乃至布施波羅蜜多，於所",
    "T07n0220_485:0465b25": "修行有得、有恃；以有所得而為方便，離一切",
    "T07n0220_485:0465b26": "智智作意，觀色乃至識，內空乃至無性自性",
    "T07n0220_485:0465b27": "空，於觀此空有得、有恃；以有所得而為方便，",
    "T07n0220_485:0465b28": "觀眼乃至意，觀色乃至法，觀眼識乃至意識，",
    "T07n0220_485:0465b29": "觀眼觸乃至意觸，觀眼觸為緣所生諸受乃",
    "T07n0220_485:0465c01": "至意觸為緣所生諸受，內空乃至無性自性",
    "T07n0220_485:0465c02": "空，於觀此空有得、有恃；以有所得而為方便，",
    "T07n0220_485:0465c03": "離應一切智智作意，修行四念住乃至十八",
    "T07n0220_485:0465c04": "佛不共法，於所修行有得、有恃。善現！如是菩",
    "T07n0220_485:0465c05": "薩修行般若波羅蜜多，無方便善巧故，聞說",
    "T07n0220_485:0465c06": "如是甚深般若波羅蜜多，其心有驚有恐有",
    "T07n0220_485:0465c07": "怖。」具壽善現復白佛言：「云何菩薩修行般若",
    "T07n0220_485:0465c08": "波羅蜜多，為諸惡友所攝引故，聞說如是甚深",
    "T07n0220_485:0465c09": "般若波羅蜜多，其心有驚有恐有怖？」佛告善",
    "T07n0220_485:0465c10": "現：「諸菩薩惡友者，謂教厭離般若乃至布施",
    "T07n0220_485:0465c11": "波羅蜜多，作是言：『善男子！汝等於此不應修",
    "T07n0220_485:0465c12": "學。所以者何？如是六種波羅蜜多非佛所說，",
    "T07n0220_485:0465c13": "是文頌者虛誑製造，是故，汝等不應聽習、讀",
    "T07n0220_485:0465c14": "誦、受持、思惟、推究、為他演說。』當知是為菩薩",
    "T07n0220_485:0465c15": "惡友。「復次，善現！諸菩薩惡友者，若不為說魔",
    "T07n0220_485:0465c16": "事魔過：謂有惡魔作佛形像，來教菩薩厭離",
    "T07n0220_485:0465c17": "六種波羅蜜多，作是言：『善男子！何用修此波",
    "T07n0220_485:0465c18": "羅蜜多？』「復有惡魔作佛形像，來為菩薩宣說",
    "T07n0220_485:0465c19": "開示聲聞、獨覺相應之法，所謂契經乃至論",
    "T07n0220_485:0465c20": "義，分別顯了令專修學。「復有惡魔作佛形像",
    "T07n0220_485:0465c21": "至菩薩所，作如是言：『汝非菩薩無菩提心，不",
    "T07n0220_485:0465c22": "能安住不退轉地，不能證得所求無上正等",
    "T07n0220_485:0465c23": "菩提。』「復有惡魔作佛形像至菩薩所，作是言：",
    "T07n0220_485:0465c24": "『善男子！色乃至識空、無我、無我所，眼乃至意",
    "T07n0220_485:0465c25": "空、無我、無我所，色乃至法空、無我、無我所，眼",
    "T07n0220_485:0465c26": "識乃至意識空、無我、無我所，眼觸乃至意觸",
    "T07n0220_485:0465c27": "空、無我、無我所，眼觸為緣所生諸受乃至意",
    "T07n0220_485:0465c28": "觸為緣所生諸受空、無我、無我所，布施乃至",
    "T07n0220_485:0465c29": "般若波羅蜜多空、無我、無我所，四念住乃至",
    "T07n0220_485:0466a01": "十八佛不共法空、無我、無我所，何用無上正",
    "T07n0220_485:0466a02": "等菩提？』「復有惡魔作獨覺形像至菩薩所，作",
    "T07n0220_485:0466a03": "是言：『善男子！十方世界諸佛、菩薩及聲聞眾",
    "T07n0220_485:0466a04": "一切皆空，汝於是事應深信受，勿自勤苦求",
    "T07n0220_485:0466a05": "欲供養聽聞正法如說修行。』「復有惡魔作聲",
    "T07n0220_485:0466a06": "聞形像至菩薩所，令深厭離一切智智相應",
    "T07n0220_485:0466a07": "作意，令勤修學聲聞、獨覺相應作意。「復有惡",
    "T07n0220_485:0466a08": "魔作親教軌範形像至菩薩所，令深厭離菩",
    "T07n0220_485:0466a09": "薩勝行，所謂六種波羅蜜多，及令厭離一切",
    "T07n0220_485:0466a10": "智智，所謂無上正等菩提，唯教勤修四念住",
    "T07n0220_485:0466a11": "等，令速證得二乘菩提，厭離所求無上乘果。",
    "T07n0220_485:0466a12": "「復有惡魔作父母形像至菩薩所，告言：『子！子！",
    "T07n0220_485:0466a13": "汝當精勤求證預流、一來、不還、阿羅漢果，足",
    "T07n0220_485:0466a14": "得永離生死大苦，何用無上正等菩提？求菩",
    "T07n0220_485:0466a15": "提者要經無量無數大劫，輪迴生死教化有",
    "T07n0220_485:0466a16": "情，棄捨身命斷截手足，徒自勤苦誰荷汝恩？",
    "T07n0220_485:0466a17": "所求菩提或得、或不得。』「復有惡魔作苾芻形",
    "T07n0220_485:0466a18": "像至菩薩所，以有所得而為方便，說色乃至",
    "T07n0220_485:0466a19": "識有無常相、苦相、無我相、不淨相、空相、無相相、",
    "T07n0220_485:0466a20": "無願相、寂靜相、遠離相真實可得，說眼乃至",
    "T07n0220_485:0466a21": "意有無常相乃至遠離相真實可得，說色乃",
    "T07n0220_485:0466a22": "至法有無常相乃至遠離相真實可得，說眼",
    "T07n0220_485:0466a23": "識乃至意識有無常相乃至遠離相真實可",
    "T07n0220_485:0466a24": "得，說眼觸乃至意觸有無常相乃至遠離相",
    "T07n0220_485:0466a25": "真實可得，說眼觸為緣所生諸受乃至意觸",
    "T07n0220_485:0466a26": "為緣所生諸受有無常相乃至遠離相真實可",
    "T07n0220_485:0466a27": "得；以有所得而為方便，說四念住乃至十八",
    "T07n0220_485:0466a28": "佛不共法真實可得，令其修學。若不為說如",
    "T07n0220_485:0466a29": "是等事令覺悟者，當知是為菩薩惡友。「善現！",
    "T07n0220_485:0466b01": "若諸菩薩修行般若波羅蜜多，為此惡友所",
    "T07n0220_485:0466b02": "攝引者，聞說如是甚深般若波羅蜜多，其心",
    "T07n0220_485:0466b03": "有驚有恐有怖。是故菩薩修行般若波羅蜜",
    "T07n0220_485:0466b04": "多，於諸惡友應審觀察方便遠離，勿近彼故",
    "T07n0220_485:0466b05": "退菩提心，捨諸菩薩摩訶薩行，不證無上正等",
    "T07n0220_485:0466b06": "菩提。」",
    "T07n0220_485:0466b07": "大般若波羅蜜多經卷第四百八十五"
}