{
    "T24n1467a_001:0910b09": "◎佛說犯戒罪報輕重經",
    "T24n1467a_001:0910b11": "後漢安息三藏安世高譯",
    "T24n1467a_001:0910b12": "如是我聞：一時佛住王舍城迦蘭陀竹園。爾",
    "T24n1467a_001:0910b13": "時尊者目連，晡時從禪定覺，往至世尊",
    "T24n1467a_001:0910b14": "所，頭面禮足却住一面。時尊者大目連",
    "T24n1467a_001:0910b15": "白佛言：「世尊！意有所疑，今欲請問。唯願聽",
    "T24n1467a_001:0910b16": "許。」佛告目連：「聽汝所問。當為汝說。」目連即",
    "T24n1467a_001:0910b17": "白佛言：「世尊！若比丘、比丘尼，無慚愧心，輕",
    "T24n1467a_001:0910b18": "慢佛語，犯眾學戒，如是犯波羅提提舍尼、波",
    "T24n1467a_001:0910b19": "夜提、偷蘭遮、僧伽婆尸沙、波羅夷，得幾",
    "T24n1467a_001:0910b20": "所不饒益罪？唯願解說。」佛告目連：「諦聽諦",
    "T24n1467a_001:0910b21": "聽。當為汝說。若比丘、比丘尼無慚無愧，輕",
    "T24n1467a_001:0910b22": "慢佛語，犯眾學戒。如四天王天壽五百歲",
    "T24n1467a_001:0910b23": "墮泥犁中，於人間數九百千歲。」佛告目連：",
    "T24n1467a_001:0910b24": "「無慚無愧，輕慢佛語，犯波羅提提舍尼。如",
    "T24n1467a_001:0910b25": "三十三天壽一千歲墮泥犁中，於人間數三",
    "T24n1467a_001:0910b26": "億六十千歲。」佛告目連：「無慚無愧，輕慢佛",
    "T24n1467a_001:0910b27": "語，犯波夜提。如夜摩天壽二千歲，墮泥犁",
    "T24n1467a_001:0910b28": "中，於人間數二十億四十千歲。」佛告目連：",
    "T24n1467a_001:0910b29": "「無慚無愧，輕慢佛語，犯偷蘭遮。如兜率天",
    "T24n1467a_001:0910c01": "壽四千歲墮泥犁中，於人間數五十億六十",
    "T24n1467a_001:0910c02": "千歲。」佛告目連：「無慚無愧，輕慢佛語，犯",
    "T24n1467a_001:0910c03": "僧伽婆尸沙。如不憍樂天壽八千歲，墮泥犁",
    "T24n1467a_001:0910c04": "中，於人間數二百三十億四十千歲。」佛告",
    "T24n1467a_001:0910c05": "目連：「無慚無愧，輕慢佛語，犯波羅夷。如他",
    "T24n1467a_001:0910c06": "化自在天壽十六千歲墮泥犁中，於人間數",
    "T24n1467a_001:0910c07": "九百二十一億六十千歲。」時尊者目連聞",
    "T24n1467a_001:0910c08": "佛所說歡喜奉行。",
    "T24n1467a_001:0910c09": "爾時尊者目連即說偈言：",
    "T24n1467a_001:0910c10": "「因緣輕慢故，　　命終墮惡道；",
    "T24n1467a_001:0910c11": "　因緣修善者，　　於此生天上。",
    "T24n1467a_001:0910c12": "　緣斯修福業，　　離惡得解脫；",
    "T24n1467a_001:0910c13": "　不善觀因緣，　　身壞入惡道。",
    "T24n1467a_001:0910c14": "　比丘謹慎樂，　　放逸多憂譴，",
    "T24n1467a_001:0910c15": "　變諍小致大，　　積惡入火焚。",
    "T24n1467a_001:0910c16": "　持戒福致喜，　　破戒有懼心，",
    "T24n1467a_001:0910c17": "　永斷三界漏，　　爾乃得涅槃。",
    "T24n1467a_001:0910c18": "　戒德可恃怙，　　福報常隨己，",
    "T24n1467a_001:0910c19": "　見法為人長，　　眾遠三惡道。",
    "T24n1467a_001:0910c20": "　戒慎除恐畏，　　福德三界尊，",
    "T24n1467a_001:0910c21": "　鬼龍蛇毒害，　　不犯持戒人。",
    "T24n1467a_001:0910c22": "　神仙五通人，　　造世諸呪術，",
    "T24n1467a_001:0911a01": "　為諸慚愧者，　　斷諸無慚愧。",
    "T24n1467a_001:0911a02": "　如來制禁戒，　　半月半月說，",
    "T24n1467a_001:0911a03": "　已說戒利益，　　稽首禮諸佛。」",
    "T24n1467a_001:0911a04": "佛說犯戒罪報輕重經"
}