{
    "T23n1443_017:0997a04": "根本說一切有部苾芻尼毘奈耶",
    "T23n1443_017:0997a05": "卷第十七",
    "T23n1443_017:0997a07": "三藏法師義淨奉　制譯",
    "T23n1443_017:0997a08": "73 噉蒜學處噉蒜學處第七十三",
    "T23n1443_017:0997a09": "佛在室羅伐城。時有長者種蒜為業，於其園",
    "T23n1443_017:0997a10": "中多生好菜。時世飢儉乞求難得，長者每見",
    "T23n1443_017:0997a11": "諸苾芻尼為行乞食皆空鉢而歸。長者告言：",
    "T23n1443_017:0997a12": "「聖者！我園種蒜多生餘菜，可隨意取。」諸苾芻",
    "T23n1443_017:0997a13": "尼頻往彼園多將美菜。時吐羅難陀尼亦往",
    "T23n1443_017:0997a14": "取菜并取其蒜，餘尼見告：「仁取蒜耶？」尼便報",
    "T23n1443_017:0997a15": "曰：「菜即是蒜，蒜即是菜。」長者見已情生不忍，",
    "T23n1443_017:0997a16": "即便苦打奪菜及蒜驅出園外，種種譏嫌：「云",
    "T23n1443_017:0997a17": "何苾芻尼而噉蒜耶？」諸尼以緣白苾芻，苾芻",
    "T23n1443_017:0997a18": "白佛，佛由此事集苾芻尼眾。佛是知者見者，",
    "T23n1443_017:0997a19": "知而問非知不問、時而問非時不問、有利而",
    "T23n1443_017:0997a20": "問無利不問，破決隄防為除疑惑，問吐羅難",
    "T23n1443_017:0997a21": "陀尼曰：「汝實作斯不端嚴事而噉蒜耶？」白言：",
    "T23n1443_017:0997a22": "「實爾。大德！」世尊即便種種訶責：「汝非沙門",
    "T23n1443_017:0997a23": "女法、非淨行法、非端嚴事。」告諸苾芻尼：「我",
    "T23n1443_017:0997a24": "觀十利廣說如餘，為諸聲聞苾芻尼弟子，於",
    "T23n1443_017:0997a25": "毘奈耶制其學處，應如是說：若復苾芻尼，噉",
    "T23n1443_017:0997a26": "蒜者，波逸底迦。」",
    "T23n1443_017:0997a27": "尼謂吐羅難陀，或復餘尼。噉蒜者，謂咽食。",
    "T23n1443_017:0997a28": "波逸底迦者，謂是燒煮墮落義，謂犯罪者墮",
    "T23n1443_017:0997a29": "在地獄、傍生、餓鬼惡道之中，受燒煮苦。又犯",
    "T23n1443_017:0997b01": "此罪，若不慇懃說除，便能障礙所有善法，有",
    "T23n1443_017:0997b02": "此諸義故名波逸底迦。此中犯相其事云何？",
    "T23n1443_017:0997b03": "若苾芻尼噉蒜者，皆得墮罪。",
    "T23n1443_017:0997b04": "時諸苾芻咸皆有疑，請世尊曰：「唯願大德為",
    "T23n1443_017:0997b05": "說吐羅難陀尼為貪心故被他所打驅出園外",
    "T23n1443_017:0997b06": "往昔因緣。」佛告諸苾芻：「吐羅尼非但今時為",
    "T23n1443_017:0997b07": "貪心故遭諸無利事，往昔之時亦遭殃苦至",
    "T23n1443_017:0997b08": "於死處。汝等諦聽！我當為說。昔有一賊穿牆",
    "T23n1443_017:0997b09": "作孔而入王家，盜多金銀諸妙珍寶裹持而",
    "T23n1443_017:0997b10": "出，遂於孔邊遺忘一杓，却來欲取，為防守人",
    "T23n1443_017:0997b11": "之所擒獲，送至王所，勅令法官截去手足。時",
    "T23n1443_017:0997b12": "有天人為說頌曰：",
    "T23n1443_017:0997b13": "「『不應作多貪，　　貪是罪惡事；",
    "T23n1443_017:0997b14": "若作多貪者，　　所獲皆散失；",
    "T23n1443_017:0997b15": "如彼求遺杓，　　遂遭眾苦難。』",
    "T23n1443_017:0997b16": "「汝等苾芻，於意云何？昔時賊者豈異人乎？今",
    "T23n1443_017:0997b17": "吐羅尼是。由其貪心獲無利苦，今亦如是。復",
    "T23n1443_017:0997b18": "次諸苾芻，此尼由懷貪故，多遭無利所獲散",
    "T23n1443_017:0997b19": "失。汝等諦聽！我今更說。乃往古昔，於婆羅痆",
    "T23n1443_017:0997b20": "斯城中有一金寶作師，娶妻未久遂誕一女，",
    "T23n1443_017:0997b21": "容儀端正顏色超絕甚可愛樂。女年長大其",
    "T23n1443_017:0997b22": "父命過，遂生鵝趣得為鵝王。女受貧苦甚大",
    "T23n1443_017:0997b23": "艱辛，父為鵝王憶前生事，作心觀女若為存",
    "T23n1443_017:0997b24": "濟？遂見貧窮受諸苦惱。戀愛女故飛往寶洲，",
    "T23n1443_017:0997b25": "銜一寶珠於晨朝時置女門下。女收寶珠遂",
    "T23n1443_017:0997b26": "深藏舉。鵝王如是每旦常送，女亦收藏竟",
    "T23n1443_017:0997b27": "不費用。如是其女有多寶珠，念曰：『誰與我珠？』",
    "T23n1443_017:0997b28": "即於後夜側門伺候，遂見鵞來，便作是念：『此",
    "T23n1443_017:0997b29": "鵞身中並是寶藏，每來門首棄一而去，作何",
    "T23n1443_017:0997c01": "方便我當捉得總取寶珠？』為求鵞故密張羅",
    "T23n1443_017:0997c02": "網，鵞王見網作如是念：『此罪惡物不識恩情",
    "T23n1443_017:0997c03": "而欲害我。』便即飛去更不重來。天說頌曰：",
    "T23n1443_017:0997c04": "「『不應作多貪，　　貪是罪惡事；",
    "T23n1443_017:0997c05": "若作多貪者，　　所獲皆散失；",
    "T23n1443_017:0997c06": "汝今為捉鵞，　　寶珠便斷絕。』",
    "T23n1443_017:0997c07": "「汝等苾芻於意云何？昔時女者豈異人乎？今",
    "T23n1443_017:0997c08": "吐羅難陀苾芻尼是。由貪心故失諸寶物，今",
    "T23n1443_017:0997c09": "由貪心被他所打驅出園外絕其希望。由是",
    "T23n1443_017:0997c10": "義故，諸苾芻尼不應多貪。」",
    "T23n1443_017:0997c11": "74 剃隱處毛學處剃隱處毛學處第七十四",
    "T23n1443_017:0997c12": "緣處同前。時吐羅難陀尼於顯露處剃腋底",
    "T23n1443_017:0997c13": "毛，餘尼見問：「誰剃腋毛棄於此處？」吐羅尼曰：",
    "T23n1443_017:0997c14": "「是我。」諸尼復問：「因何事故？」答言：「腋毛惱我，是",
    "T23n1443_017:0997c15": "以剃却。」諸尼曰：「聖姊！斯為淨事耶？」報曰：「隨",
    "T23n1443_017:0997c16": "淨不淨我已剃竟。」諸苾芻尼白苾芻，苾芻白",
    "T23n1443_017:0997c17": "佛。佛告吐羅難陀尼：「汝實剃腋毛耶？」白言：「實",
    "T23n1443_017:0997c18": "爾。大德！」世尊種種呵責，廣說乃至「為諸聲聞",
    "T23n1443_017:0997c19": "苾芻尼弟子，於毘奈耶制其學處，應如是",
    "T23n1443_017:0997c20": "說：",
    "T23n1443_017:0997c21": "「若復苾芻尼，剃隱處毛者，波逸底迦。」若復苾",
    "T23n1443_017:0997c22": "芻尼者，謂吐羅難陀苾芻尼，或復餘尼。隱處",
    "T23n1443_017:0997c23": "者，謂非顯處。剃毛者，謂除其毛，墮罪如前。",
    "T23n1443_017:0997c24": "乃至犯相其事云何？若諸苾芻尼，剃隱毛者，",
    "T23n1443_017:0997c25": "皆得墮罪。",
    "T23n1443_017:0997c26": "75 洗淨不過量學處洗淨不過量學處第七十五",
    "T23n1443_017:0997c27": "緣處同前。時吐羅難陀尼欲心熾盛，水洗淨",
    "T23n1443_017:0997c28": "時即便以指內生支中，為受樂想。如是作時",
    "T23n1443_017:0997c29": "遂成瘡腫受大苦惱，告諸弟子曰：「汝等可",
    "T23n1443_017:0998a01": "求諸餘香物栴檀草香等，我有病痛。」門徒問",
    "T23n1443_017:0998a02": "言：「聖者！今有何患？」彼即具說其事，諸尼曰：「聖",
    "T23n1443_017:0998a03": "者！合作是事應淨法耶？」報曰：「淨與非淨我已",
    "T23n1443_017:0998a04": "作竟。」尼白苾芻，苾芻白佛。佛問訶責：「此諸",
    "T23n1443_017:0998a05": "過患皆由洗淨，是故不應令尼洗淨。」世尊制",
    "T23n1443_017:0998a06": "已，後於異時，吐羅難陀苾芻尼與長者妻說",
    "T23n1443_017:0998a07": "法，身有穢氣他不堪忍，問言：「此氣從何而來？」",
    "T23n1443_017:0998a08": "又問尼曰：「豈可世尊制尼不令洗淨有穢氣",
    "T23n1443_017:0998a09": "耶？」尼曰：「如是。」尼白苾芻，苾芻白佛。佛言：「由",
    "T23n1443_017:0998a10": "是我今復為諸尼制其學處，應如是說：若復",
    "T23n1443_017:0998a11": "苾芻尼，若洗淨時應齊二指節。若過者，波逸",
    "T23n1443_017:0998a12": "底迦。」",
    "T23n1443_017:0998a13": "尼謂吐羅尼，或復餘尼。應齊二指節者，不得",
    "T23n1443_017:0998a14": "過量。若過二指節者，皆得墮罪。餘如前說。",
    "T23n1443_017:0998a15": "76 以手拍隱處學處以手拍隱處學處第七十六",
    "T23n1443_017:0998a16": "緣處同前。時吐羅尼欲心熾盛，以手拍隱處，",
    "T23n1443_017:0998a17": "如是作時遂成瘡腫，生大苦惱，問答同前。乃",
    "T23n1443_017:0998a18": "至：「聖者今有何患？」彼即具說其事。諸尼曰：「合",
    "T23n1443_017:0998a19": "作是事應淨法耶？」報曰：「淨與非淨我已作竟。」",
    "T23n1443_017:0998a20": "尼白苾芻，苾芻白佛。佛問訶責，廣如上說，乃",
    "T23n1443_017:0998a21": "至「制其學處，應如是說：",
    "T23n1443_017:0998a22": "「若復苾芻尼，以手拍隱處者，波逸底迦。」尼謂",
    "T23n1443_017:0998a23": "吐羅尼，或復餘尼。隱處者義如上說。拍者，謂",
    "T23n1443_017:0998a24": "以手拍，墮罪如前。若尼以手拍隱處者，皆得",
    "T23n1443_017:0998a25": "墮罪。",
    "T23n1443_017:0998a26": "77 自手煮生食學處自手煮生食學處第七十七",
    "T23n1443_017:0998a27": "緣處同前。時有一人性愛苑園，命造食人曰：",
    "T23n1443_017:0998a28": "「我欲遊觀，晨朝早來可造食飲。」便與供直，并",
    "T23n1443_017:0998a29": "作食人皆來就宅咸須具辦，作是告已便詣",
    "T23n1443_017:0998b01": "芳園。于時家人備辦所須佇待食手，竟不見",
    "T23n1443_017:0998b02": "來，時將欲過憂愁而住。時吐羅難陀苾芻尼",
    "T23n1443_017:0998b03": "因乞食入其舍，告言：「賢首！無病。可施我食。」其",
    "T23n1443_017:0998b04": "妻報曰：「聖者！我今憂愁，何能施食？」尼曰：「賢首！",
    "T23n1443_017:0998b05": "所憂何事？」彼即具說，尼曰：「姊妹！唯解針線餘",
    "T23n1443_017:0998b06": "不知耶？」報言：「聖者解造食耶？」尼曰：「所有工",
    "T23n1443_017:0998b07": "巧我何不解？」婦人言：「聖者！若爾願哀慜故",
    "T23n1443_017:0998b08": "與造飲食。」尼曰：「我若造食，當與食不？」答言：「與。」",
    "T23n1443_017:0998b09": "「及守房者與不？」答言：「亦與。」尼曰：「作何等食？」報",
    "T23n1443_017:0998b10": "言：「可作種種脂酥果盤及諸餅類。」隨他所",
    "T23n1443_017:0998b11": "須，尼皆為作。眾事辦已，取食歸寺。食手後來，",
    "T23n1443_017:0998b12": "家人告曰：「飲食已蒙吐羅尼為精煮訖。」食手",
    "T23n1443_017:0998b13": "聞已種種譏嫌，出惡言語：「云何沙門釋女奪",
    "T23n1443_017:0998b14": "人活業，非沙門女非淨行女？」尼白苾芻，苾芻",
    "T23n1443_017:0998b15": "白佛。佛問訶責，廣如上說，乃至「制其學處，應",
    "T23n1443_017:0998b16": "如是說：",
    "T23n1443_017:0998b17": "「若復苾芻尼，自手煮生食者，波逸底迦。」尼謂",
    "T23n1443_017:0998b18": "吐羅尼，或復餘尼。生食者，自手煮令熟。墮罪",
    "T23n1443_017:0998b19": "如前。無犯者，若為苾芻僧伽故，及餘同梵行",
    "T23n1443_017:0998b20": "者，若欲煮食，於密室中無外人見者，無犯。",
    "T23n1443_017:0998b21": "78 水灑上眾學處水灑上眾學處第七十八",
    "T23n1443_017:0998b22": "緣處同前。時有長者，娶妻既久更無男女。親",
    "T23n1443_017:0998b23": "族皆喪、資財罄盡，貧窮孤老無所控告，以手",
    "T23n1443_017:0998b24": "支頰作如是念：「我今年邁何用為財？應可出",
    "T23n1443_017:0998b25": "家希求勝處。」告其妻曰：「賢首！我願出家，汝何",
    "T23n1443_017:0998b26": "所作？」妻曰：「我亦出家。」即將其妻詣大世主處，",
    "T23n1443_017:0998b27": "白言：「聖者！此是我妻，意求出家故來相問。」時",
    "T23n1443_017:0998b28": "大世主便度出家。其夫亦復詣師出家，作如",
    "T23n1443_017:0998b29": "是念：「我先與彼共作要期，時數相問，今可往",
    "T23n1443_017:0998c01": "見。」作是念已即詣尼處，彼尼遙見即自出迎",
    "T23n1443_017:0998c02": "為置床座。苾芻便坐，尼在一邊，為說妙法，聞",
    "T23n1443_017:0998c03": "已欲去。女人之輩性多貯畜，曾所得物積在",
    "T23n1443_017:0998c04": "房中，尼即白言：「願見少留，受我片食。」將諸食",
    "T23n1443_017:0998c05": "飲授與苾芻，尼前扇涼又執瓶水，苾芻遂笑。",
    "T23n1443_017:0998c06": "尼即問言：「何意見笑？」苾芻答曰：「在家事我，今",
    "T23n1443_017:0998c07": "還復如是，為此我笑。」尼便忿恚，報言：「我將",
    "T23n1443_017:0998c08": "作福田虔心供給，翻更見笑。」即以掬水灑苾",
    "T23n1443_017:0998c09": "芻上，復以瓶打。尼白苾芻，苾芻白佛。佛問訶",
    "T23n1443_017:0998c10": "責，廣如上說，乃至「制其學處應如是說：",
    "T23n1443_017:0998c11": "「若復苾芻尼，以水灑上眾者，波逸底迦。」言上",
    "T23n1443_017:0998c12": "眾者，出家在先處在於上。以水灑者，將水灑",
    "T23n1443_017:0998c13": "身。墮罪同前。若見悶絕灑時，無犯。",
    "T23n1443_017:0998c14": "79 生草上大小便學處生草上大小便學處第七十九",
    "T23n1443_017:0998c15": "緣處同前。近尼寺前有生草地，諸婆羅門及",
    "T23n1443_017:0998c16": "長者子少年之輩皆來於此，作非法談話共",
    "T23n1443_017:0998c17": "相掉弄，作大喧擾惱亂諸尼。時吐羅難陀見",
    "T23n1443_017:0998c18": "是事已，所有弟子皆與瀉藥，於大器中承取",
    "T23n1443_017:0998c19": "不淨。既見盈滿，即將寺前散生草上。其婆羅",
    "T23n1443_017:0998c20": "門長者子如前皆來，共為戲弄宛轉于地，互",
    "T23n1443_017:0998c21": "相語曰：「甚有惡氣，多有不淨。誰作斯事？何不",
    "T23n1443_017:0998c22": "滅亡！」吐羅難陀遙見大笑，諸人問曰：「聖者何",
    "T23n1443_017:0998c23": "笑？豈是污此生草地耶？」答曰：「除我更誰？汝等",
    "T23n1443_017:0998c24": "惡人正合料理。」彼諸男子聞皆不悅，各還住",
    "T23n1443_017:0998c25": "家，向父母親族兄弟姊妹具陳其事，悉皆譏",
    "T23n1443_017:0998c26": "恥。尼白苾芻，苾芻白佛。佛問訶責廣如上說，",
    "T23n1443_017:0998c27": "乃至「制其學處，應如是說：",
    "T23n1443_017:0998c28": "「若復苾芻尼，在生草上大小便洟唾者，波逸",
    "T23n1443_017:0998c29": "底迦。」",
    "T23n1443_017:0999a01": "尼謂吐羅難陀，或復餘尼。在生草上者，謂青",
    "T23n1443_017:0999a02": "活草地。大小便者，謂諸不淨。墮罪同前。無犯",
    "T23n1443_017:0999a03": "者，除病因緣。",
    "T23n1443_017:0999a04": "80 以不淨棄牆外學處以不淨棄牆外學處第八十",
    "T23n1443_017:0999a05": "緣處同前。時吐羅苾芻尼，為知眾事、或為教",
    "T23n1443_017:0999a06": "授、或教諷誦，如是經夜多不眠睡，飲食不消",
    "T23n1443_017:0999a07": "便患苦腹，所有不淨棄於牆外。其勝光王有",
    "T23n1443_017:0999a08": "一大臣名曰吉祥，擅乘王象，王嗔驅出近寺",
    "T23n1443_017:0999a09": "牆行。時吐羅尼所棄不淨，污大臣頭。諸苾芻",
    "T23n1443_017:0999a10": "尼知此事已，共相議曰：「今此大臣有大勢力，",
    "T23n1443_017:0999a11": "我等今者必遭殃禍。」其臣含忿懷羞詣河洗",
    "T23n1443_017:0999a12": "浴。時鹿子大臣為彼吉祥而白王曰：「彼臣忠",
    "T23n1443_017:0999a13": "謹於國有功，唯願大王捨乘象過。」王然其奏，",
    "T23n1443_017:0999a14": "發使遣追。使往告曰：「大王相憶，令我追喚。」其",
    "T23n1443_017:0999a15": "臣忙懼不測來心，便著濕衣急詣王所。王見",
    "T23n1443_017:0999a16": "歡喜還其官位，白蓮花象任彼乘騎。吉祥歡",
    "T23n1443_017:0999a17": "躍復作是念：「我從何處重得官榮？由彼梵行",
    "T23n1443_017:0999a18": "除棄不淨霑污我身，得斯果報。」從王宮出詣",
    "T23n1443_017:0999a19": "尼住處，告諸尼曰：「聖者！今日何尼以其不淨",
    "T23n1443_017:0999a20": "棄我頭上？」時吐羅難陀尼見彼尋問心大驚",
    "T23n1443_017:0999a21": "恐，却閉其戶，於扇隙中報言：「有一老尼不知",
    "T23n1443_017:0999a22": "好惡，不覺擲此，霑污貴人幸無嗔恨。」臣曰：「我",
    "T23n1443_017:0999a23": "於彼所誠無恚心，欲施衣服故來相問，我由",
    "T23n1443_017:0999a24": "斯污重受官榮。」尼聞斯語，從門而出，以手",
    "T23n1443_017:0999a25": "椎胸報言：「是我麁心作斯罪過。」臣見尼出，脫",
    "T23n1443_017:0999a26": "諸衣服自持奉施。臣復含笑作如是言：「我由",
    "T23n1443_017:0999a27": "聖者不淨威力，得勝尊位蒙王褒寵。」後於異",
    "T23n1443_017:0999a28": "時，吐羅尼與諸尼眾共為鬪競，罵彼尼曰：「我",
    "T23n1443_017:0999a29": "今觀汝，不及我糞。」尼白苾芻，苾芻白佛。佛問",
    "T23n1443_017:0999b01": "訶責，廣說乃至「制其學處，應如是說：若復苾",
    "T23n1443_017:0999b02": "芻尼，不善觀察，輒以不淨棄牆外者，波逸底",
    "T23n1443_017:0999b03": "迦。」",
    "T23n1443_017:0999b04": "若復苾芻尼者，謂吐羅尼，或復餘尼。棄外者，",
    "T23n1443_017:0999b05": "棄牆外。不觀察者，謂不觀看。不淨者，謂人糞",
    "T23n1443_017:0999b06": "不淨。墮罪如前。若以物裹持棄外，無犯。",
    "T23n1443_017:0999b07": "第九攝頌曰：",
    "T23n1443_017:0999b08": "為獨有五種、　　由耳語有四、",
    "T23n1443_017:0999b09": "若懷瞋恚心、　　推胸皆不合。",
    "T23n1443_017:0999b10": "81 獨與男子屏處立學處獨與男子屏處立學處第八十一",
    "T23n1443_017:0999b11": "緣處同前。時吐羅難陀尼，獨與男子在屏處",
    "T23n1443_017:0999b12": "立。婆羅門長者及諸人眾，見斯事已遂生疑",
    "T23n1443_017:0999b13": "心，共相議曰：「此非寂靜出家之類，獨與男子",
    "T23n1443_017:0999b14": "在於屏處。」尼白苾芻，苾芻白佛。佛問訶責廣",
    "T23n1443_017:0999b15": "如上說，乃至「制其學處，應如是說：",
    "T23n1443_017:0999b16": "「若復苾芻尼，獨與男子在屏處立者，波逸底",
    "T23n1443_017:0999b17": "迦。」",
    "T23n1443_017:0999b18": "尼謂吐羅尼，或復餘尼。獨與男子者，謂與俗",
    "T23n1443_017:0999b19": "人丈夫。立在屏處者，有五種屏障：一、柵籬；二、",
    "T23n1443_017:0999b20": "牆壁；三、帷幔；四、深林；五、黑闇處。立謂住立，",
    "T23n1443_017:0999b21": "乃至皆得墮罪。",
    "T23n1443_017:0999b22": "82 獨與苾芻屏處立學處獨與苾芻屏處立學處第八十二",
    "T23n1443_017:0999b23": "緣處同前。時笈多苾芻尼，與鄔陀夷在屏處",
    "T23n1443_017:0999b24": "立。婆羅門長者及諸男子見已生嫌，共相議",
    "T23n1443_017:0999b25": "曰：「此尼非是寂靜出家，乃與苾芻在屏處立，",
    "T23n1443_017:0999b26": "必作期會。」其不信者作種種譏謗。尼白苾芻，",
    "T23n1443_017:0999b27": "苾芻白佛。佛問訶責廣如上說，乃至「制其學",
    "T23n1443_017:0999b28": "處，應如是說：",
    "T23n1443_017:0999b29": "「若復苾芻尼，獨與苾芻在屏處立者，波逸底",
    "T23n1443_017:0999c01": "迦。」",
    "T23n1443_017:0999c02": "尼謂笈多苾芻尼，或復餘尼。苾芻者，謂鄔陀",
    "T23n1443_017:0999c03": "夷苾芻。在屏處立者，屏有五種義如上說。乃",
    "T23n1443_017:0999c04": "至立者，皆得墮罪。",
    "T23n1443_017:0999c05": "83 獨與男子露處立學處獨與男子露處立學處第八十三",
    "T23n1443_017:0999c06": "緣處同前。時吐羅難陀苾芻尼，獨與男子在",
    "T23n1443_017:0999c07": "露處立。婆羅門長者等見已生嫌，共相議曰：",
    "T23n1443_017:0999c08": "「此尼非是寂靜出家，遂與男子獨在露處共",
    "T23n1443_017:0999c09": "為期會。」尼白苾芻，苾芻白佛。佛問訶責廣如",
    "T23n1443_017:0999c10": "上說，乃至世尊「制其學處，應如是說：",
    "T23n1443_017:0999c11": "「若復苾芻尼，獨與男子在露處立者，波逸底",
    "T23n1443_017:0999c12": "迦。」",
    "T23n1443_017:0999c13": "若復苾芻尼者，謂吐羅尼，或復餘尼。獨與男",
    "T23n1443_017:0999c14": "子者，謂白衣丈夫。在露處立者，謂顯露無障。",
    "T23n1443_017:0999c15": "乃至若有立者，皆得墮罪。",
    "T23n1443_017:0999c16": "84 獨與苾芻露處立學處獨與苾芻露處立學處第八十四",
    "T23n1443_017:0999c17": "緣處同前。時笈多苾芻尼，獨與鄔陀夷苾芻",
    "T23n1443_017:0999c18": "在露處立。婆羅門長者見議同前，乃至共為",
    "T23n1443_017:0999c19": "期會。尼白苾芻，苾芻白佛。佛問訶責廣說",
    "T23n1443_017:0999c20": "如上，乃至世尊「制其學處，應如是說：",
    "T23n1443_017:0999c21": "「若復苾芻尼，與苾芻在露處立者，波逸底迦。」",
    "T23n1443_017:0999c22": "尼謂笈多，或復餘尼。苾芻者，謂鄔陀夷，或餘",
    "T23n1443_017:0999c23": "苾芻。在露處立者，義如上說，皆得墮罪。無犯",
    "T23n1443_017:0999c24": "者，苾芻有伴，及尼有侍者。",
    "T23n1443_017:0999c25": "85 獨住一房學處獨住一房學處第八十五",
    "T23n1443_017:0999c26": "緣處同前。珠髻難陀苾芻尼著上妙衣，威儀",
    "T23n1443_017:0999c27": "庠序行步端嚴行乞食時，有賣香男子，見尼",
    "T23n1443_017:0999c28": "容儀情生染著，欲心熾盛不知羞恥，徐步前",
    "T23n1443_017:0999c29": "進小聲語言：「聖者！可共我作私處交歡。」尼曰：",
    "T23n1443_017:1000a01": "「我是出家，云何共汝作斯鄙事？」情復生忿，告",
    "T23n1443_017:1000a02": "言：「爾無賴人，父何不殺？今於我處出此麁",
    "T23n1443_017:1000a03": "語。汝何不與象虎師子毒蛇惡物同為歡",
    "T23n1443_017:1000a04": "戲？」男子曰：「聖者！何怪？丈夫之類皆作是語。」尼",
    "T23n1443_017:1000a05": "作是念：「此非善人既惱於我，我當惱彼可共",
    "T23n1443_017:1000a06": "作期。」便作是念告言：「賢首！我房在於某處，當",
    "T23n1443_017:1000a07": "自知時可來同戲。」時將暮已，諸苾芻尼皆禮",
    "T23n1443_017:1000a08": "制底，是時男子來入房中。尼共餘人同為諷",
    "T23n1443_017:1000a09": "誦，夜將既久，即入房內床上坐已，男子遂來",
    "T23n1443_017:1000a10": "執手。尼即高聲唱言：「有賊入我房中。」男子忙",
    "T23n1443_017:1000a11": "怕速從房出，作如是語：「此尼多妄，與我期會，",
    "T23n1443_017:1000a12": "既來於此唱言有賊。」尼白苾芻，苾芻白佛。佛",
    "T23n1443_017:1000a13": "問呵責廣如上說，乃至世尊「制其學處，應如",
    "T23n1443_017:1000a14": "是說：",
    "T23n1443_017:1000a15": "「若復苾芻尼，獨住一房者，波逸底迦。」若復",
    "T23n1443_017:1000a16": "苾芻尼者，謂珠髻難陀尼，或復餘尼。獨住一",
    "T23n1443_017:1000a17": "房者，謂無第二尼宿經夜，墮罪同前。乃至宿",
    "T23n1443_017:1000a18": "者，皆得墮罪。無犯者，第二伴尼身死，或被",
    "T23n1443_017:1000a19": "滅擯、或自罷道。",
    "T23n1443_017:1000a20": "86 共男子耳語學處共男子耳語學處第八十六",
    "T23n1443_017:1000a21": "緣處同前。時吐羅難陀苾芻尼，於小食時入",
    "T23n1443_017:1000a22": "室羅伐城，正住威儀而行乞食，共諸俗人而",
    "T23n1443_017:1000a23": "為耳語。婆羅門長者及不信敬人見已生嫌，",
    "T23n1443_017:1000a24": "共相議曰：「觀此苾芻尼，非是寂靜出家，棄自",
    "T23n1443_017:1000a25": "善品，與諸男子共為耳語，必作期會。」尼白苾",
    "T23n1443_017:1000a26": "芻，苾芻白佛。佛問訶責廣如上說，乃至世尊",
    "T23n1443_017:1000a27": "「制其學處，應如是說：",
    "T23n1443_017:1000a28": "「若復苾芻尼，共男子耳語者，波逸底迦。」若復",
    "T23n1443_017:1000a29": "苾芻尼者，謂吐羅尼，或復餘尼。共男子耳語",
    "T23n1443_017:1000b01": "者，謂與丈夫耳語共相領納，乃至語者皆得",
    "T23n1443_017:1000b02": "墮罪。",
    "T23n1443_017:1000b03": "87 受男子耳語學處受男子耳語學處第八十七",
    "T23n1443_017:1000b04": "緣處同前。時吐羅尼如前威儀入城乞食，受",
    "T23n1443_017:1000b05": "男子耳語，不信敬者見已譏嫌，廣如上說，",
    "T23n1443_017:1000b06": "乃至與他作期會事。尼白苾芻，苾芻白佛。佛",
    "T23n1443_017:1000b07": "問訶責廣如上說，乃至世尊「制其學處，應如",
    "T23n1443_017:1000b08": "是說：",
    "T23n1443_017:1000b09": "「若復苾芻尼，受男子耳語者，波逸底迦。」尼謂",
    "T23n1443_017:1000b10": "吐羅尼，或復餘尼。受男子耳語者，謂將耳受",
    "T23n1443_017:1000b11": "男子語，墮罪同前。乃至受者皆得墮罪。",
    "T23n1443_017:1000b12": "88 共苾芻耳語學處共苾芻耳語學處第八十八",
    "T23n1443_017:1000b13": "緣處同前。時笈多尼如吐羅尼城中乞食，遂",
    "T23n1443_017:1000b14": "與苾芻共為耳語。諸不信者見已譏謗：「今觀",
    "T23n1443_017:1000b15": "此尼，非是寂靜出家，為私竊事而作期會。」尼",
    "T23n1443_017:1000b16": "白苾芻，苾芻白佛。佛問訶責廣如上說，乃至",
    "T23n1443_017:1000b17": "世尊「制其學處，應如是說：",
    "T23n1443_017:1000b18": "「若復苾芻尼，共苾芻耳語者，波逸底迦。」尼謂",
    "T23n1443_017:1000b19": "笈多尼，或復餘尼。共苾芻耳語者，義如上說，",
    "T23n1443_017:1000b20": "皆得墮罪。",
    "T23n1443_017:1000b21": "89 受苾芻耳語學處受苾芻耳語學處第八十九",
    "T23n1443_017:1000b22": "緣處同前。時笈多尼如前乞食，受苾芻耳語。",
    "T23n1443_017:1000b23": "諸不信者見已譏嫌，廣說乃至「制其學處，應",
    "T23n1443_017:1000b24": "如是說：",
    "T23n1443_017:1000b25": "「若復苾芻尼，受苾芻耳語者，波逸底迦。」尼謂",
    "T23n1443_017:1000b26": "笈多，或復餘尼。受苾芻耳語者，義如上說，皆",
    "T23n1443_017:1000b27": "得墮罪。",
    "T23n1443_017:1000b28": "90 椎胸學處椎胸學處第九十",
    "T23n1443_017:1000b29": "緣處同前。時諸苾芻尼，互相鬪諍說諸過咎，",
    "T23n1443_017:1000c01": "各懷瞋恚便自椎胸，唱言苦痛。尼白苾芻，",
    "T23n1443_017:1000c02": "苾芻白佛。佛問訶責，廣說乃至「制其學處，應",
    "T23n1443_017:1000c03": "如是說：",
    "T23n1443_017:1000c04": "「若復苾芻尼，瞋恚故便自椎胸生苦痛者，波",
    "T23n1443_017:1000c05": "逸底迦。」",
    "T23n1443_017:1000c06": "若復苾芻尼者，謂此法中尼。瞋恚故自椎胸",
    "T23n1443_017:1000c07": "者，聞違情事而不容忍，以手椎胸極生苦痛",
    "T23n1443_017:1000c08": "者。同前，乃至作斯事者，皆得墮罪。",
    "T23n1443_017:1000c09": "第十攝頌曰：",
    "T23n1443_017:1000c10": "呪誓不觀事、　　坐床以樹膠、",
    "T23n1443_017:1000c11": "在四白衣家、　　不看病同臥。",
    "T23n1443_017:1000c12": "91 咒誓學處呪誓學處第九十一",
    "T23n1443_017:1000c13": "緣處同前。時十二眾苾芻尼，皆往長者婆羅",
    "T23n1443_017:1000c14": "門家，或因乞食、或緣問病、或為說法至他舍",
    "T23n1443_017:1000c15": "已，俗旅見來皆申敬禮，虔恭白言：「諸聖者甚",
    "T23n1443_017:1000c16": "難值遇，我等有福得見聖者來往家中，幸願",
    "T23n1443_017:1000c17": "慈悲數能至此，令我瞻望。」時此諸尼，見他讚",
    "T23n1443_017:1000c18": "歎稱喚「聖者」，各懷我慢、生大貢高。俗旅復言：",
    "T23n1443_017:1000c19": "「恐諸聖者去更不來，必若來者為設呪誓。」諸",
    "T23n1443_017:1000c20": "苾芻尼曰：「若去不來，我修淨戒當無果利。」既",
    "T23n1443_017:1000c21": "以自梵行而為呪誓，眾共譏嫌。尼白苾芻，苾",
    "T23n1443_017:1000c22": "芻白佛。佛問訶責，廣說乃至「制其學處，應如",
    "T23n1443_017:1000c23": "是說：",
    "T23n1443_017:1000c24": "「若復苾芻尼，以自梵行而為呪誓者，波逸底",
    "T23n1443_017:1000c25": "迦。」",
    "T23n1443_017:1000c26": "尼等如上。以自梵行者，謂不行嫌法。呪誓者，",
    "T23n1443_017:1000c27": "自出呪言，義如上說，皆得墮罪；方便罪，如常。",
    "T23n1443_017:1000c28": "92 不觀詰他學處不觀詰他學處第九十二",
    "T23n1443_017:1000c29": "緣處同前。諸苾芻尼和合而住，信心長者及",
    "T23n1443_017:1001a01": "婆羅門皆興恭敬尊重，供養衣食臥具及施",
    "T23n1443_017:1001a02": "藥直，白言：「聖者！受此藥直，若有患時隨意充",
    "T23n1443_017:1001a03": "用以自供身。」時十二眾苾芻尼見此事時，情",
    "T23n1443_017:1001a04": "生嫉妬作如是念：「我等何故不蒙俗旅恭敬",
    "T23n1443_017:1001a05": "供養衣食、臥具及諸藥直以充飡噉？」作是念",
    "T23n1443_017:1001a06": "已共相議曰：「我等設計，令彼長者婆羅門於",
    "T23n1443_017:1001a07": "我等處，倍生淨信恭敬供養尊重奉施。」議已",
    "T23n1443_017:1001a08": "不見聞疑為見聞疑，詰諸苾芻尼：「某甲尼有",
    "T23n1443_017:1001a09": "斯過失，某甲尼犯如是事，長淨隨意時不許",
    "T23n1443_017:1001a10": "在眾。」以無根罪詰苾芻尼訶責而住。尼白苾",
    "T23n1443_017:1001a11": "芻，苾芻白佛。佛問訶責，廣說乃至「制其學處，",
    "T23n1443_017:1001a12": "應如是說：",
    "T23n1443_017:1001a13": "「若復苾芻尼，不善觀事而詰他者，波逸底迦。」",
    "T23n1443_017:1001a14": "尼等同前。不善觀者，謂不審察。而詰他者，謂",
    "T23n1443_017:1001a15": "以無根事而強詰責，義如上說，皆得墮罪。",
    "T23n1443_017:1001a16": "93 不觀床座坐臥學處不觀床座坐臥學處第九十三",
    "T23n1443_017:1001a17": "緣處同前，時諸苾芻尼夏安居竟，如佛聽許：",
    "T23n1443_017:1001a18": "「尼安居已遊行人間。」漸次而行至一聚落。時",
    "T23n1443_017:1001a19": "將欲暮，從一長者求止宿處。長者報言：「諸",
    "T23n1443_017:1001a20": "聖者於客廳內可為居止。」既見聽許，不觀處",
    "T23n1443_017:1001a21": "所先有人來，途路疲勞復患熱悶，不能住內",
    "T23n1443_017:1001a22": "出外而眠。於其夜中風雨忽起四面黑暗，各",
    "T23n1443_017:1001a23": "大驚恐，咸入內廳互不相見，先有俗人住在",
    "T23n1443_017:1001a24": "廳內，俗人亦起便執苾芻尼手。尼怕唱喚：「誰",
    "T23n1443_017:1001a25": "無賴人而執我手？勝光大王敬奉諸尼事同",
    "T23n1443_017:1001a26": "妃后，豈容愚者而強逼耶？」乃至告官，推勘截",
    "T23n1443_017:1001a27": "此人手。諸苾芻尼既至室羅伐城，即以此緣",
    "T23n1443_017:1001a28": "白尼。尼白苾芻，苾芻白佛。佛問訶責，廣說乃",
    "T23n1443_017:1001a29": "至「制其學處，應如是說：若復苾芻尼，於屏闇",
    "T23n1443_017:1001b01": "處不觀床座而坐臥，波逸底迦。」",
    "T23n1443_017:1001b02": "尼等同前。屏處者，謂有覆障。不觀者，謂不審",
    "T23n1443_017:1001b03": "察。坐臥者，謂於夜宿，餘義如上，皆得墮罪。",
    "T23n1443_017:1001b04": "94 以樹膠作生支學處以樹膠作生支學處第九十四",
    "T23n1443_017:1001b05": "緣處同前。時吐羅難陀苾芻尼，因行乞食往",
    "T23n1443_017:1001b06": "長者家，告其妻曰：「無病長壽。」知夫不在，問曰：",
    "T23n1443_017:1001b07": "「賢首！夫既不在，云何存濟？」彼便羞恥默而不",
    "T23n1443_017:1001b08": "答，尼乃低頭而出，至王宮內告勝鬘妃曰：「無",
    "T23n1443_017:1001b09": "病長壽。」復相慰問竊語妃曰：「王出遠行，如何",
    "T23n1443_017:1001b10": "適意？」妃言：「聖者！既是出家何論俗法？」尼曰：「貴",
    "T23n1443_017:1001b11": "勝自在，少年無偶，實難度日，我甚為憂。」妃曰：",
    "T23n1443_017:1001b12": "「聖者！若王不在，我取樹膠令彼巧人而作生",
    "T23n1443_017:1001b13": "支，用以暢意。」尼聞是語，便往巧匠妻所報",
    "T23n1443_017:1001b14": "言：「為我當以樹膠作一生支，如與勝鬘夫人",
    "T23n1443_017:1001b15": "造者相似。」其巧匠妻報言：「聖者！出家之人何",
    "T23n1443_017:1001b16": "用斯物？」尼曰：「我有所須。」妻曰：「若爾，我當遣",
    "T23n1443_017:1001b17": "作。」即便告夫可作一生支，夫曰：「豈我不足，更",
    "T23n1443_017:1001b18": "復求斯！」妻曰：「我有知識故來相憑，非我自須。」",
    "T23n1443_017:1001b19": "匠作與妻，妻便付尼。時吐羅難陀，飯食既",
    "T23n1443_017:1001b20": "了便入內房，即以樹膠生支繫脚跟上，內於",
    "T23n1443_017:1001b21": "身中而受欲樂因此睡眠。時尼寺中忽然火",
    "T23n1443_017:1001b22": "起，有大喧聲，尼便驚起，忘解生支從房而出。",
    "T23n1443_017:1001b23": "眾人見時生大譏笑，時諸小兒見唱言：「聖",
    "T23n1443_017:1001b24": "者！脚上何物？」尼聞斯言極生羞恥。尼白苾芻，",
    "T23n1443_017:1001b25": "苾芻白佛。佛問訶責，廣說乃至「制其學處，應",
    "T23n1443_017:1001b26": "如是說：",
    "T23n1443_017:1001b27": "「若復苾芻尼，以樹膠作生支者，波逸底迦。」",
    "T23n1443_017:1001b28": "尼等同前。以樹膠作生支者，謂諸樹膠乃至",
    "T23n1443_017:1001b29": "餘物，作男根形，餘義如上，用得墮罪；作而不",
    "T23n1443_017:1001c01": "用，得惡作罪。於中所有方便之罪，准事應知。",
    "T23n1443_017:1001c02": "時諸苾芻咸皆有疑，請世尊曰：「大德！唯願",
    "T23n1443_017:1001c03": "為說吐羅尼令眾人笑。」佛告諸苾芻：「此吐羅",
    "T23n1443_017:1001c04": "尼非但今時令大眾笑，過去亦爾。汝等諦聽！",
    "T23n1443_017:1001c05": "我今為說。乃往古昔有一聚落婆羅門，娶妻",
    "T23n1443_017:1001c06": "未久便生一男，具十八種諸惡相貌，年既長",
    "T23n1443_017:1001c07": "大遊學他方欲求藝業。於一聚落有大婆羅門，",
    "T23n1443_017:1001c08": "尤善四明。妻生一女，父作是念：『若有婆羅門",
    "T23n1443_017:1001c09": "閑四明論者，我以此女當與為妻。』其婆羅門",
    "T23n1443_017:1001c10": "童子漸漸遊行至此聚落，詣大婆羅門處學",
    "T23n1443_017:1001c11": "四明論無不通達，婆羅門念曰：『我先有要，若",
    "T23n1443_017:1001c12": "淨行子明四論者，以女妻之。今此童子淨行",
    "T23n1443_017:1001c13": "種族、復該四論，可與為妻。』即便婚娶。既經多",
    "T23n1443_017:1001c14": "時婆羅門復作是念：『我此女夫形儀醜陋，若",
    "T23n1443_017:1001c15": "在家中人多輕笑。』又見其女行非貞謹，告女",
    "T23n1443_017:1001c16": "夫曰：『今可將妻還汝本宅。』夫作是念：『我妻立",
    "T23n1443_017:1001c17": "性行不貞純，對我共他常為戲笑，今可還將",
    "T23n1443_017:1001c18": "詣父母所。』作是念已，即告妻曰：『賢首！汝可裝",
    "T23n1443_017:1001c19": "辦，明旦共爾遊觀芳園。』妻言：『可爾。』至明清旦",
    "T23n1443_017:1001c20": "令妻乘驢欲歸本宅，妻言：『君今將我欲往何",
    "T23n1443_017:1001c21": "處？』夫曰：『我今將汝往父母家。』妻便念曰：『禍來",
    "T23n1443_017:1001c22": "及身，於此自在所為如意，共他男子隨意交",
    "T23n1443_017:1001c23": "通。今若將我至彼家者，即有父母及諸親族",
    "T23n1443_017:1001c24": "護衛於我，何能更得自在遊行？』即共夫鬪悲",
    "T23n1443_017:1001c25": "啼號哭：『我終不去。』夫乃大瞋以繩反縛，仰臥",
    "T23n1443_017:1001c26": "驢上驅前而進。夫欲心起遂行非法，為洗淨",
    "T23n1443_017:1001c27": "故取瓶注水。水出作聲，驢聞驚走。夫趁不及，",
    "T23n1443_017:1001c28": "驢入村中人皆共覩咸悉羞恥，問其夫曰：『何",
    "T23n1443_017:1001c29": "意如此？』夫乃具答其事，聞瓶水聲驢遂驚走。",
    "T23n1443_017:1002a01": "聞者大笑而說頌曰：",
    "T23n1443_017:1002a02": "「『瓶水瀉作聲，　　驢聞驚怖走；",
    "T23n1443_017:1002a03": "由斯薄福女，　　醜惡令人笑。』",
    "T23n1443_017:1002a04": "「汝等苾芻勿生異念，昔時醜婆羅門妻者豈",
    "T23n1443_017:1002a05": "異人乎？今吐羅難陀尼是。汝諸苾芻！吐羅尼",
    "T23n1443_017:1002a06": "復於往昔，令諸人眾作大喧笑。汝等復聽！我",
    "T23n1443_017:1002a07": "今重說。乃往古昔於一聚落有婆羅門，娶妻",
    "T23n1443_017:1002a08": "未久，後於異時欲往餘處。其妻先不貞謹，聞",
    "T23n1443_017:1002a09": "夫欲去告外人曰：『我夫欲行向餘村邑，君可",
    "T23n1443_017:1002a10": "來共宿。』彼人隨語夜至其家，夫便却至，喚婦",
    "T23n1443_017:1002a11": "開門，問言：『是誰？』既識夫聲二俱惶怖，遂將外",
    "T23n1443_017:1002a12": "人置牛糞篅內，方與開門。夫入家已，妻持水",
    "T23n1443_017:1002a13": "來與夫洗足。家忽失火，夫主怱遽運出貲",
    "T23n1443_017:1002a14": "財，妻語夫言：『諸妙財貨在此篅內，宜可先出。』",
    "T23n1443_017:1002a15": "即欲共輿。篅便烈破，外人走出，柱打頭傷血",
    "T23n1443_017:1002a16": "流而去。時有人眾而說頌曰：",
    "T23n1443_017:1002a17": "「『此女先行私，　　以人置篅內，",
    "T23n1443_017:1002a18": "被火便輿出，　　頭破眾人知。』",
    "T23n1443_017:1002a19": "「汝等苾芻於意云何？昔時婆羅門妻者豈異",
    "T23n1443_017:1002a20": "人乎？今吐羅難陀苾芻尼是。」",
    "T23n1443_017:1002a21": "95 白衣家說法不囑授臥具學處白衣家說法不囑授臥具學處第九十五",
    "T23n1443_017:1002a22": "緣處同前。時吐羅難陀苾芻尼，數往長者婆",
    "T23n1443_017:1002a23": "羅門家，為他說法。其長者妻見尼來至，倍生",
    "T23n1443_017:1002a24": "敬重敷上妙座，尼即為說經中深義。彼聽法",
    "T23n1443_017:1002a25": "時，家事憂心嫌時太久，作如是念：「我有俗務，",
    "T23n1443_017:1002a26": "不可久停。」即便起去。尼說經已不見聽者，即",
    "T23n1443_017:1002a27": "離其座默然而去，後有賊來盜將座具。婦人",
    "T23n1443_017:1002a28": "見尼從索座物，尼曰：「我於當時，既不相見，棄",
    "T23n1443_017:1002a29": "座而歸。」尼白苾芻，苾芻白佛。佛問訶責，廣說",
    "T23n1443_017:1002b01": "乃至「制其學處，應如是說：",
    "T23n1443_017:1002b02": "「若復苾芻尼，在白衣家說法，去時不囑授家",
    "T23n1443_017:1002b03": "主收攝臥具者，波逸底迦。」",
    "T23n1443_017:1002b04": "尼等如上。說法者，謂說經義。臥具者，謂敷座",
    "T23n1443_017:1002b05": "臥物。去時不囑授者，不報主知。釋罪相等，廣",
    "T23n1443_017:1002b06": "說如前。",
    "T23n1443_017:1002b07": "96 未許輒坐學處未許輒坐學處第九十六",
    "T23n1443_017:1002b08": "緣處同前。時吐羅尼因行乞食。時有婆羅門",
    "T23n1443_017:1002b09": "樂清淨法，尼因乞食入其家中，於客廳內有",
    "T23n1443_017:1002b10": "淨床座覆以白㲲。復有一女，執拂除蠅不令",
    "T23n1443_017:1002b11": "損污。女問尼言：「聖者！何事來此？」尼曰：「我為乞",
    "T23n1443_017:1002b12": "食，汝可持來。」女言：「聖者！我若取食，恐蠅污座。」",
    "T23n1443_017:1002b13": "尼曰：「我為除蠅不令有污。」女便入舍，尼足不",
    "T23n1443_017:1002b14": "淨坐其床上，并有霑血。婆羅門見，問言：「聖者！",
    "T23n1443_017:1002b15": "足踐塵土，云何不洗而坐淨床？」尼曰：「仁既得",
    "T23n1443_017:1002b16": "坐，我梵行者何不得耶？」即從座起。時婆羅門",
    "T23n1443_017:1002b17": "見血污座，種種譏嫌：「我觀此尼無有慚愧。」尼",
    "T23n1443_017:1002b18": "白苾芻，苾芻白佛。佛問訶責，廣說乃至「制",
    "T23n1443_017:1002b19": "其學處，應如是說：",
    "T23n1443_017:1002b20": "「若復苾芻尼，在白衣家，主人未許於床座上",
    "T23n1443_017:1002b21": "輒坐者，波逸底迦。」",
    "T23n1443_017:1002b22": "尼等如上。若白衣家床座，若他未許不應輒",
    "T23n1443_017:1002b23": "坐。釋罪相等，廣說如前。",
    "T23n1443_017:1002b24": "97 不問主人輒宿學處不問主人輒宿學處第九十七",
    "T23n1443_017:1002b25": "緣處同前。時諸苾芻尼遊行人間，至一聚落",
    "T23n1443_017:1002b26": "為求宿處。織師不在妻擅許之，於一房中與",
    "T23n1443_017:1002b27": "尼共宿。織師夜來與妻同臥欲為非法，以手",
    "T23n1443_017:1002b28": "執妻，妻遂失聲。尼聞便笑，夫問妻曰：「笑者是",
    "T23n1443_017:1002b29": "誰？」答曰：「是出家者。」夫便忿恚驅尼令出。尼白",
    "T23n1443_017:1002c01": "苾芻，苾芻白佛。佛問訶責，廣說乃至「制其學",
    "T23n1443_017:1002c02": "處，應如是說：",
    "T23n1443_017:1002c03": "「若復苾芻尼，在白衣家，不問主人輒宿者，波",
    "T23n1443_017:1002c04": "逸底迦。」",
    "T23n1443_017:1002c05": "尼等如上。不問主者，謂不諮請家主。輒宿",
    "T23n1443_017:1002c06": "者，謂於中臥坐。釋罪相等，廣說如前。無犯者，",
    "T23n1443_017:1002c07": "除婦人無夫自為家主。",
    "T23n1443_017:1002c08": "根本說一切有部苾芻尼毘奈耶卷第十七"
}