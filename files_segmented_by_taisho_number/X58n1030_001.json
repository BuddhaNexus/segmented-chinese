{
    "X58n1030_001:0713c06": "華嚴念佛三昧論敘",
    "X58n1030_001:0713c08": "大椉起信論云。一切眾生不名為覺。以從本來念念",
    "X58n1030_001:0713c09": "相續。未曾離念。念者不覺也。佛者覺也。念佛者以覺",
    "X58n1030_001:0713c10": "攝不覺也。念佛三昧者。以覺攝不覺。入于正覺海也。",
    "X58n1030_001:0713c11": "華嚴具諸佛一切三昧。而其間念佛三昧。為一切三",
    "X58n1030_001:0713c12": "昧中王。大莫過于是。方莫過于是。廣莫過于是矣。知",
    "X58n1030_001:0713c13": "歸居士修念佛三昧者十數年。而又于華嚴義海。一",
    "X58n1030_001:0713c14": "門深入。頃過鎮江。出所著華嚴念佛三昧論見示。舉",
    "X58n1030_001:0713c15": "清涼棗栢恒河沙字數。而包舉以五六千言。覺疏鈔",
    "X58n1030_001:0713c16": "合論非多。此論非少。且當棗栢著論時。行願全品未",
    "X58n1030_001:0713c17": "至此方。故于他方淨土。輒生別異。此品全出。必待此",
    "X58n1030_001:0713c18": "論而義始完。其殆阿彌陀佛神力加被。俾居士隨宜",
    "X58n1030_001:0713c19": "說法。廣導羣品者乎。竊謂念佛修淨土者。轉煩惱惡",
    "X58n1030_001:0713c20": "血。為清淨法乳也。由念佛而獲三昧。所謂念歸無念。",
    "X58n1030_001:0713c21": "轉生乳為熟酪也。于三昧中精進念佛。所謂無念而",
    "X58n1030_001:0713c22": "念。變熟酪為生酥也。由念佛三昧。徧歷一切三昧。夫",
    "X58n1030_001:0713c23": "然後具足念佛三昧。變生酥為熟酥也。以念佛三昧。",
    "X58n1030_001:0713c24": "統攝無量無邊不可說三昧。以無量無邊不可說三",
    "X58n1030_001:0714a01": "昧攝入念佛三昧。即念即佛。非念非佛。微妙神通不",
    "X58n1030_001:0714a02": "可思議。轉熟酥為醍醐也。不能轉乳為酪。雖念佛而",
    "X58n1030_001:0714a03": "不能得三昧門。不能變酪為酥。不能以念佛三昧攝",
    "X58n1030_001:0714a04": "一切不可說三昧門。不能轉酥酪為醍醐。不能以念",
    "X58n1030_001:0714a05": "佛一門。直超十地等覺。獲大圓鏡智。坐證無上菩提。",
    "X58n1030_001:0714a06": "夫念佛無差別。而三昧有淺深。三昧之淺深。念佛之",
    "X58n1030_001:0714a07": "差別也。文治自弱冠即喜修禪。四十以後。始兼修念",
    "X58n1030_001:0714a08": "佛。比年來以念佛為禪。復以禪念佛。禪淨並運。將終",
    "X58n1030_001:0714a09": "老焉。敢以所見質之居士。幸有以教我。歲次甲辰春",
    "X58n1030_001:0714a10": "三月無餘學人王文治撰",
    "X58n1030_001:0714a16": "華嚴念佛三昧論",
    "X58n1030_001:0714a18": "菩薩戒弟子　彭際清　述",
    "X58n1030_001:0714a19": "念佛法門。諸經廣讚。約其總貫。略有二涂。一普念。一",
    "X58n1030_001:0714a20": "專念。如觀佛相海經。佛不思議境界經等。但明普念。",
    "X58n1030_001:0714a21": "藥師琉璃光如來經。阿閦佛經。無量壽經等。特明專",
    "X58n1030_001:0714a22": "念。今此華嚴。一多相入。主伴交融。即自即他。亦專亦",
    "X58n1030_001:0714a23": "普。略標五義以貫全經。一念佛法身。直指眾生自性",
    "X58n1030_001:0714a24": "門。二念佛功德。出生諸佛報化門。三念佛名字。成就",
    "X58n1030_001:0714b01": "最勝方便門。四念毗盧遮那佛。頓入華嚴法界門。五",
    "X58n1030_001:0714b02": "念極樂世界阿彌陀佛。圓滿普賢大願門。別申問答",
    "X58n1030_001:0714b03": "豁破羣癡。普與見聞。同歸一乘云爾。",
    "X58n1030_001:0714b04": "一念佛法身直指眾生自性者吾人固有之性。湛寂",
    "X58n1030_001:0714b05": "光明。徧周塵剎。諸佛別無所證。全證眾生自性耳。如",
    "X58n1030_001:0714b06": "來出現品云。菩薩摩訶薩應知自心。念念常有佛成",
    "X58n1030_001:0714b07": "正覺。何以故。諸佛如來不離此心成正覺故。如自心。",
    "X58n1030_001:0714b08": "一切眾生心亦如是。悉有如來成等正覺。廣大周徧。",
    "X58n1030_001:0714b09": "無處不有。不離不斷。無有休息。又云。無一眾生而不",
    "X58n1030_001:0714b10": "具有如來智慧。但以妄想顛倒執著。不能證得。若離",
    "X58n1030_001:0714b11": "妄想。一切智自然智無礙智。則得現前。(文竟)云何離于",
    "X58n1030_001:0714b12": "妄想。須知一切眾生顛倒執著。全是諸佛法身。何以",
    "X58n1030_001:0714b13": "故。顛倒執著常自寂滅故。于此信入。諸佛法身無處",
    "X58n1030_001:0714b14": "不現。清淨圓滿。中不容他。念念不迷。心心無所。從此",
    "X58n1030_001:0714b15": "起行。具足大悲。究竟大慈。于身無所取。于修無所著。",
    "X58n1030_001:0714b16": "于法無所住。歷十住十行十回向十地十一地。不離",
    "X58n1030_001:0714b17": "當念因果圓成。故曰才發菩提。即成正覺。如賢首品",
    "X58n1030_001:0714b18": "初發心功德品。廣明斯事。如是念佛。能于一切處見",
    "X58n1030_001:0714b19": "如來身。又如光明覺品。世尊放百億光明。從此三千",
    "X58n1030_001:0714b20": "大千世界。徧照十方。乃至盡法界虗空界。而文殊說",
    "X58n1030_001:0714b21": "頌。教人離于有無一異生滅去來種種諸見。徧一切",
    "X58n1030_001:0714b22": "處觀于如來。是為入佛正信。出現品亦云。諸菩薩摩",
    "X58n1030_001:0714b23": "訶薩。不應于一法一事一身一國土一眾生見于如",
    "X58n1030_001:0714b24": "來。應徧一切處見于如來。譬如虗空。徧至一切色非",
    "X58n1030_001:0714c01": "色處。非至非不至。何以故。虗空無身故。如來身亦復",
    "X58n1030_001:0714c02": "如是。徧一切處。徧一切眾生。徧一切法。徧一切國土。",
    "X58n1030_001:0714c03": "非至非不至。何以故。如來身無身故。為眾生故示現",
    "X58n1030_001:0714c04": "其身。又云。菩薩摩訶薩以無障無礙智慧。知一切世",
    "X58n1030_001:0714c05": "間境界。是如來境界知一切三世境界。一切剎境界。",
    "X58n1030_001:0714c06": "一切法境界。一切眾生境界。真如無差別境界。法界",
    "X58n1030_001:0714c07": "無障礙境界。實際無邊際境界。虗空無分量境界。無",
    "X58n1030_001:0714c08": "境界境界。是如來境界。佛子。如一切世間境界無量。",
    "X58n1030_001:0714c09": "如來境界亦無量。如一切三世境界無量。如來境界",
    "X58n1030_001:0714c10": "亦無量。乃至如無境界境界無量。如來境界亦無量。",
    "X58n1030_001:0714c11": "如無境界境界一切處無有。如來境界亦如是。一切",
    "X58n1030_001:0714c12": "處無有。(文竟)何以故。以自心智慧本無障礙故。無障礙",
    "X58n1030_001:0714c13": "智慧即如來境界故。此名念自性佛。亦名自性念佛。",
    "X58n1030_001:0714c14": "自性念佛者。無佛外之念能念于佛。念自性佛者。無",
    "X58n1030_001:0714c15": "念外之佛為自所念。不入此門。所念之佛終非究竟。",
    "X58n1030_001:0714c16": "以不識法身自性故。將謂別有故。入此門時。一念功",
    "X58n1030_001:0714c17": "德。過于虗空。無有限量。",
    "X58n1030_001:0714c18": "二念佛功德出生諸佛報化者一切如來稱法界量。",
    "X58n1030_001:0714c19": "現種種身。示無盡莊嚴。作無邊佛事。一以普光明智",
    "X58n1030_001:0714c20": "而為其體。如世主妙嚴品云。智入三世。悉皆平等。其",
    "X58n1030_001:0714c21": "身充滿一切世間。其音普順十方國土。譬如虗空具",
    "X58n1030_001:0714c22": "含眾像。于諸境界無所分別。(文竟)以此智不思議故。無",
    "X58n1030_001:0714c23": "分劑故。為能具足如斯力用。在凡夫地。聞法入理。得",
    "X58n1030_001:0714c24": "根本智。苟不能依智起行。圓修圓證。墮于二乘聲聞",
    "X58n1030_001:0715a01": "境界。諸佛大用不得現前。是故此經初會六品。全顯",
    "X58n1030_001:0715a02": "如來果德。二會至八會三十二品。明進修階次。直至",
    "X58n1030_001:0715a03": "菩提。總之不出六位因果。為令行者昭廓智境。窮諸",
    "X58n1030_001:0715a04": "行門。不取偏空而嚴佛土。而初會中普賢三昧一品。",
    "X58n1030_001:0715a05": "正顯佛華嚴全體。經明普賢菩薩。入一切諸佛毗盧",
    "X58n1030_001:0715a06": "遮那藏身三昧。此三昧者。依于法界。稱性徧周。一切",
    "X58n1030_001:0715a07": "剎塵。普身示現。教諸眾生不舍塵勞。繁興大用。隨說",
    "X58n1030_001:0715a08": "世界成就品。說華藏世界品。以示淨穢諸剎。一切唯",
    "X58n1030_001:0715a09": "心。唯能深入普賢願海者。一切處無非佛土。一切時",
    "X58n1030_001:0715a10": "無非佛事。此三昧品貫徹全經。尋文自見。至善財童",
    "X58n1030_001:0715a11": "子徧參知識。而德雲比丘。解脫長者。鞞瑟胝羅居士。",
    "X58n1030_001:0715a12": "俱以念佛一門而得解脫。如德雲言。我得自在決定",
    "X58n1030_001:0715a13": "解力。信眼清淨。智光照耀。普觀境界。離一切障。善巧",
    "X58n1030_001:0715a14": "觀察。普眼明徹。具清淨行。往詣十方一切國土。恭敬",
    "X58n1030_001:0715a15": "供養一切諸佛。常念一切諸佛如來。總持一切諸佛",
    "X58n1030_001:0715a16": "正法。常見一切十方諸佛。(文竟)我得自在決定解力以",
    "X58n1030_001:0715a17": "下。即念法身佛也。往詣十方以下。即念報化佛也。隨",
    "X58n1030_001:0715a18": "順法身。起于報化。法身無量。所感報化亦復無量。故",
    "X58n1030_001:0715a19": "下文云。見于東方一佛二佛十佛百佛千佛百千佛",
    "X58n1030_001:0715a20": "乃至不可說不可說佛。剎微塵數佛。如東方。南西北",
    "X58n1030_001:0715a21": "方四維上下亦復如是(文竟)是名憶念一切諸佛境界",
    "X58n1030_001:0715a22": "智慧光明普見法門。諸佛別無境界。唯以智慧光明。",
    "X58n1030_001:0715a23": "隨順眾生而作佛事。此念佛人亦復如是。由信解具",
    "X58n1030_001:0715a24": "足故。能入佛智慧。由觀行具足故。能見佛光明。智慧",
    "X58n1030_001:0715b01": "光明。不從人得。唯藉緣因得顯發故。下文又開諸大",
    "X58n1030_001:0715b02": "菩薩三七念佛門。盡于十方三世及一一毛端量處。",
    "X58n1030_001:0715b03": "念念佛出世。念念佛說法。念念佛滅度。一以自心無",
    "X58n1030_001:0715b04": "邊智行而為其體。本具三身。一念相應。名為念佛三",
    "X58n1030_001:0715b05": "昧。入此三昧門。即能徧攝一切諸三昧門。又如解脫",
    "X58n1030_001:0715b06": "長者言。我入出如來無礙莊嚴解脫門。見十方各十",
    "X58n1030_001:0715b07": "佛剎微塵數如來。彼諸如來不來至此。我不往彼。我",
    "X58n1030_001:0715b08": "若欲見安樂世界阿彌陀如來。隨意即見。我若欲見",
    "X58n1030_001:0715b09": "栴檀世界金剛光明如來。妙香世界寶光明如來。蓮",
    "X58n1030_001:0715b10": "華世界寶蓮華光明如來。妙金世界寂靜光如來。妙",
    "X58n1030_001:0715b11": "喜世界不動如來。善住世界師子如來。鏡光明世界",
    "X58n1030_001:0715b12": "月覺如來。寶師子莊嚴世界毗盧遮那如來。如是一",
    "X58n1030_001:0715b13": "切悉皆即見。知一切佛及以我心。悉皆如夢。知一切",
    "X58n1030_001:0715b14": "佛猶如影像。自心如水。知一切佛所有色相。及以自",
    "X58n1030_001:0715b15": "心。悉皆如幻。知一切佛及以己心。悉皆如響。我如是",
    "X58n1030_001:0715b16": "知。如是憶念。所見諸佛皆由自心。(文竟)所謂無礙莊嚴",
    "X58n1030_001:0715b17": "解脫者。離一切相。成一切相。雖然如夢如幻。而亦不",
    "X58n1030_001:0715b18": "壞夢幻諸境。若不入此夢幻法門者。便如舍利弗大",
    "X58n1030_001:0715b19": "目犍連等在逝多林。不見如來神力境界。以善根不",
    "X58n1030_001:0715b20": "同故。又如鞞瑟胝羅言。我開栴檀座如來塔門時。得",
    "X58n1030_001:0715b21": "三昧名佛種無盡。我入此三昧。隨其次第。見此世界",
    "X58n1030_001:0715b22": "一切諸佛。所謂迦葉佛。拘那含牟尼佛。拘留孫佛。尸",
    "X58n1030_001:0715b23": "棄佛。毗婆尸佛。提舍佛。弗沙佛。無上勝佛。無上蓮華",
    "X58n1030_001:0715b24": "佛。如是等而為上首。于一念頃。得見百佛千佛百千",
    "X58n1030_001:0715c01": "佛。乃至不可說不可說世界微塵數佛。(文竟)此佛種無",
    "X58n1030_001:0715c02": "盡。皆由普賢願行所生。蓋普賢願行。俱以四無盡句",
    "X58n1030_001:0715c03": "而得成就。所謂虗空界盡。眾生界盡。眾生業盡。眾生",
    "X58n1030_001:0715c04": "煩惱盡。我願乃盡。而虗空界乃至煩惱無有盡故。是",
    "X58n1030_001:0715c05": "則佛種無盡。故曰我知十方一切如來。畢竟無有般",
    "X58n1030_001:0715c06": "涅槃者。是知諸佛報化。該一切數。如阿僧祇品說。窮",
    "X58n1030_001:0715c07": "一切時。如如來壽量品說。徧一切處。如菩薩住處品",
    "X58n1030_001:0715c08": "說。如是念佛。二際平等。生滅一如。盡未來劫無有間",
    "X58n1030_001:0715c09": "斷。",
    "X58n1030_001:0715c10": "三念佛名字成就最勝方便者夫法身無朕。假于名",
    "X58n1030_001:0715c11": "而法身顯矣。報化無邊。緣于名而報化該矣。須彌偈",
    "X58n1030_001:0715c12": "讚品云。甯受地獄苦。得聞諸佛名。不受無量樂。而不",
    "X58n1030_001:0715c13": "聞佛名。所以于往昔。無數劫受苦。流轉生死中。不聞",
    "X58n1030_001:0715c14": "佛名故。但聞佛名。已植勝因。何況數數繼念。如文殊",
    "X58n1030_001:0715c15": "般若經云。欲入一行三昧。應處空閒。舍諸亂意。不取",
    "X58n1030_001:0715c16": "相貌。繫心一佛。專稱名字。隨佛方所。端身正向。能于",
    "X58n1030_001:0715c17": "一佛念念相續。即是念中能見過去未來現在諸佛",
    "X58n1030_001:0715c18": "何以故。念一佛功德無量無邊。亦與無量諸佛功德",
    "X58n1030_001:0715c19": "無二。(文竟)阿彌陀經亦以執持名號。為往生正因。故知",
    "X58n1030_001:0715c20": "名字功德不可思議。又如兜率偈讚品云。以佛為境",
    "X58n1030_001:0715c21": "界。專念而不息。此人得見佛。其數與心等。賢首品云。",
    "X58n1030_001:0715c22": "若常念佛心不動。則常覩見無量佛。若常覩見無量",
    "X58n1030_001:0715c23": "佛。則見如來體常住。前偈論持名。故言數。後兼報化",
    "X58n1030_001:0715c24": "以徹法身。故言無量。雖然。人知有量之數。而莫知離",
    "X58n1030_001:0716a01": "量之數。知即數之名。而不知離數之名。知離數之名",
    "X58n1030_001:0716a02": "故終日念而未嘗念也。知離量之數。故念一佛而即",
    "X58n1030_001:0716a03": "徧攝一切佛也。如隨好光明品云。如我說我而不著",
    "X58n1030_001:0716a04": "我。不著我所。一切諸佛亦復如是。自說是佛。不著于",
    "X58n1030_001:0716a05": "我及以我所。(文竟)然初入此門。必依乎數。日須尅定課",
    "X58n1030_001:0716a06": "程。自一而萬。自萬而億。念不離佛。佛不異心。如月在",
    "X58n1030_001:0716a07": "水。月非水內。如春在枝。春非枝外。如是念佛。名字即",
    "X58n1030_001:0716a08": "法身。名字性不可得故。法身即名字。法身徧一切故。",
    "X58n1030_001:0716a09": "乃至報化不異名字。名字不異報化。亦復如是。故如",
    "X58n1030_001:0716a10": "來名號品。謂一如來名號。與法界虗空界等。隨眾生",
    "X58n1030_001:0716a11": "心各別知見。則知世間凡所有名。即是佛名。隨舉一",
    "X58n1030_001:0716a12": "名。諸世間名無不攝矣。又如毗盧遮那品稱引古先",
    "X58n1030_001:0716a13": "諸佛。各各不同。而一以毗盧概之。以一切諸佛皆有",
    "X58n1030_001:0716a14": "毗盧藏身故。古今不異故。如是念佛。持一佛名。全收",
    "X58n1030_001:0716a15": "法界。全法界名。全法界收。非過去。非現在。非未來。亦",
    "X58n1030_001:0716a16": "非南西北方四維上下。十方三世。當念無餘。不歷剎",
    "X58n1030_001:0716a17": "那。成佛已竟。",
    "X58n1030_001:0716a18": "四念毗盧遮那佛頓入華嚴法界者如世主妙嚴品",
    "X58n1030_001:0716a19": "十方諸大菩薩及天龍神鬼所說諸頌。各出自證法",
    "X58n1030_001:0716a20": "門。以如來果地發人信解。令入念佛三昧。自是說如",
    "X58n1030_001:0716a21": "來現相品。以及十信十住十行十回向。各有十方諸",
    "X58n1030_001:0716a22": "大菩薩及諸世主說偈讚佛。而十地品每歷一地。必",
    "X58n1030_001:0716a23": "曰不離念佛念法念僧。是知諸位階次雖殊。莫不以",
    "X58n1030_001:0716a24": "念佛為其本行。佛佛道同。舉一毗盧攝無不盡。故普",
    "X58n1030_001:0716b01": "賢十願常隨佛學一門云。如此娑婆世界毗盧遮那",
    "X58n1030_001:0716b02": "如來。從初發心。精進不退。以不可說不可說身命而",
    "X58n1030_001:0716b03": "為布施。乃至成大菩提。入于涅槃。如是一切我皆隨",
    "X58n1030_001:0716b04": "學。(文竟)由我本師因地修行。廣大無邊不可思議。故所",
    "X58n1030_001:0716b05": "感報化。亦廣大無邊不可思議。行者誠能決定信解。",
    "X58n1030_001:0716b06": "知一切佛不離自性。起勇猛心。起儋何心。便與本師",
    "X58n1030_001:0716b07": "初發心時等無有異。又如寂靜音海夜神言。我得念",
    "X58n1030_001:0716b08": "念出生廣大喜莊嚴解脫。已能入十不可說不可說",
    "X58n1030_001:0716b09": "佛剎微塵數法界安立海。見彼一切法界安立海。一",
    "X58n1030_001:0716b10": "切佛剎所有微塵。一一塵中。有十不可說不可說佛",
    "X58n1030_001:0716b11": "剎微塵數佛國土。一一佛土。皆有毗盧遮那坐于道",
    "X58n1030_001:0716b12": "場。于念念中成等正覺。現諸神變。所現神變。一一皆",
    "X58n1030_001:0716b13": "徧一切法界海。而開敷樹華夜神入出生廣大喜光",
    "X58n1030_001:0716b14": "明解脫門。憶念毗盧遮那往昔所修行海。悉皆明見。",
    "X58n1030_001:0716b15": "妙德圓滿神得自在受生解脫門。入毗盧遮那無量",
    "X58n1030_001:0716b16": "受生海。亦見如來于一切世界一一塵中無量佛剎。",
    "X58n1030_001:0716b17": "示現受生。常無間斷。(文竟)如是念于毗盧遮那。即念是",
    "X58n1030_001:0716b18": "佛。即佛是念。盡十方虗空乃至鍼鋒芥子許。無一不",
    "X58n1030_001:0716b19": "是毗盧法界。是名念法界佛。亦名徧念一切佛。所以",
    "X58n1030_001:0716b20": "善財童子初參德雲。即聞念佛法門。最後普賢菩薩",
    "X58n1030_001:0716b21": "為說稱讚如來勝功德偈教人信解。依舊不離念佛",
    "X58n1030_001:0716b22": "法門。法界始終。更無二諦。偈曰。或見此界妙無比。佛",
    "X58n1030_001:0716b23": "無量劫所嚴淨。毗盧遮那最勝尊。于中覺悟成菩提。",
    "X58n1030_001:0716b24": "或有見佛無量壽。觀自在等所圍繞。悉已住于灌頂",
    "X58n1030_001:0716c01": "地。充滿十方諸世界。又云。或見釋迦成佛道。已經不",
    "X58n1030_001:0716c02": "可思議劫。或見今始為菩薩。十方利益諸眾生。或見",
    "X58n1030_001:0716c03": "如來無量壽。與諸菩薩。授尊記。而成無上大導師。次",
    "X58n1030_001:0716c04": "補住于安樂剎。(文竟)是知諸佛法界。徧攝徧融。彌陀全",
    "X58n1030_001:0716c05": "體遮那極樂不離華藏隨眾生心。見各不同。而佛本",
    "X58n1030_001:0716c06": "來常不動故。故末卷即以回向極樂終之。具如後文",
    "X58n1030_001:0716c07": "所說。",
    "X58n1030_001:0716c08": "五念極樂世界阿彌陀佛圓滿普賢大願者普賢行",
    "X58n1030_001:0716c09": "願品云。欲成就如來功德門。當修十種廣大行願。一",
    "X58n1030_001:0716c10": "者禮敬諸佛。二者稱讚如來。三者廣修供養。四者懺",
    "X58n1030_001:0716c11": "悔業障。五者隨喜功德。六者請轉法輪。七者請佛住",
    "X58n1030_001:0716c12": "世。八者常隨佛學。九者恒順眾生。十者普皆回向。于",
    "X58n1030_001:0716c13": "此願王受持讀誦。臨命終時。即得往生極樂世界。(文竟)",
    "X58n1030_001:0716c14": "是經專顯毗盧境界。云何必以極樂為歸。蓋阿彌陀",
    "X58n1030_001:0716c15": "一名無量光。而毗盧遮那此翻光明徧照。同一體故。",
    "X58n1030_001:0716c16": "非去來故。于一體中。要亦不礙去來故。如大乘起信",
    "X58n1030_001:0716c17": "論云。眾生初學是法。欲求正信。其心怯弱。以住此娑",
    "X58n1030_001:0716c18": "婆世界。不能常值諸佛。親承供養。意欲退者。當知如",
    "X58n1030_001:0716c19": "來有勝方便。攝護信心。謂專念西方極樂世界阿彌",
    "X58n1030_001:0716c20": "陀佛。所修善根。回向願求生彼世界。即得往生。常見",
    "X58n1030_001:0716c21": "佛故。終無有退。(文竟)蓋毗盧報土。與二乘凡夫無接引",
    "X58n1030_001:0716c22": "之分。而極樂則九品分張。萬流齊赴。一得往生。橫截",
    "X58n1030_001:0716c23": "生死。視此娑婆。迥分勝劣。諸經廣明。今不具錄。然他",
    "X58n1030_001:0716c24": "經所指。或言十念。或言一日乃至七日。或觀丈六。乃",
    "X58n1030_001:0717a01": "至六十萬億那由他恒河沙由旬。要之不出數量。未",
    "X58n1030_001:0717a02": "若此經一念普觀。豎窮三世。橫亘十虗。初發心時。即",
    "X58n1030_001:0717a03": "超數量。所有淨因。最為殊勝。由阿彌陀佛以四十八",
    "X58n1030_001:0717a04": "願徧攝眾生。與此願王體合虗空。絲毫不隔。是故。不",
    "X58n1030_001:0717a05": "移時。不易處。任運往生。還同本得。下文云。到已。即見",
    "X58n1030_001:0717a06": "阿彌陀佛文殊師利菩薩普賢菩薩觀自在菩薩彌",
    "X58n1030_001:0717a07": "勒菩薩等。所共圍繞。(文竟)文殊普賢。不離此處而現彼",
    "X58n1030_001:0717a08": "方。隨眾生心。念念出現。故知阿彌陀佛在極樂國中。",
    "X58n1030_001:0717a09": "常轉此經。熾然無間。又此法門。非妙智觀察。無以明",
    "X58n1030_001:0717a10": "我心本具之淨因。故首文殊。非大願莊嚴。無以圓我",
    "X58n1030_001:0717a11": "心本具之淨果。故次普賢。而觀音彌勒。一則次補彌",
    "X58n1030_001:0717a12": "陀。一則次補釋迦。二聖同會。以證樂邦華藏通一無",
    "X58n1030_001:0717a13": "二。而彌勒以諦觀十方唯識。識心圓明。入圓成實。此",
    "X58n1030_001:0717a14": "淨土之正因也。觀音以如幻聞熏無作妙力。徧入國",
    "X58n1030_001:0717a15": "土。成就菩提。此淨土之極果也。下文云。其人自見生",
    "X58n1030_001:0717a16": "蓮華中。蒙佛授記。得授記已。經于無數百千萬億那",
    "X58n1030_001:0717a17": "由他劫。以智慧力。隨眾生心而為利益。不久當坐菩",
    "X58n1030_001:0717a18": "提道場。降伏魔軍。成等正覺。轉妙法輪。能令佛剎極",
    "X58n1030_001:0717a19": "微塵數眾生發菩提心。隨其根性。教化成熟。乃至盡",
    "X58n1030_001:0717a20": "于未來劫海。廣能利益一切眾生。(文竟)全部華嚴。于此",
    "X58n1030_001:0717a21": "結果。諸有智人。決宜信入。一念因循。輪回無盡。嗚呼",
    "X58n1030_001:0717a22": "苦哉。",
    "X58n1030_001:0717a23": "或問。如上五門。為當從一門入。為是五門並入。答。上",
    "X58n1030_001:0717a24": "根利智。了得自性彌陀。全顯唯心淨土。舉一法身。攝",
    "X58n1030_001:0717b01": "無不盡。然理則頓悟。事須漸除。故華嚴教指。十住初",
    "X58n1030_001:0717b02": "心即同諸佛。然五位進修。不無趣向。未臻妙覺。階次",
    "X58n1030_001:0717b03": "宛然。至十地始終。以大願力。于一念頃見多百佛多",
    "X58n1030_001:0717b04": "千佛。乃至百千億那由他佛。所居之地。悉隨所見之",
    "X58n1030_001:0717b05": "佛而為差等。此土行人。縱能伏惑發悟。而未證無生。",
    "X58n1030_001:0717b06": "甯逃後有。不依佛力。功行難圓。必待回向樂邦。親承",
    "X58n1030_001:0717b07": "授記。淨諸餘習。成滿願王。斯為一門超出妙莊嚴路。",
    "X58n1030_001:0717b08": "其或粗窺向上。未盡疑情。尤須專一持名。翹勤發願。",
    "X58n1030_001:0717b09": "如子憶母。畢命為期。加以教觀熏修。助發勝智。感應",
    "X58n1030_001:0717b10": "道交。功無虗棄。斯則全憑一念便攝諸門。所貴絕利",
    "X58n1030_001:0717b11": "一原。切忌回頭轉腦。",
    "X58n1030_001:0717b12": "又問。子欲闡念佛法門。何不以淨土諸經為導。而力",
    "X58n1030_001:0717b13": "主華嚴。據果論因。恐難合轍。答。子不讀無量壽經乎。",
    "X58n1030_001:0717b14": "經中敘分。首述普賢行願。勸進行人。三輩往生。俱云",
    "X58n1030_001:0717b15": "發菩提心。終之以不了佛智不思議智不可稱智無",
    "X58n1030_001:0717b16": "等無倫最上勝智。縱修功德。還墮胎生。然則誠欲坐",
    "X58n1030_001:0717b17": "寶蓮華。登不退地。必也依文殊智。建普賢願。回向往",
    "X58n1030_001:0717b18": "生。今此華嚴。正當其教。至觀經上品上生者。必誦讀",
    "X58n1030_001:0717b19": "大乘方等經典。言大乘方等。則又莫若華嚴最尊第",
    "X58n1030_001:0717b20": "一。因果無差。有何紆曲。",
    "X58n1030_001:0717b21": "又問。華嚴法界。密義重重。以無量修多羅而為眷屬。",
    "X58n1030_001:0717b22": "云何唯一念佛門而能普攝。答。誠如所說。教指宏深。",
    "X58n1030_001:0717b23": "但入道初心。自有方便。入此一門。乃能徧徹無邊法",
    "X58n1030_001:0717b24": "界。是故善財童子于普賢一毛孔中。過不可說不可",
    "X58n1030_001:0717c01": "說佛剎微塵數世界。盡未來劫。念念周徧無邊剎海。",
    "X58n1030_001:0717c02": "此念佛人亦復如是。以一念本無量故。且杜順法界",
    "X58n1030_001:0717c03": "觀。特設三門。一真空門。簡妄情以顯理。即前念佛法",
    "X58n1030_001:0717c04": "身是。二理事無礙門。融理事以顯用。即前念佛功德",
    "X58n1030_001:0717c05": "是。三周徧含容門。攝事事以顯元。即前念佛名字是。",
    "X58n1030_001:0717c06": "又清涼疏分四法界。一心念佛。不雜餘業。即入事法",
    "X58n1030_001:0717c07": "界。心佛雙泯。一真獨脫。即入理法界。即心即佛。大用",
    "X58n1030_001:0717c08": "齊彰。即入理事無礙法界。非佛非心。神妙不測。即入",
    "X58n1030_001:0717c09": "事事無礙法界。是知一念佛門。無法不攝。故此經以",
    "X58n1030_001:0717c10": "毗盧為導。以極樂為歸。既覲彌陀。不離華藏。家珍具",
    "X58n1030_001:0717c11": "足。力用無邊。不入此門。終非究竟。",
    "X58n1030_001:0717c12": "又問。方山論謂他方淨土。是權非實。準今所論。如何",
    "X58n1030_001:0717c13": "會通。答。教分四土。一常寂光土。果佛所居。二實報土。",
    "X58n1030_001:0717c14": "法身大士所居。三有餘土。二乘所居。四同居土。凡聖",
    "X58n1030_001:0717c15": "交參。或穢或淨。此土行人。以專念力。修諸功德。回向",
    "X58n1030_001:0717c16": "西方。惑業未斷。生同居土。欣厭既切。粗漏漸除。聞法",
    "X58n1030_001:0717c17": "增進。生有餘土。若修圓教為因。深達實相。以普賢行",
    "X58n1030_001:0717c18": "願。回向往生。便感得實報土。親承佛記。分證寂光。是",
    "X58n1030_001:0717c19": "故。住權乘者。一切皆權。如法華化城。不外自心故。明",
    "X58n1030_001:0717c20": "實相者。一切皆實。如此經極樂。全具華藏故。方山著",
    "X58n1030_001:0717c21": "論時。行願末卷未至此方。故于淨土一門。輒生分別。",
    "X58n1030_001:0717c22": "却與經文互相乖剌。須知從真起幻。即幻全真。生滅",
    "X58n1030_001:0717c23": "俱離。自他不二。一念圓融。普周法界。方為一乘中道",
    "X58n1030_001:0717c24": "了義。且方山喫緊提唱。唯在十住初心即成正覺。然",
    "X58n1030_001:0718a01": "依教詮判。正大不易。何則圓信位中。見思惑盡。并斷",
    "X58n1030_001:0718a02": "塵沙。進入圓住。豁破無明。證無生忍。位齊別教初地。",
    "X58n1030_001:0718a03": "若依自力。譬彼羣氓。驟希寶位。即謂本來是佛。不落",
    "X58n1030_001:0718a04": "階梯。亦賴善巧方便。始能尅證。何如行願末卷中說",
    "X58n1030_001:0718a05": "以深信心。持誦十大願王。一剎那中。往生極樂。住不",
    "X58n1030_001:0718a06": "退轉。從凡夫地。創發信心。橫超直入。至圓至頓。無比",
    "X58n1030_001:0718a07": "無倫。幸遇完經。因緣非淺。衣珠故在。客作徒勞。奉勸",
    "X58n1030_001:0718a08": "高流。同心信受。",
    "X58n1030_001:0718a09": "又問。隋僧靈幹作華藏觀。臨終見大水彌滿。華如車",
    "X58n1030_001:0718a10": "輪而坐其上。但得直趣華藏。何須更覲彌陀。答。華藏",
    "X58n1030_001:0718a11": "世界。有十不可說佛剎微塵數香水海。有十不可說",
    "X58n1030_001:0718a12": "微塵數世界種安住。一一世界種。復有不可說佛剎",
    "X58n1030_001:0718a13": "微塵數世界。西方極樂亦在其中。首楞嚴云。若飛心",
    "X58n1030_001:0718a14": "中兼福兼慧。及與淨願。自然心開見十方佛。一切淨",
    "X58n1030_001:0718a15": "土。隨願往生。今靈幹所生。其為極樂淨土邪。其為餘",
    "X58n1030_001:0718a16": "方淨土邪。俱未可知。然則但覲彌陀。即是直趣華藏。",
    "X58n1030_001:0718a17": "前有善財。後有龍樹。如斯軌轍。千聖同行。不遵佛勅。",
    "X58n1030_001:0718a18": "自困多岐。是則名為可憐憫者。更以近事徵之。宋明",
    "X58n1030_001:0718a19": "州草庵道因修圓頓教觀。晚主延慶。乾道三年四月",
    "X58n1030_001:0718a20": "十七日。別徒眾曰。華嚴世界。洞徹湛明。甚適我懷。今",
    "X58n1030_001:0718a21": "將行矣。乃令舉所述彌陀讚曰。無邊剎海海涵空。海",
    "X58n1030_001:0718a22": "空全是蓮華宮。蓮宮周徧徧空海。空海獨露彌陀容。",
    "X58n1030_001:0718a23": "阿彌陀佛不生滅。難覓難拈水中月。絕非離句如是",
    "X58n1030_001:0718a24": "身。如是感通如是說。我與彌陀本不二。妄覺潛生忽",
    "X58n1030_001:0718b01": "成異。從今掃盡空有塵。父子天然兩相值。誓修三福",
    "X58n1030_001:0718b02": "勤六念。身口意業無瑕玷。我今以此念彌陀。不見彌",
    "X58n1030_001:0718b03": "陀終不猒。讚畢。隨眾唱佛數百。諷觀經至上品上生",
    "X58n1030_001:0718b04": "即斂念坐脫。極樂華嚴。是同是別。諸有智人。急須著",
    "X58n1030_001:0718b05": "眼。",
    "X58n1030_001:0718b06": "是論作于乾隆四十八年冬十二月。既成。汪子大",
    "X58n1030_001:0718b07": "紳評之曰。此淨土正因。華嚴正信也。又曰。五念一",
    "X58n1030_001:0718b08": "念。一念無念。其明年春。過丹徒。王子禹卿見而賞",
    "X58n1030_001:0718b09": "之。為之敘。大紳頗歎為奇特。尋奉　先尚書公諱。",
    "X58n1030_001:0718b10": "既葬。屏居僧舍。展讀大經。與方外友性宗唯然相",
    "X58n1030_001:0718b11": "質證。輒于此論時有損益。其後數年。自錢塘歸。重",
    "X58n1030_001:0718b12": "閉關文星閣中。修念佛三昧。長夏寥寂。復出前稾",
    "X58n1030_001:0718b13": "點勘再周。錄成此本。于賢首方山外。不妨別出手",
    "X58n1030_001:0718b14": "眼。設遇雲栖老人。定當相視而笑也。",
    "X58n1030_001:0718b15": "時乾隆五十六年六月晦際清記",
    "X58n1030_001:0718b17": "華嚴念佛三昧論(終)"
}