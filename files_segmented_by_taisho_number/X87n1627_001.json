{
    "X87n1627_001:0352a03": "緇門崇行錄敘",
    "X87n1627_001:0352a05": "僧問沙門奚事。曰事道。事道孰為本。曰德行為本。僧",
    "X87n1627_001:0352a06": "云。甚矣。子之固也。利以慧入。鈍以福修。沙門者取慧",
    "X87n1627_001:0352a07": "焉足矣。德行奚為。予曰。先民有言。德行本也。又云。士",
    "X87n1627_001:0352a08": "之致遠者先器識。況無上菩提之妙道而可以受非",
    "X87n1627_001:0352a09": "其器乎哉。師子之乳。匪琉璃瓶貯之則裂。舉萬鈞之",
    "X87n1627_001:0352a10": "鼎而荷以一葉之舟。不顛趾而溺者幾希矣。今沙門",
    "X87n1627_001:0352a11": "稍才敏則攻訓詁業鉛槧如儒生。又上之則殘摭古",
    "X87n1627_001:0352a12": "德之機緣而逐聲響捕影跡。為明眼者笑。聽其言也",
    "X87n1627_001:0352a13": "超佛祖之先。稽其行也落凡庸之後。葢末法之獘極",
    "X87n1627_001:0352a14": "矣。予為此懼。集古善行。錄其要者。以十門羅之。何者。",
    "X87n1627_001:0352a15": "離俗染之謂僧。故清素居其首。清而不嚴。狂士之清",
    "X87n1627_001:0352a16": "也。攝身口意是諸佛教。故受之以嚴正。嚴正由師訓",
    "X87n1627_001:0352a17": "而成。師者人之模範也。故受之以尊師。親生而後師",
    "X87n1627_001:0352a18": "教。遺其親是忘本也。戒雖萬行以孝為宗。故受之以",
    "X87n1627_001:0352a19": "孝親。忠孝無二理。知有親不知有君。私也。一人有慶",
    "X87n1627_001:0352a20": "而我得優游於林泉。君恩莫大焉。故受之以忠君。忠",
    "X87n1627_001:0352a21": "盡於上交而惠乏於下及。則兼濟之道虧。故受之以",
    "X87n1627_001:0352a22": "慈物。慈近於愛。愛生著。出世之礙也。故受之以高尚。",
    "X87n1627_001:0352a23": "高尚非潔身長往而捨眾生也。欲其積厚而流光。故",
    "X87n1627_001:0352a24": "受之以遲重。遲重而端居無為。不可也。故受之以艱",
    "X87n1627_001:0352b01": "苦。勞而無功則苦難而退。因果不虗。故受之以感應",
    "X87n1627_001:0352b02": "終焉。十行修而德備。則任法之器也。地良矣而後佳",
    "X87n1627_001:0352b03": "種投。心醇矣而後至言入。無上菩提庶可希冀。不然。",
    "X87n1627_001:0352b04": "一鄙夫耳。人道未全焉知佛道。即使利根多慧。而慧",
    "X87n1627_001:0352b05": "彌多障彌重。將安用之。僧云。吾法一塵不立。十行何",
    "X87n1627_001:0352b06": "施。予曰。五蘊紛紜。四大叢沓。何謂無塵。僧云。四大本",
    "X87n1627_001:0352b07": "空。五蘊非有。予與一掌曰。學語之流如麻似粟。未在",
    "X87n1627_001:0352b08": "更道。僧無對。艴然而起。予笑曰。蔽面塵埃。子何不拭。",
    "X87n1627_001:0352b09": "慎之哉。毋升高不自卑。無妄談般若自取殃咎。無醉",
    "X87n1627_001:0352b10": "於虗名。修其德。殫其精誠。以致力於道。力極而心通。",
    "X87n1627_001:0352b11": "然後知不撥萬行不受一塵。終日不空終日不有。夫",
    "X87n1627_001:0352b12": "是之謂真慧。願吾子究心焉。予未聞道兼薄於德。今",
    "X87n1627_001:0352b13": "為此書。惟務救時獘而酬佛恩耳。明達之士苟不因",
    "X87n1627_001:0352b14": "人棄言。幸展轉以告夫禪者。",
    "X87n1627_001:0352b15": "萬曆十三年仲冬日　杭沙門　袾宏　識",
    "X87n1627_001:0352b19": "緇門崇行錄目次",
    "X87n1627_001:0352b20": "清素之行第一",
    "X87n1627_001:0352b21": "不作齋會受施隨散蟲鳴塵積",
    "X87n1627_001:0352b22": "左溪遁跡遺錢不顧不畜衣糧",
    "X87n1627_001:0352b23": "嚫施不憶門不掩閉人疑僕從",
    "X87n1627_001:0352b24": "荷衣松食鹿鳥為侶少欲知足",
    "X87n1627_001:0352c01": "誨眾清行衲衣一食獨守死關",
    "X87n1627_001:0352c02": "嚴正之行第二",
    "X87n1627_001:0352c03": "禁拒女尼幼絕戲掉嚴訓侍者",
    "X87n1627_001:0352c04": "破壞酒器不面女人力衛殿堂",
    "X87n1627_001:0352c05": "擯黜豪尼不受仙書闔門拒子",
    "X87n1627_001:0352c06": "抗章不屈防心離過終夜拱手",
    "X87n1627_001:0352c07": "不談世事",
    "X87n1627_001:0352c08": "尊師之行第三",
    "X87n1627_001:0352c09": "力役田舍受杖自責為師禮懺",
    "X87n1627_001:0352c10": "立雪過膝離師悔責迎居正寢",
    "X87n1627_001:0352c11": "歷年執侍謹守遺命遵訓終隱",
    "X87n1627_001:0352c12": "兵難不離",
    "X87n1627_001:0352c13": "孝親之行第四",
    "X87n1627_001:0352c14": "蘭盆勝會母必親供居喪不食",
    "X87n1627_001:0352c15": "泣血哀毀荷擔聽學鑿井報父",
    "X87n1627_001:0352c16": "禮塔救母悟道報父刲股出家",
    "X87n1627_001:0352c17": "織蒲供母誠感父骨念佛度母",
    "X87n1627_001:0352c18": "忠君之行第五",
    "X87n1627_001:0352c19": "開陳報應勸善弭災規諫殺戮",
    "X87n1627_001:0352c20": "巧論齋戒較論供養說法悟主",
    "X87n1627_001:0352c21": "感悟東宮勸斷屠殺勸修懺法",
    "X87n1627_001:0352c22": "受罰不欺咏花諷諫",
    "X87n1627_001:0352c23": "慈物之行第六",
    "X87n1627_001:0352c24": "忍苦護鵝護鴨絕飲贖養生命",
    "X87n1627_001:0353a01": "悲敬行施買放生池割耳救雉",
    "X87n1627_001:0353a02": "濟貧詣官躬處癘坊口吮腹癰",
    "X87n1627_001:0353a03": "惠養羣鼠氈被畜狗穢疾不嫌",
    "X87n1627_001:0353a04": "看疾遇聖行先執箒贍濟乞人",
    "X87n1627_001:0353a05": "施戒放生看病如己",
    "X87n1627_001:0353a06": "高尚之行第七",
    "X87n1627_001:0353a07": "避[冗-几+龍]入山眾服清散不享王供",
    "X87n1627_001:0353a08": "駕不迎送不結貴遊不引賊路",
    "X87n1627_001:0353a09": "屢徵不就寧死不起三詔不赴",
    "X87n1627_001:0353a10": "詔至不起冒死納僧不赴俗筵",
    "X87n1627_001:0353a11": "不受衣號力辭賜紫不樂王宮",
    "X87n1627_001:0353a12": "袖納薦書棄書不拆對使焚鉢",
    "X87n1627_001:0353a13": "遲重之行第八",
    "X87n1627_001:0353a14": "傳法久隱十年祕重不宣靈異",
    "X87n1627_001:0353a15": "混迹樵牧事皆緣起歷年閉戶",
    "X87n1627_001:0353a16": "久處深山八請不赴重法隱山",
    "X87n1627_001:0353a17": "廢寺隱居",
    "X87n1627_001:0353a18": "艱苦之行第九",
    "X87n1627_001:0353a19": "年老頭陀備經險難法滅縗絰",
    "X87n1627_001:0353a20": "刺股制心西竺取經身先苦役",
    "X87n1627_001:0353a21": "蚤虱不除六載舂粟不作不食",
    "X87n1627_001:0353a22": "萬里決疑躬自役作卑己苦躬",
    "X87n1627_001:0353a23": "刻苦事眾行不辭勞常行乞食",
    "X87n1627_001:0353a24": "感應之行第十",
    "X87n1627_001:0353b01": "精誠感戒懺獲妙音誓師子座",
    "X87n1627_001:0353b02": "夢中易首廢戒懺悔癘疾獲瘳",
    "X87n1627_001:0353b03": "勤苦發解禮懺延壽誦經延壽",
    "X87n1627_001:0353b04": "扣鐘拔苦天神護體感示淨土",
    "X87n1627_001:0353b05": "甘露灌口懺感授記口出青蓮",
    "X87n1627_001:0353b08": "緇門崇行錄",
    "X87n1627_001:0353b10": "古杭雲棲寺沙門　袾宏　輯",
    "X87n1627_001:0353b11": "△清素之行第一",
    "X87n1627_001:0353b12": "不作齋會",
    "X87n1627_001:0353b13": "劉宋僧旻。七歲出家。以經義宗海內。號旻法師。脩繕",
    "X87n1627_001:0353b14": "寺宇。造設經像。放生布施。未甞倦廢。或問。和尚所脩",
    "X87n1627_001:0353b15": "功德多矣。不聞建大齋會。恐福事未圓。旻曰。大齋難",
    "X87n1627_001:0353b16": "得盡理。且米菜鹽醋樵水湯炭。踐踏洗炙傷害微蟲。",
    "X87n1627_001:0353b17": "故不為也。如復求寄王宮官府有勢之家。彌難盡意。",
    "X87n1627_001:0353b18": "不如已之。",
    "X87n1627_001:0353b19": "贊曰。今人作一福事必起齋會。名曰圓滿。乃至掩關",
    "X87n1627_001:0353b20": "僧。半期以後即於關中營營焉。晝夜經畫預辦齋會。",
    "X87n1627_001:0353b21": "無復正念。嗟乎旻師之言。真萬世龜鑑也。",
    "X87n1627_001:0353b22": "受施隨散",
    "X87n1627_001:0353b23": "梁慧開。吳郡海鹽人。歷聽藏旻二師經論。講演名世。",
    "X87n1627_001:0353b24": "豫章守謝譿迎請說經。厚加嚫遺。還未達都。分散已",
    "X87n1627_001:0353c01": "盡。晉安守劉業餉錢一萬。即贍寒餒。曾不終日。情性",
    "X87n1627_001:0353c02": "疎率。不事形儀。衣服塵滓。末嘗舉意浣濯。",
    "X87n1627_001:0353c03": "贊曰。講法而不受嚫遺。是之謂法施。噫。安得人人法",
    "X87n1627_001:0353c04": "施如開公乎。",
    "X87n1627_001:0353c05": "蟲鳴塵積",
    "X87n1627_001:0353c06": "梁道超。從靈基寺旻法師學。獨處一房。屏絕賓侶。塵",
    "X87n1627_001:0353c07": "埃滿屋。蟋蟀鳴壁。中書郎張率謂曰。蟲聲聒耳。塵多",
    "X87n1627_001:0353c08": "埋膝。安能對此而無忤耶。答曰。時聞此聲。足代簫管。",
    "X87n1627_001:0353c09": "塵隨風來。我未暇掃。致忤名賓。為愧多矣。率大嘆服。",
    "X87n1627_001:0353c10": "左溪遁跡",
    "X87n1627_001:0353c11": "唐玄朗。傅大士六世孫也。常行頭陀。依岩傍澗。號左",
    "X87n1627_001:0353c12": "溪尊者。宴居一室。自以為法界之寬。一鬱多羅四十",
    "X87n1627_001:0353c13": "餘年。一尼師壇終身不易。非尋經典不輕燃一燭。非",
    "X87n1627_001:0353c14": "覲聖容不妄行一步。洗鉢則羣猿爭捧。誦經則眾鳥",
    "X87n1627_001:0353c15": "交翔。刺史王正容屢請入城。師不欲往。竟辭以疾。",
    "X87n1627_001:0353c16": "贊曰。今人讀永嘉答書。藐視朗師等之僻見。不知永",
    "X87n1627_001:0353c17": "嘉特一時遣著之語。而左溪遺範。正學者今日事也。",
    "X87n1627_001:0353c18": "明眼者審之。",
    "X87n1627_001:0353c19": "遺錢不顧",
    "X87n1627_001:0353c20": "隨富。上依益州淨德寺止宿。繫大笠道傍坐。其下讀",
    "X87n1627_001:0353c21": "經。人往來不喚令施。有施者亦不呪願。以路靜故。多",
    "X87n1627_001:0353c22": "載無所獲。人謂曰。城西北人稠施多。奚為在此。答曰。",
    "X87n1627_001:0353c23": "一錢兩錢足支身命。復用多為。陵州刺史趙仲舒者。",
    "X87n1627_001:0353c24": "三代酷吏也。甚無信敬。聞故往試。騎馬過之。佯墮貫",
    "X87n1627_001:0354a01": "錢。富讀經自若。目未曾覩。去遠。舒令人取錢。富亦不",
    "X87n1627_001:0354a02": "顧。舒乃問曰。爾終日所得一錢。貫錢在地見人持去",
    "X87n1627_001:0354a03": "何不止之。曰。非貧道物。何為妄認。舒下馬禮謝。嘆服",
    "X87n1627_001:0354a04": "而去。",
    "X87n1627_001:0354a05": "不畜衣糧",
    "X87n1627_001:0354a06": "唐通慧。三十出家。入太白山。不賚粮。取給草果。渴則",
    "X87n1627_001:0354a07": "飲水。息則依樹。坐起禪思。經於五年。因以木打塊。塊",
    "X87n1627_001:0354a08": "破形銷。廓然大悟。晚年一裙一被。所著麻鞋至二十",
    "X87n1627_001:0354a09": "載。布衲重縫。冬夏不易焉。",
    "X87n1627_001:0354a10": "嚫施不憶",
    "X87n1627_001:0354a11": "唐靜琳。京兆華原人。道風既播。嚫錫日至。並委諸侍",
    "X87n1627_001:0354a12": "人。口不重問。後欲作福。方恨無財。侍人出之。琳曰都",
    "X87n1627_001:0354a13": "不憶有此也。平生衣破以紙補之。",
    "X87n1627_001:0354a14": "門不掩閉",
    "X87n1627_001:0354a15": "唐智則。雍州長安人。性落魄不覊。恒被破衲。裙垂膝",
    "X87n1627_001:0354a16": "上。房僅單床。瓦鉢木匙外無餘物。居一室。門不掩閉。",
    "X87n1627_001:0354a17": "眾號為狂。則嘆曰。道他狂者。不知自狂耳。出家離俗。",
    "X87n1627_001:0354a18": "而為衣食故行住遮障。鎻門緘笥費時亂業。種種聚",
    "X87n1627_001:0354a19": "斂役役不安。此而非狂。更無狂者。",
    "X87n1627_001:0354a20": "人疑僕從",
    "X87n1627_001:0354a21": "唐承遠。始學於成都。後住衡山西南岩。人遺之食則",
    "X87n1627_001:0354a22": "食。不遺則茹草木而已。有慕而造者。值於崖谷。羸形",
    "X87n1627_001:0354a23": "垢面躬負薪樵。以為僕從而忽之。不知其為遠也。代",
    "X87n1627_001:0354a24": "宗聞其名。賜所居號般舟道場。世稱蓮社三祖云。",
    "X87n1627_001:0354b01": "贊曰。茆茨搆而堯堂疑於村舍。衣服惡而禹迹疑於",
    "X87n1627_001:0354b02": "野人。況釋子以鉢衲支身者耶。今時有侈服飾置臧",
    "X87n1627_001:0354b03": "獲。惟恐人之不知。而揚揚過閭里者。亦可以少愧。",
    "X87n1627_001:0354b04": "荷衣松食",
    "X87n1627_001:0354b05": "唐大梅常禪師。得馬大師即心即佛之旨。隱深山中。",
    "X87n1627_001:0354b06": "人無知者。鹽官以書招之。辭不赴。附以偈云。一池荷",
    "X87n1627_001:0354b07": "葉衣無盡。數樹松花食有餘。剛被世人知住處。又移",
    "X87n1627_001:0354b08": "茅舍入深居。",
    "X87n1627_001:0354b09": "鹿鳥為侶",
    "X87n1627_001:0354b10": "後周行因。隱居廬山佛手岩。每夜闌一鹿一雉棲遲",
    "X87n1627_001:0354b11": "石屋之側。馴狎如伴侶。殊無疑怖。因平生不畜弟子。",
    "X87n1627_001:0354b12": "有鄰菴僧為之給侍。一日謂曰。捲上簾。吾欲去。簾方",
    "X87n1627_001:0354b13": "就鉤。因下床行數步。屹然立化。",
    "X87n1627_001:0354b14": "贊曰。多欲之人死且彌切。甚而分香賣履。眷眷不能",
    "X87n1627_001:0354b15": "放下。不獨世諦中人。釋子亦有之。因一生清氣逼人。",
    "X87n1627_001:0354b16": "脫化如遊戲。不亦宜乎。",
    "X87n1627_001:0354b17": "少欲知足",
    "X87n1627_001:0354b18": "唐宏覺禪師。誡徒眾云。汝既出家。如囚免獄。少欲知",
    "X87n1627_001:0354b19": "足。莫貪世榮。忍饑忍渴。志存無為。得在佛法中。十生",
    "X87n1627_001:0354b20": "九死亦莫拋棄。",
    "X87n1627_001:0354b21": "誨眾清約",
    "X87n1627_001:0354b22": "宋慈受深禪師。小參示眾云。忘名利。甘淡薄。世間心",
    "X87n1627_001:0354b23": "輕微。道念自然濃厚。匾擔山和尚一生拾橡栗為食。",
    "X87n1627_001:0354b24": "永嘉大師不喫鋤頭下菜。高僧惠休三十年著一緉",
    "X87n1627_001:0354c01": "鞋。遇軟地則赤脚。汝今種種受用。未饑而食。未寒而",
    "X87n1627_001:0354c02": "衣。未垢而浴。未睡而眠。道眼未明。心漏未盡。如何消",
    "X87n1627_001:0354c03": "得。",
    "X87n1627_001:0354c04": "衲衣一食",
    "X87n1627_001:0354c05": "唐慧熈。居惟一身。不畜侍人。日惟一食。不受人施。房",
    "X87n1627_001:0354c06": "地惟一蹤。餘並莓苔。所坐之榻惟於中心。兩頭塵合。",
    "X87n1627_001:0354c07": "如久曠者。衣服敝惡。僅免風寒。冬服破衲。夏則懸置。",
    "X87n1627_001:0354c08": "梁上有聞其名者。就房參謁。迎逆接候。累日方得見",
    "X87n1627_001:0354c09": "焉。",
    "X87n1627_001:0354c10": "獨守死闕",
    "X87n1627_001:0354c11": "元高峰妙禪師。在龍鬚九年。縛柴為龕。冬夏一衲。後",
    "X87n1627_001:0354c12": "造天目西岩石洞。營小室如船。榜曰死關。上溜下淖。",
    "X87n1627_001:0354c13": "風雨飄搖。絕給侍。屏服用。不澡身。不薙髮。截甖為鐺。",
    "X87n1627_001:0354c14": "併日一食。宴如也。洞非梯莫登。去梯斷緣。雖弟子罕",
    "X87n1627_001:0354c15": "得瞻視。",
    "X87n1627_001:0354c16": "贊曰。天懸九霄。壁立萬仞。前有熙公。後有此老。真逈",
    "X87n1627_001:0354c17": "絕塵氛矣。曩余登天目。入張公洞。俯臨千丈岩。訪死",
    "X87n1627_001:0354c18": "關之遺。覩師威容。恍乎在目。自悲生晚不獲親炙。因",
    "X87n1627_001:0354c19": "涕淚久之。",
    "X87n1627_001:0354c20": "○總論",
    "X87n1627_001:0354c21": "比丘。華言乞士也。清淨自活。名曰乞士。而多求。而多",
    "X87n1627_001:0354c22": "畜。而多事。不亦實叛其名乎。旻師而下諸公。千載至",
    "X87n1627_001:0354c23": "今流風未泯也。聞其風而不興起。尚得為比丘乎哉。",
    "X87n1627_001:0354c24": "△嚴正之行第二",
    "X87n1627_001:0355a01": "禁拒女尼",
    "X87n1627_001:0355a02": "隋靈裕。定州人。安眾兩堂。簡已未具言行濫者斥之。",
    "X87n1627_001:0355a03": "女尼誓不授戒。弘法時方聽入寺。仍後進先出。己房",
    "X87n1627_001:0355a04": "不令登踐。沙彌受具。必餘師證至時乃臨壇耳。終身",
    "X87n1627_001:0355a05": "布衲裙垂。踝上四指。衫袖僅與肘齊。見衣服過度者",
    "X87n1627_001:0355a06": "當眾割之。",
    "X87n1627_001:0355a07": "幼絕戲掉",
    "X87n1627_001:0355a08": "唐玄奘法師。姓陳氏。漢太丘公之後也。隨兄素出家。",
    "X87n1627_001:0355a09": "年十一誦維摩法華。卓然梗正。不偶時流。覩諸沙彌",
    "X87n1627_001:0355a10": "劇談掉戲。謂曰。經不云乎。夫出家者為無為法。豈復",
    "X87n1627_001:0355a11": "更為兒戲。可謂徒喪百年。識者知師德器不凡矣。",
    "X87n1627_001:0355a12": "贊曰。童年而盛德。非天賦之獨隆。葢宿習之不忘也。",
    "X87n1627_001:0355a13": "知乎此。則可以辦來生於今日矣。",
    "X87n1627_001:0355a14": "嚴訓侍者",
    "X87n1627_001:0355a15": "唐智正。定州安喜人。開皇十年奉勅住勝光。仁壽後",
    "X87n1627_001:0355a16": "入終南至相寺。與淵法師為侶。二十八年不涉世諦。",
    "X87n1627_001:0355a17": "弟子智現者伏承法教。正凡有著作。端坐思惟。現執",
    "X87n1627_001:0355a18": "紙筆立侍。隨出隨書。累載。初不賜坐。一日足疼心悶。",
    "X87n1627_001:0355a19": "不覺仆地。正呵責曰。昔人翹足七日。汝今纔立顛墜。",
    "X87n1627_001:0355a20": "心輕故也。其嚴如此。",
    "X87n1627_001:0355a21": "贊曰。仆地而猶加呵責。不已甚乎。噫。古人忘軀為法。",
    "X87n1627_001:0355a22": "少室齊腰。程門三尺。未足為過也。今坐而論道尚有",
    "X87n1627_001:0355a23": "厭倦者。師嚴道尊敝也久矣。悲夫。",
    "X87n1627_001:0355a24": "破壞酒器",
    "X87n1627_001:0355b01": "唐玄鑒。澤州高平人。性敦直。見非法必面陳呵毀。不",
    "X87n1627_001:0355b02": "避強禦。數有繕造。工匠繁多。或送酒者輒止之曰。吾",
    "X87n1627_001:0355b03": "所造必令如法。寧使罷工。無容飲酒。時清化寺脩營",
    "X87n1627_001:0355b04": "佛殿。州豪族孫義致酒兩輿。鑒即破酒器流溢地上。",
    "X87n1627_001:0355b05": "義大怒。明將加惱。夜夢人以刀擬之。既悟。躬詣懺悔。",
    "X87n1627_001:0355b06": "贊曰。今時之餉工役。非惟用酒。兼復飪腥。至於竪棟",
    "X87n1627_001:0355b07": "安樑賽神宴客。且復赤丁坦之刃矣。天堂未就地獄",
    "X87n1627_001:0355b08": "先成。豈虗言哉。司營繕者當痛以為戒。",
    "X87n1627_001:0355b09": "不面女人",
    "X87n1627_001:0355b10": "唐道林。同州郃陽人。年三十五出家。入太白山深岩",
    "X87n1627_001:0355b11": "隱居。勑令住大興國寺。頃之逃於梁山之陽。從生至",
    "X87n1627_001:0355b12": "終儉約為務。以女人生染之本。一生不親面。不為說",
    "X87n1627_001:0355b13": "法。不從受食。不令入房。臨終之際有來問疾者。隔障",
    "X87n1627_001:0355b14": "潛知。遙止之。不令面對焉。",
    "X87n1627_001:0355b15": "贊曰。律中亦許為女人說法。但不得見齒。不得多語。",
    "X87n1627_001:0355b16": "而此老絕不說法。似矯枉過正。然末法澆漓。不憂其",
    "X87n1627_001:0355b17": "不為女人說法也。惟憂其說法而成染耳。如此老者。",
    "X87n1627_001:0355b18": "良足為後進程式。",
    "X87n1627_001:0355b19": "力衛殿堂",
    "X87n1627_001:0355b20": "唐惠主。始州永歸縣人。專精律學。居青林寺。時陵陽",
    "X87n1627_001:0355b21": "公臨益州。素少信心。將百餘馱入寺。就佛殿講堂僧",
    "X87n1627_001:0355b22": "房安置。無敢違者。主從莊還。見斯穢雜。即入房取錫",
    "X87n1627_001:0355b23": "杖三衣而出。嘆曰。死活今日矣。舉杖向驢騾。一時倒",
    "X87n1627_001:0355b24": "仆如死。主手擎擲之坑中。縣官大驚。執主申狀。陵陽",
    "X87n1627_001:0355c01": "喜曰。蒙律師破我慳貪。深為大利。送沉香十斤。綾紬",
    "X87n1627_001:0355c02": "十段。後還京從受菩薩戒焉。",
    "X87n1627_001:0355c03": "擯黜豪尼",
    "X87n1627_001:0355c04": "唐慧滿。雍州人。七歲出家。後奉敕住弘濟寺。時證果",
    "X87n1627_001:0355c05": "寺尼出入宮禁。取僧寺為菴。滿集眾擯黜。尼訴於東",
    "X87n1627_001:0355c06": "宮。遣詹事杜正倫等解其擯事。滿執法不從。眾懼禍",
    "X87n1627_001:0355c07": "及遂強解焉。滿嘆息不悅者累日。尼後詣滿謝過。滿",
    "X87n1627_001:0355c08": "終不顧。",
    "X87n1627_001:0355c09": "不受仙書",
    "X87n1627_001:0355c10": "唐法常。襄陽人。性剛敏。衲衣囊鉢畢志卯齋。貞元中",
    "X87n1627_001:0355c11": "自天台之梅山。梅山者梅福舊隱也。常寄居之。夢神",
    "X87n1627_001:0355c12": "人告曰。君非凡流。此石庫中有聖書。受之者為下界",
    "X87n1627_001:0355c13": "主。不然為帝王師。常曰。此非吾好。昔僧稠不顧仙經。",
    "X87n1627_001:0355c14": "其卷自亡。吾惟以涅槃為樂耳。神人嘆服。",
    "X87n1627_001:0355c15": "闔門拒子",
    "X87n1627_001:0355c16": "唐從諫。南陽人。壯歲出家。頓了玄理。會昌沙汰。潛居",
    "X87n1627_001:0355c17": "皇甫氏別業。大中初復教。因還洛邑舊居。其子自廣",
    "X87n1627_001:0355c18": "陵來覲。與諫遇於院門。不復能識。乃問曰。從諫大德",
    "X87n1627_001:0355c19": "安在。諫指之東南。子既去。闔門不出。其割愛如此。",
    "X87n1627_001:0355c20": "抗章不屈",
    "X87n1627_001:0355c21": "唐智實。居洛下。時太宗幸洛。詔道士位列僧前。京邑",
    "X87n1627_001:0355c22": "沙門陳諫。有司不納。實隨駕表奏極論其失。帝令宰",
    "X87n1627_001:0355c23": "相岑文本諭旨遣之。實固執不奉詔。帝震怒。杖實朝",
    "X87n1627_001:0355c24": "堂。民其衣。流之嶺表。有譏其不量進退者。實曰。吾固",
    "X87n1627_001:0356a01": "知勢不可為。所以爭者。欲後世知大唐有僧耳。聞者",
    "X87n1627_001:0356a02": "嘆息。",
    "X87n1627_001:0356a03": "防心離過",
    "X87n1627_001:0356a04": "(趙)宋汴京善本禪師。姓董氏。漢仲舒之裔也。博極羣書。",
    "X87n1627_001:0356a05": "依圓照本禪師剃落。哲宗朝住法雲。賜號大通。平居",
    "X87n1627_001:0356a06": "作止直視不瞬。臨眾三十年未甞輕發一笑。凡所住",
    "X87n1627_001:0356a07": "見佛菩薩立像終不敢坐。蔬果以魚肉為名則不食。",
    "X87n1627_001:0356a08": "其防心離過類如此。徽宗大觀三年十二月甲子忽",
    "X87n1627_001:0356a09": "謂左右曰。止有三日。已而示寂。世稱大本小本云。",
    "X87n1627_001:0356a10": "贊曰。防心如是。古之所謂聖賢。今之所謂迂僻也。哀",
    "X87n1627_001:0356a11": "哉。",
    "X87n1627_001:0356a12": "終夜拱手",
    "X87n1627_001:0356a13": "(趙)宋圓通訥禪師。常入定。初叉手自如。中夜漸昇。至膺",
    "X87n1627_001:0356a14": "侍者每視以候鷄鳴云。",
    "X87n1627_001:0356a15": "不談世事",
    "X87n1627_001:0356a16": "宋光孝安禪師。住清泰寺。定中見二僧倚檻相語。初",
    "X87n1627_001:0356a17": "有天神擁衛傾聽。久之散去。俄而惡鬼唾罵。仍掃脚",
    "X87n1627_001:0356a18": "跡。詢其故。乃二僧初論佛法。次敘間闊。末談資養。安",
    "X87n1627_001:0356a19": "自是終身未甞言及世事。",
    "X87n1627_001:0356a20": "贊曰。古人為生死行脚。纔逢師友惟汲汲商略是事。",
    "X87n1627_001:0356a21": "何暇他論。今人終日雜話。求如二僧亦不可復得。鬼",
    "X87n1627_001:0356a22": "神在側又當何如。噫。可懼也已。",
    "X87n1627_001:0356a23": "○總論",
    "X87n1627_001:0356a24": "或謂六和名僧。又僧行忍辱。宜無取於嚴。不知吾所",
    "X87n1627_001:0356b01": "謂嚴。非嚴厲之嚴。葢嚴正之嚴也。以嚴正攝心則心",
    "X87n1627_001:0356b02": "地端。以嚴正持法則法門立。若夫現奇特以要譽。逞",
    "X87n1627_001:0356b03": "兇暴以示威。與今之嚴正實霄壤焉。衲子不可不辨。",
    "X87n1627_001:0356b04": "△尊師之行第三",
    "X87n1627_001:0356b05": "力役田舍",
    "X87n1627_001:0356b06": "晉道安法師。十二出家。神性聰敏而形貌甚陋。不為",
    "X87n1627_001:0356b07": "師所重。驅役田舍至於三年。執勤就勞曾無怨色。數",
    "X87n1627_001:0356b08": "歲之後方啟師求經。師與辨意經一卷。可五千言。安",
    "X87n1627_001:0356b09": "賚經入田。因息就覽。暮歸更求餘經。師曰。昨經未讀。",
    "X87n1627_001:0356b10": "乃復求耶。答曰即已成誦。師雖異之而未信也。更與",
    "X87n1627_001:0356b11": "成具光明經一卷。將一萬言。賷之如初。暮復還經。師",
    "X87n1627_001:0356b12": "令誦之。不差一字。方大驚嘆。",
    "X87n1627_001:0356b13": "贊曰。安。清廟之圭璋也。置之耒耜而服勤不怨。今弟",
    "X87n1627_001:0356b14": "子纔負寸長禮貌。衰則去矣。況田役耶。況久於田役",
    "X87n1627_001:0356b15": "耶。吾於是三嘆。",
    "X87n1627_001:0356b16": "受杖自責",
    "X87n1627_001:0356b17": "晉法遇。事道安為師。後止江陵長沙寺。講說眾經。受",
    "X87n1627_001:0356b18": "業者四百餘人。時一僧飲酒遇罰而不遣。安遙聞之。",
    "X87n1627_001:0356b19": "以竹筒貯一荊杖封緘寄遇。遇開緘見杖。即曰。此由",
    "X87n1627_001:0356b20": "飲酒僧耳。我訓領不勤。遠貽憂賜。遂鳴椎集眾。以筒",
    "X87n1627_001:0356b21": "置前。燒香致敬。伏地命維那行杖三下。垂淚自責。境",
    "X87n1627_001:0356b22": "內道俗無不嘆息。因之勵業者甚眾。",
    "X87n1627_001:0356b23": "贊曰。噫。使今人發安老之緘。其不碎筒折杖而誶語",
    "X87n1627_001:0356b24": "者寡矣。聖師賢弟子。千載而下。吾猶為二公多之。",
    "X87n1627_001:0356c01": "為師禮懺",
    "X87n1627_001:0356c02": "晉法曠。下邳人。早失二親。事繼母以孝聞。後出家。師",
    "X87n1627_001:0356c03": "沙門曇印。印甞疾病危篤。曠乃七日七夜祈誠禮懺。",
    "X87n1627_001:0356c04": "至第七日忽見五色光明照印房戶。印如覺有人以",
    "X87n1627_001:0356c05": "手振之。所苦遂愈。",
    "X87n1627_001:0356c06": "立雪過膝",
    "X87n1627_001:0356c07": "(北)魏神光。學解冠世。達磨大師自西域至。往師之。磨未",
    "X87n1627_001:0356c08": "甞與語。一夕大雪。光立庭砌。及曉。雪過其膝。磨顧曰。",
    "X87n1627_001:0356c09": "久立雪中。欲求何事。光泣曰。惟願和尚開甘露門。廣",
    "X87n1627_001:0356c10": "度羣品。磨曰。諸佛無上妙道。曠劫精勤。難行能行。難",
    "X87n1627_001:0356c11": "忍能忍。尚不能至。汝今以輕心淺心欲冀真乘。徒勞",
    "X87n1627_001:0356c12": "勤苦。光聞誨勵以刃斷臂置於磨前。磨曰。諸佛求道。",
    "X87n1627_001:0356c13": "為法忘形。汝今斷臂。求亦可在。光曰。我心未安。乞師",
    "X87n1627_001:0356c14": "安心。磨曰。將心來。與汝安。光曰覔心了不可得。磨曰",
    "X87n1627_001:0356c15": "與汝安心竟。遂傳法。為二祖。",
    "X87n1627_001:0356c16": "贊曰。二祖得法良由精誠已極。機緣已熟。乃爾針芥",
    "X87n1627_001:0356c17": "相投。非取必斷臂也。癡人效嚬。將致力刀砧矣。噫。傳",
    "X87n1627_001:0356c18": "法而必斷臂。則諸祖無完膚。成佛而必燃身。則列聖",
    "X87n1627_001:0356c19": "無噍類。斷煩惱臂。燃無明身。願禪者勉之。",
    "X87n1627_001:0356c20": "離師悔責",
    "X87n1627_001:0356c21": "唐清江。幼悟幻泡。禮曇一律師為親教師。諷誦經法。",
    "X87n1627_001:0356c22": "觸目而通。識者曰此緇門千里駒也。甞與師稍忤。捨",
    "X87n1627_001:0356c23": "而遊方。遍歷法筵。自責曰。天下行半。如我本師者鮮",
    "X87n1627_001:0356c24": "矣。乃還師所。當僧集時。負荊唱言。某甲再投和尚。惟",
    "X87n1627_001:0357a01": "願攝受。時一公詬罵。江雨淚懺謝曰。前念無知。後心",
    "X87n1627_001:0357a02": "有悟。望和尚大慈。施與歡喜。求哀再四。一公憫之。遂",
    "X87n1627_001:0357a03": "為師資如初。一公沒。謁忠國師。密傳心要焉。",
    "X87n1627_001:0357a04": "贊曰。舍聖賢而知非。當詬罵而不退。可謂明且誠矣。",
    "X87n1627_001:0357a05": "終傳心印。不有由乎。彼淺信之流。小嫌則長往不返。",
    "X87n1627_001:0357a06": "微呵則銜恨不忘。空遇明師。竟有何益。如逢帝主。不",
    "X87n1627_001:0357a07": "獲一官。惜哉。",
    "X87n1627_001:0357a08": "迎居正寢",
    "X87n1627_001:0357a09": "唐石霜慶諸禪師。得法於道吾。後隱瀏陽。洞山有瀏",
    "X87n1627_001:0357a10": "陽古佛之語。學者多依之。道吾將化。棄其眾從諸。諸",
    "X87n1627_001:0357a11": "迎居正寢。行必掖。坐必侍。備極敬養之禮。",
    "X87n1627_001:0357a12": "歷年執侍",
    "X87n1627_001:0357a13": "唐招賢通禪師。少為六宮大使。因詣鳥窠求出家。窠",
    "X87n1627_001:0357a14": "不納。堅求。乃為剃落。執侍左右勤劬不替。經一十六",
    "X87n1627_001:0357a15": "年不蒙開示。欲辭去。窠問何之。曰諸方學佛法去。窠",
    "X87n1627_001:0357a16": "云佛法此間亦有少許。遂拈起布毛。忽大悟。號布毛",
    "X87n1627_001:0357a17": "侍者云。",
    "X87n1627_001:0357a18": "贊曰。人見侍者於布毛下悟去。不知一十六年織紝",
    "X87n1627_001:0357a19": "之力也。匪多載辛勤。焉有今日事。遇明師者。幸毋以",
    "X87n1627_001:0357a20": "躁心乘之。",
    "X87n1627_001:0357a21": "謹守遺命",
    "X87n1627_001:0357a22": "(趙)宋懷志。金華人。幼業講。因一禪者激發。棄講參方。晚",
    "X87n1627_001:0357a23": "至洞山。得法於真淨文禪師。久之辭去。真淨囑曰。子",
    "X87n1627_001:0357a24": "禪雖逸格。惜緣不勝耳。志拜受命。至袁州。州人請住",
    "X87n1627_001:0357b01": "持揚岐。掣肘而去。遊湘上。潭牧請住上封北禪。皆不",
    "X87n1627_001:0357b02": "受菴。於衡嶽二十餘年。有偈曰。萬機休罷付痴憨。蹤",
    "X87n1627_001:0357b03": "跡時容野鹿參。不脫麻衣拳作枕。幾生夢在綠蘿菴。",
    "X87n1627_001:0357b04": "晚投龍安。處之最樂堂。遂終老焉。",
    "X87n1627_001:0357b05": "贊曰。顯達人之所欲。遵遺命而力拒諸請。可不謂難",
    "X87n1627_001:0357b06": "乎。今人嗜名利。棄禮義。不請而往者紛如矣。尚何憶",
    "X87n1627_001:0357b07": "乎師命。",
    "X87n1627_001:0357b08": "遵訓終隱",
    "X87n1627_001:0357b09": "(趙)宋清素。得法於慈明。在處隱眾中。兜率悅公時在眾。",
    "X87n1627_001:0357b10": "因夜話。詢知為慈明侍者。大驚。明日具威儀參扣。往",
    "X87n1627_001:0357b11": "復開發。遂得大悟。仍戒悅曰。吾以福薄。先師授記。不",
    "X87n1627_001:0357b12": "許為人。憐子之誠。忘先師之戒。子以後切勿嗣吾也。",
    "X87n1627_001:0357b13": "終身陸沉。人無知者。",
    "X87n1627_001:0357b14": "兵難不離",
    "X87n1627_001:0357b15": "元印簡。山西寧遠人。八歲禮中觀沼公為師。十八元",
    "X87n1627_001:0357b16": "兵下寧遠。四眾逃難。簡侍中觀如故。觀曰。吾迫桑榆。",
    "X87n1627_001:0357b17": "汝方富有春秋。何當玉石俱焚。宜自逃遁。簡泣曰。因",
    "X87n1627_001:0357b18": "果無差。死生有命。安可離師苟免乎。明日城降。元帥",
    "X87n1627_001:0357b19": "史公天澤問曰。汝何人。對曰沙門。食肉否。對曰何肉。",
    "X87n1627_001:0357b20": "史曰人肉。對曰。虎豹尚不相食。況人乎。史喜而釋之。",
    "X87n1627_001:0357b21": "○總論",
    "X87n1627_001:0357b22": "古之為弟子者。師沒而信愈堅。今之為弟子者。師存",
    "X87n1627_001:0357b23": "而守已易。所以者何。良由最初出家實非欲依止真",
    "X87n1627_001:0357b24": "師。決擇生死。葢一時偶合而已。是以其心見利則易。",
    "X87n1627_001:0357c01": "逢惡友惑之則易。嗔其師之訓以正也則易。甚而下",
    "X87n1627_001:0357c02": "喬入幽如陳相。罷釋事道如靈素者有之矣。又甚而",
    "X87n1627_001:0357c03": "太陽平侍者之流。未必其無人矣。嗟乎悲哉。",
    "X87n1627_001:0357c04": "△孝親之行第四",
    "X87n1627_001:0357c05": "蘭盆勝會",
    "X87n1627_001:0357c06": "佛世大目犍連。事母至孝。母死出家。精進行道。得六",
    "X87n1627_001:0357c07": "神通。見亡母生餓鬼中。持飯往餉。飯化猛火。目連痛",
    "X87n1627_001:0357c08": "哭。白佛。佛言。汝母罪重。非汝一人力所奈何。必假十",
    "X87n1627_001:0357c09": "方眾僧威神之力。當於七月十五日。佛歡喜日。僧自",
    "X87n1627_001:0357c10": "恣日。為母設盂蘭盆齋。供佛及僧。始克濟拔。目連如",
    "X87n1627_001:0357c11": "教設齋。其母即以是日脫餓鬼苦。轉更資薦。遂生天",
    "X87n1627_001:0357c12": "上。由此蘭盆勝會流通萬世焉。",
    "X87n1627_001:0357c13": "贊曰。生養死葬。小孝也。生俾底豫。死俾流芳。大孝也。",
    "X87n1627_001:0357c14": "生導其正信。死薦其靈神。大孝之大孝也。目犍連以",
    "X87n1627_001:0357c15": "之。",
    "X87n1627_001:0357c16": "母必親供",
    "X87n1627_001:0357c17": "(北)齊道紀。習成實。造金藏論七卷。於鄴城東郊講演。往",
    "X87n1627_001:0357c18": "則荷擔其母及經像等。語人曰。母必親供者。以福與",
    "X87n1627_001:0357c19": "登地菩薩等也。衣著食飲大小便利。躬自經理不煩",
    "X87n1627_001:0357c20": "他人。有助之者輒拒之曰。吾母也。非爾母也。形骸之",
    "X87n1627_001:0357c21": "累。並吾身也。有身必苦。何以勞人。道俗聞者多感化",
    "X87n1627_001:0357c22": "焉。",
    "X87n1627_001:0357c23": "居喪不食",
    "X87n1627_001:0357c24": "梁法雲。陽羨人。七歲出家。為莊嚴寺寶亮弟子。雋朗",
    "X87n1627_001:0358a01": "英秀。於妙音寺開法華淨名二經。學者海湊。性誠孝。",
    "X87n1627_001:0358a02": "勞於色養。居母憂。毀瘠過禮。累日不食。旻法師謂曰。",
    "X87n1627_001:0358a03": "聖人制禮。賢者俯就。不肖者跂及。且毀不滅性。尚出",
    "X87n1627_001:0358a04": "儒宗。況佛有至言。欲報生恩。近則時奉顏儀。遠則啟",
    "X87n1627_001:0358a05": "發菩提。以導神識。宜速思遠理。使有成津。何可恣情",
    "X87n1627_001:0358a06": "同於細近。雲乃割哀。微進饘粥。",
    "X87n1627_001:0358a07": "贊曰。曾子之母死。水漿不入於口者七日。即雲公之",
    "X87n1627_001:0358a08": "居喪。雖曾子何加焉。語曰釋氏棄其親。豈理也哉。",
    "X87n1627_001:0358a09": "泣血哀毀",
    "X87n1627_001:0358a10": "隋智聚。住蘇州虎丘東山寺。至德三年丁母憂。泣血",
    "X87n1627_001:0358a11": "悲哀。幾於毀滅。止東山精舍。善說不休。法輪常轉。",
    "X87n1627_001:0358a12": "荷擔聽學",
    "X87n1627_001:0358a13": "隋敬脫。汲郡人。少出家。以孝行清直聞。其聽學也。常",
    "X87n1627_001:0358a14": "施荷擔母置一頭。經籍楮筆置一頭。若當食時。坐母",
    "X87n1627_001:0358a15": "樹下。入村乞食。",
    "X87n1627_001:0358a16": "鑿井報父",
    "X87n1627_001:0358a17": "唐慧斌。兖州人。父朗在朝。年迫期頥。愛敬無由。乃於",
    "X87n1627_001:0358a18": "汶水之陰九逵之會。建義井一區。以報父恩。立碑銘",
    "X87n1627_001:0358a19": "之。有殷憂暮景。見子無期。百年幾日。對此長悲之句。",
    "X87n1627_001:0358a20": "禮塔救母",
    "X87n1627_001:0358a21": "唐子鄰。范氏子。母王氏。不信三寶。鄰逃東都。依廣受",
    "X87n1627_001:0358a22": "寺慶修律師出家。忽思親歸寧。父失明。母已故三載",
    "X87n1627_001:0358a23": "矣。因詣岳廟敷坐具。誦法華。誓見岳帝求母生處。其",
    "X87n1627_001:0358a24": "夜岳帝召謂曰。汝母禁獄見受諸苦。鄰悲泣請免。帝",
    "X87n1627_001:0358b01": "曰。可往鄮山禮育王塔。庶可救也。鄰即詣塔哀泣禮",
    "X87n1627_001:0358b02": "拜。至於四萬。俄聞有呼鄰聲。望空中。見母謝曰。承汝",
    "X87n1627_001:0358b03": "之力。得生忉利天矣。倐然不見。",
    "X87n1627_001:0358b04": "贊曰。目連感佛教以供僧。子鄰感神教以禮塔。至孝",
    "X87n1627_001:0358b05": "通神明。詎不信夫。",
    "X87n1627_001:0358b06": "悟道報父",
    "X87n1627_001:0358b07": "唐師備。姓謝氏。父以漁為業。墮水死。備因出家。欲報",
    "X87n1627_001:0358b08": "其父。芒鞋布衲食纔接氣。與雪峰存禪師為友。峰以",
    "X87n1627_001:0358b09": "其苦行呼為頭陀。甞携囊出嶺。擬欲遍參。忽傷足流",
    "X87n1627_001:0358b10": "血。豁然而悟。遂不出嶺。依峰咨決心要。峰甞稱曰。備",
    "X87n1627_001:0358b11": "頭陀再來人也。後忽夢父來謝云。荷子出家。了明心",
    "X87n1627_001:0358b12": "地。已得生天。故來報耳。",
    "X87n1627_001:0358b13": "刲股出家",
    "X87n1627_001:0358b14": "唐鑒宗。湖州長城人。姓錢氏。父晟有疾。宗割股肉饋",
    "X87n1627_001:0358b15": "之。紿曰他畜之肉。父病因愈。乃求出家。後謁鹽官悟",
    "X87n1627_001:0358b16": "空禪師。隨眾參請。頓徹心源。咸通中止天目東峰徑",
    "X87n1627_001:0358b17": "山。號徑山第二祖。",
    "X87n1627_001:0358b18": "織蒲供母",
    "X87n1627_001:0358b19": "唐睦州陳尊宿。諱道明。初遊方契旨於黃蘗。住觀音",
    "X87n1627_001:0358b20": "院。常餘百眾。後捨眾入開元寺房。作蒲屨施道路。貨",
    "X87n1627_001:0358b21": "屨養母。人號陳蒲鞋云。",
    "X87n1627_001:0358b22": "誠感父骨",
    "X87n1627_001:0358b23": "(五代)後周道丕。長安貴胄里人。唐宗室也。七歲出家。十九",
    "X87n1627_001:0358b24": "值駕幸洛京。長安焚蕩。乃負母入華山安止岩穴。時",
    "X87n1627_001:0358c01": "糓湧貴。丕自辟穀。惟乞食供母。母問食未。恐傷母意。",
    "X87n1627_001:0358c02": "必曰已齋。母曰。汝父霍山戰沒。骨暴霜露。能收取歸",
    "X87n1627_001:0358c03": "葬乎。遂往霍山拾聚白骨。晝夜誦經呪之曰。昔人精",
    "X87n1627_001:0358c04": "誠所感滴血認骨。願羣骨之中有動轉者。即吾父遺",
    "X87n1627_001:0358c05": "骸也。一心注想。目不輕捨。數日間有髑髏從骨聚躍",
    "X87n1627_001:0358c06": "出。搖曳良久。丕躃踊抱持賷歸見母。是夜母夢夫歸。",
    "X87n1627_001:0358c07": "明晨骨至。人以為孝感所致。後應制論道多居元席。",
    "X87n1627_001:0358c08": "朝野歸重。",
    "X87n1627_001:0358c09": "贊曰。絕粒而餉母饑。誦經而獲父骨。可謂大孝兼乎",
    "X87n1627_001:0358c10": "存歿。而至行超於古今者矣。鳴呼異哉。",
    "X87n1627_001:0358c11": "念佛度母",
    "X87n1627_001:0358c12": "(趙)宋宗賾。襄陽人。父早喪。母陳氏携養於舅氏。少習儒",
    "X87n1627_001:0358c13": "業。年二十九禮長蘆秀禪師出家。參通玄理。迎母於",
    "X87n1627_001:0358c14": "方丈東室。勸母剪髮。甘旨之外勉進念佛。後無疾而",
    "X87n1627_001:0358c15": "終。製勸孝文行於世。號慈覺禪師。",
    "X87n1627_001:0358c16": "贊曰。賾公篤信淨土。不惟自利而兼利其母。使果得",
    "X87n1627_001:0358c17": "往生。賢於度母生天者多矣。沙門欲報其親。不可不",
    "X87n1627_001:0358c18": "知此。",
    "X87n1627_001:0358c19": "○總論",
    "X87n1627_001:0358c20": "世人病釋氏無父。而釋氏之孝其親反過於世人。傳",
    "X87n1627_001:0358c21": "記所載葢歷有明徵矣。今猶有嫉僧如蛇蝎者。則僧",
    "X87n1627_001:0358c22": "之罪也。即可痛恨其罪有三。安享十方之供而不念",
    "X87n1627_001:0358c23": "其親者。一也。高坐舟車而俾其親牽輓如工僕者。二",
    "X87n1627_001:0358c24": "也。割愛出家而別禮他男女以為父母者。三也。願諸",
    "X87n1627_001:0359a01": "世人。毋以此三不才僧而病一切。",
    "X87n1627_001:0359a02": "△忠君之行第五",
    "X87n1627_001:0359a03": "開陳報應",
    "X87n1627_001:0359a04": "吳僧會。吳主皓召而問曰。佛言善惡報應。可得聞乎。",
    "X87n1627_001:0359a05": "對曰。明主以孝慈治天下。則赤烏翔壽星見。以仁慈",
    "X87n1627_001:0359a06": "育萬民。則醴泉冽嘉禾茁。善既有應。惡亦如之。故為",
    "X87n1627_001:0359a07": "惡於隱。鬼得而誅之。為惡於顯。人得而誅之。易稱積",
    "X87n1627_001:0359a08": "善餘慶。詩美求福不回。雖周孔之格言。即佛教之明",
    "X87n1627_001:0359a09": "訓。皓曰。周孔既明。何用佛教。對曰。周孔不欲深言。故",
    "X87n1627_001:0359a10": "略示其槩。佛教不止淺言。故備陳其詳。聖人惟恐善",
    "X87n1627_001:0359a11": "之不多。陛下以為嫌。何也。皓深然之。",
    "X87n1627_001:0359a12": "勸善弭災",
    "X87n1627_001:0359a13": "晉法曠。簡文皇帝詔問起居并諮以妖星。請曠為力。",
    "X87n1627_001:0359a14": "曠答詔曰。景公修德。妖星移次。願陛下勤修德政。以",
    "X87n1627_001:0359a15": "塞天譴。貧道必當盡誠。乃與弟子齋懺。俄而星滅。",
    "X87n1627_001:0359a16": "規諫殺戮",
    "X87n1627_001:0359a17": "晉佛圖澄。以石勒好殺。乃詣勒。勒問佛道有何靈驗。",
    "X87n1627_001:0359a18": "澄知勒不達深理。宜先動以道術。乃取鉢盛水燒香",
    "X87n1627_001:0359a19": "呪之。須臾生青蓮花。勒信服。澄因諫曰。夫王者德化",
    "X87n1627_001:0359a20": "洽於宇內。則四靈表瑞。政敝道消。則彗孛見於上。恒",
    "X87n1627_001:0359a21": "象著見。休咎隨行。斯古今之常徵。天人之明誡也。勒",
    "X87n1627_001:0359a22": "甚悅焉。應被誅戮蒙救濟者甚眾。",
    "X87n1627_001:0359a23": "贊曰。甞怪南北朝多高僧。賢聖出興。不於平世而於",
    "X87n1627_001:0359a24": "亂世者。何也。良以運厄時艱。民窮物苦。大悲救濟正",
    "X87n1627_001:0359b01": "在斯時耳。所謂藥因救病出金瓶者非耶。",
    "X87n1627_001:0359b02": "巧論齋戒",
    "X87n1627_001:0359b03": "(劉)宋求那跋摩。罽賓國王族也。元嘉八年達建業。帝問",
    "X87n1627_001:0359b04": "曰。寡人欲持齋不殺。而身主國政不獲從志。奈何。對",
    "X87n1627_001:0359b05": "曰。帝王所修與匹夫異。匹夫身賤名劣。應須剋己苦",
    "X87n1627_001:0359b06": "躬。帝王以四海為家。萬民為子。出一嘉言則士庶咸",
    "X87n1627_001:0359b07": "悅。布一善政則人神以和。刑不夭命。役不勞力。則風",
    "X87n1627_001:0359b08": "雨時。寒暑調。百穀茂。如此持齋。齋亦大矣。如此不殺。",
    "X87n1627_001:0359b09": "戒亦至矣。寧在撤半日之飡。全一禽之命。然後為弘",
    "X87n1627_001:0359b10": "濟耶。帝撫几歎曰。俗人迷於遠理。沙門泥於近教。如",
    "X87n1627_001:0359b11": "法師所言。真可謂開悟明達。通天人之際矣。勑有司",
    "X87n1627_001:0359b12": "供給。舉國宗奉。",
    "X87n1627_001:0359b13": "贊曰。帝王之不信佛法。非獨不信者之過。亦論佛法",
    "X87n1627_001:0359b14": "者未盡其妙也。如求那者。義正而語圓。辭善巧而不",
    "X87n1627_001:0359b15": "叛於道。真佛法世法融通不礙者矣。雖古良諫。議何",
    "X87n1627_001:0359b16": "以加。此彼世僧。局偏見而自謂持正。不知使人主不",
    "X87n1627_001:0359b17": "欲親近緇流者。正為此等輩也。神龍變化非蚯蚓所",
    "X87n1627_001:0359b18": "知。其是之謂歟。",
    "X87n1627_001:0359b19": "較論供養",
    "X87n1627_001:0359b20": "(蕭)齊法願。潁川人。高帝事以師禮。武帝嗣興亦盡禮敬。",
    "X87n1627_001:0359b21": "文惠太子甞往寺問訊。謂願曰。葆吹清鐃以為供養。",
    "X87n1627_001:0359b22": "其福何如。願對曰。昔菩薩八萬妓樂供佛。尚不如至",
    "X87n1627_001:0359b23": "心。今吹竹管子打死牛皮。何足道哉。",
    "X87n1627_001:0359b24": "贊曰。好佛事而昧佛理。糜費雖多。不越人天有漏之",
    "X87n1627_001:0359c01": "因耳。願公此言。豈獨覺世俗之迷。抑萬代沙門釋子",
    "X87n1627_001:0359c02": "之良藥也。",
    "X87n1627_001:0359c03": "說法悟主",
    "X87n1627_001:0359c04": "(北)齊僧稠。昌黎人。年二十八。投鉅鹿實公出家。齊文宣",
    "X87n1627_001:0359c05": "徵之不就。躬造焉。扶接入內。稠為論三界本空國土",
    "X87n1627_001:0359c06": "亦爾。世相不常。及廣說四念處法。帝聞驚悟流汗。因",
    "X87n1627_001:0359c07": "受菩薩戒。斷酒肉。放鷹鷂。去漁畋。禁天下屠殺。月六",
    "X87n1627_001:0359c08": "年三勑民齋戒。",
    "X87n1627_001:0359c09": "感悟東宮",
    "X87n1627_001:0359c10": "唐玄琬。弘農華陰人。貞觀初。帝以琬戒德朝野具瞻。",
    "X87n1627_001:0359c11": "勑為皇太子諸王授菩薩戒。琬致書皇太子曰。今略",
    "X87n1627_001:0359c12": "經中要務四條。惟願留意。一曰行慈。謂依涅槃梵行",
    "X87n1627_001:0359c13": "之文含養兼濟。二曰減殺。謂東宮常膳多所烹宰。殿",
    "X87n1627_001:0359c14": "下以一身之料。遍擬羣寮及至斷命。所由莫不皆推",
    "X87n1627_001:0359c15": "殿下。請少殺生以永壽命。三曰順氣。謂不殺曰仁。仁",
    "X87n1627_001:0359c16": "主肝木。木屬春生。殿下位處少陽。請春季禁殺斷肉。",
    "X87n1627_001:0359c17": "以順陽和。四曰奉齋。謂年三齋。月六齋。何者。今享大",
    "X87n1627_001:0359c18": "福。咸資往因。復能進德。彌增美矣。皇太子答曰。辱師",
    "X87n1627_001:0359c19": "妙法四科。謹當緘之心府奉以周旋。永藉勝因。用資",
    "X87n1627_001:0359c20": "冥祐。",
    "X87n1627_001:0359c21": "勸斷屠殺",
    "X87n1627_001:0359c22": "唐沙門明贍。素博學。懷抱經濟。太宗聞其名。詔入內",
    "X87n1627_001:0359c23": "殿問之。贍廣陳政要。因敘釋門以慈救為宗。太宗大",
    "X87n1627_001:0359c24": "悅。下勑年三善月。月六齋日。普斷屠殺。行陳之所皆",
    "X87n1627_001:0360a01": "置寺焉。",
    "X87n1627_001:0360a02": "勸修懺法",
    "X87n1627_001:0360a03": "(劉)宋曇宗。秣陵人。出家靈味寺。甞為武帝行菩薩五悔",
    "X87n1627_001:0360a04": "法。帝笑謂宗曰。朕有何罪而為懺悔。宗對曰。昔虞舜",
    "X87n1627_001:0360a05": "至聖猶云予違汝弼。湯武亦云萬姓有過在予一人。",
    "X87n1627_001:0360a06": "聖王引咎。葢以軏世。陛下齊聖往古。履道思冲。寧得",
    "X87n1627_001:0360a07": "獨異。武帝善之。",
    "X87n1627_001:0360a08": "受罰不欺",
    "X87n1627_001:0360a09": "(趙)宋道楷。沂水人。得法後大揚洞上之風。崇寧中詔住",
    "X87n1627_001:0360a10": "東京淨因。大觀中徙天寧。上遣使賜紫衣。號定照禪",
    "X87n1627_001:0360a11": "師。表辭不受。上復令開封府尹李孝壽躬諭朝廷褒",
    "X87n1627_001:0360a12": "善之意。而楷確然不回。上怒。収付有司。有司知楷忠",
    "X87n1627_001:0360a13": "誠。問曰。長老枯瘁有疾乎。對曰無疾。有司曰。言有疾。",
    "X87n1627_001:0360a14": "即法免罰。楷曰。豈敢詐疾而求免罪譴乎。吏太息。遂",
    "X87n1627_001:0360a15": "受罰。編管淄州。見者流涕。楷神色自若。至州僦屋而",
    "X87n1627_001:0360a16": "居。學者益親。明年勑放自便。乃菴於芙蓉湖中。",
    "X87n1627_001:0360a17": "贊曰。榮及而辭。人所難也。辭而致罰。受罰而不欺。不",
    "X87n1627_001:0360a18": "曰難中之難乎。忠良傳中何得少此。錄之以風世僧。",
    "X87n1627_001:0360a19": "咏花諷諫",
    "X87n1627_001:0360a20": "後晉江南李後主召法眼禪師入內庭。時牡丹盛開。",
    "X87n1627_001:0360a21": "主索詩。師乃頌云。擁毳對芳叢。由來逈不同。髮從今",
    "X87n1627_001:0360a22": "日白。花是去年紅。艶異隨朝露。馨香逐晚風。何須待",
    "X87n1627_001:0360a23": "零落。然後始知空。主嘆悟諷意。",
    "X87n1627_001:0360a24": "贊曰。味詩意。忠愛油然溢於言表。惜後主知而不用。",
    "X87n1627_001:0360b01": "終不免夢裡貪歡之悔耳。彼號為詩僧者。品題風月",
    "X87n1627_001:0360b02": "敝精推敲而無裨於世。以此較之。不亦黃金與土之",
    "X87n1627_001:0360b03": "相去耶。",
    "X87n1627_001:0360b04": "○總論",
    "X87n1627_001:0360b05": "士君子處江湖之遠則憂其君。僧無官守也。僧無言",
    "X87n1627_001:0360b06": "責也。而盡忠如是。孰謂山林之下無明良喜起之義",
    "X87n1627_001:0360b07": "歟。人倫莫重於君父。吾故前列僧之孝。後列僧之忠。",
    "X87n1627_001:0360b08": "以杜釋氏無父無君之謗。",
    "X87n1627_001:0360b09": "△慈物之行第六",
    "X87n1627_001:0360b10": "忍苦護鵞",
    "X87n1627_001:0360b11": "佛世有比丘。乞食珠師之門。時珠師方為王穿珠。置",
    "X87n1627_001:0360b12": "珠取食。而珠偶墮地。鵞吞之。珠師與比丘食。視珠不",
    "X87n1627_001:0360b13": "見。疑比丘竊之也。比丘欲護鵞。故任其捶擊至於流",
    "X87n1627_001:0360b14": "血。鵞來舐血。珠師移怒併擊鵞殺。之比丘不覺悲淚。",
    "X87n1627_001:0360b15": "珠師恠焉。乃語之。故感悟。珠師懺悔作禮。",
    "X87n1627_001:0360b16": "護鴨絕飲",
    "X87n1627_001:0360b17": "晉僧羣。清貧守節。菴於羅江縣之霍山。山在海中。有",
    "X87n1627_001:0360b18": "石盂逕數丈。清泉冽然。菴與石隔小澗。獨木為橋。由",
    "X87n1627_001:0360b19": "之汲水。後一鴨折翅在橋。羣欲舉錫撥之。恐傷鴨。還",
    "X87n1627_001:0360b20": "不汲水。絕飲而終。",
    "X87n1627_001:0360b21": "贊曰。為物命而忘己身。大慈弘濟於是。為至矣。或曰。",
    "X87n1627_001:0360b22": "全鵞而忍苦可也。羣之滅其生得無過乎。噫。至人之",
    "X87n1627_001:0360b23": "視革囊。夢幻泡影耳。苟有利於眾生。則棄如涕唾。餧",
    "X87n1627_001:0360b24": "虎飼鷹皆以是心也。豈凡夫執吝四大者所測知耶。",
    "X87n1627_001:0360c01": "贖養生命",
    "X87n1627_001:0360c02": "陳法朗。徐州沛縣人。就大明寺寶誌禪師學禪。精律",
    "X87n1627_001:0360c03": "論。譽動京畿。聽侶雲集。所得檀嚫用造經像塔寺濟",
    "X87n1627_001:0360c04": "給窮厄。見諸生命即買歸畜之。鵞鴨鷄犬充牣房內。",
    "X87n1627_001:0360c05": "見朗寢息皆寂無聲。遊觀之時羣起鳴吠喧於鼓吹。",
    "X87n1627_001:0360c06": "亦懷感之致歟。",
    "X87n1627_001:0360c07": "悲敬行施",
    "X87n1627_001:0360c08": "隋靈裕。定州鉅鹿人。十五投趙郡應覺寺出家。博通",
    "X87n1627_001:0360c09": "經論。名藉海內。其行施也悲敬兼之。惠袈裟數過千",
    "X87n1627_001:0360c10": "領。疾苦求療者醫藥無筭。但得厚味必先奉僧。雖禦",
    "X87n1627_001:0360c11": "畜類未甞呵唾。乃至責問童稚誡約門人。自稱己名",
    "X87n1627_001:0360c12": "號彼仁者。苦言懇切聞者流淚焉。",
    "X87n1627_001:0360c13": "買放生池",
    "X87n1627_001:0360c14": "隋智者大師。居臨海日。見民以漁為業。罾網相連四",
    "X87n1627_001:0360c15": "百餘里。江[竺-二+(一/(尸@邑))]溪梁六十餘所。心憫之。乃以所得嚫施",
    "X87n1627_001:0360c16": "買海曲為放生池。表聞陳主。陳主下勑禁採捕。因為",
    "X87n1627_001:0360c17": "立碑。詔國子祭酒徐孝克為文。辭甚悽楚。覽者悲悟。",
    "X87n1627_001:0360c18": "多感化焉。",
    "X87n1627_001:0360c19": "割耳救雉",
    "X87n1627_001:0360c20": "隋智舜。趙州人。北遊亭山菴。其中有獵者逐雉。雉入",
    "X87n1627_001:0360c21": "舜房。舜苦勸免。不聽。因割耳與之。獵人驚悟。投弓放",
    "X87n1627_001:0360c22": "鷹。數村捨其獵業。每見貧餒流淚盈面。解衣減食無",
    "X87n1627_001:0360c23": "所不至。",
    "X87n1627_001:0360c24": "贊曰。軻氏云。至誠而不動者。未之有也。於舜老驗之。",
    "X87n1627_001:0361a01": "濟貧詣官",
    "X87n1627_001:0361a02": "隋普安。京兆涇陽人。周氏滅法。隱於終南山之楩梓",
    "X87n1627_001:0361a03": "谷。苦行忘身。或露形草莾以施蚊虻。或委臥亂屍以",
    "X87n1627_001:0361a04": "施虎豹。時有重募。擒送一僧賞帛十段。或來執安。安",
    "X87n1627_001:0361a05": "欣然慰喻曰。觀卿貧煎正欲相給。為設食已。與共入",
    "X87n1627_001:0361a06": "京。帝曰。我國法急不許道人民間。汝更助急不許道",
    "X87n1627_001:0361a07": "人山中。則遣渠何。往遂放入山。",
    "X87n1627_001:0361a08": "躬處癘坊",
    "X87n1627_001:0361a09": "唐智岩。丹陽曲阿人。智勇過人。為虎賁中郎將。漉囊",
    "X87n1627_001:0361a10": "掛於弓首。率以為常。後入浣公山依寶月禪師出家。",
    "X87n1627_001:0361a11": "昔同軍戎刺史嚴撰張綽等聞其出家。尋訪之。見深",
    "X87n1627_001:0361a12": "山孤寂。謂曰。郎將癲耶。何為在此。岩曰。我癲欲醒。君",
    "X87n1627_001:0361a13": "癲正發。往石頭城癘人坊為其說法。吮膿洗穢無不",
    "X87n1627_001:0361a14": "曲盡。永徽中終於癘所。顏色不變異香經旬。",
    "X87n1627_001:0361a15": "口吮腹癰",
    "X87n1627_001:0361a16": "唐志寬。蒲州河東人。常誦維摩經及戒本。感天神遶",
    "X87n1627_001:0361a17": "房。性慈惠。好贍病人。不計道俗及路遠近。無人治者",
    "X87n1627_001:0361a18": "即輿來房中躬自經理。有患腹癰膿不能出。口吮之。",
    "X87n1627_001:0361a19": "遂獲痊可。後梟感作逆事。逮寬配流西蜀。祖餞財帛",
    "X87n1627_001:0361a20": "悉不受。惟以一驢負經。路逢僧寶暹者。足破臥道傍。",
    "X87n1627_001:0361a21": "捨驢與乘。自擔經籍。時逢歲儉。煑糜粥以飼饑。又解",
    "X87n1627_001:0361a22": "衣衣之。或割或減。衘哀勸化。導彼念佛。",
    "X87n1627_001:0361a23": "惠養羣鼠",
    "X87n1627_001:0361a24": "唐慧意。鉢中之餘飼房內鼠。有竄百餘。皆馴狎。爭來",
    "X87n1627_001:0361b01": "就食。其病者以手摩捋之。",
    "X87n1627_001:0361b02": "氈被畜狗",
    "X87n1627_001:0361b03": "唐智凱。丹陽人。常講三論。貞觀元年住餘姚縣小龍",
    "X87n1627_001:0361b04": "泉寺。越俗狗生子多捐棄道上。凱憐之。收聚養育。乃",
    "X87n1627_001:0361b05": "至三十五十。氈被與臥。不嫌汙穢。",
    "X87n1627_001:0361b06": "穢疾不嫌",
    "X87n1627_001:0361b07": "唐道積。蜀人。住益州福感寺。性慈仁。有癘疾者洞爛。",
    "X87n1627_001:0361b08": "穢氣鬱勃。聞者掩鼻。積為之供給。身心不二。或同器",
    "X87n1627_001:0361b09": "食。時與補浣。人問之。答曰。清淨臭穢。心憎愛也。吾豈",
    "X87n1627_001:0361b10": "二其神慮耶。寄此陶鍊耳。",
    "X87n1627_001:0361b11": "看疾遇聖",
    "X87n1627_001:0361b12": "唐智暉。住重雲。剏溫室浴僧施水給藥。有比丘白癩。",
    "X87n1627_001:0361b13": "眾惡之。暉與摩洗如常。俄有神光異香。方訝之。忽失",
    "X87n1627_001:0361b14": "所在。",
    "X87n1627_001:0361b15": "贊曰。佛言吾滅度後。好供養病人。以中多賢聖故也。",
    "X87n1627_001:0361b16": "今重雲所遇與悟達因緣正相似。古今類此甚多。姑",
    "X87n1627_001:0361b17": "出一二以為嫌棄病人者勸焉。",
    "X87n1627_001:0361b18": "行先執箒",
    "X87n1627_001:0361b19": "唐慧斌。兖州人。博窮經論。後專靜慮。以慈救為務。每",
    "X87n1627_001:0361b20": "夏行步。恐傷微蟲執箒先掃。隨得利養。密行檀惠種",
    "X87n1627_001:0361b21": "種善事。仍戒勿泄。",
    "X87n1627_001:0361b22": "贍濟乞人",
    "X87n1627_001:0361b23": "唐曇選。高陽人。居興國寺。性好慈濟。財物不積。置巨",
    "X87n1627_001:0361b24": "鑊。併乞人所得食總為饘粥。列坐羣乞手自斟酌。見",
    "X87n1627_001:0361c01": "其藍縷形容消瘦。憐憫墮淚悲不自勝。己亦同羣受",
    "X87n1627_001:0361c02": "粥而食。遂及多載。",
    "X87n1627_001:0361c03": "施戒放生",
    "X87n1627_001:0361c04": "五代永明壽禪師。居永明十五年。度弟子千七百人。",
    "X87n1627_001:0361c05": "入天台度戒萬餘人。常與七眾授菩薩戒。夜施鬼神",
    "X87n1627_001:0361c06": "食。放諸生類。六時行道。餘力誦法華經一萬三千部。",
    "X87n1627_001:0361c07": "開寶八年十二月二十六日焚香告眾趺坐而逝。",
    "X87n1627_001:0361c08": "看病如己",
    "X87n1627_001:0361c09": "宋高菴。住雲居。聞衲子病移延壽堂。咨嗟歎息如病",
    "X87n1627_001:0361c10": "在己。旦夕問候躬自煎煑。不甞不與食。或天稍寒。撫",
    "X87n1627_001:0361c11": "其背曰。衣不單乎。或暑。察其色曰。莫太熱乎。乃至命",
    "X87n1627_001:0361c12": "終者。不問彼有無常住。以禮津送。",
    "X87n1627_001:0361c13": "贊曰。經稱八種福田。看病第一。豈不以衲子無家。孤",
    "X87n1627_001:0361c14": "單湖海伶仃疾苦。真可悲憐。作僧坊主。而病不於我",
    "X87n1627_001:0361c15": "調。死不於我殯。豈慈悲之道乎。凡住持者。宜以高菴",
    "X87n1627_001:0361c16": "為法。",
    "X87n1627_001:0361c17": "○總論",
    "X87n1627_001:0361c18": "仁義禮智。人之四端也。而仁為首。慈悲喜捨。佛之四",
    "X87n1627_001:0361c19": "心也。而慈為先。苟無慈心。雖有博學多聞神通三昧。",
    "X87n1627_001:0361c20": "悉魔業耳。或謂慈威並運。佛道也。何專尚乎慈。不知",
    "X87n1627_001:0361c21": "生之殺之皆仁也。攝之折之皆慈也。其迹則威。其實",
    "X87n1627_001:0361c22": "則慈也。威而不失為慈。是之謂大慈也。子毋以呴呴",
    "X87n1627_001:0361c23": "之恩沾沾之惠言慈也。",
    "X87n1627_001:0361c24": "△高尚之行第七",
    "X87n1627_001:0362a01": "避寵入山",
    "X87n1627_001:0362a02": "晉道恒。秦主姚興逼以易服輔贊。屢辭不允。殆而獲",
    "X87n1627_001:0362a03": "免。乃嘆曰。昔人有言。益我貨者損我神。生我名者殺",
    "X87n1627_001:0362a04": "我身。於是竄影岩壑。草食味禪終身焉。",
    "X87n1627_001:0362a05": "眾服清散",
    "X87n1627_001:0362a06": "晉慧永與遠公居廬山。鎮南將軍何無忌守潯陽。因",
    "X87n1627_001:0362a07": "集虎溪請永及遠。遠從者百餘。端肅有序。永衲衣草",
    "X87n1627_001:0362a08": "履執錫持鉢。松下飄然而至。神氣自若。無忌謂眾曰。",
    "X87n1627_001:0362a09": "永公清散之風乃多於遠師也。",
    "X87n1627_001:0362a10": "贊曰。遠師從者百餘。皆蓮社英賢耳。而何公尚抑揚",
    "X87n1627_001:0362a11": "如是。今僧畜奴僕。張葢荷篋。趨蹌於豪貴之門而求",
    "X87n1627_001:0362a12": "與為伍。何公見之又當何如耶。",
    "X87n1627_001:0362a13": "不享王供",
    "X87n1627_001:0362a14": "姚秦佛陀耶舍在姑臧。秦主興遣使聘之。厚贈不受。",
    "X87n1627_001:0362a15": "既至。興自出迎。別立新省館於逍遙園中。四事供養",
    "X87n1627_001:0362a16": "亦不受。時至分衛。一食而已。衣鉢臥具盈屋三間。不",
    "X87n1627_001:0362a17": "以介意。興為貨之。造寺城南云。",
    "X87n1627_001:0362a18": "駕不迎送",
    "X87n1627_001:0362a19": "齊僧稠。文宣帝常率羽衛至寺。稠宴坐小房。了不迎",
    "X87n1627_001:0362a20": "送。弟子諫之。稠曰。昔賓頭盧迎王七步。致七年失國。",
    "X87n1627_001:0362a21": "吾誠德之不逮。未敢自欺形相。冀獲福於帝耳。天下",
    "X87n1627_001:0362a22": "號為稠禪師。",
    "X87n1627_001:0362a23": "不結貴遊",
    "X87n1627_001:0362a24": "梁智欣。丹陽人。以經義名海內。永明末太子時幸東",
    "X87n1627_001:0362b01": "園。數進寺。欣因謝病鍾山。晏然自得。不與富貴遊往。",
    "X87n1627_001:0362b02": "孤逈絕人。凡嚫施不畜為搆改住寺云。",
    "X87n1627_001:0362b03": "不引賊路",
    "X87n1627_001:0362b04": "隋道悅。荊州人。常持般若。住玉泉。值朱粲反。入寺求",
    "X87n1627_001:0362b05": "糧又欲加害。悅殊無所懼。放令引路。悅行數步坐於",
    "X87n1627_001:0362b06": "地曰。吾沙門也。非引路之人。浮幻形骸任從白刃。粲",
    "X87n1627_001:0362b07": "奇其高尚。因送還寺。",
    "X87n1627_001:0362b08": "屢徵不就",
    "X87n1627_001:0362b09": "唐慈藏。新羅國人。冥行顯被。物望所歸。屢徵不就。王",
    "X87n1627_001:0362b10": "大怒。勑往山所將加手刃。藏曰。吾寧持戒一日而死。",
    "X87n1627_001:0362b11": "不願一生破戒而生。使不忍殺。具以上聞。王歎服焉。",
    "X87n1627_001:0362b12": "寧死不起",
    "X87n1627_001:0362b13": "唐四祖道信大師。住黃梅三十餘載。貞觀中太宗三",
    "X87n1627_001:0362b14": "詔令赴京師。並以疾辭。帝勑使者。若更不起當取其",
    "X87n1627_001:0362b15": "首。師引頸受刃。使以聞。太宗嗟嘆。賜珍帛以遂其志。",
    "X87n1627_001:0362b16": "贊曰。子陵之拒光皇。种老之辭仁祖。亦逸士之常耳。",
    "X87n1627_001:0362b17": "未聞脅之以白刃而不回者也。丹鳳翀霄。可望而不",
    "X87n1627_001:0362b18": "可追也。四祖其人歟。慈藏其人歟。",
    "X87n1627_001:0362b19": "三詔不赴",
    "X87n1627_001:0362b20": "唐汾州無業禪師。陝西雍州人。穆宗遣左街僧錄靈",
    "X87n1627_001:0362b21": "準賷詔起之。師笑曰。貧道何德。累煩人主。爾先行。吾",
    "X87n1627_001:0362b22": "即往矣。遂沐浴敷座告門人曰。汝等見聞覺知之性",
    "X87n1627_001:0362b23": "與大虗空同壽。一切境界本自空寂。迷者不了即為",
    "X87n1627_001:0362b24": "境惑流轉不窮。常了一切空。無一法當情。是諸佛用",
    "X87n1627_001:0362c01": "心處。言訖端坐。中夜而逝。準回奏。帝大欽歎。賜諡大",
    "X87n1627_001:0362c02": "達國師。師處憲穆兩朝。凡三詔不赴。",
    "X87n1627_001:0362c03": "詔至不起",
    "X87n1627_001:0362c04": "唐懶融。隱金陵牛首山。上聞其名。遣中使召見。使至。",
    "X87n1627_001:0362c05": "融方坐地燃牛糞火。拾煨芋而食。寒涕交頤。使云。天",
    "X87n1627_001:0362c06": "子有詔。尊者且起。融熟視不顧。使笑云。涕及頤矣。融",
    "X87n1627_001:0362c07": "曰我豈有工夫為俗人拭涕耶。上聞而嘆異。仍厚賜",
    "X87n1627_001:0362c08": "旌之。",
    "X87n1627_001:0362c09": "冐死納僧",
    "X87n1627_001:0362c10": "唐法冲。隴西成紀人。貞觀初勑私度者處以極刑。時",
    "X87n1627_001:0362c11": "嶧陽山多逃僧避難。資給告匱。冲詣州宰告曰。如有",
    "X87n1627_001:0362c12": "死事。冲身當之。但施道糧。終獲福祐。宰嘉其志。冐網",
    "X87n1627_001:0362c13": "周濟焉。",
    "X87n1627_001:0362c14": "不赴俗筵",
    "X87n1627_001:0362c15": "唐韜光禪師。結茆於靈隱西峰。刺史白居易具飯以",
    "X87n1627_001:0362c16": "詩邀之。光答偈不往。有城市不堪飛錫到。恐驚鶯囀",
    "X87n1627_001:0362c17": "畫樓前之句。其高致如此。",
    "X87n1627_001:0362c18": "贊曰。有古德辭朝貴招宴偈云。昨日曾將今日期。出",
    "X87n1627_001:0362c19": "門倚杖又思惟。為僧只合居山谷。國士筵中甚不宜。",
    "X87n1627_001:0362c20": "與韜光高致先後如出一轍。噫。斯二偈者。衲子當朝",
    "X87n1627_001:0362c21": "暮吟咏一過始得。",
    "X87n1627_001:0362c22": "不受衣號",
    "X87n1627_001:0362c23": "(後)唐全付。吳郡崑山人。見南塔湧禪師頓明心地。後住",
    "X87n1627_001:0362c24": "清化禪院。錢忠憲王遣使賜紫袈裟。付上章力辭。使",
    "X87n1627_001:0363a01": "再往。又辭曰。吾非飾讓也。恐後人效吾而逞欲也。尋",
    "X87n1627_001:0363a02": "賜號純一禪師。復固辭不受。",
    "X87n1627_001:0363a03": "力辭賜紫",
    "X87n1627_001:0363a04": "五代恒超。范陽人。止開元寺。講經論二十餘年。前後",
    "X87n1627_001:0363a05": "州牧使臣投刺求見者。令童子收刺。罕所接對。時郡",
    "X87n1627_001:0363a06": "守李公欲奏賜紫衣。超辭以詩。有誓傳經論死。不染",
    "X87n1627_001:0363a07": "利名生之句。李公復令人勸勉。超確然不拔。且曰。而",
    "X87n1627_001:0363a08": "復來。吾在盧龍塞外矣。相國瀛王馮公聞其名。修書",
    "X87n1627_001:0363a09": "通好。超曰。貧道早捨父母克志修行。本期彌勒知名。",
    "X87n1627_001:0363a10": "不謂浪傳宰輔。豈以虗向浮利留心乎。馮公益重之。",
    "X87n1627_001:0363a11": "表聞於朝。強賜紫焉。卒之日。天樂盈空。葢生兜率之",
    "X87n1627_001:0363a12": "明驗也。",
    "X87n1627_001:0363a13": "贊曰。紆金紫之服。交宰輔之門。人所深願而惟恐其",
    "X87n1627_001:0363a14": "不得也。二公堅辭再四。若將凂焉。清風凜然披拂千",
    "X87n1627_001:0363a15": "古。真可以凉奔競之炎衷而醒利名之醉眼矣。",
    "X87n1627_001:0363a16": "不樂王宮",
    "X87n1627_001:0363a17": "後唐貞辨。中山人。刻苦修學刺血書經。時并州不容",
    "X87n1627_001:0363a18": "外僧。辨出野外。隱身古塚中。武帝畋遊。辨方出塚。見",
    "X87n1627_001:0363a19": "旌旗騎乘還入塚穴。帝擒之問故。檢塚中。則草座案",
    "X87n1627_001:0363a20": "硯疏鈔羅布。遂命入府供養。曹太后深加仰重。辨訴",
    "X87n1627_001:0363a21": "於后曰。本以學法為重。久在王宮如梏械耳。帝乃縱",
    "X87n1627_001:0363a22": "其自由。",
    "X87n1627_001:0363a23": "袖納薦書",
    "X87n1627_001:0363a24": "(趙)宋雪竇顯禪師。得法於智門祚公。將遊兩浙。學士曾",
    "X87n1627_001:0363b01": "公謂曰。靈隱天下勝處。珊禪師吾故人。附書薦顯。顯",
    "X87n1627_001:0363b02": "至靈隱。陸沉眾中三年。俄曾公奉使浙西訪顯。靈隱",
    "X87n1627_001:0363b03": "莫有知者。時僧千餘。使吏檢牀籍乃得顯。問向所附",
    "X87n1627_001:0363b04": "書。出諸袖中封緘如故。曰。公意勤。然行脚人於世無",
    "X87n1627_001:0363b05": "求。敢希薦達哉。曾公大笑。珊以是奇之。",
    "X87n1627_001:0363b06": "贊曰。今人得貴宦書如獲拱璧而曉夜求售。其亦不",
    "X87n1627_001:0363b07": "聞雪竇之風歟。吾怪雪竇拈唱宗乘電掣雷轟。不讓",
    "X87n1627_001:0363b08": "德山臨濟諸老。考其平生。則器度由來不凡矣。為釋",
    "X87n1627_001:0363b09": "子者不可不自愛。",
    "X87n1627_001:0363b10": "棄書不拆",
    "X87n1627_001:0363b11": "宋武寧慧安禪師。與圓通秀鐵壁同參天衣。安居武",
    "X87n1627_001:0363b12": "寧荒村破院。單丁三十年。而圓通應詔居法雲。威光",
    "X87n1627_001:0363b13": "烜然。後以書致安。安不拆而棄之。侍者問故。安曰。吾",
    "X87n1627_001:0363b14": "始以秀有精彩。今知其癡也。出家兒。塚間樹下辦那",
    "X87n1627_001:0363b15": "事如救頭然。無故於八達衢頭架大屋。養數百閑漢。",
    "X87n1627_001:0363b16": "此真開眼尿牀。吾何復對哉。",
    "X87n1627_001:0363b17": "贊曰。秀多眾。安單丁。葢易地皆然耳。安非詆秀。警世",
    "X87n1627_001:0363b18": "之頑羣癡聚而已。雖然。養閑漢猶可也。今之所養者",
    "X87n1627_001:0363b19": "忙漢也。尚何言哉。",
    "X87n1627_001:0363b20": "對使焚鉢",
    "X87n1627_001:0363b21": "宋懷璉。漳州人。皇祐中召對化城殿稱旨。賜號大覺",
    "X87n1627_001:0363b22": "禪師。璉持律甚嚴。上甞遣使賜龍腦鉢盂。璉對使焚",
    "X87n1627_001:0363b23": "之曰。吾法以壞色衣。以瓦鉢食。此鉢非法。宜無所用。",
    "X87n1627_001:0363b24": "使回奏。上嘉歎久之。",
    "X87n1627_001:0363c01": "贊曰。璉公煆鉢而無怖心。英祖聞奏而無怒色。所謂",
    "X87n1627_001:0363c02": "微先生不能成光武之大。微光武不能遂先生之高",
    "X87n1627_001:0363c03": "者也。得非宗門之盛事歟。",
    "X87n1627_001:0363c04": "○總論",
    "X87n1627_001:0363c05": "上錄忠君。此紀高尚。高尚是則忠君者非歟。是不然。",
    "X87n1627_001:0363c06": "顧所守何如耳。道充於岩穴而名聞於廊廟。上度吾",
    "X87n1627_001:0363c07": "君下度吾民。非弘法利生之正務乎。獨惜大道不立",
    "X87n1627_001:0363c08": "而枉己以求榮者。貽釋子之羞也。噫。為僧者誠以道",
    "X87n1627_001:0363c09": "自重。使國王大臣聞天下有樂道忘勢之僧。而歎之",
    "X87n1627_001:0363c10": "羨之。其忠亦多矣。豈必面陳獻替而後為忠乎。吾是",
    "X87n1627_001:0363c11": "以知南陽寵逮七朝。無業力辭三詔。遇不同。而其道",
    "X87n1627_001:0363c12": "同。其忠同。",
    "X87n1627_001:0363c13": "△遲重之行第八",
    "X87n1627_001:0363c14": "傳法久隱",
    "X87n1627_001:0363c15": "唐六祖大師。初參五祖即悟自心。祖曰。汝根性大利。",
    "X87n1627_001:0363c16": "著槽廠去。遂事舂碓。腰石勤劬苦作供眾。後傳衣法。",
    "X87n1627_001:0363c17": "夜半潛去。隱跡於獵人中。蓬首垢面者一十六年。後",
    "X87n1627_001:0363c18": "以龍天見推。乃於印宗法師講席偶論風幡。四眾驚",
    "X87n1627_001:0363c19": "仰。扶翊開法大闡南宗。為萬代師表焉。",
    "X87n1627_001:0363c20": "贊曰。大師不惟開法於十六年之後。而薙髮亦如之。",
    "X87n1627_001:0363c21": "養深積厚古今一人而已。師表萬代不亦宜乎。",
    "X87n1627_001:0363c22": "十年祕重",
    "X87n1627_001:0363c23": "唐桂琛。常山人。初學毗尼。後訪南宗遍參知識。得旨",
    "X87n1627_001:0363c24": "於玄沙大師。密行陸沉。漳州牧王公請於閩城西石",
    "X87n1627_001:0364a01": "由蓮宮。駐錫十數年。祕重妙道。有懇志扣求者乃為",
    "X87n1627_001:0364a02": "開演。既而遷羅漢院。破垣敗簀恬如也。勤州太保固",
    "X87n1627_001:0364a03": "請宣法。退讓不獲。方受其請大開法門。參徒莫計。出",
    "X87n1627_001:0364a04": "法眼一宗焉。",
    "X87n1627_001:0364a05": "不宜靈異",
    "X87n1627_001:0364a06": "(後)唐善靜。長安金城人。南遊樂普。見安公法裔。乃融心",
    "X87n1627_001:0364a07": "要。後還故里。留守王公營永安院居之。甞洗沐。舍利",
    "X87n1627_001:0364a08": "隕落。即收祕。不許弟子示人。又禪寂次。忽有白鶴馴",
    "X87n1627_001:0364a09": "狎於庭。若聽法者。靜令人驅逐。凡此殊徵有而不宣。",
    "X87n1627_001:0364a10": "贊曰。古人獲靈異而祕重不宣。今人無靈異而偽稱",
    "X87n1627_001:0364a11": "惑眾。心事葢霄壤矣。聖益聖。愚益愚。又何怪乎。",
    "X87n1627_001:0364a12": "混迹樵牧",
    "X87n1627_001:0364a13": "唐普願。鄭州新鄭人。依大隈山大慧禪師受業。得法",
    "X87n1627_001:0364a14": "於江西馬大師。含景匿耀似不能言。貞元十年掛錫",
    "X87n1627_001:0364a15": "池陽南泉山。蓑笠飯牛混於樵牧。斫山畬田。足不下",
    "X87n1627_001:0364a16": "南泉三十年。太和中池陽太守與宣使陸公護軍劉",
    "X87n1627_001:0364a17": "公固請開法。道化大行。號南泉古佛云。",
    "X87n1627_001:0364a18": "贊曰。遠祖師影不出廬山四十載。王老師足不下南",
    "X87n1627_001:0364a19": "泉三十年。此古人之盛節也。然皆得意後事。非初學",
    "X87n1627_001:0364a20": "所宜。出家兒大事未明。不遠千里參尋知識。此何時",
    "X87n1627_001:0364a21": "乃守愚空坐自失善利耶。趙州八十行脚。雪峰三登",
    "X87n1627_001:0364a22": "投子九上洞山。敢為癡隱者告。",
    "X87n1627_001:0364a23": "事皆緣起",
    "X87n1627_001:0364a24": "宋神鼎諲禪師。豫州人。與汾陽齊名。年尚未壯。隱於",
    "X87n1627_001:0364b01": "南嶽二十年乃領住持。又二十年方開堂說法。然皆",
    "X87n1627_001:0364b02": "緣起於他。實非己意。",
    "X87n1627_001:0364b03": "歷年閉戶",
    "X87n1627_001:0364b04": "宋雲葢智禪師。元祐六年退居西堂。閉戶閑居者三",
    "X87n1627_001:0364b05": "十年。",
    "X87n1627_001:0364b06": "久處深山",
    "X87n1627_001:0364b07": "明無聞聰禪師。大悟之後獨入光州山中六年。陸安",
    "X87n1627_001:0364b08": "州深山六年。復至光州又經三年。如是山中獨行獨",
    "X87n1627_001:0364b09": "坐共十七年。後乃出世。",
    "X87n1627_001:0364b10": "贊曰。獨行獨坐於大悟之後。亦遁跡南泉意也。彼初",
    "X87n1627_001:0364b11": "心未悟。而乃厭叢林畏大眾離知識。索居孤陋。不亦",
    "X87n1627_001:0364b12": "謬乎。",
    "X87n1627_001:0364b13": "八請不赴",
    "X87n1627_001:0364b14": "宋汾陽無德禪師。見七十員善知識。前後八請皆不",
    "X87n1627_001:0364b15": "出世。燕居襄陽白馬寺。并汾道俗千餘人堅請不已。",
    "X87n1627_001:0364b16": "乃順人望。既至。宗風大振迹不越閫。自為不出院歌",
    "X87n1627_001:0364b17": "以見志云。",
    "X87n1627_001:0364b18": "贊曰。歷觀諸大老得法之後。率多韜光鏟彩。時至乃",
    "X87n1627_001:0364b19": "彰。而此老八請不赴。其祕重尤甚。厥後宗風大振。非",
    "X87n1627_001:0364b20": "源深流長歟。今少年負一能。皇皇乎出世之恐後也。",
    "X87n1627_001:0364b21": "亦錯矣。縱然生摘得。終是不馨香。衲子宜時以自警。",
    "X87n1627_001:0364b22": "重法隱山",
    "X87n1627_001:0364b23": "元法聞。七歲出家。後從溫公學法華．般若．唯識．因明",
    "X87n1627_001:0364b24": "及四分律。溫公謂聞任重道遠。託以弘傳之寄。聞對",
    "X87n1627_001:0364c01": "佛像灼肌燃指刺血書經以彰重法。遂隱五臺山。不",
    "X87n1627_001:0364c02": "踰閫者六載。讀藏教五千卷者三番。帝師嘆曰。漢地",
    "X87n1627_001:0364c03": "乃有此僧耶。尋以安西王命開講筵義善寺。天子聞",
    "X87n1627_001:0364c04": "而徵之至闕。詔居大原教寺。賜銀章一品。求戒者皆",
    "X87n1627_001:0364c05": "從受焉。延祐四年三月二十四日坐逝。",
    "X87n1627_001:0364c06": "廢寺隱居",
    "X87n1627_001:0364c07": "元世愚。衢州西安縣人。歷參布衲及斷崖中峰諸大",
    "X87n1627_001:0364c08": "老。後得法於止岩。歸西安烏石山廢寺。結茆以居。影",
    "X87n1627_001:0364c09": "不出山者六載。名聞於朝。遣重臣賜名香金襴法衣。",
    "X87n1627_001:0364c10": "加號弘辨。至正間有龍眠古望等五剎新剏。皆虔懇",
    "X87n1627_001:0364c11": "延師為開山第一祖。乃不得已應之。",
    "X87n1627_001:0364c12": "○總論",
    "X87n1627_001:0364c13": "或問。世尊始成正覺即演華嚴。乃有沙彌講經年甫",
    "X87n1627_001:0364c14": "七歲。如必歷年久隱。當如眾生何。不知古人之遲重",
    "X87n1627_001:0364c15": "非獨善忘世也。道高而志愈勤。心明而事彌慎。水邊",
    "X87n1627_001:0364c16": "林下長養聖胎。待夫果熟香飄。龍天推出。舉而措之。",
    "X87n1627_001:0364c17": "裕如矣。子見如來一代之利生。而不知三祇之熏鍊。",
    "X87n1627_001:0364c18": "又安知七歲沙彌非多生之熟習耶。佛法不是鮮魚",
    "X87n1627_001:0364c19": "那怕爛却。斯言雖小可以喻大。",
    "X87n1627_001:0364c20": "△艱苦之行第九",
    "X87n1627_001:0364c21": "年老頭陀",
    "X87n1627_001:0364c22": "佛世大迦葉尊者。專行頭陀。年老不捨。佛憫其衰邁。",
    "X87n1627_001:0364c23": "謂言。汝久事勤苦。宜稍自逸。迦葉苦行如故。佛大嘉",
    "X87n1627_001:0364c24": "嘆曰。汝能為一切眾生作依止。如我在世無以異也。",
    "X87n1627_001:0365a01": "有頭陁行如汝者。我法則存。不然。我法則滅。汝真荷",
    "X87n1627_001:0365a02": "擔大法者。後傳法為西天初祖。",
    "X87n1627_001:0365a03": "贊曰。頭陁行之存滅。法之存亡係焉。金口敷宣。言猶",
    "X87n1627_001:0365a04": "在耳。今僧腴其食。文其衣。華其居。惰其四肢。飾其玩",
    "X87n1627_001:0365a05": "好。如王公而不知愧。末法將沉。良可扼腕。迦葉鼻祖",
    "X87n1627_001:0365a06": "東西二方。而所為如是。豈非懸知後患。貽厥孫謀耶。",
    "X87n1627_001:0365a07": "率乃祖攸行願。禪者毋以末法自棄。",
    "X87n1627_001:0365a08": "備經險難",
    "X87n1627_001:0365a09": "晉曇無竭。聞法顯等躬踐佛國。慨然有忘身之誓。以",
    "X87n1627_001:0365a10": "永初元年集同志曇朗僧猛等二十五人。發長安。西",
    "X87n1627_001:0365a11": "渡流沙。上無飛鳥下絕走獸。四顧茫茫莫知所之。惟",
    "X87n1627_001:0365a12": "望日光以准東西。視人骨以標行路耳。至[葸-十+夕]嶺。嶺冬",
    "X87n1627_001:0365a13": "夏積雪。惡龍吐毒。風雨砂礫。前度雪山。下有大江流",
    "X87n1627_001:0365a14": "急如箭。東西兩山之脇繫索為橋。十人一過到彼岸",
    "X87n1627_001:0365a15": "已。舉烟為識。後人見烟知前已渡方得更進。久不見",
    "X87n1627_001:0365a16": "烟則知暴風吹索人墮江中矣。復過大雪山。懸崖壁",
    "X87n1627_001:0365a17": "立無安足處。壁有故杙孔。處處相對。人執四杙。先拔",
    "X87n1627_001:0365a18": "下杙。仍攀上杙。展轉相攀。經於三日方及平地。檢料",
    "X87n1627_001:0365a19": "同侶失十二人。進向中天竺。路既空曠。惟賷石蜜為",
    "X87n1627_001:0365a20": "糧。十三人中又死八人。無竭雖屢經危棘。而繫念觀",
    "X87n1627_001:0365a21": "音未甞暫廢。至舍衛國。遇眾惡象。乃歸命觀音。忽現",
    "X87n1627_001:0365a22": "師子。象遂奔逸。至恒河。復值羣兕。歸命如初。尋有大",
    "X87n1627_001:0365a23": "鷲飛來。牛亦驚散。後於南天竺隨舶達廣州。賚經而",
    "X87n1627_001:0365a24": "還。",
    "X87n1627_001:0365b01": "贊曰。讀西行傳。千載而下猶可流涕。即今一字一句",
    "X87n1627_001:0365b02": "皆先德汗血也。而或以輕心對之。汙手執之。不潔處",
    "X87n1627_001:0365b03": "置之。又或存而不讀。讀而不行。乃至用以博衣食貨",
    "X87n1627_001:0365b04": "名利而已。悲夫。",
    "X87n1627_001:0365b05": "法滅縗絰",
    "X87n1627_001:0365b06": "隋靈裕。見周氏滅教。悲感不勝。衣以斬縗。頭絰麻帶。",
    "X87n1627_001:0365b07": "如喪考妣。引同侶夜談正理。晝讀俗書。潛形灰槁以",
    "X87n1627_001:0365b08": "俟法復。",
    "X87n1627_001:0365b09": "刺股制心",
    "X87n1627_001:0365b10": "隋智舜。趙州大陸人。專修道觀。妄心卒起不可禁制。",
    "X87n1627_001:0365b11": "即刺股流血。或抱石巡塔。須臾不逸。髀上刺處斑剝",
    "X87n1627_001:0365b12": "如錦焉。",
    "X87n1627_001:0365b13": "西竺取經",
    "X87n1627_001:0365b14": "唐玄奘法師。立誓取經。貞觀三年單己西行。過流沙。",
    "X87n1627_001:0365b15": "歷高昌。及於罽賓。多虎豹不能前進。奘不知為計。閉",
    "X87n1627_001:0365b16": "門而坐。至晚啟門。一老僧至焉。奘即禮敬。僧教持般",
    "X87n1627_001:0365b17": "若心經。遂得虎豹藏形魔鬼遯迹。直造佛國取經而",
    "X87n1627_001:0365b18": "歸。凡經一百五十餘國。貞觀十九年冬方達京師。",
    "X87n1627_001:0365b19": "身先苦役",
    "X87n1627_001:0365b20": "唐志超。同州馮翊人。年二十七。依并州開化寺贊禪",
    "X87n1627_001:0365b21": "師出家。潔正身心。勤履眾務。安僧數百。兩食恒備。六",
    "X87n1627_001:0365b22": "時無缺。每有苦役必事身先。後於汾州起光岩寺。晝",
    "X87n1627_001:0365b23": "夜克勤攝引後學。時逢嚴勑。度僧者加以極刑。而超",
    "X87n1627_001:0365b24": "曾無介意如常剃落。避世逸僧憑若泰山焉。",
    "X87n1627_001:0365c01": "蚤虱不除",
    "X87n1627_001:0365c02": "唐曇韻。高陽人。止五臺山木瓜寺。單形弔影。處以瓦",
    "X87n1627_001:0365c03": "窑。衣服久而破敝。蚤虱積聚。任其味噉。寄以調伏。曾",
    "X87n1627_001:0365c04": "於坐夏。山饒土[癸-天+虫]。既不屏除氈如凝血。但引咎自責",
    "X87n1627_001:0365c05": "願以相酬。情無悋結。如此行施四十餘年。",
    "X87n1627_001:0365c06": "贊曰。蚤虱不除。不幾於苦行外道乎。是不然。若以苦",
    "X87n1627_001:0365c07": "行為成道之由。則誠邪見。今引咎自責。願以相酬。則",
    "X87n1627_001:0365c08": "所謂馬麥金鎗償宿債耳。安得等之外道。",
    "X87n1627_001:0365c09": "六載舂粟",
    "X87n1627_001:0365c10": "唐道亮。趙州欒城人。入封龍山。誦經為業。山侶三十。",
    "X87n1627_001:0365c11": "亮一身既同眾務。日別舂粟以五斗為度。六載之中",
    "X87n1627_001:0365c12": "曾無廢惰。徒跣三年。六時隨眾。後之講律。聲被東夏。",
    "X87n1627_001:0365c13": "聽徒八百。成講學士者四十餘人。",
    "X87n1627_001:0365c14": "不作不食",
    "X87n1627_001:0365c15": "唐百丈海禪師。住百丈山絕頂。每日力作以償其供。",
    "X87n1627_001:0365c16": "或勸止之。則曰我無德以勞人。眾不忍。藏其作具。因",
    "X87n1627_001:0365c17": "不食。遂有一日不作一日不食之語。",
    "X87n1627_001:0365c18": "贊曰。德如百丈而猶曰不欲以無德勞人。況我輩乎。",
    "X87n1627_001:0365c19": "或謂住持者宜弘法利生。雖日享千金役百夫何病",
    "X87n1627_001:0365c20": "焉。而瑣事力作。非所謂知大體。噫。百丈建叢林。立清",
    "X87n1627_001:0365c21": "規。為萬世師法。豈慮不及此。今若是。凡以愧天下之",
    "X87n1627_001:0365c22": "涼於德而豐於祿者也。",
    "X87n1627_001:0365c23": "萬里決疑",
    "X87n1627_001:0365c24": "唐大隨禪師。有僧問。劫火洞然。這箇壞也不壞。答云",
    "X87n1627_001:0366a01": "壞。僧云恁麼則隨他去也。答云隨他去。其僧疑之。尋",
    "X87n1627_001:0366a02": "師參扣。遍歷山川至於萬里。",
    "X87n1627_001:0366a03": "贊曰。古人為毫釐碍膺不肯自瞞。必求決擇痛快而",
    "X87n1627_001:0366a04": "後已。何復以途路為勞。所謂一句隨他語。千山走衲",
    "X87n1627_001:0366a05": "僧者。正指此也。今俾尋師訪道。則跬步而攢眉。逐利",
    "X87n1627_001:0366a06": "趨名。則萬里而輕舉。行八旬過百邑。遐哉高風。不可",
    "X87n1627_001:0366a07": "覩已。",
    "X87n1627_001:0366a08": "躬自役作",
    "X87n1627_001:0366a09": "宋慕喆。臨川人。號喆侍者。住大溈。眾二千指。齋罷必",
    "X87n1627_001:0366a10": "會大眾茶。每放參躬自役作。使令者在側如路人。夜",
    "X87n1627_001:0366a11": "禮拜視殿廡燈火。倦則以帔蒙首假寐三聖堂而已。",
    "X87n1627_001:0366a12": "卑己苦躬",
    "X87n1627_001:0366a13": "唐僧藏。遇仁祠則禮。逢碩德則禮。僧俗施拜俯僂而",
    "X87n1627_001:0366a14": "走。當眾務也屈己猶臧獲焉。見人故衣潛加浣濯。或",
    "X87n1627_001:0366a15": "與縫紉。至炎暑夜。脫衣入草莾中。蚊蚋虻蛭唼嚙流",
    "X87n1627_001:0366a16": "血而恒念彌陀佛號。雖巧曆者不能筭數矣。",
    "X87n1627_001:0366a17": "贊曰。溫陵有言。苦身而作。安坐而食。曲躬而禮。逆立",
    "X87n1627_001:0366a18": "而受。苟非有己利之德。為害非細。此老其免夫。",
    "X87n1627_001:0366a19": "刻苦事眾",
    "X87n1627_001:0366a20": "宋雲居簡禪師。初謁膺禪師。與語三日。大奇之。而誡",
    "X87n1627_001:0366a21": "令刻苦事眾。於是躬操井臼司樵爨。徧掌寺務不妨",
    "X87n1627_001:0366a22": "商略古今。眾莫有知者。",
    "X87n1627_001:0366a23": "行不辭勞",
    "X87n1627_001:0366a24": "宋圓照本禪師。師永安昇公。昇道價重叢林。歸者如",
    "X87n1627_001:0366b01": "雲。本敝衣垢面操井臼典炊爨以給之。夜則入室參",
    "X87n1627_001:0366b02": "道。昇曰。頭陁荷眾良苦。亦疲勞乎。本曰。若捨一法不",
    "X87n1627_001:0366b03": "名滿足菩提。必欲此生親證。其敢言勞。",
    "X87n1627_001:0366b04": "贊曰。掌眾務而不碍商略古今。典炊爨而不妨入室",
    "X87n1627_001:0366b05": "參道。今沙門袖手受供曰吾辦道者也。彼行務者也。",
    "X87n1627_001:0366b06": "是何其與古異也。",
    "X87n1627_001:0366b07": "常行乞食",
    "X87n1627_001:0366b08": "(劉)宋道法。燉煌人。專精禪業。後遊成都。王休之費鑑之",
    "X87n1627_001:0366b09": "請主興樂香積二剎。訓眾有法。常行分衛。不受別請。",
    "X87n1627_001:0366b10": "不預僧食。乞食所得。減施蟲鳥。夜則脫衣露坐以飼",
    "X87n1627_001:0366b11": "蚊蚋。後入定見彌勒佛臍中放光照燭三途果報。於",
    "X87n1627_001:0366b12": "是深加篤勵。常坐不臥。元徽二年於定中滅度。",
    "X87n1627_001:0366b13": "○總論",
    "X87n1627_001:0366b14": "聖王之相傳也曰無逸。佛氏之相戒也曰慎勿放逸。",
    "X87n1627_001:0366b15": "故求法者為法而忘軀。利眾者為眾而忘己。今少年",
    "X87n1627_001:0366b16": "十指不點水。百事不干懷。擎鉢則曰臂酸。持箒則曰",
    "X87n1627_001:0366b17": "腰痛。蚤夜勤修則曰吾體弱多病。或詰之則又曰愚",
    "X87n1627_001:0366b18": "者用力智者用心。愚修福智修慧。噫。果若而言。非但",
    "X87n1627_001:0366b19": "迦葉以頭陁愚。六祖以碓磨愚。而不捨穿針之福。將",
    "X87n1627_001:0366b20": "無佛亦愚耶。噫。",
    "X87n1627_001:0366b21": "△感應之行第十",
    "X87n1627_001:0366b22": "精誠感戒",
    "X87n1627_001:0366b23": "晉道進。張掖人。詣曇無讖律師求受菩薩戒。讖不許。",
    "X87n1627_001:0366b24": "令七日懺悔。懺畢再往。又大怒不許進。退而竭誠禮",
    "X87n1627_001:0366c01": "懺。經三載。一夕夢釋迦文佛親為授戒。明往見讖欲",
    "X87n1627_001:0366c02": "言所夢。讖遙賀曰。子已得戒矣。自是道俗從進受戒",
    "X87n1627_001:0366c03": "者千餘人。",
    "X87n1627_001:0366c04": "懺獲妙音",
    "X87n1627_001:0366c05": "晉法橋。少樂轉讀而乏音聲。於是絕粒懺悔七日為",
    "X87n1627_001:0366c06": "期。稽首觀音以求現報。同學苦諫不聽。至第七日覺",
    "X87n1627_001:0366c07": "喉內豁然。索水飲之。自此經聲徹里許。",
    "X87n1627_001:0366c08": "誓師子座",
    "X87n1627_001:0366c09": "劉宋竺道生。論涅槃經闡提皆當成佛。舊學法師以",
    "X87n1627_001:0366c10": "為邪說擯之。生誓曰。若我所說不合經義。願現身惡",
    "X87n1627_001:0366c11": "報。實契佛心。願捨命時據師子座。遂往吳郡虎丘山。",
    "X87n1627_001:0366c12": "竪石為徒講涅槃經。至闡提有佛性處曰。如我所說。",
    "X87n1627_001:0366c13": "契佛心否。石皆點頭。已而涅槃後品至。果稱闡提有",
    "X87n1627_001:0366c14": "佛性。後於廬山講涅槃經甫畢。眾忽見麈尾墮地端",
    "X87n1627_001:0366c15": "坐而逝。",
    "X87n1627_001:0366c16": "贊曰。聖人之言有辭缺而意圓者。涅槃之論闡提是",
    "X87n1627_001:0366c17": "也。亦何俟後品之至。葢達人會理。拘士執文。又不獨",
    "X87n1627_001:0366c18": "闡提一端而已。而生公正見不搖。堅如金石。死不違",
    "X87n1627_001:0366c19": "誓。輝灼古今。嗚呼壯哉。",
    "X87n1627_001:0366c20": "夢中易首",
    "X87n1627_001:0366c21": "劉宋求那跋跎羅。中天竺人。任緣遊化至京都。譙王",
    "X87n1627_001:0366c22": "欲講華嚴等經。而跋跎自忖未善宋言。旦夕禮懺求",
    "X87n1627_001:0366c23": "觀音加被。忽夢白衣人持劍擎人頭來問曰何憂。具",
    "X87n1627_001:0366c24": "以事對。其人以劍為易新首。豁然驚覺。備曉華音。於",
    "X87n1627_001:0367a01": "是開講大弘佛法。",
    "X87n1627_001:0367a02": "廢戒懺悔",
    "X87n1627_001:0367a03": "(高)齊僧雲。住寶明寺。以講演著名。四月十五日臨誦戒",
    "X87n1627_001:0367a04": "時白眾言。戒乃人人誦得。何勞數聞。可令一僧竪義。",
    "X87n1627_001:0367a05": "使後進開悟。眾無敢抗。遂廢誦戒。七月十五日眾集。",
    "X87n1627_001:0367a06": "忽失雲所在。四出追覔。乃於古塚中得之。流血被體。",
    "X87n1627_001:0367a07": "問其故則云。有猛士執大刀厲聲呵云。僧雲。爾何人。",
    "X87n1627_001:0367a08": "斯敢廢布薩。妄充竪義。即以刀劊我身。痛毒難忍。因",
    "X87n1627_001:0367a09": "扶掖還寺。竭誠懺悔。經於十年。至心盡敬依式布薩。",
    "X87n1627_001:0367a10": "臨終之日異香來迎欣然而逝。時咸嘉其即世懲革",
    "X87n1627_001:0367a11": "云。",
    "X87n1627_001:0367a12": "贊曰。今時尚經論而輕戒律。二千年來半月誦戒無",
    "X87n1627_001:0367a13": "復有舉行者。予不揣興廢墜於山中。人猶未之信也。",
    "X87n1627_001:0367a14": "果報炳然。於雲公有徵。願覽者思之。",
    "X87n1627_001:0367a15": "癘疾獲瘳",
    "X87n1627_001:0367a16": "齊僧遠。住梁州薛寺。不修細行。隨流飲噉。忽夢神人",
    "X87n1627_001:0367a17": "切齒責曰。汝出家人。如是造惡。何不取鏡自照。曉而",
    "X87n1627_001:0367a18": "臨水。見眼邊烏黯。謂是汙垢。舉手拭之。眉隨手落。因",
    "X87n1627_001:0367a19": "自咎責痛改常習。敝衣破履一食長齋。昏曉行悔悲",
    "X87n1627_001:0367a20": "淚交注。經一月餘。夢前神人含笑謂曰。知過能改。可",
    "X87n1627_001:0367a21": "謂智人。今當赦汝。驚喜而覺。流汗遍身。面目津潤。雙",
    "X87n1627_001:0367a22": "眉復出。遠身經二報。信知三世不虗。自後竭誠奉法",
    "X87n1627_001:0367a23": "曾無退墮。遂為名僧。",
    "X87n1627_001:0367a24": "勤苦發解",
    "X87n1627_001:0367b01": "梁道超。吳郡人。見旻法師學解冠海內。心欲企之。輟",
    "X87n1627_001:0367b02": "寢忘味以夜繼日。夢有人言。旻法師毗婆尸佛時已",
    "X87n1627_001:0367b03": "能講說。君始修習。云何可等。但自加功。不患不隨分",
    "X87n1627_001:0367b04": "得解。遂勤劬苦至。頃之洞徹。",
    "X87n1627_001:0367b05": "禮懺延壽",
    "X87n1627_001:0367b06": "梁寵法師。年三十八。遇道人法願謂曰。君年滿四十",
    "X87n1627_001:0367b07": "當死。無可避處。惟有祈誠諸佛。懺悔前愆。或可冀耳。",
    "X87n1627_001:0367b08": "寵引鏡驗之。面有黑氣。於是鬻衣鉢市香供。東抵海",
    "X87n1627_001:0367b09": "鹽光興寺。閉門禮懺。杜絕人事。晝忘食息。夜不解衣。",
    "X87n1627_001:0367b10": "迄年四十歲暮之夕。忽覺兩耳腫痛。其夜懺達四鼓。",
    "X87n1627_001:0367b11": "聞戶外人言曰。君死業已盡。遽開戶。寂無所見。明晨",
    "X87n1627_001:0367b12": "黑氣已除。兩耳生骨。居常禮佛百拜為限。後有疾不",
    "X87n1627_001:0367b13": "能起。猶於床上依時百過。俯仰虔敬。年七十有四而",
    "X87n1627_001:0367b14": "卒。",
    "X87n1627_001:0367b15": "誦經延壽",
    "X87n1627_001:0367b16": "梁智藏。吳郡人。住鍾山開善寺。遇相者謂曰。法師聰",
    "X87n1627_001:0367b17": "明葢世。惜命不長。止三十一耳。時年二十有九。於是",
    "X87n1627_001:0367b18": "罷講。探經藏。得金剛經。竭誠誦讀禮佛懺悔。晝夜不",
    "X87n1627_001:0367b19": "輟。至期忽聞空中聲曰。汝壽本盡。以般若功德力得",
    "X87n1627_001:0367b20": "倍壽矣。後見前相者。驚異莫測。藏陳其故。始知經力",
    "X87n1627_001:0367b21": "不可思議。",
    "X87n1627_001:0367b22": "贊曰。脩短。分也。禮懺誦經而壽延。則宿因之說廢矣。",
    "X87n1627_001:0367b23": "噫。還帶而夭相除。渡蟻而貴形現。人力尚可回夭。況",
    "X87n1627_001:0367b24": "三寶不思議力耳。獨恨精誠不能如二公耳。鼓[竺-二+(橐-中)]籥",
    "X87n1627_001:0367c01": "而為經。交杵碓而成禮。亦何怪乎感應之無由也。",
    "X87n1627_001:0367c02": "扣鐘拔苦",
    "X87n1627_001:0367c03": "隋智興。居大莊嚴寺。職掌扣鐘。大業五年。同住僧三",
    "X87n1627_001:0367c04": "果者有兄從駕道亡。其妻夢夫謂曰。吾至彭城病死。",
    "X87n1627_001:0367c05": "墮地獄中。賴莊嚴寺鳴鐘。響振地獄。乃得解脫。欲報",
    "X87n1627_001:0367c06": "其恩。可奉絹十疋。妻奉絹。興以散眾。眾問扣鐘何以",
    "X87n1627_001:0367c07": "致感。興曰。吾扣鐘。始祝曰。願諸聖賢同入道場。乃□",
    "X87n1627_001:0367c08": "發三下。及長扣。又祝曰。願諸惡趣。聞我鐘聲俱離苦",
    "X87n1627_001:0367c09": "惱。嚴冬極凍。皮裂肉皴。掌內凝血。無所辭勞。",
    "X87n1627_001:0367c10": "天神護體",
    "X87n1627_001:0367c11": "唐道宣律師。姓錢氏。初從師聽律一徧即欲遊方。師",
    "X87n1627_001:0367c12": "呵曰。適遐自邇。修捨有時。抑令聽十徧。後持律精嚴",
    "X87n1627_001:0367c13": "世所希有。中夜行道山上。臨砌顛仆。有天神介冑掖",
    "X87n1627_001:0367c14": "之。因問何神。答曰。博叉天王之子張瓊也。以師戒德",
    "X87n1627_001:0367c15": "高妙故給衛耳。宣遂廣問佛世。一一條對。及授宣佛",
    "X87n1627_001:0367c16": "牙寶掌以表信焉。號南山教主澄照律師。",
    "X87n1627_001:0367c17": "贊曰。律非玄義。宣公非鈍根。何淹滯乎十聽。良由戒",
    "X87n1627_001:0367c18": "為道本。欲其淪肌浹髓而堅固不易耳。今之受戒者。",
    "X87n1627_001:0367c19": "一受之後束之高閣。尚莫能粗究其義。而況師十講",
    "X87n1627_001:0367c20": "弟子十聽耶。吾故知宣公之師非常人。而大賢之出",
    "X87n1627_001:0367c21": "其門有自來矣。",
    "X87n1627_001:0367c22": "感示淨土",
    "X87n1627_001:0367c23": "唐慧日。泛舶渡海達天竺。參訪知識。咨稟捷徑法要。",
    "X87n1627_001:0367c24": "天竺學者皆贊淨土。至健馱羅國東北大山。有觀音",
    "X87n1627_001:0368a01": "像。日乃七日叩頭。又斷食。畢命為期。至七日夜。忽見",
    "X87n1627_001:0368a02": "觀音現紫金身。坐寶蓮華。垂手摩頂曰。汝欲傳法自",
    "X87n1627_001:0368a03": "利利他。惟念西方極樂世界阿彌陀佛。當知淨土法",
    "X87n1627_001:0368a04": "門勝過諸行。說已忽滅。日回長安。普勸念佛。",
    "X87n1627_001:0368a05": "贊曰。健馱之感觀音。與竹林之感文殊。大略相類。皆",
    "X87n1627_001:0368a06": "誠極而應。無可疑者。淨土感應事非一人。詳具於往",
    "X87n1627_001:0368a07": "生集中。茲不復贅。",
    "X87n1627_001:0368a08": "甘露灌口",
    "X87n1627_001:0368a09": "五代永明壽禪師。初為庫吏。用官錢放生。當死。吳越",
    "X87n1627_001:0368a10": "王釋之。出家為僧。甞行法華懺二十一日。備極精懇。",
    "X87n1627_001:0368a11": "夢觀音以甘露灌口。遂得無礙辯才。",
    "X87n1627_001:0368a12": "懺感授記",
    "X87n1627_001:0368a13": "唐曇榮。春夏講教。秋冬坐禪。因刺史送舍利三粒。乃",
    "X87n1627_001:0368a14": "誓求總獲。遂得舍利四百粒。行方等懺法。寺僧僧定",
    "X87n1627_001:0368a15": "者見光明中七佛皆現。一佛顧榮云。我是釋迦。為汝",
    "X87n1627_001:0368a16": "身器清淨故來授記。後當作佛。號普寧佛。是冬榮卒。",
    "X87n1627_001:0368a17": "異香繞室。",
    "X87n1627_001:0368a18": "口出青蓮",
    "X87n1627_001:0368a19": "唐遂端。止德潤寺。專精法華。十二時中恒誦不輟。老",
    "X87n1627_001:0368a20": "且彌篤。咸通二年忽趺坐而化。須臾口中出青色蓮",
    "X87n1627_001:0368a21": "華七莖。葬東山下。二十餘年墓屢發光。開視之。形質",
    "X87n1627_001:0368a22": "如生。眾迎還寺。漆紵飾之。今號真身院存焉。",
    "X87n1627_001:0368a23": "○總論",
    "X87n1627_001:0368a24": "予錄古行以感應終篇。有笑於傍者曰。道無修無證。",
    "X87n1627_001:0368b01": "無修則感者空。無證則應者寂。憧憧於感應。無亦計",
    "X87n1627_001:0368b02": "功謀利之心歟。予曰。桴感鼓則應以聲。水感月則應",
    "X87n1627_001:0368b03": "以影。謀與計安在。是故忠臣誓而枯竹芽。孝子泣而",
    "X87n1627_001:0368b04": "堅冰解。理也奚足異乎。使感應無由。則因果蕩然矣。",
    "X87n1627_001:0368b05": "豁達空。招殃禍。可勿戒諸。",
    "X87n1627_001:0368b07": "崇行錄(終)",
    "X87n1627_001:0368b10": "緇門崇行錄跋",
    "X87n1627_001:0368b12": "崇行錄者。履真尚朴。窮原達本之談也。矧末法羣",
    "X87n1627_001:0368b13": "機皆成孟浪。端心契理無越於茲。故我",
    "X87n1627_001:0368b14": "大師。三藏總持一心普運。大悲之極爰啟斯文。誠為",
    "X87n1627_001:0368b15": "濟苦海之慈航。燭幽途之寶炬。條分縷析。樹義森",
    "X87n1627_001:0368b16": "嚴。恍若奏八音於清廟。而冲然逸響悅可眾心。俾",
    "X87n1627_001:0368b17": "披覽者隨分各足。而揭之曰。某也忠。某也孝。某也",
    "X87n1627_001:0368b18": "由清淨而入道。某也以端謹而率眾。某也行所難",
    "X87n1627_001:0368b19": "行。某也忍所難忍。而末彰以感應。譬夫磁石引針",
    "X87n1627_001:0368b20": "澄潭暎月。必然之理亦復何疑。所謂激頑起懦。其",
    "X87n1627_001:0368b21": "為福利非小補矣。後之學者。苟或乘之以慢。稍勉",
    "X87n1627_001:0368b22": "之則曰彼聖也我凡也。爾何曾比。予於是噫。吾知",
    "X87n1627_001:0368b23": "其自安卑近而欲冀無上佛乘。猶夢未著在。弟子",
    "X87n1627_001:0368b24": "馚蠢然之餘。恭逢至教。閱未終卷。悲淚嗟嘆。惴惴",
    "X87n1627_001:0368c01": "焉罔知所自。心死神喪頓失故步。徒有以挹清氛",
    "X87n1627_001:0368c02": "於下塵耳。屬馚筆受其錄。悚仄謹書。時",
    "X87n1627_001:0368c03": "萬曆十三年歲在乙酉仲冬日弟子廣馚和南跋"
}