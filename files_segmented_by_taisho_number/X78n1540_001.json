{
    "X78n1540_001:0021b06": "法華經顯應錄序",
    "X78n1540_001:0021b08": "西竺之教。其高處至不可思議。有歷劫贊揚所不能",
    "X78n1540_001:0021b09": "盡。其神通發現攝魔救苦。雖非人力所及。皆其餘事",
    "X78n1540_001:0021b10": "也。然其教所以盛行於世。亦賴此為多。",
    "X78n1540_001:0021b11": "法華經凡三譯。而鳩摩羅什所譯舉世誦之。功德效",
    "X78n1540_001:0021b12": "驗昭然顯著。傳記所載非一。葢此經實如來祕密之",
    "X78n1540_001:0021b13": "藏。非思量分別之所能解。故其神異如此。鄉僧宗曉",
    "X78n1540_001:0021b14": "朝夕誦習書寫。甞刺血書之。又集古今簡策之言凡",
    "X78n1540_001:0021b15": "二百餘事。遂成巨編。皆有依據。將版行於時。以助流",
    "X78n1540_001:0021b16": "通。一日訪其所居。蕭然自適。與之語。貫穿教乘。問何",
    "X78n1540_001:0021b17": "以不出領眾。曰非所敢當也。因出此書求余為序。余",
    "X78n1540_001:0021b18": "曰。",
    "X78n1540_001:0021b19": "黃面老子本不欲言。大藏所見與夫龍宮海藏之所",
    "X78n1540_001:0021b20": "祕。無邊無盡。其實本不曾言。況此經之舛見於餘事",
    "X78n1540_001:0021b21": "之餘者乎。子既集之。而余又序之邪。請不已漫書以",
    "X78n1540_001:0021b22": "授之。且語之曰。子欲了此而後游方。它日一登寶所",
    "X78n1540_001:0021b23": "悟明本性。筌蹄且將忘之。而況此乎。曉曰唯。",
    "X78n1540_001:0021b24": "慶元四秊中秋日顯謨閣直學士太中大夫提舉",
    "X78n1540_001:0021c04": "江州太平興國宮樓鑰序",
    "X78n1540_001:0021c06": "法華經顯應錄目次",
    "X78n1540_001:0021c08": "卷上",
    "X78n1540_001:0021c09": "　序",
    "X78n1540_001:0021c10": "　　古聖(凡七事竝見本經)",
    "X78n1540_001:0021c11": "　多寶聽經寶塔涌現　釋迦為王求經無倦",
    "X78n1540_001:0021c12": "　不輕菩薩流通法華　喜見然身供養玅經",
    "X78n1540_001:0021c13": "　玅音遠來聽法華經　昔四比丘修習法華",
    "X78n1540_001:0021c14": "　普賢菩薩勸發流通",
    "X78n1540_001:0021c15": "　　高僧(凡一百七十三人)",
    "X78n1540_001:0021c16": "　天竺國摩訶羅比丘　燉煌三藏護法師",
    "X78n1540_001:0021c17": "　姚秦三藏什法師　長安叡法師",
    "X78n1540_001:0021c18": "　虎丘生法師　南嶽思大禪師",
    "X78n1540_001:0021c19": "　天台智者大師　南山澄照律師",
    "X78n1540_001:0021c20": "　京兆慈恩法師　五臺清涼國師",
    "X78n1540_001:0021c21": "　高麗光禪師　荊州成禪師",
    "X78n1540_001:0021c22": "　終南超禪師　天竺觀法師",
    "X78n1540_001:0021c23": "　章安總持禪師　天台璪禪師",
    "X78n1540_001:0021c24": "　廬山志禪師　荊州悅禪師",
    "X78n1540_001:0022a01": "　天台越禪師　錢唐觀法師",
    "X78n1540_001:0022a02": "　梁朝滿法師　廬山莊法師",
    "X78n1540_001:0022a03": "　後周命法師　天台明法師",
    "X78n1540_001:0022a04": "　河陰邃法師　成都生寺主",
    "X78n1540_001:0022a05": "　高昌國緒師　會稽義法師",
    "X78n1540_001:0022a06": "　羌地達上人　吳興曠法師",
    "X78n1540_001:0022a07": "　長沙亡名僧　古亡名二僧",
    "X78n1540_001:0022a08": "　冀州羽法師　臨川紹法師",
    "X78n1540_001:0022a09": "　廬山慶法師　廣陵冏法師",
    "X78n1540_001:0022a10": "　臨緇明法師　越州慧法師",
    "X78n1540_001:0022a11": "　京師侯法師　京師進法師",
    "X78n1540_001:0022a12": "　京師果法師　廬山瑜法師",
    "X78n1540_001:0022a13": "　鐘山益法師　法華臺宗法師",
    "X78n1540_001:0022a14": "　廬山登法師　餘杭志禪師",
    "X78n1540_001:0022a15": "　天衣飛雲大師　越州明法師",
    "X78n1540_001:0022a16": "　京師豫法師　京師匱法師",
    "X78n1540_001:0022a17": "　京師辯法師　沙門澄法師",
    "X78n1540_001:0022a18": "　金陵雲法師　後周遠法師",
    "X78n1540_001:0022a19": "　揚州方法師　真乘淨法師",
    "X78n1540_001:0022a20": "　三藏竭法師　朗法師",
    "X78n1540_001:0022a21": "　秦州昭上人　元魏乘法師",
    "X78n1540_001:0022a22": "　齊州湛法師　江陵遷法師",
    "X78n1540_001:0022a23": "　南澗觀法師　荊州忍禪師",
    "X78n1540_001:0022a24": "　玉泉懍法師　鄂州朗法華",
    "X78n1540_001:0022b01": "　東嶽堅法師　越州倫法師",
    "X78n1540_001:0022b02": "　齊州超法師　岐州慈禪師",
    "X78n1540_001:0022b03": "　湘州崇法師　揚岐州二僧",
    "X78n1540_001:0022b04": "　眉州泰法師　成都恭上人",
    "X78n1540_001:0022b05": "　荊州隱禪師　廬山充法師",
    "X78n1540_001:0022b06": "　黃州秀上人　齊州生法師",
    "X78n1540_001:0022b07": "　蘇州亮法師　伯濟顯禪師",
    "X78n1540_001:0022b08": "　荊州喜法師　終南通法師",
    "X78n1540_001:0022b09": "　牛頭通法師　蘇州旻法師",
    "X78n1540_001:0022b10": "　驪山達法師　雍州俗上人",
    "X78n1540_001:0022b11": "　古高寂師　悟真寺僧",
    "X78n1540_001:0022b12": "　玄法寺僧　雉山寺僧",
    "X78n1540_001:0022b13": "　揚州聰法師　棲霞嚮法師",
    "X78n1540_001:0022b14": "　終南誠法師　蘇州琰法師",
    "X78n1540_001:0022b15": "　越州藏法師　襄州㧞法師",
    "X78n1540_001:0022b16": "　汴州逈法師　京師證法師(附蕭子良)",
    "X78n1540_001:0022b17": "　長沙安法師　江都向法師",
    "X78n1540_001:0022b18": "　寶通法師　蘇州儀禪師",
    "X78n1540_001:0022b19": "　汴州照師　荊州奘法師",
    "X78n1540_001:0022b20": "　絳州轍禪師　山陰義法師",
    "X78n1540_001:0022b21": "　天台脩法師　明州端法華",
    "X78n1540_001:0022b22": "　京兆素法師　嘉禾三白和尚",
    "X78n1540_001:0022b23": "　溫州楚法師　越州莒法師",
    "X78n1540_001:0022b24": "　東京誨法師　潭州青衣寺僧",
    "X78n1540_001:0022c01": "　杭州孤山寺石壁經　蘇州法華院石壁經",
    "X78n1540_001:0022c02": "　杭州日觀大師　湖州端師子",
    "X78n1540_001:0022c03": "　明州瑩教主　明州久法華",
    "X78n1540_001:0022c04": "　蘇州梵法主　湖州明悟法師",
    "X78n1540_001:0022c05": "　溫州褒法師　南屏清辯法師",
    "X78n1540_001:0022c06": "　湖州頴法師　杭州雅闍梨",
    "X78n1540_001:0022c07": "　杭州渥法師　餘姚異闍梨",
    "X78n1540_001:0022c08": "　錢唐聰上人　秀州照法師",
    "X78n1540_001:0022c09": "　烏鎮湛法師　明州明智法師",
    "X78n1540_001:0022c10": "　明州無畏法師　杭州照闍梨",
    "X78n1540_001:0022c11": "　衡州南上人　明州誴大師",
    "X78n1540_001:0022c12": "　明州實禪師　明州澄照法師",
    "X78n1540_001:0022c13": "　明州月堂法師　明州和法華",
    "X78n1540_001:0022c14": "　明州佐法華　明州岳林寺蓮經",
    "X78n1540_001:0022c15": "　明州鑑宗師詩　明州全法華",
    "X78n1540_001:0022c16": "　天台國清寺蓮經",
    "X78n1540_001:0022c17": "卷下",
    "X78n1540_001:0022c18": "　洪州達禪師　牛頭山融禪師",
    "X78n1540_001:0022c19": "　明州太白禪師　湖州蹟禪師",
    "X78n1540_001:0022c20": "　湖州天下上座　西京大圓禪師",
    "X78n1540_001:0022c21": "　蘇州遵法師　西河韻法師",
    "X78n1540_001:0022c22": "　東京章法師　并州倫僧錄",
    "X78n1540_001:0022c23": "　五臺英法師　京師隣供奉",
    "X78n1540_001:0022c24": "　盧山超法師　洛京真法師",
    "X78n1540_001:0023a01": "　潭州亡名僧　宣城山神僧",
    "X78n1540_001:0023a02": "　成都府僧　相州昂法師",
    "X78n1540_001:0023a03": "　杭州智覺禪師　泗州德法師",
    "X78n1540_001:0023a04": "　杭州巖法師　衡嶽雲上人",
    "X78n1540_001:0023a05": "　蘄州光法師　京師言法華",
    "X78n1540_001:0023a06": "　姚江恩法華　靈峰古禪師",
    "X78n1540_001:0023a07": "　盧山可禪師　明州親法華",
    "X78n1540_001:0023a08": "　明州純法華　明州戒講師",
    "X78n1540_001:0023a09": "　　高尼(凡一十三人)",
    "X78n1540_001:0023a10": "　洛陽馨法師　司州賢法師",
    "X78n1540_001:0023a11": "　江陵壽法師　江陵玉法師",
    "X78n1540_001:0023a12": "　山陰宣法師　高郵華手尼",
    "X78n1540_001:0023a13": "　河東尼信師　東京法忍二師",
    "X78n1540_001:0023a14": "　荊州姉妹二尼　潤州潤法師",
    "X78n1540_001:0023a15": "　京師尼通師",
    "X78n1540_001:0023a16": "　　信男(凡三十二人)",
    "X78n1540_001:0023a17": "　廬山劉遺民　并州誦經靈舌",
    "X78n1540_001:0023a18": "　長史張暢　貞節處士庾詵",
    "X78n1540_001:0023a19": "　魏州刺史崔彥武　并州書生",
    "X78n1540_001:0023a20": "　江陵岑文本　臨沂王梵行",
    "X78n1540_001:0023a21": "　臨沂王淹　吳郡陸淳",
    "X78n1540_001:0023a22": "　楊州嚴法華　京師史呵誓",
    "X78n1540_001:0023a23": "　馮翊李山龍　隆州令狐元軌",
    "X78n1540_001:0023a24": "　河東董雄　隴城袁志通",
    "X78n1540_001:0023b01": "　秦州慕容文策　絳州癩人",
    "X78n1540_001:0023b02": "　京師高文　蕭鏗并婢素玉",
    "X78n1540_001:0023b03": "　撫州優婆塞　冀州張秉",
    "X78n1540_001:0023b04": "　無為軍李遇　台州左伸",
    "X78n1540_001:0023b05": "　臨安府范儼　嵩山晁待制",
    "X78n1540_001:0023b06": "　明州陸郎中　明州杜信",
    "X78n1540_001:0023b07": "　明州吳振　明州陳世禋",
    "X78n1540_001:0023b08": "　慶元府汪敬　明州王文富",
    "X78n1540_001:0023b09": "　　信女(凡一十四人)",
    "X78n1540_001:0023b10": "　陝右馬郎婦　淮寧姑嫂二人",
    "X78n1540_001:0023b11": "　南宋王慧稱　蘇刺史女使",
    "X78n1540_001:0023b12": "　長安陳氏　寧州費氏",
    "X78n1540_001:0023b13": "　台州任徵君女子　高安太守嫂",
    "X78n1540_001:0023b14": "　頴州妓盧媚兒　湖州妓楊韻",
    "X78n1540_001:0023b15": "　臨安府郭道人　明州沈氏",
    "X78n1540_001:0023b16": "　明州趙氏使　明州朱如一",
    "X78n1540_001:0023b17": "　後序",
    "X78n1540_001:0023b19": "法華經驗應錄目次(終)",
    "X78n1540_001:0023c03": "法華經顯應錄卷上(并序)",
    "X78n1540_001:0023c05": "四明石芝沙門　宗曉　編",
    "X78n1540_001:0023c06": "昔永明智覺禪師以大辯才。著賦五首。謂華嚴感通。",
    "X78n1540_001:0023c07": "金剛證驗。法華靈瑞。觀音現神。神棲安養。其所以黼",
    "X78n1540_001:0023c08": "黻聖教。鼓舞羣機。可謂有大功於像運矣。然賦所由",
    "X78n1540_001:0023c09": "作。特以歌詠讚揚為事。至於事蹟始末非傳記不能",
    "X78n1540_001:0023c10": "周知。故華嚴則有感應傳。金剛則有應驗錄。法華則",
    "X78n1540_001:0023c11": "有靈瑞集。觀音則有感應集。淨土則有往生傳。諦觀",
    "X78n1540_001:0023c12": "博覧則知佛法靈異之驗不一而足。今靈瑞一集世",
    "X78n1540_001:0023c13": "有二本。有單題靈瑞。有續靈瑞集。單題靈瑞者。內列",
    "X78n1540_001:0023c14": "六十事。不載纂集之人。唯嘉祐中有楊曦者為之序。",
    "X78n1540_001:0023c15": "此本舊有。近再刊鋟。但其間不指所出。道俗無別。諸",
    "X78n1540_001:0023c16": "祖事蹟缺於紀載。有此疎陋殆非典刑。續靈瑞集者。",
    "X78n1540_001:0023c17": "迺大觀中吳興元頴法師增新續舊。開為十科。始自",
    "X78n1540_001:0023c18": "普賢證明。終於香光表瑞。此本差勝。頗格前非。無何",
    "X78n1540_001:0023c19": "板籍久亡。往往不及見者多矣。竊惟",
    "X78n1540_001:0023c20": "法華至典。實諸佛降靈之大本。羣生達道之淵源。亞",
    "X78n1540_001:0023c21": "聖大士之所勸發。上首諸天之所護持。當今若出家",
    "X78n1540_001:0023c22": "若在家。無不傾誠讀誦。極意修治。儻神功偉蹟不登",
    "X78n1540_001:0023c23": "簡籍之中。則前言往行將不聞於世。又何以為勸信",
    "X78n1540_001:0023c24": "之端哉。宗曉濫膺釋服。志樂聞持。深嗟舊集未全。續",
    "X78n1540_001:0024a01": "本又缺。於是徧加討覈大藏三朝僧傳及內外典章。",
    "X78n1540_001:0024a02": "隱顯畢收。新舊竝列。總二百三十九事。先示",
    "X78n1540_001:0024a03": "古聖為首。次以四例分別。曰高僧。曰高尼。曰信男。曰",
    "X78n1540_001:0024a04": "信女。析為兩卷。號法華顯應錄焉。葢取諸台宗現世",
    "X78n1540_001:0024a05": "身口所感勝相。名顯機顯應之謂也。預斯錄者。率皆",
    "X78n1540_001:0024a06": "凝神實相。覃思真乘。堅操足以壓松篁。精誠足以貫",
    "X78n1540_001:0024a07": "金石。故徵應之恪。猶簫詔之致儀鳳也。以是貽諸將",
    "X78n1540_001:0024a08": "來。一人解而千萬人勸。莫不朽宅知焚。高原發濬。即",
    "X78n1540_001:0024a09": "乘高廣大車。直造甚深境界。是所願焉。若夫所載之",
    "X78n1540_001:0024a10": "人。或但有其事而無其應者。茲又顯機冥應者也。覽",
    "X78n1540_001:0024a11": "者悉之。慶元戊午仲春初吉宗曉謹序。",
    "X78n1540_001:0024a12": "古聖(凡七事竝見本經)",
    "X78n1540_001:0024a13": "多寶聽經寶塔涌現",
    "X78n1540_001:0024a14": "過去有佛。號曰多寶。其佛行菩薩道時。作大誓願。若",
    "X78n1540_001:0024a15": "我成佛。滅度之後於十方國土有說法華經處。我之",
    "X78n1540_001:0024a16": "塔廟為聽是經故涌現其前。為作證明。今多寶如來",
    "X78n1540_001:0024a17": "塔。聞說法華經故。從地涌出。讚言善哉善哉。多寶有",
    "X78n1540_001:0024a18": "願。其有欲以我身示四眾者。須集彼佛分身諸佛。集",
    "X78n1540_001:0024a19": "已開塔。多寶分座。釋迦同座。而說法言。聖主世尊。雖",
    "X78n1540_001:0024a20": "久滅度。在寶塔中。尚為法來。諸人云何不勤為法。",
    "X78n1540_001:0024a21": "釋迦為王求經無倦",
    "X78n1540_001:0024a22": "佛告四眾。吾於過去無量劫中。求法華經無有懈倦。",
    "X78n1540_001:0024a23": "於多劫中常作國王。發願求於無上菩提。心不退轉。",
    "X78n1540_001:0024a24": "為於法故捐捨國位。委正太子。擊鼓宣令四方求法。",
    "X78n1540_001:0024b01": "誰能為我說大乘者。吾當終身供給走使。時有阿私",
    "X78n1540_001:0024b02": "仙人來白王言。我有大乘。名妙法華經。若不違我。當",
    "X78n1540_001:0024b03": "為宣說。王聞仙言。歡喜踊躍。即隨仙人供給所須。採",
    "X78n1540_001:0024b04": "果汲水拾薪設食。乃至以身而為牀座。身心無倦。于",
    "X78n1540_001:0024b05": "時奉事經於千歲。為於法故精勤給侍。令無所乏。爾",
    "X78n1540_001:0024b06": "時王者。釋迦文是。時仙人者。今提婆達多是。由提婆",
    "X78n1540_001:0024b07": "達多善知識故。令我具足六波羅蜜。成等正覺。廣度",
    "X78n1540_001:0024b08": "眾生。",
    "X78n1540_001:0024b09": "不輕菩薩流通法華",
    "X78n1540_001:0024b10": "乃往古昔最初威音王如來像法之中增上慢比丘。",
    "X78n1540_001:0024b11": "有大勢力。爾時有一比丘名常不輕。是比丘凡見四",
    "X78n1540_001:0024b12": "眾皆悉禮拜讚嘆而作是言。我深敬汝等。不敢輕慢。",
    "X78n1540_001:0024b13": "汝等皆行菩薩道。當得作佛。而是比丘不專讀誦經",
    "X78n1540_001:0024b14": "典。但行禮拜。四眾之中有生瞋恚心不淨者。惡口罵",
    "X78n1540_001:0024b15": "詈言。是無智比丘。從何所來。我等不用如是虗妄授",
    "X78n1540_001:0024b16": "記。眾人或以杖木瓦石而打擲之。避走遠住。猶高聲",
    "X78n1540_001:0024b17": "唱言。我不敢輕於汝等。汝等皆當作佛。以其常作是",
    "X78n1540_001:0024b18": "語。故號之為常不輕。是比丘臨欲終時。於虗空中具",
    "X78n1540_001:0024b19": "聞威音王佛先所說法華經。悉能受持。即得六根清",
    "X78n1540_001:0024b20": "淨。廣為人說是法華經。時不輕者。釋迦文是。若我宿",
    "X78n1540_001:0024b21": "世不受持此經為他人說者。不能疾得菩提。法華文",
    "X78n1540_001:0024b22": "句問曰。釋迦出世。踟躕不說。不輕一見。造次而言。何",
    "X78n1540_001:0024b23": "也。答。本已有善。釋迦以小而將護之。本未有善。不輕",
    "X78n1540_001:0024b24": "以大而強毒之。南屏清辯蘊齊頌曰。寶劒未施藏玉",
    "X78n1540_001:0024c01": "匣。七星寒影已熒熒。殷勤說向傍人道。內有龍泉不",
    "X78n1540_001:0024c02": "可輕。",
    "X78n1540_001:0024c03": "喜見然身供養玅經",
    "X78n1540_001:0024c04": "過去日月淨明德佛。為一切眾生喜見菩薩及菩薩．",
    "X78n1540_001:0024c05": "聲聞眾說法華經。是菩薩樂集苦行一心求佛。滿萬",
    "X78n1540_001:0024c06": "二千歲已得現一切色身三昧。得此三昧已。即作念",
    "X78n1540_001:0024c07": "言。我得是三昧。皆是得聞法華經力。我今當供養於",
    "X78n1540_001:0024c08": "佛及法華經。我雖以神力供養。不如以身供養。即於",
    "X78n1540_001:0024c09": "佛前而自然身。光明徧照八十億恒河沙世界。其中",
    "X78n1540_001:0024c10": "諸佛同時讚言善哉善哉。是真精進。是名真法供養",
    "X78n1540_001:0024c11": "如來。其身火然千二百歲。命終之後復生日月淨明",
    "X78n1540_001:0024c12": "德佛國中淨德王家。而白父言。我先供養佛。已得解",
    "X78n1540_001:0024c13": "一切眾生語言陀羅尼。復聞是法華經。乃至彼佛滅",
    "X78n1540_001:0024c14": "度之後。喜見即於八萬四千舍利塔前然百福莊嚴",
    "X78n1540_001:0024c15": "臂七萬二千歲。而以供養。文句釋曰。喜見頓捨一身",
    "X78n1540_001:0024c16": "復燒兩臂。輕生重法。命殞道存。",
    "X78n1540_001:0024c17": "玅音遠來聽法華經",
    "X78n1540_001:0024c18": "釋迦牟尼佛放肉髻光明。徧照東方百八萬億那由",
    "X78n1540_001:0024c19": "他恒河沙等世界。過是數已。有淨華宿王智佛國。彼",
    "X78n1540_001:0024c20": "有菩薩名曰玅音。久已植眾德本。是菩薩欲從淨華",
    "X78n1540_001:0024c21": "宿王智佛國與八萬四千菩薩而來至此娑婆世界。",
    "X78n1540_001:0024c22": "供養於我。亦欲供養聽法華經。于時玅音菩薩於彼",
    "X78n1540_001:0024c23": "國沒。與八萬四千菩薩俱共發來。時多寶佛告玅音",
    "X78n1540_001:0024c24": "言。善哉善哉。汝能為供養釋迦牟尼佛及聽法華經",
    "X78n1540_001:0025a01": "故來至此。",
    "X78n1540_001:0025a02": "昔四比丘修習法華",
    "X78n1540_001:0025a03": "往昔有四比丘。於法華經極生殷重。卷舒祕教甘露",
    "X78n1540_001:0025a04": "未霑。由是結契山林共期佛慧。幽居日積。衣糧單盡。",
    "X78n1540_001:0025a05": "一飡萬里。雲霄之志可得言哉。其一人云。吾等四窮",
    "X78n1540_001:0025a06": "尚不存身。法當安寄。汝三人宜以命奉道。我一人者",
    "X78n1540_001:0025a07": "當給所須。自爾振錫門閭以求供給。雖寒暑代謝甘",
    "X78n1540_001:0025a08": "喜無慍。以故三人功圓事辦。一世之益當無量生。其",
    "X78n1540_001:0025a09": "一人者數涉人間。屢逢聲色。坯器未火難可護持。偶",
    "X78n1540_001:0025a10": "見王者出入。車駕喧闐。生心動念愛彼光榮。功德熏",
    "X78n1540_001:0025a11": "修隨念受報。人間天上常得為王。福雖不貲亦有限",
    "X78n1540_001:0025a12": "也。三人既得道果。會而議曰。我免樊籠。功由此人。彼",
    "X78n1540_001:0025a13": "躭果報。增長有為。從此死已當沉火坑。幸其未墜正",
    "X78n1540_001:0025a14": "宜設化。一人云。此王著欲而復邪見。若非愛鉤無由",
    "X78n1540_001:0025a15": "可拔。一人可作端正婦。二作聰明兒。兒婦之言必當",
    "X78n1540_001:0025a16": "從順。如宜設化果獲改邪。時國王者即玅莊嚴王。今",
    "X78n1540_001:0025a17": "華德菩薩是。其婦即淨德夫人。今光照莊嚴相菩薩",
    "X78n1540_001:0025a18": "是。而昔二子即淨藏．淨眼。今藥王．藥上二菩薩是。說",
    "X78n1540_001:0025a19": "四聖之前因。以故此品標名本事。委示如法華文句。",
    "X78n1540_001:0025a20": "南屏頌曰。昔年聚首寂寥溪。三步青雲一墮泥。小技",
    "X78n1540_001:0025a21": "略施甘折角。大家撫掌躡天梯。",
    "X78n1540_001:0025a22": "普賢菩薩勸發流通",
    "X78n1540_001:0025a23": "爾時普賢菩薩從東方來而白佛言。我於寶威德上",
    "X78n1540_001:0025a24": "王佛國遙聞此娑婆世界說法華經。與大菩薩眾共",
    "X78n1540_001:0025b01": "來聽受。惟願世尊當為說之。若人於如來滅後。云何",
    "X78n1540_001:0025b02": "能得是法華經。佛告普賢。若人成就四法。於如來滅",
    "X78n1540_001:0025b03": "後當得是法華經。一者為諸佛護念。二者植眾德本。",
    "X78n1540_001:0025b04": "三者入正定聚。四者發救一切眾生之心。如是成就",
    "X78n1540_001:0025b05": "四法。必得是經。普賢白佛言。於後五百歲濁惡世中。",
    "X78n1540_001:0025b06": "其有受持是經典者。我當守護。除其衰患。是人若行",
    "X78n1540_001:0025b07": "若立讀誦此經。我時乘六牙白象與大菩薩眾而自",
    "X78n1540_001:0025b08": "現身供養守護。亦為供養法華經故。其人若於法華",
    "X78n1540_001:0025b09": "經有所妄失一句一偈。我當教之。文句釋曰。佛舉四",
    "X78n1540_001:0025b10": "法冠罩一經。法華之重演。佛慧之再宣。遠來勸發。其",
    "X78n1540_001:0025b11": "義如此。南屏頌曰。徧吉尋聲得得來。巨靈纔闢絕纖",
    "X78n1540_001:0025b12": "埃。象王何事頻移步。為愛芬陀滿砌苔。",
    "X78n1540_001:0025b13": "高僧(凡一百七十三人)",
    "X78n1540_001:0025b14": "天竺國摩訶羅比丘",
    "X78n1540_001:0025b15": "昔天竺國有一阿蘭若比丘名摩訶羅。大讀摩訶衍。",
    "X78n1540_001:0025b16": "德行彌著。國王正信。甞布髮掩泥令比丘蹈。又有比",
    "X78n1540_001:0025b17": "丘來白王言。此人不多讀經。何大供養。王言。我曾一",
    "X78n1540_001:0025b18": "日夜半欲見此比丘。即至其所。見彼在一窟中讀法",
    "X78n1540_001:0025b19": "華經。有一金色光明人乘白象。王合掌供養。我方親",
    "X78n1540_001:0025b20": "近。彼即滅沒。我問大德。以我來故。金色光明人滅耶。",
    "X78n1540_001:0025b21": "比丘言。此是徧吉菩薩。徧吉自言。若有人誦法華經。",
    "X78n1540_001:0025b22": "我當乘白象來教導之。我讀是經。徧吉自來矣。徧吉",
    "X78n1540_001:0025b23": "即法華經中普賢菩薩也。我聞是已。禮足而退。是故",
    "X78n1540_001:0025b24": "我今常當供養(大智度論)。",
    "X78n1540_001:0025c01": "燉煌三藏護法師",
    "X78n1540_001:0025c02": "三藏曇摩羅察。此云法護。月支國人。八歲離俗。凡是",
    "X78n1540_001:0025c03": "經書過目成誦。日記萬言。西游諸國。通三十六種語",
    "X78n1540_001:0025c04": "言書詁訓音。久居燉煌。時號燉煌菩薩。自西晉武帝",
    "X78n1540_001:0025c05": "時賚梵夾到洛陽。既而博覧五經史傳。至永康中於",
    "X78n1540_001:0025c06": "長安青門外大寺中譯正法華經一部十卷。仍為四",
    "X78n1540_001:0025c07": "眾敷講。又翻餘經共一百五十四部。咸奉勑流通。時",
    "X78n1540_001:0025c08": "隱居深山。山有清泉。澡漱給用。一日樵人觸穢。忽爾",
    "X78n1540_001:0025c09": "枯涸。護嘆曰。人之無德。遂使清泉輟流。既乏所須。吾",
    "X78n1540_001:0025c10": "當去矣。言訖清泉復涌。支遁贊曰。護公證寂。道德淵",
    "X78n1540_001:0025c11": "美。微吟穹谷。枯泉漱水。邈以護公。天挺弘懿。濯足流",
    "X78n1540_001:0025c12": "沙。傾拔玄致(梁高僧傳)。",
    "X78n1540_001:0025c13": "姚秦三藏什法師",
    "X78n1540_001:0025c14": "法師鳩摩羅什。秦翻童壽。龜茲國人。七歲出家。日誦",
    "X78n1540_001:0025c15": "千偈。其母甞擕至月支國見一羅漢曰。此沙彌至三",
    "X78n1540_001:0025c16": "十五。若不破戒。當大洪佛教。度無數人。戒若不全。止",
    "X78n1540_001:0025c17": "才明法師而已。母唯其言。一日謂曰。方等深教應大",
    "X78n1540_001:0025c18": "闡真丹。唯爾之力。但於爾自身無益耳。什曰。大士之",
    "X78n1540_001:0025c19": "道。利彼亡軀。若使大法流傳。能洗蒙俗。雖身當鑪鑊",
    "X78n1540_001:0025c20": "無恨矣。時符堅據關中。太史奏云。有德星現外國分",
    "X78n1540_001:0025c21": "野。當有大智人入輔中國。堅曰。朕聞西域有羅什。將",
    "X78n1540_001:0025c22": "非是耶。即遣呂光率兵伐龜茲。光既獲什。迴至凉州。",
    "X78n1540_001:0025c23": "聞符堅為姚萇所害。乃據關外。僭號後凉。萇崩。子興",
    "X78n1540_001:0025c24": "襲位。廟庭俄生連理樹。逍遙園蔥變為茝。以為祥瑞。",
    "X78n1540_001:0026a01": "遂伐呂隆。迎什入長安。待以國師之禮。興於逍遙園",
    "X78n1540_001:0026a02": "引諸沙門聽什講說。什辯通華夏。覽舊經與胡本乖",
    "X78n1540_001:0026a03": "謬。以弘始八年於草堂寺與僧[契-大+石]等八百餘人對舊",
    "X78n1540_001:0026a04": "經考校。譯此玅法蓮華經一部七卷。興曰。法師聰明",
    "X78n1540_001:0026a05": "超悟。天下無二。可使無嗣乎。遂以妓女十人逼之。自",
    "X78n1540_001:0026a06": "是淨行者恥聞其事。師至講說必先告曰。譬如臭泥",
    "X78n1540_001:0026a07": "生蓮華。但采蓮華勿眎臭泥。後忽感疾。即語眾云。因",
    "X78n1540_001:0026a08": "法相遇。殊未盡心。無何緣謝。所譯法華等經。幸共流",
    "X78n1540_001:0026a09": "布。若所譯無謬。願焚軀後舌不焦爛。言訖而終。至於",
    "X78n1540_001:0026a10": "闍維。舌果不灰。委見梁僧傳及晉書。南山感通傳韋",
    "X78n1540_001:0026a11": "天曰。什公聰明。善解大乘。彼自七佛已來傳譯。得法",
    "X78n1540_001:0026a12": "王之遺寄也。俗以陷戒為言。此不須議。什位三賢。非",
    "X78n1540_001:0026a13": "悠悠者也。",
    "X78n1540_001:0026a14": "長安叡法師",
    "X78n1540_001:0026a15": "釋慧叡。冀州人。執節清峻。參學遊方。至南天竺國界。",
    "X78n1540_001:0026a16": "殊方異典。無不洞曉。秦主姚興召見。睹其風韻含吐。",
    "X78n1540_001:0026a17": "即大激賞。稱為四海標領。昔法護譯正法華受決品",
    "X78n1540_001:0026a18": "云。天見人。人見天。什譯妙法華至此乃曰。此語與西",
    "X78n1540_001:0026a19": "域義同。但言過質耳。叡曰。將非人天交接兩得相見。",
    "X78n1540_001:0026a20": "什喜曰實然。其領解高出若此也。翻譯纔畢。命叡講",
    "X78n1540_001:0026a21": "之。叡乃品酌幽玄。開為九轍。一昏聖相扣轍。即序品。",
    "X78n1540_001:0026a22": "二涉教歸真轍。為上根人。三興類潛彰轍。為中根人。",
    "X78n1540_001:0026a23": "四述今通昔轍。中根領解。五彰因進悟轍。為下根人。",
    "X78n1540_001:0026a24": "六贊揚行李轍。即法師品。七本迹無生轍。多寶不滅",
    "X78n1540_001:0026b01": "為本。釋迦不生為迹。本迹雖殊。不思議一也。八舉因",
    "X78n1540_001:0026b02": "徵果轍。即涌出．壽量品。九稱揚遠濟轍。即隨喜品已",
    "X78n1540_001:0026b03": "去訖經流通也。叡又著經序。見大藏本。經又有二十",
    "X78n1540_001:0026b04": "八品生起。荊溪師稱大有眉目。師常迴弘贊善利。願",
    "X78n1540_001:0026b05": "生西方。臨終之日。洗浴更衣。燒香禮拜。合掌向西坐。",
    "X78n1540_001:0026b06": "卒時見五色香雲從房而出。世稱什門四聖生．肇．融．",
    "X78n1540_001:0026b07": "叡。師其一也(見梁高僧傳。九轍出法華文句第八記)。",
    "X78n1540_001:0026b08": "虎丘生法師",
    "X78n1540_001:0026b09": "師諱道生。從師姓竺。年在志學。吐納清新。人皆畏服",
    "X78n1540_001:0026b10": "之。常以入道之要慧解為本。故鑽仰群經不憚勞苦。",
    "X78n1540_001:0026b11": "遂往關中稟承羅什。辯問超卓。咸稱神悟。後遁蹟虎",
    "X78n1540_001:0026b12": "丘寺。有講臺石至今存焉。一時居半塘誦法華經。忽",
    "X78n1540_001:0026b13": "有一雉常來聽受。一日不見。師念之。夜入夢云。某因",
    "X78n1540_001:0026b14": "聽經。遂獲改報。今在某家為兒子。待過數年卻來奉",
    "X78n1540_001:0026b15": "事。洎師詢之。果爾。及出家。無何童子之年便命終。因",
    "X78n1540_001:0026b16": "瘞于林。一夕俄而放光。輝照塘塢。鄉人異之。啟看乃",
    "X78n1540_001:0026b17": "獲一舌。生青蓮華。因是起塔。後葺成寺。即今半塘寺",
    "X78n1540_001:0026b18": "是也。師甞建言。善不受報。頓悟成佛。而守文舊學以",
    "X78n1540_001:0026b19": "為邪說。師對眾發誓曰。若所立不違經者。於捨壽時",
    "X78n1540_001:0026b20": "踞師子座。後譯大涅槃。果符所說。師即升座講敷。聽",
    "X78n1540_001:0026b21": "者悟悅。法席將畢。忽麈尾紛然而墜。端坐正容而逝。",
    "X78n1540_001:0026b22": "似若入定焉。時人語曰。生叡發天真。故知秀出者。即",
    "X78n1540_001:0026b23": "此矣(半塘寺蹟見續靈瑞集。餘出梁高僧傳)。",
    "X78n1540_001:0026b24": "南嶽思大禪師",
    "X78n1540_001:0026c01": "師諱慧思。生于武津李氏。幼夢梵僧勸令出家。遂即",
    "X78n1540_001:0026c02": "入道。立志日唯一食。不受別供。十年專誦法華。七載",
    "X78n1540_001:0026c03": "常行方等。九旬常坐脩一行三昧。由茲精進之功。徹",
    "X78n1540_001:0026c04": "見三生行道事蹟。續詣北齊慧文禪師所諮稟禪法。",
    "X78n1540_001:0026c05": "長夏攝心。夏滿受歲。慨無所證。放身倚壁。背未至間。",
    "X78n1540_001:0026c06": "豁然開悟法華三昧及餘大小法門。後止光州大蘇",
    "X78n1540_001:0026c07": "山。道俗福施造金字般若．金字法華。眾請講二經。即",
    "X78n1540_001:0026c08": "與敷敘。莫非幽賾。次至南嶽見林泉竦淨。乃曰此古",
    "X78n1540_001:0026c09": "寺基也。依言掘之。果獲殿趾器皿。又往巖下。乃曰吾",
    "X78n1540_001:0026c10": "先世在此坐禪。為賊斬首。由此命終。有今世也。僉共",
    "X78n1540_001:0026c11": "尋覓。乃得枯髏。師得而頂戴。因起塔以報昔恩。陳宣",
    "X78n1540_001:0026c12": "帝詔住棲玄寺。道俗顒仰。甞往瓦官。遇雨不濕。履泥",
    "X78n1540_001:0026c13": "不汙。或現身大小。或寂爾藏身。瓶水常滿。有若天童",
    "X78n1540_001:0026c14": "給侍。或問師位。答曰吾十信位耳。臨終日。大集門學",
    "X78n1540_001:0026c15": "說法。聞者寒心。乃曰。若有十人不惜身命。常修法華",
    "X78n1540_001:0026c16": "般舟三昧。當盡供給。如無此人。吾即去矣。苦行事難。",
    "X78n1540_001:0026c17": "竟無答者。因即斂念唱言。眾聖相迎。泯然命終。感異",
    "X78n1540_001:0026c18": "香滿室。遠近咸聞。壽六十四。即陳大建九年也。自有",
    "X78n1540_001:0026c19": "佛法以來。多重義門。唯師雙弘定慧。發言致遠。南北",
    "X78n1540_001:0026c20": "禪宗莫不遵承。甞蒙普賢摩頂涌生肉髻。見者希奇。",
    "X78n1540_001:0026c21": "行大慈悲。奉菩薩戒。不服皮革繒纊。唯麤布艾衲。冐",
    "X78n1540_001:0026c22": "犯風霜。凡所著述口授成文。歷世浸久。諸文散落不",
    "X78n1540_001:0026c23": "存。唯法華安樂行義及發願文行於世(唐續高僧傳)。",
    "X78n1540_001:0026c24": "天台智者大師",
    "X78n1540_001:0027a01": "陳．隋二國師智顗。裔出潁川。世居荊州華容縣。師即",
    "X78n1540_001:0027a02": "常侍陳起祖之仲子。母徐氏。夜夢香雲縈懷。因而有",
    "X78n1540_001:0027a03": "娠。至於誕育。室現神光。舜目重瞳。堯眉八彩。七歲往",
    "X78n1540_001:0027a04": "伽藍。僧口授普門品。一舉通利。十五於長沙像前發",
    "X78n1540_001:0027a05": "誓。願作沙門荷負正法。十八出家湘州果願寺。二十",
    "X78n1540_001:0027a06": "剃髮受具。即往大賢山誦法華經．無量義．普賢觀。歷",
    "X78n1540_001:0027a07": "于二旬。三部終畢。口誦金文。手正經像。心神爽利。又",
    "X78n1540_001:0027a08": "樂禪悅。續詣大蘇山禮思大禪師。思見而嘆曰。昔日",
    "X78n1540_001:0027a09": "靈山同聽法華。宿緣所追今復來矣。因授與普賢道",
    "X78n1540_001:0027a10": "場四安樂行。晝夜苦到。如教研心。經二七日。誦法華",
    "X78n1540_001:0027a11": "經至藥王捨身。諸佛同讚。是真精進是名真法供養",
    "X78n1540_001:0027a12": "如來。到此心懸苦行豁然入定。照了法華。若高輝之",
    "X78n1540_001:0027a13": "臨幽谷。達諸法相。似清風之游太虗。思印之曰。非爾",
    "X78n1540_001:0027a14": "弗證。非吾莫識。所入定者。法華三昧前方便也。所發",
    "X78n1540_001:0027a15": "持者。初旋陀羅尼也。縱文字法師千羣萬眾。尋汝之",
    "X78n1540_001:0027a16": "辯不可窮矣。吾久羨南嶽。恨法無所委。汝可傳燈化",
    "X78n1540_001:0027a17": "物。莫作最後斷佛種人。師奉嚴訓。遂振錫金陵。住瓦",
    "X78n1540_001:0027a18": "官寺。首開法華玄義。自是敷揚凡八載。其後徒眾轉",
    "X78n1540_001:0027a19": "多。得道者少。即避世守玄。隱居天台。初宴息於銀地。",
    "X78n1540_001:0027a20": "時經行於東南峰。或居方丈誦法華經而入三昧。眾",
    "X78n1540_001:0027a21": "魔惡鬼競來惱害。師於禪定中亦不覺神之變怪。一",
    "X78n1540_001:0027a22": "時講誦法華。感普賢乘白象躡駕于前。說法則五時",
    "X78n1540_001:0027a23": "八教。判釋一代群經罄無不盡。天台之教。實自師始。",
    "X78n1540_001:0027a24": "尋赴詔出金陵。講大論於大極殿。敷仁王於光宅寺。",
    "X78n1540_001:0027b01": "陳主三禮以示尊敬。會隋吞陳。因憩錫廬山。至開皇",
    "X78n1540_001:0027b02": "中煬帝居蕃。請為菩薩戒師。乃賜智者之號。後歸老",
    "X78n1540_001:0027b03": "天台。一夜忽夢大風吹壞寶塔。是時詔書連徵至石",
    "X78n1540_001:0027b04": "城像前。遽云有疾。遂顧命弟子唱法華經而自讚曰。",
    "X78n1540_001:0027b05": "法門父母。慧解由生。本迹曠大。微玅難測。輟斤絕弦。",
    "X78n1540_001:0027b06": "於今日矣。又曰。吾不領眾。必淨六根。為他損己。退居",
    "X78n1540_001:0027b07": "五品。吾諸師友。觀音來迎。言已加趺而寂。即開皇十",
    "X78n1540_001:0027b08": "七年丁巳仲冬念四日未時也。春秋六十。坐四十夏。",
    "X78n1540_001:0027b09": "勑封靈塔于佛隴西南峰。每歲時遣使開塔羞供。最",
    "X78n1540_001:0027b10": "後開封則不見全身矣。吳越錢王甞追諡法空寶覺",
    "X78n1540_001:0027b11": "之號。自師入滅。距今年凡六百二載。師弘教觀。不畜",
    "X78n1540_001:0027b12": "章疏。唯縱懸河之辯。講諸經外。說法華玄句以開玅",
    "X78n1540_001:0027b13": "解。次演止觀依解以立正行。故荊溪曰。非玄義無以",
    "X78n1540_001:0027b14": "導。非文句無以持。非止觀無以達。非一家無以進。斯",
    "X78n1540_001:0027b15": "之謂歟。大矣哉。救世明道之書見於台宗三部矣。師",
    "X78n1540_001:0027b16": "之化導六十餘州。其道久而益明。凡諸事蹟。詳于別",
    "X78n1540_001:0027b17": "傳及天台十二所道場記。",
    "X78n1540_001:0027b18": "南山澄照律師",
    "X78n1540_001:0027b19": "律主道宣。丹徒人也。父吏部侍郎錢申。母娠而夢月",
    "X78n1540_001:0027b20": "輪貫懷。既而又夢梵僧語曰。汝所姙者梁朝僧祐律",
    "X78n1540_001:0027b21": "師。祐即南齊剡溪隱嶽寺僧護也。宜從出家。大弘佛",
    "X78n1540_001:0027b22": "教。洎長年十五。母憶所夢。即聽離俗。所業誦法華等",
    "X78n1540_001:0027b23": "經。莫不通利。十六落髮受具。專學毗尼。後竟中興此",
    "X78n1540_001:0027b24": "道。善繼優波離者也。師三衣皆紵。一食唯菽。蚤蝨縱",
    "X78n1540_001:0027c01": "生。形同土木。在處必感神物奉華果供天饌。或失足",
    "X78n1540_001:0027c02": "前階而那吒扶護。或築寶壇而神僧禮讚。自乾封已",
    "X78n1540_001:0027c03": "後。天人絡繹而來。共師談論律相等事。故師所著疏",
    "X78n1540_001:0027c04": "鈔得佛元意。以其通神明而然也。天下後世宗之。其",
    "X78n1540_001:0027c05": "道防非止惡。是曰南山教焉。師作法華弘傳序冠于",
    "X78n1540_001:0027c06": "經首。旨趣宏遠。言辭高妙。百王不易。千古宣通。其陳",
    "X78n1540_001:0027c07": "本願曰。庶得早淨六根。仰慈尊之嘉會。速成四德。趣",
    "X78n1540_001:0027c08": "樂土之玄猷(行實見大宋高僧傳)。",
    "X78n1540_001:0027c09": "京兆慈恩法師",
    "X78n1540_001:0027c10": "師諱窺基。唐蔚遲敬德之猶子。父金吾衛將軍宗。母",
    "X78n1540_001:0027c11": "裴氏。夜夢吞月而孕。生甫六歲。聰慧過人。即著兵書",
    "X78n1540_001:0027c12": "數千言。時三藏玄奘西游得一童子。善記問。因擕謁",
    "X78n1540_001:0027c13": "宗。宗呼基拜。奘使誦所著書。奘數目童子記文誦畢。",
    "X78n1540_001:0027c14": "奘紿之曰。此古書耳。宗未之信。奘令童子覆述。一言",
    "X78n1540_001:0027c15": "不遺。宗怒剽竊。將殺之。奘就丐出家。基曰。聽我三事。",
    "X78n1540_001:0027c16": "御葷色晚膳即出家。不然寧伏劒死。奘愛其俊朗。佯",
    "X78n1540_001:0027c17": "而肯焉。入道居大慈恩寺。善解大小乘。凡是論疏一",
    "X78n1540_001:0027c18": "覧無差。先是奘公自西域受戒賢論師瑜伽師地論。",
    "X78n1540_001:0027c19": "唯識宗旨未有繼之者。師一稟承。或宗或釋。撰述百",
    "X78n1540_001:0027c20": "部。名曰百部論師。師隨處化徒。獲益者眾。東行博陵。",
    "X78n1540_001:0027c21": "有請講法華經。遂造法華玄贊大疏一十卷。其釋首",
    "X78n1540_001:0027c22": "題曰。操宏綱之極唱。旌一部之都名。法含軌持。綰群",
    "X78n1540_001:0027c23": "祥以稱妙。華兼秀發。總眾美而彰蓮。建言立宗。闡揚",
    "X78n1540_001:0027c24": "奧義。北地宗師常多講貫(師言行委見大宋僧傳。出家時事出釋氏編年)。",
    "X78n1540_001:0028a01": "五臺清涼國師",
    "X78n1540_001:0028a02": "釋澄觀。姓夏侯氏。山陰人也。依應天寺出家。誦法華",
    "X78n1540_001:0028a03": "經。十四過恩得度。首學南山律藏。次於金陵傳三論。",
    "X78n1540_001:0028a04": "復往天竺習華嚴大經。晚止蘇州。從荊溪禪師傳天",
    "X78n1540_001:0028a05": "台止觀。聽法華．維摩等經。又參牛頭忠．徑山欽。得南",
    "X78n1540_001:0028a06": "北兩宗禪法。師博學深究。識量宏遠。著華嚴貞元等",
    "X78n1540_001:0028a07": "疏。塑像寫經不可殫舉。甞發十大願。為終身所脩。一",
    "X78n1540_001:0028a08": "但三衣一鉢不畜餘長。二當代名利棄之如遺。三目",
    "X78n1540_001:0028a09": "不視女人。四影不落俗舍。五長誦法華經。六長讀大",
    "X78n1540_001:0028a10": "乘經。七長講華嚴經。八一生晝夜不臥。九不惑眾伐",
    "X78n1540_001:0028a11": "善。十不退大慈悲。師生歷九朝。為七帝門師。憲宗甞",
    "X78n1540_001:0028a12": "召入講華嚴大旨。暢悅聖懷。勑有司鑄印。遷國師。統",
    "X78n1540_001:0028a13": "冠天下緇徒。年一百有二歲。身長九尺二寸。目夜發",
    "X78n1540_001:0028a14": "光。晝視不瞬。才供二筆聲韻如鐘。梵僧稱是文殊後",
    "X78n1540_001:0028a15": "身。茶毗舌如紅蓮。舍利光潤。相國裴休奉勑撰碑(生歷",
    "X78n1540_001:0028a16": "九朝下見釋氏編年錄。餘竝大宋高僧傳)。",
    "X78n1540_001:0028a17": "高麗光禪師",
    "X78n1540_001:0028a18": "沙門玄光。海東熊州人。少厭俗塵。專修梵行。洎長遂",
    "X78n1540_001:0028a19": "越滄溟求中國禪法。於是觀光上國。行衡山參思大",
    "X78n1540_001:0028a20": "禪師。思察其根器。授以四安樂行。光利若神錐。無堅",
    "X78n1540_001:0028a21": "不犯。稟而行之。俄證法華三昧。思印之曰。汝之所證",
    "X78n1540_001:0028a22": "真實不虗。當還本國。施設善權敷揚吾教。光頂禮而",
    "X78n1540_001:0028a23": "別。即返錫江南。附舟至于大洋。偶見彩雲雅槳絳節",
    "X78n1540_001:0028a24": "而至。空中聲曰。天帝召海東玄光禪親於寵宮說親",
    "X78n1540_001:0028b01": "證法門。光拱手避讓。唯見青衣前導。尋入宮城。不類",
    "X78n1540_001:0028b02": "人間官府。無非鱗介鬼神。既登寶殿。次陟高臺。如問",
    "X78n1540_001:0028b03": "而談者凡七日。事畢。王躬送別。光復登舟。舟人謂泛",
    "X78n1540_001:0028b04": "洋不進者半日而已。光遂至熊州翁山結茆。乃成梵",
    "X78n1540_001:0028b05": "剎。其升堂者。一人證火光三昧。一人證水光三昧。餘",
    "X78n1540_001:0028b06": "如眾鳥附須彌。皆同一色光之示滅。罔知攸往。南嶽",
    "X78n1540_001:0028b07": "祖堂列二十八位。光居一焉(大宋高僧傳)。",
    "X78n1540_001:0028b08": "荊州成禪師",
    "X78n1540_001:0028b09": "僧慧成。澧陽段氏子。為僧止十住寺。誦法華．大品二",
    "X78n1540_001:0028b10": "十餘卷。後隨方問道至廬山。與天台顗禪師相見。因",
    "X78n1540_001:0028b11": "聞南嶽思大和尚即。往謁之。既見傾仰。欲學定業。思",
    "X78n1540_001:0028b12": "曰。卿一生章疏之功。與吾炙手猶不及熱。虗喪功夫。",
    "X78n1540_001:0028b13": "惜哉。成即發憤燒棄章疏。以夜達旦開眼坐禪。凡十",
    "X78n1540_001:0028b14": "五載。思又令入法華般舟道場消障三年。復示以正",
    "X78n1540_001:0028b15": "法。遂證解一切眾生語言三昧。較閉目入觀開目便",
    "X78n1540_001:0028b16": "失者霄壤矣。思曰。智顗先發三昧。後證總持。慧成及",
    "X78n1540_001:0028b17": "之。二子解行齊矣。成即詣荊州枝江建寺。道德所及",
    "X78n1540_001:0028b18": "不日而成。陳帝累召方至。與受戒法而返。時將超化。",
    "X78n1540_001:0028b19": "乃講涅槃。忽智者自玉泉至。冥相符會。共談玄理良",
    "X78n1540_001:0028b20": "久而逝(續高僧傳)。",
    "X78n1540_001:0028b21": "終南超禪師",
    "X78n1540_001:0028b22": "師名慧超。生丹陽沈氏。性溫而&#;。自幼從釋。專課法",
    "X78n1540_001:0028b23": "華。遠聞光州思大禪師定慧雙明。毗尼兼善。乃與智",
    "X78n1540_001:0028b24": "者虗心絜己摳衣請業。思曰。超之神府。得忍人也。及",
    "X78n1540_001:0028c01": "游衡嶺。復與智者同塗誦經移歲。後隱終南。八載行",
    "X78n1540_001:0028c02": "道倍隆三慧。及大業承運。爰發詔書延入禁中。大唐",
    "X78n1540_001:0028c03": "伊始。榮重京師。師自入道即誦蓮經五十餘年。萬有",
    "X78n1540_001:0028c04": "餘徧。洎寢疾將終。召眾告曰。往返吾之常也。長生不",
    "X78n1540_001:0028c05": "忻。夕死不慼。第一義空。清淨智觀。是吾凭杖。言已向",
    "X78n1540_001:0028c06": "西而逝。遺言令露屍松石以施禽獸。弟子依教停一",
    "X78n1540_001:0028c07": "月餘。顏色如生。還累塔以窆之(續高僧傳)。",
    "X78n1540_001:0028c08": "天竺觀法師",
    "X78n1540_001:0028c09": "釋真觀。姓范。錢唐人。其母以誦藥師．觀音求嗣。得師。",
    "X78n1540_001:0028c10": "師少有節操。舌紫羅紋。手現奇相。誦法華經。日終一",
    "X78n1540_001:0028c11": "卷。從師聽十誦律。超勝前標。忽夢人曰。汝有大根。何",
    "X78n1540_001:0028c12": "守小道。師遂學摩訶衍。質疑明難。搪揬玄門。時諺曰。",
    "X78n1540_001:0028c13": "錢唐有真觀。當天下一半僧。師與智者年臘相齊。為",
    "X78n1540_001:0028c14": "法兄弟。高談寂照。金石相宜。後於靈隱山建南天竺",
    "X78n1540_001:0028c15": "寺居焉。常講法華以為心要。受持讀誦躬自書弘。五",
    "X78n1540_001:0028c16": "種法師於斯乎在。每盥洗遺渧。地不為濡。人皆異之。",
    "X78n1540_001:0028c17": "一日皐亭神請講法華。感神捨祠為寺。有司馬李子",
    "X78n1540_001:0028c18": "深請講涅槃。至現病品。夢三人把旛告云。淨居天遣",
    "X78n1540_001:0028c19": "迎。續便臥疾。夢與智者同輦。翼佛還山。覺而嘆曰。昔",
    "X78n1540_001:0028c20": "謂六十二應終。講法華力。更延一紀。今七十四。復致",
    "X78n1540_001:0028c21": "斯驗。生期畢矣。乃啟手足曰。欲出生死。宜須持戒修",
    "X78n1540_001:0028c22": "定學慧。弘通正法。勿空過也。時聞空中妓樂之聲。至",
    "X78n1540_001:0028c23": "于中夜加趺而寂。師即下天竺靈山寺開山始祖。行",
    "X78n1540_001:0028c24": "業神異。昔章安頂禪師手撰別傳紀德。歲久弗存。今",
    "X78n1540_001:0029a01": "唯見之於續高僧傳。師冢塔猶在。慈雲式懺主甞重",
    "X78n1540_001:0029a02": "修之。具載靈苑集。其略曰。師志在佛乘。道契惟極。出",
    "X78n1540_001:0029a03": "不順帝王公侯大勢所臨。處不為博藝辨達大名所",
    "X78n1540_001:0029a04": "亂。軒軒然于世表。邈乎不可得而擬。今土門自開。一",
    "X78n1540_001:0029a05": "無遺物。又不知全身。從多寶以證經乎。像佛隴以化",
    "X78n1540_001:0029a06": "往乎。謹作詩六首。永奉標識云。王侯曾不屈(師隋主三勑問",
    "X78n1540_001:0029a07": "勞。秦王二延總府。皆辭疾不就)。箇是出家身。白骨已為土。清風猶凜",
    "X78n1540_001:0029a08": "人。冢隳方事葺。寺廢亦重新。獨有不濡地。無人繼後",
    "X78n1540_001:0029a09": "塵(餘詩如集)。",
    "X78n1540_001:0029a10": "章安總持禪師",
    "X78n1540_001:0029a11": "師諱灌頂。總持。吳越王諡號。師生於章安吳氏。始在",
    "X78n1540_001:0029a12": "孩孺。三歲時便能隨母稱三寶名。時共驚異。因立小",
    "X78n1540_001:0029a13": "字。名曰非凡。入道能日記萬言。玄儒竝務。稟承天台",
    "X78n1540_001:0029a14": "定慧之法。繼祖克家。智者凡所說法。皆師記錄成文。",
    "X78n1540_001:0029a15": "晚止稱心精舍。長講法華。化流囂俗。神用無方。時有",
    "X78n1540_001:0029a16": "法龍村人。去山三十里。染患將絕。其子奔來求救。師",
    "X78n1540_001:0029a17": "為轉法華經。焚栴檀香。病者遙聞香氣即愈。樂安南",
    "X78n1540_001:0029a18": "嶺地曰安洲。碧樹清溪。人徑不通。師往觀覽。留連不",
    "X78n1540_001:0029a19": "捨。乃發誓曰。若使斯地夷坦。吾當來此講法華經。曾",
    "X78n1540_001:0029a20": "未浹旬。白砂徧涌。平如玉鏡。師償先志。乃往講焉。又",
    "X78n1540_001:0029a21": "甞於攝靜寺講涅槃經。值海宼劫掠。師撞鐘就講。賊",
    "X78n1540_001:0029a22": "入。見兵旗耀日。持弓執戟人皆丈餘。因爾退散。師以",
    "X78n1540_001:0029a23": "貞觀六年於國清示疾。無論醫療。而室有異香。告弟",
    "X78n1540_001:0029a24": "子曰。彌勒經說。佛入滅日香煙若雲。汝多燒香。吾將",
    "X78n1540_001:0029b01": "去矣。言已而逝。時有智睎禪師。先貞觀元年入滅。臨",
    "X78n1540_001:0029b02": "行告言。吾生兜率。見智者坐一寶座。行列有人。唯一",
    "X78n1540_001:0029b03": "座獨空。天曰。却後六年灌頂禪師升此說法。焚香驗",
    "X78n1540_001:0029b04": "意。即慈氏降靈。計歲論期。審睎言不謬(孤山閒居編)。",
    "X78n1540_001:0029b05": "天台璪禪師",
    "X78n1540_001:0029b06": "沙門智璪。姓張氏。清沂人。年十七亡二親。染患至篤。",
    "X78n1540_001:0029b07": "知無生意。夜忽見月。遂念月光菩薩。因而得差。深知",
    "X78n1540_001:0029b08": "三寶是我依憑。即往安靜寺出家。挺志高邁。言行俱",
    "X78n1540_001:0029b09": "實。逖聞智者悟解超羣。遂抵台嶺伏膺受道。智者察",
    "X78n1540_001:0029b10": "其根器。乃遣行法華三昧。洎修至二七。初夜坐禪。乃",
    "X78n1540_001:0029b11": "見一九頭龍從地涌出。上升虗空。明日白師。師曰此",
    "X78n1540_001:0029b12": "表九道眾生聞法華經。將來之世破無明。入法性空",
    "X78n1540_001:0029b13": "耳。又甞於寶林寺要期法華三昧。啟修初夜。如有人",
    "X78n1540_001:0029b14": "來搖動戶扇。師問之。答曰。我來者燈耳。頻經數過。答",
    "X78n1540_001:0029b15": "問如前。寺有慧成禪師。聞其事而言曰。彼堂內從來",
    "X78n1540_001:0029b16": "有大惡鬼。今聞此聲。是必相害也。天曉扣戶問之。見",
    "X78n1540_001:0029b17": "其猶在。甚喜。成因以報永陽王。王即遣數十兵吏執",
    "X78n1540_001:0029b18": "杖防護。師曰。命由業也。豈在防護。謝而去之。至第二",
    "X78n1540_001:0029b19": "夜。鬼即入來徧打東西。於三七日恒爾為惱。師坦然",
    "X78n1540_001:0029b20": "無懼。行法將訖。見一青衣童子稱讚善哉。言已不見。",
    "X78n1540_001:0029b21": "師德行兼全。為智者輔佐。凡九迴朝現天子。善始令",
    "X78n1540_001:0029b22": "終。壽八十三而卒(續高僧傳)。",
    "X78n1540_001:0029b23": "廬山志禪師",
    "X78n1540_001:0029b24": "師會稽顧氏子。發蒙出家。師事天台智者。智者見其",
    "X78n1540_001:0029c01": "形神洒落。高放物表。取名大志。誦法華經。索然閒靜。",
    "X78n1540_001:0029c02": "音聲清囀。聽者忘疲。後於盧山甘露峯行杜多行。有",
    "X78n1540_001:0029c03": "時投身猛獸。彼皆避去。飡粒若盡。唯以餅果繼命而",
    "X78n1540_001:0029c04": "已。如是七載。禪誦不休。晚尸福林寺。會大業中屏除",
    "X78n1540_001:0029c05": "佛教。慨大法陵遲。遂身著孝服於佛堂中慟哭三晝",
    "X78n1540_001:0029c06": "夜。誓捨形骸伸明正教。即往東都上表曰。願陛下興",
    "X78n1540_001:0029c07": "隆三寶。貧道當然一臂於嵩嶽用報國恩。帝許之。遂",
    "X78n1540_001:0029c08": "設大齋。七眾通集。師絕粮三日。登大棚中。布褁其臂。",
    "X78n1540_001:0029c09": "灌之以蠟。如炬然之。光照巖岫。晃然大明。眾見苦行",
    "X78n1540_001:0029c10": "痛入心髓。而志形色不變。或誦經文。或讚佛德。或為",
    "X78n1540_001:0029c11": "眾說法。聲聲不絕。燒已下棚。加趺入定。七日而卒。師",
    "X78n1540_001:0029c12": "留願文七十餘紙。意在共諸眾生為善知識。見者感",
    "X78n1540_001:0029c13": "激于懷。無不墮淚(續高僧傳)。",
    "X78n1540_001:0029c14": "荊州悅禪師",
    "X78n1540_001:0029c15": "僧道悅。俗張姓。荊州人也。十二出家玉泉寺。器識沈",
    "X78n1540_001:0029c16": "邃。安貧苦節。長誦法華以為德業。玉泉。智者創置。未",
    "X78n1540_001:0029c17": "有鐘磬。師於泉源得怪石一片。懸之。每誦經卷通輒",
    "X78n1540_001:0029c18": "扣一下。聲韻清徹。聞者肅然。幽冥之徒屢有祥感。知",
    "X78n1540_001:0029c19": "而不傳。甞患水服急如鼓。一夜誦經。水忽流注。洪瘇",
    "X78n1540_001:0029c20": "頓消。時朱粲為寇劫掠。唯悅守寺。賊令引路。師曰。僧",
    "X78n1540_001:0029c21": "非引路人。浮幻形骸任從白刃。賊敬而恕之。時漢陽",
    "X78n1540_001:0029c22": "王請為戒師。以彩服賜之。悅不受。王曰何不著絹帛",
    "X78n1540_001:0029c23": "耶。悅曰。蠶衣損命。乖忍辱之名。布服儉素。表慈悲之",
    "X78n1540_001:0029c24": "相。王曰。仲由不恥夫子見稱。沙門慈忍固其然也(續高",
    "X78n1540_001:0030a01": "僧傳)。",
    "X78n1540_001:0030a02": "天台越禪師",
    "X78n1540_001:0030a03": "僧智越。生於南陽鄭氏。少有脫俗之志。父為求婚。方",
    "X78n1540_001:0030a04": "便求免。時岳陽殿下領荊州。異其為人。遂為剪髮。後",
    "X78n1540_001:0030a05": "隨方問道至金陵。值智者闡化。潔己請業。深達禪要。",
    "X78n1540_001:0030a06": "而又精持戒品。誦法華經萬有餘部。瓶水常滿。人皆",
    "X78n1540_001:0030a07": "異之。智者學徒雖眾。而越為上首。臨海露山精舍。智",
    "X78n1540_001:0030a08": "者命越影響。二十年間恂恂善誘。尋於國清寢疾。右",
    "X78n1540_001:0030a09": "脇而化。感山崩地動。道俗咸見聞(續高僧傳)。",
    "X78n1540_001:0030a10": "錢唐觀法師",
    "X78n1540_001:0030a11": "等觀。生于富陽孫氏。為僧已後。聞智者開法佛隴。遂",
    "X78n1540_001:0030a12": "往依承。專誦法華。兼能講說。貞觀中赴餘杭法忍寺",
    "X78n1540_001:0030a13": "講。忽一夜見神人曰。吾錢唐臯亭祠神也。師甞經過",
    "X78n1540_001:0030a14": "廟庭。弟子巡游不值。今故特來求授戒法。師即為然",
    "X78n1540_001:0030a15": "香秉宣。至明日夜半。沐浴更淨。召慧法師說三觀義。",
    "X78n1540_001:0030a16": "乃曰。此吾親承智者口授。言已加趺面西。稱彼佛名",
    "X78n1540_001:0030a17": "及天台智者尊號。奄然命終(靈瑞集)。",
    "X78n1540_001:0030a18": "梁朝滿法師",
    "X78n1540_001:0030a19": "羅什法師於長安譯法華經二十八品。長安宮人請",
    "X78n1540_001:0030a20": "講提婆達多品。此品淹留在內。江東所傳止得二十",
    "X78n1540_001:0030a21": "一品。梁有滿法師。講經一百徧。於長沙燒身奉法。仍",
    "X78n1540_001:0030a22": "以此品安持品之前。彼自私安。未聞天下。陳有南岳",
    "X78n1540_001:0030a23": "思大禪師。次此品在寶塔之後。晚以正法華勘之。甚",
    "X78n1540_001:0030a24": "相應。今則四凟混和。見長安舊本。故知二師深得經",
    "X78n1540_001:0030b01": "意(法華文句)。",
    "X78n1540_001:0030b02": "廬山莊法師",
    "X78n1540_001:0030b03": "比丘法莊。淮南人。十歲出家。為廬山遠公弟子。性率",
    "X78n1540_001:0030b04": "素止。苦行標名。誦法華經自為恒業。常於靜夜。隣者",
    "X78n1540_001:0030b05": "每聞師房前有兵仗羽衛之聲。豈無故而然哉(續靈瑞集)。",
    "X78n1540_001:0030b06": "後周命法師",
    "X78n1540_001:0030b07": "師慧命。姓郭氏。晉陽人。道親物疎。州閭贊重。十五誦",
    "X78n1540_001:0030b08": "法華經。兩旬之間終始通利。尋事剃落。專修法華懺",
    "X78n1540_001:0030b09": "法。以周天和三年仲冬五日面西加趺正坐。覩佛來",
    "X78n1540_001:0030b10": "迎。合掌而寂。合眾同夢天人下地。幢旛映日。又有聞",
    "X78n1540_001:0030b11": "奇樂異香。稱讚善哉之者(續高僧傳)。",
    "X78n1540_001:0030b12": "天台明法師",
    "X78n1540_001:0030b13": "師舊名法京。姓朱。會稽人。年少聚沙為塔。蒿艾為殿。",
    "X78n1540_001:0030b14": "合掌稱佛。忽遇乞食僧勸之曰。汝可往天台山出家。",
    "X78n1540_001:0030b15": "彼有初依菩薩說法化世。兒即奔往。便侍智者為弟",
    "X78n1540_001:0030b16": "子。智者笑曰。宿願力故。今得相遇。於是曉夕左右伏",
    "X78n1540_001:0030b17": "膺無懈。師因教誦法華經一部。兼修懺法。後隨侍智",
    "X78n1540_001:0030b18": "者入廬山。即於陶侃瑞像閣內要制法華三昧。俄見",
    "X78n1540_001:0030b19": "一僧云。汝法名未勝。應改為普明。則照了三世矣。自",
    "X78n1540_001:0030b20": "是從改為號。晚旋歸國清。所居之房乏水。師想念。石",
    "X78n1540_001:0030b21": "上忽流泉。又甞鑄丈六盧舍那像。感異人施金而隱。",
    "X78n1540_001:0030b22": "一時於赤城松林中現身高數十丈。章安頂禪師親",
    "X78n1540_001:0030b23": "見之。仰觀師之作用。豈聊爾之人乎(續靈瑞集)。",
    "X78n1540_001:0030b24": "河陰邃法師",
    "X78n1540_001:0030c01": "僧曇邃。不詳氏族。出家止河陰白馬寺。蔬食布衣。日",
    "X78n1540_001:0030c02": "誦正法華經十卷。兼通旨為眾講說。忽夜夢一人扣",
    "X78n1540_001:0030c03": "戶云。欲請法師九旬講經。邃不允。固請乃赴。似覺未",
    "X78n1540_001:0030c04": "覺。忽見身在白馬塢神祠中。弟子一人亦預。自是每",
    "X78n1540_001:0030c05": "日密往。餘無知者。一日寺僧過祠下。偶見兩高座。邃",
    "X78n1540_001:0030c06": "居北座。弟子居南。頗聞講說之聲。又聞異香馥郁。道",
    "X78n1540_001:0030c07": "俗相傳。咸稱神異。夏竟。神施白馬一疋。白羊五頭。絹",
    "X78n1540_001:0030c08": "五十疋。以充講嚫。師呪願。受之而去。後不知所終(梁高",
    "X78n1540_001:0030c09": "僧傳)。",
    "X78n1540_001:0030c10": "成都生寺主",
    "X78n1540_001:0030c11": "僧生。蜀郡[郫-卑+((白-日+田)/廾)]人。俗袁氏。少為僧。以苦行聞成都守宋",
    "X78n1540_001:0030c12": "豐。請主三賢寺。誦法華經。又習禪定。甞於山中誦經。",
    "X78n1540_001:0030c13": "忽有一虎來蹲于前。徹章乃去。後誦習次。常見四神",
    "X78n1540_001:0030c14": "人左右侍衛。年雖垂老。行業彌堅。洎感疾。即付囑門",
    "X78n1540_001:0030c15": "人。趺坐而化(梁高僧傳)。",
    "X78n1540_001:0030c16": "高昌國緒師",
    "X78n1540_001:0030c17": "高昌僧法緒。德行嚴峻。飯蔬飲水。後入蜀居劉師冢",
    "X78n1540_001:0030c18": "間行頭陀行。虎兕見而不傷。常處石室。誦法華．維摩．",
    "X78n1540_001:0030c19": "光明三經。忽於一夏在石室中左脇命終。七日不壞。",
    "X78n1540_001:0030c20": "香氣襲人。每夕放光照徹數里。鄉人異之。即於屍上",
    "X78n1540_001:0030c21": "為起冢塔。晉時人也(續高僧傳)。",
    "X78n1540_001:0030c22": "會稽義法師",
    "X78n1540_001:0030c23": "法義師。俗姓竺。十三歲入道。專勤梵行。誦正法華經。",
    "X78n1540_001:0030c24": "住瓦官寺。後遷會稽寶山精舍。咸和二年染疾。誦習",
    "X78n1540_001:0031a01": "無虧。夜夢一僧為出腸胃洗滌垢穢洗已。還納腹中。",
    "X78n1540_001:0031a02": "夢覺疾即痊愈。晉帝甞宣至禁中。從受五戒。供奉殷",
    "X78n1540_001:0031a03": "厚。至大和年。不疾而化。勑市新亭崗起塔安窆。今中",
    "X78n1540_001:0031a04": "興寺是也(靈瑞集)。",
    "X78n1540_001:0031a05": "羌地達上人",
    "X78n1540_001:0031a06": "晉隆安中。僧慧達於山北隴掘甘草時。羌人饑荒。捕",
    "X78n1540_001:0031a07": "人而食。達為所獲。寘之柵中。擇肥者先食。達懼甚。一",
    "X78n1540_001:0031a08": "心稱觀音名。誦普門品。人取盡。唯達與一小兒在。命",
    "X78n1540_001:0031a09": "祇一日耳。達終夜持念不捨。至旦忽一虎自艸中逃",
    "X78n1540_001:0031a10": "出。咆吼震山。諸羌畏走。虎乃齧柵作穴而去。達與小",
    "X78n1540_001:0031a11": "兒奔走得免(台宗別行義疏)。",
    "X78n1540_001:0031a12": "吳興曠法師",
    "X78n1540_001:0031a13": "法師竺法曠。俗臯氏。寓居吳興。志操高卓。戒行淵深。",
    "X78n1540_001:0031a14": "本師寢疾。曠為祈誠禮懺。凡七晝夜。因感五色光明",
    "X78n1540_001:0031a15": "照室。其病即差。後止於潛青山石室。每言法華為會",
    "X78n1540_001:0031a16": "三之旨。無量壽為淨土之因。常吟詠二部。有眾則講。",
    "X78n1540_001:0031a17": "平居則誦。謝安為吳興守。特往展敬。晉簡文帝召至。",
    "X78n1540_001:0031a18": "命齋懺以遣妖星。晚遷禹穴昌原寺。為百姓拯救危",
    "X78n1540_001:0031a19": "苦。莫不效驗。有人常見師行坐間。每有鬼神數十輩",
    "X78n1540_001:0031a20": "衛於前後。享年七十六。常侍顧愷作傳紀德(續高僧傳)。",
    "X78n1540_001:0031a21": "長沙亡名僧",
    "X78n1540_001:0031a22": "西晉建興二年。長沙縣西一百餘里。有青蓮華兩本。",
    "X78n1540_001:0031a23": "生於陸地。道俗爭觀。因掘其地一丈二尺。得一瓦棺。",
    "X78n1540_001:0031a24": "而蓮出於棺之壞處。劉棺視之。有髑髏栓索。其蓮根",
    "X78n1540_001:0031b01": "生于齒頰間。時有說者曰。昔有僧。不知名氏。誦蓮經",
    "X78n1540_001:0031b02": "十萬部。不疾而化。遺言使衣帋服以瓦為棺。此其是",
    "X78n1540_001:0031b03": "矣。今驛亭故基建寺。號曰蓮華者是也(見洪覺範文字禪集)。",
    "X78n1540_001:0031b04": "古亡名二僧",
    "X78n1540_001:0031b05": "范陽王侯寺僧。失其名。誦法華經為常業。初死。權殮",
    "X78n1540_001:0031b06": "隄下。後改葬。骸骨竝杇。唯舌不壞。又雍州有僧亦誦",
    "X78n1540_001:0031b07": "法華。隱白鹿山。感一童子供給。及終。置屍巖下。餘骸",
    "X78n1540_001:0031b08": "竝枯。其舌如故(出三寶感通錄)。",
    "X78n1540_001:0031b09": "冀州羽法師",
    "X78n1540_001:0031b10": "僧法羽。冀州人。年十五操志出家。為慧始弟子。始戒",
    "X78n1540_001:0031b11": "行精嚴。修頭陀行。羽挺拔勇猛。深達師道。因誦法華",
    "X78n1540_001:0031b12": "經。誓欲仰軌藥王燒身供養大乘。時偽秦晉王姚緒",
    "X78n1540_001:0031b13": "鎮蒲坂。羽以事白王。王曰。入道多方。何必殞命。不敢",
    "X78n1540_001:0031b14": "固違。幸願三思。羽誓志既重。即服香油。以布纏體。灌",
    "X78n1540_001:0031b15": "以油蠟。誦藥王品。即以火自燎。道俗競觀。咸生悲悼",
    "X78n1540_001:0031b16": "(梁高僧傳)。",
    "X78n1540_001:0031b17": "臨川紹法師",
    "X78n1540_001:0031b18": "慧紹。不知出處。孩孺時母哺魚肉即吐。自是不茹葷。",
    "X78n1540_001:0031b19": "八歲出家為僧。通法華經。苦行標節。後隨師僧要止",
    "X78n1540_001:0031b20": "臨川招提寺。常念佛恩之重。誓欲捨身以報。乃雇人",
    "X78n1540_001:0031b21": "斫薪。於東山石室積高一丈。中開一龕。即還寺告師。",
    "X78n1540_001:0031b22": "師諫不從。於是剋日就山建八關齋會。闔境雲奔盈",
    "X78n1540_001:0031b23": "滿山谷。至夜。紹自行香。執燭然薪入龕而坐。誦藥王",
    "X78n1540_001:0031b24": "捨身品。火沿至額猶聞經聲。大眾忽見一星大如斗",
    "X78n1540_001:0031c01": "直下火中。俄而升天。咸謂天宮迎接之瑞。紹甞謂同",
    "X78n1540_001:0031c02": "學曰。吾燒身處當生梧桐木。切莫伐之。其後三日果",
    "X78n1540_001:0031c03": "爾而生。道俗異之。宋元嘉念八年也(梁高僧傳)。",
    "X78n1540_001:0031c04": "廬山慶法師",
    "X78n1540_001:0031c05": "僧慧慶。廣陵人。宋元嘉中居廬山。學通經律。精嚴戒",
    "X78n1540_001:0031c06": "行。遇夜誦法華．維摩等經。每聞暗中有彈指讚歎之",
    "X78n1540_001:0031c07": "聲。甞於小雷遇風。船將沈。慶一志誦經以求安濟。船",
    "X78n1540_001:0031c08": "在浪中覺有扶挽之者。倐忽到岸。自是誦習至老不",
    "X78n1540_001:0031c09": "倦(法苑珠林)。",
    "X78n1540_001:0031c10": "廣陵冏法師",
    "X78n1540_001:0031c11": "僧道冏。姓馬。扶風人。棄家禮道懿為師。師病。遣冏等",
    "X78n1540_001:0031c12": "四人至霍山采鍾乳。入穴數里。跨木渡水。三人溺死。",
    "X78n1540_001:0031c13": "火炬又盡。冏素誦法華經。念觀音號。有頃。見一光如",
    "X78n1540_001:0031c14": "螢。追之得出。又甞與同學四人南游上京。方夜乘冰",
    "X78n1540_001:0031c15": "渡河。中流冰破。同學莫能濟。冏唯憑誦念。忽然脚下",
    "X78n1540_001:0031c16": "如有一物載之。復見赤光引前。遂達于南澗寺。又一",
    "X78n1540_001:0031c17": "夜入定。適見四人御一寶車請冏乘之。冏登車。忽見",
    "X78n1540_001:0031c18": "身在本州沈家橋側。路側有一人坐胡牀指揮眾人",
    "X78n1540_001:0031c19": "曰。向者只令知師住處而已。何屈遠來耶。當速送還。",
    "X78n1540_001:0031c20": "既歸寺。眾皆不知師之往返。時宋元嘉中也(梁高僧傳)。",
    "X78n1540_001:0031c21": "臨緇明法師",
    "X78n1540_001:0031c22": "宋建初中有僧普明。少出家。性純素。常蔬食布衣。以",
    "X78n1540_001:0031c23": "法華．維摩為日課。誦時有別衣別座。未甞混雜。每誦",
    "X78n1540_001:0031c24": "至勸發品。即見普賢乘象前立。誦維摩時即聞空中",
    "X78n1540_001:0032a01": "有倡樂之聲。鄉人王道真妻病革。請師持呪。方入門。",
    "X78n1540_001:0032a02": "病者悶絕。忽見一物如狸。長數尺。從狗竇出。其病即",
    "X78n1540_001:0032a03": "愈。又甞行水旁。有巫者云。神明見明法師悉皆奔走",
    "X78n1540_001:0032a04": "(梁高僧傳)。",
    "X78n1540_001:0032a05": "越州慧法師",
    "X78n1540_001:0032a06": "沙門法慧。生于夏侯氏。自成童。有卓識。及剪青螺。言",
    "X78n1540_001:0032a07": "行益峻。宋大明年東游禹穴。歸老天柱峰。課誦法華",
    "X78n1540_001:0032a08": "終身匪懈。受用清淡。蔬食布衣而已。常居一閣。不涉",
    "X78n1540_001:0032a09": "人間者三十餘年。王侯稅駕無復得見。唯周顒以信",
    "X78n1540_001:0032a10": "解兼深特與相接。時有慕德瞻禮者。或因顒次得一",
    "X78n1540_001:0032a11": "見之(梁高僧傳)。",
    "X78n1540_001:0032a12": "京師侯法師",
    "X78n1540_001:0032a13": "僧侯。俗龔氏。世為西凉人。宋孝建中至京師。凡法華．",
    "X78n1540_001:0032a14": "維摩及金光明經。率二日通一徧。如是者殆六十餘",
    "X78n1540_001:0032a15": "年不輟。後於京城後崗闢一石室為禪誦之所。一日",
    "X78n1540_001:0032a16": "感微恙。索湯盥漱整肅容儀合掌而卒。年八十九。師",
    "X78n1540_001:0032a17": "自十八歲至于捨命。日影小蹉即空齋而過(梁高僧傳)。",
    "X78n1540_001:0032a18": "京師進法師",
    "X78n1540_001:0032a19": "師名慧進。吳興姚氏子。少為人游俠。年四十乃省。因",
    "X78n1540_001:0032a20": "出家止京師高座寺。專修梵行。唯味淡薄。誓誦蓮經。",
    "X78n1540_001:0032a21": "用心勞苦執卷即病。因發心造法華經一百部以懺",
    "X78n1540_001:0032a22": "往過。於是日收施利。造經既足病亦隨差。後倍諷持。",
    "X78n1540_001:0032a23": "迴諸福業願生西方。一日忽聞空中言曰。如汝所願。",
    "X78n1540_001:0032a24": "必得往生。至齊永明三年無疾而化。壽八十五(梁高僧傳)。",
    "X78n1540_001:0032b01": "京師果法師",
    "X78n1540_001:0032b02": "僧慧果。豫州人。幼不葷茹。止京師瓦官寺。誦法華等",
    "X78n1540_001:0032b03": "經。甞於廁中見一鬼致敬云。昔作維那。小不如法。墮",
    "X78n1540_001:0032b04": "噉糞鬼中。某甞有錢三千。埋柹樹下。法師慈悲。願取",
    "X78n1540_001:0032b05": "之為植福。師即告眾取錢。為造法華經一部以悼之。",
    "X78n1540_001:0032b06": "後忽夢此鬼謝曰。已得改報。大勝前日。宋泰始中也",
    "X78n1540_001:0032b07": "(梁高僧傳)。",
    "X78n1540_001:0032b08": "廬山瑜法師",
    "X78n1540_001:0032b09": "師諱僧瑜。俗姓周。吳興人也。弱冠出家。行業純備。於",
    "X78n1540_001:0032b10": "廬山南建招提寺以居之。常持蓮經。未甞少替。一日",
    "X78n1540_001:0032b11": "謂友人曰。結累三塗情形故也。情將盡矣形亦宜捐。",
    "X78n1540_001:0032b12": "藥王之轍獨何遠哉。遂積柴為龕。設齋辭眾。是日雲",
    "X78n1540_001:0032b13": "雨交零。乃發誓曰。若我捨身無悔。天當晴朗。不然即",
    "X78n1540_001:0032b14": "霶霈矣。言已雨果霽。至夜入龕。合掌趺坐。誦藥王本",
    "X78n1540_001:0032b15": "事。火燄至體。其坐自若。眾見紫氣騰空經日不散。時",
    "X78n1540_001:0032b16": "年四十四。即宋孝建二年六月三日也。過後十四日。",
    "X78n1540_001:0032b17": "瑜之舊房忽生雙桐樹。枝葉豐茂貫壞直聳。識者以",
    "X78n1540_001:0032b18": "為娑羅雙樹。剋炳泥洹之道。瑜之庶幾。故見斯瑞。因",
    "X78n1540_001:0032b19": "號雙桐沙門。吳郡張辯為平南長史。親見其事。為之",
    "X78n1540_001:0032b20": "贊曰。悠悠玄機。茫茫至道。出生入死。孰為至寶(其一)。自",
    "X78n1540_001:0032b21": "昔藥王。殊化絕倫。往聞其說。今睹斯人(其二)。英英沙門。",
    "X78n1540_001:0032b22": "慧定心固。凝神紫氣。表跡雙樹(其三)。其德可樂。其操可",
    "X78n1540_001:0032b23": "貴。文之作矣。式颺髣髴(其四)　(梁高僧傳)。",
    "X78n1540_001:0032b24": "鐘山益法師",
    "X78n1540_001:0032c01": "師名慧益。廣陵人。出家壽春。後憩竹林寺。氣節卓越。",
    "X78n1540_001:0032c02": "精誦法華。誓願焚身作真法供。凡在見聞毀讚尤多。",
    "X78n1540_001:0032c03": "初絕粒食酥油。後斷酥油服香丸。雖四大綿薄而精",
    "X78n1540_001:0032c04": "神警正。宋孝武深加敬異。遣使諫止。不從。以大明七",
    "X78n1540_001:0032c05": "年佛生日於鐘山南置鑊辦油。乃詣闕辭帝。帝見改",
    "X78n1540_001:0032c06": "容。師再三囑以佛法而退。帝親駕見臨。時四眾奔集。",
    "X78n1540_001:0032c07": "師乃入鑊。纏以吉貝。灌之以油。將欲發火。帝復止之。",
    "X78n1540_001:0032c08": "益確固不從。且曰。微軀賤命何足介聖意。願乞度二",
    "X78n1540_001:0032c09": "十人出家。為佛法助。勑許之。益執燭自然。合掌誦藥",
    "X78n1540_001:0032c10": "王品。火至眉睫猶聞其聲。眾見悲慟響震山谷。帝忽",
    "X78n1540_001:0032c11": "聞空中笳管之聲。異香芬馥盡日方還。是夜帝又夢",
    "X78n1540_001:0032c12": "益振錫而至。復囑以佛法。翌日帝設大會。度二十人。",
    "X78n1540_001:0032c13": "勑於燒所建藥王寺云(梁高僧傳)。",
    "X78n1540_001:0032c14": "法華臺宗法師",
    "X78n1540_001:0032c15": "僧法宗。臨海人。幼好游獵。甞於剡川射中孕鹿。忽墮",
    "X78n1540_001:0032c16": "胎生子。母猶銜箭舐子。宗悔曰。貪生愛子。有識皆同。",
    "X78n1540_001:0032c17": "遂摧弓折矢。斷髮為僧。分衛自資。日唯一食。六時禮",
    "X78n1540_001:0032c18": "佛以懺往愆。常吟詠法華．維摩二經。響聞四方。士女",
    "X78n1540_001:0032c19": "從受歸戒凡三千餘人。開拓所住以為精舍。因誦為",
    "X78n1540_001:0032c20": "目。曰法華臺(梁高僧傳)。",
    "X78n1540_001:0032c21": "廬山登法師",
    "X78n1540_001:0032c22": "僧登師者。止匡廬大林寺。通誦法華。晝夜不息。一日",
    "X78n1540_001:0032c23": "忽見空中有一銀殿漸下于房。忽變成金殿。師遂入",
    "X78n1540_001:0032c24": "殿。坐起經行如是三載。晉安王聞之。累詔奉迎。因暫",
    "X78n1540_001:0033a01": "下山。王與四眾嚴持香華從師乞戒。登曰。白日喧雜。",
    "X78n1540_001:0033a02": "心多散亂。當於清夜受之。至夜正說戒相三歸依時。",
    "X78n1540_001:0033a03": "師之口吻忽放光明。徧照大眾。眾見光明競拜喧閧。",
    "X78n1540_001:0033a04": "師即不語。光便收斂。師云。本欲受戒。那得見光喧閧。",
    "X78n1540_001:0033a05": "光現但是受戒祥瑞。未是得戒正緣。今更從初。大眾",
    "X78n1540_001:0033a06": "默然。師又說法。還復放光。眾又喧閧。因而且止。明日",
    "X78n1540_001:0033a07": "再來。師即辭別歸山。所現金殿還復如故。一日忽謂",
    "X78n1540_001:0033a08": "同人曰。今登金殿。不復迴也。即於是日倐然超化(靈瑞",
    "X78n1540_001:0033a09": "集)。",
    "X78n1540_001:0033a10": "餘杭志禪師",
    "X78n1540_001:0033a11": "東晉時有僧法志。結菴餘杭山。誦法華經。朝夕不懈。",
    "X78n1540_001:0033a12": "有雉巢于菴之側。每聞誦經聲則翔集于座傍。若侍",
    "X78n1540_001:0033a13": "立聽受狀。如是者七年。一日憔悴。師撫之曰。汝雖羽",
    "X78n1540_001:0033a14": "族而能聽經。苟脫業軀必生人道。明旦遽殞。師即瘞",
    "X78n1540_001:0033a15": "之。及夜方假寐。夢童子再拜曰。我即雉也。因聽師誦",
    "X78n1540_001:0033a16": "經得脫羽類。今生于山前王氏家為男子。右腋猶有",
    "X78n1540_001:0033a17": "雉毳。見可驗也。僧詰朝至其家。問之果然。王氏一日",
    "X78n1540_001:0033a18": "設齋。志方踵門。此子遽然曰我和尚來也。舉眾異之。",
    "X78n1540_001:0033a19": "擕以示志。志撫之曰。此我雉兒耳。遂解衣周視。其腋",
    "X78n1540_001:0033a20": "下果有雉毳三莖。至七歲宜聽出家。父母唯之。至時",
    "X78n1540_001:0033a21": "入山。十六落髮。以腋有毳。命名曇翼。授與蓮經。不遺",
    "X78n1540_001:0033a22": "一字。志師歸寂。翼即為此山第二祖矣。",
    "X78n1540_001:0033a23": "天衣飛雲大師",
    "X78n1540_001:0033a24": "師諱曇翼。氏族先因已見前篇。既為僧已。隨方問道。",
    "X78n1540_001:0033b01": "初詣廬山。依遠法師了悟宗乘。續入關中禮觀羅什",
    "X78n1540_001:0033b02": "講譯經論。通達無礙。得大辯才。後與同學曇學東游",
    "X78n1540_001:0033b03": "會稽。因抵秦望山別朵五峰雙澗。氣象雄勝。因伐石",
    "X78n1540_001:0033b04": "誅茆為住山計。專誦法華。僅于一紀。一日將曛。有一",
    "X78n1540_001:0033b05": "女子身披彩服。手擕筠籠。內有白豕一隻。大蒜兩根。",
    "X78n1540_001:0033b06": "立於師前泣而言曰。妾山前某氏女。入山采薇。路逢",
    "X78n1540_001:0033b07": "猛虎。奔遁至此。日已夕。草木陰翳。豺狼縱橫。歸無生",
    "X78n1540_001:0033b08": "理。敢託一宿可乎。師稱嫌疑。堅卻不從。女則兩淚哀",
    "X78n1540_001:0033b09": "嗚。師不得已讓以草牀。即蒙頂誦經。至于三更號呼",
    "X78n1540_001:0033b10": "疾作。稱腹疼痛。覬師視之。師投以藥。女子痛益甚。呌",
    "X78n1540_001:0033b11": "不絕聲曰。儻得師為我案摩臍腹間。庶得少安。不然",
    "X78n1540_001:0033b12": "即死。佛法以慈悲方便為本。師忍坐觀不一引手見",
    "X78n1540_001:0033b13": "救耶。師曰。吾大戒僧。摩娑女身此何理也。懇求之切。",
    "X78n1540_001:0033b14": "即以巾布裹錫杖頭遙以案摩。斯須告云。已不必矣。",
    "X78n1540_001:0033b15": "翌晨女出庭際。以彩服化祥雲。豕變白象。蒜化雙蓮。",
    "X78n1540_001:0033b16": "女子足躡蓮華。跨象乘雲而謂師曰。我普賢菩薩也。",
    "X78n1540_001:0033b17": "以汝不久當歸我眾。特來相試。觀汝心中如水中月。",
    "X78n1540_001:0033b18": "不可汙染。言訖縹緲而去。爾時天上雨華。地皆震動。",
    "X78n1540_001:0033b19": "鄉人聞見莫不稱歎。是日太守孟公顗方晨起視事。",
    "X78n1540_001:0033b20": "忽見南方祥雲氤氳光射庭際。而雲下隱隱有金石",
    "X78n1540_001:0033b21": "絲竹之音。訪問得師普賢示化狀。遂併師之道行聞",
    "X78n1540_001:0033b22": "于朝廷。即奉勑建寺。額號法華(即今天衣寺是)。時晉安帝義",
    "X78n1540_001:0033b23": "熈十三年也。師享壽七十。圓寂此山。寺僧即真身而",
    "X78n1540_001:0033b24": "加塑焉。歷唐武廢教。眾以其像藏于寺南樹腹中。得",
    "X78n1540_001:0033c01": "不毀。吳越國武肅王特諡飛雲大師云(師事迹。僧傳．珠林皆紀之。",
    "X78n1540_001:0033c02": "天衣又有本傳實錄。所有異同處謹詳而錄之)。",
    "X78n1540_001:0033c03": "越州明法師",
    "X78n1540_001:0033c04": "沙門弘明。生于會稽嬴氏。出家雲門寺。節行孤高。人",
    "X78n1540_001:0033c05": "所具瞻。誦法華經。坐禪禮懺。六時不輟。感淨瓶之水",
    "X78n1540_001:0033c06": "常滿。人謂天諸童子給侍也。一日坐禪次。忽有一虎",
    "X78n1540_001:0033c07": "蹲伏于前。久之乃去。續往永興石姥巖入定。亦有山",
    "X78n1540_001:0033c08": "精來惱。明以腰繩繫之。精遜謝求脫。即曰。後不敢來。",
    "X78n1540_001:0033c09": "自爾絕跡。齊永明年也(梁高僧傳)。",
    "X78n1540_001:0033c10": "京師豫法師",
    "X78n1540_001:0033c11": "僧慧豫。黃龍人。少務學。游京師。止靈相寺。徧參名師。",
    "X78n1540_001:0033c12": "或聞臧否人物。輒塞耳不聽。誦法華．大涅槃等經。又",
    "X78n1540_001:0033c13": "習禪定。一日寢臥。忽夢三人扣戶。衣冠鮮潔執蓋相",
    "X78n1540_001:0033c14": "迎。問之。答曰。法師應死。故來奉迎。豫曰。小緣未了。可",
    "X78n1540_001:0033c15": "延一年否。遂諾而去。至明年是日。復夢三人如初。因",
    "X78n1540_001:0033c16": "爾而卒。亦齊時也(梁高僧傳)。",
    "X78n1540_001:0033c17": "京師匱法師",
    "X78n1540_001:0033c18": "齊朝僧法匱。俗阮氏。少依枳園寺出家。秉性恭默。誦",
    "X78n1540_001:0033c19": "法華經以為行業。凡得嚫施。聚以造像。其家僑居京",
    "X78n1540_001:0033c20": "師大市。一日還家。又至定林。復在枳園。後三處考覈。",
    "X78n1540_001:0033c21": "皆見師來中食。此日即迴舊房。奄然臥卒。其屍香軟",
    "X78n1540_001:0033c22": "手屈二指。眾審其證二果矣。梁武服膺神異。幸其寺",
    "X78n1540_001:0033c23": "設齋。奉勑安葬(梁高僧傳)。",
    "X78n1540_001:0033c24": "京師辯法師",
    "X78n1540_001:0034a01": "齊有燉煌沙門超辯。幼頴悟。操履深靜。居京師。後自",
    "X78n1540_001:0034a02": "京師達建康。適東越。尋禮名師。還都止定林寺。閑居",
    "X78n1540_001:0034a03": "養素。畢命山林。法華七軸日課一徧。心敏口從。恒有",
    "X78n1540_001:0034a04": "餘力。禮千佛名凡一百五十餘萬拜。不出門者三十",
    "X78n1540_001:0034a05": "餘年。壽七十三而寂。葬全身于寺南。僧祐立碑紀德",
    "X78n1540_001:0034a06": "云(梁高僧傳)。",
    "X78n1540_001:0034a07": "沙門澄法師",
    "X78n1540_001:0034a08": "跋澄。年二十出家為僧。根器魯鈍。罔然無所措。立志",
    "X78n1540_001:0034a09": "誓誦蓮經以求西邁。日記一行。或得半偈。如是勤苦",
    "X78n1540_001:0034a10": "至八十歲方通一部。一日加坐入定。忽見朱衣神人",
    "X78n1540_001:0034a11": "手持請疏曰。天帝奉迎大德跋澄。師曰。生來愚鈍。隨",
    "X78n1540_001:0034a12": "分誦持。專祈極樂。忉利雖是勝處。非所願也。神人辭",
    "X78n1540_001:0034a13": "去。又一時。夢七寶大塔。身居第五層。望見七寶城階",
    "X78n1540_001:0034a14": "無有涯際。外有二金剛執杵兩立。數十青衣手執白",
    "X78n1540_001:0034a15": "拂以拂階道。澄問。答曰此是西方寶城階道。來迎跋",
    "X78n1540_001:0034a16": "澄。夢覺即語弟子曰。汝將吾衣鉢營大眾齋。又言汝",
    "X78n1540_001:0034a17": "等此時見千佛否。答云不見。又曰覺非常香氣否。答",
    "X78n1540_001:0034a18": "云咸聞。言已向西奄然而化(靈瑞集)。",
    "X78n1540_001:0034a19": "金陵雲法師",
    "X78n1540_001:0034a20": "法師陽羨人。俗周氏。其母始生。見雲氣滿室。因以雲",
    "X78n1540_001:0034a21": "為小字。七歲出家。立名法雲。儁朗英秀卓絕於時。亮",
    "X78n1540_001:0034a22": "法師見而歎曰。吾之神明殊不及雲。此子必棟梁大",
    "X78n1540_001:0034a23": "法矣。師年三十講法華．淨名。機辯風生。學徒輻湊。梁",
    "X78n1540_001:0034a24": "武敬之。勑主光宅寺。雲自息慈即雅尚法華。研精累",
    "X78n1540_001:0034b01": "思。曾往幽巖獨講是經。列石為徒。折松作拂。自唱自",
    "X78n1540_001:0034b02": "導。兼通難問。而又文疏稠疊。前後繁映。甞於一寺講",
    "X78n1540_001:0034b03": "敷此經。忽感天華狀如飛雪。滿空而下。延于堂內。升",
    "X78n1540_001:0034b04": "空不墜。講訖乃去。時誌公道超方外。或來雲所曰。吾",
    "X78n1540_001:0034b05": "欲解師子吼。請師為說。師即陞猊剖析。誌彈指曰。善",
    "X78n1540_001:0034b06": "哉微玅矣。武帝一日以天亢陽。問誌曰。何計得雨。誌",
    "X78n1540_001:0034b07": "曰雲能致雨。當請雲師講經。雲講法華。至其澤普洽。",
    "X78n1540_001:0034b08": "天即大霈膏澤。儀同袁昂曰。家有常供養僧。發願願",
    "X78n1540_001:0034b09": "如雲之慧解。忽夢一僧曰。雲法師燈明佛時已講此",
    "X78n1540_001:0034b10": "經。那可卒敵也(續高僧傳)。",
    "X78n1540_001:0034b11": "後周遠法師",
    "X78n1540_001:0034b12": "慧遠為僧。器量非淺。身長九尺五寸。腰有九圍。登座",
    "X78n1540_001:0034b13": "說法。雷動蟄驚。時周武欲廢釋道二教。召諸沙門竝",
    "X78n1540_001:0034b14": "赴殿集。帝敘曰。朕受天命。養育黎民。世傳三教。考定",
    "X78n1540_001:0034b15": "至理。儒則禮義忠節。於世有宜。須立之。且真佛無像。",
    "X78n1540_001:0034b16": "遙敬在心。而佛塔崇麗。此實無情。何能恩惠。不足留",
    "X78n1540_001:0034b17": "之。朕意如是。諸德如何。于時五百餘僧失色無言。遠",
    "X78n1540_001:0034b18": "出眾曰。陛下云。真佛無像。誠如所言。但耳目生靈。賴",
    "X78n1540_001:0034b19": "經聞佛。藉像表真。若廢之則無以興敬。帝曰。虗空真",
    "X78n1540_001:0034b20": "佛咸自知之。遠曰。漢明已前。經像未至此土。何以不",
    "X78n1540_001:0034b21": "知。帝無對。遠曰。若不藉經教者。三皇已前未有文字。",
    "X78n1540_001:0034b22": "應曉五常耶。帝無對。遠曰。若以形像無情廢之。則國",
    "X78n1540_001:0034b23": "家七廟豈有情耶。帝曰。七廟朕亦不以為是。遠曰。若",
    "X78n1540_001:0034b24": "廢七廟則不尊先祖。何謂存儒教耶。若三教俱廢則",
    "X78n1540_001:0034c01": "將何以治國乎。帝亦無對。遠曰。陛下今以王力破滅",
    "X78n1540_001:0034c02": "三寶。地獄不揀貴賤。何不怖之。帝曰。但令百姓得樂。",
    "X78n1540_001:0034c03": "何辭地獄。遠曰。陛下以邪見化人。百姓當與陛下同",
    "X78n1540_001:0034c04": "趣阿毗。何樂之有。帝怒。勑諸僧且退。後當更集。帝自",
    "X78n1540_001:0034c05": "此行虐。佛道二教竝廢。遠乃潛居汲郡西山。專誦法",
    "X78n1540_001:0034c06": "華．維摩各滿千徧。理窟更深。浮囊不捨。至大象中。微",
    "X78n1540_001:0034c07": "開佛化。大隋之初再預薙落。名馳帝闕。下勑授洛州",
    "X78n1540_001:0034c08": "沙門都。匡任佛法。遠雖辭免而不允。即而位之(續高僧傳)。",
    "X78n1540_001:0034c09": "揚州方法師",
    "X78n1540_001:0034c10": "沙門智方。蜀地人。播名揚越。詞義清富。講法華經至",
    "X78n1540_001:0034c11": "寶塔品。寶塔高玅五百由旬。縱廣二百五十由旬之",
    "X78n1540_001:0034c12": "語。乃曰。何必昔佛國土有此高玅。即此揚州福地亦",
    "X78n1540_001:0034c13": "甚莊嚴。至如彌天七級共日月以爭光。同泰九層與",
    "X78n1540_001:0034c14": "煙雲而競色。方井則倒垂荷葉。圓桶則側布蓮華。似",
    "X78n1540_001:0034c15": "安住之居南。類尼佉之鎮北。耳聞目見。庶可聯衡。其",
    "X78n1540_001:0034c16": "出語成章若此。時有寶海法師。甞對武帝敷揚。是日",
    "X78n1540_001:0034c17": "在座布難曰。經中三變土田。此方改穢令淨。亦能變",
    "X78n1540_001:0034c18": "凡成聖否。方曰。化佛甚多。陋故須廣。凡聖自爾。何勞",
    "X78n1540_001:0034c19": "改變。海又難曰。若爾則六十小劫謂如食頃。但是聖",
    "X78n1540_001:0034c20": "覩。凡不能睹。凡聖俱睹。凡聖俱聖乎。方笑曰。高座何",
    "X78n1540_001:0034c21": "曾道此。乃是自道自難耳。海覺失言。乃調之曰。三隔",
    "X78n1540_001:0034c22": "木升。何謂智方。方尋聲曰。既瓦礫洿池。那稱寶海。眾",
    "X78n1540_001:0034c23": "笑而散(續高僧傳)。",
    "X78n1540_001:0034c24": "真乘淨法師",
    "X78n1540_001:0035a01": "慧淨真乘人。家世業儒。生知天挺。日誦八千言。罕有",
    "X78n1540_001:0035a02": "儔比。至於名簡帝心。官僚仰止。貞觀十三年勑三教",
    "X78n1540_001:0035a03": "學士於弘文殿抗論。召淨講法華經。道士蔡晃講道",
    "X78n1540_001:0035a04": "論。晃問曰。經稱序品第一。未審序第何分。淨曰。如來",
    "X78n1540_001:0035a05": "入定放光雨華。為破二之洪基。作明一之由漸。故曰",
    "X78n1540_001:0035a06": "序也。第者為居。一者為始。序最居先。故稱第一。晃曰。",
    "X78n1540_001:0035a07": "第者弟也。為弟則不得稱一。言一則不得稱第。兩字",
    "X78n1540_001:0035a08": "矛盾。何以會通。淨曰。向不云乎。第者為居。一者為始。",
    "X78n1540_001:0035a09": "先生不領前言。而謬陳後難。晃曰。師言不出唇。何所",
    "X78n1540_001:0035a10": "可領。淨曰。菩薩說法。聲震十方。道士在座。如迷如醉。",
    "X78n1540_001:0035a11": "晃曰。野干說法。何由可聞。淨曰。天宮嚴衛。理絕獸蹤。",
    "X78n1540_001:0035a12": "道士神惛。謂人為畜。天情大悅。合座歡踊而散。淨之",
    "X78n1540_001:0035a13": "樞機吾教。其若斯焉(續高僧傳)。",
    "X78n1540_001:0035a14": "三藏竭法師",
    "X78n1540_001:0035a15": "宋元嘉初。有黃龍沙門曇無竭者。精勤苦行。常誦法",
    "X78n1540_001:0035a16": "華普門品。與徒屬二十五人西游天竺。備經險難。竭",
    "X78n1540_001:0035a17": "志彌堅。既達舍衛。路逢群象。竭虔心誦念。遂感師子",
    "X78n1540_001:0035a18": "從林逃出。象即奔退。復有野牛群吼而至。將欲加害。",
    "X78n1540_001:0035a19": "竭勵念如初。忽有大鷲飛來。驚散無蹤。因得免脫(法苑",
    "X78n1540_001:0035a20": "珠林)。",
    "X78n1540_001:0035a21": "朗法師",
    "X78n1540_001:0035a22": "僧法朗。誦持蓮經有功。一夜夢入冥。冥官問所業。即",
    "X78n1540_001:0035a23": "提筆判云。三惡道塞。人天路通。見佛勤行。化城莫止。",
    "X78n1540_001:0035a24": "可示天宮。見當來處(靈瑞賦注文)。",
    "X78n1540_001:0035b01": "秦州昭上人",
    "X78n1540_001:0035b02": "魏永泰中。秦州丹嶺寺有僧僧昭。賦性間逸。常樂游",
    "X78n1540_001:0035b03": "觀。一日至滎山見瀑布之下有一巖穴。遂行入。可五",
    "X78n1540_001:0035b04": "六里。復出穴。向東北行石澗數里。忽見一屋飛塵沒",
    "X78n1540_001:0035b05": "膝。四望深林。須臾逢一僧。年六十許。雲眉丈餘盤掛",
    "X78n1540_001:0035b06": "耳上。忻然相接。問之。答曰。我同學三人來此避世。一",
    "X78n1540_001:0035b07": "人未返。一入滅定。乃問今日何人為王等。遂取糓穗",
    "X78n1540_001:0035b08": "擣之具膳。僧問昭曰。汝常誦甚經。昭曰誦法華經。僧",
    "X78n1540_001:0035b09": "撼頭曰大好精進業。即指東屋格上許經竝我誦者。",
    "X78n1540_001:0035b10": "欲得聞否。昭合掌唯然。僧便誦之。聲韻朗徹達于宵",
    "X78n1540_001:0035b11": "旦。昭苦睡。僧曰。但自睡。我常如此。明晨又設食。昭謝",
    "X78n1540_001:0035b12": "而辭退。僧亦不留。但言我同學出去。汝若值之。必大",
    "X78n1540_001:0035b13": "開悟。昭既返。即結友重尋。不見所在(續靈瑞集)。",
    "X78n1540_001:0035b14": "元魏乘法師",
    "X78n1540_001:0035b15": "元魏北代有乘禪師。受持法華。精進匪懈。命終託河",
    "X78n1540_001:0035b16": "東薜氏為第五子。生而能言宿世事。不樂處俗。意復",
    "X78n1540_001:0035b17": "為僧。其父任泗州刺史。隨父赴官。便往中山七帝寺。",
    "X78n1540_001:0035b18": "恍然記得昔經行處。因尋本時弟子語曰。汝頗記從",
    "X78n1540_001:0035b19": "吾渡水往狼山時否。乘禪師者我身是也。房中靈机",
    "X78n1540_001:0035b20": "可送除之。父母恐其出家。便與納室。爾後即忘宿命",
    "X78n1540_001:0035b21": "之事。而常興厭離。端拱靜居(續高僧傳)。",
    "X78n1540_001:0035b22": "齊州湛法師",
    "X78n1540_001:0035b23": "僧志湛。齊州人。賦性純厚。省緣質直。唯以仁慈為本。",
    "X78n1540_001:0035b24": "住人頭山邃谷銜草寺。長誦法華。未甞少置。將終之",
    "X78n1540_001:0035c01": "日。誌公奏梁武曰。北方銜草寺須陀洹聖僧。今日滅",
    "X78n1540_001:0035c02": "度。內外聞之。皆悉遙禮。湛之亡也。寂無餘惱。端然而",
    "X78n1540_001:0035c03": "化。兩手各舒一指。適有梵僧議曰。舒一指者證初果",
    "X78n1540_001:0035c04": "也。道俗崇敬。以全身塔于本山。鳥獸不汙。今猶存焉",
    "X78n1540_001:0035c05": "(續高僧傳)。",
    "X78n1540_001:0035c06": "江陵遷法師",
    "X78n1540_001:0035c07": "吳郡僧僧遷。出於嚴氏。自幼神俊。識者奇之。師侍法",
    "X78n1540_001:0035c08": "師道則。則亦權行外彰。深相推重。遷游講肆。縱辯天",
    "X78n1540_001:0035c09": "埀。梁高祖勑興善殿義集。帝重其聰銳。乃降家僧之",
    "X78n1540_001:0035c10": "禮。遷自弱冠便誦蓮經。數溢六千。一日坐而若寐。夢",
    "X78n1540_001:0035c11": "見普賢香光照燭親為摩頂。書而不傳。至于大。漸方",
    "X78n1540_001:0035c12": "陳同志。法華．大品．涅槃等十八部經。各講數十徧。皆",
    "X78n1540_001:0035c13": "制義疏。流傳後學。後歸寂。窆江陵中華山(續高僧傳)。",
    "X78n1540_001:0035c14": "南澗觀法師",
    "X78n1540_001:0035c15": "慧觀為僧。聽南澗寺仙法師講。乃為領袖。後由感疾",
    "X78n1540_001:0035c16": "閉戶不出。專誦法華。祈誠懺悔。其疾遂瘳。自是不輟",
    "X78n1540_001:0035c17": "其業。梁武欽敬勑住南澗寺。弘講法華。詞富義徤。皆",
    "X78n1540_001:0035c18": "出人意表。故時諺曰。迦羅語。慧觀錄。時人繕寫如珠",
    "X78n1540_001:0035c19": "玉(靈瑞集)。",
    "X78n1540_001:0035c20": "荊州忍禪師",
    "X78n1540_001:0035c21": "僧法忍。江陵人。出家天皇寺。戒行具足。專持法華．維",
    "X78n1540_001:0035c22": "摩。日常兩徧。眾聚多喧。遂往荊州覆船巖下頭陀靜",
    "X78n1540_001:0035c23": "觀。經三十年。自入山來。無求外護。粒食乏絕。繼以水",
    "X78n1540_001:0035c24": "果。或七日一食。曾於一夏費米三斗。自恣猶有五升。",
    "X78n1540_001:0036a01": "龕室容膝。未甞外涉。一日忽有一象來于龕所後。旬",
    "X78n1540_001:0036a02": "日染恙。右脇而化。衣鉢塵朽。眾估其價。不直十文。後",
    "X78n1540_001:0036a03": "梁時也(續高僧傳)。",
    "X78n1540_001:0036a04": "玉泉懍法師",
    "X78n1540_001:0036a05": "後梁僧法懍。枝江嚴氏子。始十五歲。識見逈異。依玉",
    "X78n1540_001:0036a06": "泉寺出家。不著繒纊。乞食自資。大布為衣。禪念為業。",
    "X78n1540_001:0036a07": "長誦法華。脇不沾牀。游方參尋。無遠不屆。氣貌清肅。",
    "X78n1540_001:0036a08": "見者莫不揖其高風。甞至岱嶽。遇一縣令。問以公驗。",
    "X78n1540_001:0036a09": "懍常賚蓮經一函。乃曰。此函內有行文。撿覔不見。令",
    "X78n1540_001:0036a10": "怒。答曰。此經是諸佛所行之迹。貧道履而行之。即懍",
    "X78n1540_001:0036a11": "之行文也。令遣囚之。七日不與食。但一心誦經。令感",
    "X78n1540_001:0036a12": "惡夢。遂懺悔釋之。後居默山。坐亡巖下。人聞異香。旬",
    "X78n1540_001:0036a13": "日方消(續高僧傳)。",
    "X78n1540_001:0036a14": "鄂州朗法華",
    "X78n1540_001:0036a15": "僧朗。俗許氏。南陽人也。既冠脫俗。尋預僧科。多住鄂",
    "X78n1540_001:0036a16": "渚。常養一猴一犬。師以木盂受食。食餘則餧二獸。食",
    "X78n1540_001:0036a17": "已猴戴空盂騎犬而行。朗任犬盤游。略無常度。讀誦",
    "X78n1540_001:0036a18": "諸經。偏以法華為要。潔志誦持。一坐七徧。乃至七十",
    "X78n1540_001:0036a19": "七百。其數非鮮。音聲任縱。有若箏笛。傍人觀之。視聽",
    "X78n1540_001:0036a20": "俱失。朗之脚臂申束任懷。狀似龜藏。或居酒肆。飲噉",
    "X78n1540_001:0036a21": "酒肉。皆不測其來。故諺曰。法華朗。五處俱申縮。猪肉",
    "X78n1540_001:0036a22": "滿口顙。時隣寺有比丘尼。悟解經論。居宗講導。聽者",
    "X78n1540_001:0036a23": "雲合。朗聞之曰。此邪鬼所加。何有正理。須往撿校。一",
    "X78n1540_001:0036a24": "日至其寺。尼正講說。朗乃厲聲呵曰。小婢。吾來何不",
    "X78n1540_001:0036b01": "下座。尼隨聲崩落。立于堂前。汗出流地。卓然不動。問",
    "X78n1540_001:0036b02": "其慧解。奄若癡聾。過一百日。方復本性。隋大業中也",
    "X78n1540_001:0036b03": "(續高僧傳)。",
    "X78n1540_001:0036b04": "東嶽堅法師",
    "X78n1540_001:0036b05": "隋釋行堅。不知何許人。常修禪觀。節操嚴甚。因事經",
    "X78n1540_001:0036b06": "游泰山。日夕入嶽祠度宵。吏曰。此無舘舍。唯有神廡",
    "X78n1540_001:0036b07": "下。然而宿此者必暴死。堅曰無妨。遂為藉蒿於廡下。",
    "X78n1540_001:0036b08": "堅端坐誦經可一更。忽見其神衣冠甚偉。向堅合掌。",
    "X78n1540_001:0036b09": "堅問曰。聞宿此者多死。豈檀越害之耶。神曰。當死者",
    "X78n1540_001:0036b10": "特至。聞弟子聲而自死。非殺之也。又問曰。世傳泰山",
    "X78n1540_001:0036b11": "治鬼是否。神曰。弟子薄福。有之。堅曰。有兩同學僧已",
    "X78n1540_001:0036b12": "死。今在否。神問名字。一人已生人間。一人在獄受對。",
    "X78n1540_001:0036b13": "師往見之。神遣使引入墻院。見一人在火中號呼。形",
    "X78n1540_001:0036b14": "變不可識。而血肉焦臭。堅不忍觀。即還廡下。復與神",
    "X78n1540_001:0036b15": "坐。堅曰。欲救是僧得否。神曰。可。能為寫法華經。必應",
    "X78n1540_001:0036b16": "得免。既而與神別。旦廟令視堅不死。訝之。堅去。急報",
    "X78n1540_001:0036b17": "前願。經寫裝畢。賚而就廟。神出如故。以事告之。神曰。",
    "X78n1540_001:0036b18": "師為寫經題目。彼已脫去。今生人間。然此處不潔。不",
    "X78n1540_001:0036b19": "宜安經。願師還送入寺中供養。遂與神別(大宋高僧傳)。",
    "X78n1540_001:0036b20": "越州倫法師",
    "X78n1540_001:0036b21": "釋僧倫。始五歲時自見白光滿室。遂往越州雲門寺",
    "X78n1540_001:0036b22": "出家。本業誦法華經。開皇中佛法大興。師於武陽理",
    "X78n1540_001:0036b23": "律師所聽講。忽見五色光猶如車輪照自心上。即於",
    "X78n1540_001:0036b24": "光中禮五十三佛。光猶未息。又禮五十五佛。光方收",
    "X78n1540_001:0036c01": "檢。師年八十五。俄召弟子曰。吾靜夜中得諸法解脫。",
    "X78n1540_001:0036c02": "謂成無學道。不知天帝相迎也。言訖而終。葬之日。天",
    "X78n1540_001:0036c03": "極晴明。乃無雲忽下雨。眾皆異之(續靈瑞集)。",
    "X78n1540_001:0036c04": "齊州超法師",
    "X78n1540_001:0036c05": "隋開皇中有僧慧超。立行卓爾。常誦法華。師有一弟",
    "X78n1540_001:0036c06": "子。亡名。年在志學。亦通蓮經三卷。一日病死齊。去泰",
    "X78n1540_001:0036c07": "山不遠。超往焚香。具述來意。木偶忽發聲曰。師戒行",
    "X78n1540_001:0036c08": "精苦。所問敢不咨白。遂引至府君前。超白曰。弟子今",
    "X78n1540_001:0036c09": "在何處。君曰。亡名在此。未有生處。超曰。欲與相見得",
    "X78n1540_001:0036c10": "否。君即遣使領東行數十步。果得相見。因問苦樂如",
    "X78n1540_001:0036c11": "何。弟子曰。但被拘繫。亦無苦樂。念生處未定。願師升",
    "X78n1540_001:0036c12": "濟之。師曰作何功德。弟子曰。乞造法華經一部。設齋",
    "X78n1540_001:0036c13": "一百員。師既歸。即書經飯僧。事訖復謁府君。君相接",
    "X78n1540_001:0036c14": "如先。師陳所為。君曰。亡名師寫經題妙字始成。便生",
    "X78n1540_001:0036c15": "勝處。師曰生於何處。君曰。還生齊郡王武家為男子。",
    "X78n1540_001:0036c16": "待三歲可往覔之。超過三年即往問曰。檀越之子欲",
    "X78n1540_001:0036c17": "得相見。王氏抵拒。不言有子。師遂具說府君之言。其",
    "X78n1540_001:0036c18": "妻在室語夫曰。法師靈感若此。可使見之。即抱兒子",
    "X78n1540_001:0036c19": "安限外。兒一見師。走入懷抱悲泣良久。及年長大。志",
    "X78n1540_001:0036c20": "願出家。還事超師(靈瑞集)。",
    "X78n1540_001:0036c21": "岐州慈禪師",
    "X78n1540_001:0036c22": "僧孝慈。居慈門寺。自幼依信行禪師說三階佛法。以",
    "X78n1540_001:0036c23": "修苦行。身常乞食。著糞掃衣。六時禮懺。隨所住處亦",
    "X78n1540_001:0036c24": "以是化人。唱言誦大乘經者則入十方阿鼻地獄。急",
    "X78n1540_001:0037a01": "須懺悔。一時在岐州說法次。彼有優婆夷持法華經",
    "X78n1540_001:0037a02": "勸諸有緣同誦。師言曰。汝持法華。不當根機。合入地",
    "X78n1540_001:0037a03": "獄。速須捨誦。餘者竝捨之。其為首優婆夷不忿。即於",
    "X78n1540_001:0037a04": "大齋日萬人聚會燒香發誓曰。若某持法華經不稱",
    "X78n1540_001:0037a05": "佛意。願身染惡病令大眾見。又願生身陷入地獄。若",
    "X78n1540_001:0037a06": "某持法華經稱順佛意。願禪師即當此報。言已慈即",
    "X78n1540_001:0037a07": "應時被神所打。失音不能言。其西高座唱集錄者亦",
    "X78n1540_001:0037a08": "復失聲。內有五箇老禪亦語不得。其捨讀誦人睹茲",
    "X78n1540_001:0037a09": "異報。讀誦倍先(自鏡錄)。",
    "X78n1540_001:0037a10": "湘州崇法師",
    "X78n1540_001:0037a11": "僧法崇。篤志經論。尤精法華。著疏四卷。甞至湘州麓",
    "X78n1540_001:0037a12": "山。山精化為夫人。詣崇請戒。因捨所居山為寺。未幾",
    "X78n1540_001:0037a13": "化洽湘土(續靈瑞集)。",
    "X78n1540_001:0037a14": "揚岐州二僧",
    "X78n1540_001:0037a15": "開皇初。揚州有僧。誦通涅槃。自矜其業。岐州東山有",
    "X78n1540_001:0037a16": "沙彌。唯誦普門品。二人俱暴死。同至冥府。王即處沙",
    "X78n1540_001:0037a17": "彌於金座。誦所業經。甚鄭重之。又處其僧於銀座。誦",
    "X78n1540_001:0037a18": "涅槃經。心不甚敬。誦訖。王問簿典云。二人俱有壽。遂",
    "X78n1540_001:0037a19": "放還。誦涅槃僧恃所誦多。心大恨恨。乃問沙彌住處。",
    "X78n1540_001:0037a20": "後願相尋。二人既穌。誦涅槃僧至岐州。果得沙彌。問",
    "X78n1540_001:0037a21": "其所以。沙彌曰。所誦此品。別衣別座。燒香呪願。然後",
    "X78n1540_001:0037a22": "啟口。斯法無怠。更無餘術。僧乃謝曰。吾罪深矣。所誦",
    "X78n1540_001:0037a23": "涅槃。威儀不整。身口不淨。救忘而已。古人有言。多惡",
    "X78n1540_001:0037a24": "不如少善。於今取驗。此亦精進。非波羅蜜也(止觀輔行)。",
    "X78n1540_001:0037b01": "眉州泰法師",
    "X78n1540_001:0037b02": "大隋有僧法泰。姓呂氏。初披戴為道士已十餘年。忽",
    "X78n1540_001:0037b03": "厭彼宗。迴心大覺。乃往眉州鼻山。投師落[髟/采]。持誦蓮",
    "X78n1540_001:0037b04": "經。尋即通利。仍親寫是經一部。數有靈異。因辯錢兩",
    "X78n1540_001:0037b05": "千。將向益州裝潢。擔至筰橋。橋斷墮水。僕雖得濟。乃",
    "X78n1540_001:0037b06": "失衣籠。泰大呼曰。錢物尤閒。何忍其經。有人漉得者。",
    "X78n1540_001:0037b07": "當贈兩千。時有一人沒水求之。但得錢物。泰更巡望",
    "X78n1540_001:0037b08": "求覓。忽睹州中有一襆子。試取之。乃經也。草木所擎",
    "X78n1540_001:0037b09": "宛無濕處。遂往裝潢。洎還寺供奉。每聞異香凝結。精",
    "X78n1540_001:0037b10": "進倍加。夜課一部以為常式。寺有彪法師講授。午夜",
    "X78n1540_001:0037b11": "看讀。嫌泰誦經之煩。欲勉低聲。及往。忽見泰之門前",
    "X78n1540_001:0037b12": "神人無數。皆跪膝合爪。愧汗而退(續高僧傳)。",
    "X78n1540_001:0037b13": "成都恭上人",
    "X78n1540_001:0037b14": "上人慧恭。俗周氏。成都府人。從釋紹提寺。與僧慧遠",
    "X78n1540_001:0037b15": "結契勤學。取成法器。遠往長安聽成實。還鄉講授。卓",
    "X78n1540_001:0037b16": "爾絕倫。恭去荊揚。訪道而歸。契闊三十年。夜話次。遠",
    "X78n1540_001:0037b17": "語如流。恭杜無所對。遠譏之。恭曰。賦性至愚。無所解",
    "X78n1540_001:0037b18": "也。遠曰。可不誦得一經乎。恭曰。誦得普門品。遠猶輕",
    "X78n1540_001:0037b19": "之。恭曰。經卷雖小。佛口所宣。當為兄誦一徧。恭即敷",
    "X78n1540_001:0037b20": "座而誦。纔始發聲。覺有香氣。次見天華零亂。天樂嘹",
    "X78n1540_001:0037b21": "亮。經已便息。遠作禮稱讚。願留教誨。恭曰。非某之力。",
    "X78n1540_001:0037b22": "諸佛力耳。恭即拂袖而去。不知所終(續高僧傳)。",
    "X78n1540_001:0037b23": "荊州隱禪師",
    "X78n1540_001:0037b24": "禪師法隱。久住荊州覆船東嶺。誦法華經為己業。每",
    "X78n1540_001:0037c01": "恨未閑心觀。即往松滋問津于法常禪師。深得理趣。",
    "X78n1540_001:0037c02": "一日去與故人胡君義相別。不值。書壁記某年月當",
    "X78n1540_001:0037c03": "遠行。後忽語諸僧曰。吾今日作一覺長眠。明日不起。",
    "X78n1540_001:0037c04": "眾排門看之。其右脇蟬蛻矣。觀其書壁歲月。莫不合",
    "X78n1540_001:0037c05": "者(續高僧傳)。",
    "X78n1540_001:0037c06": "廬山充法師",
    "X78n1540_001:0037c07": "師名法充。九江畢氏子。厭世出家。常持法華．大品。徧",
    "X78n1540_001:0037c08": "數惟多。莫得而紀。住廬山化城寺。又習正定。不涉人",
    "X78n1540_001:0037c09": "間。每勸眾僧無以女人入寺。上損佛化下墜俗謠。有",
    "X78n1540_001:0037c10": "不從者。充曰。正教不行。義須早死。何慮方土不奉戒",
    "X78n1540_001:0037c11": "乎。遂潛往香鑪峰投身粉骨。誓生淨土。有人見師墜",
    "X78n1540_001:0037c12": "下。就而覓之。乃充也。身既無損。誦經如故。固請還寺。",
    "X78n1540_001:0037c13": "僧感死諫。即斷女人。後六年卒。時當盛暑。其屍不朽。",
    "X78n1540_001:0037c14": "如蘭之馨。開皇中也(續高僧傳)。",
    "X78n1540_001:0037c15": "黃州秀上人",
    "X78n1540_001:0037c16": "隋末有僧玄秀。居黃州隨華寺。性清志溫。常誦法華。",
    "X78n1540_001:0037c17": "每有異相。不以為奇。時當酷暑。友人遣价召師納凉。",
    "X78n1540_001:0037c18": "行至房前。忽見人馬翊衛。怖懼而返。友人親往。所見",
    "X78n1540_001:0037c19": "果然。迴轉後門。兵甲彌多。填塞空中。不可勝數。四眾",
    "X78n1540_001:0037c20": "盛傳。咸曰神異(續高僧傳)。",
    "X78n1540_001:0037c21": "齊州生法師",
    "X78n1540_001:0037c22": "齊州釋僧生。孤雲之性。初無定姿。但是伽藍。不問有",
    "X78n1540_001:0037c23": "無僧眾。於中止住。乞食自資。誦法華經滿一千部。即",
    "X78n1540_001:0037c24": "便移錫。開皇中至靈巖寺持誦。一夜忽見神人數十",
    "X78n1540_001:0038a01": "俯伏聽受。生曰汝是何者。神曰。弟子是山神。住此已",
    "X78n1540_001:0038a02": "七百年。今聞法師誦經之聲。特來聽受。請師為誦。良",
    "X78n1540_001:0038a03": "久乃去。自是常來。師續詣相州法藏寺建大藏。於眼",
    "X78n1540_001:0038a04": "中然燈供養大乘。旋誦不息。後終於彼(靈瑞集)。",
    "X78n1540_001:0038a05": "蘇州亮法師",
    "X78n1540_001:0038a06": "大業中。虎丘有僧亮。十二出家稟學。唯誦法華。未滿",
    "X78n1540_001:0038a07": "四旬一部通利。南游會稽。於剡縣三生像前。鄮山舍",
    "X78n1540_001:0038a08": "利塔前。各然一指。以表慧燈供養。尋返故鄉。止北禪",
    "X78n1540_001:0038a09": "寺。一日忽索湯盥沐。與檀越作別。正坐而化。感異香",
    "X78n1540_001:0038a10": "滿室(靈瑞集)。",
    "X78n1540_001:0038a11": "伯濟顯禪師",
    "X78n1540_001:0038a12": "伯濟國沙門慧顯。少出家。有大志。唯誦法華經。或有",
    "X78n1540_001:0038a13": "祈福請願。無不如意。聞講三論。便往聽受。法一染神。",
    "X78n1540_001:0038a14": "彌增慧解。初住本國修德寺。有眾則講。無則清誦。四",
    "X78n1540_001:0038a15": "遠聞風咸來參侍。師厭於迎接。朅往南方達拏山。山",
    "X78n1540_001:0038a16": "極深險。顯坐其中。專業如故。遂終於彼。同學舁屍置",
    "X78n1540_001:0038a17": "石室中。虎噉身分俱盡。唯髑髏與舌存焉。經于三年。",
    "X78n1540_001:0038a18": "其舌紅赤柔輭勝初。後變為紫色。鞭之如石。道俗仰",
    "X78n1540_001:0038a19": "止無窮。累塔標識。唐貞觀初也(續高僧傳)。",
    "X78n1540_001:0038a20": "荊州喜法師",
    "X78n1540_001:0038a21": "僧法喜。生於襄陽李氏。七歲出家荊州清溪寺。寺眾",
    "X78n1540_001:0038a22": "四十餘人。喜為沙彌。頭陀給事。晝則炊爨。夜即誦習。",
    "X78n1540_001:0038a23": "山居無油。然柴取明。每夕課經一帋。雖學諸經。唯以",
    "X78n1540_001:0038a24": "法華為宗骨。隋文帝勑住禪定寺。晚年欲被通感。誓",
    "X78n1540_001:0038b01": "誦蓮經千徧。因不止舊房。巡遶塔寺。二儀之中。誓填",
    "X78n1540_001:0038b02": "本願數萬八百。寺僧忽見一白馬駕寶車入喜房。追",
    "X78n1540_001:0038b03": "之不見。其感通矣。後歸老盧陵。貞觀六年染疾。召門",
    "X78n1540_001:0038b04": "人曰。無常已至。勿事嚻擾。三界虗妄。但是一心。大眾",
    "X78n1540_001:0038b05": "忽聞林北有音樂車震之聲。因以報喜。喜曰。世間果",
    "X78n1540_001:0038b06": "報已捨。如何更生樂處。須臾異香充室。端坐而化(續高",
    "X78n1540_001:0038b07": "僧傳)。",
    "X78n1540_001:0038b08": "終南通法師",
    "X78n1540_001:0038b09": "僧會通。雍州人也。少忻道撿。剛勁高節。隱終南豹林",
    "X78n1540_001:0038b10": "谷。綜業讀法華經。因見藥王捨身。便欲仰傚。私積柴",
    "X78n1540_001:0038b11": "木誓欲行之。以貞觀末年於靜夜中誦菩薩本事。以",
    "X78n1540_001:0038b12": "火焚燎。煙焰熾盛。卓爾加趺誦聲如故。眾於是時。忽",
    "X78n1540_001:0038b13": "見西方有大白光流入火聚。燒已收聚餘骸。即樹勝",
    "X78n1540_001:0038b14": "塔。勒石山中。以傳不朽(續高僧傳)。",
    "X78n1540_001:0038b15": "牛頭通法師",
    "X78n1540_001:0038b16": "梓州沙門智通。俗姓陳。八歲出家。為正道法師弟子。",
    "X78n1540_001:0038b17": "專誦法華。并以講授。住牛頭山。威儀奉戒。降伏黃老。",
    "X78n1540_001:0038b18": "常有雙鵝來聽說法。講百餘徧。兩度放光。貞觀中別",
    "X78n1540_001:0038b19": "眾而卒。合寺房堂。悉皆震動。變作白色。經一食頃(續高",
    "X78n1540_001:0038b20": "僧傳)。",
    "X78n1540_001:0038b21": "蘇州旻法師",
    "X78n1540_001:0038b22": "師諱慧旻。河東人也。九歲出塵。服勤白業。誦蓮華經。",
    "X78n1540_001:0038b23": "期月便過。十五請法於新羅光法師。英偉秀發。宿士",
    "X78n1540_001:0038b24": "稱之。十五還海鹽尸光興寺。講法華經。異香彈指屢",
    "X78n1540_001:0038c01": "結空中。聽眾雲翔。咸言善瑞。後遷通玄寺。結徒行道",
    "X78n1540_001:0038c02": "者一十七年。足不逾閫。隋末崩離。吳中饑饉。四眾逃",
    "X78n1540_001:0038c03": "難。唯旻守死禪誦。大唐開化。止南澗寺。兩兔一彪相",
    "X78n1540_001:0038c04": "親同止。未終前三日。異香滿室。舉眾問師。師曰。吾後",
    "X78n1540_001:0038c05": "日當去。生死人之常也。寄世若行雲。各念無常。早求",
    "X78n1540_001:0038c06": "自度。至期果順化(續高僧傳)。",
    "X78n1540_001:0038c07": "驪山達法師",
    "X78n1540_001:0038c08": "貞觀中有僧慧達。居驪山津梁寺。挺志誦法華經。生",
    "X78n1540_001:0038c09": "來計六千徧。行坐威儀其聲不絕。至於存惜生命。直",
    "X78n1540_001:0038c10": "視低目。地有蟲豸迴身而過。有問。答曰。斯之與吾。生",
    "X78n1540_001:0038c11": "死不定。將不先成正覺。安可輕之。後加趺而卒。人謂",
    "X78n1540_001:0038c12": "入定。停于五宵。既已長往。又不腐臭。乃合牀窆石窟",
    "X78n1540_001:0038c13": "中(續高僧傳)。",
    "X78n1540_001:0038c14": "雍州俗上人",
    "X78n1540_001:0038c15": "唐運初開。雍州醴泉縣有僧遺俗。自少誦蓮經數滿",
    "X78n1540_001:0038c16": "千徧。一日染疾將終。乃囑友人慧廓曰。比雖讀誦。意",
    "X78n1540_001:0038c17": "悕靈瑞。以生俗信。吾死後埋之。過十年可為發出。舌",
    "X78n1540_001:0038c18": "根若爛。知誦無功。若猶存者。當告道俗為起一塔。以",
    "X78n1540_001:0038c19": "表靈相。言已而卒。後依言出之。血肉都盡。唯舌不朽。",
    "X78n1540_001:0038c20": "乃函骨舌塔於甘谷南崖(續高僧傳)。",
    "X78n1540_001:0038c21": "古高寂師",
    "X78n1540_001:0038c22": "僧高寂。與建初寺忍法師為友。通誦法華而不精戒",
    "X78n1540_001:0038c23": "律。一日病將終。忍謂之曰。君死受生之處。願相報。寂",
    "X78n1540_001:0038c24": "曰。從來常慨此事。若冥因善惡。決當相報。後亡。乃二",
    "X78n1540_001:0039a01": "載杳無消息。至三年。忍正朝往寂家。家人俱上山。忍",
    "X78n1540_001:0039a02": "獨坐恍惚間。見寂告曰。臨終有契。久欲報知。事緣不",
    "X78n1540_001:0039a03": "展。故來之晚。余今作泰山小吏。亦無大苦。忍曰。汝平",
    "X78n1540_001:0039a04": "生誦經聽法。那得此報。寂曰。賴得此耳。不然又不如",
    "X78n1540_001:0039a05": "矣。言訖而隱。忍由此而加精進云(見古印本法華經後)。",
    "X78n1540_001:0039a06": "悟真寺僧",
    "X78n1540_001:0039a07": "貞觀中。王順山悟真寺僧沿幹。夜過藍溪。忽聞誦法",
    "X78n1540_001:0039a08": "華經。其聲纖遠。是時星月逈臨。四望數十里無人。僧",
    "X78n1540_001:0039a09": "側耳肅然急迴。拉友往尋之。其經聲乃自地出。即標",
    "X78n1540_001:0039a10": "其所。明旦前掘之。於積壤中得一顱骨。其色槁然。獨",
    "X78n1540_001:0039a11": "脣舌鮮潤。即持歸以石函藏於殿側。自是每夕常聞",
    "X78n1540_001:0039a12": "法華經聲。長安士女接踵來觀。至開元中忽被新羅",
    "X78n1540_001:0039a13": "國僧連函竊去。寺僧追之。已還海國矣(太平廣記)。",
    "X78n1540_001:0039a14": "玄法寺僧",
    "X78n1540_001:0039a15": "長安安邑坊有玄法寺者。本里人張頻宅也。頻甞供",
    "X78n1540_001:0039a16": "養一僧。僧專念法華經。積十餘年。頻門人忽譖僧通",
    "X78n1540_001:0039a17": "其侍婢。因以他事殺之。既而其家當聞誦法華之聲。",
    "X78n1540_001:0039a18": "晝夜不絕。張知其冤。慚悔不及。因捨宅為是寺焉(太平",
    "X78n1540_001:0039a19": "廣記)。",
    "X78n1540_001:0039a20": "雉山寺僧",
    "X78n1540_001:0039a21": "桂府城外江東五里有雉山寺。其始者。昔有一僧卓",
    "X78n1540_001:0039a22": "菴此地。日誦法華經。仍能講說。忽有一雉常來伏翼",
    "X78n1540_001:0039a23": "聽受。終第五卷。雉即不來。後八年。山下民家生一男",
    "X78n1540_001:0039a24": "子。年始八歲。不葷不戲。堅欲投其僧出家。父母聽之",
    "X78n1540_001:0039b01": "既去。一日僧浴。令兒淨背。堅不肯袒衣。僧問。答曰。某",
    "X78n1540_001:0039b02": "前身即雉也。因聽師講誦。故報為人。今腋下猶有雉",
    "X78n1540_001:0039b03": "毛。故不袒也。僧因授是經前五卷。覧同舊習。後二卷",
    "X78n1540_001:0039b04": "則不能也。從此山以雉名。因山置寺。寺猶存也(戒殺類)。",
    "X78n1540_001:0039b05": "揚州聰法師",
    "X78n1540_001:0039b06": "僧智聰。住揚州白馬寺。專習三論。尋渡江住安樂寺。",
    "X78n1540_001:0039b07": "值大隋國崩。思歸無計。隱江荻中誦法華經。七日不",
    "X78n1540_001:0039b08": "飢。恒有四虎馴遶。聰曰。吾已十日不食。命在呼吸間。",
    "X78n1540_001:0039b09": "卿可食之。虎作人言曰。造天立地。無有此理。忽見一",
    "X78n1540_001:0039b10": "老翁掖下挾一小船來曰。師欲渡江即上船。其四虎",
    "X78n1540_001:0039b11": "見而淚出。聰曰。持危拔難。正在今日。即同四虎利涉",
    "X78n1540_001:0039b12": "南岸。船及老人忽然不見。聰領四虎止西霞塔西。經",
    "X78n1540_001:0039b13": "行禪誦。誓不寢臥。安眾八十餘人。若有凶事。虎來大",
    "X78n1540_001:0039b14": "吼。由此警覺。至貞觀中。年九十九。於佛降生日熏鑪",
    "X78n1540_001:0039b15": "徧禮聖僧。還歸靜室。端坐而化(續高僧傳)。",
    "X78n1540_001:0039b16": "棲霞嚮法師",
    "X78n1540_001:0039b17": "法嚮。揚州人。身長八尺。骨狀魁岸。十六出家。即事勤",
    "X78n1540_001:0039b18": "苦。通誦法華以為德業。晚於西霞寺側立法華堂。行",
    "X78n1540_001:0039b19": "智者法華三昧。三七精進。大獲靈瑞。知而不言。一時",
    "X78n1540_001:0039b20": "大蟲侵害人民。日計數十。道俗設禳災大齋。虎忽入",
    "X78n1540_001:0039b21": "堂搏一人去。師隨後喚住曰。何故造次。今為設齋。可",
    "X78n1540_001:0039b22": "放此人。虎即放之。自後諸虎皆集。師以杖扣頭為說",
    "X78n1540_001:0039b23": "正法。自此不復為害(續高僧傳)。",
    "X78n1540_001:0039b24": "終南誠法師",
    "X78n1540_001:0039c01": "雍州僧法誠。弱齡頴異。依藍田寺出家。師事僧弘。弘",
    "X78n1540_001:0039c02": "亦神異之僧。誠奉師訓。誦法華經以為白業。又行持",
    "X78n1540_001:0039c03": "法華三昧。甞夢普賢勸書大教。即命書人書八部般",
    "X78n1540_001:0039c04": "若。又寫華嚴。感異色鳥舞下經案。手寫法華。正當露",
    "X78n1540_001:0039c05": "地因事而行。未及收舉。屬洪雨霶霔。及歸。經案儼然。",
    "X78n1540_001:0039c06": "餘竝漂溺。至貞觀中感疾。志願上生兜率。乃曰。今有",
    "X78n1540_001:0039c07": "童子相迎。吾即去矣。言已口出光明。異香充室。恬然",
    "X78n1540_001:0039c08": "坐化。師誦蓮經一夏五百徧。餘日兼持。猶得兩徧。縱",
    "X78n1540_001:0039c09": "值人客。非經部終。中不他語。略計十年。萬有餘徧(續高",
    "X78n1540_001:0039c10": "僧傳)。",
    "X78n1540_001:0039c11": "蘇州琰法師",
    "X78n1540_001:0039c12": "唐沙門智琰。吳郡朱氏子。母張氏。夢升通玄寺塔相",
    "X78n1540_001:0039c13": "輪而坐。遂誕于師。八歲出俗。貞秀之姿。傑異常倫。十",
    "X78n1540_001:0039c14": "二誦徹蓮經。咸謂神童。洎祝髮即出都聽講。聰慧開",
    "X78n1540_001:0039c15": "發。續隱居蘇州武丘山。講貫之餘修普賢懺。誦法華",
    "X78n1540_001:0039c16": "經。計三千部。宵鑪未爇。自起煙芬。夕鑵纔空。潛加溢",
    "X78n1540_001:0039c17": "水。有若天諸童子給侍焉。復行三種淨業。修以十六",
    "X78n1540_001:0039c18": "玅觀。甞糾五百餘人。每月建齋講經。將逾十載。與夫",
    "X78n1540_001:0039c19": "廬山同期共誓。何以異哉。前後講法華．維摩皆三十",
    "X78n1540_001:0039c20": "徧。講觀經一百徧。及乎大漸。誡勗門人。泊然而化(續高",
    "X78n1540_001:0039c21": "僧傳)。",
    "X78n1540_001:0039c22": "越州藏法師",
    "X78n1540_001:0039c23": "法師吉藏。金陵人也。七歲出家。依興皇朗法師。凡所",
    "X78n1540_001:0039c24": "咨決。妙達其奧。因游百越。寓止嘉祥。敷經演教。問道",
    "X78n1540_001:0040a01": "雲臻。煬帝服膺。勑住日嚴寺。時眾忻尚妙經。即與開",
    "X78n1540_001:0040a02": "剖。四部聞風。造請萬計。甞寫蓮經二千部。造二十五",
    "X78n1540_001:0040a03": "尊像。又置普賢堂。躬對禪誦。至唐武皇欽德詔住延",
    "X78n1540_001:0040a04": "興寺。是時年高疾作。宣賜湯劑。藏知將終。著死不怖",
    "X78n1540_001:0040a05": "論。其略曰。死由生來。宜畏於生。吾若不生。何由有死。",
    "X78n1540_001:0040a06": "作已忽於清旦沐浴更衣燒香稱佛安然坐逝。師講",
    "X78n1540_001:0040a07": "法華百有餘徧。又講大品．大論．華嚴．維摩各數十徧。",
    "X78n1540_001:0040a08": "竝著章疏流行後世(續高僧傳)。",
    "X78n1540_001:0040a09": "襄州拔法師",
    "X78n1540_001:0040a10": "襄陽僧智拔。張氏子。六歲依本郡常濟寺出家。日誦",
    "X78n1540_001:0040a11": "妙蓮華經五帋。經中理義略有規繩。乃曰。斯經諸佛",
    "X78n1540_001:0040a12": "出世之大事也。一人得道非弘不通。誓畢依持。以開",
    "X78n1540_001:0040a13": "蒙俗。周聽既洽。承京師吉藏法師命令覆述。拔曰。一",
    "X78n1540_001:0040a14": "乘為雲。遂分為三。亦可一乘為雨。分為三否。眾無對。",
    "X78n1540_001:0040a15": "藏曰。拔公此問。深得經旨。遂囑以大法。後住耆闍寺。",
    "X78n1540_001:0040a16": "常講法華。一年五徧。一日忽與眾作別。皆不測其意。",
    "X78n1540_001:0040a17": "即加趺而化(續高僧傳)。",
    "X78n1540_001:0040a18": "汴州逈法師",
    "X78n1540_001:0040a19": "師名功逈。俗姓邊氏。六歲乞從佛。慈親奇之。口授觀",
    "X78n1540_001:0040a20": "音經。即通。十六遂其志。因入泰山事弘法師。逈曰。拱",
    "X78n1540_001:0040a21": "默山林乃一途獨善。至於維持餘寄。非化誘不行。遂",
    "X78n1540_001:0040a22": "南參。止汴慧福寺。專以法華為時要。撰疏五卷。鎮常",
    "X78n1540_001:0040a23": "講敷。每講至藥草喻品。天必降雨。人皆奇之。所講法",
    "X78n1540_001:0040a24": "業。始末計五十徧。兼講餘經。未易悉舉。後竟終於是",
    "X78n1540_001:0040b01": "寺。未終之日。乃有異香光明。逈覩之曰。願承此瑞往",
    "X78n1540_001:0040b02": "生淨國。所飲井水。終時偶竭。殯經數日。水還彌滿(續高",
    "X78n1540_001:0040b03": "僧傳)。",
    "X78n1540_001:0040b04": "京師證法師",
    "X78n1540_001:0040b05": "智證法師。祖即蕭梁明帝矣。居京大莊嚴寺。略榮位",
    "X78n1540_001:0040b06": "之好。忻懷道業。家世奉佛。偏尚法華。同族尊卑咸所",
    "X78n1540_001:0040b07": "成誦。甞撰經疏。冥搜數家。糅以胸臆。勒成命氏進以",
    "X78n1540_001:0040b08": "唐帝。常自敷弘。其父太府卿。情存善法。從生至老。誦",
    "X78n1540_001:0040b09": "盈萬徧。又命人鈔寫。總千餘部。每日朝參必使從吏",
    "X78n1540_001:0040b10": "執經前行。公幹微隙。便就轉讀。朝伍仰矚。以為絕倫。",
    "X78n1540_001:0040b11": "自佛化東流。蕭氏法華實天下楷模矣(僧傳傳)。",
    "X78n1540_001:0040b12": "俗官蕭子良。造蓮經一千部。夢感一人送經一卷。云",
    "X78n1540_001:0040b13": "有誤處。乃是第五卷壽量品。失一塵一劫一句。即法",
    "X78n1540_001:0040b14": "華之極宗。因修此句。乃感白雀翔應之瑞(此出壽禪師靈瑞賦",
    "X78n1540_001:0040b15": "注文。其蕭子良。必太府卿。故附見于此也)。",
    "X78n1540_001:0040b16": "長沙安法師",
    "X78n1540_001:0040b17": "僧法安。止建元寺。聽寵法師講。博通玄要。又長誦法",
    "X78n1540_001:0040b18": "華。講四十餘徧。忽於講座四角生華一叢。有十餘枝。",
    "X78n1540_001:0040b19": "黃白相間。長五六寸。狀似蓮華。香光敷蘤。或者疑是",
    "X78n1540_001:0040b20": "蒸潤所生。又過數日。復於都講牀側及大眾坐處生",
    "X78n1540_001:0040b21": "八九華經。一月方萎悴。道俗聚觀。咸言講經之瑞。師",
    "X78n1540_001:0040b22": "後終于長沙(靈瑞集)。",
    "X78n1540_001:0040b23": "江都向法師",
    "X78n1540_001:0040b24": "僧慧向。姓劉氏。常誦法華經。兼解深義。後至淮陽江",
    "X78n1540_001:0040c01": "都。止故亭村。眾請講是經。時年一百一歲。顏色猶壯。",
    "X78n1540_001:0040c02": "忽告眾曰。吾其去矣。言訖合掌端坐長往。即瘞于銅",
    "X78n1540_001:0040c03": "山。後樵人每於葬所聞誦經之聲。一日司馬趙元恪",
    "X78n1540_001:0040c04": "取道于傍。顧見蓮華一朵。驚問。村人乃云。是向師之",
    "X78n1540_001:0040c05": "冢。恪乃令人掘之。見白骨一聚。唯舌宛然赤色。其蓮",
    "X78n1540_001:0040c06": "根從舌生焉。睹茲靈瑞。州郡表聞。勑於此處起塔崇",
    "X78n1540_001:0040c07": "奉(靈瑞集)。",
    "X78n1540_001:0040c08": "寶通法師",
    "X78n1540_001:0040c09": "寶通。梵行精修。長誦法華經陀羅尼品。稍有靈異。時",
    "X78n1540_001:0040c10": "楊橋村有趙氏。家妻為神所魅。請通持呪。通既至。神",
    "X78n1540_001:0040c11": "即現形。通告曰。神在村中。合當興福。如何反魅於人。",
    "X78n1540_001:0040c12": "神曰。非弟子事。此乃部下小鬼耳。遂呼小鬼至前責",
    "X78n1540_001:0040c13": "罰。趙妻因此得差。續後趙妻之病仍發。歌吟竟日。又",
    "X78n1540_001:0040c14": "來告通。通又去。見所責鬼在病牀前。通曰。前曾誡治",
    "X78n1540_001:0040c15": "那得再來。汝若不去吾當誦呪。令汝頭作七分。如阿",
    "X78n1540_001:0040c16": "棃樹枝也。鬼乃叩首求哀。不煩呪也。從此病差。鬼不",
    "X78n1540_001:0040c17": "復至矣(靈瑞集)。",
    "X78n1540_001:0040c18": "蘇州儀禪師",
    "X78n1540_001:0040c19": "僧儀禪師。止蘇州開元寺。造大佛殿。忽見一婦人抱",
    "X78n1540_001:0040c20": "兒子告師曰。兒子為患。請轉法華經一部。禪師轉畢。",
    "X78n1540_001:0040c21": "遽有一朱衣佩劒者來拜曰。前日妻子為兒所患。蒙",
    "X78n1540_001:0040c22": "師轉經。今已得愈。特來相謝。聞師造殿。謹以錢一十",
    "X78n1540_001:0040c23": "千相助。弟子是許將軍。師曰公住何處。許曰住師屋",
    "X78n1540_001:0040c24": "後。言訖不見。師遣人穿地尋之。乃見骸骨一具。佩劒",
    "X78n1540_001:0041a01": "橫身。人皆嗟異。師即祀而葬之。至今猶存(靈瑞集)。",
    "X78n1540_001:0041a02": "汴州照師",
    "X78n1540_001:0041a03": "僧神照。汴州人。年九歲。值離亂。眷屬彫亡。唯與母萍",
    "X78n1540_001:0041a04": "流無託。未幾母亡。乃依明智律師出家。凡所釆聽一",
    "X78n1540_001:0041a05": "徧無遺。唯誦法華以為德業。素養一狗。所往皆隨。及",
    "X78n1540_001:0041a06": "師抱疾。其狗通夕長號。人未知其然。洎師歸寂。方悉",
    "X78n1540_001:0041a07": "狗徵。及安葬已。狗則長眠垂淚。不食而殂(續靈瑞集)。",
    "X78n1540_001:0041a08": "荊州奘法師",
    "X78n1540_001:0041a09": "唐景龍中有僧玄奘。江陵人。幼歲入道。博通大小乘。",
    "X78n1540_001:0041a10": "尤明法華正典。別是命家。於五十年日誦七徧。甞於",
    "X78n1540_001:0041a11": "淨室聲誦。感天人下聽。齋講之時。徵瑞合沓。孝和帝",
    "X78n1540_001:0041a12": "重師之德。於林光殿解齋。奘上表乞還鄉。詔賜御詩。",
    "X78n1540_001:0041a13": "百僚俱和。委見大宋高僧傳。",
    "X78n1540_001:0041a14": "絳州轍禪師",
    "X78n1540_001:0041a15": "禪師法轍。絳州人。少而勤苦。通法華經。常以是業誘",
    "X78n1540_001:0041a16": "化一切。乃於孤山西河造立堂宇。剏置伽藍。處元無",
    "X78n1540_001:0041a17": "水。一旦地陷。清泉迸出。故秦州刺史房仁裕申請寺",
    "X78n1540_001:0041a18": "額。即以陷泉為名。師又善持呪。多有應驗。唐永徽二",
    "X78n1540_001:0041a19": "年二月。自知將死。囑累徒眾。端然坐逝。時天色晴明。",
    "X78n1540_001:0041a20": "雨華如雪。香而不釋。樹枝草葉白同粉色。周二里餘",
    "X78n1540_001:0041a21": "三日始隱。終後三年。坐身不壞。師之功勵。殊難擬議",
    "X78n1540_001:0041a22": "(靈瑞集)。",
    "X78n1540_001:0041a23": "山陰義法師",
    "X78n1540_001:0041a24": "釋大義。蕭山徐氏子。生而英特。七歲父授書籍。日記",
    "X78n1540_001:0041b01": "數千言。十二從釋山陰靈隱寺。凡是經教開卷必通。",
    "X78n1540_001:0041b02": "人畏敬之。屬中宗即位。恩制度人。師試蓮經格中第",
    "X78n1540_001:0041b03": "一。自後習聽弘闡稱心寺。開元中喪所親。因入天台",
    "X78n1540_001:0041b04": "佛隴閱大藏。報劬勞。謁見左溪。稟承止觀。超然悟心。",
    "X78n1540_001:0041b05": "以畢大事。平生誦法華．涅槃．大小戒本以為行業。終",
    "X78n1540_001:0041b06": "時咸聞空中有奏天樂之聲(大宋高僧傳)。",
    "X78n1540_001:0041b07": "天台脩法師",
    "X78n1540_001:0041b08": "法師廣脩。俗留氏。東陽人也。天姿貞亮卓爾。具體樞",
    "X78n1540_001:0041b09": "衣台宗第十祖邃法師之門。盡得其傳。學者奔承。戶",
    "X78n1540_001:0041b10": "外屨滿。日誦法華經及維摩．光明等。六時行道。老而",
    "X78n1540_001:0041b11": "益堅。每年行七七日懺摩。葢止觀中第四隨自意三",
    "X78n1540_001:0041b12": "昧也。後以三觀付門人物外。會昌中沒于禪林寺。遷",
    "X78n1540_001:0041b13": "神於佛隴金地。弟子良汶發墳火化。淘收舍利一千",
    "X78n1540_001:0041b14": "餘粒。建塔藏之(大宋高僧傳)。",
    "X78n1540_001:0041b15": "明州端法華",
    "X78n1540_001:0041b16": "大宋高僧傳紀僧遂端。俗張氏。不知所從來。投師於",
    "X78n1540_001:0041b17": "明之德潤寺。寺即吳太傅闞澤書堂(即今慈溪東普濟寺是)。師",
    "X78n1540_001:0041b18": "為人質直清粹。不妄交游。師授蓮經。誦猶宿習。人皆",
    "X78n1540_001:0041b19": "駭歎。十二時中口吻不輟。至老不懈。唐咸通二年加",
    "X78n1540_001:0041b20": "趺之次。泰定而絕。須臾口生青蓮華七朵。芬芳香絜。",
    "X78n1540_001:0041b21": "遠近驟觀。於是造龕窆於東山之下。經二十餘年。塔",
    "X78n1540_001:0041b22": "內屢有光現。及啟視之。形質如生。遂迎還寺。漆紵飾",
    "X78n1540_001:0041b23": "之。至今真身尚存焉(傳文)。其七莖蓮華。余甞詢之耆宿。",
    "X78n1540_001:0041b24": "皆云。先時猶在。建炎之寇方失之。然師之真身既在。",
    "X78n1540_001:0041c01": "古殿森沈。先賢竦敬。至有發言為詩播其遺德者。張",
    "X78n1540_001:0041c02": "昂詩曰。僧史名聞在。雲龕香火深。此身非故物。不壞",
    "X78n1540_001:0041c03": "本從心。門靜湖山碧。庭寒檜柏陰。後人還可繼。真教",
    "X78n1540_001:0041c04": "卷黃金。僧保冲詩曰。經昔誦白蓮。神移幾百年。色身",
    "X78n1540_001:0041c05": "遺此地。真性在何天。湖月盈還缺。巖華落復妍。惟師",
    "X78n1540_001:0041c06": "功德骨。端坐若安禪(二詩見石刻)。",
    "X78n1540_001:0041c07": "京兆素法師",
    "X78n1540_001:0041c08": "僧守素。立性高邁。精銳絕倫。居京大興善寺。恒以誦",
    "X78n1540_001:0041c09": "持為急務。足不越限經三十年。誦法華經三萬七千",
    "X78n1540_001:0041c10": "部。夜每有狢子馴擾聽經。齋則烏鵲就掌取食。唐長",
    "X78n1540_001:0041c11": "慶中有僧幽玄留贈曰。三萬蓮經三十春。半生不蹈",
    "X78n1540_001:0041c12": "院門塵。真實錄之佳句也(大宋僧傳)。",
    "X78n1540_001:0041c13": "嘉禾三白和尚",
    "X78n1540_001:0041c14": "師名元慧。晉平原內史陸機之裔。髫齡頴悟。長而溫",
    "X78n1540_001:0041c15": "潤。出塵納戒之後。入五臺山觀禮聖迹。歸寧居建興",
    "X78n1540_001:0041c16": "寺。立志持三白。會昌中遭沙汰。宣宗朝還入法流。咸",
    "X78n1540_001:0041c17": "通年送佛骨舍利往鳳翔。鍊左拇指。口誦蓮經。其指",
    "X78n1540_001:0041c18": "復生。所誦法華平生不計其數。三白者。白飯。白水。白",
    "X78n1540_001:0041c19": "鹽也。又身不偏觸。口誦真經。意不妄緣。此三明白。享",
    "X78n1540_001:0041c20": "此嘉名。以故吳人呼為三白和尚(大宋僧傳)。",
    "X78n1540_001:0041c21": "溫州楚法師",
    "X78n1540_001:0041c22": "唐釋鴻楚。永嘉人也。楚與昆弟器度宏遠。皆樂出俗。",
    "X78n1540_001:0041c23": "雙親亦願。影隨互相。竊直誦習蓮華。時大雲寺荒摭。",
    "X78n1540_001:0041c24": "昭宗勑重構締。師主成之。就而講誦。梁太祖賜紫衣",
    "X78n1540_001:0042a01": "師號。師讓而不受。時鄭說贈詩云。架上紫衣閑不著。",
    "X78n1540_001:0042a02": "案頭金字坐長看。師立性寬慈。面無慍色。目不邪視。",
    "X78n1540_001:0042a03": "言不妄發。講法華經至五十徧。一時講堂忽生蓮華",
    "X78n1540_001:0042a04": "一朵。重跗覆葉。香氣芬[荂-大+(((嘹-口)-小)-日)]。眾驟稱異。又刺血寫是經",
    "X78n1540_001:0042a05": "一部。至今永嘉世世寶之(大宋僧傳)。",
    "X78n1540_001:0042a06": "越州莒法師",
    "X78n1540_001:0042a07": "僧鴻莒。即楚公之兄也。出家越之龍宮寺。精通蓮經。",
    "X78n1540_001:0042a08": "因以得度。後往長安學毗尼。因讀化度寺碑。目眎兩",
    "X78n1540_001:0042a09": "行。有舉人見之。請莒再誦。不遺一字。其強記類此也。",
    "X78n1540_001:0042a10": "師晝夜誦經。每見鬼神扶衛。或為添香然燈。至李唐",
    "X78n1540_001:0042a11": "長興中。不疾坐亡。至于三更。手敲龕門曰。吾緣佛土",
    "X78n1540_001:0042a12": "善友嫌服章不淨。以故轉來。易畢再坐去。至於七日。",
    "X78n1540_001:0042a13": "頂上猶暖。葬後每有一虎遶塔號叫(大宋僧傳)。",
    "X78n1540_001:0042a14": "東京誨法師",
    "X78n1540_001:0042a15": "釋貞誨。姓包。吳郡人。十三出家龍興寺。守性沈靜。分",
    "X78n1540_001:0042a16": "陰是競。方逾一年誦徹蓮經。用是為常業。日周二部。",
    "X78n1540_001:0042a17": "十九祝髮。自是伊洛晉郊凡有講筵莫不參聽。唐天",
    "X78n1540_001:0042a18": "祐中至京相國寺寓舍。講法華經十許徧。人未歸重。",
    "X78n1540_001:0042a19": "則知奇貨之售亦有時焉。後會宋州帥孔公。仰師高",
    "X78n1540_001:0042a20": "行。即給俸於西塔院置長講法華堂。從此翕然。師又",
    "X78n1540_001:0042a21": "披大藏。開廣見知。凡是世典百家之言皆不之顧。誡",
    "X78n1540_001:0042a22": "門人曰。異端之說。汩亂吾真。何須習之。吾止願作師",
    "X78n1540_001:0042a23": "子吼。不為野干鳴也。後將終。自具湯沐更淨。令唱上",
    "X78n1540_001:0042a24": "生。禮佛忽望空合掌曰。勞煩眾聖排空相迎。徒侶爾",
    "X78n1540_001:0042b01": "時竝聞天樂之聲。頃刻而卒(大宋高僧傳)。",
    "X78n1540_001:0042b02": "潭州青衣寺僧",
    "X78n1540_001:0042b03": "潭州門裏街北巷有青衣寺。古有僧。亡其名。於此地",
    "X78n1540_001:0042b04": "誦法華經。每致靈異。世不具傳。一時感二青衣童子",
    "X78n1540_001:0042b05": "侍奉。死後葬之。忽於冢上生二蓮華。發而看之。乃自",
    "X78n1540_001:0042b06": "舌根而出。時州郡錄其實。申奏朝廷。因給青衣寺額。",
    "X78n1540_001:0042b07": "建是寺焉(靈瑞集)。",
    "X78n1540_001:0042b08": "杭州孤山寺石壁經",
    "X78n1540_001:0042b09": "孤山寺在杭西湖。石壁法華經在寺之中。始元和十",
    "X78n1540_001:0042b10": "二年嚴休復為刺史時。僧慧明萠厥心。卒以長慶四",
    "X78n1540_001:0042b11": "年白居易為刺史時。上下其石六尺有五寸。短長其",
    "X78n1540_001:0042b12": "石五十七尺有六寸。其輸錢者若嚴休復．白居易．湖",
    "X78n1540_001:0042b13": "州刺史崔玄亮．睦州刺史韋文恪．處州刺史韋公立．",
    "X78n1540_001:0042b14": "衢州刺史張聿．蘇州刺史李諒．越州刺史元稹．處州",
    "X78n1540_001:0042b15": "刺史陳岵。刺史白乞余文。余觀僧之徒所以經於石",
    "X78n1540_001:0042b16": "文於碑。葢欲為不朽耳。今夫碑既文。經既石。而又九",
    "X78n1540_001:0042b17": "諸侯相率貢錢於所事。由近而言。亦可謂表異宗而",
    "X78n1540_001:0042b18": "成不朽矣。由遠而言。不知幾萬歲而分。地與天相軋。",
    "X78n1540_001:0042b19": "陰與陽相盪。火與風相射。名與形相滅。則四海九州",
    "X78n1540_001:0042b20": "皆太空中一微塵耳。又安知不朽哉。由是思之。則僧",
    "X78n1540_001:0042b21": "之徒得計矣。御史元稹記(唐文粹)。",
    "X78n1540_001:0042b22": "蘇州法華院石壁經",
    "X78n1540_001:0042b23": "蘇州重玄寺法華院。以石壁刻釋氏經焉。夫開示悟",
    "X78n1540_001:0042b24": "入諸佛知見。以了義度無邊。以圓教垂無窮。莫尊於",
    "X78n1540_001:0042c01": "玅法蓮華經。證無生忍。造不二門。住不可思議解脫。",
    "X78n1540_001:0042c02": "莫極於維摩詰經。接四生九類。入無餘涅槃。實無度",
    "X78n1540_001:0042c03": "者。莫先於金剛般若經。壞罪集福。淨一切惡道。莫急",
    "X78n1540_001:0042c04": "於佛頂尊勝經。應念順願。生極樂土。莫疾於阿彌陀",
    "X78n1540_001:0042c05": "經。明正觀實相。莫出於普賢觀經。詮自性。認本覺。莫",
    "X78n1540_001:0042c06": "深於實相法密經。空法塵。依無智。莫過於般若心經。",
    "X78n1540_001:0042c07": "是八種經。具十二部。合一十一萬六千八百五十七",
    "X78n1540_001:0042c08": "言。三乘之要旨。諸佛之祕藏盡矣。是石壁。積四重。高",
    "X78n1540_001:0042c09": "一尋。長十有五丈。厚尺有咫。有石蓮敷覆其上下。有",
    "X78n1540_001:0042c10": "石神固護其前後。火水不能燒漂。風日不能搖消。所",
    "X78n1540_001:0042c11": "謂施無上法。盡未來際者也。唐長慶二年作。大和三",
    "X78n1540_001:0042c12": "年成。沙門清晃矢厥謀僧契元而書之。都守白居易",
    "X78n1540_001:0042c13": "施詞而贊之(白氏長慶集)。",
    "X78n1540_001:0042c14": "天台國清寺蓮經",
    "X78n1540_001:0042c15": "余頃詣天台禮祖塔。至國清寺。聞庫司藏諸異蹟。因",
    "X78n1540_001:0042c16": "馨鑪請見。所出甚多。今略舉其四。一曰紫檀香龕像。",
    "X78n1540_001:0042c17": "高一尺許。內雕鏤釋迦如來降生等八相聖容。凡七",
    "X78n1540_001:0042c18": "百餘軀。細玅神工。誠難擬議。乃智者為隋煬帝受菩",
    "X78n1540_001:0042c19": "薩戒時所賜。二曰智者手寫金字法華經。全帙筆法",
    "X78n1540_001:0042c20": "純粹。殆自天成。斯吾祖奉陳宣帝勑於金陵所造。三",
    "X78n1540_001:0042c21": "曰天竺貝多葉心經。大隋時梵僧攜來贈與智者。四",
    "X78n1540_001:0042c22": "曰錢王金書法華經。微妙精楷。後題云。吳越國王錢",
    "X78n1540_001:0042c23": "俶敬書。是經二十部。此二十中一也。今又覩壽禪師",
    "X78n1540_001:0042c24": "進法華經靈瑞賦。錢王制文稱賞。因此勑下以金寫",
    "X78n1540_001:0043a01": "玅法華經一百部。至哉奇勝事也。眇觀自古帝王流",
    "X78n1540_001:0043a02": "傳佛教者固多。而未甞聞書寫如是之勤著也。良由",
    "X78n1540_001:0043a03": "不負靈山付囑。特來震旦為群生作歸依之端爾。宗",
    "X78n1540_001:0043a04": "曉茲因纂集次。疇昔所見拳拳于衷。願與未聞者聞。",
    "X78n1540_001:0043a05": "故援筆以記之。",
    "X78n1540_001:0043a07": "法華經顯應錄卷上"
}