{
    "X82n1571_105:0630b03": "五燈全書卷第一百五",
    "X82n1571_105:0630b05": "京都聖感禪寺住持(臣)僧　(超永)　編輯",
    "X82n1571_105:0630b06": "京都古華嚴寺住持(臣)僧　(超揆)　較閱　進",
    "X82n1571_105:0630b07": "呈",
    "X82n1571_105:0630b08": "　　臨濟宗",
    "X82n1571_105:0630b09": "　　　南嶽下第三十七世隨錄",
    "X82n1571_105:0630b10": "鼎州德山冰鐵宗禪師麻城宋氏子。普請插田。小參。",
    "X82n1571_105:0630b11": "舉百丈示眾曰。你諸人與我開田。我與你諸人說大",
    "X82n1571_105:0630b12": "義。諸人開田竟。請和尚說大義。丈展兩手示之師曰。",
    "X82n1571_105:0630b13": "是則故是。未免拖泥帶水。新德山不然。你諸人與我",
    "X82n1571_105:0630b14": "插田。我不與你說大義。何也。不可枝老生節(原直賦嗣)。",
    "X82n1571_105:0630b15": "澧州欽山明民時暉禪師問如何是函葢乾坤句。師",
    "X82n1571_105:0630b16": "曰。我從賢聖法來。不曾殺生。曰如何是截斷眾流句。",
    "X82n1571_105:0630b17": "師曰。我誓不與二乘人說法。曰如何是隨波逐浪句。",
    "X82n1571_105:0630b18": "師曰。難得良馬見鞭影而行(原直賦嗣)。",
    "X82n1571_105:0630b19": "衡嶽福嚴得坤展厚禪師上堂。僧纔出。師曰。什麼物",
    "X82n1571_105:0630b20": "恁麼來。曰某甲何敢說似。師曰。這箇是古人底。曰將",
    "X82n1571_105:0630b21": "和尚底出看。師便打。曰同坑無異土。師曰。何妨說似",
    "X82n1571_105:0630b22": "(原直賦嗣)。",
    "X82n1571_105:0630b23": "桂林南院山學慧禪師上堂。一峰峻峭。不掛苔痕。多",
    "X82n1571_105:0630b24": "少人到這裏。退身有分。且道。新南院如何行履。喝一",
    "X82n1571_105:0630c01": "喝曰。不向東山水上行(原直賦嗣)。",
    "X82n1571_105:0630c02": "舒州太平選寄遠禪師上堂。拈拄杖卓曰。法隨法行。",
    "X82n1571_105:0630c03": "法幢隨處建立。不必互分賓主。馳騁問答。自然鉗錘。",
    "X82n1571_105:0630c04": "妙密機用高超。喝一喝曰。你道。我德山老子。那一半",
    "X82n1571_105:0630c05": "在什麼處　小參。行說俱到。有什碑記。行說不到。白",
    "X82n1571_105:0630c06": "雲萬里。無位真人。瞥嗔瞥喜。棒喫青天。囉哩囉哩",
    "X82n1571_105:0630c07": "　小參。舉芭蕉拄杖子公案。師曰。拄杖頭邊。可是你賣",
    "X82n1571_105:0630c08": "弄言語得底。設有箇明眼衲僧。向前一手把住。拄杖",
    "X82n1571_105:0630c09": "子。又向甚麼處著(原直賦嗣)。",
    "X82n1571_105:0630c10": "太倉祇園倚鳴秀禪師滇之保山周氏子。年十六薙",
    "X82n1571_105:0630c11": "染秉具。參九峰賦。教看臨濟三頓棒公案。忽聞鐘有",
    "X82n1571_105:0630c12": "省。述偈曰。萬仞嵯峨一徑通。輪斤打碎太虗空。從前",
    "X82n1571_105:0630c13": "汗馬無人識。祇要重論葢代功　上堂。心不是佛。處",
    "X82n1571_105:0630c14": "處綠楊堪繫馬。智不是道。家家有路透長安。喝一喝",
    "X82n1571_105:0630c15": "曰。彷彿落花三月雨。依稀殘夢五更鐘　上堂。今年",
    "X82n1571_105:0630c16": "白浪多。栽曰博飯苦。競欲覓三條。束之亦何補。復顧",
    "X82n1571_105:0630c17": "左右曰。你道終日風風雨雨。呆樁樁坐這破屋裏。將",
    "X82n1571_105:0630c18": "謂如來惠我三昧。喝一喝曰。特地成莽鹵(原直賦嗣)。",
    "X82n1571_105:0630c19": "衡州甘露無言侃禪師楚之永州人。久參德山。於棒",
    "X82n1571_105:0630c20": "下。得箇休歇處。後隱衡之甘露。僧問。萬緣頓息時如",
    "X82n1571_105:0630c21": "何。師曰。江國春風吹不起(原直賦嗣)。",
    "X82n1571_105:0630c22": "虎丘甘露澹園仁禪師初參靈巖儲。有省。繼參萬壽",
    "X82n1571_105:0630c23": "章。得受記莂。四眾迎主甘露。儲喜而寄以偈曰。短言",
    "X82n1571_105:0630c24": "十丈贈文孫。矢報滹沱上祖恩。垂手定知精彩著。直。",
    "X82n1571_105:0631a01": "吳江長慶字伊汝禪師虞山金氏子。上堂。卓拄杖曰。",
    "X82n1571_105:0631a02": "此是伽藍。何為圓覺。三世諸佛。移丘盈壑。天下衲僧。",
    "X82n1571_105:0631a03": "無繩自縛。設有人問和尚聻。擲下拄杖曰。任你卜度",
    "X82n1571_105:0631a04": "(月掌恒嗣)。",
    "X82n1571_105:0631a05": "江西寶掌鑒衡謨禪師上堂。百草頭邊。捉敗古錐。拄",
    "X82n1571_105:0631a06": "杖頭上。按捺上座。過橋拔橋。得路塞路。直饒釋迦老",
    "X82n1571_105:0631a07": "子。親自到來。且教退後一步。顧左右曰。莫道新寶掌",
    "X82n1571_105:0631a08": "不近人情。太無回互(雨青膏嗣)。",
    "X82n1571_105:0631a09": "南嶽西園白兆粲禪師文殊三處度夏頌曰。晚醉扶",
    "X82n1571_105:0631a10": "笻過竹村。數家殘雪擁籬根。風前有恨梅千點。沙上",
    "X82n1571_105:0631a11": "無人月一痕　馬祖不安頌曰。日面月面。朝夕相見。",
    "X82n1571_105:0631a12": "暗地摸著。是何嘴臉(月函潛嗣)。",
    "X82n1571_105:0631a13": "毗陵脫菴古漁薪逸禪師靖江夏氏子。上堂。雷太簡。",
    "X82n1571_105:0631a14": "聽江聲而筆法進。文與可。見蛇鬬而草書長。長慶坐",
    "X82n1571_105:0631a15": "破七個蒲團。高亭隔江招手。橫趨而去。此事的的。如",
    "X82n1571_105:0631a16": "合虎符相似。向後洞然。幸無辜負　示眾。一白二黑",
    "X82n1571_105:0631a17": "三碧四綠。顧眾曰。人間無顧陸。令我憶丹青　康熈",
    "X82n1571_105:0631a18": "壬子秋。師臨寂。有同參問。如何是臨濟家法。師曰。無",
    "X82n1571_105:0631a19": "人解問。同參再申前話。師乃震聲一喝。而逝(月函潛嗣)。",
    "X82n1571_105:0631a20": "菁山常照香谷蔭在禪師生湖濵皇甫氏。少負義虎",
    "X82n1571_105:0631a21": "聲。善詩文。參寶雲潛。一日大雪中問紙燭因緣。豁然",
    "X82n1571_105:0631a22": "開悟　靈雲見桃花頌曰。靈雲跌入深井。元沙更壓",
    "X82n1571_105:0631a23": "大石。可惜一樹桃花。開得狼狼藉藉　題畵菜曰。疎",
    "X82n1571_105:0631a24": "疎葉上蛙蟲眼。點點根頭野菜花。信得個中茲味好。",
    "X82n1571_105:0631b01": "則不然。我三十年前。曾斷一人命根。夜來床薦暖。一",
    "X82n1571_105:0631b02": "覺到天明　上堂。若論此事。不掛一元字脚。靈巖儲",
    "X82n1571_105:0631b03": "師翁曰。不道無元字脚。只是不掛。首山暗中為照燭。",
    "X82n1571_105:0631b04": "靈巖險處作津梁。白雀孟八郎。也有個道處。不道不",
    "X82n1571_105:0631b05": "掛。只是無元字脚　早參。前日說向你。似水投石。昨",
    "X82n1571_105:0631b06": "日說向你。如沙壓油。今日不可更唐突也。眉毛依舊",
    "X82n1571_105:0631b07": "還你眼上。鼻孔依舊搭你唇上。你也怨悵我不得。我",
    "X82n1571_105:0631b08": "也怨悵你不得(檗菴志嗣)。",
    "X82n1571_105:0631b09": "梁溪龍護尼道遇禪師除夕示眾。山中無曆日。寒盡",
    "X82n1571_105:0631b10": "不知年。此是陳年語話。烹白牛分歲。閣拄杖過年。乃",
    "X82n1571_105:0631b11": "是諸方葛藤。喚沙彌曰。換水添香著。山僧今日要與",
    "X82n1571_105:0631b12": "諸人。應個時節。雖然如是。猶是衲僧家尋常活計。且",
    "X82n1571_105:0631b13": "道。挌外提持。又作麼生。乃喝一喝曰。特地爆聲震裂。",
    "X82n1571_105:0631b14": "各自惜取眉毛(檗菴志嗣)。",
    "X82n1571_105:0631b15": "無錫德慶月指標禪師出毗陵白氏。上堂。德慶單提",
    "X82n1571_105:0631b16": "一句子。人間天上實無比。擬議思量不較多。蹉過白",
    "X82n1571_105:0631b17": "雲千萬里(問松原嗣)。",
    "X82n1571_105:0631b18": "常州橫山復松祖裁體禪師琴川錢氏子。年十九。隨",
    "X82n1571_105:0631b19": "靈巖儲完具。因儲問。如何是你父母未生前面目。師",
    "X82n1571_105:0631b20": "悚然罔對。乃極力參尋。後謁祥符運。一日見榴花盛",
    "X82n1571_105:0631b21": "開。胸次釋然。呈偈曰。梅雨不絕聲。松風穿耳過。舉目",
    "X82n1571_105:0631b22": "見榴花。二三都劈破。運為助喜。後依太平原。一日原",
    "X82n1571_105:0631b23": "問曰。久參上士。莫有挌外之機麼。師曰。說似即不中。",
    "X82n1571_105:0631b24": "原便喝。師伏膺而受印焉(問松原嗣)。",
    "X82n1571_105:0631c01": "提法運起沉淪　晚參。舉茶盃曰。昔趙州以一盃茶。",
    "X82n1571_105:0631c02": "普請往來衲子。今日却落在山僧手裏。願與諸上座",
    "X82n1571_105:0631c03": "大家喫口。你道。箇中有味也無。祇要識取這茶。假使",
    "X82n1571_105:0631c04": "放下茶盃。又向甚麼處。聻。顧左右曰。只這一味。人人",
    "X82n1571_105:0631c05": "具有。阿誰放下(完魯章嗣)。",
    "X82n1571_105:0631c06": "吳江長慶上嚴道禪師興化人。上堂。舉僧問長慶。有",
    "X82n1571_105:0631c07": "問有答。賓主歷然。無問無答時如何。慶曰。怕爛却那。",
    "X82n1571_105:0631c08": "僧問睦州。有問有答。賓主歷然。無問無答時如何。州",
    "X82n1571_105:0631c09": "曰。相逢盡道休官好。林下何曾見一人。圓悟曰。若問",
    "X82n1571_105:0631c10": "崇寧。有問有答賓主歷然無問無答時如何。對他道",
    "X82n1571_105:0631c11": "收得安南。又憂塞北。師曰。設問新長慶。有問有答賓",
    "X82n1571_105:0631c12": "主歷然無問無答時如何。只向他道。頭顛連。眼卓朔。",
    "X82n1571_105:0631c13": "他若擬議。劈脊便棒。何以故。不見道。幽州猶自可。最",
    "X82n1571_105:0631c14": "苦是新羅(僧鑒青嗣)。",
    "X82n1571_105:0631c15": "大佛寺示權寂興禪師天津高氏子。依憫忠潤受具。",
    "X82n1571_105:0631c16": "至浙江。謁靈隱禮。看竹篦子話。有省。復參三峰青。打",
    "X82n1571_105:0631c17": "失布袋。室中甞垂三問驗人。一曰。世尊三昧。迦葉不",
    "X82n1571_105:0631c18": "知。迦葉三昧。阿難不知。既不知。因甚金襴袈裟遞相",
    "X82n1571_105:0631c19": "傳授。自代曰。綿州附子漢州薑。一曰。天地與我同根。",
    "X82n1571_105:0631c20": "萬物與我一體。因甚眼裏著沙不得。自代曰。再犯不",
    "X82n1571_105:0631c21": "容。一曰。人間無水不朝東。因甚禹力不到處。河聲向",
    "X82n1571_105:0631c22": "西流。自代曰。且放過一著(僧鑒青嗣)。",
    "X82n1571_105:0631c23": "虞山白雀雨華雪爐冶禪師上堂。舉古德曰。我三十",
    "X82n1571_105:0631c24": "年前。曾斷一人命根。而今日夜憂愁。如何免得。白雀",
    "X82n1571_105:0632a01": "連根齩嚼不留渣　師于康熙甲寅。說偈而逝。有榿",
    "X82n1571_105:0632a02": "菴集。菁山客話數卷。傳世(月函潛嗣)。",
    "X82n1571_105:0632a03": "蘇州紫石霜樵謂超禪師郡之湖口萬氏子。依寶雲",
    "X82n1571_105:0632a04": "潛。參不與萬法為侶甚麼人。久而不省。求改參因緣。",
    "X82n1571_105:0632a05": "潛叱曰。你要改參因緣那。師大疑。一日聞林梢烏語",
    "X82n1571_105:0632a06": "喧喧。猛然有省　問香嚴上樹。意旨如何。師曰。古殿",
    "X82n1571_105:0632a07": "不禁寒　問南泉斬猫。是何意旨。師曰。山青水綠。曰",
    "X82n1571_105:0632a08": "趙州頭帶草鞵。作麼生。師曰。殿角一林風　問如何",
    "X82n1571_105:0632a09": "是佛。師曰。鎮日長廊捲風葉。曰如何是法。師曰。他家",
    "X82n1571_105:0632a10": "門戶不輕開。曰如何是僧。師曰。欲得不招無間業。莫",
    "X82n1571_105:0632a11": "謗如來正法輪　問古人據個甚麼。逢人便喝。師曰。",
    "X82n1571_105:0632a12": "屋角聽鷄聲。曰古人據個甚麼。逢人便棒。師曰。千手",
    "X82n1571_105:0632a13": "大悲援不得(月函潛嗣)。",
    "X82n1571_105:0632a14": "寒溪秋岸源鴻禪師青暘莊氏子。依寶雲潛于梅谿。",
    "X82n1571_105:0632a15": "因舉女子出定公案。豁然開悟曰。當初只道茅長短。",
    "X82n1571_105:0632a16": "燒了原來地不平　古廟香爐頌曰。伴他太古龍蛇",
    "X82n1571_105:0632a17": "筆。月冷霜寒總未辭。些子氤氳烟縷上。現來樓閣自",
    "X82n1571_105:0632a18": "然奇　師品行高卓。得記三年。即化去。有寒溪遺語",
    "X82n1571_105:0632a19": "一冊(月函潛嗣)。",
    "X82n1571_105:0632a20": "吳江鈍菴兼樹讓禪師邑之漁村倪氏子。依寶雲。結",
    "X82n1571_105:0632a21": "夏石屏。一日分衛歸。潛問。羚羊挂角時如何。師纔開",
    "X82n1571_105:0632a22": "口。潛便喝。師愕然。潛呼曰。兼樹來。適纔問你。你答甚",
    "X82n1571_105:0632a23": "麼。師擬開口。潛又喝。師于此有入。次日詣方丈。問如",
    "X82n1571_105:0632a24": "何是至理不當機。潛曰。你不解問這話。隨問一言道",
    "X82n1571_105:0632b01": "盡時如何。師曰。游絲千尺。康熈丁巳。師將示寂。潛為",
    "X82n1571_105:0632b02": "舉洞山臨逝。剃髮澡身披衣。聲鐘辭眾。儼然坐化。因",
    "X82n1571_105:0632b03": "大眾號慟。忽開目責之。復令主事僧。辦愚癡齋。延七",
    "X82n1571_105:0632b04": "日隨眾。齋畢而終。子今若何。師厲聲曰。洞山即爾。我",
    "X82n1571_105:0632b05": "則不然。潛曰。將不然底。呈似看。師彈指一聲。即化去",
    "X82n1571_105:0632b06": "(月函潛嗣)。",
    "X82n1571_105:0632b07": "文殊訒堂覺從禪師廣惠興寧何氏子。年十五。補弟",
    "X82n1571_105:0632b08": "子員。閱壇經有感。絕意進取。父強之。舉于鄉。時天啟",
    "X82n1571_105:0632b09": "辛酉。科也計偕。遇黃山普門祝髮。不赴春官。初參聞",
    "X82n1571_105:0632b10": "谷印于迴龍。示以橋流水不流語。不契。忽汎沅湘。舟",
    "X82n1571_105:0632b11": "中有觸。乃省。一時尊宿道望。名騰叢席。歷主數剎。機",
    "X82n1571_105:0632b12": "叩瀾翻。意旨邃遠。崇禎壬午。有徒九一西者來省。師",
    "X82n1571_105:0632b13": "舉殃崛產難因緣勘之。九為直示古人閫奧。至五祖",
    "X82n1571_105:0632b14": "曰。我這裏如馬前相撲。一倒便休。師拍手大笑。願嗣。",
    "X82n1571_105:0632b15": "九一西謝不敢逸去。師復通嗣法書。有以人師道。以",
    "X82n1571_105:0632b16": "道師人。降尊為卑。極宗風之獨唱。云云。西為陞座。而",
    "X82n1571_105:0632b17": "印莂焉。順治戊子六月十七日示微疾。浴畢禮佛歸",
    "X82n1571_105:0632b18": "寢室。顧左右曰。有末後一句。擬付諸人得麼。眾無對。",
    "X82n1571_105:0632b19": "師長吁一聲而逝。塔于神光山下。靈巖儲。為之銘(九一",
    "X82n1571_105:0632b20": "西嗣)。",
    "X82n1571_105:0632b21": "常州祥符湘雨紀蔭禪師婺源游氏子。上堂。硬址虗",
    "X82n1571_105:0632b22": "空塞住口。舌頭占却地三畝。金剛手內八楞拳。三世",
    "X82n1571_105:0632b23": "諸佛不知有。風吹石臼念摩訶。驚起南辰藏北斗。昨",
    "X82n1571_105:0632b24": "夜三更失却牛。火中劚得船如藕。否否。南閻浮提。黃",
    "X82n1571_105:0632c01": "童白叟(卑牧謙嗣)。",
    "X82n1571_105:0632c02": "常州天寧天輿贊禪師本郡劉氏子。力究三不是話。",
    "X82n1571_105:0632c03": "聞磬聲有省。後參靈巖謙。受囑。上堂。喝一喝曰。打開",
    "X82n1571_105:0632c04": "潑天門戶。踏著祖父田園。風流何處不是。說甚四諦",
    "X82n1571_105:0632c05": "三元。更若低昂佛祖。陶鑄人天。盡是無風帀帀之波。",
    "X82n1571_105:0632c06": "彼自無瘡。弗傷之也。復喝一喝　上堂。拈拄杖。卓一",
    "X82n1571_105:0632c07": "卓曰。即此見聞非見聞。無餘聲色可呈君。天寧一向",
    "X82n1571_105:0632c08": "為諸人。可謂太煞盡情。若欲布蔓牽枝。叮嚀恐損君",
    "X82n1571_105:0632c09": "德(卑牧謙嗣)。",
    "X82n1571_105:0632c10": "嘉善大聖古薪紀鑑禪師荊溪閔氏子。上堂。舉拂子",
    "X82n1571_105:0632c11": "曰。難以瞞眾人之眼。喝一喝曰。難以塞眾人之耳。逴",
    "X82n1571_105:0632c12": "得便行的。固不尋常。掉頭不顧的。實為罕有。良久曰。",
    "X82n1571_105:0632c13": "山僧終不肯以第二義誑惑諸仁。便下座(卑牧謙嗣)。",
    "X82n1571_105:0632c14": "天池落木連山紀易禪師玉峰王氏子。幼慕空宗。投",
    "X82n1571_105:0632c15": "國清樹剃度。參上方志。洞明大事。從青龍斯得具戒。",
    "X82n1571_105:0632c16": "華山俾職維那。尋參先靈巖。室中溫研者久之。蕭然",
    "X82n1571_105:0632c17": "遠引。適謙補住靈巖。分衛婁東。晤于龍谿。言下契合。",
    "X82n1571_105:0632c18": "次冬制期。遂典堂司。尋遷西堂。付授鍵關祥符藏雲",
    "X82n1571_105:0632c19": "室　示眾。驀顧左右曰。直須放下。放下一任卜度卜",
    "X82n1571_105:0632c20": "度。若論佛法。不須穿鑿。震威一喝　示眾。驀豎拂子",
    "X82n1571_105:0632c21": "曰。禪不須參。道不須悟。祥符門外。官馬大路。一任兄",
    "X82n1571_105:0632c22": "兄弟弟。東去西去。只要識取路頭隨。以拂子畫一畫",
    "X82n1571_105:0632c23": "曰。且道。如何是向上一路。連擊拂子曰。不可又恁麼",
    "X82n1571_105:0632c24": "去也　晚參。不用如何若何。便請單刀直入。回頭擬",
    "X82n1571_105:0633a01": "議思量。曲直因誰致得。遂顧左右曰。今日三千。明朝",
    "X82n1571_105:0633a02": "五百　示眾。眼親手辨底。何妨貴買賤賣。眉橫鼻直",
    "X82n1571_105:0633a03": "底。一任指東話西。遂展兩手　示眾。四山風月靜。一",
    "X82n1571_105:0633a04": "榻竹陰凉。逴得便行底。休嫌杓柄長。顧兩行曰。湖南",
    "X82n1571_105:0633a05": "飯袋子切忌錯商量。連聲喝。下座　晚參。驀擊竹篦",
    "X82n1571_105:0633a06": "子。一下曰。諸佛未出世。松盤萬塢。諸佛已出世。花落",
    "X82n1571_105:0633a07": "一庭。幸是太虗境界。何必驅犬馬于大野之中。掃風",
    "X82n1571_105:0633a08": "塵于千山之外。而後較眉毛短長。論鼻孔淺深。復擊",
    "X82n1571_105:0633a09": "一下曰。更嫌甚麼　小參。無一法可當情。定不轉腦",
    "X82n1571_105:0633a10": "回頭。空王殿裏。石虎巖前。一日走幾轉。說甚月明簾",
    "X82n1571_105:0633a11": "外迥絕遮欄。終日共鉢盂喫飯。聽板聲上堂。還知娘",
    "X82n1571_105:0633a12": "未生時一樁奇特事麼。連卓拄杖曰。切忌從他覓(卑牧",
    "X82n1571_105:0633a13": "謙嗣)。",
    "X82n1571_105:0633a14": "吳陵覺胤紹宗祖禪師上堂。恁麼恁麼不恁麼。殺人",
    "X82n1571_105:0633a15": "刀活人劒。此是古人一段風規。衲僧尋常作用。擬議",
    "X82n1571_105:0633a16": "思量。白雲萬里。召大眾。驀拈拄杖。旋風打散(咸菴及嗣)。",
    "X82n1571_105:0633a17": "潭州益陽白鹿天長慧禪師雲南陸凉人。上堂。自從",
    "X82n1571_105:0633a18": "那年發風顛。直至而今賣不完。有時豎一指。有時拈",
    "X82n1571_105:0633a19": "一拳。明來施棒喝。暗裏畵個圈。有人問我西來意。綠",
    "X82n1571_105:0633a20": "的竹一簇。紅的花一園(頴秀悟嗣)。",
    "X82n1571_105:0633a21": "辰州浦峰長明炅禪師蜀涪陵石氏子。上堂。一僧纔",
    "X82n1571_105:0633a22": "出。師曰。止止不須說。僧拂坐具。師便喝。僧亦喝。師便",
    "X82n1571_105:0633a23": "打。又一僧出曰。某甲禮拜是。不禮拜是。師拈棒曰。山",
    "X82n1571_105:0633a24": "僧打即是。不打即是。僧退後三步。師曰。不是不是。乃",
    "X82n1571_105:0633b01": "曰。今朝衲子。當機一味。棒喝齊施。不是強生枝節。要",
    "X82n1571_105:0633b02": "人翻轉而皮。眾中還有翻轉者麼。如無。請看木上座。",
    "X82n1571_105:0633b03": "自翻轉去也。擲拄杖。下座(頴秀悟嗣)。",
    "X82n1571_105:0633b04": "辰州龍山六潤杲禪師蜀渝州長壽黃氏子。上堂。舉",
    "X82n1571_105:0633b05": "臨濟三頓棒公案。師曰。棒頭三頓活如龍。佛祖齊來",
    "X82n1571_105:0633b06": "也下風。點著頂門開正眼。轉身捋却虎鬚鬃(頴秀悟嗣)。",
    "X82n1571_105:0633b07": "辰州雲棲大都定禪師黃岡人。族姓何。初鎮守辰州。",
    "X82n1571_105:0633b08": "後感宿因。棄官薙髮芷江。參龍山。充侍司。一日入室",
    "X82n1571_105:0633b09": "次。悟曰。汝昨日道無。是有中無。是無中無。師曰。法本",
    "X82n1571_105:0633b10": "不二。悟曰。再道一句來。師便喝。悟便打。師連喝。悟便",
    "X82n1571_105:0633b11": "休　上堂。雲盡一天。波清四海。人人鼻孔撩天。個個",
    "X82n1571_105:0633b12": "脚跟立地。更要山僧說個甚麼。拈拄杖。卓一卓曰。七",
    "X82n1571_105:0633b13": "尺烏藤開正眼。是魔是佛總皆愁。當陽擊碎虗空後。",
    "X82n1571_105:0633b14": "大笑一聲天地秋。乃呵呵笑。下座(頴秀悟嗣)。",
    "X82n1571_105:0633b15": "辰州沅陵智鼎禪師州之瞿氏子。示眾。萬法無心便",
    "X82n1571_105:0633b16": "是休。隨緣動止得優遊。一天明月照今古。堪笑人從",
    "X82n1571_105:0633b17": "指上求(頴秀悟嗣)。",
    "X82n1571_105:0633b18": "歸州觀音純備德禪師蜀東鄷都李氏子。上堂。若不",
    "X82n1571_105:0633b19": "恁麼則負當機。若只恁麼有負山野。只得向恁麼中",
    "X82n1571_105:0633b20": "不恁麼。不恁麼中却恁麼。豎拂子曰。本是圓成無欠",
    "X82n1571_105:0633b21": "缺。只因擬議涉趦趄。從斯直下承當去。一目了然括",
    "X82n1571_105:0633b22": "十虗(耳毒泰嗣)。",
    "X82n1571_105:0633b23": "武岡金城在邇道禪師西蜀渝州桂溪人。參獅山申。",
    "X82n1571_105:0633b24": "充侍司。巾瓶有年。後聞雪林梅道望。腰包往依。梅曰。",
    "X82n1571_105:0633c01": "別却雲山。來此作麼。師曰。兩頭扶起。梅曰。你作麼生",
    "X82n1571_105:0633c02": "扶。師便喝。梅便掌。後入室。梅問。你近日事何如。師曰。",
    "X82n1571_105:0633c03": "一事不為。梅曰。一事不為。是個死漢。師撫掌作舞而",
    "X82n1571_105:0633c04": "出　上堂。無法可說。三山五嶽。有法可說。龜毛兔角。",
    "X82n1571_105:0633c05": "虗空開口。須彌倒卓。佛法有無間。人人不自覺。覺不",
    "X82n1571_105:0633c06": "覺。收放風雲如掌握。喝一喝(雪林梅嗣)。",
    "X82n1571_105:0633c07": "鼎州護國通玉禪師州之李氏子。頌溈山水牯牛曰。",
    "X82n1571_105:0633c08": "天曉黃鸝樹上啼。一聲嘹喨一聲低。東君昨夜傳消",
    "X82n1571_105:0633c09": "息。帀地春風打竹籬(天機舜嗣)。",
    "X82n1571_105:0633c10": "澧州慈利道林百獃善禪師上堂。達磨大師來也。在",
    "X82n1571_105:0633c11": "道林拂子頭上。興慈運悲。為汝等說第一義諦。還見",
    "X82n1571_105:0633c12": "麼。若也見得。今日正是小雪節。個個面門冷似鐵。其",
    "X82n1571_105:0633c13": "或未然。大家剔起眉毛。務要討個明白。何故。不入虎",
    "X82n1571_105:0633c14": "穴。爭得虎子　上堂。全提祖印。獨坐雄峰。棒喝齊施。",
    "X82n1571_105:0633c15": "令行有據。道林這裏。唯握一柄金剛寶劒。凡有來者。",
    "X82n1571_105:0633c16": "即教脫却貼肉汗衫。便與一刀兩段。震威喝一喝(一念",
    "X82n1571_105:0633c17": "龍嗣)。",
    "X82n1571_105:0633c18": "澧州伏牛憨郢賢禪師初投神鼎澤披剃。後依龍潭",
    "X82n1571_105:0633c19": "龍服勤。有省。囑住伏牛　問大師在神鼎時如何。師",
    "X82n1571_105:0633c20": "曰。頭帶夜叉帽。曰在龍潭時如何。師曰。手持楖[木*栗]條",
    "X82n1571_105:0633c21": "(一念龍嗣)。",
    "X82n1571_105:0633c22": "澧州龍潭光孝斷雪初禪師荊楚歸州項氏子。上堂。",
    "X82n1571_105:0633c23": "奇言妙句。俱是歷代祖師道過。錦繡珠璣。盡是諸方",
    "X82n1571_105:0633c24": "大老說盡。今日新光孝。作麼生道。乃提起僧伽黎曰。",
    "X82n1571_105:0634a01": "乞兒破席府袋抖一抖(一菴龍嗣)。",
    "X82n1571_105:0634a02": "石梁青蓮不醉常覺禪師楚青江杜氏子。禮德山波",
    "X82n1571_105:0634a03": "完具。服勤三載。恒喫痛棒。一日波問。生從何來。師曰。",
    "X82n1571_105:0634a04": "初一初二。又問。死從何去。師曰。小盡二十九。大盡有",
    "X82n1571_105:0634a05": "三十。波深器之。後佐中邑徹。入室次。徹問。萬法歸一。",
    "X82n1571_105:0634a06": "作麼生會。師曰。落花有意隨流水。徹曰。畢竟一歸何",
    "X82n1571_105:0634a07": "處。師曰。流水無心戀落花(枕石徹嗣)。",
    "X82n1571_105:0634a09": "五燈全書卷第一百五",
    "X82n1571_105:0634a11": "五燈全書卷第一百五補遺",
    "X82n1571_105:0634a13": "　　臨濟宗",
    "X82n1571_105:0634a14": "　　　南嶽下第三十七世隨錄",
    "X82n1571_105:0634a15": "[障-音]邡羅漢雲林地禪師通江董氏子。參石谷慧嗣法。",
    "X82n1571_105:0634a16": "重建[障-音]邡羅漢。乃馬祖脫白處也。上堂。問如何是羅",
    "X82n1571_105:0634a17": "漢境。師曰。參天蒼竹密。填空古栢稠。曰如何是境中",
    "X82n1571_105:0634a18": "人。師曰。大雄殿一座。頭陀祇十人。曰人境不立時如",
    "X82n1571_105:0634a19": "何。師曰。虧汝到與麼境界。乃曰。一棒一喝。一拳一脚。",
    "X82n1571_105:0634a20": "直指臨濟心髓。全彰德山韜略。古之不多一點。今之",
    "X82n1571_105:0634a21": "不少一劃。全得草偃風行。如虎戴角。撞著磕著。橫機",
    "X82n1571_105:0634a22": "殺活。脫或未然。山僧未免重下註脚。以拄杖卓一卓。",
    "X82n1571_105:0634a23": "喝一喝。也是千錯與萬錯。復卓曰。錯錯(石谷慧嗣)。",
    "X82n1571_105:0634a24": "龍門淨居月目初禪師樂至鄒氏子。上堂。僧問。如何",
    "X82n1571_105:0634b01": "是龍門境。師曰。清風橋下兩池水。曰如何是境中人。",
    "X82n1571_105:0634b02": "師曰。日出而作。日入而歇。曰人境以蒙師指示。向上",
    "X82n1571_105:0634b03": "宗乘事如何。師便打。乃曰。時開飯店止飢寒。引水龍",
    "X82n1571_105:0634b04": "門且種田。佛法寧教齊爛却。從斯弗說老婆禪(石谷慧嗣)。",
    "X82n1571_105:0634b05": "綦江石門蒼桐華禪師綦江封氏子。丱歲出家。石谷",
    "X82n1571_105:0634b06": "慧印證。隱山為常。其示眾曰。山悠悠也水悠悠。一杖",
    "X82n1571_105:0634b07": "雲深任自遊。樹杪松花堪作食。秋迴荷葉可為裘。堂",
    "X82n1571_105:0634b08": "堂佛法消塵鏡。渺渺光陰送客舟。若要頓超如幻景。",
    "X82n1571_105:0634b09": "只須常牧此心牛　又云。溪山一一都成畵。竹樹叢",
    "X82n1571_105:0634b10": "叢畵不成。堪笑住山人性蠢。钁頭一柄足平生　暮",
    "X82n1571_105:0634b11": "年仍歸石門。臨行偈曰。來時黃菊篩金。去時青山舖",
    "X82n1571_105:0634b12": "白。想起者個骷髏。千回萬回作客。今朝踢倒須彌。拶",
    "X82n1571_105:0634b13": "得虗空出血。涅槃城裏不相知。笑殺率陀古彌勒(石谷",
    "X82n1571_105:0634b14": "慧嗣)。",
    "X82n1571_105:0634b15": "[郫-卑+((白-日+田)/廾)]箇護國天然貴禪師上堂。今朝腊月初八。處處闡",
    "X82n1571_105:0634b16": "揚佛法。惟有護國不然。見人只是生罵。驀拈拂子曰。",
    "X82n1571_105:0634b17": "向者裏薦得。剎剎塵塵。毗盧境界。溪聲鳥語。觀音理",
    "X82n1571_105:0634b18": "門。其或未然。依舊鼻孔向下垂。擊拂子下座　元宵",
    "X82n1571_105:0634b19": "上堂。不唱陳年曲調。要打新鮮鼓笛。無言童子口吧",
    "X82n1571_105:0634b20": "吧。無舌人兒能解語。等閑操動沒絃琴。海水騰波山",
    "X82n1571_105:0634b21": "自起。且道。沒絃琴作麼生操。以拄杖作操琴勢曰。會",
    "X82n1571_105:0634b22": "麼。若將耳聽終難會。眼底聞聲方始知(紫芝藏嗣)。",
    "X82n1571_105:0634b23": "錦官萬福瓊目溫禪師上堂。昔人聚石說法。今我法",
    "X82n1571_105:0634b24": "說亦空。石火電光。難為湊泊。驀拈拄杖。卓曰。惟有者",
    "X82n1571_105:0634c01": "個。赤條條。光灼灼。有時和泥合水。社舞村歌。有時孤",
    "X82n1571_105:0634c02": "峰獨立。挂月懸星。動則俾觀音勢至。結舌藏鋒。靜則",
    "X82n1571_105:0634c03": "令釋迦老子。無本可據。且道。利害在甚麼處。良久曰。",
    "X82n1571_105:0634c04": "參(紫芝藏嗣)。",
    "X82n1571_105:0634c05": "少蛾慈明嵩耳住禪師上堂。弘機獨唱。千聖潛踪。截",
    "X82n1571_105:0634c06": "斷眾流。棒雲無路。若箇正因衲子。顯大機施大用。于",
    "X82n1571_105:0634c07": "石火閃電光中啐啄。縱奪人天。權衡佛祖。敲唱雙行。",
    "X82n1571_105:0634c08": "殺活齊彰。行凡聖窠窟。斷生死根苗。猶未是向上事。",
    "X82n1571_105:0634c09": "王令已行天下徧。將軍塞外絕烟塵(語嵩裔嗣)。",
    "X82n1571_105:0634c10": "西蜀定遠舌響訥禪師定遠龍氏子。參半天下于林",
    "X82n1571_105:0634c11": "野奇。掌下有省。回蜀。見書雪旵。以印證焉。上堂。打開",
    "X82n1571_105:0634c12": "光明藏。現出本常理。天地絕點翳。四海清如洗。森羅",
    "X82n1571_105:0634c13": "與萬象。都盧在裏許。休言覩明星。誑惑癡男女　上",
    "X82n1571_105:0634c14": "堂。爐鞴弘開。魔佛頓鎔。鉗錘高舉。理凡情盡。箇箇焦",
    "X82n1571_105:0634c15": "頭爛額。人人皮綻肉鎔。任是百煉精金。到此也須失",
    "X82n1571_105:0634c16": "色。卓拄杖曰。拈出紅爐金彈子。簉破諸人鐵面皮(書雲",
    "X82n1571_105:0634c17": "旵嗣)。",
    "X82n1571_105:0634c18": "金川中巖麗眉釆禪師開爐上堂。個事人人本具。何",
    "X82n1571_105:0634c19": "須向外討覓。頭頭頂著青天。步步踏著實地。山僧不",
    "X82n1571_105:0634c20": "是妄言。要且理無二致。所以龐居士曰。神通並妙用。",
    "X82n1571_105:0634c21": "運水及搬柴。若于此中透徹。一生參學事畢。其或未",
    "X82n1571_105:0634c22": "然。長連床上。豎起脊梁。切莫瞌睡。抖擻精神。只看穿",
    "X82n1571_105:0634c23": "衣喫飯。運水搬柴底。畢是個甚麼。參(書雲旵嗣)。",
    "X82n1571_105:0634c24": "西川峨嵋舒光照禪師蘄水人。避世入峨嵋絕頂。影",
    "X82n1571_105:0635a01": "不下山者。二十餘載。忽一日欲下山。鳴鼓上堂。九旬",
    "X82n1571_105:0635a02": "限滿。巧中藏拙。晝夜殷勤。拙中藏巧。養馴一個水牯",
    "X82n1571_105:0635a03": "牛。頭角崢嶸世上少。今朝四足印莓苔。笑殺平田黃",
    "X82n1571_105:0635a04": "大老。辭世示眾。形本無形。說亦無說。盡大地人難摸",
    "X82n1571_105:0635a05": "索。七十九年住娑婆。彈指光陰如夢覺。舉步踢倒蛾",
    "X82n1571_105:0635a06": "嵋山。者邊那畔總一箇。喝一喝。擲筆而逝(大冶況嗣)。",
    "X82n1571_105:0635a07": "射洪會靈幻住明禪師上堂。雨過莓苔淨。陞堂說法",
    "X82n1571_105:0635a08": "時。斯緣誰解會。啼鳥上花枝　小參。初撾塗毒鼓。三",
    "X82n1571_105:0635a09": "舉撲地鐘。敵勝超羣句。生蛇始化龍。咄(耳毒泰嗣)。",
    "X82n1571_105:0635a10": "彝陵黃陵純備德禪師鄷都上堂。立教明宗。須張縵",
    "X82n1571_105:0635a11": "天網子。活捉龍蛇。可以直下承當。安邦定國。要展揭",
    "X82n1571_105:0635a12": "世經綸。生擒虎兕。乃能全身擔荷。所以祖師心印。狀",
    "X82n1571_105:0635a13": "似鐵牛之機。去即印住。住即印破。只如不去不住。印",
    "X82n1571_105:0635a14": "即是。不印即是。于斯擬議。錯過千山。少涉思惟。白雲",
    "X82n1571_105:0635a15": "萬里。致使三世諸佛。總放不下。歷代祖師。全提不起。",
    "X82n1571_105:0635a16": "一大藏教。詮註不及。伶俐衲僧。自救不了。正恁麼時。",
    "X82n1571_105:0635a17": "作麼生履踐。喝一喝曰。振奮吒沙無向背。爍迦羅眼",
    "X82n1571_105:0635a18": "莫能窺(耳毒泰嗣)。",
    "X82n1571_105:0635a19": "重慶香國寱堂秀禪師開爐上堂。爐火乍燔。是鐵是",
    "X82n1571_105:0635a20": "銅須經煅。槖籲大煽。若凡若聖盡鎔鎔淬般若之智",
    "X82n1571_105:0635a21": "鋒。礪金剛之神劍。若是躍冶之金。徒勞鍛煉。驀豎拂",
    "X82n1571_105:0635a22": "云。者一星兒火種。自鷲峰發燄。嵩少騰芳。太白山中。",
    "X82n1571_105:0635a23": "標天之光彩。錦江江上。闡亘古之宗猷。如如意珠。似",
    "X82n1571_105:0635a24": "帝青寶。可以福國裕民。為祥為瑞。入聖超凡。而今落",
    "X82n1571_105:0635b01": "在香國者裏。只得借曼殊普賢作爐頭。勢至圓通為",
    "X82n1571_105:0635b02": "冶匠。五百聲聞緣覺作散工。扇火扇風。添煤添炭。山",
    "X82n1571_105:0635b03": "僧忍俊不禁。未免助其神用。遂擲拂子曰。直下來也。",
    "X82n1571_105:0635b04": "急著眼覷(佛語御嗣)。",
    "X82n1571_105:0635b05": "唐安曇雲文璧福禪師上堂。柳舒金梅正白。幾經霜",
    "X82n1571_105:0635b06": "凌幾經雪。寒枝傲骨占春先。却把清香輕漏泄。惟佛",
    "X82n1571_105:0635b07": "與佛無分別。揮拂子曰。筍過東家作竹林。藕穿池面",
    "X82n1571_105:0635b08": "為荷葉　臘八上堂。積劫深懷疑彈子。實難吞吐田",
    "X82n1571_105:0635b09": "皇宮。六年雪嶺時無懈。驀地擡眸見己躬。此是大覺",
    "X82n1571_105:0635b10": "老人在霜天。月下悟得底。今日福上座。向情與無情",
    "X82n1571_105:0635b11": "煥然等現處。舉似大眾。還會麼。若會得。天地虗空。生",
    "X82n1571_105:0635b12": "汝心內。人物殿堂。皆汝元常。正恁麼時。且道。大覺老",
    "X82n1571_105:0635b13": "人。畢竟悟箇甚麼。良久曰。泥半掣斷黃金鎖。鐵馬衝",
    "X82n1571_105:0635b14": "開碧玉關(孔一等嗣)。",
    "X82n1571_105:0635b15": "成都德元玉諾昌禪師上堂。吾年三十四。佛法總不",
    "X82n1571_105:0635b16": "識。強登曲彔牀。渾無些子伎。全提臨濟宗。惟憑斯箇",
    "X82n1571_105:0635b17": "力。頭頭絕覆藏。處處無踪跡。活潑潑耀古騰今。峭巍",
    "X82n1571_105:0635b18": "巍輝天鑑地。當陽露出端倪。揚眉已落第二。且如何",
    "X82n1571_105:0635b19": "是全提意旨。卓拄杖曰。青天也皺眉(瑞林蓮嗣)。",
    "X82n1571_105:0635b20": "窰山鎮疆大旭宗禪師至節上堂。六花亂墜。寒氣逼",
    "X82n1571_105:0635b21": "人。日南長至。百卉萌生。山僧裹頭大睡。誰管他人屋",
    "X82n1571_105:0635b22": "上霜凝。以拄杖作圓相云。會麼。于中薦得。百千三昧",
    "X82n1571_105:0635b23": "一時證得。神通妙用。無越此宗。人人向文殊眉睫上",
    "X82n1571_105:0635b24": "往來。個個于普賢行門中出入。高揖釋迦。不拜彌勒。",
    "X82n1571_105:0635c01": "到恁麼田地。有無不立。凡聖一如。隨緣放曠。任通逍",
    "X82n1571_105:0635c02": "遙。又何必山僧再下註脚(曉元濟嗣)。",
    "X82n1571_105:0635c03": "嘉州九頂子開乾禪師上堂。若論箇事。一味尋常。騎",
    "X82n1571_105:0635c04": "聲葢色。法法全彰。縱奪殺活。不犯鋒鋩。清風明月。不",
    "X82n1571_105:0635c05": "坐玉堂。快須擉瞎娘生眼。炯炯寒光照大唐。靈利衲",
    "X82n1571_105:0635c06": "僧。聊聞舉著。直下承當。雖然如是。脚跟下與伊三十",
    "X82n1571_105:0635c07": "拄杖。且道。利害在甚處。卓拄杖曰。鴛鴦綉出從君看。",
    "X82n1571_105:0635c08": "不把金針度與人(佛冤綱嗣)。",
    "X82n1571_105:0635c09": "興元淨明天湛熾禪師上堂。法不孤起。仗境方生。時",
    "X82n1571_105:0635c10": "當秋末。萬卉潛榮。或抑或揚。觸目現成。豈不見。置山",
    "X82n1571_105:0635c11": "河大地于一毫端。透頂透底。絕羅絕籬。顯大機。明大",
    "X82n1571_105:0635c12": "用。觸處普賢境界。發揮佛祖機籌。有時拋三放兩。拈",
    "X82n1571_105:0635c13": "尾作頭。有時充塞虗空。擘開華嶽。驀豎拂曰。會麼。步",
    "X82n1571_105:0635c14": "步登高易。深深入海難。擊禪床下座(佛冤綱嗣)。",
    "X82n1571_105:0635c15": "秦州普門籌室燦禪師上堂。赤體條條絕所依。生平",
    "X82n1571_105:0635c16": "莽鹵沒思惟。一椎打就無今古。途路行人誰箇知。是",
    "X82n1571_105:0635c17": "日陞堂重漏逗。且喜當陽毋自欺(佛冤綱嗣)。",
    "X82n1571_105:0635c18": "江津淨慈非指明禪師頌丹霞燒木佛曰。離宮勅令",
    "X82n1571_105:0635c19": "降將來。簇錦攢花當下灰。驚起牛兒渾不見。行人得",
    "X82n1571_105:0635c20": "去邑人災　頌石霜橫刀水盆上傍置草鞋曰。空把",
    "X82n1571_105:0635c21": "瑤琴月下彈。無生曲調自超然。子期不諳何處去。孤",
    "X82n1571_105:0635c22": "負渠儂意一翻　頌婆子燒庵曰。正恁麼時。如貧得",
    "X82n1571_105:0635c23": "寶。焚却葊子。一了百了　頌日面佛月面佛曰。日面",
    "X82n1571_105:0635c24": "佛兮月面佛。一條拄杖兩頭禿。敲風打雨人不知。拄",
    "X82n1571_105:0636a01": "地撐天光煜煜(懶石聆嗣)。",
    "X82n1571_105:0636a02": "古湟印心佛敏訥禪師上堂。山野一向以來。白[噗-口+白]生",
    "X82n1571_105:0636a03": "於嘴邊。青草長於舌上。遂按膝咦一聲。錯下註脚",
    "X82n1571_105:0636a04": "　佛成道日上堂。活驚殺。活笑殺。山頭老漢沒傝&#;。無",
    "X82n1571_105:0636a05": "端夜半覩明星。兩眼明明都填瞎。卓拄杖曰。瞎瞎",
    "X82n1571_105:0636a06": "　上堂。拈拄杖曰。木上座。于黑漆桶裏住著。未敢輕示",
    "X82n1571_105:0636a07": "其人。以杖置右手曰。今日出來。指東話西。似與鉢盂",
    "X82n1571_105:0636a08": "安柄也。雖然如是。且不得辜負拄杖子。何也。為伊頂",
    "X82n1571_105:0636a09": "門上有眼(耨雲寔嗣)。",
    "X82n1571_105:0636a10": "眉州燈璧文衡權禪師佛成道日上堂。佳景時逢臘",
    "X82n1571_105:0636a11": "月天。嚴寒凝凍雪為簾。頓分一線回春令。却放梅花",
    "X82n1571_105:0636a12": "一著先。遂舉世尊覩明星悟道話畢。師曰。老瞿曇。須",
    "X82n1571_105:0636a13": "是頂天立地。到頭知尾。不妨漏逗。只如遠孫。又作麼",
    "X82n1571_105:0636a14": "生行履。視左右曰。切須仔細(竹鏡嵩嗣)。",
    "X82n1571_105:0636a15": "蜀南玉泉融徹頂禪師蜀南人。結制上堂。今朝十月",
    "X82n1571_105:0636a16": "十五。行者考鐘伐鼓。玉泉結制上堂。驚起魚龍躍舞。",
    "X82n1571_105:0636a17": "坐斷諸佛關鍵。綱維從上列祖。衲僧擬議思量。一棒",
    "X82n1571_105:0636a18": "打折驢腰。莫道山僧莽鹵　上堂。諸佛本無說。祖師",
    "X82n1571_105:0636a19": "未曾聞。留下一轉語。千古鎮乾坤。且道。是甚麼語。[妳-女+口]。",
    "X82n1571_105:0636a20": "喝一喝曰。今日冬月一。萬卉俱凋悉。玉泉爐增燄。山",
    "X82n1571_105:0636a21": "門輝佛日。復喝一喝。下座(其白富嗣)。",
    "X82n1571_105:0636a22": "重慶華巖勒正進禪師陝西華州吳氏子。二十七齡。",
    "X82n1571_105:0636a23": "身世無常。詣四川重慶華嵓。禮指雲孝薙染。痛念生",
    "X82n1571_105:0636a24": "死。脇不至蓆者數年。後侍師翁聖可玉于雲峰。值上",
    "X82n1571_105:0636b01": "堂。問如何是父母未生前本來面目。玉驀頭一棒。惛",
    "X82n1571_105:0636b02": "死。少頃漸甦。乃說偈曰。者迴喫棒不尋常。始覺毗盧",
    "X82n1571_105:0636b03": "解脫場。萬象森羅皆拱手。拈來盡是返魂香。孝因而",
    "X82n1571_105:0636b04": "印證。後有頌慈明冬日榜云。輪捶是誰搬弄。打破千",
    "X82n1571_105:0636b05": "年鐵甕。頻頻呼喚無他。不離自己作用。呵呵。總是一",
    "X82n1571_105:0636b06": "場大夢(指雲孝嗣)。",
    "X82n1571_105:0636b07": "隆興正覺濟得正禪師頌庭前栢樹子曰。信手拈來",
    "X82n1571_105:0636b08": "了弗疑。龜毛兔角豁當機。眼中若是停金屑。辜負蒼",
    "X82n1571_105:0636b09": "蒼兩道眉(大器成嗣)。",
    "X82n1571_105:0636b10": "漢州開元素如佩禪師嘗頌產難因緣曰。積雪凝氷",
    "X82n1571_105:0636b11": "結未消。一枝寒玉寄梅梢。靈苗不借東皇令。一段清",
    "X82n1571_105:0636b12": "香向外飄　頌達磨會武帝曰。朔風凜凜入樓臺。春",
    "X82n1571_105:0636b13": "意潛舒雪上梅。縷縷暗香浮嶺外。相思無計勢難回",
    "X82n1571_105:0636b14": "(法空證嗣)。",
    "X82n1571_105:0636b15": "黔西獅峰乾御源禪師蜀人。受印于赤松嶺。後江浙",
    "X82n1571_105:0636b16": "歸覲。嶺命秉拂。小參。神機密運。觸類傍通。廓爾圓明。",
    "X82n1571_105:0636b17": "不落諸數。所以南詢五十。鋒鋩初露于妙峰。樓閣門",
    "X82n1571_105:0636b18": "開。大機終涵于海藏。百千妙義。無量法門。總在一毛",
    "X82n1571_105:0636b19": "頭上。彰顯現前。一一無非受用。大眾。既爾受用十方",
    "X82n1571_105:0636b20": "現前。因甚彌勒大士。却從遠方歸來。若向者裏見得",
    "X82n1571_105:0636b21": "徹。黔天風月。一團和氣。脚跟不動。華藏週遊。其或未",
    "X82n1571_105:0636b22": "然。不免曲引傍資。再下註脚。七載離師海上遊。歸來",
    "X82n1571_105:0636b23": "時節正逢秋。籬邊菊露三玄句。桂蕚香浮意外幽(赤松",
    "X82n1571_105:0636b24": "嶺嗣)。",
    "X82n1571_105:0636c01": "金川興國隱南廣禪師士供法衣請上堂。大庾嶺頭。",
    "X82n1571_105:0636c02": "拈提不起。德善居士。覿體承當。正所謂于施等者。于",
    "X82n1571_105:0636c03": "法亦等。且道。結角羅紋。在甚麼處。靠拄杖曰。到江吳",
    "X82n1571_105:0636c04": "地盡。隔岸越山多(嗣燈胤嗣)。",
    "X82n1571_105:0636c05": "陝西寧夏準提洞然舜禪師中秋月蝕晚參。靈山話。",
    "X82n1571_105:0636c06": "曹溪指。馬祖翫。寒山比。者一夥老古錐。都是弄光影",
    "X82n1571_105:0636c07": "漢。正眼觀來。合喫舜上座手中痛棒。邇者鐘皷鏗鏘。",
    "X82n1571_105:0636c08": "盡道。孤輪半掩。癡呆竚望。矇矒沉吟。殊不知本有一",
    "X82n1571_105:0636c09": "段光明。早已印徹廣寒之府。為甚無人覺得。或有覷",
    "X82n1571_105:0636c10": "得破者。出來與舜上座拄杖相見。其或未然。特為指",
    "X82n1571_105:0636c11": "出去也。以拂子畫○曰。徧界不藏高著眼。大家休在",
    "X82n1571_105:0636c12": "闇中行(純愚機嗣)。",
    "X82n1571_105:0636c13": "奉天般若古林智禪師湖廣長沙李氏子。幼失怙恃。",
    "X82n1571_105:0636c14": "顛沛萬狀。六歲至峨嵋脫白。侍雙桂十數年。屢遭毒",
    "X82n1571_105:0636c15": "打。後因木墩打中腿肚。遂有省焉。歷參諸方。末與德",
    "X82n1571_105:0636c16": "山語嵩裔機契。而受記莂。出住奉天般若。遼陽建寧",
    "X82n1571_105:0636c17": "如來諸剎　上堂。乾坤之內。宇宙之間。中有一寶秘",
    "X82n1571_105:0636c18": "在形山。達磨九年面壁覷不破。瞿曇三百餘會道不",
    "X82n1571_105:0636c19": "著。摩醯三眼也難見。大悲千手也難摸。歷代祖師。古",
    "X82n1571_105:0636c20": "今知識。咬定牙關。一場懡[怡-台+羅]。今日般若。不免拈出供",
    "X82n1571_105:0636c21": "養大眾。及大地有情無情。同一眼見。同一耳聞。同一",
    "X82n1571_105:0636c22": "受用。良久曰。季冬嚴寒。各歸煨火　上堂。奇持因緣。",
    "X82n1571_105:0636c23": "須以奇特激發。殊勝大事。須以殊勝舉揚。圓明有驗",
    "X82n1571_105:0636c24": "人句。法眼有超宗眼。圓悟順水推船。雪竇迎風把舵。",
    "X82n1571_105:0637a01": "雖然。各出手眼。成得箇什麼邊事。若是山僧。待他道",
    "X82n1571_105:0637a02": "某甲話也未問。因甚便打。復打曰。可殺不識好惡。當",
    "X82n1571_105:0637a03": "時德山下。得這一棒。不惟截斷天下人舌頭。也免得",
    "X82n1571_105:0637a04": "他道箇龍頭蛇尾　上堂。二百一十億佛剎。當年法",
    "X82n1571_105:0637a05": "藏悉觀知。今日古林重舉出。阿誰不是丈夫兒　上",
    "X82n1571_105:0637a06": "堂。丁一卓二。是般若體。七縱八橫。是般若用。耀古騰",
    "X82n1571_105:0637a07": "今。是般若光。烹金琢玉。是般若力。若能有如是力。徹",
    "X82n1571_105:0637a08": "如是光。得如是用。具如是體。便見十世古今。始終不",
    "X82n1571_105:0637a09": "離於當念。無邊剎海。自他不隔於毫端。遂以拂子打",
    "X82n1571_105:0637a10": "圓相曰。自從一授靈山記。直至於今願不忘　問如",
    "X82n1571_105:0637a11": "何是金剛王寶劍。師曰。觸不得。曰因甚觸不得。師打",
    "X82n1571_105:0637a12": "曰。頭落也不知。僧佇思。師復打曰。還不拖者死屍去",
    "X82n1571_105:0637a13": "　問如何是般若境。師曰。萬木榮紆。一溪浩渺。如何",
    "X82n1571_105:0637a14": "山中人。饑飡麥粥。倦臥葺草。曰人境不立時如何。遂",
    "X82n1571_105:0637a15": "劈面一掌曰。是立不立。僧罔措。復示曰。人境不立時。",
    "X82n1571_105:0637a16": "劈面無情掌。是箇血性兒。當下知痛痒　師於康熈",
    "X82n1571_105:0637a17": "乙亥冬十月十六日。夜間坐逝。迨天曉。自思來去不",
    "X82n1571_105:0637a18": "明。恐人撿點。復甦。至本月三十日辰刻。手書邀穆魁",
    "X82n1571_105:0637a19": "吾居士。飛奔方丈。師下床接曰。受你數十年供養。無",
    "X82n1571_105:0637a20": "可酬答。謝汝兩掌。遂於士面上。左右各打一掌。大笑",
    "X82n1571_105:0637a21": "而坐。士曰。和尚舉動。十分精爽。何故出此誑言。師曰。",
    "X82n1571_105:0637a22": "汝不識老僧。士求和尚手脉。評之曰。脉上並無一些",
    "X82n1571_105:0637a23": "病。何出此言。師曰。汝不識老僧。我明日定去。僧俗見",
    "X82n1571_105:0637a24": "師訣絕難留。悲泣請師垂示。師曰。汝等好俗氣。我豈",
    "X82n1571_105:0637b01": "真死耶。我時時在汝等面門出入。但汝等不識。汝等",
    "X82n1571_105:0637b02": "存善心作善事。定生西方。存歹心作歹事。定墮三塗。",
    "X82n1571_105:0637b03": "明明放著。何用我說。談笑過午。飲食陪常。凡殯殮等",
    "X82n1571_105:0637b04": "事。茶毗日期。立塔地方。分付妥當。推逼相別。眾不忍",
    "X82n1571_105:0637b05": "散。師携手送出山門。一士拉住不放。師回。凡過往人",
    "X82n1571_105:0637b06": "圍繞擾數層。說的說。哭的哭。有不信者說是。明日即",
    "X82n1571_105:0637b07": "辨真假。約有起更時候。方散脫身。師回院內經行。夜",
    "X82n1571_105:0637b08": "半方歸方丈靜坐。約有寅時。呼侍者問曰。什麼時候。",
    "X82n1571_105:0637b09": "侍者答以五更。師曰。吾當行矣。遂點燈設供器。帋筆",
    "X82n1571_105:0637b10": "安置几上。又炷香。命侍僧曰。香燃二寸許。推門看我。",
    "X82n1571_105:0637b11": "書偈曰。東方寅。我即行。菩薩接。彌陀迎。端坐寂然而",
    "X82n1571_105:0637b12": "逝。二侍者推門視之。師巍巍不動。侍者癡視良久。喚",
    "X82n1571_105:0637b13": "大眾曰。和尚圓寂矣。大眾齊至成服。手腕尚溫。墨跡",
    "X82n1571_105:0637b14": "未乾。三日入龕。師容顏如常。遍身柔輭。三七茶毗。送",
    "X82n1571_105:0637b15": "者萬數。初發火時。烟燄五色。少頃。龕門自開。現金色",
    "X82n1571_105:0637b16": "毗盧像。大眾俯伏合掌。佛聲動地。從辰至午。骨豎端",
    "X82n1571_105:0637b17": "坐。衣文數珠。宛然不動。舍利無數。一齒不壞。世壽七",
    "X82n1571_105:0637b18": "十有三。僧臘六十七(語嵩裔嗣)。",
    "X82n1571_105:0637b19": "溧水普濟渤輪旭禪師廣東香山梁氏子。晚參。生佛",
    "X82n1571_105:0637b20": "不二。物我無差拈。起拄杖曰喚。作拄杖子得麼牛。羊",
    "X82n1571_105:0637b21": "無角。不喚作拄杖得麼。免馬有角。擲下拄杖曰。畢竟",
    "X82n1571_105:0637b22": "如何。良久曰。破家散宅　頌婆生七子曰。劈面無端",
    "X82n1571_105:0637b23": "下一橈。至今冤對結眉梢。滔天白浪全機露。明月蘆",
    "X82n1571_105:0637b24": "花吼夜濤(孔一等嗣)。",
    "X82n1571_105:0637c01": "武岡伏牛慈化醒閒智禪師上堂。春纔盡夏又臨。處",
    "X82n1571_105:0637c02": "處村歌樂太平。杜鵑喚醒利名客。何必區區向外尋。",
    "X82n1571_105:0637c03": "　上堂。唱德山歌。和雲門曲。一喝震乾坤。掀翻獅子",
    "X82n1571_105:0637c04": "窟。跳過金剛圈。脫却龜毛傅。萬仞峰頭解哮吼。頭尾",
    "X82n1571_105:0637c05": "俱全跬一足(語嵩裔嗣)。",
    "X82n1571_105:0637c06": "邵州牛山清溪載華哲禪師上堂。忽地西風泛碧波。",
    "X82n1571_105:0637c07": "石人叉手語婆娑。因緣時節分明契。梧樹飄黃會也",
    "X82n1571_105:0637c08": "麼。喝一喝　香嚴上樹頌曰。入花毬子輥公門。何勝",
    "X82n1571_105:0637c09": "傍觀見者親。白日移輪天外去。痴人多看月邊星(雪林",
    "X82n1571_105:0637c10": "梅嗣)。",
    "X82n1571_105:0637c11": "如皇集賢坤亭道禪師上堂。西方無一句到你。是把",
    "X82n1571_105:0637c12": "斷要津。是壁立萬仞。良久曰。貴圖天下太平　上堂。",
    "X82n1571_105:0637c13": "鑪鞴之所多鈍鐵。良醫之門足病夫。不因吳越爭鋒",
    "X82n1571_105:0637c14": "後。那得扁舟泛五湖　小參佛有佛語。祖有祖語。纔",
    "X82n1571_105:0637c15": "涉思惟。白雲萬里。現前一眾。既是家裏人。母勞說客",
    "X82n1571_105:0637c16": "話。飯足充饑。茶堪止渴。且道。非非想天。深多少。濶多",
    "X82n1571_105:0637c17": "少。良久曰。且待別時來　小參。二不成雙。一不是隻。",
    "X82n1571_105:0637c18": "夫子難措一言。達磨更道不識。良久。拍藤。一下曰。山",
    "X82n1571_105:0637c19": "高月小。水落石出　問如何是佛。師曰。擔水河頭賣。",
    "X82n1571_105:0637c20": "如何是法。師曰。三千條。罪莫大於不孝。如何是道。師",
    "X82n1571_105:0637c21": "曰。高而不危。低而不凹　問萬法歸一。一歸何處。師",
    "X82n1571_105:0637c22": "曰。山僧遭你鈍置。曰趙州道。我在青州。做領布衫。重",
    "X82n1571_105:0637c23": "七斤。又作麼生。師曰。你再擬鈍置山僧那。僧一喝。師",
    "X82n1571_105:0637c24": "曰。莫因閒事長無明　問如何是佛法的的大意。師",
    "X82n1571_105:0638a01": "曰。三寸舌頭。在汝口裏。曰某甲不會。師曰。鹹酸苦辣。",
    "X82n1571_105:0638a02": "幾不嘗過(卑牧謙嗣)。",
    "X82n1571_105:0638a03": "蘇州寶華向若嵩禪師上堂。法法圓成佛祖心。英靈",
    "X82n1571_105:0638a04": "於此共知聞。何勞普化搖鈴鐸。突遇峰干跨虎行。當",
    "X82n1571_105:0638a05": "機了了無他事。只要人人兩眼明。喝一喝　結制上",
    "X82n1571_105:0638a06": "堂。天涯覔徧無相識。徒把芒鞋脚底穿。拄杖持來且",
    "X82n1571_105:0638a07": "靠壁。鉢盂高掛絕攀緣。三條椽下真風露。七尺單前",
    "X82n1571_105:0638a08": "面目全。[囗@力]地一聲消息斷。虎頭戴角出林間(雍[竺-二+虞]晟嗣)。"
}