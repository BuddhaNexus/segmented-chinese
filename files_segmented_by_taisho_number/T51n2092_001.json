{
    "T51n2092_001:0999c07": "洛陽城內伽藍記卷第一",
    "T51n2092_001:0999c09": "魏撫軍府司馬楊衒之撰",
    "T51n2092_001:0999c10": "永寧寺　宗正寺永寧寺。熙平元年靈太后胡氏所立也。在",
    "T51n2092_001:0999c11": "宮前閶闔門南一里御道西。其寺東有太尉",
    "T51n2092_001:0999c12": "府。西對永康里。南界昭玄曹。北隣御史臺。",
    "T51n2092_001:0999c13": "閶闔門前御道東有左衛府。府南有司徒府。",
    "T51n2092_001:0999c14": "司徒府南有國子學堂。內有孔丘像。顏淵問",
    "T51n2092_001:0999c15": "仁子路問政在側。國子南有宗正寺。寺南有",
    "T51n2092_001:0999c16": "太廟。廟南有護軍府。府南有衣冠里。御道",
    "T51n2092_001:0999c17": "西有右衛府。府南有太尉府。府南有將作",
    "T51n2092_001:0999c18": "曹。曹南有九級府。府南有太社。社南有凌陰",
    "T51n2092_001:1000a01": "里。即四朝時藏氷處也。中有九層浮圖一",
    "T51n2092_001:1000a02": "所。架木為之。舉高九十丈。有剎復高十丈。合",
    "T51n2092_001:1000a03": "去地一千尺。去京師百里已遙見之。初掘",
    "T51n2092_001:1000a04": "基至黃泉下。得金像三千軀。太后以為信法",
    "T51n2092_001:1000a05": "之徵。是以營建過度也。剎上有金寶瓶。容二",
    "T51n2092_001:1000a06": "十五石寶瓶。下有承露金盤三十重。周匝皆",
    "T51n2092_001:1000a07": "垂金鐸。復有鐵鎖。四道引剎向浮圖。四角",
    "T51n2092_001:1000a08": "鎖上。亦有金鐸。鐸大小如一石甕。子浮圖有",
    "T51n2092_001:1000a09": "九級角。角皆懸金鐸。合上下有一百二十鐸。",
    "T51n2092_001:1000a10": "浮圖有四面。面有三戶六窓。戶皆朱漆。扉上",
    "T51n2092_001:1000a11": "有五行金釘。合有五千四百枚。復有金環鋪",
    "T51n2092_001:1000a12": "首布。殫土木之功。窮造形之巧。佛事精妙",
    "T51n2092_001:1000a13": "不可思議。繡柱金鋪駭人心目。至於高風。永",
    "T51n2092_001:1000a14": "夜寶鐸和鳴。鏗鏘之聲聞及十餘里。浮圖北",
    "T51n2092_001:1000a15": "有佛殿一所。形如太極殿。中有丈八金像",
    "T51n2092_001:1000a16": "一軀。中長金像十軀。繡珠像三軀。織成五",
    "T51n2092_001:1000a17": "軀。作功奇巧。冠於當世。僧房樓觀一千餘間。",
    "T51n2092_001:1000a18": "雕梁粉壁青繅綺疏難得而言。栝柏松椿",
    "T51n2092_001:1000a19": "扶疎拂簷叢。竹香草布護階墀。是以常景",
    "T51n2092_001:1000a20": "碑云。須彌寶殿兜率淨宮。莫尚於斯也。外國",
    "T51n2092_001:1000a21": "所獻經像。皆在此寺。寺院牆皆施短椽。以瓦",
    "T51n2092_001:1000a22": "覆之。若今宮牆也。四面各開一門。南門樓三",
    "T51n2092_001:1000a23": "重通。三道去地二十丈。形製似今端門圖。以",
    "T51n2092_001:1000a24": "雲氣畫彩仙靈綺□青鎖□赫麗華。拱門",
    "T51n2092_001:1000a25": "有四力士四獅子。飾以金銀。加之珠玉裝嚴",
    "T51n2092_001:1000a26": "煥炳世所未聞。東西兩門亦皆如之。所可",
    "T51n2092_001:1000a27": "異者。唯樓二重。北門一道不施屋。似烏頭",
    "T51n2092_001:1000a28": "門。四門外樹以青槐亘以綠水。京邑行人多",
    "T51n2092_001:1000a29": "庇其下。路斷飛塵不由奔雲之潤。清風送涼。",
    "T51n2092_001:1000b01": "豈藉合歡之發。詔中書舍人常景。為寺碑",
    "T51n2092_001:1000b02": "文。景字永昌。河內人也。敏學博通。知名海",
    "T51n2092_001:1000b03": "內。大和十九年為高祖所器。拔為律學博",
    "T51n2092_001:1000b04": "士。刑法疑獄多訪於景。正始初。詔刊律令。永",
    "T51n2092_001:1000b05": "作通式。勅景共治書。侍御史高僧󱚉。羽林",
    "T51n2092_001:1000b06": "監王元龜。尚書郎祖瑩。員外散騎侍郎李琰",
    "T51n2092_001:1000b07": "之等。撰集其事。又詔太師彭城王勰。青州刺",
    "T51n2092_001:1000b08": "史劉芳入預其議。景討正科條。商搉古今。",
    "T51n2092_001:1000b09": "甚有倫序。見行於世。今律二十篇是也。又共",
    "T51n2092_001:1000b10": "芳造洛陽宮殿門閣之名。經途里邑之號。出",
    "T51n2092_001:1000b11": "除長安令。時人比之潘岳。其後歷位中書舍",
    "T51n2092_001:1000b12": "人。黃門侍郎祕書監。幽州刺史。儀同三司。學",
    "T51n2092_001:1000b13": "徒以為榮焉。景入參近侍。出為侯牧。居室貧",
    "T51n2092_001:1000b14": "儉事等農家。唯有經史盈車滿架。所著文集",
    "T51n2092_001:1000b15": "數百餘篇。給事封暐伯作序。行於世。裝飾畢",
    "T51n2092_001:1000b16": "功。明帝與太后共登之。視宮內如掌中。臨",
    "T51n2092_001:1000b17": "京師若家庭。以其目見宮中禁人不聽升。衒",
    "T51n2092_001:1000b18": "之嘗與河南尹胡孝世共登之。下臨雲雨",
    "T51n2092_001:1000b19": "信哉不虛。時有西域沙門菩提達磨者。波斯",
    "T51n2092_001:1000b20": "國胡人也。起自荒裔來遊中土。見金盤炫日",
    "T51n2092_001:1000b21": "光照雲表。寶鐸含風響出天外。歌詠讚歎",
    "T51n2092_001:1000b22": "實是神功。自云年一百五十歲歷涉諸國。靡",
    "T51n2092_001:1000b23": "不周遍。而此寺精麗閻浮所無也。極物境",
    "T51n2092_001:1000b24": "界亦未有。此口唱南無合掌連日。至孝昌二",
    "T51n2092_001:1000b25": "年中。大風發屋拔樹。剎上寶瓶隨風而落入",
    "T51n2092_001:1000b26": "地丈餘。復命工匠更鑄新瓶。建義元年太",
    "T51n2092_001:1000b27": "原王爾朱榮總士馬於此寺。榮字天寶北地",
    "T51n2092_001:1000b28": "秀容人也。世為第一領民酋長博陵郡公部",
    "T51n2092_001:1000b29": "落八千餘家。有馬數萬匹富等天府。武泰元",
    "T51n2092_001:1000c01": "年二月中帝崩無子。立臨洮王世子釗以紹。",
    "T51n2092_001:1000c02": "大業年三歲太后貪秉朝政故。以立之。榮謂",
    "T51n2092_001:1000c03": "并州刺史元天穆曰。皇帝晏駕。春秋十九。海",
    "T51n2092_001:1000c04": "內士庶猶曰幼君。況今奉未言之兒。以臨天",
    "T51n2092_001:1000c05": "下而望昇平。其可得乎。吾世荷國恩不能坐",
    "T51n2092_001:1000c06": "看成敗。今欲以鐵馬五千赴哀山陵。兼問侍",
    "T51n2092_001:1000c07": "臣帝崩之由。君竟謂如何。穆曰。明公世跨",
    "T51n2092_001:1000c08": "并肆雄才傑出。部落之民控弦一萬。若能",
    "T51n2092_001:1000c09": "行廢立之事。伊霍復見今日。榮即共穆結",
    "T51n2092_001:1000c10": "異姓兄弟。穆年大榮兄事之。榮為盟主。穆亦",
    "T51n2092_001:1000c11": "拜榮。於是密議。長君諸王之中不知誰應當",
    "T51n2092_001:1000c12": "璧。遂於晉陽人各鑄像不成。唯長樂王子",
    "T51n2092_001:1000c13": "攸像光相具足。端嚴特妙。是以榮意在長樂。",
    "T51n2092_001:1000c14": "遣蒼頭王豐入洛。詢以為主。長樂即許之共",
    "T51n2092_001:1000c15": "剋期契。榮三軍皓素揚旌南出。太后聞榮舉",
    "T51n2092_001:1000c16": "兵。召王公議之時。胡氏專寵。皇宗怨望。假",
    "T51n2092_001:1000c17": "八議者莫肯致言。唯黃門侍郎徐統曰。爾",
    "T51n2092_001:1000c18": "朱榮馬邑小胡人。才凡鄙不度德量。力長戟",
    "T51n2092_001:1000c19": "指闕。所謂窮轍拒輪積薪候燎。今宿衛文武",
    "T51n2092_001:1000c20": "足得一戰。但守河橋觀其意趣。榮懸軍千里",
    "T51n2092_001:1000c21": "兵老師弊。以逸待勞破之必矣。后然統言。",
    "T51n2092_001:1000c22": "即遣都督李神軌鄭季明等。領眾五千鎮河",
    "T51n2092_001:1001a01": "橋。四月十一日榮過河內至高頭驛。長樂王",
    "T51n2092_001:1001a02": "從雷陂北渡赴榮軍所。神軌季明等見長樂",
    "T51n2092_001:1001a03": "王往遂開門降。十二日榮軍於芒山之北河陰",
    "T51n2092_001:1001a04": "之野。十三日召百官赴駕至者盡誅之。王公",
    "T51n2092_001:1001a05": "卿土及諸朝臣死者三千餘人。十四日車駕",
    "T51n2092_001:1001a06": "入城。大赦天下。改號為建義元年。是為莊帝。",
    "T51n2092_001:1001a07": "于時新經大兵人物殲盡。流迸之徒驚駭未",
    "T51n2092_001:1001a08": "出。莊帝肇升太極。解網垂仁。唯散騎常侍山",
    "T51n2092_001:1001a09": "偉一人拜恩南闕。加榮使持節中外諸軍事",
    "T51n2092_001:1001a10": "大將軍開府北道大行臺都督。十州諸軍事",
    "T51n2092_001:1001a11": "大將軍領左右。太原王其天穆為侍中太尉",
    "T51n2092_001:1001a12": "公世襲并州刺史。上黨王起家為公卿牧守者。",
    "T51n2092_001:1001a13": "不可勝數。二十日洛中草草猶自不安。死生",
    "T51n2092_001:1001a14": "相怨人懷異慮。貴室豪家并宅競竄。貧夫賤",
    "T51n2092_001:1001a15": "士襁負爭逃。於是出詔。濫死者普加褒贈。三",
    "T51n2092_001:1001a16": "品以上贈三公。五品以上贈令僕。七品以上",
    "T51n2092_001:1001a17": "贈州牧。白民贈郡鎮。於是稍安。帝納榮女為",
    "T51n2092_001:1001a18": "皇后。進榮為柱國大將軍錄尚書事。餘官如",
    "T51n2092_001:1001a19": "故。進天穆為大將軍。餘官皆如故。永安二年",
    "T51n2092_001:1001a20": "五月北海王元顥復入洛。在此寺聚兵。顥莊",
    "T51n2092_001:1001a21": "帝從兄也。孝昌末鎮汲郡。聞爾朱榮入洛陽。",
    "T51n2092_001:1001a22": "遂南奔蕭衍。是年入洛。莊帝北巡。顥登皇帝",
    "T51n2092_001:1001a23": "位。改年曰建武元年。顥與莊帝書曰。大道既",
    "T51n2092_001:1001a24": "隱。天下匪公禍福不追與能義絕。朕猶庶幾",
    "T51n2092_001:1001a25": "五帝無取六軍正以糠粃萬乘錙銖大寶。非",
    "T51n2092_001:1001a26": "貪皇帝之尊。豈圖六合之富直。以爾朱榮往",
    "T51n2092_001:1001a27": "歲入洛。順而勤王終為魏賊。逆刃加於君",
    "T51n2092_001:1001a28": "親。鋒鏑肆於卿宰。元氏少長殆欲無遺。已",
    "T51n2092_001:1001a29": "有陳恒盜齊之心。非無六卿分晉之計。但以",
    "T51n2092_001:1001b01": "四海橫流欲篡未可。暫樹君臣假相拜置。害",
    "T51n2092_001:1001b02": "卿兄弟獨夫介立。遵養待時臣節詎久。朕覩",
    "T51n2092_001:1001b03": "此心寒遠投江。表泣請梁朝誓在復恥。風行",
    "T51n2092_001:1001b04": "建業電赴三川。正欲問罪於爾朱。出卿於",
    "T51n2092_001:1001b05": "桎梏。恤深怨於骨肉。解蒼生於倒懸。謂卿明",
    "T51n2092_001:1001b06": "眸擊節躬來見。我共敘哀辛同討兇羯。不",
    "T51n2092_001:1001b07": "意駕入城臯便。爾北渡雖迫於兇手勢不自由。",
    "T51n2092_001:1001b08": "或□生素懷棄劍猜。我聞之永歎。撫衿而",
    "T51n2092_001:1001b09": "失何者。朕之於卿兄弟非遠。連枝分葉興滅",
    "T51n2092_001:1001b10": "相依。假有內闚外猶禦侮。況我與卿睦厚",
    "T51n2092_001:1001b11": "偏篤其於急難。凡今莫如棄親即讎。義將焉",
    "T51n2092_001:1001b12": "據也。且爾朱榮不臣之跡。暴於旁午。謀魏社",
    "T51n2092_001:1001b13": "稷愚智同見。卿乃明白疑於必然。託命豺狼。",
    "T51n2092_001:1001b14": "委身虎口。棄親助賊。兄弟尋戈。假獲民地。本",
    "T51n2092_001:1001b15": "是榮物。若克城邑。絕非卿有。徒危宗。國以廣",
    "T51n2092_001:1001b16": "寇仇。快賊莽之心。假卞莊之利。有識之士。咸",
    "T51n2092_001:1001b17": "為慚之。今家國隆替在卿與我。若天道助",
    "T51n2092_001:1001b18": "順。誓茲義舉。則皇魏宗社與運無窮。儻天",
    "T51n2092_001:1001b19": "不厭亂。胡羯未殄。鴟鳴狼噬荐食河北。在",
    "T51n2092_001:1001b20": "榮為福。於卿為禍。豈伊異人尺書道意。卿宜",
    "T51n2092_001:1001b21": "三復兼利是圖富貴可保。狥人非慮終不",
    "T51n2092_001:1001b22": "食言。自相魚肉。善擇元吉。勿貽後悔。此黃",
    "T51n2092_001:1001b23": "門郎祖榮之詞也。時帝在長子城。太原王上",
    "T51n2092_001:1001b24": "黨王來赴急。六月。帝圍河內。太守元桃湯",
    "T51n2092_001:1001b25": "車騎將軍宗正珍孫等為顥守攻之弗克。時暑",
    "T51n2092_001:1001b26": "炎赫將士疲勞。太原王欲使帝幸晉陽。至秋",
    "T51n2092_001:1001b27": "更舉大義。未決。召劉助筮之。助曰。必克。於",
    "T51n2092_001:1001b28": "是至明盡力攻之。如其言。桃湯珍孫並斬首。",
    "T51n2092_001:1001b29": "以殉三軍。顥聞河內不守。親率百僚。出鎮河",
    "T51n2092_001:1001c01": "橋。特遷侍中安豐王延明往守硤石。七月帝",
    "T51n2092_001:1001c02": "至河陽。與顥隔河相望。太原王命車騎將軍",
    "T51n2092_001:1001c03": "爾朱兆潛師渡河破延明於硤石。顥聞延明",
    "T51n2092_001:1001c04": "敗亦散走。所將江淮子弟五千人。莫不解甲",
    "T51n2092_001:1001c05": "相泣。握手成列。顥與數千騎欲奔蕭衍。至",
    "T51n2092_001:1001c06": "長社為社民斬其首。傳送京師。二十日。帝",
    "T51n2092_001:1001c07": "還洛陽。進太原王天柱大將軍。餘官亦如故。",
    "T51n2092_001:1001c08": "進上黨王太宰。餘官亦如故。永安三年逆賊",
    "T51n2092_001:1001c09": "爾朱兆囚莊帝於寺。時太原王位極心驕功高",
    "T51n2092_001:1001c10": "意侈。與奪臧否肆意。帝恐謂左右曰。朕寧",
    "T51n2092_001:1001c11": "作高貴卿公死。不作漢獻帝生。九月二十五",
    "T51n2092_001:1001c12": "日詐言產太子。榮穆並入朝。莊帝手刃榮於",
    "T51n2092_001:1001c13": "光明殿。穆為伏兵魯暹所殺。榮世子部落大",
    "T51n2092_001:1001c14": "人亦死焉。榮下車騎將軍爾朱陽都等二十",
    "T51n2092_001:1001c15": "人隨入東華門。亦為伏兵所殺。唯右僕射爾",
    "T51n2092_001:1001c16": "朱世隆素在家。聞榮死總榮部曲燒西陽門",
    "T51n2092_001:1001c17": "奔河橋。至十月一日隆與妻鄉郡長公主。",
    "T51n2092_001:1001c18": "至芒山憑王寺。為榮追福齋。即遣爾朱侯討",
    "T51n2092_001:1001c19": "伐。爾朱那律歸等領胡騎一千皆白服來至",
    "T51n2092_001:1001c20": "郭下。索太原王尸喪。帝升大夏門望之。遣主",
    "T51n2092_001:1001c21": "書牛法尚。謂歸等曰。太原王立功不終。陰圖",
    "T51n2092_001:1001c22": "釁逆。王法無親。已依正刑罪止榮身。餘皆不",
    "T51n2092_001:1001c23": "問。卿等何為不降官爵如故。歸曰。臣從太原",
    "T51n2092_001:1001c24": "王來朝。陛下何忽今日枉致無理。臣欲還晉",
    "T51n2092_001:1001c25": "陽。不忍空去。願得太原王尸喪。生死無恨。",
    "T51n2092_001:1001c26": "發言雨淚哀不自勝。群胡慟哭。聲振京師。帝",
    "T51n2092_001:1001c27": "聞之亦為傷懷。遣待中朱元龍齋鐵券與",
    "T51n2092_001:1001c28": "世隆。待之不死。官位如故。世隆謂元龍曰。太",
    "T51n2092_001:1001c29": "原王功格天地造濟生民。赤心奉國神明所",
    "T51n2092_001:1002a01": "知。長樂不顧信誓。枉害忠良。今日兩行鐵字",
    "T51n2092_001:1002a02": "何足可信。吾為太原王報仇終不歸降。元龍",
    "T51n2092_001:1002a03": "見世隆呼帝為長樂。知其不欵。且以言帝。帝",
    "T51n2092_001:1002a04": "即出庫物置城西門外。募敢死之士。以討世",
    "T51n2092_001:1002a05": "隆。一日即得萬人。與歸等戰於郭外。兇勢不",
    "T51n2092_001:1002a06": "摧。歸等屢涉戎場便擊刺。京師士眾未習軍",
    "T51n2092_001:1002a07": "旅。雖皆義勇力不從心。三日頻戰而游魂不",
    "T51n2092_001:1002a08": "息。帝更募人斷河橋。有漢中人李荀為水軍。",
    "T51n2092_001:1002a09": "從上流放火燒橋。世隆見橋被焚。遂大剽生",
    "T51n2092_001:1002a10": "民北上太行。帝遣侍中源子恭黃門郎楊寬",
    "T51n2092_001:1002a11": "領步騎三萬鎮河內。世隆至高都。立太原",
    "T51n2092_001:1002a12": "太守長廣王瞱為主。改號曰建元元年。",
    "T51n2092_001:1002a13": "爾朱氏自封王者八人。長廣王都晉陽。遣",
    "T51n2092_001:1002a14": "潁川王爾朱兆。舉兵向京師。子恭軍失利。",
    "T51n2092_001:1002a15": "兆自雷波涉渡擒莊帝於式乾殿。帝初以黃",
    "T51n2092_001:1002a16": "河奔急。未謂兆得濟。不意兆不由舟楫。憑",
    "T51n2092_001:1002a17": "流而渡。是日水淺不沒馬腹故。及此難書契",
    "T51n2092_001:1002a18": "所記未之有也。衒之曰。昔光武受命。氷橋",
    "T51n2092_001:1002a19": "宜於滹水。昭烈中起。的盧踊於泥溝。皆理合",
    "T51n2092_001:1002a20": "於天神祇所福。故能功濟宇宙大庇生民。若",
    "T51n2092_001:1002a21": "兆者蜂目豺聲行窮梟獍。阻兵安忍賊害君",
    "T51n2092_001:1002a22": "親。皇靈有知。鑒其凶德。反使孟津由膝贊",
    "T51n2092_001:1002a23": "其逆心易稱大道。禍淫鬼神福謙。以此驗",
    "T51n2092_001:1002a24": "之信為虛說。時兆營軍尚書省建。天子金鼓",
    "T51n2092_001:1002a25": "庭設漏刻。嬪御妃主皆擁之於幕鎖。帝於寺",
    "T51n2092_001:1002a26": "門樓上。時十二月帝患寒。隨兆乞頭巾。兆不",
    "T51n2092_001:1002a27": "與。遂囚帝還晉陽。縊於三級寺。帝臨崩禮",
    "T51n2092_001:1002a28": "佛。願不為國王。又作五言曰。權去生道促。憂",
    "T51n2092_001:1002a29": "來死路長。懷恨出國門。含悲入鬼鄉。隧門",
    "T51n2092_001:1002b01": "一時閉。幽庭豈復光。思鳥吟青松。哀風吹白",
    "T51n2092_001:1002b02": "楊。昔來聞死苦。何言身自當。至太昌元年冬。",
    "T51n2092_001:1002b03": "始迎梓宮。赴京師葬帝靖陵。所作五言詩。即",
    "T51n2092_001:1002b04": "為挽歌詞。朝野聞之莫不悲慟。百姓觀者",
    "T51n2092_001:1002b05": "悉皆掩涕而已。永熙三年二月浮圖為火所",
    "T51n2092_001:1002b06": "燒。帝登凌雲臺望火。遣南陽王寶炬錄尚",
    "T51n2092_001:1002b07": "書長孫椎。將羽林一千救赴火所。莫不悲惜",
    "T51n2092_001:1002b08": "垂淚而去。火初從第八級中平旦大發。當",
    "T51n2092_001:1002b09": "時雷雨晦冥。雜下霰雪。百姓道俗咸來觀火。",
    "T51n2092_001:1002b10": "悲哀之聲振動京邑。時有三比丘赴火而死。",
    "T51n2092_001:1002b11": "火經三月不滅。有火入地尋柱。周年猶有",
    "T51n2092_001:1002b12": "煙氣。其年五月中有人從象郡來云。見浮",
    "T51n2092_001:1002b13": "圖於海中。光明照耀儼然如新。海上之民。",
    "T51n2092_001:1002b14": "咸皆見之。俄然霧起。浮圖遂隱。至七月中。平",
    "T51n2092_001:1002b15": "陽王為侍中。斛斯椿所使奔於長安。十月而",
    "T51n2092_001:1002b16": "京師遷鄴。",
    "T51n2092_001:1002b17": "建中寺　太僕寺建中寺。普泰元年尚書令樂平王爾朱世隆",
    "T51n2092_001:1002b18": "所立也。本是閹官司空劉騰宅。屋宇奢侈。梁",
    "T51n2092_001:1002b19": "棟踰制。一里之間廊廡充溢。堂比宣光殿。",
    "T51n2092_001:1002b20": "門匹乾明門。博敝弘麗。諸王莫及也。在",
    "T51n2092_001:1002b21": "西陽門內御道北。所謂延年里。劉騰宅東",
    "T51n2092_001:1002b22": "有太僕寺。寺東有乘黃署。署東有武庫署。即",
    "T51n2092_001:1002b23": "魏相國司馬文王府庫東至閶闔宮門是",
    "T51n2092_001:1002b24": "也。西陽門內御道南有永康里。里內復",
    "T51n2092_001:1002b25": "有領軍將軍元義宅。掘故井得。石銘云。是",
    "T51n2092_001:1002b26": "漢太尉荀彧宅。正光年中元義專權。太后",
    "T51n2092_001:1002b27": "幽隔永巷。騰為謀主。義是江陽王繼之子。太",
    "T51n2092_001:1002b28": "后妹婿。熙平初。明帝幼冲。諸王權上太后。",
    "T51n2092_001:1002b29": "拜義為侍中。領軍左右令總禁兵。委以腹",
    "T51n2092_001:1002c01": "心。反得幽隔永巷。六年太后哭曰。養虎自齧",
    "T51n2092_001:1002c02": "長虺成蛇。至孝昌二年太后反政。遂誅義",
    "T51n2092_001:1002c03": "等。沒騰田宅。元義誅日騰已物故。太后追",
    "T51n2092_001:1002c04": "思騰罪發墓殘尸。使其神靈無所歸趣。以",
    "T51n2092_001:1002c05": "宅賜高陽王雍。建義元年尚書令樂平王",
    "T51n2092_001:1002c06": "爾朱世隆為榮追福。題以為寺。朱門黃閣。",
    "T51n2092_001:1002c07": "所謂仙居也。以前廳為佛殿。後堂為講室。",
    "T51n2092_001:1002c08": "金花寶蓋。遍滿其中。有一涼風堂。本騰避",
    "T51n2092_001:1002c09": "暑之處。凄涼常冷。經夏無蠅。有萬年千歲之",
    "T51n2092_001:1002c10": "樹也。",
    "T51n2092_001:1002c11": "長秋寺　金市處寺長秋寺。劉騰所立也。騰初為長秋令。卿因",
    "T51n2092_001:1002c12": "以為名。在西陽門內御道北一里。亦在延",
    "T51n2092_001:1002c13": "年里。即是晉中朝時金市處。寺北有濛氾池。",
    "T51n2092_001:1002c14": "夏則有水。冬則竭矣。中有三層浮圖一所。金",
    "T51n2092_001:1002c15": "盤靈剎曜諸城內。作六牙白象負釋迦在",
    "T51n2092_001:1002c16": "虛空中。莊嚴佛事悉用金玉。工作之異難",
    "T51n2092_001:1002c17": "可具陳。四月四日。此像常出。辟邪師子導引",
    "T51n2092_001:1002c18": "其前。吞刀吐火騰驤一面。綵幢上索詭譎不",
    "T51n2092_001:1002c19": "常。奇伎異服冠於都市。像停之處。觀者如堵。",
    "T51n2092_001:1002c20": "迭相踐躍。常有死人。",
    "T51n2092_001:1003a01": "瑤光寺瑤光寺。世宗宣武皇帝所立。在閶闔城門",
    "T51n2092_001:1003a02": "御道北東去千秋門二里。千秋門內道北有",
    "T51n2092_001:1003a03": "西游園。園中有凌雲臺。即是魏文帝所築",
    "T51n2092_001:1003a04": "者。臺上有八角井。高祖於井北造涼風觀。登",
    "T51n2092_001:1003a05": "之遠望。目極洛川。臺下有碧海曲池。臺東",
    "T51n2092_001:1003a06": "有宣慈觀。去地十丈。觀東有靈芝鈞臺。累",
    "T51n2092_001:1003a07": "木為之。出於海中。去地二十丈。風生戶牖。雲",
    "T51n2092_001:1003a08": "起梁棟。丹楹刻桷。圖寫列仙。刻石為鯨魚背",
    "T51n2092_001:1003a09": "負鈞臺。既如從地踊出。又似空中飛下。鈞臺",
    "T51n2092_001:1003a10": "南有宣光殿。北有嘉福殿。西有九龍殿。殿前",
    "T51n2092_001:1003a11": "九龍吐水成一海。凡四殿皆有飛閣向靈",
    "T51n2092_001:1003a12": "芝往來。三伏之月。皇帝在靈芝臺。以避暑。",
    "T51n2092_001:1003a13": "有五層浮圖一所。去地五十丈。仙掌凌虛。鐸",
    "T51n2092_001:1003a14": "垂雲表。作工之妙埒美永寧。講殿尼房五百",
    "T51n2092_001:1003a15": "餘間。綺疏連亘戶牖相通。珍木香草不可勝",
    "T51n2092_001:1003a16": "言。牛筋狗骨之木。雞頭鴨脚之草。亦悉備",
    "T51n2092_001:1003a17": "焉。椒房嬪御學道之所。掖庭美人並在其中。",
    "T51n2092_001:1003a18": "亦有名族處女性愛道場。落髮辭親來儀此",
    "T51n2092_001:1003a19": "寺。屏珍麗之飾。服修道之衣。投心入正歸",
    "T51n2092_001:1003a20": "誠一乘。永安三年中。爾朱兆入洛陽。縱兵大",
    "T51n2092_001:1003a21": "掠。時有秀容胡騎數十。入瑤光寺婬穢。",
    "T51n2092_001:1003a22": "自此後頗獲譏訕。京師語曰。洛陽男兒。",
    "T51n2092_001:1003a23": "急作髻。瑤光寺尼。奪作婿。瑤光寺北有",
    "T51n2092_001:1003a24": "承明門。有金墉城。即魏氏所築。城東北角",
    "T51n2092_001:1003a25": "有魏文帝百尺樓。年雖久遠。形製如初。高",
    "T51n2092_001:1003a26": "祖在城內。作光極殿。因名金墉城。門為光",
    "T51n2092_001:1003a27": "極門。又作重樓飛閣。遍城上下。從地望之。有",
    "T51n2092_001:1003a28": "如雲也。",
    "T51n2092_001:1003a29": "景樂寺景樂寺。太傅清河文獻王懌所立也。懌是",
    "T51n2092_001:1003b01": "孝文皇帝之子。宣武皇帝之弟。閶闔南御道",
    "T51n2092_001:1003b02": "西望永寧寺。正相當。寺西有司徒府。東有大",
    "T51n2092_001:1003b03": "將軍高肇宅。北連義井里。井里北門外有",
    "T51n2092_001:1003b04": "桑樹數株。枝條繁茂。下有甘井一所。石槽",
    "T51n2092_001:1003b05": "鐵罐供給行人飲水。庇陰多有憩者。有佛殿",
    "T51n2092_001:1003b06": "一所。像輦在焉。雕刻巧妙。冠絕一時。堂廡",
    "T51n2092_001:1003b07": "周環。曲房連接。輕條拂戶。花蘂被庭。至",
    "T51n2092_001:1003b08": "於大齋。常設女樂。歌聲繞梁。舞袖徐轉。",
    "T51n2092_001:1003b09": "絲管寥亮。諧妙入神。以是尼寺。丈夫不",
    "T51n2092_001:1003b10": "得入。得往觀者。以為至天堂。及文獻王薨。",
    "T51n2092_001:1003b11": "寺禁稍寬。百姓出入。無復限礙。後汝南王",
    "T51n2092_001:1003b12": "悅復修之。悅是文獻之弟。召諸音樂逞伎",
    "T51n2092_001:1003b13": "寺內。奇禽怪獸舞抃殿庭。飛空幻惑世所",
    "T51n2092_001:1003b14": "未覩。異端奇術總萃其中。剝驢投井。植棗",
    "T51n2092_001:1003b15": "種瓜。須臾之間。皆得食。士女觀者。目亂",
    "T51n2092_001:1003b16": "睛迷。自建義已後。京師頻有大兵。此戲遂",
    "T51n2092_001:1003b17": "隱也。",
    "T51n2092_001:1003b18": "昭儀尼寺　願會寺　光明寺昭儀尼寺。閹官等所立也。在東陽門內一里",
    "T51n2092_001:1003b19": "御道南東陽門內。道北太北倉導官二署。東",
    "T51n2092_001:1003b20": "南治粟里倉司官屬住其內。太后臨朝。閽寺",
    "T51n2092_001:1003b21": "專竉。宦者之家。積金滿堂。是以蕭忻云。高軒",
    "T51n2092_001:1003b22": "斗升者。閹官之釐婦。胡馬鳴呵者。莫",
    "T51n2092_001:1003b23": "不黃門之養息也。忻陽平人也。愛尚文籍",
    "T51n2092_001:1003b24": "少有名譽。見閽寺寵盛。遂發此言。因即知",
    "T51n2092_001:1003b25": "名。為治書侍御史。寺有一佛二菩薩。塑工精",
    "T51n2092_001:1003b26": "絕。京師所無也。四月七日。常出詣景明。景",
    "T51n2092_001:1003b27": "明三像恒出迎之。伎樂之盛與劉騰相比。堂",
    "T51n2092_001:1003b28": "前有酒樹麵木。昭儀寺有池。京師學徒謂之",
    "T51n2092_001:1003b29": "翟泉也。衒之按杜預注春秋云。翟泉在晉太",
    "T51n2092_001:1003c01": "倉西南。按晉太倉在建春門內。今太倉在東",
    "T51n2092_001:1003c02": "陽門內。此地今在太倉西南。明非翟泉也。後",
    "T51n2092_001:1003c03": "隱士趙逸云。此地是晉侍中石崇家池。池南",
    "T51n2092_001:1003c04": "有綠珠樓。於是學徒始寤經過者。想見綠珠",
    "T51n2092_001:1003c05": "之容也。池西南有願會寺。中書舍人王翊捨",
    "T51n2092_001:1003c06": "宅所立也。佛堂前生桑樹一株。直上五尺。",
    "T51n2092_001:1003c07": "枝條橫遶。柯葉傍布。形如羽蓋。復高五尺。",
    "T51n2092_001:1003c08": "又然凡為五重。每重葉椹各異。京師道俗",
    "T51n2092_001:1003c09": "謂之神桑。觀者成市。施者甚眾。帝聞而惡",
    "T51n2092_001:1003c10": "之。以為惑眾。命給事中黃門侍郎元紀伐殺",
    "T51n2092_001:1003c11": "之。其日雲霧晦冥。下斧之處。血流至地。見",
    "T51n2092_001:1003c12": "者莫不悲泣。寺南有宜壽里。內有苞信縣",
    "T51n2092_001:1003c13": "令叚暉宅。地下常聞鍾聲。時見五色光明照",
    "T51n2092_001:1003c14": "於堂宇。暉其異之。遂掘光所得金像一軀。可",
    "T51n2092_001:1003c15": "高三尺。有二菩薩。趺上銘云。晉太始二",
    "T51n2092_001:1003c16": "年五月十五日侍中中書監荀勗造。暉遂捨",
    "T51n2092_001:1003c17": "宅為光明寺。時人咸云。此荀勗舊宅。其後",
    "T51n2092_001:1003c18": "盜者欲竊此像。像與菩薩合聲喝賊。盜者驚",
    "T51n2092_001:1004a01": "怖應即殞倒。眾僧聞像叫聲。遂來捉得賊。",
    "T51n2092_001:1004a02": "胡統寺胡統寺。太后從姑所立也。入道為尼。遂居此",
    "T51n2092_001:1004a03": "寺。在永寧南一里許。寶塔五重。金剎高聳。",
    "T51n2092_001:1004a04": "洞房周匝。對戶交疎。朱柱素壁。甚為佳",
    "T51n2092_001:1004a05": "麗。其寺諸尼。帝城名德。善於開導。工談義",
    "T51n2092_001:1004a06": "理。常入宮與太后說法。其資養緇流徒",
    "T51n2092_001:1004a07": "無比也。",
    "T51n2092_001:1004a08": "修梵寺修梵寺。在清陽門內御道北。嵩明寺復在",
    "T51n2092_001:1004a09": "修梵寺西。並雕牆峻宇。比屋連甍。亦是名",
    "T51n2092_001:1004a10": "寺也。修梵寺有金剛。鳩鴿不入。鳥雀不棲。菩",
    "T51n2092_001:1004a11": "提達磨云。得其真相也。寺北有永和里。漢",
    "T51n2092_001:1004a12": "太師董卓之宅也。里南北皆有池。卓之所造。",
    "T51n2092_001:1004a13": "今猶有水。冬夏不竭。里中太傅錄尚書長孫",
    "T51n2092_001:1004a14": "稚。尚書右僕射郭祚。吏部尚書邢鸞。廷尉",
    "T51n2092_001:1004a15": "卿元洪超。衛尉卿許伯桃。梁州刺史尉成興",
    "T51n2092_001:1004a16": "等六宅。皆高門華屋。齋館敞麗。楸槐蔭途。桐",
    "T51n2092_001:1004a17": "楊爽植。當世名為貴里。掘此地者。輒得金玉",
    "T51n2092_001:1004a18": "寶玩之物。邢鸞家常掘丹砂。及錢數十萬。",
    "T51n2092_001:1004a19": "銘云董太師之物。後卓夜中隨鸞索此物。鸞",
    "T51n2092_001:1004a20": "不與之。經年鸞遂卒矣。",
    "T51n2092_001:1004a21": "景林寺景林寺。在開陽門內御道東。講殿疊起。房",
    "T51n2092_001:1004a22": "廡連屬。丹檻炫日。繡桷迎風。實為勝地。寺西",
    "T51n2092_001:1004a23": "有園。多饒奇果。春鳥秋蟬。鳴聲相續。中有",
    "T51n2092_001:1004a24": "禪房一所。內置祇洹精舍。形製雖小。巧構",
    "T51n2092_001:1004a25": "難加。以禪閣虛靜。隱室凝邃。嘉樹夾牖。芳",
    "T51n2092_001:1004a26": "杜匝階。雖云朝市想同巖谷。靜行之僧繩坐",
    "T51n2092_001:1004a27": "其內。飱風服道結跏數息。有石銘一所。國子",
    "T51n2092_001:1004a28": "博士盧白頭為其文。白頭一字景裕。范陽人",
    "T51n2092_001:1004a29": "也。性愛恬靜。丘園放敖。學極六經。說通百",
    "T51n2092_001:1004b01": "氏。普泰初。起家為國子博士。雖在朱門。以注",
    "T51n2092_001:1004b02": "述為事。注周易行之於世也。",
    "T51n2092_001:1004b03": "司農寺建春門內御道南。有句盾典農籍田三署。籍",
    "T51n2092_001:1004b04": "田南有司農寺。御道北有空地。擬作東宮。晉",
    "T51n2092_001:1004b05": "中朝時。太倉處也。太倉南有翟泉。周迴三里。",
    "T51n2092_001:1004b06": "即春秋所謂王子虎晉狐偃盟於翟泉也。水",
    "T51n2092_001:1004b07": "猶澄清。洞底明靜。鱗甲潛藏。辨其魚鼈。高",
    "T51n2092_001:1004b08": "祖於泉北置河南尹。中朝時步廣里也。泉",
    "T51n2092_001:1004b09": "西有華林園。高祖以泉在園東。因名蒼龍海。",
    "T51n2092_001:1004b10": "華林園中有大海。即漢天淵池。池中猶有文",
    "T51n2092_001:1004b11": "帝九華臺。高祖於臺上。造清涼殿。世宗在海",
    "T51n2092_001:1004b12": "內作蓬萊山。山上有仙人館。上有鈞臺殿。",
    "T51n2092_001:1004b13": "並作虹蜺閣。乘虛來往。至於三月禊日季秋",
    "T51n2092_001:1004b14": "己辰。皇帝駕龍舟鷁首遊於其上。海西有",
    "T51n2092_001:1004b15": "藏氷室。六月出氷以給百官。海西南有景山",
    "T51n2092_001:1004b16": "殿。山東有羲和嶺。嶺上有溫風室。山西有",
    "T51n2092_001:1004b17": "姮娥峯。峯上有露寒館。並飛閣相通。凌山",
    "T51n2092_001:1004b18": "跨谷。山北有玄武池。山南有清暑殿。殿東",
    "T51n2092_001:1004b19": "有臨澗亭殿。西有臨危臺。景陽山南有百果",
    "T51n2092_001:1004b20": "園。果列作林。林各有堂。有仙人棗長五寸。把",
    "T51n2092_001:1004b21": "之兩頭俱出。核細如鍼。霜降乃熟。食之甚美。",
    "T51n2092_001:1004b22": "俗傳云出崑崙山。一曰西王母棗。又有仙人",
    "T51n2092_001:1004b23": "桃。其色赤表裏照徹。得霜即熟。亦出崑",
    "T51n2092_001:1004b24": "崙山。一曰王母桃也。奈林南有石碑一所。魏",
    "T51n2092_001:1004b25": "明帝所立也。題云苗茨之碑。高祖於碑北作",
    "T51n2092_001:1004b26": "苗茨堂。永安中年。莊帝馬射於華林園。百官",
    "T51n2092_001:1004b27": "皆來讀碑。疑苗字誤。國子博士李同軌曰。魏",
    "T51n2092_001:1004b28": "明英才世稱三公祖幹宣為其羽翼。但未",
    "T51n2092_001:1004b29": "知本意。如何不得言誤也。衒之時為奉朝請",
    "T51n2092_001:1004c01": "因即釋曰。以蒿覆之故。言苗茨何誤之。有",
    "T51n2092_001:1004c02": "眾咸稱善。以為得其旨歸。奈林西有都堂有",
    "T51n2092_001:1004c03": "流觴池。堂東有扶桑海。凡此諸海皆有石竇。",
    "T51n2092_001:1004c04": "流於地下。西通穀水。東連陽渠。亦與翟泉相",
    "T51n2092_001:1004c05": "連。若早魃為害穀水注之不竭。離畢滂潤陽",
    "T51n2092_001:1004c06": "穀泄之不盈。至於鱗甲異品羽毛殊類。濯波",
    "T51n2092_001:1004c07": "浮浪如似自然也。",
    "T51n2092_001:1004c08": "洛陽城內伽藍記卷一"
}