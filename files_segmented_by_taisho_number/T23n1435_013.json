{
    "T23n1435_013:0090a20": "5十誦律卷第十三第二誦之七",
    "T23n1435_013:0090a22": "後秦北印度三藏弗若多羅譯",
    "T23n1435_013:0090a23": "九十波逸提之五",
    "T23n1435_013:0090a24": "佛在舍衛國。爾時有一婆羅門，有女睞眼，即",
    "T23n1435_013:0090a25": "名睞眼。夫家遣使來迎，時女父母婆羅門",
    "T23n1435_013:0090a26": "言：「小待！作煎餅竟送。」時世飢儉，是婆羅",
    "T23n1435_013:0090a27": "門勤苦求煎餅具作餅。跋難陀釋子常出入",
    "T23n1435_013:0090a28": "其家，語其大眾言：「隨我所入舍，汝等皆隨",
    "T23n1435_013:0090a29": "我入。若我得食，汝等亦次第得。」時跋難陀",
    "T23n1435_013:0090b01": "釋子，中前著衣持鉢入婆羅門舍，與坐處",
    "T23n1435_013:0090b02": "共相問訊樂不樂。坐已是婆羅門一心恭敬",
    "T23n1435_013:0090b03": "問訊跋難陀。跋難陀是大法師，有樂說辯才，",
    "T23n1435_013:0090b04": "為說種種妙法。主人得法味故作是言：「大德！",
    "T23n1435_013:0090b05": "無有羹飯，能噉是餅不？」答言：「汝等尚噉，",
    "T23n1435_013:0090b06": "我何以不能！」即與餅持出。第二、第三比",
    "T23n1435_013:0090b07": "丘亦如是，時餅器皆空。夫家復更遣使喚睞",
    "T23n1435_013:0090b08": "眼女，婆羅門還遣使答言：「小待！作餅竟送。」",
    "T23n1435_013:0090b09": "更求煎餅具。時跋難陀復共徒眾來，為說",
    "T23n1435_013:0090b10": "種種法已，復持餅去。夫家第三復遣使來",
    "T23n1435_013:0090b11": "喚睞眼女，是婆羅門復答言：「小待！作煎餅",
    "T23n1435_013:0090b12": "竟送。」時夫疑瞋言：「是或不復來。」彼更娶",
    "T23n1435_013:0090b13": "婦，遣使語言：「我已娶婦，汝莫復來。」婆羅門",
    "T23n1435_013:0090b14": "聞是語，愁憂瞋言：「沙門釋子乃爾不知厭",
    "T23n1435_013:0090b15": "足，施者不知量，受者應知量。我女婿先相",
    "T23n1435_013:0090b16": "愛念，以是因緣今便棄去。」是人瞋恨不能自",
    "T23n1435_013:0090b17": "忍，到祇桓向佛所欲說跋難陀事。爾時佛",
    "T23n1435_013:0090b18": "與百千萬眾圍繞說法，漸漸近佛。佛以慈心",
    "T23n1435_013:0090b19": "力故，彼瞋即除。到佛所作是言：「世尊！無有",
    "T23n1435_013:0090b20": "是法，女人所貴重物，我女已失。」佛為種種",
    "T23n1435_013:0090b21": "因緣說法示教利喜，示教利喜已默然。婆羅",
    "T23n1435_013:0090b22": "門聞佛種種因緣說法示教利喜已，頭面禮",
    "T23n1435_013:0090b23": "佛足右繞而去。去不久，佛以是事集比丘僧，",
    "T23n1435_013:0090b24": "知而故問跋難陀：「汝實作是事不？」答言：「實",
    "T23n1435_013:0090b25": "作。世尊！」佛種種因緣訶責：「云何名比丘，不知",
    "T23n1435_013:0090b26": "時、不知量、不知法。若施者不知量，受者應知",
    "T23n1435_013:0090b27": "量。」佛但訶責而未結戒。時佛故在舍衛國，",
    "T23n1435_013:0090b28": "爾時舍衛城中有估客眾，用沸星吉日欲出行",
    "T23n1435_013:0090b29": "他國。有一估客，是跋難陀釋子相識，跋",
    "T23n1435_013:0090c01": "難陀常出入其舍。時跋難陀，中前著衣持鉢",
    "T23n1435_013:0090c02": "到其舍，與坐處共相問訊樂不樂。坐已估客",
    "T23n1435_013:0090c03": "一心恭敬問訊跋難陀，跋難陀是大法師，有",
    "T23n1435_013:0090c04": "樂說辯才，為說妙法。是人得法味故言：「大德！",
    "T23n1435_013:0090c05": "無有羹飯，但有道中行糧󰉓，能噉不？」答言：",
    "T23n1435_013:0090c06": "「汝等尚能噉，我何以不能！」即與󰉓持出，第",
    "T23n1435_013:0090c07": "二、第三比丘亦如是，估客󰉓器皆空。是估",
    "T23n1435_013:0090c08": "客往語估客主言：「我所有行糧，沙門釋子悉",
    "T23n1435_013:0090c09": "持去盡。小待！我更作糧食。」估客主言：「諸估",
    "T23n1435_013:0090c10": "客欲沸星吉日去，云何得住？汝但辦糧，徐徐",
    "T23n1435_013:0090c11": "後來。」諸估客在前去者，眾多故賊不敢發；",
    "T23n1435_013:0090c12": "是一估客辦糧已，與少伴共入險道，賊發奪",
    "T23n1435_013:0090c13": "物殺是估客，如是惡聲流布諸國，作是言：",
    "T23n1435_013:0090c14": "「釋種比丘食他行糧，是估客險道為賊所",
    "T23n1435_013:0090c15": "殺。」一人語二人、二人語三人，如是展轉相",
    "T23n1435_013:0090c16": "語，諸沙門釋子比丘，惡名流布滿舍衛城。",
    "T23n1435_013:0090c17": "是中有比丘少欲知足行頭陀，聞是事心不",
    "T23n1435_013:0090c18": "喜，向佛廣說。佛以是事集比丘僧，知而故問",
    "T23n1435_013:0090c19": "跋難陀：「汝實作是事不？」答言：「實作。世尊！」佛以",
    "T23n1435_013:0090c20": "種種因緣訶責：「云何名比丘，不知時、不知量、",
    "T23n1435_013:0090c21": "不知法。若施者不知量，受者應知量。云何",
    "T23n1435_013:0090c22": "令是估客險道中為賊所殺？」種種因緣訶責",
    "T23n1435_013:0090c23": "已，語諸比丘：「以十利故與比丘結戒。從今是",
    "T23n1435_013:0090c24": "戒應如是說：若比丘往白衣家，自恣請多與",
    "T23n1435_013:0090c25": "餅󰉓。諸比丘須者，應二、三鉢取。過是取者，波",
    "T23n1435_013:0091a01": "逸提。二、三鉢取已出外，語餘比丘共分，是",
    "T23n1435_013:0091a02": "事應爾。」家者，白衣家。請多與者，數數與。",
    "T23n1435_013:0091a03": "餅者，小麥麵作、大麥麵作、粳米麵作、大",
    "T23n1435_013:0091a04": "重華餅、小重華餅，如是比諸清淨餅。󰉓",
    "T23n1435_013:0091a05": "者，稻󰉓、麥󰉓。鉢者，有三種：上、中、下。上鉢",
    "T23n1435_013:0091a06": "者，受三鉢他飯、一鉢他羹、餘可食物半羹。下",
    "T23n1435_013:0091a07": "鉢者，受一鉢他飯、半鉢他羹、餘可食物半羹。",
    "T23n1435_013:0091a08": "若上下中間，是名中鉢。出外語餘比丘",
    "T23n1435_013:0091a09": "共分者，謂眼所見。波逸提者，煮燒覆障，若",
    "T23n1435_013:0091a10": "不悔過，能障礙道。是中犯者，若比丘以上鉢",
    "T23n1435_013:0091a11": "取者，應取一鉢，不應取二鉢。取二鉢，波逸",
    "T23n1435_013:0091a12": "提。若以中鉢取者，極多取二鉢，不應取三。",
    "T23n1435_013:0091a13": "若取三者，波逸提。若以下鉢取者，極多取三",
    "T23n1435_013:0091a14": "鉢，不應取四。若取四者，波逸提。出外見比",
    "T23n1435_013:0091a15": "丘共分者善，不共分者，突吉羅。三十三竟",
    "T23n1435_013:0091a16": "佛在舍衛國。爾時長老迦留陀夷，於夜闇時",
    "T23n1435_013:0091a17": "有小雨墮雷聲電光中，入白衣舍乞食。時是",
    "T23n1435_013:0091a18": "家中有一洗器女人出，於電光中遙見迦留",
    "T23n1435_013:0091a19": "陀夷身黑，見已驚怖身毛皆竪，即大喚言：「鬼",
    "T23n1435_013:0091a20": "來！鬼來！」以怖畏故即便墮胎。迦留陀夷言：「姊",
    "T23n1435_013:0091a21": "妹！我是比丘，非鬼也。乞食故來。」時女人瞋，",
    "T23n1435_013:0091a22": "以惡語、麁語、不淨語、苦語，語比丘言：「使",
    "T23n1435_013:0091a23": "汝父死、母死、種姓皆死，使是沙門腹破，禿",
    "T23n1435_013:0091a24": "沙門、斷種人著黑弊衣，何不以利牛舌刀自",
    "T23n1435_013:0091a25": "破汝腹，乃於是夜闇黑雷電中乞食。汝沙門",
    "T23n1435_013:0091a26": "乃作爾許惡，我兒墮死令我身壞。」迦留陀",
    "T23n1435_013:0091a27": "夷於是家起如是過罪故，即便出去。以是",
    "T23n1435_013:0091a28": "事向諸比丘說，諸比丘以是事向佛廣說。佛",
    "T23n1435_013:0091a29": "以是事集比丘僧，知而故問迦留陀夷：「汝實",
    "T23n1435_013:0091b01": "作是事不？」答言：「實作。世尊！」佛以種種因緣",
    "T23n1435_013:0091b02": "訶責：「云何名比丘，非時入白衣家乞食？」佛",
    "T23n1435_013:0091b03": "言：「若比丘非時入白衣家，何但得如是過",
    "T23n1435_013:0091b04": "罪，當復更得過於是罪。從今諸比丘應一食。」",
    "T23n1435_013:0091b05": "爾時諸比丘以一食故，羸瘦無色無力。佛見",
    "T23n1435_013:0091b06": "諸比丘羸瘦無色無力，知而故問阿難：「諸比",
    "T23n1435_013:0091b07": "丘何故羸瘦無色無力？」阿難答言：「世尊結",
    "T23n1435_013:0091b08": "戒，諸比丘應一食。一食故，諸比丘羸瘦無",
    "T23n1435_013:0091b09": "色無力。」佛以是事集比丘僧，種種因緣讚",
    "T23n1435_013:0091b10": "戒、讚持戒，讚戒、讚持戒已，語諸比丘：「從今聽",
    "T23n1435_013:0091b11": "噉五種佉陀尼自恣食。五種者，謂根、莖、葉、磨、",
    "T23n1435_013:0091b12": "果。」爾時諸比丘入王舍城乞食，時有白衣，",
    "T23n1435_013:0091b13": "以蘆蔔葉、胡荽葉、羅勒葉雜食與諸比丘。",
    "T23n1435_013:0091b14": "諸比丘不食故，不得飽滿，復更羸瘦無色無",
    "T23n1435_013:0091b15": "力。佛知故問阿難：「何以故諸比丘羸瘦",
    "T23n1435_013:0091b16": "無色無力？」阿難答言：「世尊聽諸比丘噉五",
    "T23n1435_013:0091b17": "種佉陀尼食自恣受。諸比丘入王舍城乞食，",
    "T23n1435_013:0091b18": "時有白衣以蘆蔔葉、胡荽葉、羅勒葉雜食",
    "T23n1435_013:0091b19": "與諸比丘，諸比丘不食，不得飽滿故，羸瘦",
    "T23n1435_013:0091b20": "無色無力。」佛聞已語諸比丘：「從今聽食五",
    "T23n1435_013:0091b21": "種蒲闍尼食，謂飯、󰉓、糒、魚、肉，五種食自恣",
    "T23n1435_013:0091b22": "受。」是諸比丘入王舍城乞食，時諸白衣以蘆",
    "T23n1435_013:0091b23": "蔔葉、胡荽葉、羅勒葉，雜食與諸比丘。諸比",
    "T23n1435_013:0091b24": "丘不食復不飽故，羸瘦無色無力。佛見諸比",
    "T23n1435_013:0091b25": "丘羸瘦無色無力，知而故問阿難：「何故諸比",
    "T23n1435_013:0091b26": "丘羸瘦無色無力？」阿難答言：「世尊！聽食五種",
    "T23n1435_013:0091b27": "食，諸比丘入城乞食時，得蘆蔔葉、胡荽葉、",
    "T23n1435_013:0091b28": "羅勒葉雜食與諸比丘。諸比丘不食復不",
    "T23n1435_013:0091b29": "飽滿故，羸瘦無色無力。」佛言：「從今聽食",
    "T23n1435_013:0091c01": "五種似食自恣隨所雜，謂糜、粟、穬麥、莠子、",
    "T23n1435_013:0091c02": "迦師飯。」",
    "T23n1435_013:0091c03": "佛在維耶離。爾時有一居士，到佛所頭面禮",
    "T23n1435_013:0091c04": "足一面坐。佛見居士一面坐已，與說種種法",
    "T23n1435_013:0091c05": "示教利喜，示教利喜已默然。是居士聞佛種",
    "T23n1435_013:0091c06": "種因緣示教利喜已，從坐起合掌言：「願佛及",
    "T23n1435_013:0091c07": "僧，受我明日食。」佛默然受，居士知佛默然受",
    "T23n1435_013:0091c08": "已，即禮佛足右繞而去。還歸自舍，通夜辦",
    "T23n1435_013:0091c09": "種種多美飲食。晨起敷座處，遣使白佛：「食具",
    "T23n1435_013:0091c10": "已辦，佛自知時。」諸比丘僧往居士舍，佛自住",
    "T23n1435_013:0091c11": "房迎食分。居士知眾僧坐已，自手行水，自與",
    "T23n1435_013:0091c12": "種種多美飯食，自恣飽滿。爾時維耶離諸比",
    "T23n1435_013:0091c13": "丘多病，有看病比丘，先於僧中食竟，迎病比",
    "T23n1435_013:0091c14": "丘食分去。諸病比丘有食者、有不食者、有",
    "T23n1435_013:0091c15": "少食者，是看病比丘先已食，從坐處起更不",
    "T23n1435_013:0091c16": "得食。諸病比丘多有殘食，棄僧坊內，是時多",
    "T23n1435_013:0091c17": "有烏鳥來噉是食，作大音聲。佛聞寺內多",
    "T23n1435_013:0091c18": "烏鳥聲，知而故問阿難：「何故僧坊內多有",
    "T23n1435_013:0091c19": "烏鳥聲？」阿難答言：「世尊！是維耶離諸比丘",
    "T23n1435_013:0091c20": "多病，有看病比丘，先於僧中食竟，迎病比丘",
    "T23n1435_013:0091c21": "食分來。諸病比丘有食者、有不食者、有少",
    "T23n1435_013:0091c22": "食者，是看病比丘先已食，從坐處起更不得",
    "T23n1435_013:0092a01": "食。諸病比丘多有殘食，棄僧坊內，有烏鳥來",
    "T23n1435_013:0092a02": "噉是食故，作大音聲。」佛以是事集比丘僧，種",
    "T23n1435_013:0092a03": "種因緣讚戒、讚持戒，讚戒、讚持戒已，語諸比",
    "T23n1435_013:0092a04": "丘：「從今以二利故，聽受殘食法。一者看病",
    "T23n1435_013:0092a05": "比丘因緣故，二者比丘有因緣食不足故。以",
    "T23n1435_013:0092a06": "十利故與比丘結戒。從今是戒應如是說：若",
    "T23n1435_013:0092a07": "比丘食竟有從坐處起去，不受殘食法，若噉",
    "T23n1435_013:0092a08": "食者，波逸提。」噉者，五種佉陀尼。食者，五種",
    "T23n1435_013:0092a09": "蒲闍尼、五種似食。波逸提者，煮燒覆障，若",
    "T23n1435_013:0092a10": "不悔過，能障礙道。是中犯者，若比丘食竟",
    "T23n1435_013:0092a11": "從坐起去，不受殘食法，若噉根食，波逸提。",
    "T23n1435_013:0092a12": "若噉莖、葉、磨、果，皆波逸提。若比丘食竟起去，",
    "T23n1435_013:0092a13": "不受殘食法，若食飯者，波逸提。若食󰉓、糒、魚、",
    "T23n1435_013:0092a14": "肉，皆波逸提。若比丘食竟從坐起去，不受",
    "T23n1435_013:0092a15": "殘食法，若食糜飯、粟飯、穬麥飯、莠子飯、迦師",
    "T23n1435_013:0092a16": "飯，皆波逸提。從今聽受殘食法者，諸比丘",
    "T23n1435_013:0092a17": "不知云何受？佛語諸比丘：「欲受殘食法者，隨",
    "T23n1435_013:0092a18": "所能食多少，盡著鉢中，知餘比丘食未竟",
    "T23n1435_013:0092a19": "未起者，從是人邊偏袒胡跪捉鉢言：『長老憶",
    "T23n1435_013:0092a20": "念！與我作殘食法。』若前比丘不少多取是食",
    "T23n1435_013:0092a21": "者，不名作殘食法。若用是受殘食法，若噉、",
    "T23n1435_013:0092a22": "若食，波逸提。若持鉢著地受殘食法者，不名",
    "T23n1435_013:0092a23": "為受殘食法。若用是受殘食法，若噉、若食，",
    "T23n1435_013:0092a24": "波逸提。若以鉢著膝上受殘食法者，不名為",
    "T23n1435_013:0092a25": "受。若用是受殘食法者，若噉、若食，波逸提。",
    "T23n1435_013:0092a26": "若相去遠手不相及受殘食法者，不名為受",
    "T23n1435_013:0092a27": "殘食法。若用是受殘食法者，若噉、若食，波逸",
    "T23n1435_013:0092a28": "提。若以不淨食受殘食法者，不名為受殘食",
    "T23n1435_013:0092a29": "法。若用是受殘食法，若噉、若食，波逸提。若",
    "T23n1435_013:0092b01": "以不淨肉受殘食法者，不名為受。若用是受",
    "T23n1435_013:0092b02": "殘食法者，若噉、若食，波逸提。若比丘欲噉五",
    "T23n1435_013:0092b03": "種佉陀尼時，用五種蒲闍尼受殘食法者，",
    "T23n1435_013:0092b04": "不名為受。若用是受殘食法者，若噉、若食，",
    "T23n1435_013:0092b05": "波逸提。若欲食五種蒲闍尼時，用五種佉",
    "T23n1435_013:0092b06": "陀尼受殘食法者，不名為受。若用是受殘食",
    "T23n1435_013:0092b07": "法，若噉、若食，波逸提。若欲食五種似食時，",
    "T23n1435_013:0092b08": "用五種蒲闍尼受殘食法者，不名為受。若",
    "T23n1435_013:0092b09": "用是受殘食法，若噉、若食，波逸提。若比丘",
    "T23n1435_013:0092b10": "受殘食法，坐食餘五種食來，若噉一一，突吉",
    "T23n1435_013:0092b11": "羅。」長老優波離問佛言：「世尊！比丘有幾處",
    "T23n1435_013:0092b12": "行時自恣？幾住？幾坐？幾臥？」佛告優波離：「五",
    "T23n1435_013:0092b13": "處比丘行時自恣，五處立、五處坐、五處臥。行",
    "T23n1435_013:0092b14": "有五處者，知行、知供養、知遮食、知種種食、壞",
    "T23n1435_013:0092b15": "威儀。立有五者，知立、知供養、知遮食、知種種",
    "T23n1435_013:0092b16": "食、壞威儀。坐有五種，知坐、知供養、知遮食、",
    "T23n1435_013:0092b17": "知種種食、壞威儀。臥有五者，知臥、知供養、",
    "T23n1435_013:0092b18": "知遮食、知種種食、壞威儀。」佛語優波離：「若比",
    "T23n1435_013:0092b19": "丘行洗口時，有檀越與五種食，比丘應噉應",
    "T23n1435_013:0092b20": "食，應行受殘食法，不應立、不應坐、不應臥。若",
    "T23n1435_013:0092b21": "立、坐臥，當知壞威儀，不應受殘食法。若受者，",
    "T23n1435_013:0092b22": "不名為受。若用是受殘食法，若噉、若食，皆波",
    "T23n1435_013:0092b23": "逸提。若比丘彼行洗口已，有檀越與五種",
    "T23n1435_013:0092b24": "食，比丘應噉應食，應行受殘食法，不應立、不",
    "T23n1435_013:0092b25": "應坐、不應臥。若立、坐臥，當知壞威儀，不應受",
    "T23n1435_013:0092b26": "殘食法。若受者，不名為受。若用是受殘食法，",
    "T23n1435_013:0092b27": "若噉、若食，波逸提。若比丘彼行食時，有檀",
    "T23n1435_013:0092b28": "越與五種食，比丘應噉應食，應行受殘食法，",
    "T23n1435_013:0092b29": "不應立、不應坐、不應臥。若立、坐臥，當知壞威",
    "T23n1435_013:0092c01": "儀，不應受殘食法。若受者，不名為受。若用是",
    "T23n1435_013:0092c02": "受殘食法，若噉、若食，波逸提。若比丘彼行",
    "T23n1435_013:0092c03": "食已，有檀越與五種食，比丘應噉應食，應行",
    "T23n1435_013:0092c04": "受殘食法，不應立、不應坐、不應臥。若立、坐、",
    "T23n1435_013:0092c05": "臥，當知壞威儀，不應受殘食法。若受者，不名",
    "T23n1435_013:0092c06": "為受。若用是受殘食法，若噉、若食皆波逸",
    "T23n1435_013:0092c07": "提。若立，坐臥亦如是。」不犯者，若比丘言：「小",
    "T23n1435_013:0092c08": "住。」若言：「日時早。」若歠粥、若飲、若一切先",
    "T23n1435_013:0092c09": "囑食，不犯。三十四事竟",
    "T23n1435_013:0092c10": "佛在舍衛國。爾時憍薩羅國一住處有二比",
    "T23n1435_013:0092c11": "丘，是一比丘破戒、缺漏、無有慚愧、不護細戒。",
    "T23n1435_013:0092c12": "第二比丘清淨持戒，乃至小罪生大怖畏。是",
    "T23n1435_013:0092c13": "清淨比丘見彼犯罪，常語彼言：「汝今犯如是",
    "T23n1435_013:0092c14": "如是罪。」破戒比丘作是念：「我當何時見是",
    "T23n1435_013:0092c15": "犯罪，我當出之。」破戒比丘一時見持戒比丘",
    "T23n1435_013:0092c16": "食已，無自恣請故從坐起，便持蒲闍尼、",
    "T23n1435_013:0092c17": "佉陀尼喚來共噉食。持戒比丘不憶不",
    "T23n1435_013:0092c18": "囑食，便共噉食。破戒比丘言：「長老！汝得波",
    "T23n1435_013:0092c19": "逸提罪。」問言：「何等波逸提？」答言：「汝食已無",
    "T23n1435_013:0092c20": "自恣請便噉食。」持戒比丘言：「汝知我食已無",
    "T23n1435_013:0092c21": "自恣請者，何故喚我食？」答言：「汝常數數出",
    "T23n1435_013:0092c22": "我罪時，我作是念：『何時見汝犯罪，當即出",
    "T23n1435_013:0093a01": "之。』是故見汝食已無自恣請，欲相惱故勸汝",
    "T23n1435_013:0093a02": "令食。」是中有比丘少欲知足行頭陀，聞是事",
    "T23n1435_013:0093a03": "心不喜，種種因緣訶責：「云何名比丘，知他食",
    "T23n1435_013:0093a04": "已無自恣請，欲相惱故勸令食？」種種因緣",
    "T23n1435_013:0093a05": "訶已，向佛廣說。佛以是事集比丘僧，知而故",
    "T23n1435_013:0093a06": "問是比丘：「汝實作是事不？」答言：「實作。世尊！」佛",
    "T23n1435_013:0093a07": "以種種因緣訶責：「云何名比丘，知他食已無",
    "T23n1435_013:0093a08": "自恣請，欲相惱故勸令食？」佛種種訶已，",
    "T23n1435_013:0093a09": "語諸比丘：「以十利故與比丘結戒。從今是戒",
    "T23n1435_013:0093a10": "應如是說：若比丘知比丘食已無自恣請，欲",
    "T23n1435_013:0093a11": "相惱故勸令食蒲闍尼、佉陀尼，以是因緣",
    "T23n1435_013:0093a12": "無異者，波逸提。」知者，若比丘自知、若從他",
    "T23n1435_013:0093a13": "知、若彼比丘自說。噉者，五種佉陀尼、五種",
    "T23n1435_013:0093a14": "蒲闍尼、五似食。勸令食者，慇懃令食。惱",
    "T23n1435_013:0093a15": "者，以瞋恚心出其過罪。波逸提者，煮燒覆障，",
    "T23n1435_013:0093a16": "若不悔過，能障礙道。是中犯者，若比丘見餘",
    "T23n1435_013:0093a17": "比丘食竟無自恣請，教噉根食、莖葉磨食、果",
    "T23n1435_013:0093a18": "食，若教食五種蒲闍尼：飯、󰉓、糒、魚、肉，若教",
    "T23n1435_013:0093a19": "食五似食：糜、粟、穬麥、莠子、迦師、小麥飯者，",
    "T23n1435_013:0093a20": "皆波逸提。復有比丘教餘比丘非時噉食，",
    "T23n1435_013:0093a21": "若彼噉者，俱波逸提。有比丘教餘比丘非時",
    "T23n1435_013:0093a22": "食，若彼食者，俱波逸提。有比丘教餘比丘",
    "T23n1435_013:0093a23": "偷奪他物，若偷奪者，隨物俱得罪。有比丘教",
    "T23n1435_013:0093a24": "餘比丘奪人命，若奪命者，俱波羅夷。若比",
    "T23n1435_013:0093a25": "丘教餘比丘殺生草木，若殺者，俱波逸提。若",
    "T23n1435_013:0093a26": "比丘教餘比丘拽他出房，若拽出者，俱波逸",
    "T23n1435_013:0093a27": "提。若比丘教餘比丘強敷臥具，若敷者，俱得",
    "T23n1435_013:0093a28": "波逸提。若比丘教餘比丘用有蟲水灑草灑",
    "T23n1435_013:0093a29": "泥，若用者，俱波逸提。若比丘，教餘比丘取",
    "T23n1435_013:0093b01": "有蟲水飲，若取飲者，俱波逸提。若比丘",
    "T23n1435_013:0093b02": "教餘比丘與裸形外道男女飲食，若與者，俱",
    "T23n1435_013:0093b03": "波逸提。若比丘教餘比丘空地燃火，若燃者，",
    "T23n1435_013:0093b04": "俱波逸提。若比丘教餘比丘自手取金銀，若",
    "T23n1435_013:0093b05": "取者，俱波逸提。若比丘教餘比丘奪畜生命，",
    "T23n1435_013:0093b06": "若奪者，俱波逸提。若比丘教餘比丘藏是比",
    "T23n1435_013:0093b07": "丘衣鉢，若藏者，俱波逸提。若比丘教餘比丘",
    "T23n1435_013:0093b08": "自手掘地，若掘者，俱波逸提。若比丘教餘比",
    "T23n1435_013:0093b09": "丘噉殘宿食，若彼噉者，俱波逸提云：大比丘未手受食而共食",
    "T23n1435_013:0093b10": "宿者，名曰內宿。噉此食者，突吉羅。已手受，舉共宿者，名殘宿食。噉此食者，波逸提。三十五事竟",
    "T23n1435_013:0093b11": "佛在王舍城。爾時阿闍世王諸大臣將帥信",
    "T23n1435_013:0093b12": "提婆達，是諸人民為助提婆達比丘，作供",
    "T23n1435_013:0093b13": "養前食後食怛鉢那。諸有年少比丘出家不",
    "T23n1435_013:0093b14": "久者，提婆達以鉢鉤、鉢多羅、大揵瓷、小",
    "T23n1435_013:0093b15": "揵瓷、衣鉤、禪鎮、繩帶、匙筯、鉢支、扇蓋、革屣，",
    "T23n1435_013:0093b16": "隨比丘所須物皆誑誘之。提婆達自共百",
    "T23n1435_013:0093b17": "比丘、或二百、三百、四百、五百比丘恭敬圍繞，入",
    "T23n1435_013:0093b18": "王舍城別受好供養，前食後食怛鉢那。諸有",
    "T23n1435_013:0093b19": "上座長老比丘得佛法味久修梵行，是諸比",
    "T23n1435_013:0093b20": "丘入城乞食，得宿冷飯、或不得；或得臭󰉓、或",
    "T23n1435_013:0093b21": "不得。如是麁食，或飽不飽。是中有比丘少",
    "T23n1435_013:0093b22": "欲知足行頭陀，聞是事心不喜，種種因緣訶",
    "T23n1435_013:0093b23": "責：「云何名比丘，自共百人、二百、三百、四百、五",
    "T23n1435_013:0093b24": "百比丘恭敬圍繞，別受供養前食後食怛鉢",
    "T23n1435_013:0093b25": "那。諸有上座長老比丘得佛法味久修梵行，",
    "T23n1435_013:0093b26": "是諸比丘入城乞食，得宿冷飯或不得，或得",
    "T23n1435_013:0093b27": "臭󰉓或不得；如是麁食或飽不飽？」種種因緣",
    "T23n1435_013:0093b28": "訶已，向佛廣說。佛以是事集比丘僧，佛以",
    "T23n1435_013:0093b29": "種種因緣訶責：「云何名比丘，自共百人、二百、",
    "T23n1435_013:0093c01": "三百、四百、五百比丘恭敬圍繞，別受供養前",
    "T23n1435_013:0093c02": "食後食怛鉢那。諸上座長老比丘得佛法味",
    "T23n1435_013:0093c03": "久修梵行，是諸比丘入城乞食，得宿冷飯或",
    "T23n1435_013:0093c04": "不得，或得臭󰉓或不得；如是麁食或飽不",
    "T23n1435_013:0093c05": "飽？」種種因緣訶已，語諸比丘：「從今以二利",
    "T23n1435_013:0093c06": "因緣故，遮別眾食，聽三人共食。一利者隨護",
    "T23n1435_013:0093c07": "檀越以憐愍故，二利者破諸惡欲比丘力勢",
    "T23n1435_013:0093c08": "故，莫令惡欲人別作眾別作法與僧共諍。以",
    "T23n1435_013:0093c09": "十利故與比丘結戒。從今是戒應如是說：若",
    "T23n1435_013:0093c10": "比丘別眾食，波逸提。」別眾食者，極少乃至四",
    "T23n1435_013:0093c11": "比丘共一處食。波逸提者，煮燒覆障，若不",
    "T23n1435_013:0093c12": "悔過，能障礙道。是中犯者，若四比丘別眾",
    "T23n1435_013:0093c13": "食，波逸提。若三比丘別共一處食，第四人取",
    "T23n1435_013:0093c14": "食分，不犯。",
    "T23n1435_013:0093c15": "佛在王舍城。爾時諸病比丘，以乞食因緣故，",
    "T23n1435_013:0093c16": "苦惱疲悴。城中有居士，見已問言：「汝等苦",
    "T23n1435_013:0093c17": "惱耶？」答言：「苦惱。」「何因緣故？」答言：「我等有病，",
    "T23n1435_013:0093c18": "以乞食因緣故苦惱。」諸居士言：「汝等病者，我",
    "T23n1435_013:0093c19": "今請汝，諸有病者來我舍食。」諸比丘言：「佛未",
    "T23n1435_013:0093c20": "聽病因緣故別眾食。」諸比丘不知云何？是事",
    "T23n1435_013:0093c21": "白佛。佛以是事集比丘僧，種種因緣讚戒、讚",
    "T23n1435_013:0093c22": "持戒，讚戒、讚持戒已，語諸比丘：「從今聽諸病",
    "T23n1435_013:0093c23": "比丘別眾食。從今是戒應如是說：若比丘別",
    "T23n1435_013:0093c24": "眾食，波逸提，除因緣。因緣者，病時。」病者，",
    "T23n1435_013:0093c25": "若比丘風冷熱盛，是名為病。是中犯者，若",
    "T23n1435_013:0094a01": "比丘無病別眾食，波逸提。病者，不犯。",
    "T23n1435_013:0094a02": "佛在舍衛國。爾時諸比丘作衣時到，是諸比",
    "T23n1435_013:0094a03": "丘早起，求染衣具薪草煮染、漉出揚冷、出所",
    "T23n1435_013:0094a04": "染衣，如是中間食時轉近，行乞食不得，因是",
    "T23n1435_013:0094a05": "苦惱。城中有居士，見已問言：「汝等苦惱耶？」答",
    "T23n1435_013:0094a06": "言：「苦惱。」「何因緣故？」「我等作衣時到，早起求",
    "T23n1435_013:0094a07": "索染衣具、薪草煮染、漉出揚冷、出所染衣，",
    "T23n1435_013:0094a08": "如是中間食時轉近，乞食不得，以是因緣",
    "T23n1435_013:0094a09": "故苦惱。」諸居士言：「我今請汝，諸作衣者來",
    "T23n1435_013:0094a10": "我舍食。」諸比丘言：「佛未聽我為作衣故別眾",
    "T23n1435_013:0094a11": "食。」諸比丘不知云何？是事白佛。佛以是事",
    "T23n1435_013:0094a12": "集比丘僧，種種因緣讚戒、讚持戒，讚戒、讚",
    "T23n1435_013:0094a13": "持戒已，語諸比丘：「從今聽比丘作衣時到諸",
    "T23n1435_013:0094a14": "作衣者別眾食。從今是戒應如是說：若比丘",
    "T23n1435_013:0094a15": "別眾食，波逸提，除因緣。因緣者，病時、作衣",
    "T23n1435_013:0094a16": "時。」是中犯者，若比丘作衣時未到，別眾食，波",
    "T23n1435_013:0094a17": "逸提。作衣時到別眾食，不犯。",
    "T23n1435_013:0094a18": "佛在舍衛國。爾時諸比丘，從憍薩羅國遊行",
    "T23n1435_013:0094a19": "向舍衛城。彼國地平諸聚落遠，遙看似近。諸",
    "T23n1435_013:0094a20": "比丘欲從前聚落乞食，至聚落時日已中",
    "T23n1435_013:0094a21": "到，當乞食時日已過，諸比丘斷食故苦",
    "T23n1435_013:0094a22": "惱。是聚落中諸居士，見已問比丘言：「汝等苦",
    "T23n1435_013:0094a23": "惱耶？」答言：「苦惱。」「何因緣故？」「我從憍薩羅國",
    "T23n1435_013:0094a24": "向舍衛城，遙看聚落謂近，欲至乞食，時日",
    "T23n1435_013:0094a25": "便過中，不得食故苦惱。」諸居士言：「我今請汝",
    "T23n1435_013:0094a26": "等，諸欲行者來我舍食。」諸比丘言：「佛未聽行",
    "T23n1435_013:0094a27": "因緣故別眾食。」諸比丘不知云何？以是事白",
    "T23n1435_013:0094a28": "佛。佛以是事集比丘僧，種種因緣讚戒、讚持",
    "T23n1435_013:0094a29": "戒，讚戒、讚持戒已，語諸比丘：「從今聽諸行比",
    "T23n1435_013:0094b01": "丘別眾食。從今是戒應如是說：若比丘別眾",
    "T23n1435_013:0094b02": "食，波逸提，除因緣。因緣者，病時、作衣時、行",
    "T23n1435_013:0094b03": "時。」行者，極近至半由延，若往若來。是中犯",
    "T23n1435_013:0094b04": "者，若比丘昨日來，今日食者，波逸提。明日行，",
    "T23n1435_013:0094b05": "今日食，波逸提。即日行極少半由延，若往、",
    "T23n1435_013:0094b06": "若來，若別眾食，不犯。",
    "T23n1435_013:0094b07": "佛在舍衛國。爾時諸比丘，從憍薩羅國載船",
    "T23n1435_013:0094b08": "向舍衛國。是船行近聚落，時諸比丘語船師",
    "T23n1435_013:0094b09": "言：「迴船向岸，我欲乞食。」即迴船向岸。諸比",
    "T23n1435_013:0094b10": "丘出船入聚落，家家求食已出聚落食，食已",
    "T23n1435_013:0094b11": "洗手、洗口、洗鉢，卷衣著囊中，如是中間船",
    "T23n1435_013:0094b12": "去已遠。諸比丘即從步道行逐船，值師子",
    "T23n1435_013:0094b13": "難、虎狼難、熊羆難，從非道去，有棘刺、竹刺、刈",
    "T23n1435_013:0094b14": "草刺，走逐船時脚痛苦惱。是岸上有居士見",
    "T23n1435_013:0094b15": "已問比丘言：「汝苦惱耶？」答言：「苦惱。」「何因緣",
    "T23n1435_013:0094b16": "故？」「我等先載船向舍衛國。船近聚落，我等語",
    "T23n1435_013:0094b17": "船師言：『迴船向岸，我欲乞食。』即時向岸。我等",
    "T23n1435_013:0094b18": "出船入聚落，家家求食已出聚落食，食已洗",
    "T23n1435_013:0094b19": "手洗口洗鉢，卷衣著囊中。爾時船去已遠，",
    "T23n1435_013:0094b20": "即從道行逐船，值師子難、虎狼難、熊羆難。",
    "T23n1435_013:0094b21": "若從非道行，有棘刺、竹刺、刈草刺，走逐船脚",
    "T23n1435_013:0094b22": "痛苦惱。」諸居士言：「我今請汝，諸船行者來",
    "T23n1435_013:0094b23": "我舍食。」諸比丘言：「佛未聽船行因緣故別",
    "T23n1435_013:0094b24": "眾食。」諸比丘不知云何？以是事白佛。佛以",
    "T23n1435_013:0094b25": "是事集比丘僧，種種因緣讚戒、讚持戒，讚戒、",
    "T23n1435_013:0094b26": "讚持戒已，語諸比丘：「從今聽諸船行比丘別",
    "T23n1435_013:0094b27": "眾食。從今是戒應如是說：若比丘別眾食，波",
    "T23n1435_013:0094b28": "逸提，除因緣。因緣者，病時、作衣時、道行時、",
    "T23n1435_013:0094b29": "船行時。」船行者，極近至半由延，若往若來。是",
    "T23n1435_013:0094c01": "中犯者，若比丘昨日來、今日食者，波逸提。明",
    "T23n1435_013:0094c02": "日行、今日食者，波逸提。即日行極少半由延，",
    "T23n1435_013:0094c03": "若往若來，別眾食，不犯。",
    "T23n1435_013:0094c04": "佛在王舍城。爾時王舍城內有大眾集，佛與",
    "T23n1435_013:0094c05": "千二百五十比丘俱。是中諸比丘入城乞食，",
    "T23n1435_013:0094c06": "諸居士但能與二、三比丘食，更不能與。即閉",
    "T23n1435_013:0094c07": "門言：「極多誰能為與？」後來乞食比丘不得",
    "T23n1435_013:0094c08": "故苦惱。有居士見已問比丘言：「汝等苦惱耶？」",
    "T23n1435_013:0094c09": "答言：「苦惱。」「何因緣故？」諸比丘言：「是王舍城有",
    "T23n1435_013:0094c10": "大眾集故，諸比丘前乞食者二、三人得。諸",
    "T23n1435_013:0094c11": "居士即閉門言：『是極多，誰能為與？』我等後來",
    "T23n1435_013:0094c12": "乞食不得，是故苦惱。」諸居士言：「我今請汝，諸",
    "T23n1435_013:0094c13": "有大眾集因緣者，來我舍食。」諸比丘言：「佛未",
    "T23n1435_013:0094c14": "聽大眾集因緣故別眾食。」諸比丘不知云何？",
    "T23n1435_013:0094c15": "是事白佛。佛以是事集比丘僧，種種因緣讚",
    "T23n1435_013:0094c16": "戒、讚持戒，讚戒、讚持戒已，語諸比丘：「從今聽",
    "T23n1435_013:0094c17": "諸比丘有大眾集因緣者別眾食。從今是戒",
    "T23n1435_013:0094c18": "應如是說：若比丘別眾食，波逸提，除因緣。因",
    "T23n1435_013:0094c19": "緣者，病時、作衣時、道行時、船上行時、大眾集",
    "T23n1435_013:0094c20": "時。」大眾集者，極少乃至八人，四舊比丘、四",
    "T23n1435_013:0094c21": "客比丘共集。以是因緣故，令聚落中諸居",
    "T23n1435_013:0094c22": "士，不能供給諸比丘飲食。是中犯者，若比",
    "T23n1435_013:0094c23": "丘減八人集時，別眾食，波逸提。若八人、若過",
    "T23n1435_013:0094c24": "八人集時，不犯。",
    "T23n1435_013:0094c25": "佛在王舍城。爾時瓶沙王舅於阿耆維外",
    "T23n1435_013:0094c26": "道中出家，是舅作是念：「我外甥瓶沙王，深",
    "T23n1435_013:0094c27": "敬佛及弟子。我為是王故，當請佛及弟子",
    "T23n1435_013:0094c28": "作一食。」是外道便入王舍城，求米麵、胡麻、",
    "T23n1435_013:0094c29": "小豆。諸居士問言：「欲作何等？」答言：「我外甥",
    "T23n1435_013:0094c30": "深敬佛，我欲令歡喜故，欲請佛及弟子作一",
    "T23n1435_013:0095a01": "食。」諸居士信佛法故，故多與米麵。得已",
    "T23n1435_013:0095a02": "出城見一比丘，即便語言：「汝能為我請",
    "T23n1435_013:0095a03": "佛及爾所弟子，明日至我舍食不？」比丘答",
    "T23n1435_013:0095a04": "言：「佛未聽我等受沙門別眾食。」彼言：「俱是",
    "T23n1435_013:0095a05": "出家人，何故不聽？有何不可？我亦不敬汝",
    "T23n1435_013:0095a06": "等，但為外甥敬佛，欲令歡喜故，為汝等作",
    "T23n1435_013:0095a07": "食。」時外道作是念：「我當辦具飲食，若佛與弟",
    "T23n1435_013:0095a08": "子來者當與，若不來者當用作酒自飲。」是比",
    "T23n1435_013:0095a09": "丘不知云何？以是事白佛。佛以是事集比丘",
    "T23n1435_013:0095a10": "僧種種因緣讚戒、讚持戒，讚戒、讚持戒已，語",
    "T23n1435_013:0095a11": "諸比丘：「從今聽沙門因緣故別眾食。從今是",
    "T23n1435_013:0095a12": "戒應如是說：若比丘別眾食，波逸提，除因緣。",
    "T23n1435_013:0095a13": "因緣者，病時、作衣時、道行時、船行時、大眾集",
    "T23n1435_013:0095a14": "時、沙門請時。」沙門者，名阿耆維尼揵子老",
    "T23n1435_013:0095a15": "弟子，略說除佛五眾，餘出家人皆名沙門。",
    "T23n1435_013:0095a16": "是中犯者，若沙門請比丘，白衣手持食與，是",
    "T23n1435_013:0095a17": "比丘受請，不犯；食者，波逸提。若白衣請比丘，",
    "T23n1435_013:0095a18": "沙門手持食與，是比丘受請故，突吉羅；食者，",
    "T23n1435_013:0095a19": "不犯。若白衣請比丘，白衣手持食與。受請故，",
    "T23n1435_013:0095a20": "突吉羅；食者，波逸提。不犯者，若沙門請沙",
    "T23n1435_013:0095a21": "門，手持食與、若受請、若食，不犯。三十六竟",
    "T23n1435_013:0095a22": "佛在舍衛國。爾時節日至，諸居士辦種種",
    "T23n1435_013:0095a23": "好飲食，出城入園林中。爾時十七群比丘，自",
    "T23n1435_013:0095a24": "相謂言：「可共到彼園中看去。」皆言：「可爾。」即",
    "T23n1435_013:0095a25": "自洗浴、莊嚴面目、香油塗髮、著新淨衣，到園",
    "T23n1435_013:0095a26": "林中一處立看。是十七群比丘端正姝好多",
    "T23n1435_013:0095a27": "人敬愛，諸居士見共相謂言：「看是諸出家",
    "T23n1435_013:0095a28": "年少端正姝好。」皆言：「實爾。」諸居士歡喜故，",
    "T23n1435_013:0095a29": "持種種好酒食與言：「汝能噉不？」答言：「汝等",
    "T23n1435_013:0095b01": "尚能，我何以不能？」是十七群比丘，多得",
    "T23n1435_013:0095b02": "飲食已醉亂迷悶，食後搖頭掉臂向祇桓，",
    "T23n1435_013:0095b03": "作是言：「我等今日極好快樂，有福德無有衰",
    "T23n1435_013:0095b04": "惱。」爾時諸比丘，在祇桓門間空地經行，聞",
    "T23n1435_013:0095b05": "是音聲，諸比丘問言：「汝今何故言：『我等今日",
    "T23n1435_013:0095b06": "極快樂，有福德無衰惱。』」時十七群比丘即廣",
    "T23n1435_013:0095b07": "說上事。是中有比丘少欲知足行頭陀，聞是",
    "T23n1435_013:0095b08": "事心不喜，種種因緣訶責：「云何名比丘，非時",
    "T23n1435_013:0095b09": "飲食？」種種因緣訶已，向佛廣說。佛以是事",
    "T23n1435_013:0095b10": "集比丘僧，知而故問十七群比丘：「汝實作是",
    "T23n1435_013:0095b11": "事不？」答言：「實作。世尊！」佛種種因緣訶責十七",
    "T23n1435_013:0095b12": "群比丘言：「云何名比丘，非時飲食？」種種因緣",
    "T23n1435_013:0095b13": "訶已，語諸比丘：「以十利故與比丘結戒。從",
    "T23n1435_013:0095b14": "今是戒應如是說：若比丘非時噉食，波逸提。」",
    "T23n1435_013:0095b15": "非時者，過日中至地未了，是中間名非時。噉",
    "T23n1435_013:0095b16": "者，五種佉陀尼。食者，五蒲闍尼、若五似",
    "T23n1435_013:0095b17": "食。波逸提者，煮燒覆障，若不悔過，能障礙",
    "T23n1435_013:0095b18": "道。是中犯者，若比丘非時噉根食，波逸提。",
    "T23n1435_013:0095b19": "若噉莖、葉、磨、果，皆波逸提。若比丘非時食飯、",
    "T23n1435_013:0095b20": "󰉓、糒、魚、肉，皆波逸提。若比丘非時食五似食：",
    "T23n1435_013:0095b21": "糜、粟、穬麥、莠子、迦師，皆波逸提。若比丘非",
    "T23n1435_013:0095b22": "時中非時想食，波逸提。非時中時想食，波逸",
    "T23n1435_013:0095b23": "提。非時中疑食，波逸提。若時中非時想食，",
    "T23n1435_013:0095b24": "突吉羅。時中疑食，突吉羅。時中時想食，不犯。",
    "T23n1435_013:0095b25": "三十七竟",
    "T23n1435_013:0095b26": "佛在舍衛國。爾時有比丘名曰上勝，受乞",
    "T23n1435_013:0095b27": "食法。是人日日乞二分食：一分即噉，一分",
    "T23n1435_013:0095b28": "持還，至自房舍著石上曬，明日洗手從淨人",
    "T23n1435_013:0095b29": "受噉。爾時佛共阿難遊行諸比丘房，到是上",
    "T23n1435_013:0095c01": "勝比丘房所，見石上曬飯。佛知故問阿難：「是",
    "T23n1435_013:0095c02": "石上阿誰曬飯？」阿難答言：「世尊！是房中有比",
    "T23n1435_013:0095c03": "丘，名上勝，受乞食法。乞二分食：一分即噉，",
    "T23n1435_013:0095c04": "一分持來著石上曬，明日洗手從淨人受噉，",
    "T23n1435_013:0095c05": "是故曬飯。」佛問阿難：「諸比丘噉舉宿殘食",
    "T23n1435_013:0095c06": "耶？」答言：「實噉。」佛以是事集比丘僧，知而故問",
    "T23n1435_013:0095c07": "上勝比丘：「汝實作是事不？」答言：「實作。世尊！」",
    "T23n1435_013:0095c08": "佛以種種因緣訶責：「云何名比丘，噉舉宿殘",
    "T23n1435_013:0095c09": "食？」種種因緣訶已，語諸比丘：「以十利故與比",
    "T23n1435_013:0095c10": "丘結戒。從今是戒應如是說：若比丘舉殘宿",
    "T23n1435_013:0095c11": "佉陀尼、蒲闍尼噉者，波逸提。」舉殘宿食者，",
    "T23n1435_013:0095c12": "若大比丘，今日手所受食，舉至明日，名舉",
    "T23n1435_013:0095c13": "殘宿食。食者，五種佉陀尼、五種蒲闍尼、五",
    "T23n1435_013:0095c14": "似食。波逸提者，煮燒覆障，若不悔過，能障礙",
    "T23n1435_013:0095c15": "道。是中犯者，若比丘噉舉宿根食，波逸提。",
    "T23n1435_013:0095c16": "若噉莖、葉、磨、果，皆波逸提。若食舉宿飯、󰉓、糒、",
    "T23n1435_013:0095c17": "魚、肉，皆波逸提。若食舉宿糜、粟、穬麥、莠子、",
    "T23n1435_013:0095c18": "迦師飯，皆波逸提。若比丘，樹生淨地，垂在",
    "T23n1435_013:0095c19": "不淨地，若果墮不淨地，若比丘內宿噉是果",
    "T23n1435_013:0095c20": "者，突吉羅。若樹生不淨地，垂在淨地，若果墮",
    "T23n1435_013:0095c21": "淨地，若比丘以草竹葉以瓦取是果，舉宿明",
    "T23n1435_013:0095c22": "日噉者，波逸提。若比丘，樹生淨不淨地，若果",
    "T23n1435_013:0095c23": "墮竹上、若墮維多羅枝上、摩留多枝上，取",
    "T23n1435_013:0095c24": "果內宿噉者，突吉羅淨地法，佛在時已捨。三十八竟",
    "T23n1435_013:0095c25": "佛在舍衛國。爾時長老摩訶迦羅，受一切糞",
    "T23n1435_013:0095c26": "掃物法。是人持糞掃僧伽梨、欝多羅僧、安陀",
    "T23n1435_013:0095c27": "衛、糞掃鉢、糞掃杖、糞掃革屣、糞掃食。云何持",
    "T23n1435_013:0095c28": "糞掃僧伽梨？若巷中、若死人處、糞掃中，有段",
    "T23n1435_013:0095c29": "弊衣，取持水上淨浣治，作僧伽梨，欝多羅僧、",
    "T23n1435_013:0096a01": "安陀衛亦如是。糞掃鉢者，若巷中、死人處、糞",
    "T23n1435_013:0096a02": "掃中，有棄弊器，取持水上洗治受用。糞掃杖",
    "T23n1435_013:0096a03": "者，若巷中、死人處、糞掃中棄杖，取持水上洗",
    "T23n1435_013:0096a04": "治畜用。糞掃革屣者，若巷中、死人處、糞掃中，",
    "T23n1435_013:0096a05": "有棄革屣，取持水上淨洗縫治畜用。糞掃食",
    "T23n1435_013:0096a06": "者，若巷中、死人處、糞掃中，有棄羅蔔葉、胡荽",
    "T23n1435_013:0096a07": "葉、羅勒葉、若臭糒，自手取持至水上淨洗治",
    "T23n1435_013:0096a08": "已便食，是名糞掃食。是長老受死人處住法，",
    "T23n1435_013:0096a09": "樂住死人處。若國中有疫病死時，便不入城",
    "T23n1435_013:0096a10": "求食，但噉死人所棄飲食。若無疫病死時，則",
    "T23n1435_013:0096a11": "入城求食。是比丘身體肥大、多脂血肉、強壯",
    "T23n1435_013:0096a12": "多力。是比丘一時入城求食，守門人見作是",
    "T23n1435_013:0096a13": "念言：「是比丘有疫病死時不來入城求食，無",
    "T23n1435_013:0096a14": "疫病時便來入城，是比丘身體肥大多脂血",
    "T23n1435_013:0096a15": "肉強壯多力，此人必噉人肉。」一人語二人，二",
    "T23n1435_013:0096a16": "人語三人，如是展轉惡名流布滿舍衛城，言：",
    "T23n1435_013:0096a17": "「沙門釋子噉人肉。」是中有比丘少欲知足，行",
    "T23n1435_013:0096a18": "頭陀聞是事心不喜，向佛廣說。佛以是事集",
    "T23n1435_013:0096a19": "比丘僧，以種種因緣訶責：「云何名比丘，不",
    "T23n1435_013:0096a20": "從他受飲食著口中？」佛但訶責而未結戒。是",
    "T23n1435_013:0096a21": "長老摩訶迦羅，得世俗禪定，受死人處住法，",
    "T23n1435_013:0096a22": "樂住死人處。爾時舍衛國有一居士，親里",
    "T23n1435_013:0096a23": "死送向死人住處。諸居士見是比丘言：「此是",
    "T23n1435_013:0096a24": "噉人比丘，我等今日送是死人，親里去後必",
    "T23n1435_013:0096a25": "當為比丘所噉。」棄死人已，諸居士屏處立看。",
    "T23n1435_013:0096a26": "是比丘作是念：「是中所有菜葉乾糒，莫令烏",
    "T23n1435_013:0096a27": "鳥來污。」即起往守。諸居士言：「是比丘起已、去",
    "T23n1435_013:0096a28": "已、近已、取已、食已。」諸居士定謂：「沙門釋子噉人",
    "T23n1435_013:0096a29": "肉。」一人語二人，二人語三人，如是展轉惡名",
    "T23n1435_013:0096b01": "流布滿舍衛城：「沙門釋子實噉人肉。」是中有",
    "T23n1435_013:0096b02": "比丘少欲知足行頭陀，聞是事心不喜，向佛",
    "T23n1435_013:0096b03": "廣說。佛以是事集比丘僧，種種因緣訶責：「云",
    "T23n1435_013:0096b04": "何名比丘，不受食著口中？」種種因緣訶已，語",
    "T23n1435_013:0096b05": "諸比丘：「以十利故與比丘結戒。從今是戒應",
    "T23n1435_013:0096b06": "如是說：若比丘不受食著口中，波逸提。」不受",
    "T23n1435_013:0096b07": "食者，不從男女、黃門、二根人受。波逸提者，",
    "T23n1435_013:0096b08": "煮燒覆障，若不悔過，能障礙道。是中犯者，",
    "T23n1435_013:0096b09": "若比丘不受飲食著口中，波逸提。隨爾所",
    "T23n1435_013:0096b10": "著口中，口口波逸提。",
    "T23n1435_013:0096b11": "爾時諸比丘聞佛結戒，欲洗口須水楊枝，求",
    "T23n1435_013:0096b12": "淨人受，不時得辛苦。諸比丘不知云何？以",
    "T23n1435_013:0096b13": "是事白佛。佛以是事集比丘僧，讚戒、讚持",
    "T23n1435_013:0096b14": "戒，讚戒、讚持戒已，語諸比丘：「從今是戒應如",
    "T23n1435_013:0096b15": "是說：若比丘不受食著口中，波逸提，除水及",
    "T23n1435_013:0096b16": "楊枝。」是中犯者，有五種：若是非時、不與、不",
    "T23n1435_013:0096b17": "受、不作淨、不淨。非時者，過日中後至地未了，",
    "T23n1435_013:0096b18": "是名非時。不與者，若男女、黃門、二根人不與，",
    "T23n1435_013:0096b19": "是名不與。不受者，不從他受，若男女、黃門、",
    "T23n1435_013:0096b20": "二根人，是故名不受。不作淨者，不作火淨、",
    "T23n1435_013:0096b21": "刀淨、爪淨、鸚鵡𭉨淨，是名不作淨。不淨者，是",
    "T23n1435_013:0096b22": "飲食不淨、若與不淨食和合。若比丘非時、不",
    "T23n1435_013:0096b23": "與、不受、不作淨、不淨，噉此食者五種罪。若時、",
    "T23n1435_013:0096b24": "不與、不受、不作淨、不淨，噉此食者四罪。若",
    "T23n1435_013:0096b25": "時、與、不受、不作淨、不淨，噉此食者三罪。若時、",
    "T23n1435_013:0096b26": "與、受、不作淨、不淨，噉此食者二罪。若時、與、受、",
    "T23n1435_013:0096b27": "作淨、不淨，噉此食者一罪。若時、與、受、作淨、淨，",
    "T23n1435_013:0096b28": "噉此食者，不犯。不淨食中，噉舉殘宿不淨食，",
    "T23n1435_013:0096b29": "波逸提。人肉不淨，偷蘭遮。大比丘手觸不淨",
    "T23n1435_013:0096c01": "噉者，突吉羅。三十九竟",
    "T23n1435_013:0096c02": "佛在迦維羅衛國。爾時摩訶男釋，往詣佛所",
    "T23n1435_013:0096c03": "頭面禮佛足一面坐。佛以種種因緣示教",
    "T23n1435_013:0096c04": "利喜，示教利喜已默然。摩訶男聞佛種種",
    "T23n1435_013:0096c05": "因緣示教利喜已，從坐起合掌白佛言：「願佛",
    "T23n1435_013:0096c06": "及僧受我明日請。」佛默然受。知佛受已，禮",
    "T23n1435_013:0096c07": "佛足右繞而去，還自舍通夜辦種種多美飲",
    "T23n1435_013:0096c08": "食，煮藥草乳汁。辦已早起敷坐處，遣使白",
    "T23n1435_013:0096c09": "佛：「食具已辦，唯聖知時。」佛及眾僧往入其舍",
    "T23n1435_013:0096c10": "就座而坐。摩訶男見佛坐已，自手行水，自",
    "T23n1435_013:0096c11": "手與粳米飯香藥乳汁。爾時六群比丘，以藥",
    "T23n1435_013:0096c12": "乳汁澆粳米飯，盛滿鉢置在前更望得。摩訶",
    "T23n1435_013:0096c13": "男作是念：「誰食不食？誰少不少？」作是念已",
    "T23n1435_013:0096c14": "便看。見六群比丘盛滿鉢香藥乳汁，澆飯",
    "T23n1435_013:0096c15": "在前不食，問言：「何故不食？」答言：「有生乳",
    "T23n1435_013:0096c16": "不？」摩訶男言：「是藥草乳汁香美並食，有生",
    "T23n1435_013:0096c17": "乳者當更相與。」又問：「有酪不？有熟酥、有生",
    "T23n1435_013:0096c18": "酥、有油魚肉脯不？」答言：「是乳香美用好藥",
    "T23n1435_013:0096c19": "草煮並可用食，有酪、熟酥、生酥、油魚肉",
    "T23n1435_013:0096c20": "脯者當與。」諸六群比丘瞋，語摩訶男言：「汝",
    "T23n1435_013:0096c21": "欺佛誑佛及僧，汝不能辦好飲食者，何以",
    "T23n1435_013:0096c22": "請佛及僧？若餘人請者，當隨意與多美飲食，",
    "T23n1435_013:0096c23": "如此熟乳何處不得？」是摩訶男性善不瞋",
    "T23n1435_013:0096c24": "不驚，諸行食人嫉妬瞋恚：「沙門釋子自言：",
    "T23n1435_013:0096c25": "『善好有德。』是釋摩訶男深敬佛及僧，云",
    "T23n1435_013:0097a01": "何現前訶罵？」佛見諸比丘作是惡事為諸白",
    "T23n1435_013:0097a02": "衣所訶，見已默然。爾時摩訶男以多美飲",
    "T23n1435_013:0097a03": "食與眾僧，自恣飽滿。見舉鉢已，自手行水，",
    "T23n1435_013:0097a04": "取小床坐佛前，欲聽說法。佛以種種因緣說",
    "T23n1435_013:0097a05": "法示教利喜，示教利喜已從坐起去。爾時佛",
    "T23n1435_013:0097a06": "食後，以是事集比丘僧，以種種因緣訶責六",
    "T23n1435_013:0097a07": "群比丘：「云何名比丘，是摩訶男深敬佛法",
    "T23n1435_013:0097a08": "眾僧，現前以麁語訶罵？」種種因緣訶已，語",
    "T23n1435_013:0097a09": "諸比丘：「以十利故與比丘結戒。從今是戒",
    "T23n1435_013:0097a10": "應如是說：若比丘不病，白衣家中有如是美",
    "T23n1435_013:0097a11": "食，乳酪、生酥、熟酥、油魚、肉脯，自為索如是食",
    "T23n1435_013:0097a12": "者，波逸提。」家者，白衣舍名家。美飲食者，乳",
    "T23n1435_013:0097a13": "酪、生酥、熟酥、油魚、肉脯。病者，風發、冷發、",
    "T23n1435_013:0097a14": "熱發，若噉此食者病差，除是因緣，名曰",
    "T23n1435_013:0097a15": "不病。波逸提者，煮燒覆障，若不悔過，能障",
    "T23n1435_013:0097a16": "礙道。是中犯者，若比丘不病，自為索乳，得",
    "T23n1435_013:0097a17": "者波逸提；不得，突吉羅。不病自為索酪、生",
    "T23n1435_013:0097a18": "酥、熟酥、油魚、肉脯，得者波逸提；不得，突",
    "T23n1435_013:0097a19": "吉羅。不病自為索飯羹菜，得者，突吉羅；不",
    "T23n1435_013:0097a20": "得者，亦突吉羅。若索酪汁酪漿酪滓，得者，突",
    "T23n1435_013:0097a21": "吉羅；不得者亦突吉羅。不犯者，若病、若親",
    "T23n1435_013:0097a22": "里、若先請、若不索自與，不犯。四十竟第二誦竟",
    "T23n1435_013:0097a23": "十誦律卷第十三"
}