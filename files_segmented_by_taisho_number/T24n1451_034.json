{
    "T24n1451_034:0374b10": "根本說一切有部毘奈耶雜事",
    "T24n1451_034:0374b11": "卷第三十四",
    "T24n1451_034:0374b13": "三藏法師義淨奉　制譯",
    "T24n1451_034:0374b14": "第八門第六子攝頌曰：",
    "T24n1451_034:0374b15": "　不共女人浴，　　亦不逆流洗，",
    "T24n1451_034:0374b16": "　鉢底應安替，　　不畜琉璃盃。",
    "T24n1451_034:0374b17": "緣處同前。有一女人往河水中洗浴身體，洗",
    "T24n1451_034:0374b18": "訖上岸梳髮而住。時吐羅難陀苾芻尼，遂持",
    "T24n1451_034:0374b19": "澡豆往彼洗浴，見女梳髮情生瞋嫉，作如是",
    "T24n1451_034:0374b20": "念：「愚癡女子！共我爭勝故梳頭髮，謂我先來",
    "T24n1451_034:0374b21": "元無髮耶？宜可苦治懲其後過，設更見我不",
    "T24n1451_034:0374b22": "敢爭勝。」遂即默持菴摩羅末，撲其頭上以手",
    "T24n1451_034:0374b23": "挼之，女人問言：「聖者！我有何過？纔淨洗髮",
    "T24n1451_034:0374b24": "以菴摩羅末撲我頭上。」尼曰：「汝作此解云：『吐",
    "T24n1451_034:0374b25": "羅難陀先來無髮。』頭既不淨可來更洗。」女即",
    "T24n1451_034:0374b26": "譏嫌。苾芻白佛，佛言：「尼為非法，理合譏嫌。從",
    "T24n1451_034:0374b27": "今已去諸尼不應以雜末等撲他淨髮，作者",
    "T24n1451_034:0374b28": "得越法罪。」",
    "T24n1451_034:0374b29": "緣處同前。時吐羅難陀與諸尼眾往河中浴，",
    "T24n1451_034:0374c01": "是時吐羅於駛流處，逆水而立受其觸樂。",
    "T24n1451_034:0374c02": "諸尼問言：「聖者！為作何事？」答言：「小妹！我受",
    "T24n1451_034:0374c03": "觸樂。」諸尼報曰：「聖者！此非淨法，於駛流處",
    "T24n1451_034:0374c04": "立受觸樂所不應為」。答言：「此是極淨有何乖",
    "T24n1451_034:0374c05": "理？若不淨者誰有制處？」尼白苾芻，苾芻白佛，",
    "T24n1451_034:0374c06": "佛言：「諸尼理合作此譏嫌。從今已去諸尼不",
    "T24n1451_034:0374c07": "應駛流之處逆水而立受其觸樂。若受樂者，",
    "T24n1451_034:0374c08": "得吐羅底也罪。」",
    "T24n1451_034:0374c09": "緣處同前。諸苾芻尼隨處安鉢鐵遂生垢，或",
    "T24n1451_034:0374c10": "因打擲多有損壞。尼白苾芻，苾芻白佛，佛言：",
    "T24n1451_034:0374c11": "「諸尼不應隨處安鉢，應以薄錫替鉢而用。」如",
    "T24n1451_034:0374c12": "世尊說錫替鉢者，諸尼以錫遍裹其鉢，俗旅",
    "T24n1451_034:0374c13": "見問：「聖者！此是何物？」答言：「仁者，世尊制令以",
    "T24n1451_034:0374c14": "錫替鉢。」報曰：「聖者！豈可佛令遍裹鉢耶？仁今",
    "T24n1451_034:0374c15": "妄說，此非沙門釋女所作之事。」尼聞羞恥默",
    "T24n1451_034:0374c16": "然不對。苾芻白佛，佛言：「俗旅理合譏嫌，是故",
    "T24n1451_034:0374c17": "諸尼不應以錫遍裹其鉢，可為小替纔承鉢",
    "T24n1451_034:0374c18": "底。」彼作種種奇異形勢，佛言：「不合。替有二種：",
    "T24n1451_034:0374c19": "一、如菩提樹及多根樹葉；二、如手掌。」",
    "T24n1451_034:0374c20": "緣處同前。時吐羅難陀尼得琉璃盃，時有女",
    "T24n1451_034:0374c21": "人為有客來便詣尼處，告言：「聖者！幸借琉璃",
    "T24n1451_034:0374c22": "盃。」尼即問曰：「汝何所用？」答言：「聖者！為女夫來，",
    "T24n1451_034:0374c23": "無盃可飲。」尼與將去，彼不存心手脫便破，告",
    "T24n1451_034:0374c24": "言：「聖者！我酬價直。」尼曰：「小妹！不須價直，還我",
    "T24n1451_034:0374c25": "舊盃。」答言：「聖者！別買盃替。」尼曰：「要須舊盃。」如",
    "T24n1451_034:0374c26": "是諍競。苾芻白佛，佛作是念：「此由諸尼畜琉",
    "T24n1451_034:0374c27": "璃盃有斯過失。」告諸苾芻：「諸尼不應畜琉璃",
    "T24n1451_034:0374c28": "盃，若畜者得越法罪。」",
    "T24n1451_034:0374c29": "第八門第七子攝頌曰：",
    "T24n1451_034:0375a01": "　由婦制錫杖，　　起舞時招罪；",
    "T24n1451_034:0375a02": "　濕餅受請食，　　說法伴白知。",
    "T24n1451_034:0375a03": "緣處同前。有一長者大富多財，婦生一子情",
    "T24n1451_034:0375a04": "大歡喜，命諸親眷共為喜樂，其婦及夫別房",
    "T24n1451_034:0375a05": "睡著天明不起。時有乞食苾芻，見彼多門遂",
    "T24n1451_034:0375a06": "入家內迷其出處，遂便深入至長者房前，彼",
    "T24n1451_034:0375a07": "即驚覺。苾芻遂向婦邊而過，長者見云：「此與",
    "T24n1451_034:0375a08": "我婦共行非法。」即打苾芻頭破血出鉢盂亦",
    "T24n1451_034:0375a09": "破。婦覺報云：「苾芻無過，可放令出。」時彼苾",
    "T24n1451_034:0375a10": "芻持此容儀至逝多林，苾芻問曰：「何故如是？」",
    "T24n1451_034:0375a11": "即便具說。苾芻以緣白佛，佛言：「苾芻乞食",
    "T24n1451_034:0375a12": "不應造次入多門家，應將餅麨門前為記然",
    "T24n1451_034:0375a13": "後方入。」苾芻入時默然而入，見其婦女露形",
    "T24n1451_034:0375a14": "走去，俗人嫌恥，佛言：「欲入舍時作聲警覺。」彼",
    "T24n1451_034:0375a15": "即呵呵作聲喧鬧而入，家人報曰：「仁豈小兒",
    "T24n1451_034:0375a16": "呵呵聲響而入我家？」答曰：「佛令作聲而入，為",
    "T24n1451_034:0375a17": "此呵呵。」答曰：「更無方便可使作聲，唯此呵",
    "T24n1451_034:0375a18": "呵能為警覺？」苾芻默爾。苾芻白佛，佛言：「苾芻",
    "T24n1451_034:0375a19": "不應呵呵作聲入他人舍。」佛制不聽，遂拳打",
    "T24n1451_034:0375a20": "門扇作聲而入，家人怪問：「何故打破我門？」默",
    "T24n1451_034:0375a21": "爾無對，佛言：「不應打門，可作錫杖。」苾芻不",
    "T24n1451_034:0375a22": "解，佛言：「杖頭安鐶圓如盞口，安小鐶子搖",
    "T24n1451_034:0375a23": "動作聲而為警覺。」狗便出吠，用錫杖打，佛言：",
    "T24n1451_034:0375a24": "「不應以杖打狗，應舉怖之。」時有惡狗怖時瞋",
    "T24n1451_034:0375a25": "劇，佛言：「取一抄飯擲地令食。」至不信家久搖",
    "T24n1451_034:0375a26": "錫時遂生疲倦，而彼家人竟無出問，佛言：「不",
    "T24n1451_034:0375a27": "應多時搖動，可二三度搖，無人問時即須行",
    "T24n1451_034:0375a28": "去。」",
    "T24n1451_034:0375a29": "緣處同前。時有長者請佛及僧家中設食，苾",
    "T24n1451_034:0375b01": "芻僧伽皆去赴供，佛在寺中令人取食。為五",
    "T24n1451_034:0375b02": "因緣佛令取食。云何為五？一者為欲閑寂；二",
    "T24n1451_034:0375b03": "者為諸人天說法；三者為觀病人；四者為觀",
    "T24n1451_034:0375b04": "臥具；五者為諸聲聞人制其學處。今此因緣",
    "T24n1451_034:0375b05": "為制戒故住在寺中。時彼長者權為葉舍命",
    "T24n1451_034:0375b06": "眾令坐，時屬寒雨。長者行粥次行乾餅，次授",
    "T24n1451_034:0375b07": "爐餅并與蘿蔔。時有苾芻欱粥作呼呼聲，嚼",
    "T24n1451_034:0375b08": "乾餅者作百百聲，喫餺爐者作獵獵聲；屋上",
    "T24n1451_034:0375b09": "雨下作索索聲，瓶中飲水作骨骨聲，此等諸",
    "T24n1451_034:0375b10": "聲殊響合。時有苾芻先能歌舞，聞其聲韻",
    "T24n1451_034:0375b11": "憶舊管絃抑忍不禁，即從座起隨其音曲手",
    "T24n1451_034:0375b12": "舞逐之，告大眾曰：「大德！此是呼呼聲，大德此",
    "T24n1451_034:0375b13": "是百百聲，大德此是獵獵聲、此是索索聲、此",
    "T24n1451_034:0375b14": "是骨骨聲。」彈指相和無不合節，於大眾中有",
    "T24n1451_034:0375b15": "不住心者即便微笑，其用意者悉皆驚愕，行",
    "T24n1451_034:0375b16": "食諸人無不大笑，或生譏恥施主深怪。請食",
    "T24n1451_034:0375b17": "苾芻情大羞恥，將食至寺置在一邊，禮世尊",
    "T24n1451_034:0375b18": "足。世尊法爾共取食人歡言致問：「大眾頗得",
    "T24n1451_034:0375b19": "美食飽不？」白言：「大德！美食雖足，然施主致怪。」",
    "T24n1451_034:0375b20": "問曰：「何故？」以緣具白。世尊食訖出外洗足，還",
    "T24n1451_034:0375b21": "入房中宴坐而住，至於晡時方從定起，於苾",
    "T24n1451_034:0375b22": "芻眾中就座而坐，便告作舞苾芻曰：「汝以何",
    "T24n1451_034:0375b23": "心於施主家而作舞耶？」答言：「大德！有譏彼意，",
    "T24n1451_034:0375b24": "及掉舉心而作於舞。」佛告諸苾芻：「若苾芻作",
    "T24n1451_034:0375b25": "掉舉而為舞者得越法罪，若作譏彼心者無",
    "T24n1451_034:0375b26": "犯。汝諸苾芻！此等皆由作聲噉食致斯過失，",
    "T24n1451_034:0375b27": "是故苾芻不作聲食，作者得越法罪。」佛既遮",
    "T24n1451_034:0375b28": "已，時有信心俗旅，將諸乾餅、蘿蔔、甘蔗來施",
    "T24n1451_034:0375b29": "苾芻，皆不敢受。問言：「聖者！佛未出時，我等皆",
    "T24n1451_034:0375c01": "以外道而為福田；世尊出世，即以仁等福田",
    "T24n1451_034:0375c02": "中上。我等所有微薄施物，持來供養仁皆不",
    "T24n1451_034:0375c03": "受，豈令我等往後世時無路糧耶？又如佛說",
    "T24n1451_034:0375c04": "及時而施，但是新穀及以諸果創熟之時，先",
    "T24n1451_034:0375c05": "持奉施具戒具德，後自食者得福無量。唯願",
    "T24n1451_034:0375c06": "慈悲為我納受。」苾芻白佛，佛言：「此諸施物宜",
    "T24n1451_034:0375c07": "當為受，所有乾餅與羹餅和食，蘿蔔甘蔗截",
    "T24n1451_034:0375c08": "作小片食勿作聲。」",
    "T24n1451_034:0375c09": "緣處同前。時有長者請佛及僧就舍受食，時",
    "T24n1451_034:0375c10": "諸苾芻不一時去各作伴行，既到彼家更待",
    "T24n1451_034:0375c11": "餘者，人未盡集報長者曰：「宜可行食，我等前",
    "T24n1451_034:0375c12": "飡。」食飽便去。更有人來復令行食，如是展轉",
    "T24n1451_034:0375c13": "施主疲勞，報言：「聖者！待一時坐，我併行食。」",
    "T24n1451_034:0375c14": "既生擾惱，苾芻白佛，佛言：「受他請時不應亂",
    "T24n1451_034:0375c15": "去，在前去者至門相待，一時方入。若亂去者",
    "T24n1451_034:0375c16": "得越法罪。」",
    "T24n1451_034:0375c17": "如世尊言不亂去者，有病苾芻侍者食訖，方",
    "T24n1451_034:0375c18": "持食去，待食虛羸。苾芻白佛，佛言：「有五因緣",
    "T24n1451_034:0375c19": "早請食來在房中食。云何為五？一者是客新",
    "T24n1451_034:0375c20": "來；二者將欲行去；三者身嬰病苦；四者是看",
    "T24n1451_034:0375c21": "病人；五者身充知事。」",
    "T24n1451_034:0375c22": "緣處同前。時有長者大富多財情懷信敬，請",
    "T24n1451_034:0375c23": "佛僧眾就舍而食。世尊不去，有五因緣令人",
    "T24n1451_034:0375c24": "取食，廣說如上，今為制戒。苾芻食訖即便歸",
    "T24n1451_034:0375c25": "寺，施主本心欲求聞法，無一苾芻為其說法，",
    "T24n1451_034:0375c26": "遂生嫌恥。苾芻白佛，佛言：「理合譏嫌，故諸苾",
    "T24n1451_034:0375c27": "芻不應食了即皆歸寺。若即去者得越法罪，",
    "T24n1451_034:0375c28": "當為說法。」佛令說法者，苾芻不知誰當說法？",
    "T24n1451_034:0375c29": "佛言：「應令上座為其說法，若彼不能令第二",
    "T24n1451_034:0376a01": "者，此亦不能令第三者，此若無堪應番次與，",
    "T24n1451_034:0376a02": "或隨能者當預請之。」",
    "T24n1451_034:0376a03": "緣處同前。有一長者先有信心，於時時中往",
    "T24n1451_034:0376a04": "逝多林聽聞正法，遂於一時請佛僧眾就家",
    "T24n1451_034:0376a05": "受食。苾芻皆去，世尊同前，有五因緣廣如上",
    "T24n1451_034:0376a06": "說，此為制戒，佛不親行令人取食。如世尊說",
    "T24n1451_034:0376a07": "若其食了，施主樂法應為說者，眾差一人令",
    "T24n1451_034:0376a08": "住說法，大眾咸去。時彼施主并諸眷屬皆來",
    "T24n1451_034:0376a09": "一處，有大威嚴共聽法要，請言：「聖者！為我說",
    "T24n1451_034:0376a10": "法。」苾芻見彼威力大故，生畏懼心不能說法，",
    "T24n1451_034:0376a11": "長者念曰：「我多眷屬，苾芻情懼不為宣揚，我",
    "T24n1451_034:0376a12": "宜為說。」報言：「聖者！如世尊說：",
    "T24n1451_034:0376a13": "「『布施招大富，　　持戒得生天，",
    "T24n1451_034:0376a14": "　　專修斷煩惱，　　此是法當去。』」",
    "T24n1451_034:0376a15": "時彼苾芻聞是語已，竟無言對復道而歸。既",
    "T24n1451_034:0376a16": "至寺中諸苾芻問：「具壽！住彼為說法不？」答言：",
    "T24n1451_034:0376a17": "「諸具壽！獨留於我更無伴助，施主親族有大威",
    "T24n1451_034:0376a18": "嚴，皆來集會，我生畏懼不能說法。施主見我",
    "T24n1451_034:0376a19": "情懷怯懼，返即為我宣揚妙法。」苾芻白佛，佛",
    "T24n1451_034:0376a20": "言：「此之苾芻所言應理，是故不應獨令說法。",
    "T24n1451_034:0376a21": "從今已去差四苾芻，與說法人為伴。」",
    "T24n1451_034:0376a22": "緣在王舍城。如世尊制：說法苾芻應與四人",
    "T24n1451_034:0376a23": "伴者，有請喚處差說法人及與四伴。時伴苾",
    "T24n1451_034:0376a24": "芻遂向生緣或出便轉，悉不白知臨時闕事。",
    "T24n1451_034:0376a25": "以緣白佛，佛言：「與說法人為伴苾芻，向餘處",
    "T24n1451_034:0376a26": "時應白而去。若不白者得越法罪。」",
    "T24n1451_034:0376a27": "第八門第八子攝頌曰：",
    "T24n1451_034:0376a28": "　瀉藥齒有毒，　　刮舌篦應洗，",
    "T24n1451_034:0376a29": "　由其罪業盡，　　證得阿羅漢。",
    "T24n1451_034:0376b01": "緣在室羅伐城。有一婆羅門娶妻未久遂生",
    "T24n1451_034:0376b02": "一子，年既長大，於善法中而為出家。後於異",
    "T24n1451_034:0376b03": "時身忽染患，往醫師處告言：「賢首！我身有疾，",
    "T24n1451_034:0376b04": "幸為醫療。」報言：「聖者！仁今可服如是瀉藥，病",
    "T24n1451_034:0376b05": "得除愈。」苾芻即服纔一行痢，冷水洗淨藥即",
    "T24n1451_034:0376b06": "不下。醫來問言：「聖者！瀉藥好不？」報曰：「賢首！",
    "T24n1451_034:0376b07": "藥無氣力唯一行痢。」醫言：「聖者！冷水洗淨耶？」",
    "T24n1451_034:0376b08": "報言：「如是。」醫曰：「聖者！冷水洗淨云何轉瀉？仁",
    "T24n1451_034:0376b09": "今更可服前瀉藥，勿為洗淨，瀉痢將畢方可",
    "T24n1451_034:0376b10": "洗之。」報曰：「賢首！佛未聽許。」醫曰：「聖者！藥法應",
    "T24n1451_034:0376b11": "爾，不可相違。」苾芻白佛，佛言：「若如是者我今",
    "T24n1451_034:0376b12": "聽許，瀉痢未終宜當淨拭。」苾芻不知以何物",
    "T24n1451_034:0376b13": "拭？佛言：「應用土塊或以樹葉，或將破帛故紙",
    "T24n1451_034:0376b14": "而淨拭之，待瀉痢畢煖水淨洗。」",
    "T24n1451_034:0376b15": "緣處同前。於一林中有毒蛇住，諸牧羊人放",
    "T24n1451_034:0376b16": "火燒林，四面火來蛇即驚怖宛轉腹行，衝火",
    "T24n1451_034:0376b17": "而出僅得存命，投一樹下蟠身而住。于時具",
    "T24n1451_034:0376b18": "壽舍利子，遊行人間因至樹下，見此毒蛇被",
    "T24n1451_034:0376b19": "火燒處，身形破爛受諸苦惱，便為觀察宿世",
    "T24n1451_034:0376b20": "因緣有善根不？尊者觀見知有善根，又復更",
    "T24n1451_034:0376b21": "觀與誰相屬？見身與彼宿有因緣。即以水灑",
    "T24n1451_034:0376b22": "說三句法，告曰：「賢首當知！諸行無常、諸法",
    "T24n1451_034:0376b23": "無我、涅槃寂滅，宜於我所起殷淨心，捨傍生",
    "T24n1451_034:0376b24": "身當生善趣。」于時尊者作是語已即便捨去。",
    "T24n1451_034:0376b25": "時有鵄來銜去飡食，由此毒蛇於尊者處起",
    "T24n1451_034:0376b26": "善心故，命終之後於室羅伐城善解六事",
    "T24n1451_034:0376b27": "(一者自知設會、二者教人設會、三者善知讀誦、四者知捨施法、五者知受物法、六者善知淨觸也)婆羅",
    "T24n1451_034:0376b28": "門舍而為受生。時具壽舍利子知彼命過，即",
    "T24n1451_034:0376b29": "便觀察何處受生？見此城中善解六事婆羅",
    "T24n1451_034:0376c01": "門舍而為受生。為調伏故，尊者頻往婆羅門",
    "T24n1451_034:0376c02": "家，授與夫妻三歸五戒。後於異時獨至其家，",
    "T24n1451_034:0376c03": "婆羅門見白言：「聖者！無侍者耶？」尊者答曰：「我",
    "T24n1451_034:0376c04": "之侍者，非茅草生，從仁處得。」婆羅門曰：「我無",
    "T24n1451_034:0376c05": "小兒堪為侍者，我婦懷娠，若其生男奉為侍",
    "T24n1451_034:0376c06": "者。」報曰：「願爾無病，我已受之。」即便捨去。彼",
    "T24n1451_034:0376c07": "婦月滿便誕一男，飲母乳時爪齒損乳乳便",
    "T24n1451_034:0376c08": "腫大。曾與童子一處戲時，或因瞋忿若爪若",
    "T24n1451_034:0376c09": "齒，有傷損處悉皆瘡腫久而平復。時舍利子",
    "T24n1451_034:0376c10": "知彼小童出家時至，往其家中為父母說法，",
    "T24n1451_034:0376c11": "彼見出來尊者便念：「即是我侍者乎？」父告兒",
    "T24n1451_034:0376c12": "曰：「汝未生時，我許將汝供奉聖者為給侍人，",
    "T24n1451_034:0376c13": "今可隨行勿生顧戀。」此即是其最後生人，良",
    "T24n1451_034:0376c14": "久佇立觀尊者面隨後而去。尊者至寺便與",
    "T24n1451_034:0376c15": "出家，并受近圓依教令學。後嚼齒木，既刮舌",
    "T24n1451_034:0376c16": "已不洗而棄，蠅來附上遂便命過，次有守宮",
    "T24n1451_034:0376c17": "來食其蠅因此而死，次有黃狖來噉守宮還",
    "T24n1451_034:0376c18": "同喪命，次有犬子食此黃狖亦復命終，餘有",
    "T24n1451_034:0376c19": "殘者諸蟻來唼悉皆致死。是時有一苾芻在",
    "T24n1451_034:0376c20": "傍而立，見如是等事。至明日旦，時諸苾芻來",
    "T24n1451_034:0376c21": "於其處而嚼齒木，見狗眾蟻一處命終，怪其",
    "T24n1451_034:0376c22": "所以，共相謂曰：「狗蟻何因一處而死？」或言：「不",
    "T24n1451_034:0376c23": "知。」或言：「可共推尋誰作斯過？」時彼苾芻告諸",
    "T24n1451_034:0376c24": "人曰：「昨日婆羅門兒是尊者舍利子弟子，我",
    "T24n1451_034:0376c25": "見於此嚼其齒木，刮舌之篦不洗而棄，必應",
    "T24n1451_034:0376c26": "為此令其命終。」苾芻以緣白佛，佛言：「汝等苾",
    "T24n1451_034:0376c27": "芻！當知人中亦有帶毒，與蛇無異。從今已去",
    "T24n1451_034:0376c28": "嚼齒木時既刮舌了，應以水洗方可棄之，不",
    "T24n1451_034:0376c29": "洗而棄得越法罪。」",
    "T24n1451_034:0377a01": "如世尊說：嚼齒木已洗方棄者，有諸苾芻為",
    "T24n1451_034:0377a02": "水乏少不知如何？佛言：「於灰土上揩拭棄之。」",
    "T24n1451_034:0377a03": "後於異時帶毒苾芻，自染衣裳曬曝迴轉，于",
    "T24n1451_034:0377a04": "時具壽鄔波難陀來見染衣，告言：「具壽！我樂",
    "T24n1451_034:0377a05": "相助。」報言：「善哉！隨大德意。」時鄔波難陀性懷",
    "T24n1451_034:0377a06": "惡行，即取新衣陰乾、故衣日曝，又轉乾衣日",
    "T24n1451_034:0377a07": "曝、濕者陰乾。彼言：「大德！勿作如此。」時鄔波難",
    "T24n1451_034:0377a08": "陀還同前作，如是再三遮不肯止，其苾芻遂",
    "T24n1451_034:0377a09": "生瞋怒欲相擒撮。鄔波難陀便即走去，彼隨",
    "T24n1451_034:0377a10": "後逐。時舍利子來見相趁，告言：「具壽！欲作何",
    "T24n1451_034:0377a11": "事？」彼瞋盛故仍趁不息。鄔波難陀既被逐急，",
    "T24n1451_034:0377a12": "遂取樹枝遙打於彼，仍不止息。時舍利子即",
    "T24n1451_034:0377a13": "以軟語安慰不令趁及，鄔波難陀便遠走去。",
    "T24n1451_034:0377a14": "彼瞋心盛便咬其樹，齒咬樹時其葉皆落。苾",
    "T24n1451_034:0377a15": "芻白佛，佛言：「如此之人，不應相惱令生瞋恚。」",
    "T24n1451_034:0377a16": "如世尊說：不應相惱令生瞋者，後於異時鄔",
    "T24n1451_034:0377a17": "波難陀次當知事，至毒苾芻所告言：「具壽！作",
    "T24n1451_034:0377a18": "如是事。」彼見來告生大瞋恚。苾芻白佛，佛言：",
    "T24n1451_034:0377a19": "「此懷毒人或先有惡心，不應自往令其作務，",
    "T24n1451_034:0377a20": "可使傍人報所作事，彼聞應作勿令有闕。」彼",
    "T24n1451_034:0377a21": "毒苾芻勤修忘倦，摧五趣輪斷諸煩惱，證阿",
    "T24n1451_034:0377a22": "羅漢廣說如餘，乃至人天無不恭敬。諸苾芻",
    "T24n1451_034:0377a23": "白具壽舍利子言：「尊者弟子極懷瞋毒，如此",
    "T24n1451_034:0377a24": "之人尚能證得阿羅漢果，甚為希有。」于時尊",
    "T24n1451_034:0377a25": "者舍利子，為諸苾芻廣說前緣。時諸苾芻咸",
    "T24n1451_034:0377a26": "皆有疑，請世尊曰：「大德！彼苾芻先作何業，捨",
    "T24n1451_034:0377a27": "毒蛇身生於人趣？」佛言：「汝等苾芻！彼自作業，",
    "T24n1451_034:0377a28": "成熟之時還須自受。廣說如餘乃至頌曰：",
    "T24n1451_034:0377a29": "「『假令經百劫，　　所作業不亡；",
    "T24n1451_034:0377b01": "　　因緣會遇時，　　果報還自受。』",
    "T24n1451_034:0377b02": "「汝等苾芻！當一心聽。乃往過去此賢劫中人",
    "T24n1451_034:0377b03": "壽二萬歲時，有迦攝波如來、應、正等覺，十號",
    "T24n1451_034:0377b04": "具足，出現世間，住婆羅痆斯仙人墮處施鹿",
    "T24n1451_034:0377b05": "園中。此毒苾芻彼佛法中而為出家常，修慈",
    "T24n1451_034:0377b06": "觀。諸苾芻見咸皆喚言：『慈觀！慈觀！』報言：『仁",
    "T24n1451_034:0377b07": "等更莫喚我慈觀！慈觀！』如是再三喚仍不止，",
    "T24n1451_034:0377b08": "於諸苾芻遂生瞋恨，口出惡言：『我是慈觀，汝",
    "T24n1451_034:0377b09": "是人中毒蛇。』」佛言：「汝等苾芻於意云何？迦攝",
    "T24n1451_034:0377b10": "波如來正法中出家修慈觀者豈異人乎？此",
    "T24n1451_034:0377b11": "苾芻是。由彼往昔於佛聲聞弟子處起瞋恨",
    "T24n1451_034:0377b12": "心作惡口故，於五百生中常作毒蛇，餘殘業",
    "T24n1451_034:0377b13": "力於此人中受惡毒報。由彼往昔讀誦作業",
    "T24n1451_034:0377b14": "修諸戒品，於蘊界處緣起處非處得善巧故，",
    "T24n1451_034:0377b15": "由彼善根於我法中而得出家，斷諸煩惱證",
    "T24n1451_034:0377b16": "阿羅漢。汝等苾芻！由是因緣我常宣說，黑業",
    "T24n1451_034:0377b17": "得黑報、雜業得雜報、白業得白報。汝等應當",
    "T24n1451_034:0377b18": "勤修白業，離黑雜業。」時諸苾芻聞佛說已，心",
    "T24n1451_034:0377b19": "大歡喜，頂禮佛足奉辭而去。",
    "T24n1451_034:0377b20": "第八門第九子攝頌曰：",
    "T24n1451_034:0377b21": "　三衣隨事著，　　蘭若法應知，",
    "T24n1451_034:0377b22": "　浴守門妙華，　　不應住非處。",
    "T24n1451_034:0377b23": "緣處同前。時諸苾芻每於寺內著僧伽胝，灑",
    "T24n1451_034:0377b24": "掃為壇牛糞塗地，入廁便轉染衣浣胝。如僧",
    "T24n1451_034:0377b25": "伽胝，七條五條亦皆同此作諸事業。諸苾芻",
    "T24n1451_034:0377b26": "見一人報曰：「此等諸衣不作差別隨處著用，",
    "T24n1451_034:0377b27": "理不應為。如世尊說：『僧伽胝者是其大衣。』豈",
    "T24n1451_034:0377b28": "合不作差別而用。」咸言：「具壽！善說斯語，可共",
    "T24n1451_034:0377b29": "白佛。」佛言：「汝等苾芻！理合如是共相止諫。僧",
    "T24n1451_034:0377c01": "伽胝者是衣中王，是故不應隨處著用作諸",
    "T24n1451_034:0377c02": "事業。」如世尊說：僧伽胝衣不應隨處著用者，",
    "T24n1451_034:0377c03": "苾芻不知何處應著？佛言：「入聚落時、行乞食",
    "T24n1451_034:0377c04": "時、隨噉食時、入眾食時、禮制底時、聽佛法",
    "T24n1451_034:0377c05": "時、晝夜聽法時、禮拜二師及同梵行者時，如",
    "T24n1451_034:0377c06": "是等處可披大衣。嗢多羅僧伽應於淨處披",
    "T24n1451_034:0377c07": "著及食等事。其安怛婆娑，任於何處隨意",
    "T24n1451_034:0377c08": "著用，悉皆無犯。」",
    "T24n1451_034:0377c09": "緣處同前。如世尊說：「若日出已，眾鳥皆鳴",
    "T24n1451_034:0377c10": "農夫耕作，如前廣說，乃至當離喧鬧獨處閑",
    "T24n1451_034:0377c11": "居，宜可端心勤修靜慮。」時有苾芻寡聞淺",
    "T24n1451_034:0377c12": "識，往空閑處而作草菴，晝夜勤思唯除乞食，",
    "T24n1451_034:0377c13": "放牧人等皆悉共知。時有群賊被他所害，並",
    "T24n1451_034:0377c14": "多傷損飢渴所逼，眾共籌量不知何去？一人",
    "T24n1451_034:0377c15": "告曰：「彼蘭若中有釋家子，凡諸沙門性多貯",
    "T24n1451_034:0377c16": "畜，并有悲心情無怖怯。仁等可去宜共往投，",
    "T24n1451_034:0377c17": "必有所獲。」賊眾咸言：「善哉斯語！宜可共去。」",
    "T24n1451_034:0377c18": "悉皆希望舉面同行至蘭若中。苾芻見已便",
    "T24n1451_034:0377c19": "唱：「善來！」時諸賊人情生無畏住經少時，告言：",
    "T24n1451_034:0377c20": "「聖者！我寒須火。」苾芻報曰：「我居蘭若無火可",
    "T24n1451_034:0377c21": "求。」又言：「聖者！渴困須水。」苾芻報：「無。」賊復告言：",
    "T24n1451_034:0377c22": "「聖者！須少許麨用安瘡上，幸見相與。」苾芻報：",
    "T24n1451_034:0377c23": "「無。」賊復告言：「聖者！我須故物欲纏瘡處。」苾芻",
    "T24n1451_034:0377c24": "報：「無。」次索蘇油用塗瘡上。苾芻報：「無。」復告",
    "T24n1451_034:0377c25": "言：「聖者！飢困須食。」苾芻報：「無。」賊復問言：「聖者！",
    "T24n1451_034:0377c26": "今是何辰屬何星宿？」苾芻答言：「我居蘭若不",
    "T24n1451_034:0377c27": "閑斯事。」中有一人先知僧法，遂生瞋恚告言：",
    "T24n1451_034:0377c28": "「聖者！前事已過我更相問，仁得阿羅漢、不還、",
    "T24n1451_034:0377c29": "一來、預流果耶？」苾芻答曰：「我居蘭若。」賊言：",
    "T24n1451_034:0378a01": "「且致是事，更問聖者得非想非非想處、無所",
    "T24n1451_034:0378a02": "有處、識處、空處、四靜慮定耶？」苾芻報云：「我居",
    "T24n1451_034:0378a03": "蘭若。」賊言：「聖者！仁是三藏持經律論耶？」苾芻",
    "T24n1451_034:0378a04": "亦同前答，賊言：「聖者！汝字云何？」亦如前報，",
    "T24n1451_034:0378a05": "賊言：「此是何方？」苾芻亦同前報。于時群賊所",
    "T24n1451_034:0378a06": "問之事，苾芻皆答：「我居蘭若。」賊便大瞋告諸",
    "T24n1451_034:0378a07": "人曰：「我等雖賊，而此苾芻乃是大賊。何以故？",
    "T24n1451_034:0378a08": "自身名號尚不能知，詐現容儀誑惑人世。」時",
    "T24n1451_034:0378a09": "諸賊人於苾芻處各懷瞋恨，便共苦打身體",
    "T24n1451_034:0378a10": "皆破，衣鉢錫杖悉皆摧裂僅存餘命，賊於",
    "T24n1451_034:0378a11": "夜中捨之而去。時此苾芻既遭困辱，至天明",
    "T24n1451_034:0378a12": "已詣逝多林，諸苾芻見問言：「具壽！何故形容",
    "T24n1451_034:0378a13": "困頓若此？」即以上事具告。時諸苾芻以緣白",
    "T24n1451_034:0378a14": "佛，佛言：「汝等苾芻！我為蘭若苾芻制其行法，",
    "T24n1451_034:0378a15": "住蘭若人須貯水火，并畜蘇油麨及故帛，食",
    "T24n1451_034:0378a16": "留少許，須識星辰及知時節方隅所在，善閑",
    "T24n1451_034:0378a17": "經律論，乃至自知名字。若蘭若苾芻不依制",
    "T24n1451_034:0378a18": "者得越法罪。」",
    "T24n1451_034:0378a19": "緣處同前。時有邪命外道身忽染患，往醫人",
    "T24n1451_034:0378a20": "處請求救療，答曰：「應作浴室洗沐身體，病可",
    "T24n1451_034:0378a21": "得除。」答言：「賢首！我於何處得有浴室？隨時乞",
    "T24n1451_034:0378a22": "食活命而已。」報言：「聖者！沙門釋子，每於半月",
    "T24n1451_034:0378a23": "在浴室中洗浴，仁可往彼洗沐身形。」苾芻洗",
    "T24n1451_034:0378a24": "時彼便入內身披赭服，謂是苾芻皆不遮止。",
    "T24n1451_034:0378a25": "彼疾洗已出坐曬身，時有求寂來至其所，喚",
    "T24n1451_034:0378a26": "言：「老人！可共洗浴。」彼即搖頭不欲重洗，求寂",
    "T24n1451_034:0378a27": "即便捉臂牽去，彼作是語：「沙門釋子皆不淨",
    "T24n1451_034:0378a28": "潔，以不淨手觸淨洗身。」答曰：「我是沙門，汝是",
    "T24n1451_034:0378a29": "何物？」答言：「我是外道。」即告諸人曰：「誰將外道",
    "T24n1451_034:0378b01": "入浴室中？」以緣白佛，佛言：「若洗浴時可守門",
    "T24n1451_034:0378b02": "戶，見苾芻入應問其名。」彼相識者亦問名號，",
    "T24n1451_034:0378b03": "佛言：「不應爾。」",
    "T24n1451_034:0378b04": "爾時佛在憍薩羅國，人間遊行至一聚落名曰",
    "T24n1451_034:0378b05": "欲犁，彼有園林佛於此住。於別村內有婆羅",
    "T24n1451_034:0378b06": "門名曰妙花，封邑極多受用無乏，勝光大王",
    "T24n1451_034:0378b07": "常為供養。妙花有一親教弟子名曰樹生，多",
    "T24n1451_034:0378b08": "聞聰辯論難無滯，與五百人於妙花處，學誦",
    "T24n1451_034:0378b09": "婆羅門諸要經典。是時妙花聞沙門喬答摩，",
    "T24n1451_034:0378b10": "釋迦之子棄捨俗業，剃除鬚髮著袈裟服，以",
    "T24n1451_034:0378b11": "正信心而為出家，已獲無上正等菩提，有大",
    "T24n1451_034:0378b12": "名稱遠近諸國無不知聞，十號圓明人天恭",
    "T24n1451_034:0378b13": "敬，不從師受自然證悟，我生已盡、梵行已立、",
    "T24n1451_034:0378b14": "不受後有，如實而知演說妙法，所謂初中後",
    "T24n1451_034:0378b15": "善文義巧妙，純一圓滿清淨梵行。於憍薩羅",
    "T24n1451_034:0378b16": "國人間遊行，今來至此欲犁聚落林中而住。",
    "T24n1451_034:0378b17": "「我先曾讀尚古之書，若人成就三十二相莊",
    "T24n1451_034:0378b18": "嚴身者，此人唯有二種事業：如若在家當作",
    "T24n1451_034:0378b19": "轉輪王王四天下，以法化世七寶具足，所謂",
    "T24n1451_034:0378b20": "輪寶、象寶、馬寶、珠寶、女寶、主藏臣寶、主兵臣",
    "T24n1451_034:0378b21": "寶，千子具足容儀端正，有大威德勇健無雙，",
    "T24n1451_034:0378b22": "所往之處他迎自伏，周環四海無不稟化，亦",
    "T24n1451_034:0378b23": "無怨敵刀杖憂苦，但以正法教被黎元，共行",
    "T24n1451_034:0378b24": "十善安樂而住。若出家者，如上所說證大菩",
    "T24n1451_034:0378b25": "提。」于時妙花聞此事已，告弟子樹生曰：「汝今",
    "T24n1451_034:0378b26": "知不？我聞沙門喬答摩釋迦之子，棄捨釋種",
    "T24n1451_034:0378b27": "剃除鬚髮，身服袈裟而為出家，廣說如上。乃",
    "T24n1451_034:0378b28": "至名稱普聞人間遊行，今至憍薩羅欲犁聚",
    "T24n1451_034:0378b29": "落，於大林中而為居止。我先曾讀尚古之書，",
    "T24n1451_034:0378c01": "若人成就三十二相莊嚴身者，此人唯有二",
    "T24n1451_034:0378c02": "種事業：如其在家當為轉輪王；若出家者",
    "T24n1451_034:0378c03": "當得成佛，名稱普聞廣說如上。汝今往彼親",
    "T24n1451_034:0378c04": "為觀察，所聞相好為實？為虛？」樹生白言：「如大",
    "T24n1451_034:0378c05": "師教。」即與聚落諸耆宿婆羅門聰明博識詣",
    "T24n1451_034:0378c06": "世尊所，既到佛前在一邊立。諸婆羅門以種",
    "T24n1451_034:0378c07": "種言詞慰問世尊，即便前坐，世尊即為說微",
    "T24n1451_034:0378c08": "妙法，示教利喜令彼欣悅。彼摩納婆佛說法",
    "T24n1451_034:0378c09": "時，著皮革屣佛前經行。時來暫聽以言亂問",
    "T24n1451_034:0378c10": "語畢便去，於世尊前極懷高慢，情無畏敬作",
    "T24n1451_034:0378c11": "拒逆心，自謂超勝。於時世尊告曰：「汝今豈合",
    "T24n1451_034:0378c12": "作如是事共解明論？大婆羅門漫為言說。」問",
    "T24n1451_034:0378c13": "言：「喬答摩！我有何過？」佛言：「我與學識大人",
    "T24n1451_034:0378c14": "共言議時，汝著革屣經行不住，不識次第無",
    "T24n1451_034:0378c15": "恭順心，以言亂問而為違逆。」彼言：「喬答摩！我",
    "T24n1451_034:0378c16": "婆羅門法，行與他人而為言說，立坐臥者皆",
    "T24n1451_034:0378c17": "共言談不成是過。諸禿沙門被煩惱縛不生",
    "T24n1451_034:0378c18": "男女，我於言次共作談論斯有何失？」佛言：「汝",
    "T24n1451_034:0378c19": "有所為來至我所，汝於尊人未受教誨。」彼聞",
    "T24n1451_034:0378c20": "是語便生瞋恚不忍之心，欲於佛所共為詰",
    "T24n1451_034:0378c21": "難。即白佛言：「汝喬答摩！諸釋迦種如野象類，",
    "T24n1451_034:0378c22": "於婆羅門處不生恭敬供養尊重。」佛言：「樹生！",
    "T24n1451_034:0378c23": "諸釋迦子有何過失？汝作斯語。」白言：「喬答摩！",
    "T24n1451_034:0378c24": "我於往時，緣親教師及為己事詣劫比羅城。",
    "T24n1451_034:0378c25": "諸釋男女在高樓上，見我入城在道而行，悉",
    "T24n1451_034:0378c26": "皆遙指共相謂曰：『此是樹生摩納婆，妙花婆",
    "T24n1451_034:0378c27": "羅門弟子。』唯知遙指更無恭敬供養之心。」佛",
    "T24n1451_034:0378c28": "言：「摩納婆！如百舌鳥多作聲音，住在巢中隨",
    "T24n1451_034:0378c29": "意言語。諸釋迦種自居宅內，隨意言談此亦",
    "T24n1451_034:0379a01": "何過？」白言：「喬答摩！世間唯有四種大姓：所謂",
    "T24n1451_034:0379a02": "婆羅門、剎利、薜舍、戍達羅。此等諸人悉皆尊",
    "T24n1451_034:0379a03": "重供養恭敬諸婆羅門，唯此釋種無如是事。」",
    "T24n1451_034:0379a04": "于時世尊即作是念：「此摩納婆將釋迦種類",
    "T24n1451_034:0379a05": "同野象，毀過太甚。我今宜可為彼宣說過去",
    "T24n1451_034:0379a06": "因緣根源種族，令息慢心。」作此念已，見摩",
    "T24n1451_034:0379a07": "納婆過去之世，是釋迦子婢之所生，即釋迦",
    "T24n1451_034:0379a08": "子是彼曹主。告摩納婆曰：「汝今何姓？」白言：",
    "T24n1451_034:0379a09": "「喬答摩！我姓箭道。」佛言：「摩納婆！我今見汝往",
    "T24n1451_034:0379a10": "昔之祖，是釋迦婢所生，今諸釋子是汝曹主。」",
    "T24n1451_034:0379a11": "時餘耆宿諸婆羅門共白佛言：「汝喬答摩！勿",
    "T24n1451_034:0379a12": "言樹生是婢所生。何以故？此樹生者，多聞聰",
    "T24n1451_034:0379a13": "辯論難無滯，共喬答摩依正法語往還論議。」",
    "T24n1451_034:0379a14": "佛告婆羅門：「若言樹生多聞大智能擊論者，",
    "T24n1451_034:0379a15": "汝等默然，令彼言論。若不能者彼可默然，汝",
    "T24n1451_034:0379a16": "答。」即說：「婆羅門言樹生多智，能與喬答摩",
    "T24n1451_034:0379a17": "而為論難，我等且默。」",
    "T24n1451_034:0379a18": "爾時世尊命樹生曰：「古昔有王名曰甘蔗，生",
    "T24n1451_034:0379a19": "其四子：一、名炬口，二、名驢耳，三、名象肩，四、名足",
    "T24n1451_034:0379a20": "玔。四子有過悉皆擯斥。時四童子各將己",
    "T24n1451_034:0379a21": "妹，相隨而去往詣他方，至雪山側於一河邊，",
    "T24n1451_034:0379a22": "是劫比仙舊所住處，相去非遠各葺草菴以",
    "T24n1451_034:0379a23": "自停息，遂捨親妹取異母者，用充妻室各生",
    "T24n1451_034:0379a24": "男女。時甘蔗王憶戀諸子，告大臣曰：『我子何",
    "T24n1451_034:0379a25": "在？』白言：『大王！王昔有事悉皆擯斥，具陳其事",
    "T24n1451_034:0379a26": "乃至各生男女。』王告臣曰：『我子能作如是之",
    "T24n1451_034:0379a27": "事？』答曰：『彼能。』王即舉身長舒右手而為歎曰：",
    "T24n1451_034:0379a28": "『我子能為如是之事。』由彼大臣口陳說故，因",
    "T24n1451_034:0379a29": "此種族號為釋迦(此云能也)。摩納婆！汝頗曾聞釋",
    "T24n1451_034:0379b01": "迦氏族如是之事？」答曰：「我聞。」「摩納婆！甘蔗",
    "T24n1451_034:0379b02": "王家有一好婢名曰知方，容貌端正與一仙",
    "T24n1451_034:0379b03": "人而為妻室，遂誕一子，纔生即語：『且莫揩身，待",
    "T24n1451_034:0379b04": "我洗浴除不淨已。』往昔之時人皆喚鬼名為箭",
    "T24n1451_034:0379b05": "道，汝亦曾聞此種族不？」時摩納婆聞便默爾。",
    "T24n1451_034:0379b06": "如是再三悉皆具問，彼默不答。時金剛手神",
    "T24n1451_034:0379b07": "於其頂上擬金剛杵，放大火光流焰輝赫告",
    "T24n1451_034:0379b08": "言：「摩納婆！佛三問時，汝作矯心不應答者，我",
    "T24n1451_034:0379b09": "即以杵碎破汝頭而為七分。」佛威力故令摩",
    "T24n1451_034:0379b10": "納婆見金剛手，便大驚怖心憂毛竪，白佛言：",
    "T24n1451_034:0379b11": "「喬答摩！我先曾聞有斯種族。」時彼耆宿諸婆",
    "T24n1451_034:0379b12": "羅門作如是言：「誠如喬答摩所說，我等皆信",
    "T24n1451_034:0379b13": "今此樹生源初種族實是婢兒。」時摩納婆見",
    "T24n1451_034:0379b14": "云：「婢子。」心生憂赧低頭而住口不能言。爾時",
    "T24n1451_034:0379b15": "世尊見斯事已復作是念：「我今宜可安慰樹",
    "T24n1451_034:0379b16": "生令離憂惱。」即為更說種種因緣種種譬喻，",
    "T24n1451_034:0379b17": "令彼止息高慢之心捨除憂苦，便告彼曰：「摩",
    "T24n1451_034:0379b18": "納婆！且置是事。汝本來意今可求之。」是時樹",
    "T24n1451_034:0379b19": "生即於佛身觀三十二相，唯見三十，餘之二",
    "T24n1451_034:0379b20": "相疑不能見，所謂陰相及以舌相，說伽他曰：",
    "T24n1451_034:0379b21": "「昔聞大牟尼，　　具相三十二；",
    "T24n1451_034:0379b22": "　我今觀佛體，　　一相遍身無。",
    "T24n1451_034:0379b23": "　未覩人中尊，　　或容在隱處；",
    "T24n1451_034:0379b24": "　廣長妙舌相，　　口中人不知。",
    "T24n1451_034:0379b25": "　惟願為現相，　　除我心中疑，",
    "T24n1451_034:0379b26": "　正覺大名聞，　　世人難得見。」",
    "T24n1451_034:0379b27": "根本說一切有部毘奈耶雜事卷第三十四"
}