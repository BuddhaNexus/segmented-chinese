{
    "X79n1561_006:0576b11": "僧寶正續傳卷第六",
    "X79n1561_006:0576b13": "隆興府沙門　祖琇　撰",
    "X79n1561_006:0576b14": "皷山珪禪師",
    "X79n1561_006:0576b15": "師名士珪。城都史氏子。世業儒。師幼而明敏。年十三。",
    "X79n1561_006:0576b16": "依大慈寺宗雅首座。落髮具授。大慈號四川學海。師",
    "X79n1561_006:0576b17": "執經講筵。志在楞嚴。閱五祀。伯父持一居士勉之南",
    "X79n1561_006:0576b18": "詢。即出關。謁玉泉勤雲葢智百丈肅靈源清。所至參",
    "X79n1561_006:0576b19": "承。皆蒙咨揖。晚依百丈歸正首座。正博貫內外典籍。",
    "X79n1561_006:0576b20": "一日正語以龍門佛眼道德。師聞而悅之。即自百丈",
    "X79n1561_006:0576b21": "歷東吳。觀光保社。尋抵龍門。以咨參。所得扣之。佛眼",
    "X79n1561_006:0576b22": "曰。汝解心已極。只欠著力開眼耳。令主堂司。一日問",
    "X79n1561_006:0576b23": "曰。絕對待時如何。佛眼曰。如汝僧堂中白槌相似。師",
    "X79n1561_006:0576b24": "罔措。至晚。復舉前問。佛眼曰。閑言語。師於言下。頓釋",
    "X79n1561_006:0576c01": "疑情。曰。東山鐵酸饀。今而後。不復疑也。自是師資緣",
    "X79n1561_006:0576c02": "契。決擇日臻玄奧。政和末。佛眼被旨。遷褒禪山。師佐",
    "X79n1561_006:0576c03": "其行。和守錢公請開法天寧。唱佛眼之道。佛眼謝褒",
    "X79n1561_006:0576c04": "禪。錢復請于朝。以師繼其席。閱七稔。九江守趙公移",
    "X79n1561_006:0576c05": "師東林。未幾胡馬南渡。退居分寧之西峰。結茅于寺",
    "X79n1561_006:0576c06": "旁竹間。號竹庵。有偈曰。種竹百餘箇。結茅三兩間。才",
    "X79n1561_006:0576c07": "通溪上路。不礙屋頭山。黃葉水去住。白雲風往還。平",
    "X79n1561_006:0576c08": "生只如此。道者少機關。及圜悟禪師歸蜀。送別次。圜",
    "X79n1561_006:0576c09": "悟劇稱杲妙喜。師恨未之識。俄避地造仰山。適妙喜",
    "X79n1561_006:0576c10": "亦至。遂相與定臨濟宗旨。偕還南康之雲門庵。妙喜",
    "X79n1561_006:0576c11": "曰。昔白雲端師公謝事圓通約保寧勇禪師夏居白",
    "X79n1561_006:0576c12": "蓮峰。作頌古一百一十篇。有提盡古人未到處。從頭",
    "X79n1561_006:0576c13": "一一加針錐之語。吾二人同夏于此。雖効顰無愧也。",
    "X79n1561_006:0576c14": "遂取古人公案一百一十則。各為之頌。發明蘊奧。不",
    "X79n1561_006:0576c15": "開知見戶牖。不涉言語蹊徑。其頌女子出定話曰。不",
    "X79n1561_006:0576c16": "假文殊神通。不用罔明彈指。爾時靈山會中。女子從",
    "X79n1561_006:0576c17": "定而起。臨濟見僧入門。便喝頌曰。一喝喝上四禪天。",
    "X79n1561_006:0576c18": "臨濟元來不會禪。盡道朝陽生戶外。不知夜月落堦",
    "X79n1561_006:0576c19": "前。德山見僧入門。便棒頌曰。棒下真鍮不博金。德山",
    "X79n1561_006:0576c20": "徹底老婆心。後人只看波濤湧。不見龍王宮殿深。芭",
    "X79n1561_006:0576c21": "蕉拄杖子話頌曰。綿州附子漢州薑。最好沉梨出麝",
    "X79n1561_006:0576c22": "香。魯子師僧才一嗅。鼻頭裂破眼睛黃。若此類皆奇",
    "X79n1561_006:0576c23": "作也。已而入閩。閩帥參政張公宋以聖泉處師。稍遷",
    "X79n1561_006:0576c24": "乾元。俄給事張公致遠移師皷山。授道元餘。剏新棟",
    "X79n1561_006:0577a01": "宇。甞示眾曰。巧說說不到。心思思不及。命斷眼豁開。",
    "X79n1561_006:0577a02": "半錢也不直。又曰。不擁其前。不遮其後。上下四維。七",
    "X79n1561_006:0577a03": "通八透。正當恁麼時如何。八十翁翁行不得。又曰。目",
    "X79n1561_006:0577a04": "擊道存。已涉文彩。執鞭回首。未免途程。直向混沌未",
    "X79n1561_006:0577a05": "分時明白。父母未生時現成。翛然不落陰界。自由自",
    "X79n1561_006:0577a06": "在。當恁麼時如何。踏著關棙子。處處得逢渠。又曰。正",
    "X79n1561_006:0577a07": "當明時如王寶劒。卓拄杖下座。又曰。玄路絕如解開。",
    "X79n1561_006:0577a08": "口說話。聖量盡。方得不受人瞞。玄路不絕。只是說道",
    "X79n1561_006:0577a09": "理。聖量不盡。依前落路岐。丞相張公德遠出師七閩。",
    "X79n1561_006:0577a10": "一日謂僚屬曰。越山當福城三山之中。院獨廢絕。非",
    "X79n1561_006:0577a11": "老禪不能辦。即以屬師。不數月。殿閣崇成。他日丞相",
    "X79n1561_006:0577a12": "游皷山。目其成績。遂迎師復歸皷山。是時閩中法道",
    "X79n1561_006:0577a13": "最盛。葢自師與真歇淨照數公振發。紹興甲子。有旨",
    "X79n1561_006:0577a14": "移鴈山能仁。為第一代。乙丑蒙恩。住龍翔新寺。丙寅",
    "X79n1561_006:0577a15": "秋七月十八日。得旨謝院事。明日湯浴更衣。聲鐘集",
    "X79n1561_006:0577a16": "眾。師步至眾集處。方趺座。泊然而逝。壽六十有四。臘",
    "X79n1561_006:0577a17": "五十有一。火餘舌如紅蓮色。并二牙不燼。舍利不勝",
    "X79n1561_006:0577a18": "數。門人奉遺命歸之皷山壽塔。師風姿奇厖。朗潤。聲",
    "X79n1561_006:0577a19": "如鐘。學兼內外。談論袞袞。操持宗柄斷斷。然久益嚴",
    "X79n1561_006:0577a20": "嚴與賢士大夫游。幾半天下。皆一時宗奉祖道外護",
    "X79n1561_006:0577a21": "佛乘者。晚居皷山。自號老禪。書揩逌媚。尺牘所傳。人",
    "X79n1561_006:0577a22": "以為寶。其所為。禪家四六。及五字句。皆精絕。自成一",
    "X79n1561_006:0577a23": "體。世多傳誦。有語錄。行于世。",
    "X79n1561_006:0577a24": "贊曰。大慧禪師甞題師畫像曰。讚歎竹庵。也是妙喜",
    "X79n1561_006:0577b01": "罵詈竹庵。也是妙喜。讚之罵之。各有所以。讚之者。為",
    "X79n1561_006:0577b02": "渠具衲僧正眼。罵之者。為渠浸在醋甕裏。或曰。如竹",
    "X79n1561_006:0577b03": "庵之為宗師也。不可讚。不可罵。精金美玉。自有定價。",
    "X79n1561_006:0577b04": "讚之罵之。徒增話杷。妙喜聞之。笑而不答。但拊掌叩",
    "X79n1561_006:0577b05": "齒三下。從渠鑽龜打瓦。世以為確論。予謂。近代宗師",
    "X79n1561_006:0577b06": "涉世交公卿大夫。言行相副。全節自高。宏法有躰。由",
    "X79n1561_006:0577b07": "靈源佛鑑而後。竹庵其賢哉。",
    "X79n1561_006:0577b08": "徑山杲禪師",
    "X79n1561_006:0577b09": "禪師諱宗杲。宣州寧國奚氏子。幼警敏有英氣。年十",
    "X79n1561_006:0577b10": "三。始入鄉校。一日與同窓戲譃。以硯投之。悞中先生",
    "X79n1561_006:0577b11": "帽。償金而去。乃曰。讀世書。曷若究出世法乎。即詣東",
    "X79n1561_006:0577b12": "山慧雲院出家。先是元豐戊午。院塑釋迦像。有異人",
    "X79n1561_006:0577b13": "丁生者。語寺僧曰。立像一紀。當生一導師。大興宗教。",
    "X79n1561_006:0577b14": "若像有難。是人方來。像毀。則是人亦有難。崇寧甲申。",
    "X79n1561_006:0577b15": "有盜穴像腹。取其所藏。師以是歲適至。事慧齊為師。",
    "X79n1561_006:0577b16": "明年落髮受具。繇是智辯自將。淩跨流輩。閱古雲門",
    "X79n1561_006:0577b17": "錄。恍若舊習。聞老宿紹珵久依天衣懷公。亟往上謁。",
    "X79n1561_006:0577b18": "與聞雪竇奧旨。趨寶峰湛堂準禪師。見師風神爽邁。",
    "X79n1561_006:0577b19": "特加器重。使之執侍。指以入道捷徑。師橫機無所讓。",
    "X79n1561_006:0577b20": "準呵之曰。汝未曾悟。病在意識頌解。則為所知障。時",
    "X79n1561_006:0577b21": "李彭商老參道於準。師適有語曰。道須神悟。妙在心",
    "X79n1561_006:0577b22": "空。體之不假於聦明。得之頓超於聞見。李歎賞曰。何",
    "X79n1561_006:0577b23": "必讀四庫書。然後為學哉。因結為方外交。準將入滅。",
    "X79n1561_006:0577b24": "師問。孰可依從。準以圜悟勤公語之。已而重趼荊渚。",
    "X79n1561_006:0577c01": "謁無盡居士張公。請銘準塔。公道望傾天下。師登其",
    "X79n1561_006:0577c02": "門。承顏接辭。綽有餘裕。公稱譽之。為名庵。曰妙喜。字",
    "X79n1561_006:0577c03": "以曇晦。歸寶峰。訖其事。復見無盡。從容問曰。居士謂",
    "X79n1561_006:0577c04": "我禪何如。公曰。子禪逸格矣。師曰。宗杲實未自肯在。",
    "X79n1561_006:0577c05": "公曰。行見川勤可也。於是佩服其言。放浪襄漢。會大",
    "X79n1561_006:0577c06": "陽微禪師。密授曹洞宗旨。尋游東都。宣和六年。圜悟",
    "X79n1561_006:0577c07": "禪師被旨。都下天寧。師自慶曰。天賜我得見此老。不",
    "X79n1561_006:0577c08": "孤湛堂張公指南之意。遂迨天寧。及聆其陞堂法要。",
    "X79n1561_006:0577c09": "逈異平日所聞。即傾心依附。閱四旬。圜悟舉僧問雲",
    "X79n1561_006:0577c10": "門如何是諸佛出身處。門云。東山水上行。若有人問",
    "X79n1561_006:0577c11": "天寧。只向道。薰風自南來。殿閣生微凉。於言下。豁然",
    "X79n1561_006:0577c12": "頓悟。圜悟大喜。遷師擇木堂。以古今差別因緣。密加",
    "X79n1561_006:0577c13": "研練。一日圜悟飯。超然居士趙公。師預坐。忽忘舉筯。",
    "X79n1561_006:0577c14": "圜悟顧師而語超然曰。是子參得黃楊木禪也。師既",
    "X79n1561_006:0577c15": "為所激。乘問扣曰。聞和尚嘗問五祖話。不知記其答",
    "X79n1561_006:0577c16": "否。圜悟曰。向問有句無句。如藤倚樹。作麼生。五祖云。",
    "X79n1561_006:0577c17": "描也描不成。畫也畫不就。又問。樹倒藤枯時如何。五",
    "X79n1561_006:0577c18": "祖云。相隨來也。師廓然脫去。知見玄妙。圜悟深可之。",
    "X79n1561_006:0577c19": "使掌記室。著臨濟正宗記[田/廾]焉。分座令接衲。繇是以。",
    "X79n1561_006:0577c20": "竹篦。應機施設。電閃星飛。不容擬議。叢林活然歸重。",
    "X79n1561_006:0577c21": "右丞呂公舜徒奏錫佛日之號。虜人犯順。欲名僧十",
    "X79n1561_006:0577c22": "數比去。師為所挾。會天竺密三藏日與論義。密尤敬",
    "X79n1561_006:0577c23": "服。尋得自便。趨吳門虎丘。聞圜悟遷雲居。欲往省覲。",
    "X79n1561_006:0577c24": "道金陵。待制韓公子蒼。與語喜之。以書聞樞密徐公",
    "X79n1561_006:0578a01": "師川曰。頃見妙喜。辯慧出流輩。又能道諸公之事業。",
    "X79n1561_006:0578a02": "袞袞不勌。實僧中杞梓也。抵雲居。為眾第一座。譏訶",
    "X79n1561_006:0578a03": "佛祖。辯博無礙。圜悟亦讓其雄。會世擾攘。入雲居之",
    "X79n1561_006:0578a04": "西。結庵于古雲門寺基。因以為名。閱二年。避地湖湘。",
    "X79n1561_006:0578a05": "轉仰山。邂逅竹庵珪禪師。相與還雲門。著頌古百餘",
    "X79n1561_006:0578a06": "篇。久之游七閩。居海上洋嶼。師閔諸方學者。困於默",
    "X79n1561_006:0578a07": "照。作辨邪正說。以救其弊。泉南給事江公。創庵小溪。",
    "X79n1561_006:0578a08": "延請師居。緇素篤於道者畢集。未半年。發明大事者",
    "X79n1561_006:0578a09": "數十人。鼎需思岳彌光道謙遵璞悟本等皆在焉。一",
    "X79n1561_006:0578a10": "日參政李公漢老。聞舉庭栢話。有省。師可之。及公疾",
    "X79n1561_006:0578a11": "革。作偈寄彌光。有深將法力荷雲門之句。師平居絕",
    "X79n1561_006:0578a12": "無應世意。圜悟在蜀聞之。囑丞相張公德遠曰。果首",
    "X79n1561_006:0578a13": "座不出。無可支臨濟法道者。公尋還朝。適徑山虗席。",
    "X79n1561_006:0578a14": "必欲致師。師幡然起赴。開法于臨安府。治唱圜悟之",
    "X79n1561_006:0578a15": "道。說法竟。侍郎馮公濟川問曰。師嘗言。不作這虫豸。",
    "X79n1561_006:0578a16": "今日為什麼敗闕。師曰。盡大地是箇。杲上座你作麼",
    "X79n1561_006:0578a17": "生見。公無語。及居徑山。四方佳衲子靡然坌集。至一",
    "X79n1561_006:0578a18": "千七百。師無他約束。容其自律。發明己見。率常有之。",
    "X79n1561_006:0578a19": "上堂。僧問。逼塞虗空時如何。師便喝。進云。文殊普賢",
    "X79n1561_006:0578a20": "來也。師云。逼塞虗空。甚麼處與徑山相見。僧亦喝。師",
    "X79n1561_006:0578a21": "云。文殊普賢為甚在。你脚跟下過。僧擬議。師便打。問。",
    "X79n1561_006:0578a22": "高揖釋迦。不拜彌勒時如何。答曰。夢裏惺惺。進云。將",
    "X79n1561_006:0578a23": "謂和尚忘却。師云。你記得。試道看。進云。雖道不得。要",
    "X79n1561_006:0578a24": "且不失。師云。元來不會。進云。從上來事。分付阿誰。答",
    "X79n1561_006:0578b01": "曰。分付瞎漢。進云。臨濟一宗。全憑其力。師云。且喜不",
    "X79n1561_006:0578b02": "干你事。問。與萬法為侶者。是什麼人。答。是天上天下",
    "X79n1561_006:0578b03": "奈何不得底人。進云。為什麼在徑山座下。答曰。家無",
    "X79n1561_006:0578b04": "小使不成君子。問。一夏百念日已滿。出門或有人問。",
    "X79n1561_006:0578b05": "如何是徑山道底。且作麼生答他。師云。徑山曾說甚",
    "X79n1561_006:0578b06": "麼來。進云。爭奈喚作竹篦則觸。不喚作竹篦則背。師",
    "X79n1561_006:0578b07": "云。你作麼生會。僧便喝云。三十年後大有人笑在。師",
    "X79n1561_006:0578b08": "云。何必三十年後。只今大有人笑你。乃示眾曰。尋常",
    "X79n1561_006:0578b09": "向諸人道。喚作竹篦則觸。不喚作竹篦則背。不得向",
    "X79n1561_006:0578b10": "舉起處承當。不得向意根下卜度。不得下語。不得良",
    "X79n1561_006:0578b11": "久。或有人問。畢竟如何即向他道也無。畢竟也無如",
    "X79n1561_006:0578b12": "何正當。恁麼時四楞塌地掇在諸人面前。眼辨手親",
    "X79n1561_006:0578b13": "底一逴逴得去。便能羅籠三界。提拔四生。其或未然。",
    "X79n1561_006:0578b14": "自是你諸人根性遲鈍。且莫錯恠徑山好。師居數年。",
    "X79n1561_006:0578b15": "法席日盛。宗風大振。號臨濟中興焉。張侍郎子韶從",
    "X79n1561_006:0578b16": "師之游。灑然脫去玄解。遂尊以師禮。時慧雲院忘丁",
    "X79n1561_006:0578b17": "生之讖。毀釋迦故像而新之。實紹興辛酉夏五月也。",
    "X79n1561_006:0578b18": "師於是月。坐與張厚善。著逢掖編。置衡州。廖通直李",
    "X79n1561_006:0578b19": "繹為結茅圃中。師既拘文。不與眾俱。率令散處。花藥",
    "X79n1561_006:0578b20": "開福伊山。時容其受道。門庭益峻。乃裒先德機緣。間",
    "X79n1561_006:0578b21": "與拈提。離為三帙。目曰正法眼藏。前參政李公太發",
    "X79n1561_006:0578b22": "時居鐸津。翰林汪公彥章稅駕零陵。數通書問道。當",
    "X79n1561_006:0578b23": "軸者滋不悅。移師梅州。其地荒僻瘴癘。藥物不具。學",
    "X79n1561_006:0578b24": "徒百餘。贏粮從之。閱六稔。斃者過半。師以道處之怡",
    "X79n1561_006:0578c01": "然。由是居民向化。至繪師像。飲食必祀焉者有之。乙",
    "X79n1561_006:0578c02": "亥冬。蒙恩北還。明年春。復僧伽黎。尋領朝命。住明州",
    "X79n1561_006:0578c03": "育王山。逾年有旨。改住徑山。天下宿衲。復集如初。時",
    "X79n1561_006:0578c04": "上潛藩。雅聞師名。遣內都監。詣山問佛法大意。師陞",
    "X79n1561_006:0578c05": "堂有偈云。豁開頂門眼。照徹大千界。既為法中王。於",
    "X79n1561_006:0578c06": "法得自在。仍作頌獻曰。大根大器大力量。荷擔大事",
    "X79n1561_006:0578c07": "不尋常。一毛頭上通消息。徧界明明不覆藏。上嘉美",
    "X79n1561_006:0578c08": "久之。建邸立復遣內知客。入山供養五百應真。請師",
    "X79n1561_006:0578c09": "說法。親書妙喜庵大字。并製贊寵寄曰。生滅不滅。常",
    "X79n1561_006:0578c10": "住不住。圓覺空明。隨物現處。師陞堂有偈曰。十方法",
    "X79n1561_006:0578c11": "界至人口。法界所有即其舌。只憑此口與舌頭。祝吾",
    "X79n1561_006:0578c12": "君壽無間歇。億萬斯年注福源。如海滉漾汞不竭。師",
    "X79n1561_006:0578c13": "子窟內。產狻猊鸑鷟定出丹山穴。為瑞為祥遍九垓。",
    "X79n1561_006:0578c14": "草木昆虫皆懽悅。稽首不可思議事。瑜如眾星拱明",
    "X79n1561_006:0578c15": "月。故今宣揚妙伽陀。第一義中真實說。師春秋高。求",
    "X79n1561_006:0578c16": "解寺。任辛巳春。得旨退居院之明月堂。然宏法為人。",
    "X79n1561_006:0578c17": "老而不勌。上即位。特賜號大慧禪師。隆興建元。自恣",
    "X79n1561_006:0578c18": "前一夕。有星殞于院之西。流光赫然。有聲如雷。師示",
    "X79n1561_006:0578c19": "微疾。八月九日。學徒問候。師勉以宏道。徐遣之曰。吾",
    "X79n1561_006:0578c20": "翌日始行。至五皷親書遺奏。侍僧固請留頌。為寫四",
    "X79n1561_006:0578c21": "句。擲筆就寢。湛然而逝。壽七十有五。塔全身於堂之",
    "X79n1561_006:0578c22": "後。尋詔所居為妙喜庵。諡曰普覺。塔曰寶光。師荷佛",
    "X79n1561_006:0578c23": "祖正續。全體作用。掃除知見。無法與人。雖古宗師。無",
    "X79n1561_006:0578c24": "以加之。殆其縱無礙辯。融通宗教。則奄有圜悟之風。",
    "X79n1561_006:0579a01": "是以高峻門庭。容攝多眾。若海涵地負。綽綽有餘。至",
    "X79n1561_006:0579a02": "於棒喝譏訶戲笑怒罵。無非全提向上接人。第學者",
    "X79n1561_006:0579a03": "難於湊泊耳。其闊略宏度脫去繩撿。所至學徒趨事。",
    "X79n1561_006:0579a04": "雖嶄嶄露頭角。號稱諸方領袖者。師目使賾令。如侍",
    "X79n1561_006:0579a05": "執然。所為偈贊頌古。絕妙古今。與賢士大夫往復論",
    "X79n1561_006:0579a06": "道書。并上堂普說法語。凡五帙。行于世。",
    "X79n1561_006:0579a07": "贊曰。近世呂公居仁嘗謂。趙州說禪。如項羽用兵。直",
    "X79n1561_006:0579a08": "行徑前。無復轍迹。所當者破。所摧者服。非如他人銖",
    "X79n1561_006:0579a09": "稱寸度。較量輕重。然後以為得也。予觀大慧說禪。抑",
    "X79n1561_006:0579a10": "居仁稱趙州者。是矣。凡中夏有祖以來。徹法源。具總",
    "X79n1561_006:0579a11": "持。比肩列祖。世不乏人。至於悟門廣大肆樂說無礙",
    "X79n1561_006:0579a12": "辯才。浩乎沛然。如大慧禪師。得非間世者歟。盛矣哉。",
    "X79n1561_006:0579a13": "其應機作略。能奢能儉。能嶮能易。能縱能奪。機機盡",
    "X79n1561_006:0579a14": "善。扄扄皆新。此所以風流天下。名動九重。號稱中興",
    "X79n1561_006:0579a15": "臨濟。不是過也。迨其去世。未幾道價愈光。法嗣日盛。",
    "X79n1561_006:0579a16": "天下學禪者。仰之如泰山北斗云。",
    "X79n1561_006:0579a17": "福嚴演禪師",
    "X79n1561_006:0579a18": "師諱文演。成都新都縣揚氏子。年十八。依廣壽院子",
    "X79n1561_006:0579a19": "安。得度具戒。游大慈寺習經論。久之謁正法明禪師。",
    "X79n1561_006:0579a20": "聞舉雲門糊餅話。有省。見雅首座雅有道行。指見昭",
    "X79n1561_006:0579a21": "覺圓悟禪師機緣密契。了徹末後大事。圓悟去世。師",
    "X79n1561_006:0579a22": "出關。首謁徑山妙喜。相得尤深。次游南嶽。首眾僧于",
    "X79n1561_006:0579a23": "福嚴。會勾龍漕使攝潭師命出世智度。唱圓悟之道。",
    "X79n1561_006:0579a24": "僧問。一喝分賓主。照用一時。行語未終。師便喝。僧亦",
    "X79n1561_006:0579b01": "喝。師連兩喝。僧作掀倒禪牀勢。師拈拄杖。僧歸眾。師",
    "X79n1561_006:0579b02": "云。識休咎。問。如何是定林正主。答。坐斷天下人舌頭。",
    "X79n1561_006:0579b03": "曰。未審如何親近。答云。覷著則瞎。僧禮拜。師云。放你",
    "X79n1561_006:0579b04": "三十棒。問。學人上來請師相見。師云。三要印開。進云。",
    "X79n1561_006:0579b05": "功不浪施去也。答。見什麼箇。進云。賓主儼然。答。未是",
    "X79n1561_006:0579b06": "向上行履。問。如何是向上行履。答。千聖立在下風。進",
    "X79n1561_006:0579b07": "云。向上向下豈不是建立門庭。答云。喚鐘作甕。進曰。",
    "X79n1561_006:0579b08": "作麼生是建立底道理。答。我不見我心不見心。進曰。",
    "X79n1561_006:0579b09": "得恁麼那。答。真的始得又增。禮拜起云。請師答話。師",
    "X79n1561_006:0579b10": "云。一念不生全體現。進云。達磨面壁太分明。答曰。望",
    "X79n1561_006:0579b11": "空啟告。進云。何得壓良為賤。答。權衡在手。進曰。作家",
    "X79n1561_006:0579b12": "宗師。答曰。何必。嘗示眾曰。明眼漢沒窠臼。辨風雲識",
    "X79n1561_006:0579b13": "休咎。破關擊節。電轉星飛。直截當揚。劈面快與。便恁",
    "X79n1561_006:0579b14": "麼。稍稱臨濟兒孫。不負方來扣擊。到遮裏拈出便剗。",
    "X79n1561_006:0579b15": "即心非心。不將實法擊。綴人盡情。與伊劃斷却。所以",
    "X79n1561_006:0579b16": "道達磨不來東土。二祖不往西天。圓同太虗。無欠無",
    "X79n1561_006:0579b17": "餘。當恁麼時。如何衩衣無葢覆。回顏滿面慚。又曰。心",
    "X79n1561_006:0579b18": "不可思。思之則七顛八倒。道不可學。學之則千差萬",
    "X79n1561_006:0579b19": "別。到遮裏若湛寂凝然。去一向打在。無為無事處。擡",
    "X79n1561_006:0579b20": "身不起。何故衲僧家直須奮大志鐵脊梁。向時人行。",
    "X79n1561_006:0579b21": "不得處行。向古人學。不到處學。行至無可行。學至無",
    "X79n1561_006:0579b22": "可學。虗心久久地。不覺不知。本地風光。現前照用。著",
    "X79n1561_006:0579b23": "著歷落。不滯聲香味觸。正恁麼時。猶是脫透邊事。只",
    "X79n1561_006:0579b24": "如朕兆未分時。如何澄天媿淨。又曰。當陽坐斷。凡聖",
    "X79n1561_006:0579c01": "迹絕。隨手放開。天地回轉。直得日月交互。虎嘯龍吟。",
    "X79n1561_006:0579c02": "頭頭物物。耳聞目視。安立諦上。是箇什麼。還委悉麼",
    "X79n1561_006:0579c03": "阿。師吒喝一喝。下座。又曰。等閑地明白。不思量現成。",
    "X79n1561_006:0579c04": "前佛後佛。於此指注不及。天下衲僧計較不就。制遏",
    "X79n1561_006:0579c05": "不住。逈脫情塵。唯自肯方親。全機放下。一向靠將去。",
    "X79n1561_006:0579c06": "上無佛祖可依。下無自己可據。如太虗空。更無窒礙。",
    "X79n1561_006:0579c07": "直是烜赫地不昧。一切得遮巴鼻子。應用無窮。亦隨",
    "X79n1561_006:0579c08": "手揑破。何故太紅爐中不容點雪。又曰。只守無生國",
    "X79n1561_006:0579c09": "裏。未是安居。直須萬仞懸崖放身捨命。正當恁麼時。",
    "X79n1561_006:0579c10": "試露消息。著到遮裏。須是箇人始得。還委悉麼計較。",
    "X79n1561_006:0579c11": "尋不得有時。還自來云。[囗@力]下座。師居智度。十有二年。",
    "X79n1561_006:0579c12": "遷福嚴。衲子奔趨。法席之盛。卓冠湖湘。右丞張魏公",
    "X79n1561_006:0579c13": "嘗曰。演公真實無華。心口如一。道行純固。老而益勵。",
    "X79n1561_006:0579c14": "葢衲子之矩範。乃吾鄉之舊識也。紹興丙子十一月",
    "X79n1561_006:0579c15": "二十有六日。端居丈室。集耆舊。囑以後事。手寫偈曰。",
    "X79n1561_006:0579c16": "養得純熟。不費氣力。當鋒歷落。誰敢擬議。聖凡染淨",
    "X79n1561_006:0579c17": "眼中花。地獄天堂得自在。喝一喝。擲筆而逝。世壽六",
    "X79n1561_006:0579c18": "十五。僧臘四十八。闍維。五色舍利靈骨。藏院之三生",
    "X79n1561_006:0579c19": "塔。師性和易。任真朴素。世以演道者稱之。於圓悟之",
    "X79n1561_006:0579c20": "道。提唱作略。能世其家。而安分。自將不苟。竊聲勢識",
    "X79n1561_006:0579c21": "者。尤以此重之。",
    "X79n1561_006:0579c22": "黃龍震禪師",
    "X79n1561_006:0579c23": "師諱道震。金陵趙氏子。少依保寧覺印禪師。為童子。",
    "X79n1561_006:0579c24": "覺印住泗洲普照。遇淑妑閤。擇童行。守戒律者施度",
    "X79n1561_006:0580a01": "牒。師在選中。得度具戒。久之辭覺印。謁丹霞淳禪師",
    "X79n1561_006:0580a02": "與聞曹洞宗旨。因有頌曰。白雲深覆古寒巖。異草靈",
    "X79n1561_006:0580a03": "花彩鳳銜。夜半天明日當午。騎牛背面著靴衫。淳見",
    "X79n1561_006:0580a04": "而異之。游湖湘。抵大溈。作插鍬井頌曰。盡道溈山父",
    "X79n1561_006:0580a05": "子和。插鍬猶自帶干戈。至今一井如明鏡。時有無風",
    "X79n1561_006:0580a06": "匝匝波。最後至黃龍。草堂清禪師一見契合。絕意他",
    "X79n1561_006:0580a07": "往。日取藏教讀之。一夕聞晚參皷。步出經堂。舉頭見",
    "X79n1561_006:0580a08": "月。忽有省。亟趨方丈。陳所悟。草堂深可之。自此履踐",
    "X79n1561_006:0580a09": "獲大通徹。紹興初。草堂避地曹山。遷疎山。師皆在焉。",
    "X79n1561_006:0580a10": "居第一座。分座接衲。五年臨川守給事程公命出世",
    "X79n1561_006:0580a11": "曹山。唱草堂之道。僧問。如何是奪人不奪境。師云。黑",
    "X79n1561_006:0580a12": "漆崐崘穿市過。進云。如何是奪境不奪人。答云。賣扇",
    "X79n1561_006:0580a13": "婆子手。遮曰。如何是人境俱奪。答曰。灰飛煙滅後。怕",
    "X79n1561_006:0580a14": "你絕音容。問。如何是人境俱不奪。答曰。當年獨坐雄",
    "X79n1561_006:0580a15": "峰事。今日分明說向君。進云。只如向上宗乘。又作麼",
    "X79n1561_006:0580a16": "生。師以拂子擊禪牀。僧云。烹凡煉聖有玄功。萬古叢",
    "X79n1561_006:0580a17": "林作標格。便禮拜。嘗示眾曰。曹山門下有鵝王擇乳",
    "X79n1561_006:0580a18": "句。若人會得凡聖染淨迷悟生死無二無別。若也不",
    "X79n1561_006:0580a19": "會。則凡聖染淨迷悟生死。謾他一點不得。久之。退隱",
    "X79n1561_006:0580a20": "踈山之山堂。郡守葉公夢齡請居廣壽。未幾洪帥李",
    "X79n1561_006:0580a21": "公迨移居百丈。師力叢林矩範。僧到必勘辯。一日僧",
    "X79n1561_006:0580a22": "展坐具禮拜。師轉身背却。僧收坐具便去。師乃喚回。",
    "X79n1561_006:0580a23": "僧進前。師便歸方丈。明日僧問訊云。某甲昨蒙和尚",
    "X79n1561_006:0580a24": "慈悲。有箇省處。師云。作麼生。僧近師邊。作聽勢。師取",
    "X79n1561_006:0580b01": "拂子打之。僧大笑而去。若此類甚多。衲子翕然推服。",
    "X79n1561_006:0580b02": "晚遷黃龍。是為積翠直下子孫。授道之處。院燼于兵",
    "X79n1561_006:0580b03": "火。師慨然有興復之志。閱數年。堂殿廊廡。迄抵于成。",
    "X79n1561_006:0580b04": "三十一年七月二十八日。示微疾。集眾告曰。老僧參",
    "X79n1561_006:0580b05": "見海內有名尊宿十有七人。泊見草堂。始到不疑之",
    "X79n1561_006:0580b06": "地。汝等當究本法。儻透脫無滯礙。隨力量興作。利益",
    "X79n1561_006:0580b07": "眾生。無虗弃光陰。左右固請留頌。命筆書曰。吾年八",
    "X79n1561_006:0580b08": "十三。隨順世言談。不落思量句。誰人共我參。翌日聞",
    "X79n1561_006:0580b09": "鍾聲。奄然而寂。端坐三日。支體柔和。顏皃如生。闍維",
    "X79n1561_006:0580b10": "日。雲慘風悲。草木變色。煙焰所及。悉綴舍利。道俗取",
    "X79n1561_006:0580b11": "之。旬日不竭。塔于寺之西崦。師為人剛正強力。甘枯",
    "X79n1561_006:0580b12": "淡。務精進。迹未嘗造檀越之門。近代宏法。唯師有古",
    "X79n1561_006:0580b13": "尊宿風韵。議者比之常庵崇禪師云。",
    "X79n1561_006:0580b14": "贊曰。演出關。棲遲妙喜之門。久甚。及開法出世。不忘",
    "X79n1561_006:0580b15": "圜悟。有道者固應如此。震天資耿介。草堂晚居。泐潭",
    "X79n1561_006:0580b16": "道大盛。時有厚奉香信請法語法衣者。草堂將與之。",
    "X79n1561_006:0580b17": "震驟諫以為不可。草堂不允。震遂拂衣遁他境。嗚呼",
    "X79n1561_006:0580b18": "使異時主法宗師之門。震之志得行焉。其規正竊昌。",
    "X79n1561_006:0580b19": "陰翊化權。豈淺淺哉。",
    "X79n1561_006:0580b21": "僧寶正續傳卷第六"
}