{
    "T29n1558_016:0083b13": "4阿毘達磨俱舍論卷第十六",
    "T29n1558_016:0083b15": "尊者世親造",
    "T29n1558_016:0083b16": "三藏法師玄奘奉　詔譯",
    "T29n1558_016:0083b17": "分別業品第四之四",
    "T29n1558_016:0083b18": "又經中說，業有四種，謂或有業黑黑異熟、",
    "T29n1558_016:0083b19": "或復有業白白異熟、或復有業黑白黑白異",
    "T29n1558_016:0083b20": "熟、或復有業非黑非白無異熟能盡諸業。",
    "T29n1558_016:0083b21": "其相云何？頌曰：",
    "T29n1558_016:0083b22": "依黑黑等殊，　　所說四種業，",
    "T29n1558_016:0083b23": "惡色欲界善，　　能盡彼無漏，",
    "T29n1558_016:0083b24": "應知如次第，　　名黑白俱非。",
    "T29n1558_016:0083b25": "論曰：佛依業果性類不同，所治能治殊，說黑",
    "T29n1558_016:0083b26": "黑等四。諸不善業一向名黑，染污性故，異熟",
    "T29n1558_016:0083b27": "亦黑，不可意故。色界善業一向名白，不雜",
    "T29n1558_016:0083b28": "惡故，異熟亦白，是可意故。何故不言無色",
    "T29n1558_016:0083b29": "界善？傳說若處有二異熟謂中生有，具三種",
    "T29n1558_016:0083c01": "業謂身語意，則說非餘。然契經中有處亦",
    "T29n1558_016:0083c02": "說：欲界善業名為黑白，惡所雜故，異熟亦",
    "T29n1558_016:0083c03": "黑白，非愛果雜故。此黑白名依相續立，非",
    "T29n1558_016:0083c04": "據自性。所以者何？以無一業及一異熟是",
    "T29n1558_016:0083c05": "黑亦白，互相違故。豈不惡業果善業果雜故，",
    "T29n1558_016:0083c06": "是則亦應名為白黑。不善業果非必應為",
    "T29n1558_016:0083c07": "善業果雜，欲善業果必定應為惡業果雜，",
    "T29n1558_016:0083c08": "以欲界中惡勝善故。諸無漏業能永斷盡前",
    "T29n1558_016:0083c09": "三業者名為非黑，不染污故，亦名非白，以",
    "T29n1558_016:0083c10": "不能招白異熟故。此非白言是密意說，",
    "T29n1558_016:0083c11": "以佛於彼《大空經》中告阿難陀：諸無學法",
    "T29n1558_016:0083c12": "純善純白一向無罪。本論亦言：云何白法？",
    "T29n1558_016:0083c13": "謂諸善法無覆無記無異熟者，不墮界故、",
    "T29n1558_016:0083c14": "與流轉法性相違故。諸無漏業為皆能盡",
    "T29n1558_016:0083c15": "前三業不？不爾。云何？頌曰：",
    "T29n1558_016:0083c16": "四法忍離欲，　　前八無間俱，",
    "T29n1558_016:0083c17": "十二無漏思，　　唯盡純黑業，",
    "T29n1558_016:0083c18": "離欲四靜慮，　　第九無間思，",
    "T29n1558_016:0083c19": "一盡雜純黑，　　四令純白盡。",
    "T29n1558_016:0083c20": "論曰：於見道中四法智忍及於修道離欲",
    "T29n1558_016:0083c21": "染位前八無間聖道俱行有十二思唯盡純",
    "T29n1558_016:0083c22": "黑，離欲界染第九無間聖道俱行一無漏",
    "T29n1558_016:0083c23": "思，雙令黑白及純黑盡，此時總斷欲界善",
    "T29n1558_016:0083c24": "故，亦斷第九不善業故。離四靜慮一一地",
    "T29n1558_016:0083c25": "染，第九無間道俱行無漏思，此四唯令純白",
    "T29n1558_016:0083c26": "業盡。何緣諸地有漏善法唯最後道能斷非",
    "T29n1558_016:0083c27": "餘？以諸善法非自性斷，已斷有容現在前",
    "T29n1558_016:0083c28": "故。然由緣彼煩惱盡時方說名為斷彼善",
    "T29n1558_016:0083c29": "法，爾時善法得離繫故。由此乃至緣彼煩",
    "T29n1558_016:0084a01": "惱餘一品在，斷義不成，善法爾時未離繫",
    "T29n1558_016:0084a02": "故。頌曰：",
    "T29n1558_016:0084a03": "有說地獄受，　　餘欲業黑雜，",
    "T29n1558_016:0084a04": "有說欲見滅，　　餘欲業黑俱。",
    "T29n1558_016:0084a05": "論曰：有餘師說：順地獄受及欲界中順餘受",
    "T29n1558_016:0084a06": "業，如次名為純黑雜業。謂地獄異熟唯不善",
    "T29n1558_016:0084a07": "業感，故順彼受名純黑業。唯除地獄，餘欲",
    "T29n1558_016:0084a08": "界中異熟皆通善惡業感，故順彼受名黑",
    "T29n1558_016:0084a09": "白業。有餘師說：欲見所斷及欲界中所有餘",
    "T29n1558_016:0084a10": "業，如次名為純黑俱業。謂見所斷無善雜",
    "T29n1558_016:0084a11": "故名純黑業，欲修所斷有善不善故名俱",
    "T29n1558_016:0084a12": "業。又經中說有三牟尼，又經中言有三清",
    "T29n1558_016:0084a13": "淨，俱身語意。相各云何？頌曰：",
    "T29n1558_016:0084a14": "無學身語業，　　即意三牟尼，",
    "T29n1558_016:0084a15": "三清淨應知，　　即諸三妙行。",
    "T29n1558_016:0084a16": "論曰：無學身語業，名身語牟尼，意牟尼即無",
    "T29n1558_016:0084a17": "學意非意業。所以者何？勝義牟尼唯心為",
    "T29n1558_016:0084a18": "體，謂由身語二業比知。又身語業是遠離",
    "T29n1558_016:0084a19": "體，意業不然，無無表故。由遠離義建立牟",
    "T29n1558_016:0084a20": "尼，是故即心由身語業能有所離，故名牟",
    "T29n1558_016:0084a21": "尼。何故牟尼唯在無學？以阿羅漢是實牟尼，",
    "T29n1558_016:0084a22": "諸煩惱言永寂靜故。諸身語意三種妙行，名",
    "T29n1558_016:0084a23": "身語意三種清淨。暫永遠離一切惡行煩惱",
    "T29n1558_016:0084a24": "垢故名為清淨。說此二者為息有情計",
    "T29n1558_016:0084a25": "邪牟尼，邪清淨故。又經中說有三惡行，又",
    "T29n1558_016:0084a26": "經中言有三妙行，俱身語意。相各云何？頌",
    "T29n1558_016:0084a27": "曰：",
    "T29n1558_016:0084a28": "惡身語意業，　　說名三惡行，",
    "T29n1558_016:0084a29": "及貪瞋邪見，　　三妙行翻此。",
    "T29n1558_016:0084b01": "論曰：一切不善身語意業，如次名身語意惡",
    "T29n1558_016:0084b02": "行。然意惡行復有三種，謂非意業貪、瞋、邪",
    "T29n1558_016:0084b03": "見，貪等離思別有體故。譬喻者言：貪瞋邪",
    "T29n1558_016:0084b04": "見即是意業，故《思經》中說此三種為意業",
    "T29n1558_016:0084b05": "故。若爾，則應業與煩惱合成一體。許有煩",
    "T29n1558_016:0084b06": "惱即是意業，斯有何失？毘婆沙師說彼非理。",
    "T29n1558_016:0084b07": "若許爾者，便與眾多理教相違，成大過失。",
    "T29n1558_016:0084b08": "然契經說是意業者，顯思以彼為門轉故、",
    "T29n1558_016:0084b09": "由此能感非愛果故、是聰慧者所訶厭故。",
    "T29n1558_016:0084b10": "此行即惡，故名惡行。三妙行者，翻此應知。",
    "T29n1558_016:0084b11": "謂身語意一切善業。非業無貪、無瞋、正見。正",
    "T29n1558_016:0084b12": "見邪見既無故思欲益他損他，如何成善",
    "T29n1558_016:0084b13": "惡？能與損益為根本故。又經中言：有十業",
    "T29n1558_016:0084b14": "道，或善或惡。其相云何？頌曰：",
    "T29n1558_016:0084b15": "所說十業道，　　攝惡妙行中，",
    "T29n1558_016:0084b16": "麁品為其性，　　如應成善惡。",
    "T29n1558_016:0084b17": "論曰：於前所說惡妙行中，若麁顯易知，攝",
    "T29n1558_016:0084b18": "為十業道。如應若善攝前妙行，不善業道",
    "T29n1558_016:0084b19": "攝前惡行。不攝何等惡妙行耶？且不善中",
    "T29n1558_016:0084b20": "身惡業道，於身惡行不攝一分，謂加行後",
    "T29n1558_016:0084b21": "起餘不善身業，即飲諸酒執打縛等，以加",
    "T29n1558_016:0084b22": "行等非麁顯故。若身惡行令他有情失命",
    "T29n1558_016:0084b23": "失財失妻妾等，說為業道，令遠離故。語惡",
    "T29n1558_016:0084b24": "業道於語惡行，不攝加行後起及輕。意惡",
    "T29n1558_016:0084b25": "業道於意惡行，不攝惡思及輕貪等。善業",
    "T29n1558_016:0084b26": "道中身善業道，於身妙行不攝一分，謂加行",
    "T29n1558_016:0084b27": "後起及餘善身業，即離飲酒施供養等。語善",
    "T29n1558_016:0084b28": "業道於語妙行不攝一分，謂愛語等。意善",
    "T29n1558_016:0084b29": "業道於意妙行不攝一分，謂諸善思。十業",
    "T29n1558_016:0084c01": "道中前七業道為皆定有表無表耶？不爾。",
    "T29n1558_016:0084c02": "云何？頌曰：",
    "T29n1558_016:0084c03": "惡六定無表，　　彼自作婬二，",
    "T29n1558_016:0084c04": "善七受生二，　　定生唯無表。",
    "T29n1558_016:0084c05": "論曰：七惡業道中，六定有無表，謂殺生、不與",
    "T29n1558_016:0084c06": "取、虛誑語、離間語、麁惡語、雜穢語。如是六種",
    "T29n1558_016:0084c07": "若遣他為，根本成時自表無故。若有自作",
    "T29n1558_016:0084c08": "彼六業道，則六皆有表無表二，謂起表時彼",
    "T29n1558_016:0084c09": "便死等；後方死等與遣使同，根本成時唯無",
    "T29n1558_016:0084c10": "表故。唯欲邪行必具二種，要是自身所究",
    "T29n1558_016:0084c11": "竟故，非遣他作，如自生喜。七善業道若從",
    "T29n1558_016:0084c12": "受生，必皆具二，謂表、無表，受生尸羅必依",
    "T29n1558_016:0084c13": "表故。靜慮無漏所攝律儀名為定生，此唯無",
    "T29n1558_016:0084c14": "表，但依心力而得生故。加行後起如根本",
    "T29n1558_016:0084c15": "耶？不爾。云何？頌曰：",
    "T29n1558_016:0084c16": "加行定有表，　　無表或有無，",
    "T29n1558_016:0084c17": "後起此相違。",
    "T29n1558_016:0084c18": "論曰：業道加行必定有表，此位無表或有或",
    "T29n1558_016:0084c19": "無。若猛利纏淳淨心起則有無表，異此則",
    "T29n1558_016:0084c20": "無。後起翻前，定有無表，此位表業或有或",
    "T29n1558_016:0084c21": "無。謂若後時起隨前業則有表業，異此便",
    "T29n1558_016:0084c22": "無。於此義中如何建立加行根本後起位",
    "T29n1558_016:0084c23": "耶？且不善中最初殺業，如屠羊者將行殺",
    "T29n1558_016:0084c24": "時，先發殺心從床而起，執持價直趣賣",
    "T29n1558_016:0084c25": "羊廛，㨊觸羊身酬價捉取，牽還養飯將",
    "T29n1558_016:0084c26": "入屠坊，手執杖刀若打若刺，或一或再至",
    "T29n1558_016:0084c27": "命未終，如是皆名殺生加行。隨此表業彼",
    "T29n1558_016:0084c28": "正命終，此剎那頃表無表業，是謂殺生根本",
    "T29n1558_016:0084c29": "業道。由二緣故，令諸有情根本業道殺罪",
    "T29n1558_016:0085a01": "所觸：一由加行、二由果滿。此剎那後殺無",
    "T29n1558_016:0085a02": "表業隨轉不絕，名殺後起。及於後時剝截",
    "T29n1558_016:0085a03": "治洗，若稱若賣或煮，或食讚述其美表業",
    "T29n1558_016:0085a04": "剎那，如是亦名殺生後起。餘六業道隨其",
    "T29n1558_016:0085a05": "所應三分不同，准例應說。貪瞋邪見纔現在",
    "T29n1558_016:0085a06": "前，即說名為根本業道，故無加行後起差",
    "T29n1558_016:0085a07": "別。此中應說。為所殺生住死有時，能殺生",
    "T29n1558_016:0085a08": "者彼剎那頃表無表業即成業道？為死後耶？",
    "T29n1558_016:0085a09": "若爾何失？二俱有過。若所殺生正住死有，",
    "T29n1558_016:0085a10": "能殺生者業道即成，即能殺者與所殺生，俱",
    "T29n1558_016:0085a11": "時命終應成業道。然宗不許彼業道成。若",
    "T29n1558_016:0085a12": "所殺生命終以後，能殺生者業道方成，是",
    "T29n1558_016:0085a13": "則不應先作是說：隨此表業彼正命終。此",
    "T29n1558_016:0085a14": "剎那頃表無表業，是謂殺生根本業道。又應",
    "T29n1558_016:0085a15": "違害毘婆沙師釋本論中加行未息，謂本論",
    "T29n1558_016:0085a16": "說：頗有已害生殺生未滅耶？曰：有，如已斷",
    "T29n1558_016:0085a17": "生命彼加行未息。毘婆沙者釋此文言：此",
    "T29n1558_016:0085a18": "中於後起，以加行聲說。應言於根本說",
    "T29n1558_016:0085a19": "加行聲，許命終後根本未息故。如無有過",
    "T29n1558_016:0085a20": "此中應說。此中說何名為無過？謂於根本",
    "T29n1558_016:0085a21": "說加行聲。若爾，于時所有表業如何可成",
    "T29n1558_016:0085a22": "根本業道？何為不成？以無用故。無表於此",
    "T29n1558_016:0085a23": "有何用耶？故業道成非由有用，但由加行",
    "T29n1558_016:0085a24": "果圓滿時，此二俱成根本業道。又諸業道展",
    "T29n1558_016:0085a25": "轉相望，容有互為加行後起。今且應說殺",
    "T29n1558_016:0085a26": "生業道以十業道為起加行。謂如有人欲",
    "T29n1558_016:0085a27": "害怨敵，設諸謀計合搆殺緣，或殺眾生",
    "T29n1558_016:0085a28": "祈請助力，或盜他物以資殺事，或婬彼婦",
    "T29n1558_016:0085a29": "令殺其夫，或為乖離彼親友故起語四過",
    "T29n1558_016:0085b01": "令生猜阻。設有勢力無救護心，或於彼",
    "T29n1558_016:0085b02": "財心生貪著，或即於彼起瞋恚心，或起邪",
    "T29n1558_016:0085b03": "見長養殺業然後方殺，如是名為以十業",
    "T29n1558_016:0085b04": "道為殺加行。殺怨敵已，復於後時誅其所",
    "T29n1558_016:0085b05": "親，收其財物婬彼所愛，乃至復起貪瞋邪",
    "T29n1558_016:0085b06": "見次第現前，此十名為殺生後起。所餘業道",
    "T29n1558_016:0085b07": "如應當知。貪等不應能為加行，非唯心起",
    "T29n1558_016:0085b08": "加行即成，唯起心時未作事故。又經中說：",
    "T29n1558_016:0085b09": "苾芻當知，殺有三種：一從貪生、二從瞋生、",
    "T29n1558_016:0085b10": "三從癡生。乃至邪見有三亦爾。此中應說：",
    "T29n1558_016:0085b11": "何相殺生？名從貪生。問餘亦爾。非諸業道",
    "T29n1558_016:0085b12": "一切皆由三根究竟，然其加行不與彼同。",
    "T29n1558_016:0085b13": "云何不同？頌曰：",
    "T29n1558_016:0085b14": "加行三根起，　　彼無間生故，",
    "T29n1558_016:0085b15": "貪等三根生。",
    "T29n1558_016:0085b16": "論曰：不善業道加行生時，一一由三不善根",
    "T29n1558_016:0085b17": "起，依先等起故作是說。殺生加行由貪起",
    "T29n1558_016:0085b18": "者，如有為欲得彼身分、或為得財、或為",
    "T29n1558_016:0085b19": "戲樂、或為拔濟親友自身，從貪引起殺生",
    "T29n1558_016:0085b20": "加行。從瞋起者，如為除怨，發憤恚心起",
    "T29n1558_016:0085b21": "殺加行。從癡起者，如有祠中謂是法心起",
    "T29n1558_016:0085b22": "殺加行，又諸王等依世法律誅戮怨敵除",
    "T29n1558_016:0085b23": "剪凶徒，謂成大福起殺加行。又波剌私作",
    "T29n1558_016:0085b24": "如是說：父母老病，若令命終得免困苦便",
    "T29n1558_016:0085b25": "生勝福。又諸外道有作是言：蛇蠍蜂等為",
    "T29n1558_016:0085b26": "人毒害，若能殺者便生勝福。羊鹿水牛及餘",
    "T29n1558_016:0085b27": "禽獸，本擬供食故殺無罪。又因邪見殺害",
    "T29n1558_016:0085b28": "眾生，此等加行皆從癡起。偷盜加行從貪起",
    "T29n1558_016:0085b29": "者，謂隨所須起盜加行、或為別利恭敬名",
    "T29n1558_016:0085c01": "譽、或為救拔自身親友，從貪引起偷盜加",
    "T29n1558_016:0085c02": "行。從瞋起者，謂為除怨，發憤恚心起盜加",
    "T29n1558_016:0085c03": "行。從癡起者，謂諸王等依世法律奪惡人",
    "T29n1558_016:0085c04": "財，謂法應爾無偷盜罪。又婆羅門作如是",
    "T29n1558_016:0085c05": "說：世間財物於劫初時，大梵天王施諸梵",
    "T29n1558_016:0085c06": "志，於後梵志勢力微劣，為諸卑族侵奪受",
    "T29n1558_016:0085c07": "用。今諸梵志於世他財若奪若偷，充衣充",
    "T29n1558_016:0085c08": "食或充餘用或轉施他，皆用己財無偷盜",
    "T29n1558_016:0085c09": "罪。然彼取時有他物想，又因邪見盜他財",
    "T29n1558_016:0085c10": "物，皆名從癡起盜加行。邪婬加行從貪起",
    "T29n1558_016:0085c11": "者，謂於他妻等起染著心、或為求他財名",
    "T29n1558_016:0085c12": "位恭敬、或為救拔自身他身，從貪著心起",
    "T29n1558_016:0085c13": "婬加行。從瞋生者，謂為除怨，發憤恚心起",
    "T29n1558_016:0085c14": "婬加行。從癡生者，如波剌私讚於母等行",
    "T29n1558_016:0085c15": "非梵行。又諸梵志讚牛祠中有諸女男受",
    "T29n1558_016:0085c16": "持牛禁，吸水齧草或住或行，不簡親踈",
    "T29n1558_016:0085c17": "隨遇隨合。又諸外道作如是言：一切女人",
    "T29n1558_016:0085c18": "如臼花果熟食階隥道路橋船，世間眾人應",
    "T29n1558_016:0085c19": "共受用。此等加行從癡所生。虛誑語等語四",
    "T29n1558_016:0085c20": "業道從貪瞋生，類前應說。然虛誑語所有",
    "T29n1558_016:0085c21": "加行從癡生者，如外論言：",
    "T29n1558_016:0085c22": "若人因戲笑，　　嫁娶對女王，",
    "T29n1558_016:0085c23": "及救命救財，　　虛誑語無罪。",
    "T29n1558_016:0085c24": "又因邪見起虛誑語、離間語等所有加",
    "T29n1558_016:0085c25": "行，當知一切從癡所生。又諸吠陀及餘邪",
    "T29n1558_016:0085c26": "論，皆雜穢語攝，加行從癡生。貪瞋等三既",
    "T29n1558_016:0085c27": "無加行，如何可說從貪等生？以從三根",
    "T29n1558_016:0085c28": "無間生故，可說貪等從三根生。謂或有",
    "T29n1558_016:0085c29": "時從貪無間生貪業道，從二亦然。瞋及邪",
    "T29n1558_016:0086a01": "見從三亦爾。已說不善從三根生。善復",
    "T29n1558_016:0086a02": "云何？頌曰：",
    "T29n1558_016:0086a03": "善於三位中，　　皆三善根起。",
    "T29n1558_016:0086a04": "論曰：諸善業道所有加行根本後起，皆從無",
    "T29n1558_016:0086a05": "貪無瞋無癡善根所起，以善三位皆是善心",
    "T29n1558_016:0086a06": "所等起故、善心必與三種善根共相應故。",
    "T29n1558_016:0086a07": "此善三位其相云何？謂遠離前不善三位離",
    "T29n1558_016:0086a08": "惡加行即善加行，離惡根本即善根本，離",
    "T29n1558_016:0086a09": "惡後起即善後起。且如勤策受具戒時，來",
    "T29n1558_016:0086a10": "入戒壇禮苾芻眾，至誠發語請親教師，乃",
    "T29n1558_016:0086a11": "至一白二羯磨等，皆名為善業道加行。第三",
    "T29n1558_016:0086a12": "羯磨竟一剎那中，表無表業名根本業道。從",
    "T29n1558_016:0086a13": "此以後至說四依，及餘依前相續隨轉表",
    "T29n1558_016:0086a14": "無表業，皆名後起。如先所說，非諸業道一",
    "T29n1558_016:0086a15": "切皆由三根究竟，何根究竟何業道耶？頌",
    "T29n1558_016:0086a16": "曰：",
    "T29n1558_016:0086a17": "殺麁語瞋恚，　　究竟皆由瞋，",
    "T29n1558_016:0086a18": "盜邪行及貪，　　皆由貪究竟，",
    "T29n1558_016:0086a19": "邪見癡究竟，　　許所餘由三。",
    "T29n1558_016:0086a20": "論曰：惡業道中殺生、麁語、瞋恚業道，由瞋究",
    "T29n1558_016:0086a21": "竟，要無所顧極麁惡心現在前時此三成",
    "T29n1558_016:0086a22": "故。諸不與取、欲邪行、貪，此三業道由貪究竟，",
    "T29n1558_016:0086a23": "要有所顧極染污心現在前時此三成故。邪",
    "T29n1558_016:0086a24": "見究竟要由愚癡，由上品癡現前成故。虛",
    "T29n1558_016:0086a25": "誑、離間、雜穢語三，許一一由三根究竟，以",
    "T29n1558_016:0086a26": "貪瞋等現在前時一一能令此三成故。諸惡",
    "T29n1558_016:0086a27": "業道何處起耶？頌曰：",
    "T29n1558_016:0086a28": "有情具名色，　　名身等處起。",
    "T29n1558_016:0086a29": "論曰：如前所說四節業道，三三一三隨其",
    "T29n1558_016:0086b01": "次第於有情等四處而生。謂殺等三有情處",
    "T29n1558_016:0086b02": "起，偷盜等三眾具處起，唯邪見一名色處起，",
    "T29n1558_016:0086b03": "虛誑語等三名身等處起。有起加行定欲",
    "T29n1558_016:0086b04": "殺他，而與所殺生俱死或前死，亦得根本",
    "T29n1558_016:0086b05": "業道罪耶？頌曰：",
    "T29n1558_016:0086b06": "俱死及前死，　　無根依別故。",
    "T29n1558_016:0086b07": "論曰：若能殺者與所殺生俱時命終、或在",
    "T29n1558_016:0086b08": "前死，彼定不得根本業道。故有問言：頗有",
    "T29n1558_016:0086b09": "殺者起殺加行及令果滿，而彼不為殺罪",
    "T29n1558_016:0086b10": "觸耶？曰：有。云何？謂能殺者與所殺生俱死、",
    "T29n1558_016:0086b11": "前死。何緣如是？以所殺生其命猶存，不可",
    "T29n1558_016:0086b12": "令彼能殺生者成殺罪故。非能殺者其命",
    "T29n1558_016:0086b13": "已終可得殺罪，別依生故。謂殺加行所依止",
    "T29n1558_016:0086b14": "身今已斷滅，雖有別類身同分生，非罪依",
    "T29n1558_016:0086b15": "止。此曾未起殺生加行，成殺業道理不應",
    "T29n1558_016:0086b16": "然。若有多人集為軍眾欲殺怨敵、或獵",
    "T29n1558_016:0086b17": "獸等，於中隨有一殺生時，何人得成殺生",
    "T29n1558_016:0086b18": "業道？頌曰：",
    "T29n1558_016:0086b19": "軍等若同事，　　皆成如作者。",
    "T29n1558_016:0086b20": "論曰：於軍等中若隨有一作殺生事，如自",
    "T29n1558_016:0086b21": "作者，一切皆成殺生業道，由彼同許為一",
    "T29n1558_016:0086b22": "事故。如為一事展轉相教，故一殺生餘皆",
    "T29n1558_016:0086b23": "得罪。若有他力逼入此中，因即同心亦成",
    "T29n1558_016:0086b24": "殺罪。唯除若有立誓自要救自命緣亦不",
    "T29n1558_016:0086b25": "行殺，雖由他力逼在此中，而無殺心故",
    "T29n1558_016:0086b26": "無殺罪。今次應辯成業道相。謂齊何量",
    "T29n1558_016:0086b27": "名曰殺生？乃至齊何名為邪見？且先分別",
    "T29n1558_016:0086b28": "殺生相者，頌曰：",
    "T29n1558_016:0086b29": "殺生由故思，　　他想不誤殺。",
    "T29n1558_016:0086c01": "論曰：要由先發欲殺故思，於他有情他有",
    "T29n1558_016:0086c02": "情想，作殺加行不誤而殺。謂唯殺彼不漫",
    "T29n1558_016:0086c03": "殺餘，齊此名為殺生業道。有猶豫殺亦成",
    "T29n1558_016:0086c04": "殺生，謂彼先於所欲殺境心懷猶豫為生",
    "T29n1558_016:0086c05": "非生？設復是生為彼非彼？後起決志，若是",
    "T29n1558_016:0086c06": "若非我定當殺。由心無顧，若殺有情亦成",
    "T29n1558_016:0086c07": "業道。於剎那滅蘊，如何成殺生？息風名生，",
    "T29n1558_016:0086c08": "依身心轉，若有令斷不更續生，如滅燈光、",
    "T29n1558_016:0086c09": "鈴聲名殺。或復生者即是命根，若有令斷",
    "T29n1558_016:0086c10": "不續名殺。謂以惡心隔斷他命，乃至一念",
    "T29n1558_016:0086c11": "應生不生，唯此非餘，殺罪所觸。此所斷命",
    "T29n1558_016:0086c12": "為屬於誰？謂命若無彼便死者，既標第六，",
    "T29n1558_016:0086c13": "非我而誰？破我論中當廣思擇。故薄伽梵所",
    "T29n1558_016:0086c14": "說頌言：",
    "T29n1558_016:0086c15": "壽煖及與識，　　三法捨身時，",
    "T29n1558_016:0086c16": "所捨身僵仆，　　如木無思覺。",
    "T29n1558_016:0086c17": "故有根身名有命者，無根名死其理決然。",
    "T29n1558_016:0086c18": "離繫者言，不思而殺亦得殺罪。猶如觸火，",
    "T29n1558_016:0086c19": "設不先思亦被燒害。若爾汝等遇見他妻，",
    "T29n1558_016:0086c20": "或誤觸身亦應有罪。又善心者拔離繫髮，",
    "T29n1558_016:0086c21": "或師慈心勸修苦行，或因施主宿食不消，",
    "T29n1558_016:0086c22": "此等皆應獲苦他罪。又胎與母互為苦",
    "T29n1558_016:0086c23": "因，應母與胎有苦他罪。又所殺者既與殺",
    "T29n1558_016:0086c24": "合，亦應如火能燒自依，不應但令能殺得",
    "T29n1558_016:0086c25": "罪。又遣他殺，殺罪應無，如火不燒教觸",
    "T29n1558_016:0086c26": "火者。又諸木等應為罪觸，如舍等崩亦害",
    "T29n1558_016:0086c27": "生故。又非但喻，立義可成。已分別殺生。當",
    "T29n1558_016:0086c28": "辯不與取。頌曰：",
    "T29n1558_016:0086c29": "不與取他物，　　力竊取屬己。",
    "T29n1558_016:0087a01": "論曰：前不誤等如其所應，流至後門故不",
    "T29n1558_016:0087a02": "重說。謂要先發欲盜故思，於他物中起他",
    "T29n1558_016:0087a03": "物想，或力或竊起盜加行，不誤而取令屬",
    "T29n1558_016:0087a04": "己身，齊此名為不與取罪。若有盜取窣堵",
    "T29n1558_016:0087a05": "波物，彼於如來得偷盜罪，以佛臨欲入",
    "T29n1558_016:0087a06": "涅槃時，哀愍世間總受所施。有餘師說：望",
    "T29n1558_016:0087a07": "守護者。若有掘取無主伏藏，於國主邊得",
    "T29n1558_016:0087a08": "偷盜罪。若有盜取諸迴轉物，已作羯磨",
    "T29n1558_016:0087a09": "於界內僧、若羯磨未成，普於佛弟子得偷",
    "T29n1558_016:0087a10": "盜罪。餘例應思。已辯不與取。當辯欲邪行。",
    "T29n1558_016:0087a11": "頌曰：",
    "T29n1558_016:0087a12": "欲邪行四種，　　行所不應行。",
    "T29n1558_016:0087a13": "論曰：總有四種行不應行，皆得名為欲邪",
    "T29n1558_016:0087a14": "行罪：一於非境行不應行，謂行於他所攝",
    "T29n1558_016:0087a15": "妻妾或母或父或父母親乃至或王所守護",
    "T29n1558_016:0087a16": "境。二於非道行不應行，謂於自妻口及餘",
    "T29n1558_016:0087a17": "道。三於非處行不應行，謂於寺中制多逈",
    "T29n1558_016:0087a18": "處。四於非時行不應行。非時者何？謂懷胎時、",
    "T29n1558_016:0087a19": "飲兒乳時、受齋戒時。設自妻妾亦犯邪行。",
    "T29n1558_016:0087a20": "有說：若夫許受齋戒而有所犯方謂非時。",
    "T29n1558_016:0087a21": "既不誤言，亦流至此。若於他婦謂是己妻，",
    "T29n1558_016:0087a22": "或於己妻謂為他婦，道非道等但有誤心，",
    "T29n1558_016:0087a23": "雖有所行而非業道。若於此他婦作餘他",
    "T29n1558_016:0087a24": "婦想，行非梵行成業道耶？有說亦成，以於",
    "T29n1558_016:0087a25": "他婦起婬加行及受用故。有說不成，如殺",
    "T29n1558_016:0087a26": "業道於此起加行，於餘究竟故。於苾芻尼",
    "T29n1558_016:0087a27": "行非梵行，為從何處得業道耶？此從國",
    "T29n1558_016:0087a28": "王不忍許故。於自妻妾受齋戒時尚不應",
    "T29n1558_016:0087a29": "行，況出家者。若於童女行非梵行，為從",
    "T29n1558_016:0087b01": "何處得業道耶？若已許他，於所許處；未許",
    "T29n1558_016:0087b02": "他者，於能護人；此及所餘，皆於王得。已辯",
    "T29n1558_016:0087b03": "欲邪行。當辯虛誑語。頌曰：",
    "T29n1558_016:0087b04": "染異想發言，　　解義虛誑語。",
    "T29n1558_016:0087b05": "論曰：於所說義異想發言，及所誑者解所",
    "T29n1558_016:0087b06": "說義，染心不誤成虛誑語。若所誑者未解",
    "T29n1558_016:0087b07": "言義，此言是何？是雜穢語。既虛誑語是所發",
    "T29n1558_016:0087b08": "言，有多字成言，何時成業道？與最後字",
    "T29n1558_016:0087b09": "俱生表聲及無表業成此業道。或隨何時所",
    "T29n1558_016:0087b10": "誑解義，表無表業成此業道。前字俱行皆此",
    "T29n1558_016:0087b11": "加行，所言解義定據何時？為據已聞正解",
    "T29n1558_016:0087b12": "名解？為據正聞能解名解？若爾何失？若",
    "T29n1558_016:0087b13": "據已聞正解名解，言所詮義意識所知，語",
    "T29n1558_016:0087b14": "表耳識俱時滅故，應此業道唯無表成。若據",
    "T29n1558_016:0087b15": "正聞能解名解，雖無有失然未了知，如何",
    "T29n1558_016:0087b16": "正聞可名能解？善言義者無迷亂緣，耳識",
    "T29n1558_016:0087b17": "已生名為能解，如無失者應取為宗。經說",
    "T29n1558_016:0087b18": "諸言略有十六，謂於不見不聞不覺不知事",
    "T29n1558_016:0087b19": "中言實見等，或於所見所聞所覺所知事",
    "T29n1558_016:0087b20": "中言不見等，如是八種名非聖言。若於不",
    "T29n1558_016:0087b21": "見乃至不知言不見等，或於所見乃至所知",
    "T29n1558_016:0087b22": "言實見等，如是八種名為聖言。何等名為",
    "T29n1558_016:0087b23": "所見等相？頌曰：",
    "T29n1558_016:0087b24": "由眼耳意識，　　并餘三所證，",
    "T29n1558_016:0087b25": "如次第名為，　　所見聞知覺。",
    "T29n1558_016:0087b26": "論曰：毘婆沙師作如是說：若境由眼識所",
    "T29n1558_016:0087b27": "證名所見，若境由耳識所證名所聞，若境",
    "T29n1558_016:0087b28": "由意識所證名所知，若境由鼻識舌識及",
    "T29n1558_016:0087b29": "身識所證名所覺。所以然者，香味觸三無",
    "T29n1558_016:0087c01": "記性故如死無覺，故能證者偏立覺名。何",
    "T29n1558_016:0087c02": "證知然？由經理證。言由經者，謂契經說：佛",
    "T29n1558_016:0087c03": "告大母：汝意云何？諸所有色非汝眼見、非",
    "T29n1558_016:0087c04": "汝曾見、非汝當見、非希求見，汝為因此起",
    "T29n1558_016:0087c05": "欲起貪、起親起愛、起阿賴耶、起尼延底、起",
    "T29n1558_016:0087c06": "耽著不？不爾。大德！諸所有聲非汝耳聞，廣",
    "T29n1558_016:0087c07": "說乃至諸所有法非汝意知，廣說乃至，不",
    "T29n1558_016:0087c08": "爾。大德！復告大母：汝於此中應知所見，唯",
    "T29n1558_016:0087c09": "有所見應知所聞所覺所知，唯有所聞所",
    "T29n1558_016:0087c10": "覺所知。此經既於色聲法境說為所見所聞",
    "T29n1558_016:0087c11": "所知，准此定於香等三境總合建立一所",
    "T29n1558_016:0087c12": "覺名。若不許然，何名所覺？又香味觸在所",
    "T29n1558_016:0087c13": "見等外，於彼三境應不起言說。是名為",
    "T29n1558_016:0087c14": "理。此證不成，且經非證，經義別故。非此",
    "T29n1558_016:0087c15": "經中世尊為欲決判見等四所言相，然見",
    "T29n1558_016:0087c16": "此經所說義者，謂佛勸彼於六境中及於",
    "T29n1558_016:0087c17": "見等四所言事，應知但有所見等言，不應",
    "T29n1558_016:0087c18": "增益愛非愛相。若爾，何相名所見等？有餘",
    "T29n1558_016:0087c19": "師說：若是五根現所證境名為所見，若他傳",
    "T29n1558_016:0087c20": "說名為所聞，若運自心以種種理比度所",
    "T29n1558_016:0087c21": "許名為所覺，若意現證名為所知。於五境",
    "T29n1558_016:0087c22": "中一一容起見聞覺知四種言說，於第六",
    "T29n1558_016:0087c23": "境除見有三，由此覺名非無所目，香等",
    "T29n1558_016:0087c24": "三境言說非無，故彼理言亦為無理。先軌",
    "T29n1558_016:0087c25": "範師作如是說：眼所現見名為所見，從他",
    "T29n1558_016:0087c26": "傳聞名為所聞，自運己心諸所思搆名為",
    "T29n1558_016:0087c27": "所覺，自內所受及自所證名為所知。且止",
    "T29n1558_016:0087c28": "傍言，應申正論。頗有由身表異想義不",
    "T29n1558_016:0087c29": "由發語成虛誑語耶？曰：有。故論言：頗有",
    "T29n1558_016:0088a01": "不動身殺生罪觸耶？曰：有，謂發語。頗有不",
    "T29n1558_016:0088a02": "發語誑語罪觸耶？曰：有，謂動身。頗有不動",
    "T29n1558_016:0088a03": "身不發語二罪所觸耶？曰：有，謂仙人意憤",
    "T29n1558_016:0088a04": "及布灑他時。若不動身亦不發語，欲無",
    "T29n1558_016:0088a05": "無表離表而生，此二如何得成業道？於如",
    "T29n1558_016:0088a06": "是難應設劬勞。已辯虛誑語。當辯餘三",
    "T29n1558_016:0088a07": "語。頌曰：",
    "T29n1558_016:0088a08": "染心壞他語，　　說名離間語，",
    "T29n1558_016:0088a09": "非愛麁惡語，　　諸染雜穢語，",
    "T29n1558_016:0088a10": "餘說異三染，　　佞歌邪論等。",
    "T29n1558_016:0088a11": "論曰：若染污心發壞他語，若他壞不壞俱",
    "T29n1558_016:0088a12": "成離間語。解義不誤，流至此中。若以染心",
    "T29n1558_016:0088a13": "發非愛語毀呰於他，名麁惡語。前染心語",
    "T29n1558_016:0088a14": "流至此故，解義不誤亦與前同。謂本期心",
    "T29n1558_016:0088a15": "所欲罵者，解所說義業道方成。一切染",
    "T29n1558_016:0088a16": "心所發諸語名雜穢語。所以者何？染所",
    "T29n1558_016:0088a17": "發言皆雜穢故。唯前語字流至此中。有",
    "T29n1558_016:0088a18": "餘師說：異虛誑等前三種語，所有一切染",
    "T29n1558_016:0088a19": "心發言名雜穢語，此謂佞歌及邪論等。佞",
    "T29n1558_016:0088a20": "謂諂佞，如有苾芻邪命居懷發諂佞語。",
    "T29n1558_016:0088a21": "歌謂歌詠，如世有人以染污心諷吟相",
    "T29n1558_016:0088a22": "調，及倡伎者為悅他情以染污心作諸",
    "T29n1558_016:0088a23": "詞曲。言邪論者，謂廣辯說諸不正見所執",
    "T29n1558_016:0088a24": "言詞。等謂染心所發悲嘆，及諸世俗戲論言",
    "T29n1558_016:0088a25": "詞。但異前三染心所發，一切皆是雜穢語收。",
    "T29n1558_016:0088a26": "輪王現時亦有歌詠，如何不是雜穢語收？",
    "T29n1558_016:0088a27": "由彼語從出離心發，能引出離，非預染",
    "T29n1558_016:0088a28": "心。有餘師言：爾時亦有成嫁娶等所發染言，",
    "T29n1558_016:0088a29": "由過輕故不成業道。已辯三語。當辯意",
    "T29n1558_016:0088b01": "三。頌曰：",
    "T29n1558_016:0088b02": "惡欲他財貪，　　憎有情瞋恚，",
    "T29n1558_016:0088b03": "撥善惡等見，　　名邪見業道。",
    "T29n1558_016:0088b04": "論曰：於他財物惡欲名貪，謂於他財非理",
    "T29n1558_016:0088b05": "起欲，如何令彼屬我非他，起力竊心耽",
    "T29n1558_016:0088b06": "求他物，如是惡欲名貪業道。有餘師言：諸",
    "T29n1558_016:0088b07": "欲界愛皆貪業道。所以者何？《五蓋經》中依貪",
    "T29n1558_016:0088b08": "欲蓋，佛說應斷此世間貪，故知貪名總說",
    "T29n1558_016:0088b09": "欲愛。有說：欲愛雖盡名貪，而不可說皆",
    "T29n1558_016:0088b10": "成業道，此惡行中攝麁品故。勿輪王世及",
    "T29n1558_016:0088b11": "北俱盧所起欲貪成貪業道。於有情類憎恚",
    "T29n1558_016:0088b12": "名瞋，謂於他有情欲為傷害事，如是憎恚",
    "T29n1558_016:0088b13": "名瞋業道。於善惡等惡見撥無，此見名為",
    "T29n1558_016:0088b14": "邪見業道。如經說：無施與、無愛樂、無祠",
    "T29n1558_016:0088b15": "祀、無妙行、無惡行、無妙惡行業果異熟、無",
    "T29n1558_016:0088b16": "此世間無彼世間、無母無父、無化生有",
    "T29n1558_016:0088b17": "情、世間無沙門、或婆羅門是阿羅漢。彼經",
    "T29n1558_016:0088b18": "具顯謗業謗果謗聖邪見，此頌舉初等言攝",
    "T29n1558_016:0088b19": "後。",
    "T29n1558_016:0088b20": "說一切有部俱舍論卷第十六"
}