{
    "T30n1584_001:1018b21": "決定藏論卷上",
    "T30n1584_001:1018b23": "梁天竺三藏真諦譯",
    "T30n1584_001:1018b24": "心地品第一之一",
    "T30n1584_001:1018b25": "　智慧靡不通　　於淨更無治",
    "T30n1584_001:1018b26": "　濟世論世盡　　頂禮最勝尊",
    "T30n1584_001:1018b27": "　法如所說者　　靜地道為道",
    "T30n1584_001:1018b28": "　未解此三法　　世轉如輪轉",
    "T30n1584_001:1018b29": "　聖僧住於法　　過縛過餘眾",
    "T30n1584_001:1018c01": "　十分八分八　　果道道果故",
    "T30n1584_001:1018c02": "若諸大士夫。欲造論益無知人倒見疑者。所",
    "T30n1584_001:1018c03": "言利益。從正智生。言正智者。出決定藏論",
    "T30n1584_001:1018c04": "曰。本已說。地今廣分別解此地義。善答問難。",
    "T30n1584_001:1018c05": "五識地心地經言。阿羅耶識普為種本。云何",
    "T30n1584_001:1018c06": "知有。此是如來藏說。故解節經偈云。",
    "T30n1584_001:1018c07": "　盛識普種本　　深細流如溢",
    "T30n1584_001:1018c08": "　不為凡人說　　恐生我見故",
    "T30n1584_001:1018c09": "欝陀南(梁言持散)。",
    "T30n1584_001:1018c10": "　執持本分明　　種本非是事",
    "T30n1584_001:1018c11": "　身受無識定　　亦非氣絕者",
    "T30n1584_001:1018c12": "以此八種因緣知有阿羅耶識。若離此識根",
    "T30n1584_001:1018c13": "有執持。實無此理。執持有五。一者阿羅耶識",
    "T30n1584_001:1018c14": "持先世業。復從現因後諸識生。如佛阿毘曇",
    "T30n1584_001:1018c15": "說。因根塵心業諸識得生。二者善不善等六",
    "T30n1584_001:1018c16": "識得生。三者於六識中若有一無記識。而獨",
    "T30n1584_001:1018c17": "是執所攝持者。無有是處。四者諸識各依根",
    "T30n1584_001:1018c18": "生隨生一識根有執持。餘根應無。五者諸根",
    "T30n1584_001:1018c19": "數執持。義則不然。以此五義。因阿羅耶識是",
    "T30n1584_001:1018c20": "故諸根名有。執持本者從初諸識不得俱生。",
    "T30n1584_001:1018c21": "亦無是處。若人問言。有阿羅耶識諸識俱生。",
    "T30n1584_001:1018c22": "答曰。如是。汝言無者則為過失。何以故。有實",
    "T30n1584_001:1018c23": "義故。如阿含故。二識俱生。何以知之。如有",
    "T30n1584_001:1018c24": "一人欲得見聞。乃至於知諸識各各自根塵。",
    "T30n1584_001:1018c25": "心欲無異根塵無異。一識得生餘者何妨。此",
    "T30n1584_001:1018c26": "為實義。阿含後說分明者。諸識不俱取境不",
    "T30n1584_001:1018c27": "了。若以心識與眼識等為伴取境。是則分明。",
    "T30n1584_001:1018c28": "何以故。曾行諸塵。然後追思多不明了。識",
    "T30n1584_001:1018c29": "識不俱意獨緣故。不如緣現則易明了。識識",
    "T30n1584_001:1019a01": "俱故。故知俱生種本者。若離阿羅耶識眼等",
    "T30n1584_001:1019a02": "六識互為本者。則無是處。云何知耶。善識滅",
    "T30n1584_001:1019a03": "時不善心生。不善識滅善心復生。善不善滅",
    "T30n1584_001:1019a04": "無記心生。下界心滅中界識生。中界心滅上",
    "T30n1584_001:1019a05": "識即生。上識亦滅下心還生。有漏識滅無漏",
    "T30n1584_001:1019a06": "心生。無漏心滅有漏還生。故知六識不互為",
    "T30n1584_001:1019a07": "本。如次第心滅。於無數劫還更得生。故知阿",
    "T30n1584_001:1019a08": "羅耶識以為種本非是事者。諸識不俱則無",
    "T30n1584_001:1019a09": "此事。何以故。此有四事。一者器事。二者捉身",
    "T30n1584_001:1019a10": "事。三者言是我事。四者於塵事。如此四事念",
    "T30n1584_001:1019a11": "念俱生。若言一識於一念中知四事者。無有",
    "T30n1584_001:1019a12": "是處。言身受者。若離阿羅耶識有身受者。則",
    "T30n1584_001:1019a13": "無此義。云何知耶。猶如有人若實心作不實",
    "T30n1584_001:1019a14": "心作。要先思惟。若定心不定心諸受於身種",
    "T30n1584_001:1019a15": "種多生諸受得生。故知有阿羅耶識有無識",
    "T30n1584_001:1019a16": "定亦無此義。何以知之。若入無想定入無識",
    "T30n1584_001:1019a17": "定者。六識皆滅。此人應死。如佛所說。入無心",
    "T30n1584_001:1019a18": "定而識不滅。言非氣絕者。若離阿羅耶識有",
    "T30n1584_001:1019a19": "氣絕者。無有是處。云何知耶。如善惡二人臨",
    "T30n1584_001:1019a20": "命終時。善人足冷煖上至頂。頂若冷時人命",
    "T30n1584_001:1019a21": "即滅。惡人死時從頂冷至足煖氣滅時此人",
    "T30n1584_001:1019a22": "命終。意識常在身。阿羅耶識持身故。阿羅耶",
    "T30n1584_001:1019a23": "識滅而身即冷。便不覺觸。此冷煖二事不由",
    "T30n1584_001:1019a24": "意識故。知有阿羅耶識。",
    "T30n1584_001:1019a25": "欝陀南。",
    "T30n1584_001:1019a26": "　境界相賴起　　更互為因緣",
    "T30n1584_001:1019a27": "　得共相應生　　與煩惱俱滅",
    "T30n1584_001:1019a28": "略說四義。知有阿羅耶識事。一種現有滅境",
    "T30n1584_001:1019a29": "界者。阿羅耶識因二境生。一者在內持事",
    "T30n1584_001:1019b01": "故。二者在外持器。不能分別諸相貌故。此內",
    "T30n1584_001:1019b02": "持者。執著邪我見習勢力。與根色俱時而執",
    "T30n1584_001:1019b03": "持者即為境界。此欲色界有。無色界中唯有",
    "T30n1584_001:1019b04": "執著邪我見習勢力。二者在外持器不分像",
    "T30n1584_001:1019b05": "貌者。在內為阿羅耶識所持即持外界。譬燈",
    "T30n1584_001:1019b06": "持炷油在於內而有外照。阿羅耶識事內外",
    "T30n1584_001:1019b07": "亦爾。此境界者甚深妙細。若以世中多聞智",
    "T30n1584_001:1019b08": "人。亦不能了此境。是恒而有異。云何無異。從",
    "T30n1584_001:1019b09": "初一念來被持境。乃至於死生一味事。阿羅",
    "T30n1584_001:1019b10": "耶識於境界中念念生滅。在欲界中取境微",
    "T30n1584_001:1019b11": "小。於色界中取境廣大。於無色界無量空處",
    "T30n1584_001:1019b12": "無量識處取無量境。於無所有處取微細境。",
    "T30n1584_001:1019b13": "於非有想非無想取境甚深微妙。此兩境故。",
    "T30n1584_001:1019b14": "微妙故。一味故。念念滅故。微小境故。廣大",
    "T30n1584_001:1019b15": "境故。無量境故。微細境故。甚深微妙境故。知",
    "T30n1584_001:1019b16": "有阿羅耶識事。相賴起者。阿羅耶識與五心",
    "T30n1584_001:1019b17": "數法相賴得生。思觸受想及於作意。此五大",
    "T30n1584_001:1019b18": "地。是報所攝五法微細。世中智人所不能了。",
    "T30n1584_001:1019b19": "同緣一境無有別異。共不苦不樂無記受俱。",
    "T30n1584_001:1019b20": "餘四亦爾。大地心數法相賴故。同報相賴故。",
    "T30n1584_001:1019b21": "微細相賴故。同緣一境故。非苦非樂相賴故。",
    "T30n1584_001:1019b22": "無記相賴故。知有阿羅耶識相賴而起。更互",
    "T30n1584_001:1019b23": "為因緣者。阿羅耶識與餘諸識互為因緣。此",
    "T30n1584_001:1019b24": "義有二。一者種本。二者依託。云何種本。諸",
    "T30n1584_001:1019b25": "善不善無記等識。皆因阿羅耶識以為種本。",
    "T30n1584_001:1019b26": "依託者。阿羅耶識持諸色根五識得生。不持",
    "T30n1584_001:1019b27": "不生。有阿羅耶識時意識得生六識。二事為",
    "T30n1584_001:1019b28": "阿羅耶識更互因緣。一者現轉增長種本。二",
    "T30n1584_001:1019b29": "者未來欲生之時令受報故。增長種本者。諸",
    "T30n1584_001:1019c01": "識生善不善無記念念熏修。阿羅耶識亦復",
    "T30n1584_001:1019c02": "如是。所以者何。後生諸識漸增長善惡轉勝。",
    "T30n1584_001:1019c03": "令受報者。有識於善不善有力者。未來世令",
    "T30n1584_001:1019c04": "阿羅耶識受果報。種本故。依託故。能增長故。",
    "T30n1584_001:1019c05": "令受報故。知有阿羅耶識與諸識互為作因",
    "T30n1584_001:1019c06": "緣。得共相應生者。阿羅耶識或共一識相應",
    "T30n1584_001:1019c07": "得生。如說於心心有我見憍慢為相。於有",
    "T30n1584_001:1019c08": "意識於無意識阿羅耶識恒相應生。此我慢",
    "T30n1584_001:1019c09": "心取阿羅耶識為境。言是我言有我為相。或",
    "T30n1584_001:1019c10": "二識俱生。謂於意識。或三識共生。謂於意意",
    "T30n1584_001:1019c11": "識。於五識中隨取一識。或四識相應生。於",
    "T30n1584_001:1019c12": "五識取二識。乃至於五六七識共生。六塵現",
    "T30n1584_001:1019c13": "在前故。此意識依心得立。因心未滅之時意",
    "T30n1584_001:1019c14": "識不解縛故。因心若滅意識則解。意識有二",
    "T30n1584_001:1019c15": "境界。他塵境界。自塵境界。他塵者。謂取五識",
    "T30n1584_001:1019c16": "塵為境。自境界者。謂取於法。而此意識於餘",
    "T30n1584_001:1019c17": "七識有異義故。阿羅耶識與六識三受相應",
    "T30n1584_001:1019c18": "共生。謂苦樂不苦不樂。於欲界人天畜生餓",
    "T30n1584_001:1019c19": "鬼少分有三受。與自不苦不樂受共生地獄",
    "T30n1584_001:1019c20": "道。苦受不離。託阿羅耶受共生。三禪地。唯",
    "T30n1584_001:1019c21": "有樂受託阿羅耶識受共生。四禪乃至非想",
    "T30n1584_001:1019c22": "非非想地。唯有不苦不樂受託阿羅耶識受",
    "T30n1584_001:1019c23": "共生。如是六識中善不善無記法與阿羅耶",
    "T30n1584_001:1019c24": "識相應共生。又阿羅耶識與諸識相應共生。",
    "T30n1584_001:1019c25": "與客三受客善不善無記諸識相應得生。不",
    "T30n1584_001:1019c26": "得相雜。何以故。不同境界生故。猶如眼識俱",
    "T30n1584_001:1019c27": "生不與眼雜。阿羅耶識與諸識俱生不得相",
    "T30n1584_001:1019c28": "雜亦復如是。如諸心數同是心法。有種種相",
    "T30n1584_001:1019c29": "相應俱生。無有妨礙阿羅耶識而與七識相",
    "T30n1584_001:1020a01": "應俱生。亦復如是譬如流水與波俱生。無",
    "T30n1584_001:1020a02": "有妨礙。又如明鏡諸像俱生不相妨礙。於阿",
    "T30n1584_001:1020a03": "羅耶識而與諸識相應得生。無有妨礙亦復",
    "T30n1584_001:1020a04": "如是。復如眼識。或取一色一種一相。或取多",
    "T30n1584_001:1020a05": "色多種多相。耳識於聲。鼻識於香。舌識於味。",
    "T30n1584_001:1020a06": "身識於觸。亦復如是。意識遍取種種諸相無",
    "T30n1584_001:1020a07": "有妨礙。分別六識其義如此。心界於前已說",
    "T30n1584_001:1020a08": "至於滅時與四煩惱共相雜生。我見憍慢我",
    "T30n1584_001:1020a09": "欲無明。此四煩惱於定不定地。於善不善無",
    "T30n1584_001:1020a10": "記法中。無有妨礙。即是穢污無記之法。是故",
    "T30n1584_001:1020a11": "阿羅耶識而與諸識相應生故。復與三受相",
    "T30n1584_001:1020a12": "應生故。亦與善等相應生故。以是義故。是故",
    "T30n1584_001:1020a13": "知有阿羅耶識相應共生。與煩惱俱滅者。阿",
    "T30n1584_001:1020a14": "羅耶識即是一切煩惱根本。云何知耶。能起",
    "T30n1584_001:1020a15": "眾生世間根本。能生五根及於六識。亦起國",
    "T30n1584_001:1020a16": "土世界根本一切業起諸因緣故。亦是交互",
    "T30n1584_001:1020a17": "牽報根本。云何知耶。無有見他眾生不生三",
    "T30n1584_001:1020a18": "受。是故佛說眾生遞互為增上緣。是以阿羅",
    "T30n1584_001:1020a19": "耶識為一切本。現在世中是苦諦體。未來世",
    "T30n1584_001:1020a20": "中能生集諦。是為一切煩惱根本。問曰。若言",
    "T30n1584_001:1020a21": "阿羅耶識為一切法而作根本。解脫分善通",
    "T30n1584_001:1020a22": "達分善。是諸善根以此與集諦應有妨礙。答",
    "T30n1584_001:1020a23": "曰。阿羅耶識不為達分諸善根本。世間諸善",
    "T30n1584_001:1020a24": "得增長。達分善根轉更明勝。達分善根轉明",
    "T30n1584_001:1020a25": "勝故。世間諸善得報亦勝。世尊依阿羅耶識",
    "T30n1584_001:1020a26": "為一切種本。故說此言。謂眼界色界眼識界。",
    "T30n1584_001:1020a27": "乃至意界法界意識界。阿羅耶識中有種種",
    "T30n1584_001:1020a28": "性故。故說種本積聚譬喻。如是阿羅耶識而",
    "T30n1584_001:1020a29": "是一切煩惱根本。修善法故此識則滅。言修",
    "T30n1584_001:1020b01": "善者。諸凡夫人起善思惟。而取諸識以為境",
    "T30n1584_001:1020b02": "界。進行安心初觀諸諦。若證四諦得眼智明",
    "T30n1584_001:1020b03": "慧。則能破壞阿羅耶識。未見四諦則不能破。",
    "T30n1584_001:1020b04": "何時能見阿羅耶識。如是進行。若諸聲聞入",
    "T30n1584_001:1020b05": "不退地。又諸菩薩入不退地。得通達法界則",
    "T30n1584_001:1020b06": "能得見。於此識中即見一切諸煩惱聚。於內",
    "T30n1584_001:1020b07": "於外即見己身為煩惱縛。於內見身而為三",
    "T30n1584_001:1020b08": "界麁惡煩惱諸苦所縛。一切行種煩惱攝者。",
    "T30n1584_001:1020b09": "聚在阿羅耶識中得真如境智。增上行故。修",
    "T30n1584_001:1020b10": "習行故。斷阿羅耶識即轉凡夫性。捨凡夫法",
    "T30n1584_001:1020b11": "阿羅耶識滅。此識滅故一切煩惱滅。阿羅耶",
    "T30n1584_001:1020b12": "識對治故。證阿摩羅識。阿羅耶識是無常。是",
    "T30n1584_001:1020b13": "有漏法。阿摩羅識是常。是無漏法。得真如境",
    "T30n1584_001:1020b14": "道故證阿摩羅識。阿羅耶識為麁惡苦果之",
    "T30n1584_001:1020b15": "所追逐。阿摩羅識無有一切麁惡苦果。阿羅",
    "T30n1584_001:1020b16": "耶識而是一切煩惱根本。不為聖道而作根",
    "T30n1584_001:1020b17": "本。阿摩羅識亦復不為煩惱根本。但為聖道",
    "T30n1584_001:1020b18": "得道得作根本。阿摩羅識作聖道依因。不作",
    "T30n1584_001:1020b19": "生因。阿羅耶識於善無記不得自在。阿羅耶",
    "T30n1584_001:1020b20": "識滅時有異相貌。謂來世煩惱不善因滅。以",
    "T30n1584_001:1020b21": "因滅故則於來世五盛陰苦不復得生。現在",
    "T30n1584_001:1020b22": "世中一切煩惱惡因滅故。則凡夫陰滅。此身",
    "T30n1584_001:1020b23": "自在即便如化。捨離一切麁惡果報。得阿摩",
    "T30n1584_001:1020b24": "羅識之因緣故。此身壽命便得自在。壽命因",
    "T30n1584_001:1020b25": "緣能滅於身。亦能斷命。盡滅無餘。一切諸受",
    "T30n1584_001:1020b26": "皆得清淨。乃至如經廣說。一切煩惱相故。入",
    "T30n1584_001:1020b27": "通達分故。修善思惟故。證阿摩羅識。故知阿",
    "T30n1584_001:1020b28": "羅耶識與煩惱俱滅。如是分別真實解釋心",
    "T30n1584_001:1020b29": "意識義。因此解釋心意識故。於三界中得",
    "T30n1584_001:1020c01": "知一切煩惱之法諸清淨法。餘處所說心意",
    "T30n1584_001:1020c02": "識者。為欲教化諸眾生故。為諸眾生未有深",
    "T30n1584_001:1020c03": "智易生信解。但說六識。問曰。有人有阿羅耶",
    "T30n1584_001:1020c04": "識有六識不。有人有六識無阿羅耶識不。答",
    "T30n1584_001:1020c05": "曰。此有四句。一者如人無心眠時。迷悶心",
    "T30n1584_001:1020c06": "時。入無想定。生無想天。阿那含人入滅盡定。",
    "T30n1584_001:1020c07": "此五種人。有阿羅耶識則無六識。二者阿羅",
    "T30n1584_001:1020c08": "漢。及辟支佛。不退菩薩。如來世尊。此四種",
    "T30n1584_001:1020c09": "人。以有心處有於六識無阿羅耶識。三者凡",
    "T30n1584_001:1020c10": "夫之人。須陀洹。斯陀含。阿那含。以有心處有",
    "T30n1584_001:1020c11": "六識有阿羅耶識。四者諸阿羅漢。及辟支佛。",
    "T30n1584_001:1020c12": "菩薩。世尊。入滅盡定。又世尊入無餘涅槃。無",
    "T30n1584_001:1020c13": "阿羅耶亦無六識。一切內外法各有定性。於",
    "T30n1584_001:1020c14": "相不動。何故從十八界唯說六識。有定性故。",
    "T30n1584_001:1020c15": "所餘諸界是根是塵是伴侶故。此諸識等日",
    "T30n1584_001:1020c16": "夜牟[口*后]羅羅婆剎那過故。種種因緣眼等諸",
    "T30n1584_001:1020c17": "根色等諸塵。心數為伴種種緣生。隨所生處",
    "T30n1584_001:1020c18": "得名不同。如火燒物隨所燒處得種種名。謂",
    "T30n1584_001:1020c19": "草火木火糞火。因眼因色隨識得生。皆名眼",
    "T30n1584_001:1020c20": "識。乃至心識亦復如是。眼等諸界從始至終。",
    "T30n1584_001:1020c21": "皆是果報無記。有異相識則不爾。是故分別",
    "T30n1584_001:1020c22": "識界不明餘界。若有比丘欲知識聚修習此",
    "T30n1584_001:1020c23": "行令心清淨多種相貌能了心者。略說有三。",
    "T30n1584_001:1020c24": "樂著煩惱故。染心為過故。斷惑方便故。云何",
    "T30n1584_001:1020c25": "比丘知於煩惱。作是思惟。此心久來樂著煩",
    "T30n1584_001:1020c26": "惱。樂煩惱故縱復拔心。置無欲處為欲所牽。",
    "T30n1584_001:1020c27": "不樂暫住速疾退還。更入欲處。如是貪欲處。",
    "T30n1584_001:1020c28": "瞋恚處。愚癡處。睡眠處。乃至放逸之處。縱復",
    "T30n1584_001:1020c29": "拔心置無放逸處。速疾退還入放逸處。亦復",
    "T30n1584_001:1021a01": "如是。如是比丘知於煩惱。云何當知染心為",
    "T30n1584_001:1021a02": "過。此心有染。其既自損亦復損他。現世起惡。",
    "T30n1584_001:1021a03": "來世亦爾。從其所作憂悲苦惱諸惡因緣乃",
    "T30n1584_001:1021a04": "至放逸有過患故。受種種苦亦復如是。知於",
    "T30n1584_001:1021a05": "自心有諸過患。云何當知斷惑方便。知於自",
    "T30n1584_001:1021a06": "心有如是過憂悲苦惱。我今不應隨如是心",
    "T30n1584_001:1021a07": "受諸苦惱。應制自心隨逐於我我不逐心。如",
    "T30n1584_001:1021a08": "是思量知心有欲。拔有欲心置無欲處。即令",
    "T30n1584_001:1021a09": "自心見於福利。乃至拔放逸心亦復如是。如",
    "T30n1584_001:1021a10": "是修行積習善根。是時此心無更餘緣。於諸",
    "T30n1584_001:1021a11": "善法修習增長而得安住。憎惡煩惱見先過",
    "T30n1584_001:1021a12": "患。是故比丘修心清淨。已知樂著煩惱故。已",
    "T30n1584_001:1021a13": "知染心過患故。已知斷惑方便故。即得速證",
    "T30n1584_001:1021a14": "無上清淨無漏之心。又別知心亦說轉心。謂",
    "T30n1584_001:1021a15": "為假名。又別知心亦說轉心。謂為他因。所治",
    "T30n1584_001:1021a16": "心善有二功德。得功德得果之時。心則快樂。",
    "T30n1584_001:1021a17": "修習善法自在無礙。有三種失染濁於心。一",
    "T30n1584_001:1021a18": "者不正思惟。二者結使未斷。三者現起煩惱。",
    "T30n1584_001:1021a19": "比丘有三處住。因於六行能受佛教。云何三",
    "T30n1584_001:1021a20": "處。一者住於解脫。二者住解脫門。三者住",
    "T30n1584_001:1021a21": "解脫至。因緣法因於六行。一者無有異行。二",
    "T30n1584_001:1021a22": "者攝心一處。三者善根得生。四者思度見諦",
    "T30n1584_001:1021a23": "不甞餘味。五者無增上慢。六者正用信施。施",
    "T30n1584_001:1021a24": "有二種。一受者施。二施者施。施果亦二。一大",
    "T30n1584_001:1021a25": "富果報。二慶悅果報。為應來就故。何者為應",
    "T30n1584_001:1021a26": "來就為未來法。無以未有故。如是應生行相。",
    "T30n1584_001:1021a27": "云何得住。若未來法有行相生。若度故生。從",
    "T30n1584_001:1021a28": "未來已度於現在。終此生彼從未來世終者",
    "T30n1584_001:1021a29": "現世受生。因未來法現世法生。如是住者無",
    "T30n1584_001:1021b01": "有變異。因未來法餘現法生。於未來世現世",
    "T30n1584_001:1021b02": "諸法。而未來世現世諸法而未有業。於現世",
    "T30n1584_001:1021b03": "中即有事生。已生具相。於未來世未有具相。",
    "T30n1584_001:1021b04": "於現世中具相而生。若異相生。於未來世因",
    "T30n1584_001:1021b05": "未來性故。因因性故。此兩性故。已生異相於",
    "T30n1584_001:1021b06": "現世中現世性故。以果性故。異相而生。以此",
    "T30n1584_001:1021b07": "六種未來世法無義得生。何以故。其未有處",
    "T30n1584_001:1021b08": "從於此處度於彼處。無有是義。既自未生豈",
    "T30n1584_001:1021b09": "容有沒。諸現世法若因未來法。現世法生未",
    "T30n1584_001:1021b10": "來諸法。不應未生一切諸法。無有動相。離自",
    "T30n1584_001:1021b11": "相故。無有別業。未來現在若同有相。現世中",
    "T30n1584_001:1021b12": "法獨偏有業。無有是處。唯業未生而今得生。",
    "T30n1584_001:1021b13": "諸行不爾。如佛正說諸行無常是說則破。今",
    "T30n1584_001:1021b14": "演業無常。若如汝說諸行應常。僧佉所云。是",
    "T30n1584_001:1021b15": "法未有無義得生。已生諸法無義得滅。此說",
    "T30n1584_001:1021b16": "應是。如佛所說。是法未生應即受生。生已應",
    "T30n1584_001:1021b17": "滅。若如汝說。此義應非。以此諸法若同一",
    "T30n1584_001:1021b18": "相。云何分別。若可分別。是則無窮未生得生。",
    "T30n1584_001:1021b19": "豈有於相未來法性從色等相應。無別異果。",
    "T30n1584_001:1021b20": "未來者以即未有。現世法者言即是果。無有",
    "T30n1584_001:1021b21": "此義。為應成就故。有此實說可為證信。未來",
    "T30n1584_001:1021b22": "諸法未有行相。言未有者而即得生。如未來",
    "T30n1584_001:1021b23": "法過去亦然。何者過去行法。是滅相者從生",
    "T30n1584_001:1021b24": "已過。何者現在行法。是未滅相。從生未過唯",
    "T30n1584_001:1021b25": "生時住。何者未來行法。乃現有因。未生自相",
    "T30n1584_001:1021b26": "未受己身。問曰。未來諸法既本無有能得受",
    "T30n1584_001:1021b27": "生。虛空華等石女兔角云何不生。答曰。此無",
    "T30n1584_001:1021b28": "生因未來行法有正生因。問曰。若未來法有",
    "T30n1584_001:1021b29": "正生因。何故不得一時俱生。答曰。乃有生因",
    "T30n1584_001:1021c01": "待緣不同。是諸行法有近緣者因即能生。是",
    "T30n1584_001:1021c02": "故不俱。何者因緣。佛說有四。一者因緣。二者",
    "T30n1584_001:1021c03": "次第。三者緣緣。四者增上。初一亦因亦緣。餘",
    "T30n1584_001:1021c04": "三但緣非因。何者因緣。根有色者。有依者是。",
    "T30n1584_001:1021c05": "以是識者此二種法為一切種一切色根種一",
    "T30n1584_001:1021c06": "切色法種一切心心法種。悉依色根亦依於",
    "T30n1584_001:1021c07": "識。除四大色。此四大色有二種依。一四大種。",
    "T30n1584_001:1021c08": "二十一種。是種相續依於諸法所說者即是",
    "T30n1584_001:1021c09": "因緣。若有色根心心法種而不依耶。若入",
    "T30n1584_001:1021c10": "滅定入無想定生無想天。未來世識不應更",
    "T30n1584_001:1021c11": "生會當有生。是故色根心心法因。若有此識",
    "T30n1584_001:1021c12": "不隨色種。諸凡夫人生無色界。壽命盡故。以",
    "T30n1584_001:1021c13": "業盡故。從彼沒已來生下界。此色無種不應",
    "T30n1584_001:1021c14": "更生。會應更生。是故諸識是色根本。從世俗",
    "T30n1584_001:1021c15": "道入初禪定生初禪地。欲界不淨及諸淨法",
    "T30n1584_001:1021c16": "已破。種本未悉斷除。何以故。從初禪定後更",
    "T30n1584_001:1021c17": "退還起不淨法。從初禪處退生欲界。斷有四",
    "T30n1584_001:1021c18": "種。一者避斷。二者壞斷。三者定斷。四者本",
    "T30n1584_001:1021c19": "永拔斷。何者避斷。如有一人著於欲樂。為斷",
    "T30n1584_001:1021c20": "欲故受離欲戒。堅持不犯令得增長。以增長",
    "T30n1584_001:1021c21": "故不復著欲。欲因煩惱不更得生。是名避斷。",
    "T30n1584_001:1021c22": "何者壞斷。猶如一人有過失想及不淨想青",
    "T30n1584_001:1021c23": "瘀等想。及善思惟即壞貪欲。未盡欲者不隨",
    "T30n1584_001:1021c24": "於欲。於塵境界心不貪著。是名壞斷。何者定",
    "T30n1584_001:1021c25": "斷。猶如一人隨世俗道離於欲染。及離色",
    "T30n1584_001:1021c26": "染得證寂定持心相續。於欲及色不復更著。",
    "T30n1584_001:1021c27": "是名定斷。何者本永拔斷。猶如聖人修出世",
    "T30n1584_001:1021c28": "道。離三界染而即得證。於三界中諸煩惱本",
    "T30n1584_001:1021c29": "不復得生。何以故。於現世中已證無欲畢竟",
    "T30n1584_001:1022a01": "不退。已生上界決不更退還生下界。譬如",
    "T30n1584_001:1022a02": "稻麥及諸種子。種虛空中及乾燥地。永不得",
    "T30n1584_001:1022a03": "生非不是種。若火焚之皆悉燋滅。失於種相",
    "T30n1584_001:1022a04": "諸煩惱本。於斷於滅亦復如是。聖人若入無",
    "T30n1584_001:1022a05": "餘涅槃。是善無記種本悉伏。問曰。若言是",
    "T30n1584_001:1022a06": "伏而不都滅何不生報答曰。已斷不善種本。",
    "T30n1584_001:1022a07": "於未來世不能生報亦不自生。是名本永",
    "T30n1584_001:1022a08": "拔斷。具縛人者。是心有生有苦有樂不苦不",
    "T30n1584_001:1022a09": "樂。此一切心為三種本。善與不善無記等法。",
    "T30n1584_001:1022a10": "亦為種本。諸學人者有世善心及染污無記",
    "T30n1584_001:1022a11": "修道斷惑以為種本。世善心等復為餘法而",
    "T30n1584_001:1022a12": "作根本。無學人者。斷惑已盡有世善心。若屬",
    "T30n1584_001:1022a13": "世間若出世間及無記者。以一切諸煩惱惑",
    "T30n1584_001:1022a14": "不作根本。一切善法及無記法即為根本。如",
    "T30n1584_001:1022a15": "是分別諸法根本。是處不說阿羅耶識。有處",
    "T30n1584_001:1022a16": "說者諸世俗法阿羅耶識悉為根本。一切諸",
    "T30n1584_001:1022a17": "法出世間者無斷道法阿摩羅識以為種本。",
    "T30n1584_001:1022a18": "如佛所說。比丘。諸阿羅漢為學心法依於四",
    "T30n1584_001:1022a19": "禪現安樂住亦從此心。我說退墮還一一處。",
    "T30n1584_001:1022a20": "問曰。若如此者。諸阿羅漢永斷煩惱。云何下",
    "T30n1584_001:1022a21": "地煩惱更生。若不更生。云何退墮。答曰。退有",
    "T30n1584_001:1022a22": "二種一者失退。二者住退。失退者是凡夫人。",
    "T30n1584_001:1022a23": "住退者通於凡聖。依世俗道煩惱已離。後復",
    "T30n1584_001:1022a24": "更起名退失退亦住退退。依出世道煩惱已",
    "T30n1584_001:1022a25": "斷。心著作務不作心故。以此中間不能更起",
    "T30n1584_001:1022a26": "現安樂住。如前後亦如是。亦不更起下地諸",
    "T30n1584_001:1022a27": "惑。此住處退非退失退。諸阿羅漢一切惑盡。",
    "T30n1584_001:1022a28": "若不善法未斷種本。云何羅漢心善解脫諸",
    "T30n1584_001:1022b01": "漏已盡。若不善法種本已斷。云何羅漢於心",
    "T30n1584_001:1022b02": "相續不正思惟。豈復更生云何諸惑而得生",
    "T30n1584_001:1022b03": "耶。是故依出世道已斷惑。盡知無退失。已說",
    "T30n1584_001:1022b04": "因緣復有二種。一者生因。二方便因。次第緣",
    "T30n1584_001:1022b05": "者。諸心數法以從次第餘法得生。此心數法",
    "T30n1584_001:1022b06": "為生者緣。一是識為識作次第緣。亦名為意。",
    "T30n1584_001:1022b07": "亦名意入。亦名心界。是次第緣復有二種。一",
    "T30n1584_001:1022b08": "者已滅。二者移處。緣緣者此五種識色等諸",
    "T30n1584_001:1022b09": "塵是其緣緣。復於心識內外諸入即是緣緣。",
    "T30n1584_001:1022b10": "是說緣緣。亦有二種。一者猗證。二不猗證。增",
    "T30n1584_001:1022b11": "上緣者。眼等內入俱時生者。與眼識等為增",
    "T30n1584_001:1022b12": "上緣。能使心作。於境界中若俱時生。心心",
    "T30n1584_001:1022b13": "數法更互為緣。過去所造善不善業。於未來",
    "T30n1584_001:1022b14": "世如意不如意所生果報為增上緣。田水糞",
    "T30n1584_001:1022b15": "等為諸種子作增上緣。世間工巧及諸雜業。",
    "T30n1584_001:1022b16": "此等諸智為增上緣。是增上緣復有二種。一",
    "T30n1584_001:1022b17": "者不離。二者有空。此因緣者。能生者是。所",
    "T30n1584_001:1022b18": "餘緣者唯能增長。以是行緣俱時同至。是",
    "T30n1584_001:1022b19": "行種本能生諸行。是故諸行不俱時生。以",
    "T30n1584_001:1022b20": "依四緣了知十因。如菩薩地。如佛所說。緣",
    "T30n1584_001:1022b21": "過去行而心得生。緣未來行亦生於心。若",
    "T30n1584_001:1022b22": "過去行及未來無。何法為心而作境界。言因",
    "T30n1584_001:1022b23": "此境佛說生心。以是此心即無為境。問曰。若",
    "T30n1584_001:1022b24": "心境無。是佛所說。正分明者。因雙雙對諸識",
    "T30n1584_001:1022b25": "得生。雙雙對者。眼色耳聲乃至心法。此正佛",
    "T30n1584_001:1022b26": "說。云何不妨。答曰。此是法塵不為五識而作",
    "T30n1584_001:1022b27": "境界。佛說。是塵即名為法緣心緣法。夫言心",
    "T30n1584_001:1022b28": "識以方便生。佛說此義復何所為。以此心識",
    "T30n1584_001:1022c01": "不取過去識以為境界。亦不取未來諸識為",
    "T30n1584_001:1022c02": "境。去來諸識法塵不攝。若有法者有法相聚。",
    "T30n1584_001:1022c03": "若無法者無法相聚。以此心識隨有法者有",
    "T30n1584_001:1022c04": "法義取。隨無義者無義法取。以是義故。信知",
    "T30n1584_001:1022c05": "諸識無者為境。若以此識不取有無二種境",
    "T30n1584_001:1022c06": "界。即不能取一切法義。若有說言。心識不取",
    "T30n1584_001:1022c07": "有無為境。是人即妨悉檀多義。問曰。此識若",
    "T30n1584_001:1022c08": "取無法為境。識亦應無。答曰。去來故無識。現",
    "T30n1584_001:1022c09": "在故有。問曰。眼識不得取無為境。心識云何",
    "T30n1584_001:1022c10": "能取無耶。答曰。三世境故。復應廣說有五種",
    "T30n1584_001:1022c11": "義。以現心識取無為境。如佛所說。離內外",
    "T30n1584_001:1022c12": "入無有我義。是我無者非有為法非無為法。",
    "T30n1584_001:1022c13": "以是諸識是取無我為境界者。於有智人知",
    "T30n1584_001:1022c14": "總相法則無不信。此是一義。色香味觸。離此",
    "T30n1584_001:1022c15": "四塵了不能得。殿堂輦輿飲食衣服及餘眾",
    "T30n1584_001:1022c16": "具殿堂等法。是其所無。非有為法非無為法。",
    "T30n1584_001:1022c17": "以是諸識取無殿等為境界者。於有智人知",
    "T30n1584_001:1022c18": "總相法則無不信。此是二義。是諸邪見誹謗",
    "T30n1584_001:1022c19": "一切。無因無果無縛無解。是諸法無。若隨義",
    "T30n1584_001:1022c20": "理有此諸法。則非邪見。此實都無。於邪見人",
    "T30n1584_001:1022c21": "取無為境無不生識。此是三義。復於諸行無",
    "T30n1584_001:1022c22": "有常住。此無常住亦非有為亦非無為。而此",
    "T30n1584_001:1022c23": "諸識亦非不取無常為境。於有智人知總相",
    "T30n1584_001:1022c24": "法非不生識常無境識。若不得生於一切行",
    "T30n1584_001:1022c25": "不見於常無有義者。依正智慧則不生厭。無",
    "T30n1584_001:1022c26": "染亦爾。亦無解脫不得涅槃。若以此義一切",
    "T30n1584_001:1022c27": "眾生諸煩惱惑永縛不脫。此是四義。諸未",
    "T30n1584_001:1022c28": "來行未有生義豈容言滅。然諸聖人於未來",
    "T30n1584_001:1022c29": "行亦無不觀生滅之義。此是五義。以是義故。",
    "T30n1584_001:1023a01": "定知諸識取無為境。如佛所說。若過去業了",
    "T30n1584_001:1023a02": "無有者。則無有苦受樂受。此義何謂。於過去",
    "T30n1584_001:1023a03": "生已作已滅善不善業。為未來世受愛不愛",
    "T30n1584_001:1023a04": "果。是行相續業種所生。為此義故。如佛所說。",
    "T30n1584_001:1023a05": "有過去業復有二義。是諸人說不正因者。遮",
    "T30n1584_001:1023a06": "其執故。其有說言。有自在天梵釋諸天自性",
    "T30n1584_001:1023a07": "神我時節微塵。言因此法眾生苦樂皆悉得",
    "T30n1584_001:1023a08": "生。復為諸人說無因者。為遮其執故。有眾",
    "T30n1584_001:1023a09": "多人。說言無因亦說無緣。為諸眾生有淨不",
    "T30n1584_001:1023a10": "淨。不從因緣木石等物。或有尊重或有輕慢。",
    "T30n1584_001:1023a11": "現此事故。是故佛說有過去行。諸賢聖人不",
    "T30n1584_001:1023a12": "著此處。安樂而住此說何義。過去諸行生果",
    "T30n1584_001:1023a13": "故有。未來諸行為因故有。云何信知現在諸",
    "T30n1584_001:1023a14": "行三相顯現。過去果故。未來因故。自相相續",
    "T30n1584_001:1023a15": "不斷絕故。復依兩義現此二法。謂於過去及",
    "T30n1584_001:1023a16": "未來行除實執故。若去來行其相實有則非",
    "T30n1584_001:1023a17": "去來。諸無見人謂去來無現在亦無。如是見",
    "T30n1584_001:1023a18": "等斷此執故。如佛所說有去來界有現在界",
    "T30n1584_001:1023a19": "此義何謂。種子相續已生於果故說此義。是",
    "T30n1584_001:1023a20": "名過去。欲生之者種子相續。是名未來。現在",
    "T30n1584_001:1023a21": "諸種果未斷者。是現在界。故說此意比丘。知",
    "T30n1584_001:1023a22": "於種子相續。是無量法非一種界。是名知界。",
    "T30n1584_001:1023a23": "何以故。從色等陰生老住滅。無更別法亦非",
    "T30n1584_001:1023a24": "實有。諸未來行遮實有故。無有生者斷於實",
    "T30n1584_001:1023a25": "義。云何知耶。於未來生既自未生。云何能生",
    "T30n1584_001:1023a26": "生於他法。現世諸生亦不能生生於現法。此",
    "T30n1584_001:1023a27": "言生相。是諸行成。是諸行生。是諸行起。諸行",
    "T30n1584_001:1023a28": "現在。此明一義而有多名。離此多名復有生",
    "T30n1584_001:1023a29": "相。諸有智人不說此名以為生相。於此諸法",
    "T30n1584_001:1023b01": "各定種因何用別生。此生羸劣而是假名。云",
    "T30n1584_001:1023b02": "何知耶。夫有生者。即行生耶。能生行耶。若生",
    "T30n1584_001:1023b03": "自行能生行法。於有生者行法得起。是義不",
    "T30n1584_001:1023b04": "然。若能起者。是名行生。於一行中應有二生。",
    "T30n1584_001:1023b05": "謂能生者。諸行自生。此亦不然。如說生義",
    "T30n1584_001:1023b06": "餘三亦爾。於現在因先所未有諸行起相。是",
    "T30n1584_001:1023b07": "名為生。不以先者是行異相。即名為老。起而",
    "T30n1584_001:1023b08": "未滅。即名為住是剎那生。諸行壞相。是名為",
    "T30n1584_001:1023b09": "滅。若此四法是有為相。何故佛說唯有三相。",
    "T30n1584_001:1023b10": "謂生滅住異。一切行法三世所現。從未來世",
    "T30n1584_001:1023b11": "未生得生。是故依未來世。是生起者是有為",
    "T30n1584_001:1023b12": "相。此未生故不可著處。已生之者於過去世",
    "T30n1584_001:1023b13": "悉皆已滅。依過去世。此言滅者。是有為相亦",
    "T30n1584_001:1023b14": "不可著。已過去故。現世所現是住之者。依於",
    "T30n1584_001:1023b15": "現世是有為相是可著處。以此住者亦復有",
    "T30n1584_001:1023b16": "異。多有過失。此是生者誰敢求之。如於吉祥",
    "T30n1584_001:1023b17": "不吉相隨。是故住異合為一相。以是義故三",
    "T30n1584_001:1023b18": "世所現有為法相。若此三相是諸聖人之所",
    "T30n1584_001:1023b19": "思量。何故佛於諸陰中觀起滅相依法而住。",
    "T30n1584_001:1023b20": "復更不觀於住異相。生及住異。此兩種相是",
    "T30n1584_001:1023b21": "起所現。是故生及住異。此二種相合而為一",
    "T30n1584_001:1023b22": "說。於起邊故言觀起而住。所餘一相於第二",
    "T30n1584_001:1023b23": "分安置一邊故。說此言觀滅相住。復有別義。",
    "T30n1584_001:1023b24": "依此相故便證無染。為厭患故得證解脫。唯",
    "T30n1584_001:1023b25": "觀二相是所思惟。以見無常於諸。行法故生",
    "T30n1584_001:1023b26": "厭患。所云無常。未生者生是名為生。生而即",
    "T30n1584_001:1023b27": "壞是名為滅。是名無常。生復多種。謂剎那生。",
    "T30n1584_001:1023b28": "謂受生生。謂起生生。謂別心生。謂不如意生。",
    "T30n1584_001:1023b29": "謂如意生。謂下中上生。有上生無上生。剎那",
    "T30n1584_001:1023c01": "起者。剎那剎那諸行生起。是名剎那生。受生",
    "T30n1584_001:1023c02": "生者。具縛及不具縛從處處墮。於處處中諸",
    "T30n1584_001:1023c03": "陰生起。名受生生。起生生者。從於嬰兒乃至",
    "T30n1584_001:1023c04": "壯老。名起生生別心生者。依種種緣與種種",
    "T30n1584_001:1023c05": "受種種善等及種種道。若證解脫及未解脫。",
    "T30n1584_001:1023c06": "無量種心。名別心生。不如意生者。地獄畜生",
    "T30n1584_001:1023c07": "餓鬼於三惡趣受諸苦惱。是名不如意生。如",
    "T30n1584_001:1023c08": "意生者。於人天道受快樂報。下生者。生於欲",
    "T30n1584_001:1023c09": "界。中生者。生於色界。上生者。生無色界。又",
    "T30n1584_001:1023c10": "第一受胎是名下生。第二第三是名中生。第",
    "T30n1584_001:1023c11": "四受胎是名上生。又受諸惡果是名下生。諸",
    "T30n1584_001:1023c12": "無記法除起善果。是名中生。一切善法一切",
    "T30n1584_001:1023c13": "善果。是名上生。有上生者。從欲界處乃至",
    "T30n1584_001:1023c14": "無不用處。無上生者。非想非非想處。又有",
    "T30n1584_001:1023c15": "上生者。謂阿羅漢從於入胎未至最後。一剎",
    "T30n1584_001:1023c16": "那陰最後一念。名無上生。分別老義復有多",
    "T30n1584_001:1023c17": "種。何者身老心老壽老變異老陰老。身老者。",
    "T30n1584_001:1023c18": "髮白齒落皮緩面皺乃至如經。身有諸相。心",
    "T30n1584_001:1023c19": "老者。與樂受應。變異生者。若以善心轉為不",
    "T30n1584_001:1023c20": "善。於所樂物生愛著處復生變異。是處無果。",
    "T30n1584_001:1023c21": "是名心老。壽老者。日夜剎那羅婆牟[口*后]羅過",
    "T30n1584_001:1023c22": "故壽轉減少。乃至次第一切轉促。是名壽老。",
    "T30n1584_001:1023c23": "變異老者。一切自在富貴榮華無病色力轉",
    "T30n1584_001:1023c24": "減少失故。陰異老者。以生人天陰轉增長。從",
    "T30n1584_001:1023c25": "此處沒生於惡道下賤之處。名陰異老。又別",
    "T30n1584_001:1023c26": "一老緣。此一老前所說老而便得生。何者諸",
    "T30n1584_001:1023c27": "行剎那剎那所生異異。名別一老。分別住義",
    "T30n1584_001:1023c28": "亦復多種。剎那住相續住依緣住一心住如",
    "T30n1584_001:1023c29": "制法住。剎那住者。唯生時住。相續住者。隨處",
    "T30n1584_001:1024a01": "已生諸陰衣食乃至壽盡。復外世器乃至劫",
    "T30n1584_001:1024a02": "盡。名相續住。依緣住者。苦樂等受善惡等法。",
    "T30n1584_001:1024a03": "各各緣現隨是持住。名依緣住。一心住者。正",
    "T30n1584_001:1024a04": "定心人住現前定。名一心住。如制法住者。隨",
    "T30n1584_001:1024a05": "處境界王領治化國邑聚落。於四種姓依先",
    "T30n1584_001:1024a06": "制事而立住止。名如制法住。無常義者復不",
    "T30n1584_001:1024a07": "一種。何者壞無常變異無常別離無常當生",
    "T30n1584_001:1024a08": "無常來至無常。壞無常者。諸有已生即便失",
    "T30n1584_001:1024a09": "滅。名壞無常。變異無常者。可愛行生不似前",
    "T30n1584_001:1024a10": "者。名變異無常。別離無常者。於可愛物分散",
    "T30n1584_001:1024a11": "別離。此三無常。於未來世是名當生。起於現",
    "T30n1584_001:1024a12": "世是名來至無常。受五欲樂不能自持。脫有",
    "T30n1584_001:1024a13": "零落愛別離至。思惟是事憂悲苦惱。乃至如",
    "T30n1584_001:1024a14": "經不肯厭患。於行法中諸外道輩。多所思惟",
    "T30n1584_001:1024a15": "是等無常。亦生厭離唯離欲界。於諸行法分",
    "T30n1584_001:1024a16": "生厭離。若諸聲聞具足思惟是等無常。究竟",
    "T30n1584_001:1024a17": "厭離得證無染乃至解脫。",
    "T30n1584_001:1024a18": "決定藏論卷上"
}