{
    "X72n1437_030:0570c01": "永覺和尚廣錄卷第三十",
    "X72n1437_030:0570c02": "嗣法弟子　道霈　重編",
    "X72n1437_030:0570c03": "續寱言",
    "X72n1437_030:0570c04": "序曰。昔余居荷山。因諸儒有所問辯。乃會通儒釋。而",
    "X72n1437_030:0570c05": "作寱言。梓行已二十載。近因自浙反閩。再居鼓山。目",
    "X72n1437_030:0570c06": "繫世變。時吐其所欲言。乃作續寱言。夫賢本緇衣末",
    "X72n1437_030:0570c07": "流。祇宜屏息深山。甘同寒蟬。何故嗸嗸向人。若孟軻",
    "X72n1437_030:0570c08": "之好辯。賈誼之痛哭哉。豈多生習氣未能頓降。抑亦",
    "X72n1437_030:0570c09": "有不得已而一鳴者乎。今此書具在。苦心片片。惟在",
    "X72n1437_030:0570c10": "大方之高鑑。歲在壬辰夏佛誕。日題於聖箭堂。",
    "X72n1437_030:0570c11": "貢高我慢者。總猶我執情深。故橫起斯病。為大道之",
    "X72n1437_030:0570c12": "重障。今日學者專尚此習。謂之硬竫。謂之孤峻。及至",
    "X72n1437_030:0570c13": "遇著一點利害。則柔如繞指。全無主宰。此孔子所謂",
    "X72n1437_030:0570c14": "色厲內荏。乃穿窬之小人也。不知古人全不如此。昔",
    "X72n1437_030:0570c15": "遠錄公謂演首座曰。但得妙悟。自然心靜氣和。容敬",
    "X72n1437_030:0570c16": "色莊。五祖演曰。長於包荒。厚於隱惡。謙以交友。勤以",
    "X72n1437_030:0570c17": "濟眾。大慧戒首座書。尤諄諄以謙虗遜讓為勸。諸人",
    "X72n1437_030:0570c18": "既稱禪衲。下視流俗。豈可不思竝古人哉。",
    "X72n1437_030:0570c19": "禪衲威儀。非是外修邊幅。葢為內檢其心。必先外束",
    "X72n1437_030:0570c20": "其身。未有身既放逸。而心能靜一者也。所以佛制比",
    "X72n1437_030:0570c21": "丘。威儀必肅。百丈禮法。諸宗共守。宋伊川先生見僧",
    "X72n1437_030:0570c22": "出堂。歎曰。三代禮樂。盡在此矣。由此觀之。當日之威",
    "X72n1437_030:0570c23": "儀為何如也。今有等妄人。任情縱恣。決裂禮法。反笑",
    "X72n1437_030:0570c24": "守律儀者為局曲。果何心哉。昔大覺璉動靜尊嚴。圓",
    "X72n1437_030:0571a01": "通訥一見。直以大器期之。黃龍南進止有度。居常正",
    "X72n1437_030:0571a02": "襟危坐。二老豈局曲之士哉。是知輕浮躁動。必非大",
    "X72n1437_030:0571a03": "器。雖得悟入。終虧全德。惟願學人。毋以小器自安可也。",
    "X72n1437_030:0571a04": "有等禪人。言在飛龍之前。行在跛鼈之後。却謂我宗",
    "X72n1437_030:0571a05": "門下。祇重見地。不重操履。不知青原下謂之功勳。如",
    "X72n1437_030:0571a06": "臣事君。如子事父。豈敢違背。南嶽下謂之牧牛。葢得",
    "X72n1437_030:0571a07": "牛之後。猶須善牧。況未得牛者耶。且衲衣下。善不許",
    "X72n1437_030:0571a08": "著。惡豈可縱。佛祖尚不可為。勢利豈可偏逐。此乃無",
    "X72n1437_030:0571a09": "忌憚之小人。託聖言以自文。入地獄如箭射者也。有",
    "X72n1437_030:0571a10": "志之士。切宜自省。",
    "X72n1437_030:0571a11": "古人公案。俱從不思議中流出。纔涉思惟。便隔千山。",
    "X72n1437_030:0571a12": "今人率用意卜度。師友講習。如少林筆記。及煢絕四",
    "X72n1437_030:0571a13": "家頌古註等書。一言半句。竝是邪涎。遭其惑亂。則永",
    "X72n1437_030:0571a14": "塞悟門。況又作頌作拈。如廁屋而塗丹雘。只增其臭",
    "X72n1437_030:0571a15": "耳。今真有志參禪者。必須坐斷此等惡知惡習。單單",
    "X72n1437_030:0571a16": "向無縫罅處鑽研。憤然如遇著箇死對頭。直須滅此",
    "X72n1437_030:0571a17": "而後朝食。若能如是用心。則寶所在近。決不相賺。",
    "X72n1437_030:0571a18": "棒喝之行。五宗皆有。而德山臨濟為盛。此如千鈞之",
    "X72n1437_030:0571a19": "弩。豈可妄發。怎奈無知之輩。相習成風。譬如庶人而",
    "X72n1437_030:0571a20": "妄逞干戈。非逆即狂。所以興化戒之曰。我聞前廊下",
    "X72n1437_030:0571a21": "也喝。後架裏也喝。諸人莫盲喝亂喝。直饒你喝得興",
    "X72n1437_030:0571a22": "化向虗空裏。却撲下來。一點氣息也無。待我蘇息起",
    "X72n1437_030:0571a23": "來。向汝道箇未在。何故。我未曾向紫羅帳裏撒真珠",
    "X72n1437_030:0571a24": "與汝在。胡喝亂喝作麼。後圓悟老人。一生不行棒喝。",
    "X72n1437_030:0571b01": "豈不是臨濟宗師乎。其子大慧。住徑山日。下喝者罰",
    "X72n1437_030:0571b02": "錢罰齋。葢深知其弊。故痛懲而力挽之也。",
    "X72n1437_030:0571b03": "門風之別。所宗有五。其實皆一道也。故真知臨濟者。",
    "X72n1437_030:0571b04": "決不非曹洞。真知曹洞者。決不非臨濟。如汾陽昭。雖",
    "X72n1437_030:0571b05": "善三玄。且遣瑯琊覺。浮山遠。學洞上之旨於大陽。雲",
    "X72n1437_030:0571b06": "門雖承雪峯。記莂而後。乃歷參洞下諸師。如曹山踈",
    "X72n1437_030:0571b07": "山乾峯九峯。皆有機緣。是知大道惟公。法無偏黨。後",
    "X72n1437_030:0571b08": "世妄生人我。割截虗空。嗣臨濟者。謗曹洞。嗣曹洞者。",
    "X72n1437_030:0571b09": "謗臨濟。破滅法門。自喪慧命。豈不深可痛哉。今願諸",
    "X72n1437_030:0571b10": "人。廓無外之觀。體無私之照。而斯道幸甚矣。",
    "X72n1437_030:0571b11": "孔門心法。自孟軻之後。鮮得其傳。至漢諸儒。多以訓",
    "X72n1437_030:0571b12": "詁為業。惟得一董仲舒。庶幾近之。董氏所對天人三",
    "X72n1437_030:0571b13": "策。皆醇正無疵。其所對越有三仁之問。尤為精粹。程",
    "X72n1437_030:0571b14": "伊川。朱考亭。皆推其度越諸子。信矣。但其所治春秋。",
    "X72n1437_030:0571b15": "於所書災祥。必求其所感之事。則拘泥穿鑿。雜於讖",
    "X72n1437_030:0571b16": "緯之學者也。是豈得為醇儒哉。",
    "X72n1437_030:0571b17": "楊雄玄湛之思。粹麗之辭。世所希覯。嘗作法言。以擬",
    "X72n1437_030:0571b18": "論語。作太玄以擬易。隱然以聖賢自居。使其生不值",
    "X72n1437_030:0571b19": "新莾之世。或莾未篡而身先死。必為一代名儒之冠。",
    "X72n1437_030:0571b20": "自一失身於仕莾。安保玄之不白乎。身名俱喪。天下",
    "X72n1437_030:0571b21": "笑之。人品之難定也如是。",
    "X72n1437_030:0571b22": "孔明之才智。實合漢家三傑為一人。而其忠誠則過",
    "X72n1437_030:0571b23": "之。其出師表後結云。鞠躬盡瘁。死而後已。此臣所以",
    "X72n1437_030:0571b24": "報先帝之恩。而忠陛下之職分也。至於成敗利鈍。則",
    "X72n1437_030:0571c01": "非臣之明。所能逆覩。此數語。丹心赤膽。炤耀今古。在",
    "X72n1437_030:0571c02": "三傑非特不肯為。亦且不能道。吾故謂其忠誠過之",
    "X72n1437_030:0571c03": "也。",
    "X72n1437_030:0571c04": "自魏晉以至唐。儒學寥寥。唯得一王通似之。其所著",
    "X72n1437_030:0571c05": "中說。識見議論。亦多醇粹。大非韓愈所可及。但中間",
    "X72n1437_030:0571c06": "事實。多似論語。恐是粉飾所成者。至其所作五經。則",
    "X72n1437_030:0571c07": "塵飯塗羮之戲耳。仲尼固如是乎。甚矣好名之蔽也。",
    "X72n1437_030:0571c08": "歐陽修作五代史。謂五代無人物。余謂非無人物。乃",
    "X72n1437_030:0571c09": "厄於時也。如周世宗一人。出在漢唐盛時。諸君豈能",
    "X72n1437_030:0571c10": "及之。至若隱於山林。如五宗諸哲。則耀古騰今。後世",
    "X72n1437_030:0571c11": "鮮能及者。余故曰。非無人物。乃厄於時也。",
    "X72n1437_030:0571c12": "韓退之氣甚豪爽。每自比孟軻。欲力行其道。而躁於",
    "X72n1437_030:0571c13": "求進。三上宰相書。則不見諸侯之義未聞。及其晚年。",
    "X72n1437_030:0571c14": "見用於朝。全無建白。惟日以詩酒為事。與流俗何異。",
    "X72n1437_030:0571c15": "謂之力行其道可乎。",
    "X72n1437_030:0571c16": "退之於孟軻之後。獨取荀卿楊雄。謂荀與楊。大醇而",
    "X72n1437_030:0571c17": "小疵。孟軻則醇乎醇者也。愚觀荀氏書。語多矯異。如",
    "X72n1437_030:0571c18": "子思孟軻。明先聖之道。闢邪說以正人心。是立天下",
    "X72n1437_030:0571c19": "之大閑也。彼則曰亂天下者。子思孟軻也。不亦異乎。",
    "X72n1437_030:0571c20": "如孟軻道性善。言必稱堯舜。是百世共趨之的也。彼",
    "X72n1437_030:0571c21": "則曰性惡。桀紂性也。堯舜偽也。不亦異乎。至於楊氏。",
    "X72n1437_030:0571c22": "雖不若荀氏之矯異。而以性為善惡混。則是認習為",
    "X72n1437_030:0571c23": "性。已乖孟氏之旨。且失身為莾大夫。其法言末章。盛",
    "X72n1437_030:0571c24": "稱莾之功德。可比伊周。復作劇秦美新之文。以頌莾。",
    "X72n1437_030:0572a01": "則大節既虧。所學謂何。是二人者。視孟軻之道。不啻",
    "X72n1437_030:0572a02": "風馬牛之不相及。詎可稱其大醇小疵。而列於孟氏",
    "X72n1437_030:0572a03": "之後塵哉。甚矣韓愈之謬也。",
    "X72n1437_030:0572a04": "予考柳子厚。終於柳州時。僅得四十七歲。則作八司",
    "X72n1437_030:0572a05": "馬時。年齒甚少。使其洋洋得志。不受拂鬱。不知後來",
    "X72n1437_030:0572a06": "竟作何狀。却得一番貶謫。乃能安於寂寥。肆力學問。",
    "X72n1437_030:0572a07": "故其文。到柳州後始造其妙。其居柳日久。百姓愛之。",
    "X72n1437_030:0572a08": "卒乃血食其鄉。不賢而能之乎。朱晦翁曰。子厚却得",
    "X72n1437_030:0572a09": "柳州力。是也。",
    "X72n1437_030:0572a10": "病能死人。亦能益人。如唐白樂天。則受病之益者也。",
    "X72n1437_030:0572a11": "樂天最稱風流艶冶。晚年因得病。乃能斂就平實。日",
    "X72n1437_030:0572a12": "修西方之業以自終。可謂失之東隅。收之桑榆者也。",
    "X72n1437_030:0572a13": "若東坡晚年錯謬。則弗逮樂天遠矣。",
    "X72n1437_030:0572a14": "東坡以禪自負。人亦以禪歸東坡。渠雖有悟入。而死",
    "X72n1437_030:0572a15": "於東林印下。不能徹證。依舊只墮在聰明境界中。何",
    "X72n1437_030:0572a16": "能敵得生死。至其晚年。乃好長生之術。用冬至日閉",
    "X72n1437_030:0572a17": "關養氣。卒以此得病而終。禪也其若是乎。禪也其若",
    "X72n1437_030:0572a18": "是乎。",
    "X72n1437_030:0572a19": "朱晦翁謂釋氏初來。但卑卑論緣業。後人張大其說。",
    "X72n1437_030:0572a20": "遂極其玄妙。余謂摩騰初至此土。所譯出者。四十二",
    "X72n1437_030:0572a21": "章經也。此經本屬小乘。理自淺近。然其淺者。固不下",
    "X72n1437_030:0572a22": "於儒。其稍深者。亦非儒之所能知。朱謂但卑卑論緣",
    "X72n1437_030:0572a23": "業。何其言之妄也。",
    "X72n1437_030:0572a24": "元氏諸儒。推從祀者。許衡吳澄也。二公出處之際。不",
    "X72n1437_030:0572b01": "達春秋之大旨。乃欲托足於仲尼之門。不亦難乎。劉",
    "X72n1437_030:0572b02": "因。金履祥。許謙。皆隱居不仕。授徒著書。其學術祖述",
    "X72n1437_030:0572b03": "考亭。為元氏諸儒之冠。然推從祀者反弗及之。則以",
    "X72n1437_030:0572b04": "其名位未大著也。余在俗時。喜講學。而怠於科舉之",
    "X72n1437_030:0572b05": "業。一友人戲之曰。老兄喜講學。也要戴箇紗帽。不戴",
    "X72n1437_030:0572b06": "紗帽。則其學弗著。此雖一時戲語。然亦切中世俗之",
    "X72n1437_030:0572b07": "弊也。因併記之。",
    "X72n1437_030:0572b08": "仰山問僧甚處人。僧云幽州人。山云。汝還思彼中麼。",
    "X72n1437_030:0572b09": "僧云常思。山云。能思底是心。所思底是境。彼中有樓",
    "X72n1437_030:0572b10": "臺林苑。人馬駢闐。汝反思思底。還有許多般麼。僧云。",
    "X72n1437_030:0572b11": "某甲到這裏。總不見有。山云。汝見猶在心。信位即是。",
    "X72n1437_030:0572b12": "人位未是。愚謂仰山如此開示。非特為這僧發藥。一",
    "X72n1437_030:0572b13": "切人見道不真。皆落在此。葢見有見無。皆是以心對",
    "X72n1437_030:0572b14": "境。如隔江望山。謂之信位則可。謂之人位則不可。以",
    "X72n1437_030:0572b15": "人位須忘能所。心不見心。如鏡不自炤也。",
    "X72n1437_030:0572b16": "棲賢辨。嘗携一笻。穿雙履。過九江。東林混融老見之。",
    "X72n1437_030:0572b17": "呵曰。師者人之模範也。舉止如此。得不自輕。主禮甚",
    "X72n1437_030:0572b18": "滅裂。辨笑曰。人生以適志為樂。吾何咎焉。援筆書偈",
    "X72n1437_030:0572b19": "而去。偈曰。勿謂棲賢窮。身窮道不窮。草鞋獰似虎。拄",
    "X72n1437_030:0572b20": "杖活如龍。渴飲曹溪水。饑吞栗棘蓬。銅頭鐵額漢。盡",
    "X72n1437_030:0572b21": "在我山中。愚謂一笻雙履。乃衲僧本色。正可謂後學",
    "X72n1437_030:0572b22": "模範。混融謂其主禮滅裂。不亦謬乎。辨公援筆書偈。",
    "X72n1437_030:0572b23": "語語矜誇。全是我慢之習。曹溪水當不如是也。",
    "X72n1437_030:0572b24": "洪覺範書有六種。達觀老人深喜而刻行之。余所喜",
    "X72n1437_030:0572c01": "者。文字禪而已。此老文字。的是名家。僧中希有。若論",
    "X72n1437_030:0572c02": "佛法。則醇疵相半。世人愛其文字。併重其佛法。非余",
    "X72n1437_030:0572c03": "所敢知也。",
    "X72n1437_030:0572c04": "當其時。覺範才名大著。任意貶叱諸方。諸方多憚之。",
    "X72n1437_030:0572c05": "唯靈源深知其未悟。嘗有書誡之曰。聞在南中。時究",
    "X72n1437_030:0572c06": "楞嚴。特加箋釋。非不肖所望。葢文字之學。不能洞當",
    "X72n1437_030:0572c07": "人之性源。徒與後學障先佛之智眼。病在依他作解。",
    "X72n1437_030:0572c08": "塞自悟門。資口舌則可勝淺聞。廓神機終難極妙證。",
    "X72n1437_030:0572c09": "故於行解。多致參差。而日用見聞。尤增隱昧也。予善",
    "X72n1437_030:0572c10": "覺範。慧識英利。足以鑑此。倘損之又損。他時相見。定",
    "X72n1437_030:0572c11": "別有妙處耳。靈源此書。大為覺範藥石。然其痼疾弗",
    "X72n1437_030:0572c12": "瘳。亦且奈之何哉。",
    "X72n1437_030:0572c13": "大慧云。千疑萬疑。祗是一疑。一疑破。則千疑萬疑無",
    "X72n1437_030:0572c14": "不破。或者未之信。愚謂千疑萬疑。雖有不同。總之祇",
    "X72n1437_030:0572c15": "在幻影上計校也。若親見其實。則幻影全消。幻影既",
    "X72n1437_030:0572c16": "消。更有何疑而不破乎。",
    "X72n1437_030:0572c17": "尋常謂諸佛無情慮。絕知解。一有情慮知解。是謂眾",
    "X72n1437_030:0572c18": "生。愚謂眾生有情慮。諸佛亦有情慮。但諸佛之情慮",
    "X72n1437_030:0572c19": "出於無私。而眾生之情慮蔽於有私也。眾生有知解。",
    "X72n1437_030:0572c20": "諸佛亦有知解。但諸佛之知解。妙於常覺。而眾生之",
    "X72n1437_030:0572c21": "知解。滯於不覺也。",
    "X72n1437_030:0572c22": "世所傳四家頌古。當以雪竇為最。天童次之。雪竇如",
    "X72n1437_030:0572c23": "單刀直入。立斬渠魁。天童則必排大陣。費力甚矣。葢",
    "X72n1437_030:0572c24": "天童學甚贍博。辭必典雅。然反為所累。故多不得自",
    "X72n1437_030:0573a01": "在也。",
    "X72n1437_030:0573a02": "投子芙蓉之後。能振洞上一宗者。天童覺真歇了也。",
    "X72n1437_030:0573a03": "二師見處親切。而高行碩德。俱能不愧古人。但其說",
    "X72n1437_030:0573a04": "法。則有不同。天童仰遵古轍。步伍不失尺寸。而出奇",
    "X72n1437_030:0573a05": "神變。未見所長。真歇語言超逸。意趣自在。發揮醒露。",
    "X72n1437_030:0573a06": "不費氣力。雖不局局於法。而實不背於法也。",
    "X72n1437_030:0573a07": "臨濟語尚直捷。曹洞語尚宛轉。此其大槩也。然諸大",
    "X72n1437_030:0573a08": "老。亦有不盡然者。如風穴云。釣船載到瀟湘岸。氣噎",
    "X72n1437_030:0573a09": "無聊問白鷗。又云。木鷄啼子夜。芻犬吠天明。皆酷似",
    "X72n1437_030:0573a10": "曹洞。如船子兩度打夾山。藥山便云看箭。皆酷似臨",
    "X72n1437_030:0573a11": "濟。此乃大慧所謂禪備眾格。不可以一途局也。",
    "X72n1437_030:0573a12": "慈明訪神鼎。祗道得箇屋倒也一句。神鼎歎曰。汾陽",
    "X72n1437_030:0573a13": "乃有此兒。遂力薦之。慈明之名。由是大震。若論機鋒。",
    "X72n1437_030:0573a14": "峻捷。慈明固是作家。然開後學輕薄之風。其弊有不",
    "X72n1437_030:0573a15": "勝言者。神鼎為晚輩所觸忤。不怒而力薦之。神鼎豈",
    "X72n1437_030:0573a16": "易及哉。是知慈明則捷鷹俊鷂。神鼎則天高地厚也。",
    "X72n1437_030:0573a17": "白雲端初住九江承天。圓通訥讓圓通居之。而自退",
    "X72n1437_030:0573a18": "居西堂。久之羣小鬬搆其間。訥不能忍。頗訴於客。羣",
    "X72n1437_030:0573a19": "小遂謂訥不堪寂寞。有復住圓通之意。端乃辭而去",
    "X72n1437_030:0573a20": "之。去之誠是也。然其退院上堂之語。乃似歸過於訥。",
    "X72n1437_030:0573a21": "則為小人之所蔽。而不能自察耳。",
    "X72n1437_030:0573a22": "王山體久依大明寶為侍者。一日抽單去。眾疑之。問",
    "X72n1437_030:0573a23": "曰。體侍者何往。寶曰。諸方來。諸方去。問他作麼。又問",
    "X72n1437_030:0573a24": "渠參學何如。寶曰。我若道有。栽他頭角。我若道無。減",
    "X72n1437_030:0573b01": "他威光。眾始知其陰有付囑。體去。又深隱太原王山。",
    "X72n1437_030:0573b02": "十餘年。始創禪院。開堂演法。若師若資。其深潛謹密",
    "X72n1437_030:0573b03": "如是。俱可為後世法。今觀近日之事。而霄壤懸隔矣。",
    "X72n1437_030:0573b04": "悲哉。",
    "X72n1437_030:0573b05": "壽昌先師得旨後。隱峩峰將三十載。始出住寶坊。躬",
    "X72n1437_030:0573b06": "耕隴畝。不事干謁。移壽昌日。里中有張侍郎。為起一",
    "X72n1437_030:0573b07": "緣簿。先師笑而受之。卒不發化主。後十年。巨剎奐然",
    "X72n1437_030:0573b08": "復新。財帛皆不求自至者。嗚乎。先師往矣。孤風峻節。",
    "X72n1437_030:0573b09": "誰有能繼之者乎。",
    "X72n1437_030:0573b10": "先師粗衣糲食。躬秉耒耜。年至七十。未嘗暫輟。時歲",
    "X72n1437_030:0573b11": "大饑。磨麥為羮。率眾開田。其田今呼為麥羮坵。葢百",
    "X72n1437_030:0573b12": "丈之後。一人而已。今吾輩直草不踏。橫草不拈。安坐",
    "X72n1437_030:0573b13": "享用。每思及此。便覺藏身無地。況敢恣意放逸。陷鐵",
    "X72n1437_030:0573b14": "圍百刑之痛哉。",
    "X72n1437_030:0573b15": "先師一日謂余曰。馬祖百丈。教人牧牛。此事大不容",
    "X72n1437_030:0573b16": "易。葢根蒂既久。未能卒斷。豈可孟浪哉。老僧在峩峯",
    "X72n1437_030:0573b17": "時。自謂天下事。無能動其心者。後在壽昌。因修造買",
    "X72n1437_030:0573b18": "木。業成券矣。約其人來取價。及期。無以應之。正逼迫",
    "X72n1437_030:0573b19": "間。忽見門外有轎數乘到。及見。得一百餘金。老僧不",
    "X72n1437_030:0573b20": "覺喜見於面。因自愧曰。三十年修行。被阿堵物轉將",
    "X72n1437_030:0573b21": "去。以此審知全未全未。古人常喚主人公。非欺我也。",
    "X72n1437_030:0573b22": "因果報應之說。非釋氏所獨唱也。此方聖人。如大易",
    "X72n1437_030:0573b23": "洪範等書。亦詳言之。但報應有不盡然者。則舉而歸",
    "X72n1437_030:0573b24": "之命。歸之天。天果有所私乎。命果可倖值乎。葢不達",
    "X72n1437_030:0573c01": "有三世之因果故也。",
    "X72n1437_030:0573c02": "世上有一種議論。謂一飲一啄。莫非前定。全不由人",
    "X72n1437_030:0573c03": "力趨避者。若然。則為善者分當為善。為惡者分當為",
    "X72n1437_030:0573c04": "惡。聖賢無教化之功。下民無趨避之術。由是小人安",
    "X72n1437_030:0573c05": "於放縱。君子亦怠於進修。其遺害可勝道哉。夫世間",
    "X72n1437_030:0573c06": "禍福。莫大於生死。亦有命不當死而死者。佛謂之橫",
    "X72n1437_030:0573c07": "死。凡有九種。故菩薩戒中。有冐難遊行戒。恐其冐難",
    "X72n1437_030:0573c08": "而橫死也。孟軻亦曰知命君子不立於巖墻之下。又",
    "X72n1437_030:0573c09": "曰桎梏死者。非正命也。即此推之。可盡委於命哉。大",
    "X72n1437_030:0573c10": "抵天命人力。功實相參。故君子必修身以俟之。",
    "X72n1437_030:0573c11": "僧家寄跡寰中。棲身物表。於一切塵氛。尚當謝絕。況",
    "X72n1437_030:0573c12": "可貪祿位乎。一切文事尚不可與。況可操武事乎。自",
    "X72n1437_030:0573c13": "元時劉秉忠首開此禁。繼而姚廣孝效之。貪謬妄之",
    "X72n1437_030:0573c14": "勳名。破慈悲之大化。佛門中萬世之罪人也。",
    "X72n1437_030:0573c15": "或曰。菩薩大戒。殺有時而許開。二師葢大權之士。未",
    "X72n1437_030:0573c16": "可以比丘之法局之也。余曰。所謂殺有時而許開者。",
    "X72n1437_030:0573c17": "乃在家菩薩之事。如衛君父。如禦寇盜。既身任其職。",
    "X72n1437_030:0573c18": "豈可不殺。況殺一人。而能救百千人者。則可殺。殺一",
    "X72n1437_030:0573c19": "人。而能成百千好事者。則可殺。今二人者。既身為釋",
    "X72n1437_030:0573c20": "子非。在家之比。又其所為者破滅綱常。禍流四海。有",
    "X72n1437_030:0573c21": "何利益。而可謂之大權乎。是非獨為佛門之罪人。亦",
    "X72n1437_030:0573c22": "名教之罪人也。",
    "X72n1437_030:0573c23": "唐以前。僧見君。皆不稱臣。至唐則稱臣矣。然安秀諸",
    "X72n1437_030:0573c24": "師宮中供養。皆待以師禮。諸師稱天子。則曰檀越。自",
    "X72n1437_030:0574a01": "稱則曰貧道。至宋絕無此事。然猶有上殿賜坐。入宮",
    "X72n1437_030:0574a02": "陞座等事。至近代併此亦無之。僧得見天子者絕少。",
    "X72n1437_030:0574a03": "惟洪武間尚有數人。然止於奉和聖製。及差使外國。",
    "X72n1437_030:0574a04": "且有強畜髮而官之者。且有和詩。用一殊字。而被殺",
    "X72n1437_030:0574a05": "者。待僧之禮。果安在乎。葢以僧德歷代而遞衰故待",
    "X72n1437_030:0574a06": "僧之禮。亦歷代而遞降。此勢之不得不然也。自此以",
    "X72n1437_030:0574a07": "往。愈趨愈下。法門消滅。跬步可待。豈勝痛哉。",
    "X72n1437_030:0574a08": "禪教律三宗。本是一源。後世分之為三。乃其智力弗",
    "X72n1437_030:0574a09": "能兼也。以此建立釋迦法門。如鼎三足。缺一不可。合",
    "X72n1437_030:0574a10": "之則俱成。離之則竝傷。無奈後學。以我執之情。起生",
    "X72n1437_030:0574a11": "滅之見。互相詆呰。正如兄弟自相戕賊。而曰。吾能光",
    "X72n1437_030:0574a12": "大祖父門庭。不亦愚乎。",
    "X72n1437_030:0574a13": "三宗之中。難莫難於禪。教次之。律又次之。以禪則超",
    "X72n1437_030:0574a14": "情離見。玅契在語言文字之表。非若教之可以揣摩",
    "X72n1437_030:0574a15": "而得。講習而通。故獨難也。至於律。則事相淺近。皆有",
    "X72n1437_030:0574a16": "成法。稍有智者。皆可學習。非若教理之圓妙精微。非",
    "X72n1437_030:0574a17": "大智莫能窮也。然數百年來。禪教猶有一綫之脉。而",
    "X72n1437_030:0574a18": "律學則寥寥絕響何哉。葢以聰明才辯之士。多以律",
    "X72n1437_030:0574a19": "學為淺近而忽之。不屑自局於此。又以人之常情。喜",
    "X72n1437_030:0574a20": "自便而畏檢束。則又不肯安意於此。故律學之最易。",
    "X72n1437_030:0574a21": "却成最難也。悲夫。",
    "X72n1437_030:0574a22": "律學。自靈芝照之後。鮮見其人。至於後代稱律師者。",
    "X72n1437_030:0574a23": "名尚不識。況其義乎。義尚弗達。況躬踐之乎。至於潭",
    "X72n1437_030:0574a24": "柘昭慶二戒壇。其流弊有不忍言者。若不奉明旨禁",
    "X72n1437_030:0574b01": "之。後來不知成何景象也。萬曆末年。諸方得自說戒。",
    "X72n1437_030:0574b02": "正與佛意合。然鹵莾甚矣。今日欲起律宗之廢者。非",
    "X72n1437_030:0574b03": "再來人必不能也。悲夫。",
    "X72n1437_030:0574b04": "少林懸記云。後來明道者多。行道者少。說理者多。達",
    "X72n1437_030:0574b05": "理者少。余謂明道而未能行。則其明亦非真明。譬如",
    "X72n1437_030:0574b06": "一人安坐一室。披閱輿圖。而曰天下已在吾目中。其",
    "X72n1437_030:0574b07": "實跬步未曾動也。說理而未能達。則其說亦非實說。",
    "X72n1437_030:0574b08": "譬如有人。精於畫龍。點畫俱工。一旦真龍現。則驚怖",
    "X72n1437_030:0574b09": "而莫能辨也。至於今日之事。尤有異焉。見閩越圖。而",
    "X72n1437_030:0574b10": "直曰。天下在是。但學畫馬。而曰吾能知龍。是則少林",
    "X72n1437_030:0574b11": "懸記之所弗及。法門之憂。不益深乎。",
    "X72n1437_030:0574b12": "人天眼目一書。集在宋湻熈間。已有訛謬。至近日續",
    "X72n1437_030:0574b13": "收益廣。而訛謬尤多。葢是水潦鶴之徒。托名杜撰。或",
    "X72n1437_030:0574b14": "是知識不善此宗。而勉強穿鑿。其迷誤後學。豈淺尠",
    "X72n1437_030:0574b15": "哉。大抵禪人須先具正法眼。而門庭施設。實在所緩。",
    "X72n1437_030:0574b16": "今日有志參禪者。輙首重此書。如己無眼。而欲借他",
    "X72n1437_030:0574b17": "為眼。必反為所蔽。有終身而莫知其非者矣。",
    "X72n1437_030:0574b18": "末代弘法。魔事必多。貪進者必取辱。過侈者必招非。",
    "X72n1437_030:0574b19": "知此。即為攝伏魔軍之第一策。如萬曆間。達觀。憨山。",
    "X72n1437_030:0574b20": "二老。皆名震一時。以不達此意。卒至罹禍。豈可曰無",
    "X72n1437_030:0574b21": "妄之災。而盡委之命乎。唯雲棲老人。謹密儉約。一步",
    "X72n1437_030:0574b22": "弗苟。故雖享大名。而善始善終。絕無魔事。真末法之",
    "X72n1437_030:0574b23": "良規也。",
    "X72n1437_030:0574b24": "旌旗蔽空。尸骸徧地。此吾之悲也。非吾之憂也。白刃",
    "X72n1437_030:0574c01": "環躬。饘粥弗繼。此吾之窮也。非吾之憂也。所憂者。魔",
    "X72n1437_030:0574c02": "鬼入室。禍起蕭墻。將來之事。有大不可言者在耳。昔",
    "X72n1437_030:0574c03": "魔向佛誓曰。我今不奈你何。待末法。入你門。著你衣",
    "X72n1437_030:0574c04": "喫你飯。稱你弟子。以壞你法。佛曰。汝壞但自壞。吾法",
    "X72n1437_030:0574c05": "不壞也。今日自壞之狀。靡所不有。雖曰法不可壞。而",
    "X72n1437_030:0574c06": "法門破矣。化儀滅矣。雖佛亦且奈之何哉。",
    "X72n1437_030:0574c07": "此界名曰堪忍。必無安樂之處。一出人前。則異同順",
    "X72n1437_030:0574c08": "逆之境。雜然橫陳。雖先佛出現。亦所不免。況其他乎。",
    "X72n1437_030:0574c09": "要在攝歸平等本際之空。則所謂異同順逆者。無非",
    "X72n1437_030:0574c10": "煉心之地。煉行之時。日用中俱有深益。此非世俗所",
    "X72n1437_030:0574c11": "能知也。若但任情馳逐。自生顛倒。則非特外境不能",
    "X72n1437_030:0574c12": "平。兼自身亦無措足之地矣。",
    "X72n1437_030:0574c13": "古人應世之法。必靜以守之。漸以需之。量力以行之。",
    "X72n1437_030:0574c14": "使我之力量常有餘。則不困不窮。事乃克濟。若好大",
    "X72n1437_030:0574c15": "喜功。急於有為。則力小而任重。鮮不仆矣。勢必廣求",
    "X72n1437_030:0574c16": "苦索以應之。至於廣求苦索。又何暇顧其他哉。勢必",
    "X72n1437_030:0574c17": "遣任雜遝。因果弗論。委曲攀緣。廉耻盡喪。毋論其求",
    "X72n1437_030:0574c18": "之弗得。即求之而得。己不勝其顏之厚矣。豈佛祖之",
    "X72n1437_030:0574c19": "道則然哉。",
    "X72n1437_030:0574c20": "人當年少時。歷世未深。志銳力強。多有發憤向上者。",
    "X72n1437_030:0574c21": "迨其歷世日久。塵念日深。初志漸覺頺靡。後被外境",
    "X72n1437_030:0574c22": "所轉。喪其所守者多矣。有一僧。早歲脫白。留心參究。",
    "X72n1437_030:0574c23": "超然弗與俗伍。山居寂寞。二十餘年。人多稱之。及其",
    "X72n1437_030:0574c24": "晚年。偶得幾箇俗漢歸依。便欲出世。乃建寺立僧。開",
    "X72n1437_030:0575a01": "堂付法。一切勉強為之。卒之身名俱喪。為天下笑。詩",
    "X72n1437_030:0575a02": "云。靡不有初。鮮克有終。可不戒歟。",
    "X72n1437_030:0575a03": "佛入滅後。正法像法。各一千年。末法一萬年。此但言",
    "X72n1437_030:0575a04": "其大槩也。若細論之。正法中亦有末法。末法中亦有",
    "X72n1437_030:0575a05": "正法。顧其人何如耳。孟子曰。若夫豪傑之士。雖無文",
    "X72n1437_030:0575a06": "王猶興。是知上根利智。決非三時之所可局。況佛法",
    "X72n1437_030:0575a07": "無時不圓明超絕。豈可得有汙隆哉。有志之士應當",
    "X72n1437_030:0575a08": "取法乎上。毋自墮於卑下。則幸矣。",
    "X72n1437_030:0575a09": "殺人而食。江北嘗聞之。江南所未聞也。今已見於閩",
    "X72n1437_030:0575a10": "中矣。易子而食。古語嘗聞之。未聞母食其子也。今亦",
    "X72n1437_030:0575a11": "見於閩中矣。嗚呼。天親之愛。莫如父子。而母之愛子。",
    "X72n1437_030:0575a12": "尤甚於父。雖虎狼猶然。至於今日。則人反不如虎狼",
    "X72n1437_030:0575a13": "矣。豈非曠古以來一大變哉。",
    "X72n1437_030:0575a14": "語云。人之所愛。莫甚於生。所惡莫甚於死。自今日觀",
    "X72n1437_030:0575a15": "之。則知名利之愛。尤有重於生死者。苟機有可乘。九",
    "X72n1437_030:0575a16": "牛莫挽。雖生死亦不暇顧耳。余自甲申之變。每見知",
    "X72n1437_030:0575a17": "友。必勸其斂戢身心。度茲厄會。不可因風妄動。自取",
    "X72n1437_030:0575a18": "禍患。後竟無一人信者。多至家破身亡。而不可救。其",
    "X72n1437_030:0575a19": "倖而免者。亦寡矣。名利之牽人也如此。",
    "X72n1437_030:0575a20": "余行年七十有一。閱世久矣。古來未有之事。而今有",
    "X72n1437_030:0575a21": "之。生平未信之事。而今信之。深知貪瞋癡三毒。其變",
    "X72n1437_030:0575a22": "無涯。其禍亦無涯。雖至於伏尸萬里。流血成川。其心",
    "X72n1437_030:0575a23": "猶未已也。其始則一念之差而已。吾人可不思防微",
    "X72n1437_030:0575a24": "杜漸。痛懲而力反之哉。不然。熒熒弗熄。卒燎原野。涓",
    "X72n1437_030:0575b01": "涓莫遏。終變桑田。雖欲救之。噬臍無及矣。",
    "X72n1437_030:0575b02": "殺盜婬三業。正輪廻之根本。此業不斷。雖有禪定智",
    "X72n1437_030:0575b03": "慧。總成魔外而已。或者多謂業性本空。何斷何續。不",
    "X72n1437_030:0575b04": "知業性固本空。而人執之為實。則起業招果。安得言",
    "X72n1437_030:0575b05": "空。昔梁有雲光法師。善講經論。而不奉戒律。誌公呵",
    "X72n1437_030:0575b06": "之。彼曰。吾不齋而齋。食而非食。後招報為牛。拽車泥",
    "X72n1437_030:0575b07": "中。力不能前。鞭笞復急。誌公過而見之。召曰雲光。牛",
    "X72n1437_030:0575b08": "舉首。誌公曰。汝今日何不道不拽而拽。牛墮淚號咷",
    "X72n1437_030:0575b09": "而逝。以此觀之。虗頭狂解。何敵輪廻。雖欲欺人。還成",
    "X72n1437_030:0575b10": "自欺也。哀哉。",
    "X72n1437_030:0575b11": "近世禪者。多是大言不慙。不守毗尼。每自居於曠達。",
    "X72n1437_030:0575b12": "不持名節。每藉口於圓融。迨一旦逐勢利。則如餓鬼",
    "X72n1437_030:0575b13": "覔唾。爭人我。則如惡犬護家。圓融曠達之謂何哉。",
    "X72n1437_030:0575b14": "達摩一宗。超情離見。故曰。教外別傳。非可以口耳商",
    "X72n1437_030:0575b15": "量。文句擬議也。故先輩苦口丁寧勸勉真參。非為妄",
    "X72n1437_030:0575b16": "語。近日禪人。却以先輩之言為不然。惟相與學頌古。",
    "X72n1437_030:0575b17": "學機鋒。過日。學得文字稍通。口頭稍滑者。則以拂子",
    "X72n1437_030:0575b18": "付之。師資互相欺誑。而達摩之旨。又安在哉。不特此",
    "X72n1437_030:0575b19": "也。曾見付拂之輩。有顛狂而死者。有罷道還俗者。有",
    "X72n1437_030:0575b20": "嘯聚山林劫掠為事者。他如縱恣險惡。為世俗所不",
    "X72n1437_030:0575b21": "齒者。在在有之。滅如來種族。必此輩也。嗚呼危哉。",
    "X72n1437_030:0575b22": "博山來禪師。謂余集生曰。宗門中事。貴在心髓相符。",
    "X72n1437_030:0575b23": "不在門庭相紹。若實得其人。則見知聞知。先後一揆。",
    "X72n1437_030:0575b24": "絕而非絕。若不得其人。則乳添水而味薄。烏三寫而",
    "X72n1437_030:0575c01": "成馬。存豈真存。故我意寧不得人。勿授非器。不得人",
    "X72n1437_030:0575c02": "者。嗣雖絕而道真。自無傷於大法。授非器者。嗣雖存",
    "X72n1437_030:0575c03": "而道偽。反自破其先宗。有智之士。當知所擇。愚按博",
    "X72n1437_030:0575c04": "山之言若此。可謂真實為大法者也。今其嗣雖少。而",
    "X72n1437_030:0575c05": "世猶仰之。如麟如鳳。視近日之妄授非人。反辱先宗",
    "X72n1437_030:0575c06": "者。又奚啻霄壤哉。",
    "X72n1437_030:0575c07": "有處諸紳聚飲間。一張姓者曰。近日僧家捏怪。動輙",
    "X72n1437_030:0575c08": "開堂說法。簧鼓流俗。欲與諸公各作一闢禪論以滅",
    "X72n1437_030:0575c09": "之。有陳姓者曰。公欲闢之。請聞其旨。張曰。無父無君。",
    "X72n1437_030:0575c10": "蠧國害民。此四罪。彼焉能迯。陳曰。公別有高見則可。",
    "X72n1437_030:0575c11": "若此四罪。決不可闢。今神州陸沈。生民塗炭。所謂無",
    "X72n1437_030:0575c12": "父無君蠧國害民者。皆儒者自為之。與僧何與。張乃",
    "X72n1437_030:0575c13": "語塞。客有自席中來者。持其語告予。予曰。今之禪誠",
    "X72n1437_030:0575c14": "可闢。惜此公不善其旨耳。予正欲作一闢禪論。但恐",
    "X72n1437_030:0575c15": "犯諸人之怒。而不敢作也。嗚呼。禪耶。儒耶。予將安歸。",
    "X72n1437_030:0575c16": "泉千戶王某。一夕夢有人告曰。我張籍也。今身為鹿。",
    "X72n1437_030:0575c17": "不幸見獲於人。人以苞苴宦門。今轉寄侯之女弟尼。",
    "X72n1437_030:0575c18": "侯其救脫。毋我殺。王少窹。思之。不省張籍為何人。既",
    "X72n1437_030:0575c19": "而復寐。又夢籍哀懇甚至。乃心異之。蚤作。以告女弟",
    "X72n1437_030:0575c20": "尼。尼曰有之。乃以兄之言告於宦。乞全其命。宦不可。",
    "X72n1437_030:0575c21": "竟殺之。嗚呼。張司業其至是耶。司業當時以才學自",
    "X72n1437_030:0575c22": "負。雖與昌黎交。而不肯師昌黎。今乃陷身於鹿何耶。",
    "X72n1437_030:0575c23": "為鹿而求免於殺。亦不可得。又何耶。葢殺業所牽。流",
    "X72n1437_030:0575c24": "入異類。酬還宿負。無術可免。吾不知張司業之苦。何",
    "X72n1437_030:0576a01": "時艾也。悲哉。",
    "X72n1437_030:0576a03": "福州鼓山白雲峯湧泉禪寺永覺賢公大和",
    "X72n1437_030:0576a04": "尚行業曲記",
    "X72n1437_030:0576a05": "師諱元賢。字永覺。建陽人。宋大儒西山蔡先生十四",
    "X72n1437_030:0576a06": "世孫也。父雲津母張氏。生母范氏。以萬曆戊寅七月",
    "X72n1437_030:0576a07": "十九日生。師初名懋德字闇修。為邑名諸生。嗜周程",
    "X72n1437_030:0576a08": "張朱之學。年二十五。讀書山寺。聞誦法華偈曰。我爾",
    "X72n1437_030:0576a09": "時為現。清淨光明身。忽喜謂。周孔外乃別有此一大",
    "X72n1437_030:0576a10": "事。遂叩同邑趙豫齋。受楞嚴法華圓覺三經。明年值",
    "X72n1437_030:0576a11": "壽昌無明和尚。開法董巖。師往謁之。反覆徵詰。昌曰。",
    "X72n1437_030:0576a12": "此事不可以意解。須力參乃契。因勉看乾屎橛。久之",
    "X72n1437_030:0576a13": "無所入。一日留僧夜坐。舉南泉斬猫話。乃有省。作頌",
    "X72n1437_030:0576a14": "曰。兩堂紛鬧太無端。寶劍揮時膽盡寒。幸有晚來趙",
    "X72n1437_030:0576a15": "州老。毗盧頂上獨盤桓。舉呈壽昌。昌曰。參學之士。切",
    "X72n1437_030:0576a16": "不得於一機一境上取則。雖百匝千重。垂手直過。尚",
    "X72n1437_030:0576a17": "當遇人。所謂身雖已在青雲上。猶更將身入眾藏。是",
    "X72n1437_030:0576a18": "參學眼也。為別頌云。大方家之手段。遇物一刀兩斷。",
    "X72n1437_030:0576a19": "趙州救得此猫。未免熱瞞一上。若是有路英靈。畢竟",
    "X72n1437_030:0576a20": "要他命換。師得頌益省。逮二親繼歿。師年四十。竟裂",
    "X72n1437_030:0576a21": "青衿棄妻拏。投壽昌落髮。為安今名。師凡有所請益。",
    "X72n1437_030:0576a22": "昌但曰。我不如你。一日值昌耕歸。師逆問曰。如何是",
    "X72n1437_030:0576a23": "清淨光明身。昌挺身而立。師曰祇此更別有。昌遂行。",
    "X72n1437_030:0576a24": "師當下豁然。如釋重負。隨入方丈。拜起將通所得。昌",
    "X72n1437_030:0576b01": "遽棒之三。曰向後不得草草。仍示偈曰。一回透入一",
    "X72n1437_030:0576b02": "回深。佛祖從來不許人。直饒跨上金毛背。也教棒下",
    "X72n1437_030:0576b03": "自翻身。師不及吐一辭而退。然猶疑云。因甚更要棒",
    "X72n1437_030:0576b04": "下翻身。明年戊午。壽昌遷化。博山無異和尚。以奔喪",
    "X72n1437_030:0576b05": "來。及歸師與偕往博山。山曰。和尚像前禮未。師曰。禮",
    "X72n1437_030:0576b06": "竟。山曰。還見得和尚不。師曰。見。山曰。見底作麼生。師",
    "X72n1437_030:0576b07": "曰。與和尚當年見底一般。山曰。且放過一著。無何進",
    "X72n1437_030:0576b08": "具戒。以生母病篤歸省。母既卒。復往博山。圓菩薩戒。",
    "X72n1437_030:0576b09": "留居香爐峯。山時相與商榷玄奧。師每當仁不讓。山",
    "X72n1437_030:0576b10": "歎曰。這漢生平自許。他時天下人。不奈渠何。越三年",
    "X72n1437_030:0576b11": "歸閩。住沙縣雙髻峯。明年以葬親。回建陽。舟過劍津。",
    "X72n1437_030:0576b12": "聞同行僧唱經云。一時謦欬。俱共彈指。是二音聲。徧",
    "X72n1437_030:0576b13": "至十方諸佛世界師。廓然大悟。乃徹見壽昌用處。因",
    "X72n1437_030:0576b14": "作偈云。金鷄啄破碧琉璃。萬歇千休只自知。穩臥片",
    "X72n1437_030:0576b15": "帆天正朗。前山無復雨鳩啼。時癸亥秋九月。師年四",
    "X72n1437_030:0576b16": "十有六矣。居甌寧金仙庵。閱大藏三年。徙建安荷山。",
    "X72n1437_030:0576b17": "明年之欈李。請藏經歸。作建州弘釋錄。先是師住博",
    "X72n1437_030:0576b18": "山時。無異和尚。嘗屬師志建州諸釋。師曰。吾大事未",
    "X72n1437_030:0576b19": "竟。不暇及此也。迨師隱荷山。異自石鼓歸。道建州。師",
    "X72n1437_030:0576b20": "晤異於光孝寺。異一見而識之曰。今可志建州僧也。",
    "X72n1437_030:0576b21": "師咲而不答。異乃問曰。壽昌塔掃也未。師曰。掃即不",
    "X72n1437_030:0576b22": "廢。祇是不許人知。異曰。恁麼則偷掃去也。師曰。和尚",
    "X72n1437_030:0576b23": "又作麼生。異曰。掃即不廢。祇是不曾動著。師曰。和尚",
    "X72n1437_030:0576b24": "却似不曾掃。遂相笑而別。及是書成。異序而傳之。又",
    "X72n1437_030:0576c01": "會通儒釋。而作寱言。辛未往建陽。修蔡氏諸儒遺書。",
    "X72n1437_030:0576c02": "壬申謁聞谷大師于寶善庵。一見投合。以為相遇之",
    "X72n1437_030:0576c03": "晚。適宜興曹安祖兵憲。請大師作諸祖道影贊。因屬",
    "X72n1437_030:0576c04": "師命筆。師成百餘贊。大師驚訝不已。且曰。我不入建。",
    "X72n1437_030:0576c05": "公將瞞盡世人去也。即以大戒授師。明年先大夫赴",
    "X72n1437_030:0576c06": "闕。之蕃以計偕從。道繇汾常。謁聞大師。始得瞻師道",
    "X72n1437_030:0576c07": "範。遂與曹雁澤宗伯。暨諸善信。延主鼓山。甲戌入院。",
    "X72n1437_030:0576c08": "請開堂弗許。惟為四眾說戒。有請法者。以庵主禮示",
    "X72n1437_030:0576c09": "眾而已。是秋建天王殿。及鐘鼓二樓。乙亥往壽昌掃",
    "X72n1437_030:0576c10": "塔。歸過建州。為淨慈庵。著淨慈要語。是冬張二水相",
    "X72n1437_030:0576c11": "國呂天池侍郎。仰師道化。率眾請入泉州開元寺。師",
    "X72n1437_030:0576c12": "知機緣已稔。始開堂結制。四眾雲集。懷中瓣香。特為",
    "X72n1437_030:0576c13": "無明老人拈出。明年相國二雲曾公。時分憲泉南。訪",
    "X72n1437_030:0576c14": "師為建殿開元。以楞嚴義奧。請師疏之。秋歸鼓山。建",
    "X72n1437_030:0576c15": "藏經堂于法堂之東。丁丑聞大師訃至。師躬弔真寂。",
    "X72n1437_030:0576c16": "浙西諸先生。以大師治命。合請住持。刻大師遣語。奉",
    "X72n1437_030:0576c17": "遺體而塔之。且銘焉。戊寅從侍御愚谷曹公。請復作",
    "X72n1437_030:0576c18": "諸祖道影傳。庚辰建翠雲庵于餘杭西舍。辛巳遷婺",
    "X72n1437_030:0576c19": "州普明寺。秋歸閩居劍之寶善。明年赴泉州開元結",
    "X72n1437_030:0576c20": "制。修開元志。遂歸鼓山。殿宇山門及諸堂寮。次第鼎",
    "X72n1437_030:0576c21": "新。莊嚴畢備。又作佛心才寒岩升二師塔于香爐峰",
    "X72n1437_030:0576c22": "下。復作塔藏博山和尚衣鉢銘之。癸未應建州興福",
    "X72n1437_030:0576c23": "請。期畢至寶善。建舍利塔。冬歸鼓山。刻禪餘內外集。",
    "X72n1437_030:0576c24": "乙酉著金剛略疏。修鼓山志。丙戌鄭如水司空。暨諸",
    "X72n1437_030:0577a01": "縉紳先生。復請至建州淨慈庵。為國祝釐已。乃移寶",
    "X72n1437_030:0577a02": "善說戒。著四分戒本約義。律學發軔。丁亥歸鼓山。著",
    "X72n1437_030:0577a03": "洞上古轍。及續寱言。己丑著補燈錄。以補五燈會元",
    "X72n1437_030:0577a04": "之闕。庚寅收無主遺骸千餘瘞之。辛卯作繼燈錄。先",
    "X72n1437_030:0577a05": "是宗門錄傳燈者。止于宋。自宋末至明。四百餘年。一",
    "X72n1437_030:0577a06": "燈相承。未有修者。師廣蒐博採。至是乃有成書。壬辰",
    "X72n1437_030:0577a07": "夏刻晚錄。秋造報親塔于舍利窟東隅。復修山堂檜",
    "X72n1437_030:0577a08": "堂二禪師塔。遣徒取金陵大藏經。甲午著心經指掌。",
    "X72n1437_030:0577a09": "收遺骸二千八百餘。乙未春興化福清長樂罹兵變。",
    "X72n1437_030:0577a10": "饑民男婦。流至會城南郊。竛竮之狀。人不忍見。師乃",
    "X72n1437_030:0577a11": "斂眾遣徒。設粥以賑。死者具棺塟之。凡二千餘人。至",
    "X72n1437_030:0577a12": "五十日而止。丁酉師年八十矣。于上元日。舉衣拂。付",
    "X72n1437_030:0577a13": "上首弟子為霖霈公。即命首眾分座。眾大悅服。秋七",
    "X72n1437_030:0577a14": "月十九日。屬師初度。四方咸集。請師開法。師自辛卯。",
    "X72n1437_030:0577a15": "禁止上堂。雖力請弗許。至是忻然登座。然每示謝世",
    "X72n1437_030:0577a16": "意。九月朔果示疾。不食者二十餘日。起居如常。乃說",
    "X72n1437_030:0577a17": "偈曰。老漢生來性太偏。不肯隨流入世廛。頑性至今",
    "X72n1437_030:0577a18": "猶未化。剛將傲骨捄儒禪。儒重功名真已喪。禪崇機",
    "X72n1437_030:0577a19": "辨行難全。如今垂死更何用。祇將此念報龍天。曰老",
    "X72n1437_030:0577a20": "僧世出世事。盡在此偈。汝等毋忽也。遂閉目吉祥而",
    "X72n1437_030:0577a21": "臥。若入定然。復數日首座問。曰末後一句。如何分付。",
    "X72n1437_030:0577a22": "師索筆書曰。末後句親分付。三界內外。無可尋處。越",
    "X72n1437_030:0577a23": "三日中夜。謂首座曰。不有病了。令侍者扶起。坐定脫",
    "X72n1437_030:0577a24": "去。實十月七日子時也。三日始掩龕。顏色如生。眾咸",
    "X72n1437_030:0577b01": "歎異。師器宇峻特。具大人相。出世凡歷主四剎。所至",
    "X72n1437_030:0577b02": "深居丈室。澹然無營。若不事事。而施者爭先。百務皆",
    "X72n1437_030:0577b03": "舉。四方學者。來不拒去不留。座下每多英衲。皆勉以",
    "X72n1437_030:0577b04": "真參實悟。深誡知解雜毒。其登堂說法。機辯縱橫。若",
    "X72n1437_030:0577b05": "天廓雲布。其操觚染翰。珠璣滾滾。即片言隻字。無不",
    "X72n1437_030:0577b06": "精絕。曹洞綱宗。從上遭濁智謬亂者。皆楷以心印。復",
    "X72n1437_030:0577b07": "還舊轍。生平慎重大法。開堂將三十載。未嘗輕許學",
    "X72n1437_030:0577b08": "者。至年八十。始舉霈公一人授之。諸方皆服其嚴。且",
    "X72n1437_030:0577b09": "立身如山岳。操行若氷霜。衛道捄世。即白刃當前。亦",
    "X72n1437_030:0577b10": "不少挫。嗚呼師豈常人哉。世稱師為古佛再來。福慧",
    "X72n1437_030:0577b11": "圓明。悲智具足。誠不誣耳。且所至每者異跡。天啟丁",
    "X72n1437_030:0577b12": "卯。居建安荷山。一日山門外經行。虎突至。行者驚仆",
    "X72n1437_030:0577b13": "地。師以拄杖指之。虎翻身咆哮而去。甲戌師住鼓山。",
    "X72n1437_030:0577b14": "四月十一日。甘露降山門松樹上。師作偈曰。聖瑞端",
    "X72n1437_030:0577b15": "宜降大都。窮山何得獨沾濡。曉來扶杖三門外。笑看",
    "X72n1437_030:0577b16": "松頭綴玉珠。是年九月十九。甘露復降。師再偈曰。玉",
    "X72n1437_030:0577b17": "露霏霏又一番。滿林花木盡同繁。丁寧莫道甜如蜜。",
    "X72n1437_030:0577b18": "恐惹遊人入石門。師之往溫陵也。呂先生率開元僧",
    "X72n1437_030:0577b19": "眾。至洛陽橋相迎。時潮水已退。及師到。潮水復湧。眾",
    "X72n1437_030:0577b20": "皆愕然。有僧問。潮汐之期。千載不爽。今日因何再至。",
    "X72n1437_030:0577b21": "師曰。問取主潮神。僧曰。莫是為和尚否。師曰。莫塗汙",
    "X72n1437_030:0577b22": "老僧好。泉州有神。曰吳真人。即晉許旌陽弟子吳猛",
    "X72n1437_030:0577b23": "南安產也。泉人多祀之。丙子四月。師說戒于開元寺。",
    "X72n1437_030:0577b24": "神先一日。見夢于祝曰。可為我備千錢。我欲往開元",
    "X72n1437_030:0577c01": "受戒。明日神乘板輿至寺。以轎竿書地。求法名并五",
    "X72n1437_030:0577c02": "戒。師為起名道正。授三皈五戒而去。神善醫病者。多",
    "X72n1437_030:0577c03": "往請之。自受戒後。不受請。有入廟祀者。悉不用葷酒。",
    "X72n1437_030:0577c04": "壬午春。師再至泉。真人復來。乞菩薩戒。其鄰村有神",
    "X72n1437_030:0577c05": "張相公者。亦同來求戒。師為起法名道誠。俱受菩薩",
    "X72n1437_030:0577c06": "戒云。安平尤氏母名道喬。受師五戒。一夕病終。冥官",
    "X72n1437_030:0577c07": "問。汝生有何德業。喬曰。曾到開元。受永大師五戒。官",
    "X72n1437_030:0577c08": "曰。汝五戒無大毀。當生善處。可為我到永大師處。請",
    "X72n1437_030:0577c09": "一偈來。喬遂甦。遣其子來請偈。師與偈曰。分明有箇",
    "X72n1437_030:0577c10": "西方路。祇在當人一念中。看破身心同馬角。劍樹刀",
    "X72n1437_030:0577c11": "山當下空。喬得偈復瞑目而逝。戊寅師在杭真寂院。",
    "X72n1437_030:0577c12": "時歸安諸生茅蔚起家。素不奉佛。一夕夢。鬼使來追。",
    "X72n1437_030:0577c13": "蔚起苦辭不往。使曰。我暫去看可轉移否。至十餘日。",
    "X72n1437_030:0577c14": "鬼使復來曰。事決不可轉移。但寬汝七日。收拾可也。",
    "X72n1437_030:0577c15": "明日蔚起徑到真寂。求救于師。師曰。余何能救汝。但",
    "X72n1437_030:0577c16": "汝能蔬食乎。曰能汝能發無上心。受菩薩戒乎。曰能。",
    "X72n1437_030:0577c17": "遂與授戒而歸。居一月無事。父母復強以酒肉。一日",
    "X72n1437_030:0577c18": "因大醉。為鬼攝入冥司。司讓之曰。汝能發心。受永大",
    "X72n1437_030:0577c19": "師戒。故我不取汝。今日因何。自遭墮落。蔚起訴謂。我",
    "X72n1437_030:0577c20": "非敢破戒。我母只得我一人。恐蔬食體弱。強令開之。",
    "X72n1437_030:0577c21": "今後誓不復犯。冥司許之。乃醒自刻其事以傳。辛巳",
    "X72n1437_030:0577c22": "夏。師在金華普明寺。時歲大饑。居民絕食者眾。蘭溪",
    "X72n1437_030:0577c23": "趙姓者。家貧以燒石灰為業。賣灰一窑。以其半來設",
    "X72n1437_030:0577c24": "齋。師嘆其不易。後秋病瘧。一日死去。自午至戌復甦。",
    "X72n1437_030:0578a01": "自言。初去時茫茫。不知何往。後歷高山數重。忽遇永",
    "X72n1437_030:0578a02": "覺和尚。問汝何以至此。對曰。不知。曰汝欲歸否。對曰。",
    "X72n1437_030:0578a03": "欲歸甚急。但不識路。曰汝但隨我來。走數里。和尚指",
    "X72n1437_030:0578a04": "曰。此金華府也。又數里復指曰。此蘭溪縣也。又數里",
    "X72n1437_030:0578a05": "復指曰。汝家也。以手推之。遂醒。時人甚傳其事。師曰。",
    "X72n1437_030:0578a06": "我豈能入冥救人。皆由渠一念善根。故現斯事。癸未",
    "X72n1437_030:0578a07": "夏。師居劍津寶善。值大旱。凡三月不雨。草木如焚。人",
    "X72n1437_030:0578a08": "心惶懼。有司徧叩靈祠。俱不應。備兵使者孫公。遣中",
    "X72n1437_030:0578a09": "軍官。詣寶善。求師禱之。師為上堂云。諸仁者。風從何",
    "X72n1437_030:0578a10": "來。雨從何起。電王飛出黑雲頭。問渠畢竟何所止。娑",
    "X72n1437_030:0578a11": "竭羅龍王行雨時。但動一念。娑婆世界。雨悉周徧。子",
    "X72n1437_030:0578a12": "細看來。也不離這裏這裏。是甚麼所在。還知麼。拈拄",
    "X72n1437_030:0578a13": "杖云。老僧拄杖子化為龍。吐霧興雲。遮天掩日。大布",
    "X72n1437_030:0578a14": "滂沱。盡閻浮提。悉皆周徧。大眾且道。承何恩力。卓拄",
    "X72n1437_030:0578a15": "杖。下座。即時雨若盆傾。水滿三尺。是歲大稔。丁亥宼",
    "X72n1437_030:0578a16": "掠鼓山。以籃輿舁師至半嶺。眾忽顫仆。遂送師還山。",
    "X72n1437_030:0578a17": "其船泊江。干檣亦為雷所轟。寇恐不敢再犯。有梵僧。",
    "X72n1437_030:0578a18": "自迦毗羅國來。獻師木碗一口。師二時常用之。癸巳",
    "X72n1437_030:0578a19": "春正月。方丈邊榭火。惟木碗不壞。次日得于灰燼中。",
    "X72n1437_030:0578a20": "種種靈異。師皆謝弗居。誡勿許傳。所依從率三百餘",
    "X72n1437_030:0578a21": "人。問道受戒者。不啻幾萬人。得度者共若干人。付戒",
    "X72n1437_030:0578a22": "弟子六人。跬存思公雪樵涪公藻鑑真公莫違順公",
    "X72n1437_030:0578a23": "警心銘公宗聖善公。所說法語錄諸撰著。共八十餘",
    "X72n1437_030:0578a24": "卷。以戊戌正月二十一日。奉全身于本山西畬壽塔。",
    "X72n1437_030:0578b01": "之蕃服師教最久。悉師生平頗詳。又重以霈公之請。",
    "X72n1437_030:0578b02": "用是謹記之以傳。然字字實錄。不敢別加色澤。點染",
    "X72n1437_030:0578b03": "虗空。惟務揭師實行。昭示萬世。云爾。",
    "X72n1437_030:0578b04": "賜進士出身奉政大夫吏部考功清吏司郎中前本",
    "X72n1437_030:0578b05": "部文選清吏司員外郎浙江道監察御史菩薩戒弟",
    "X72n1437_030:0578b06": "子林之蕃謹譔。",
    "X72n1437_030:0578b07": "鼓山永覺老人傳",
    "X72n1437_030:0578b08": "師以儒而入釋。甞云釋迦乃入世底聖人。孔子乃出",
    "X72n1437_030:0578b09": "世底聖人。葢不出世不能入世。故得道之後。經世說",
    "X72n1437_030:0578b10": "法。力救儒禪之弊。直參實悟。廣大悉備。若師者葢有",
    "X72n1437_030:0578b11": "明三百年之一人也。師歸寂之明年戊戌。私念展覲",
    "X72n1437_030:0578b12": "無從生平從霖首座。得師本末甚悉。謹掃素而為之",
    "X72n1437_030:0578b13": "傳。以寄無盡之思耳。師諱元賢字永覺。建陽人。姓蔡",
    "X72n1437_030:0578b14": "氏。宋西山先生十四世孫。父雲津母張。生母范。以萬",
    "X72n1437_030:0578b15": "曆戊寅七月十九日生。師初名懋德字闇修。為邑名",
    "X72n1437_030:0578b16": "諸生。嗜周程張朱之學。壬寅年二十五。讀書山寺。聞",
    "X72n1437_030:0578b17": "誦法華偈。我爾時為現。清淨光明身。即知周孔外。乃",
    "X72n1437_030:0578b18": "別有此一大事。癸卯壽昌無明和尚。開法董岩。師往",
    "X72n1437_030:0578b19": "謁之。反覆徵詰。昌曰。此事不可以意解。須力參乃契。",
    "X72n1437_030:0578b20": "因勉看乾屎橛。一日聞僧舉南泉斬猫話。遂有省。乃",
    "X72n1437_030:0578b21": "作頌呈昌。昌曰。參學之士。切不得於一機一境上取。",
    "X72n1437_030:0578b22": "則雖百匝千重。垂手直過。尚當遇人。所謂身雖已在",
    "X72n1437_030:0578b23": "青雲上。猶更將身入眾藏。是參學眼也。師唯唯奉教。",
    "X72n1437_030:0578b24": "逮二親繼歿。丁巳師年四十。竟裂青衿棄妻孥。投壽",
    "X72n1437_030:0578c01": "昌落髮。為安今名。師凡有所請益。昌但曰。我不如你。",
    "X72n1437_030:0578c02": "一日昌耕歸。師逆問曰。如何是清淨光明身。昌挺身",
    "X72n1437_030:0578c03": "而立。師曰。祇此更別有。昌遂行。師當下豁然。如釋重",
    "X72n1437_030:0578c04": "負。隨入方丈。將通所得。昌倒拈鋤柄。痛擊三下曰。向",
    "X72n1437_030:0578c05": "後不得草草。即說偈曰。一回透入一回深。佛祖從來",
    "X72n1437_030:0578c06": "不許人。直饒跨上金毛背。也教棒下自翻身。師通身",
    "X72n1437_030:0578c07": "汗下。不及吐一辭而退。然猶疑云。因甚更要棒下翻",
    "X72n1437_030:0578c08": "身。秋九月懷香入方丈。請行實。昌為手述六百許語",
    "X72n1437_030:0578c09": "授之。臈月十八。昌示微恙。除夕自命侍者。掛上堂牌。",
    "X72n1437_030:0578c10": "師跪啟曰。和尚弗安。大眾不敢煩起居。昌曰。有始者",
    "X72n1437_030:0578c11": "必有終。子知之乎。葢親承末後囑累也。明年戊午正",
    "X72n1437_030:0578c12": "月十七日。昌書偈坐化。師哭之慟。特撰行業鶴林二",
    "X72n1437_030:0578c13": "記藏之。而昌之生平出處。師獨得之矣。時博山以奔",
    "X72n1437_030:0578c14": "喪至。及歸師與偕往。稟具戒。遂相依三載。每商榷玄",
    "X72n1437_030:0578c15": "奧。生機橫發。山歎曰。這漢生平自許。他時天下人不",
    "X72n1437_030:0578c16": "奈渠何。越壬戌歸閩。住沙縣雙髻峰。癸亥以葬親回",
    "X72n1437_030:0578c17": "建陽。舟過劍津。聞同行僧唱法華經云。一時謦欬。俱",
    "X72n1437_030:0578c18": "共彈指。是二音聲。徧至十方諸佛世界。師廓然大悟。",
    "X72n1437_030:0578c19": "乃徹見壽昌用處。因作偈云。金鷄啄破碧琉璃。萬歇",
    "X72n1437_030:0578c20": "千休只自知。穩臥片帆天正朗。前山無復雨鳩啼。時",
    "X72n1437_030:0578c21": "師年四十有六矣。遂掛錫甌寧之金仙庵。閱大藏。丁",
    "X72n1437_030:0578c22": "卯徙建安荷山。一日山門外經行。虎突至。行者驚仆",
    "X72n1437_030:0578c23": "地。師以拄杖指之。虎翻身咆哮而去。戊辰春。博山自",
    "X72n1437_030:0578c24": "石鼓回道建州晤於光孝。山問曰。壽昌塔掃也未。師",
    "X72n1437_030:0579a01": "曰。掃即不廢。只是不許人知。山曰。恁麼則偷掃了也。",
    "X72n1437_030:0579a02": "師曰。某只如此。和尚又作麼生。山曰。掃即不廢。只是",
    "X72n1437_030:0579a03": "不曾動著。師曰。和尚却似不曾掃。遂一笑而別。癸酉",
    "X72n1437_030:0579a04": "謁聞大師於寶善。水乳相投。宛若夙契。適宜興曹安",
    "X72n1437_030:0579a05": "祖兵憲。請作諸祖道影贊。因屬師命筆。師成百餘贊。",
    "X72n1437_030:0579a06": "大師驚曰。我不入建。公將瞞盡世人去也。即以大戒",
    "X72n1437_030:0579a07": "授師。甲戌曹宗伯雁澤林兵憲得山暨諸善信。延主",
    "X72n1437_030:0579a08": "鼓山。請開堂弗許。唯為四眾說戒。有請法者。以庵主",
    "X72n1437_030:0579a09": "禮示眾而已。四月十一日。甘露降山門松樹上。師作",
    "X72n1437_030:0579a10": "偈曰。聖瑞端宜降大都。窮山何得獨沾濡。曉來扶杖",
    "X72n1437_030:0579a11": "三門外。笑看松頭綴玉珠。九月十九復降。偈曰。玉露",
    "X72n1437_030:0579a12": "霏霏又一番。滿林花木盡同繁。丁寧莫道甜如蜜。恐",
    "X72n1437_030:0579a13": "惹遊人到石門。明年乙亥。張相國二水呂侍郎天池",
    "X72n1437_030:0579a14": "率眾。請入泉州開元開法。初至洛陽橋。潮水已退。時",
    "X72n1437_030:0579a15": "復湧漲。眾皆愕然。有僧問。潮汐之期。千載不爽。今日",
    "X72n1437_030:0579a16": "因何再至。師曰。問取主潮神。僧曰。莫是為和尚否。師",
    "X72n1437_030:0579a17": "曰。莫塗污老僧好。師知機緣已熟。始開堂。懷中瓣香。",
    "X72n1437_030:0579a18": "特為無明老人拈出。甞曰。禪本壽昌。戒本真寂。不可",
    "X72n1437_030:0579a19": "誣也。四月說戒。南安有吳真人。乘板輿至寺。求法名",
    "X72n1437_030:0579a20": "並受五戒而去。時有僧問曰。洞山三十年。土地神覔",
    "X72n1437_030:0579a21": "不著。和尚因甚為吳真人授戒。師曰。拯溺須臨水。嘯",
    "X72n1437_030:0579a22": "月却登峯。秋歸鼓山。丁丑聞大師訃至。師躬弔真寂。",
    "X72n1437_030:0579a23": "浙西諸先生。以大師治命。合請繼席。道風大著。時歸",
    "X72n1437_030:0579a24": "安諸生茅蔚起。夢鬼使來攝。往真寂求救於師。師為",
    "X72n1437_030:0579b01": "授菩薩戒而去。竟無事。後茅毀戒。鬼復來攝。責其所",
    "X72n1437_030:0579b02": "以破戒之罪。茅苦訴悔過。始放還。茅自刻其事以傳。",
    "X72n1437_030:0579b03": "庚辰建翠雲庵於餘杭西舍。辛巳遷婺州普明寺。歲",
    "X72n1437_030:0579b04": "大饑。居民絕食者眾。蘭溪趙某家貧。治石灰為業。忽",
    "X72n1437_030:0579b05": "捐資本設齋普明。師贊嘆良久。一日病瘧死。自午至",
    "X72n1437_030:0579b06": "戌。冥中遇師引導復甦。時人甚傳其事。師曰。我豈能",
    "X72n1437_030:0579b07": "入冥救人。皆由渠一念善根。故現斯事。冬歸閩。開戒",
    "X72n1437_030:0579b08": "劍之寶善。時得戒者千餘人。壬午赴泉開元結制。土",
    "X72n1437_030:0579b09": "神張復同吳真人。歸依乞戒。冬歸鼓山。龍象雲從。諸",
    "X72n1437_030:0579b10": "緣輻輳。凡大殿山門及諸堂寮。次第鼎新。莊嚴畢備。",
    "X72n1437_030:0579b11": "為八閩叢林之冠。以甞稟戒博山。有師資之義。為建",
    "X72n1437_030:0579b12": "塔藏衣鉢銘焉。癸未應建州興福請。至寶善建舍利",
    "X72n1437_030:0579b13": "塔。值大旱。孫兵憲遣官。詣寶善求禱。師為上堂。罷即",
    "X72n1437_030:0579b14": "時雨。若盆傾。水滿三尺。是歲大稔。冬歸鼓山。丁亥戊",
    "X72n1437_030:0579b15": "子省會大亂。寇將掠鼓山。以籃輿舁師。至半嶺眾忽",
    "X72n1437_030:0579b16": "顫仆。遂送師還山。宼船泊江。干檣亦為雷轟。不敢再",
    "X72n1437_030:0579b17": "犯。庚寅吳浙諸禪。競為爭宗之說。形於訟牘。以書達",
    "X72n1437_030:0579b18": "師。師笑而不答。冬作壽塔於寺之西畬。乃自狀其行。",
    "X72n1437_030:0579b19": "而銘之曰。是誰髑髏。建茲窣堵。壽昌之兒。石鼓之主。",
    "X72n1437_030:0579b20": "不通世情。一味莾鹵。志大言大。眼空佛祖。據興聖座。",
    "X72n1437_030:0579b21": "呵今罵古。役鬼驅風。重建茲宇。撇下皮囊。掩藏荒塢。",
    "X72n1437_030:0579b22": "莫道無口。有聲如虎。生耶死耶。請繹斯語。廣告來者。",
    "X72n1437_030:0579b23": "誰繼吾武。至今讀之。生氣凜然。令人斂袵。癸巳春。方",
    "X72n1437_030:0579b24": "丈邊榭火。有水碗一口。先是梵僧自迦毗羅國來獻",
    "X72n1437_030:0579c01": "師者。師二時常用之。至是竟不壞。次日得之灰燼中。",
    "X72n1437_030:0579c02": "乙未春興化福清長樂罹兵變。饑民流會城。竛竮萬",
    "X72n1437_030:0579c03": "狀。師乃斂眾遣徒。設粥以賑。死者具棺塟之。凡二千",
    "X72n1437_030:0579c04": "餘人。丁酉師年八十。眾皆以法嗣未得人。甚為師憂。",
    "X72n1437_030:0579c05": "上元日忽鳴鐘集眾。舉衣拂。付維那為霖霈公。偈曰。",
    "X72n1437_030:0579c06": "曾在壽昌橋上過。豈隨流俗漫生枝。一髮欲存千聖",
    "X72n1437_030:0579c07": "脉。此心能有幾人知。潦倒殘年今八十。大事於茲方",
    "X72n1437_030:0579c08": "付伊。三十年中鹽醬事。古人有語不相欺。逆風把柁",
    "X72n1437_030:0579c09": "千鈞力。方能永定太平基。即命首眾分座聞其提唱。",
    "X72n1437_030:0579c10": "眾皆悅服。莫不人人相慶。以為洞上一宗可倚。秋七",
    "X72n1437_030:0579c11": "月十九。屬師初度。四方雲集。請師開法。師自辛卯禁",
    "X72n1437_030:0579c12": "止上堂。雖力請弗許。至是忻然登座。有慶弔相尋之",
    "X72n1437_030:0579c13": "語。識者知師已辭世矣。九月朔果示微疾。不食者二",
    "X72n1437_030:0579c14": "十餘日。起居如常。乃說偈示眾曰。老漢生來性太偏。",
    "X72n1437_030:0579c15": "不肯隨流入世廛。頑性至今猶未化。剛將傲骨救儒",
    "X72n1437_030:0579c16": "禪。儒重功名真已喪。禪崇機辯行難全。如今垂死更",
    "X72n1437_030:0579c17": "何用。祇將此念報龍天。曰老僧世出世事。盡在此偈。",
    "X72n1437_030:0579c18": "汝等毋忽也。遂閉目吉祥而臥。若入定然。首座問曰。",
    "X72n1437_030:0579c19": "末後一句。如何分付。師索筆書曰。末後句親分付。三",
    "X72n1437_030:0579c20": "界內外。無可尋處。越三日中夜謂首座曰。不有病了。",
    "X72n1437_030:0579c21": "令侍者扶起。坐定以目普觀大眾訖。良久脫去。實十",
    "X72n1437_030:0579c22": "月七日子時也。三日始掩龕。顏色如生。眾咸歎異。師",
    "X72n1437_030:0579c23": "歷主四剎。所至深居丈室。若不事事。而施者爭先。百",
    "X72n1437_030:0579c24": "務皆舉。四方學者。來不拒去不留。座下每多英衲。皆",
    "X72n1437_030:0580a01": "勉以真參實悟。深誡知解雜毒。生平一言一行。皆斬",
    "X72n1437_030:0580a02": "釘截鐵。無一毫塗飾。曹洞綱宗。從上遭濁智謬亂者。",
    "X72n1437_030:0580a03": "楷以心印。復還舊轍。開堂三十載。未甞輕許學者。至",
    "X72n1437_030:0580a04": "末後。始舉霈公一人授之。師自狀。出世最遲。應世最",
    "X72n1437_030:0580a05": "拙。又不事廣收學徒熱閙門庭。葢有所感云。師平生",
    "X72n1437_030:0580a06": "說法語錄及諸撰述。共二十種。凡八十餘卷。盛行於",
    "X72n1437_030:0580a07": "世。山中所依。止率三百餘人。問道受戒。不啻數萬人。",
    "X72n1437_030:0580a08": "得度共若干人。付戒弟子六人。跬存思雪樵涪藻鑑",
    "X72n1437_030:0580a09": "真莫違順警心銘宗聖善。以戊戌正月二十一日。奉",
    "X72n1437_030:0580a10": "全身於本山西畬壽塔。遵治命也。道靖臺髫年師居",
    "X72n1437_030:0580a11": "荷山時。即獲瞻禮。丁亥七月。師七旬侍先嚴。至寶善",
    "X72n1437_030:0580a12": "為師上壽。涕泣狂喜。自慶得未曾有。辛甲丁。三入鼓",
    "X72n1437_030:0580a13": "山。展覲師涅槃之前。二十日。竟得親承謦欬。第恨根",
    "X72n1437_030:0580a14": "器鈍置。於師之門牆。望若登天。而師法乳時灌。多方",
    "X72n1437_030:0580a15": "汲引。不肯置之門外。茲特不揣固陋。敢以所得實錄。",
    "X72n1437_030:0580a16": "昭示來茲。比於鳥之鳴春。蟲之鳴秋。為大造敷揚法",
    "X72n1437_030:0580a17": "化。云爾。",
    "X72n1437_030:0580a18": "建安弟子道靖潘晉臺百拜謹識",
    "X72n1437_030:0580a20": "永覺和尚廣錄卷第三十(終)"
}