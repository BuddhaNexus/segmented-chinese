{
    "X26n0514_001:0189a03": " 會刻仁王護國般若經疏序",
    "X26n0514_001:0189a05": "仁王護國般若經者。乃八部般若之結經也。夫般若",
    "X26n0514_001:0189a06": "之談。時長理詣。莫不蕩空釋滯。絕想袪情。良由眾生",
    "X26n0514_001:0189a07": "迷執久固。真性難顯。故佛且不揀善惡垢淨性相。一",
    "X26n0514_001:0189a08": "切訶破。雖真性及妙用不無。而姑云無。直待情忘理",
    "X26n0514_001:0189a09": "喪。纖毫不容。然後引出匿王之問端。高張五忍之法",
    "X26n0514_001:0189a10": "網。婆心徹底。巧運錐鎚。密接通別之初機。淘鎔凡聖",
    "X26n0514_001:0189a11": "之玄路。來至法華開顯。領付家業。點示般若之離相。",
    "X26n0514_001:0189a12": "咸成諸法之實相。究論實相之功。功由般若。般若之",
    "X26n0514_001:0189a13": "要。要當妙悟。故曰無量義者。從一法生。是也。唯我天",
    "X26n0514_001:0189a14": "台智者大師。深愍當來。劫運漸衰。鬪諍堅固。般若緣",
    "X26n0514_001:0189a15": "疎。經云若國欲亂。鬼神先亂。鬼神亂故。即萬人亂。是",
    "X26n0514_001:0189a16": "諸難起。皆應受持講讀此般若波羅蜜多。而護國法",
    "X26n0514_001:0189a17": "要。尤在解說此經。此大師經疏所由作焉。惜乎此疏。",
    "X26n0514_001:0189a18": "盛行海東。中華失傳。昔四明尊者。搆仁王疏而弗獲。",
    "X26n0514_001:0189a19": "亦猶天台大師拜楞嚴經而未得。先後求法。苦心有",
    "X26n0514_001:0189a20": "同揆歟。幸有宋老僧如恂師。得之海賈。晁說之敘於",
    "X26n0514_001:0189a21": "簡端今龍藏雖載。而講筵無聞。適天台敏老法師。應",
    "X26n0514_001:0189a22": "吳門諸縉紳請。於戊戌冬。住報恩北寺。時值邊疆多",
    "X26n0514_001:0189a23": "故。臣民不安。乃於己亥春。屬成蓮演講仁王護國般",
    "X26n0514_001:0189a24": "若經。求佛保安。惟成蓮所講。係當世通行唐不空譯",
    "X26n0514_001:0189b01": "本。而大師所疏。為什公譯本。經文互有異同。大旨正",
    "X26n0514_001:0189b02": "堪補備。且龍藏本。經與疏各自為帙。研究維艱。爰遵",
    "X26n0514_001:0189b03": "天台大部之軌。華嚴三合之例。分經會疏。合鐫方冊。",
    "X26n0514_001:0189b04": "排科文於經前。繫疏解於經後。重加句讀。庶幾條分",
    "X26n0514_001:0189b05": "縷析。開卷瞭然。成蓮復據北藏。校勘一周。合掌恭敬。",
    "X26n0514_001:0189b06": "　而說頌曰。",
    "X26n0514_001:0189b07": "　般若如虗空　　功德不可量　　付囑諸國王",
    "X26n0514_001:0189b08": "　依教而信受　　菩薩金剛手　　承佛威神力",
    "X26n0514_001:0189b09": "　一聞說是經　　頃刻為護持　　能令其國界",
    "X26n0514_001:0189b10": "　無復諸災難　　疾疫與刀兵　　一切悉消除",
    "X26n0514_001:0189b11": "　法施利羣生　　同發菩提心",
    "X26n0514_001:0189b12": "時在光緒二十六年荷月普門示現日　台宗後學",
    "X26n0514_001:0189b13": "比丘成蓮敘於吳門報恩北寺之西齋"
}