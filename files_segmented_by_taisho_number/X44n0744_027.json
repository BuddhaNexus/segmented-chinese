{
    "X44n0744_027:0608c08": "四分律名義標釋卷第二十七",
    "X44n0744_027:0608c09": "明　廣州沙門釋　弘贊在犙　輯",
    "X44n0744_027:0608c10": "　　新安沙門釋　弘麗羅峰　校",
    "X44n0744_027:0608c11": "畦畔",
    "X44n0744_027:0608c12": "畦。弦雞切。音奚。田五十畝曰畦。又區也。畔。薄半切。",
    "X44n0744_027:0608c13": "音叛。田界也。五分云。畻畔(畻。音繩。稻田畦畔也)。僧祇律云。佛",
    "X44n0744_027:0608c14": "住王舍城。天帝釋石窟前經行。見摩竭提國。稻田",
    "X44n0744_027:0608c15": "畦畔分明。差互得所。語諸比丘。過去諸佛。如來。應",
    "X44n0744_027:0608c16": "供。正徧知。衣法正如是。從今日後作衣。當用是法。",
    "X44n0744_027:0608c17": "章服儀云。條堤之相。事等田疇之畦。貯水而養嘉",
    "X44n0744_027:0608c18": "苗。譬服此衣。生功德也。佛令像此。義不徒然。又云",
    "X44n0744_027:0608c19": "比見條葉不附正儀。當馬齒。鳥足。縫之。即須順左",
    "X44n0744_027:0608c20": "右條。開明孔。不作。即同縵衣(由縵衣無壇隔條葉也。作衣法。詳如墮篇",
    "X44n0744_027:0608c21": "第九十戒)。",
    "X44n0744_027:0608c22": "襯體著",
    "X44n0744_027:0608c23": "即襯身衣。如墮篇中釋。",
    "X44n0744_027:0608c24": "聽作帶",
    "X44n0744_027:0609a01": "時比丘。反襵著涅槃僧。入白衣舍。解脫露形。佛言",
    "X44n0744_027:0609a02": "聽作帶著。母論云。爾時比丘初出家。時佛未聽用",
    "X44n0744_027:0609a03": "繩繫著泥洹僧法。用兩頭接腰間。脫落。為俗譏笑。",
    "X44n0744_027:0609a04": "佛言。從今以去。聽編長短。使得再匝纏腰。餘有二",
    "X44n0744_027:0609a05": "尺長。若作繩。令三匝。直用纏腰。頭各使有一尺餘。",
    "X44n0744_027:0609a06": "若比丘腰繩頭有鬚者。不應得蓄(廣如律文并百事中釋)。",
    "X44n0744_027:0609a07": "白鑞",
    "X44n0744_027:0609a08": "鑞。落合切。音拉。錫鑞也。",
    "X44n0744_027:0609a09": "不繫僧祇支",
    "X44n0744_027:0609a10": "爾時比丘入聚落行。便衣墮形露。佛言。不應不繫",
    "X44n0744_027:0609a11": "衣入聚落。聽安帶。若縫(著法如捨墮篇。及尼戒中詳釋)。",
    "X44n0744_027:0609a12": "伽梵婆提",
    "X44n0744_027:0609a13": "此云牛呞。如受戒揵度中釋。",
    "X44n0744_027:0609a14": "婆闍國",
    "X44n0744_027:0609a15": "亦云跋闍。善見律云。跋闍者。漢言避也(緣如初篇)或云",
    "X44n0744_027:0609a16": "跋闍羅。又云跋耆國。",
    "X44n0744_027:0609a17": "菴婆羅婆提",
    "X44n0744_027:0609a18": "即菴沒羅女也。如前釋。彼聞佛功德歡喜。持菴婆",
    "X44n0744_027:0609a19": "羅園。奉施世尊。及作佛住處。園在毗舍離城南。三",
    "X44n0744_027:0609a20": "里道西是也。",
    "X44n0744_027:0609a21": "逼斥",
    "X44n0744_027:0609a22": "斥。昌石切。音尺。開拓也。三蒼云。斥推也。應法師云。",
    "X44n0744_027:0609a23": "漢書乘輿斥車馬。按斥。猶疏遠也。亦指斥也。",
    "X44n0744_027:0609a24": "賓耆羊[少/兔]",
    "X44n0744_027:0609b01": "或云賓祇耶。又云并暨。大經云。婆羅門子名曰無",
    "X44n0744_027:0609b02": "勝。雜事云。名曰黃髮。",
    "X44n0744_027:0609b03": "摩竭鴦伽",
    "X44n0744_027:0609b04": "偈云。摩竭王得善利。鴦伽王持珠鎧。摩竭鴦伽二",
    "X44n0744_027:0609b05": "國。皆萍沙王所統。以佛於其國。菩提樹下。成等正",
    "X44n0744_027:0609b06": "覺。故彼國主獲大善利。此即如來生長法身之處。",
    "X44n0744_027:0609b07": "雜事頌云。大王身持寶裝甲。今為國主獲善利。有",
    "X44n0744_027:0609b08": "佛現生於其處。名稱高遠若須彌(下有。二頌此不繁錄)。雜阿",
    "X44n0744_027:0609b09": "含經偈云。鴦伽族姓王。服珠瓔珞鎧。摩竭眾慶集。",
    "X44n0744_027:0609b10": "如來出其國。",
    "X44n0744_027:0609b11": "羅睺哆衣",
    "X44n0744_027:0609b12": "阿哆睺多衣。頗那陀施衣。此二種衣。是彼國物。此",
    "X44n0744_027:0609b13": "方無。故不翻也。",
    "X44n0744_027:0609b14": "蚊幬",
    "X44n0744_027:0609b15": "徒到切。音道。爾雅。幬。謂之帳。說文云。禪帳也。亦音",
    "X44n0744_027:0609b16": "儔。除。或作幮。音除。謂牀帳也。雜事云。周十二肘。於",
    "X44n0744_027:0609b17": "上安蓋。長四肘。濶二肘。隨身高下。[糸*屬]帶懸垂。不應",
    "X44n0744_027:0609b18": "盡縫。應留少許。相掩作門。熱應搖扇。若下邊蚊入。",
    "X44n0744_027:0609b19": "可以氈蓆。或將餘物壓之。勿令得入。",
    "X44n0744_027:0609b20": "跋耆國",
    "X44n0744_027:0609b21": "亦云跋祇。此云金剛國。又云婆伽國。中阿含云。婆",
    "X44n0744_027:0609b22": "奇廋國。",
    "X44n0744_027:0609b23": "失守摩羅山",
    "X44n0744_027:0609b24": "此譯為鰐魚山。魚形如象。有四足。似鼉。故中阿含。",
    "X44n0744_027:0609c01": "翻為鼉山。淨法師譯云。江猪山。雜阿含云。跋祇聚",
    "X44n0744_027:0609c02": "落。失收摩羅山。恐怖稠林。禽獸住處。",
    "X44n0744_027:0609c03": "薩闍婆羅門子",
    "X44n0744_027:0609c04": "十誦云。薩若瞿妒路摩牢。按薩闍音。此翻可治。或",
    "X44n0744_027:0609c05": "云薩瀉。此翻為種。又薩若。此翻云還生。此皆梵音",
    "X44n0744_027:0609c06": "相近。未能詳正也。",
    "X44n0744_027:0609c07": "結貝",
    "X44n0744_027:0609c08": "亦作吉貝。劫貝。如前釋。",
    "X44n0744_027:0609c09": "誕陀",
    "X44n0744_027:0609c10": "誕。徒壇切。壇上聲。時比丘。誕陀盧多黎著衣。佛言。",
    "X44n0744_027:0609c11": "不得如是著衣。除伽藍內。此是白衣法。按西國俗",
    "X44n0744_027:0609c12": "儀。所服衣裳。無所裁製。本自織成一幅之氎。貴鮮",
    "X44n0744_027:0609c13": "白。輕。雜彩。男則繞腰絡腋。橫巾右袒。女則襜衣下",
    "X44n0744_027:0609c14": "垂。通肩總覆。若出家法眾。以俗全殊。皆不此著也",
    "X44n0744_027:0609c15": "(襜。諂宇平聲)。",
    "X44n0744_027:0609c16": "串頭",
    "X44n0744_027:0609c17": "串。樞絹切。音釧。穿也。貫也。",
    "X44n0744_027:0609c18": "著襖",
    "X44n0744_027:0609c19": "襖。烏考切。奧上聲。是裘屬。又袍襖也。",
    "X44n0744_027:0609c20": "著褶",
    "X44n0744_027:0609c21": "褶。徒協切。音疊。謂大袖衣也。釋名云。褶襲也。言衣",
    "X44n0744_027:0609c22": "之在上者。王藻云。帛為褶。注曰。有表裏。而無絮。今",
    "X44n0744_027:0609c23": "裌衣也。",
    "X44n0744_027:0609c24": "著袴",
    "X44n0744_027:0610a01": "袴。同絝。苦故切。音庫。股衣也。今之裩襠袴也(裩。音昆。褻",
    "X44n0744_027:0610a02": "衣也。私服也。廣韻裏衣也)。",
    "X44n0744_027:0610a03": "行縢",
    "X44n0744_027:0610a04": "徒登切。音騰。亦名行纏。謂纏束其脛。自足至膝。即",
    "X44n0744_027:0610a05": "小雅采菽篇。邪幅是也。釋名云。言以裹脚。可跳騰",
    "X44n0744_027:0610a06": "輕便也。毗尼母論云。不聽畜草行纏。除因緣。",
    "X44n0744_027:0610a07": "鷲毛",
    "X44n0744_027:0610a08": "疾救切。音袖。大鵰也。說文云。黑色多子。梵云姞栗",
    "X44n0744_027:0610a09": "陀。此云鷲。或曰揭羅闍。此云鵰鷲。師曠云。南山有",
    "X44n0744_027:0610a10": "鳥。名曰羗鷲。黃頭亦咽。五色皆備。西域多有此鳥。",
    "X44n0744_027:0610a11": "蒼黃目赤。以死屍為食。",
    "X44n0744_027:0610a12": "釐牛",
    "X44n0744_027:0610a13": "鄰溪切。音離。又謨交切。音茅。郭璞曰。犛牛黑色。出",
    "X44n0744_027:0610a14": "西南徼外。亦作氂。斄。又云。牛曰。斄。尾曰氂。尾可以",
    "X44n0744_027:0610a15": "為旌旄(旄音毛。舞者持之)。",
    "X44n0744_027:0610a16": "婆輸伽衣",
    "X44n0744_027:0610a17": "此方不得其名也。",
    "X44n0744_027:0610a18": "複貯衣",
    "X44n0744_027:0610a19": "複。方六切。音福。重也。說文云。重衣也。一曰褚衣。以",
    "X44n0744_027:0610a20": "綿絮裝衣。曰褚(音杵)。貯積也。應作紵(音主)。亦綿絮裝衣",
    "X44n0744_027:0610a21": "也。母經云。雨雪寒凍處。聽著駒執。復聽著複衣。若",
    "X44n0744_027:0610a22": "用羊毛駱駝毛。乃至綿紵之聽著。僧祇律。三衣亦",
    "X44n0744_027:0610a23": "聽絮。按根本部。於寒雪處。佛許著立播。若其暖地。",
    "X44n0744_027:0610a24": "即不許服。內法傳云。然聖開立播之服。通被寒卿。",
    "X44n0744_027:0610b01": "斯乃足得養身。亦復何成妨道。梵云。立播者。譯為",
    "X44n0744_027:0610b02": "裹腹衣。其所製儀。略陳形樣。即是去其正背。直取",
    "X44n0744_027:0610b03": "偏袒一邊。不應著袖。唯須一幅。纔穿得手。肩袖不",
    "X44n0744_027:0610b04": "寬。著在左邊。無宜濶大。右邊交帶。勿使風侵。多貯",
    "X44n0744_027:0610b05": "綿絮。事須厚煖。亦有右邊刺合。貫頭紐腋。斯其本",
    "X44n0744_027:0610b06": "制。目驗西方。有胡地僧來。多見攜著。那爛陀處。不",
    "X44n0744_027:0610b07": "覩斯衣。良由國熱。人咸不用。準斯開意。直為塞卿。",
    "X44n0744_027:0610b08": "考其偏袒正背。元是踵斯而作。剩加右畔。失本威",
    "X44n0744_027:0610b09": "儀。非制自為。定招越法。至如立播抱腹。自免嚴寒。",
    "X44n0744_027:0610b10": "厚帔通披。足遮隆凍。形像之處。禮佛對尊。露膊是",
    "X44n0744_027:0610b11": "恒。掩便獲罪。然則出家省事。冬月居房。炭火隨時。",
    "X44n0744_027:0610b12": "詎勞多服。必有病緣。要須著者。臨時處斷。勿使乖",
    "X44n0744_027:0610b13": "儀。然而東夏寒嚴。劈裂身體。若不煗服。交見羸亡。",
    "X44n0744_027:0610b14": "既為難緣。理須弘濟。方裙偏袒。形簡俗流。準立播",
    "X44n0744_027:0610b15": "衣。寒冬暫著。知非本制。為命權開。如車置油。內生",
    "X44n0744_027:0610b16": "慚厚。必其不著。極是佳事。自餘袍。袴。襌衫之類。咸",
    "X44n0744_027:0610b17": "悉決須遮斷。嚴寒既謝。即是不合擐身。而復更著",
    "X44n0744_027:0610b18": "偏衫。實非開限云云(駒執。亦作拘執。如九十事中釋)。",
    "X44n0744_027:0610b19": "　　●律藏卷第四十一",
    "X44n0744_027:0610b20": "俱夜羅器",
    "X44n0744_027:0610b21": "即貯器也。貯謂貯積。所以盛貯也。或翻云隨鉢器。",
    "X44n0744_027:0610b22": "乃貯匙箸鍵[金*咨]鉢等器。",
    "X44n0744_027:0610b23": "和先跋檀陀子",
    "X44n0744_027:0610b24": "和先。或云斯那。此言軍。具云優波斯那。或云烏波",
    "X44n0744_027:0610c01": "細那。此翻小軍。跋檀陀。大論翻為大德。或作婆檀",
    "X44n0744_027:0610c02": "提。或朋揵陀又作末朅棃。末羯棃。此翻不見道。西",
    "X44n0744_027:0610c03": "國多以父母姓字。而召其子。此或是母名。然亦未",
    "X44n0744_027:0610c04": "可詳定。善見律云。優波斯那朋揵陀子。未滿十臘。",
    "X44n0744_027:0610c05": "與未滿年二十人受具足戒。復不解教授。乃遣餘",
    "X44n0744_027:0610c06": "人為教授。被佛訶責已。禮佛而去。心自念言。我是",
    "X44n0744_027:0610c07": "善男子出家。非惡心出家。云何為弟子故。而得訶",
    "X44n0744_027:0610c08": "責。我當去十由旬住。教授弟子。令威儀齊整。如我",
    "X44n0744_027:0610c09": "無異。然後往問訊世尊。因弟子威儀。如法故。而得",
    "X44n0744_027:0610c10": "讚歎。具德經云。威儀端謹。身貌圓滿。烏波細那末",
    "X44n0744_027:0610c11": "朅棃子苾芻是。",
    "X44n0744_027:0610c12": "迦維羅",
    "X44n0744_027:0610c13": "亦云迦維羅衛。舊云迦毗羅。是佛所生國也。詳如",
    "X44n0744_027:0610c14": "上釋。",
    "X44n0744_027:0610c15": "毗琉璃太子",
    "X44n0744_027:0610c16": "毗琉璃。是青色寶名也。西域記云。毗盧擇迦。舊曰",
    "X44n0744_027:0610c17": "毗琉離。譌也。淨法師譯云惡生。原作琉離。是梵音。",
    "X44n0744_027:0610c18": "非此方字義。後人謂其是寶。乃加玉也。五分律云。",
    "X44n0744_027:0610c19": "爾時舍夷國(即迦維羅國別名)。猶遵舊典。不與一切異姓",
    "X44n0744_027:0610c20": "婚姻。波斯匿王。貪其氏族。自恃兵強。遣使告言。若",
    "X44n0744_027:0610c21": "不與我婚。當滅汝國。諸釋共議。當設何方。免彼兇",
    "X44n0744_027:0610c22": "虐。而不違我國之舊典。僉曰。正當揀一好婢。有姿",
    "X44n0744_027:0610c23": "色者。極世莊嚴。號曰釋種。而以與之。如議。即與。匿",
    "X44n0744_027:0610c24": "王備禮婚迎。後生一男。顏貌殊絕。勅諸相師。依相",
    "X44n0744_027:0611a01": "立字。諸相師言。王本以威而得其母。依義應當字",
    "X44n0744_027:0611a02": "曰瑠璃。至年八歲。王勅臣子。從往外氏釋摩南所。",
    "X44n0744_027:0611a03": "受學射法。因戲新堂。諸釋罵為婢子。以其是釋婢",
    "X44n0744_027:0611a04": "所生故也(按此五分緣起。與本律及有部略異)。",
    "X44n0744_027:0611a05": "不信樂",
    "X44n0744_027:0611a06": "此是婆羅門種。大臣之子也。雜事云。惡生太子。初",
    "X44n0744_027:0611a07": "生之日。大臣之婦。亦誕一男。諸親議曰。初懷此子。",
    "X44n0744_027:0611a08": "母受艱辛。及至生時。還遭極苦。宜與此兒名為苦",
    "X44n0744_027:0611a09": "母。增一經云。梵志子名曰好苦。爾時佛告諸比丘。",
    "X44n0744_027:0611a10": "昔日此羅越城中。有捕魚村。時世饑險。人食草根。",
    "X44n0744_027:0611a11": "時彼村中。有大池水。又復饒魚。羅越城中。人民之",
    "X44n0744_027:0611a12": "類。往池捕魚。時彼水中。有二種魚。一名拘璅。二名",
    "X44n0744_027:0611a13": "兩舌。二魚共言。我等於此眾人。先無過失。我等水",
    "X44n0744_027:0611a14": "性之蟲。不處乾地。此人民之類。皆來食噉我等。設",
    "X44n0744_027:0611a15": "前世時。少有福德者。其當用報怨。爾時村中。有小",
    "X44n0744_027:0611a16": "兒年向八歲。亦不捕魚。復非害命。然収魚在岸命",
    "X44n0744_027:0611a17": "終。小兒見懷歡喜。比丘當知。爾時羅越城中人民",
    "X44n0744_027:0611a18": "之類。豈異人乎。今釋種是也。拘璅魚者。今流離王",
    "X44n0744_027:0611a19": "是也。兩舌魚者。今好苦是也。小兒見魚岸上而笑",
    "X44n0744_027:0611a20": "者。今我身是也。爾時釋種坐此魚食。由此因緣。於",
    "X44n0744_027:0611a21": "無數劫。入地獄中。今受此對。我於爾時。坐見而笑",
    "X44n0744_027:0611a22": "之。今患頭痛。如似石壓。所以然者。如來更不受形。",
    "X44n0744_027:0611a23": "已捨眾行。度諸厄難。由此因緣。今受此報。諸比丘。",
    "X44n0744_027:0611a24": "當護身口意行。當念恭敬承事梵行人。如是諸比",
    "X44n0744_027:0611b01": "丘。當作是學(其琉璃王。誅釋種時。世尊頭痛汗滴。以昔隨喜殺業故也)。",
    "X44n0744_027:0611b02": "舍夷國",
    "X44n0744_027:0611b03": "舍夷。原是樹名。昔甘蔗王。擯斥四子出國。向北方",
    "X44n0744_027:0611b04": "界。舍夷大樹。蓊蔚枝條之陰。立城居住。因以奢夷。",
    "X44n0744_027:0611b05": "而名其國。亦以舍夷為姓。詳如上釋。",
    "X44n0744_027:0611b06": "惡樹",
    "X44n0744_027:0611b07": "以樹無枝葉蔭。故名惡樹。五分云。時佛在無蔭舍",
    "X44n0744_027:0611b08": "夷樹下坐。義足經云。小釋樹。增一經。佛說偈答王",
    "X44n0744_027:0611b09": "言。",
    "X44n0744_027:0611b10": "　親族之陰凉　　釋種出於佛　　盡是我枝葉",
    "X44n0744_027:0611b11": "　故坐斯樹下(釋迦王子。先在迦毗羅仙人住處立城居住。後於舍夷直林築城。以",
    "X44n0744_027:0611b12": "姓稱之名釋迦樹。以林名之曰舍夷。當會此意。即得解也)。",
    "X44n0744_027:0611b13": "中的",
    "X44n0744_027:0611b14": "中。之仲切。音眾。射矢至的。曰中。的。丁歷切。丁入聲。",
    "X44n0744_027:0611b15": "射侯之中也。",
    "X44n0744_027:0611b16": "車轅",
    "X44n0744_027:0611b17": "干權切。音員。車前曲木上句衡者。亦音袁。",
    "X44n0744_027:0611b18": "馬鞚",
    "X44n0744_027:0611b19": "鞚。苦貢切。空去聲。馬勒也。一曰勒馬。直音控。",
    "X44n0744_027:0611b20": "波婆城",
    "X44n0744_027:0611b21": "此城與拘尸城相近鄰邑。如下五百結集中釋。",
    "X44n0744_027:0611b22": "摩羅",
    "X44n0744_027:0611b23": "此云力士。此其種姓也。字樓延。亦作盧夷。或作盧",
    "X44n0744_027:0611b24": "芝亦云盧至。此云可愛樂。",
    "X44n0744_027:0611c01": "衣簏",
    "X44n0744_027:0611c02": "盧谷切。音六。竹篋也。篋。音怯。廣韻云。箱篋也。",
    "X44n0744_027:0611c03": "貯器",
    "X44n0744_027:0611c04": "貯。直呂切。除上聲。如上俱夜羅器句中釋。",
    "X44n0744_027:0611c05": "結繓",
    "X44n0744_027:0611c06": "繓。子括切。鑽入聲。舊音作。結也。一曰縫餘。當解意",
    "X44n0744_027:0611c07": "(律本舊作緝。應師又作[茸*毛])。",
    "X44n0744_027:0611c08": "作帳",
    "X44n0744_027:0611c09": "帳。知亮切。音障。帷也。帷亦幔也。三禮圖。以在上曰",
    "X44n0744_027:0611c10": "帟。四旁及上曰帷。上下四旁悉周。曰幄(帟音繹幄。音握)。",
    "X44n0744_027:0611c11": "作幰",
    "X44n0744_027:0611c12": "幰。呼典切。音顯。車幔也。蒼頡篇云。布帛張車上為",
    "X44n0744_027:0611c13": "幰也。",
    "X44n0744_027:0611c14": "縵衣",
    "X44n0744_027:0611c15": "梵云鉢吒。此云縵條。即是一幅織成之氎。並無條",
    "X44n0744_027:0611c16": "隔等相者。如西洋布也。淨法師云。鉢吒者。謂是大",
    "X44n0744_027:0611c17": "氎。與袈裟量同。總為一幅。此方無也。根本羯磨云。",
    "X44n0744_027:0611c18": "佛言。諸苾芻有五種衣。不應割截。一高襵婆(緂類也)。",
    "X44n0744_027:0611c19": "二厚被帔(以毛織成)。三麤重厚緂。四雀眼疎布。五謂物",
    "X44n0744_027:0611c20": "少。截而不足。斯等五物。我今聽許。諸苾芻等。帖葉",
    "X44n0744_027:0611c21": "而持。於此五中。除其第五。更以厚褥為第五。便是",
    "X44n0744_027:0611c22": "五種。皆不可截(注云。有以臥具為三衣者。雖曰深思。誠為臆斷。律云。臥具乃是眠褥。",
    "X44n0744_027:0611c23": "如何割截用作三衣。不合截打。此文明顯。恐懷先惑。聊復註文。按以臥具為三衣者。謂同衾被之類。故薩",
    "X44n0744_027:0611c24": "婆多云。臥具者。三衣之名。十誦律。名為敷具。謂同氈蓆之形也)。",
    "X44n0744_027:0612a01": "無夷羅母",
    "X44n0744_027:0612a02": "即毗舍佉鹿子母。如上不定法中釋。",
    "X44n0744_027:0612a03": "納衣",
    "X44n0744_027:0612a04": "或作五條。七條。二十五條。拾糞掃以納成也。寄歸",
    "X44n0744_027:0612a05": "傳云。若著納衣。意存省事。或拾遺於糞聚。或取棄",
    "X44n0744_027:0612a06": "於屍林。隨得隨縫。用袪寒暑耳。原西國不著百納。",
    "X44n0744_027:0612a07": "涅槃經云。佛言。出家之人。有四種病。是故不得四",
    "X44n0744_027:0612a08": "沙門果。何等四病。謂四惡欲。一為衣欲。二為食欲。",
    "X44n0744_027:0612a09": "三為臥具欲。四為有欲。是名四惡欲。是出家病。有",
    "X44n0744_027:0612a10": "四良藥。能療是病。謂糞掃衣。能治比丘為衣惡欲。",
    "X44n0744_027:0612a11": "乞食。能破為食惡欲。樹下。能破臥具惡欲。身心寂",
    "X44n0744_027:0612a12": "靜能破比丘為有惡欲。以是四藥。除是四病。是名",
    "X44n0744_027:0612a13": "聖行。如是聖行。則得名為少欲知足(根本云。於其衣內。安苦蔘",
    "X44n0744_027:0612a14": "葉。或安阿魏。或苦棟葉。蟲不壞衣。十誦云。箱中有蟲。應以青木香。那毗羅草根。著衣箱中。以香故。蟲不生)。",
    "X44n0744_027:0612a15": "鴦伽那羅衣",
    "X44n0744_027:0612a16": "未詳翻譯。然那羅。是戲名。鴦伽是國號。",
    "X44n0744_027:0612a17": "淨施",
    "X44n0744_027:0612a18": "文如律本出。若有長鉢。殘藥。文並準之應作。善見",
    "X44n0744_027:0612a19": "云。若衣物眾多。衣段段說之。若欲總說者。並縛相",
    "X44n0744_027:0612a20": "著。然後說之。薩婆多論云。九十六種。無淨施法。佛",
    "X44n0744_027:0612a21": "大慈大悲。方便力故。教令淨施。令諸弟子。得畜長",
    "X44n0744_027:0612a22": "財。而不犯戒。問曰。佛何以不直令弟子得畜長財。",
    "X44n0744_027:0612a23": "而強與結戒。設此方便。答曰。佛法以少欲為本。是",
    "X44n0744_027:0612a24": "故結戒。不畜長財。而眾生根性不同。或有眾生多",
    "X44n0744_027:0612b01": "預畜積。而後行道。得證聖法。是故如來。先為結戒。",
    "X44n0744_027:0612b02": "而後方便。於佛法無礙。眾生得益。淨施法者。如錢",
    "X44n0744_027:0612b03": "一切寶物。應先求一知法白衣淨人。語意令解。言。",
    "X44n0744_027:0612b04": "我比丘之法。不畜錢寶。今以檀越為淨主。後得錢",
    "X44n0744_027:0612b05": "寶。盡施檀越。得淨主已。後得錢寶。為比丘邊說淨。",
    "X44n0744_027:0612b06": "不須說淨主名。說淨已。隨久近畜。若淨主死。遠出",
    "X44n0744_027:0612b07": "異國。應更求淨主。除錢及寶。一切長財。盡五眾邊",
    "X44n0744_027:0612b08": "作淨。應求持戒多聞有德者。而為施主。後設得物。",
    "X44n0744_027:0612b09": "於一比丘邊說淨主名。而說淨法。若淨主死。遠至",
    "X44n0744_027:0612b10": "異國。應更求淨主。除一切罪人。及盲。聾。瘖。瘂。病壞",
    "X44n0744_027:0612b11": "心等。凡淨施者。欲令清淨作證明故。不生鬬諍。如",
    "X44n0744_027:0612b12": "是等人。則不如法。五分律云。不應淨施與五種人。",
    "X44n0744_027:0612b13": "一者不相識。二者未相諳悉。三未相狎習。四非親",
    "X44n0744_027:0612b14": "友。同師。五非時類。復有二法。不應淨施。一不能讚",
    "X44n0744_027:0612b15": "歎人。二不能與人作好名稱。復有二法。一不能受",
    "X44n0744_027:0612b16": "人重物淨施。護如己有。二己有重物。不能淨施。彼",
    "X44n0744_027:0612b17": "用不恨。復有二法。一不知彼在世與不。二不知彼",
    "X44n0744_027:0612b18": "在道與不。不應淨施白衣。應淨施五眾。雜事云。有",
    "X44n0744_027:0612b19": "苾芻對他苾芻分別衣物。其所對者。是鬬諍人。常",
    "X44n0744_027:0612b20": "與苾芻諍競。懷瞋欲去。其分別衣人見去。啼泣。報",
    "X44n0744_027:0612b21": "言。勿去。雖復苦留。而不肯住。諸人謂曰。汝勿留此",
    "X44n0744_027:0612b22": "惱亂眾人。答言。我常對此分別衣物。餘處無有委",
    "X44n0744_027:0612b23": "寄之人。佛言。若委寄苾芻。設居海外。但令身在。遙",
    "X44n0744_027:0612b24": "指委寄。亦無有過。時有苾芻。於極遠方。指他苾芻。",
    "X44n0744_027:0612c01": "作威寄人。彼便命過。苾芻聞時。已經多日。不知云",
    "X44n0744_027:0612c02": "何。佛言。初既聞已。所有新舊物。即於餘人。而作委",
    "X44n0744_027:0612c03": "寄。復有苾芻。對他苾芻。分別衣物。所對苾芻。忽然",
    "X44n0744_027:0612c04": "歸俗。後時憶念。我雖還俗。彼物屬我。我宜就索。苾",
    "X44n0744_027:0612c05": "芻白佛。佛作是念。由諸苾芻。以彼苾芻。為委寄者。",
    "X44n0744_027:0612c06": "即還對彼。而作分別。有如是過。是故我今制諸苾",
    "X44n0744_027:0612c07": "芻。不應對彼委寄之人。分別衣物。根本羯磨云。應",
    "X44n0744_027:0612c08": "於二師。及餘尊類。而作委寄。應持其物。對餘苾芻。",
    "X44n0744_027:0612c09": "作如是說。具壽存念。我某甲有此長衣。未為分別。",
    "X44n0744_027:0612c10": "是合分別。我今於具壽前。而作分別。以鄔波駄耶。",
    "X44n0744_027:0612c11": "作委寄者。我今持之。第二第三。亦如是說(舊云說淨者。取",
    "X44n0744_027:0612c12": "意也。淨師注云。此中但云。於其二師而為委寄。意道彼師之衣。表其離著。無屬己之累。然亦不須請為施",
    "X44n0744_027:0612c13": "主。律云。但遣遙指即休。不合報知。其人若死。餘處遙指。但有如此一途分別衣法。更無展轉真實之事。設",
    "X44n0744_027:0612c14": "有餘文。故非斯部之教。凡言委寄者。欲明其人。是可委付也。此是根本部意。若依本部準如律文應作。又",
    "X44n0744_027:0612c15": "彌沙塞部。與此部大同。彼復開獨住比丘心念說淨法。如九十事中。過量作衣戒釋)。資持引",
    "X44n0744_027:0612c16": "地持論云。菩薩先於一切所畜資具。為非淨故。以",
    "X44n0744_027:0612c17": "清淨心。捨與十方諸佛菩薩。如比丘將現前衣物。",
    "X44n0744_027:0612c18": "捨與和尚闍黎等。涅槃云。雖聽受畜。要須淨施篤",
    "X44n0744_027:0612c19": "信檀越。是也。今時講學。專務利名。不恥五邪。多畜",
    "X44n0744_027:0612c20": "八穢。但隨浮俗。豈念聖言。自下壇場。經多夏臈。至",
    "X44n0744_027:0612c21": "於淨法。一未霑身。寧知日用所資。無非穢物。箱囊",
    "X44n0744_027:0612c22": "所積。並是犯財。慢法欺心。自貽伊戚。學律者。知而",
    "X44n0744_027:0612c23": "故犯。餘宗者。固不足言。誰知報逐心成。豈信果由",
    "X44n0744_027:0612c24": "種結。現前袈裟離體。當來鐵葉纏身。為人則生處",
    "X44n0744_027:0613a01": "貧窮。衣裳垢穢。為畜則墮於不淨。毛羽腥臊。況大",
    "X44n0744_027:0613a02": "小兩乘。通名淨法。倘懷深信。豈憚奉行。故輔行記",
    "X44n0744_027:0613a03": "云。有人言。凡諸所有。非己物想。有益便用。說淨何",
    "X44n0744_027:0613a04": "為。今問。等非己財。何不任於四海。有益便用。何不",
    "X44n0744_027:0613a05": "直付兩田(悲敬兩田)。而閉之深房。封於囊篋。實懷他想。",
    "X44n0744_027:0613a06": "用必招愆(犯盜)。忽謂己財。仍違說淨。說淨而施。於理",
    "X44n0744_027:0613a07": "何妨。任己執心。後生倣效。故知不說淨人。深乖佛",
    "X44n0744_027:0613a08": "意。兩乘不攝。三根不収。若此出家。豈非虗喪。於戲",
    "X44n0744_027:0613a09": "(五邪如迦絺那衣犍度中釋。入穢如捉寶戒中釋)。",
    "X44n0744_027:0613a10": "　　●律藏卷第四十二",
    "X44n0744_027:0613a11": "　　○藥徤度法",
    "X44n0744_027:0613a12": "察乎四大為形。五根具體。變動無桓。違反非一。致",
    "X44n0744_027:0613a13": "相乖逆。故有病生。病患生起。須假藥除。如世尊說。",
    "X44n0744_027:0613a14": "有病人。得隨病藥。隨病食。如法看病。而死。或有病",
    "X44n0744_027:0613a15": "人。得隨病藥。隨病食。如法看病。而活。有病人。得隨",
    "X44n0744_027:0613a16": "病藥。隨病食。得如法看病人。病必差。不得便死。是",
    "X44n0744_027:0613a17": "故如來。為說醫經。及藥犍度。使諸弟子。得安樂住。",
    "X44n0744_027:0613a18": "而免橫害。凡為病起。從四緣生。若識四緣。治之無",
    "X44n0744_027:0613a19": "謬。如醫經說。人身中本有四病。一地。二水。三火。四",
    "X44n0744_027:0613a20": "風。風增氣起。火增熱起。水增寒起。土增力盛。本從",
    "X44n0744_027:0613a21": "是四。起四百四病。故土屬身。水屬口。火屬眼。風屬",
    "X44n0744_027:0613a22": "耳。火少寒多目冥。義淨法師曰。地增令身沉重。水",
    "X44n0744_027:0613a23": "積涕唾乖常。火盛頭胸壯熱。風動氣息擊衝。即當",
    "X44n0744_027:0613a24": "神州沉重。痰癊。黃熱。氣發。之異名也。智度論云。四",
    "X44n0744_027:0613b01": "百四病者。四大為身。常相侵害。一一大中。百一病",
    "X44n0744_027:0613b02": "起。冷病有二百二。水風起故。熱病有二百二。地火",
    "X44n0744_027:0613b03": "起故。火熱相。地堅相。堅相故難消。難消故能起熱",
    "X44n0744_027:0613b04": "病。血肉筋骨脈髓等。是地分。除其業報者。一切法",
    "X44n0744_027:0613b05": "皆和合因緣生也。雜事云。風病百一。黃病百一。痰",
    "X44n0744_027:0613b06": "癊病百一。總集病百一。輔行云。病起因緣有六。一",
    "X44n0744_027:0613b07": "四大不順故病。二飲食不節故病。三坐禪不調故",
    "X44n0744_027:0613b08": "病。四鬼神得便。五魔所為。六業起故病。四大不順",
    "X44n0744_027:0613b09": "者。行役無時。強健擔負。棠觸寒熱。外熱助火。火強",
    "X44n0744_027:0613b10": "破水。是增火病。外寒助水。水增害火。是為水病。外",
    "X44n0744_027:0613b11": "風助氣。氣吹火。火動水。是為風病。或三大增害於",
    "X44n0744_027:0613b12": "地。名等分病。或身分增害三大。亦是等分。屬地病。",
    "X44n0744_027:0613b13": "此四既動。眾惱競生。二飲食不節。亦能作病。如薑",
    "X44n0744_027:0613b14": "桂辛物增火。蔗蜜甘冷增水。梨增風。膏膩境地。胡",
    "X44n0744_027:0613b15": "瓜為熱病而作因緣。即是噉不安之食。三坐禪不",
    "X44n0744_027:0613b16": "調。或倚壁柱衣服。或大眾未出。而先臥。其心慢怠。",
    "X44n0744_027:0613b17": "魔得其便使人身體。背脊節疼痛。名為注病。最難",
    "X44n0744_027:0613b18": "治也。四鬼病者。四大五臟非鬼。鬼非四大五臟。若",
    "X44n0744_027:0613b19": "入四大五臟。是名鬼病。若言無鬼病者。邪巫一向",
    "X44n0744_027:0613b20": "作鬼治。有時得差。若言無四大病者。醫一向作湯",
    "X44n0744_027:0613b21": "藥治。有時得差。有一國王。鬼病在空處。屢被針殺。",
    "X44n0744_027:0613b22": "鬼王自來。住在心上。針者拱手。故知亦有鬼病矣。",
    "X44n0744_027:0613b23": "鬼亦不漫病人。良由人邪念種種事。或望知吉凶。",
    "X44n0744_027:0613b24": "兜醯羅鬼。作種種變。青黃等色。從五根入。則意地",
    "X44n0744_027:0613c01": "邪解。能知吉凶。或知一身一家。一村一國。吉凶事。",
    "X44n0744_027:0613c02": "此非聖知也。若不治之。久久則殺人。五魔病者。與",
    "X44n0744_027:0613c03": "鬼亦不異。鬼但病身殺身。魔則破觀心。破法身慧",
    "X44n0744_027:0613c04": "命。起邪念想。奪人功德。與鬼為異。亦由行者。於坐",
    "X44n0744_027:0613c05": "禪中。邪念利養。魔現種種衣服飲食。七珍雜物。即",
    "X44n0744_027:0613c06": "領受歡喜入心成病。此病難治。六業病者。或專是",
    "X44n0744_027:0613c07": "先世業。或今世破戒。動先世業。業力成病。還約五",
    "X44n0744_027:0613c08": "根。知有所起。若殺罪之業。是肝眼病。飲酒罪業。是",
    "X44n0744_027:0613c09": "心口病。婬罪業。是腎耳病。妄語罪業。是脾舌病。若",
    "X44n0744_027:0613c10": "盜罪業。是肺鼻病。毀五戒業。則有五臟五根病起。",
    "X44n0744_027:0613c11": "業謝乃差。若今生持戒。亦動業成病。故云。若有重",
    "X44n0744_027:0613c12": "罪。頭痛得除。應地獄重受。人中輕償。此是業欲謝",
    "X44n0744_027:0613c13": "故病也。凡諸病患。須細心檢察。知病根源。乃用治",
    "X44n0744_027:0613c14": "之。今明治法。宜對不同。若行役飲食。而致患者。此",
    "X44n0744_027:0613c15": "須方藥調養即差。若坐禪不調而致患者。此還須",
    "X44n0744_027:0613c16": "坐禪善調息觀。乃可差耳。則非湯藥所宜。若鬼魔",
    "X44n0744_027:0613c17": "二病。此須深觀行力。及大神呪。乃可差耳。若業病",
    "X44n0744_027:0613c18": "者。當用觀力。外須懺悔。乃可得差。眾治不同。宜善",
    "X44n0744_027:0613c19": "得其意。不可操刀把刃。而自毀傷也(治法。詳在彼文)。行者",
    "X44n0744_027:0613c20": "既識病之起緣。自當隨宜治療。人身難得。勿使橫",
    "X44n0744_027:0613c21": "害。然體有可愈之疾。天地有可消之災。豈得自用",
    "X44n0744_027:0613c22": "漫情。任他增劇。至使廢功進業。徒喪身命。不畜藥",
    "X44n0744_027:0613c23": "直。律由訶制。枉滅軀形。寧順聖懹者哉(佛耳鼻畜白[疊*毛]一變。以",
    "X44n0744_027:0613c24": "為藥直。名藥資具衣。此方當絹一疋。不須浣染。應持新[疊*毛]。并留其繢。作法守持)。",
    "X44n0744_027:0614a01": "五種食",
    "X44n0744_027:0614a02": "即五正食。五不正食。即五嚼食。俱如前釋。十誦律",
    "X44n0744_027:0614a03": "復有五種似食。謂糜。粟。[麩夫+廣]麥。莠子。加師飯也。總為",
    "X44n0744_027:0614a04": "十五種食也(加師。此言錯麥。亦名雀麥。又云小麥)。",
    "X44n0744_027:0614a05": "粳米",
    "X44n0744_027:0614a06": "粳。同秔。音耕。玉篇云。秈稻也。本草云。有赤白兩種。",
    "X44n0744_027:0614a07": "白者最勝。味甘苦。氣平。微寒。平和五臟。補益胃氣。",
    "X44n0744_027:0614a08": "其功莫逮。",
    "X44n0744_027:0614a09": "[麾毛+黍]米",
    "X44n0744_027:0614a10": "[麾毛+黍]。忙皮切。音麋。穄也(音霽)。高誘曰。關西謂之[麾毛+黍]。冀州",
    "X44n0744_027:0614a11": "謂之[(臣*又)/黍](牽字去聲)。律文有作[禾*求](音衛)。稷之黏者。即稬也。本",
    "X44n0744_027:0614a12": "草云。即今膏梁粟。是也。味甘氣冷治發熱。而壓丹",
    "X44n0744_027:0614a13": "石之毒。發冷氣。而解苦瓠之嗔。補諸不足。益腎。添",
    "X44n0744_027:0614a14": "精。能動風壅氣。不宜多食。",
    "X44n0744_027:0614a15": "大麥",
    "X44n0744_027:0614a16": "言其粒長。又厚。因此得名。堪任久食。本草云。其味",
    "X44n0744_027:0614a17": "甘鹹。氣平。微寒。補虗勞。壯血脈。和悅顏容。故此舉",
    "X44n0744_027:0614a18": "之。若其小麥味甘。帶皮氣寒。去皮氣熱。霜雪多處",
    "X44n0744_027:0614a19": "而毒少。霜雪少處而毒多。北麵可以常餐。南麵只",
    "X44n0744_027:0614a20": "堪暫用。其大麥麵尤勝。無燥熱。平胃。解渴。殊功大",
    "X44n0744_027:0614a21": "矣(有說。北地高燥。不受溼故作麵可常食。南方地[(白日+田)/廾]。麥受溼重。作麵多食。則中其毒。西國中天。與南印",
    "X44n0744_027:0614a22": "度。地多蒸溼。麥皆冷。惟萊菔根。能解麵毒)。",
    "X44n0744_027:0614a23": "粟米",
    "X44n0744_027:0614a24": "黍屬。粟有多種。而並細於諸梁。本草云。新則味鹹。",
    "X44n0744_027:0614b01": "陳則味苦。氣平微寒。新養腎氣不虧。去脾熱。常益",
    "X44n0744_027:0614b02": "中腕。陳止洩痢分滲。却胃熱。解煩渴。利小便。",
    "X44n0744_027:0614b03": "俱跋達羅飯",
    "X44n0744_027:0614b04": "穄米飯也。穄米。如上悉。",
    "X44n0744_027:0614b05": "得麨",
    "X44n0744_027:0614b06": "言種種麨者。謂秔粟穄麥等。磨以為麨也。",
    "X44n0744_027:0614b07": "脩餔",
    "X44n0744_027:0614b08": "脩。思留切。音羞。餔。奔謨切。音逋。時食也。應作蒲故",
    "X44n0744_027:0614b09": "切。音步。善見律云。修步。青豆羮也。若依字釋。餔正",
    "X44n0744_027:0614b10": "作脯(音府)。腊肉也。加薑桂鍛治者。謂之脩。不加薑桂。",
    "X44n0744_027:0614b11": "以鹽乾之。謂之脯。今此脩餔者。本是梵言。如善見",
    "X44n0744_027:0614b12": "律翻。不宜依字釋也(腊。音息。乾肉也)。",
    "X44n0744_027:0614b13": "吉羅羅",
    "X44n0744_027:0614b14": "竹笋也。",
    "X44n0744_027:0614b15": "酪漿",
    "X44n0744_027:0614b16": "酪。聽時食。漿許非時飲。律攝云。酪漿者。謂酪中漿",
    "X44n0744_027:0614b17": "水也。鑽酪漿者。謂鑽酪取酥。餘漿水是也。",
    "X44n0744_027:0614b18": "蔓[少/兔]",
    "X44n0744_027:0614b19": "未詳的翻。應是煎漿。即鑽酪漿。亦云清酪漿。",
    "X44n0744_027:0614b20": "烝食",
    "X44n0744_027:0614b21": "烝。諸成切。音征。炊也。以細末於火氣上而熟者也。",
    "X44n0744_027:0614b23": "四分律名義標釋卷第二十七"
}