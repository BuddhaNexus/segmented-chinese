{
    "T28n1546_047:0355a03": "阿毘曇毘婆沙論卷第四十七",
    "T28n1546_047:0355a05": "迦旃延子造　五百羅漢釋",
    "T28n1546_047:0355a06": "北涼天竺沙門浮陀跋摩",
    "T28n1546_047:0355a07": "共道泰等譯",
    "T28n1546_047:0355a08": "智犍度八道品上",
    "T28n1546_047:0355a09": "◎問曰。四道體性是何。答曰。是五陰四陰性。",
    "T28n1546_047:0355a10": "若在禪地是五陰。在無色定是四陰。此是四",
    "T28n1546_047:0355a11": "道體性我相物分。",
    "T28n1546_047:0355a12": "已說體性。所以今當說。何故名道。道是何義。",
    "T28n1546_047:0355a13": "趣向正義是道義。趣向涅槃城義是道義。苦",
    "T28n1546_047:0355a14": "遲慧道者。問曰。無漏道非苦受不與苦受相",
    "T28n1546_047:0355a15": "應。何故名苦耶。答曰。諸邊無色道難生故名",
    "T28n1546_047:0355a16": "苦。根本禪道易生故名樂。云何諸邊無色道",
    "T28n1546_047:0355a17": "難生耶。答曰。欲界煩惱及業繫縛故。多用",
    "T28n1546_047:0355a18": "功。乃生未至禪。如人被縛。多用功力。乃能自",
    "T28n1546_047:0355a19": "解。彼亦如是。或有修不淨觀生彼地者。或有",
    "T28n1546_047:0355a20": "修安那波那念生彼地者。修不淨觀者。或於",
    "T28n1546_047:0355a21": "十年或十二年中。常觀白骨。或有能生彼地",
    "T28n1546_047:0355a22": "者。或不能生者。修安那波那念者。若於十年",
    "T28n1546_047:0355a23": "若十二年中。常數息。或有能生彼地者或不",
    "T28n1546_047:0355a24": "能生者。已離欲愛。不多用功。能起初禪現在",
    "T28n1546_047:0355a25": "前。初禪異心心數法滅。異心心數法生。滅",
    "T28n1546_047:0355a26": "麁心生細心。覺俱心滅。觀俱心生。如人以木",
    "T28n1546_047:0355a27": "折木多用功然後乃折。初禪亦爾。異心心",
    "T28n1546_047:0355a28": "數法滅。異心心數法生。麁心滅細心生。覺俱",
    "T28n1546_047:0355a29": "心滅。觀俱心生。已離初禪欲。不多用功。起第",
    "T28n1546_047:0355b01": "二禪現在前。第三第四禪亦如是。問曰。離第",
    "T28n1546_047:0355b02": "四禪欲。亦不多用功起無色定現在前。何故",
    "T28n1546_047:0355b03": "名苦道耶。答曰。無色定是微細法。或有言無",
    "T28n1546_047:0355b04": "無色定者。如多毘婆居士。往詣尊者阿難所。",
    "T28n1546_047:0355b05": "作如是問。尊者阿難。我是在家之人。長夜樂",
    "T28n1546_047:0355b06": "著色聲香味觸。聞說無色眾生。心生怖畏。如",
    "T28n1546_047:0355b07": "臨大坑。云何名眾生而無有色根本禪是樂",
    "T28n1546_047:0355b08": "道。如二人俱至一方。一從水道。一從陸道。雖",
    "T28n1546_047:0355b09": "俱至一方。從水道者樂。非陸道者。諸眾生離",
    "T28n1546_047:0355b10": "欲亦如是。或依諸邊無色定。或依根本禪。雖",
    "T28n1546_047:0355b11": "俱得離欲。依禪者樂。非諸邊無色定。復次",
    "T28n1546_047:0355b12": "有二種樂故名樂。謂受樂猗樂。三禪中有猗",
    "T28n1546_047:0355b13": "樂受樂。第四禪雖無受樂。而猗樂多勝。餘地",
    "T28n1546_047:0355b14": "二種樂。復次有二種樂故名樂。謂舊樂客樂。",
    "T28n1546_047:0355b15": "舊樂者。住禪起禪現在前。客樂者。住禪起無",
    "T28n1546_047:0355b16": "色定現在前。餘說禪樂相。如上四禪中廣說。",
    "T28n1546_047:0355b17": "問曰。何故名遲。答曰。以得此道不能速至涅",
    "T28n1546_047:0355b18": "槃城故名遲。問曰。何故名速。答曰。以得此道",
    "T28n1546_047:0355b19": "能速至涅槃城故名速。問曰。若不速至名遲",
    "T28n1546_047:0355b20": "疾至名速者。有信解脫人速至勝見到者。若",
    "T28n1546_047:0355b21": "信解脫人精勤。見到人不精勤。則信解脫人",
    "T28n1546_047:0355b22": "速有所至。非見到者。如偈說。",
    "T28n1546_047:0355b23": "　不放逸放逸　　睡眠覺寤者",
    "T28n1546_047:0355b24": "　猶如利鈍馬　　前發者先至",
    "T28n1546_047:0355b25": "猶如二人俱至一方。一乘疾馬。一乘鈍馬。雖",
    "T28n1546_047:0355b26": "乘鈍馬。以前發故。先有所至。如是信解脫人。",
    "T28n1546_047:0355b27": "勤行精進。先至涅槃。見到人不勤精進故。後",
    "T28n1546_047:0355b28": "至涅槃。答曰。此中說等行精進者。若等行精",
    "T28n1546_047:0355b29": "進。見到者則先至。問曰。此四道是四陰五陰",
    "T28n1546_047:0355c01": "性。何故說名慧耶。答曰。此道雖是四陰五陰",
    "T28n1546_047:0355c02": "性。以慧偏多故名慧道。如見道是五陰性以",
    "T28n1546_047:0355c03": "見偏多故名為見道。邊等智。是五陰四陰",
    "T28n1546_047:0355c04": "性。以智偏多故名智。金剛喻定是五陰四陰",
    "T28n1546_047:0355c05": "性。以定偏多故名定。四道亦爾。是五陰四陰",
    "T28n1546_047:0355c06": "性。以慧偏多故名慧道。云何苦遲慧道。如經",
    "T28n1546_047:0355c07": "說。比丘厭惡五取陰。是名苦遲慧道。問曰。此",
    "T28n1546_047:0355c08": "道緣四諦。何故世尊唯說緣苦諦耶。答曰。應",
    "T28n1546_047:0355c09": "說緣四諦。而不說者。當知此說有餘。復次此",
    "T28n1546_047:0355c10": "說始初入法。為說緣苦諦。當知亦說緣餘諦。",
    "T28n1546_047:0355c11": "復次佛經說四道方便。不說四道體。四道方",
    "T28n1546_047:0355c12": "便道中。作如是厭惡觀集法。經中復說。云何",
    "T28n1546_047:0355c13": "苦遲慧道。答曰。非根本禪所攝鈍五根是也。",
    "T28n1546_047:0355c14": "云何苦速慧道。答曰。非根本禪所攝利五根",
    "T28n1546_047:0355c15": "是也。云何樂遲慧道。答曰。根本禪所攝鈍五",
    "T28n1546_047:0355c16": "根是也。云何樂速慧道。答曰。根本禪所攝利",
    "T28n1546_047:0355c17": "五根是也。問曰。此道是五陰四陰性。何故但",
    "T28n1546_047:0355c18": "說是根耶。答曰。此中說最勝者五根性。是巧",
    "T28n1546_047:0355c19": "便能成大事故。問曰。為有中根不。若有者",
    "T28n1546_047:0355c20": "此中何故不說耶。若無者佛經云何通。如說",
    "T28n1546_047:0355c21": "諸眾生隨世而生。隨世而長。有下根者。有中",
    "T28n1546_047:0355c22": "根者。有上根者。其上根者。煩惱微薄易可教",
    "T28n1546_047:0355c23": "化。若不聞法則退失善根。答曰。應作是說。無",
    "T28n1546_047:0355c24": "有中根。所以者何。見道有二種。一堅信道。二",
    "T28n1546_047:0355c25": "堅法道。修道中亦有二種。一信解脫道。二",
    "T28n1546_047:0355c26": "見到道。無學道中亦有二種。一時解脫道。二",
    "T28n1546_047:0355c27": "不時解脫道。以無第三道故。無有中根。問",
    "T28n1546_047:0355c28": "曰。若然者。佛經云何通。答曰。受化見聖諦",
    "T28n1546_047:0355c29": "者。或有在初。或有在中。或有在後。在初者",
    "T28n1546_047:0356a01": "名利根。在中者名中根在後者名下根。復",
    "T28n1546_047:0356a02": "次受化見聖諦者。有近有遠。或有不近不",
    "T28n1546_047:0356a03": "遠者。近者是利根。如憍陳如等。遠者是鈍",
    "T28n1546_047:0356a04": "根。如須跋陀羅等。不近不遠是中根。如舍",
    "T28n1546_047:0356a05": "利弗目揵連等。復有說者。有中根。問曰。此",
    "T28n1546_047:0356a06": "中何故不說耶。答曰。已說在先所說中。若",
    "T28n1546_047:0356a07": "說下根時。中根則在上根中。若說上根時中",
    "T28n1546_047:0356a08": "根則在下根中。是故尊者瞿沙作如是說。中",
    "T28n1546_047:0356a09": "根為在何處。答曰。在下中。所以者何。上中下",
    "T28n1546_047:0356a10": "者名中。復次在上中。所以者何。下中上者名",
    "T28n1546_047:0356a11": "中。復次俱在二中。評曰。如是說者好。所以者",
    "T28n1546_047:0356a12": "何。佛亦是堅法人。辟支佛亦是堅法人。聲聞",
    "T28n1546_047:0356a13": "得波羅蜜者。亦是堅法人。彼根盡等耶。以",
    "T28n1546_047:0356a14": "於一道有三種根故。經作是說。以無第三道",
    "T28n1546_047:0356a15": "故。阿毘曇者。則說無中根。是故二說善通。集",
    "T28n1546_047:0356a16": "法經復說。修行廣布苦遲慧道。能滿足苦速",
    "T28n1546_047:0356a17": "慧道。修行廣布樂遲慧道。能滿足樂速慧道。",
    "T28n1546_047:0356a18": "問曰。此說何者滿足。為說滿足根。為說滿",
    "T28n1546_047:0356a19": "足離欲耶。若滿足根者。苦遲慧道則滿足二",
    "T28n1546_047:0356a20": "速慧道。樂遲慧道亦滿足二速慧道。若滿足",
    "T28n1546_047:0356a21": "離欲者。則遲道滿足遲道。速道滿足速道。答",
    "T28n1546_047:0356a22": "曰。應作是說。滿足根。所以者何。彼經說相似",
    "T28n1546_047:0356a23": "法滿足。不說不相似法滿足。苦道與苦道相",
    "T28n1546_047:0356a24": "似。樂道與樂道相似。問曰。誰成就幾道。答",
    "T28n1546_047:0356a25": "曰。或一或二。誰一耶。答曰。未離欲界欲鈍根",
    "T28n1546_047:0356a26": "者。成就苦遲道。已離欲界欲成就二。謂樂",
    "T28n1546_047:0356a27": "遲道。未離欲界欲利根者。成就一苦速道。已",
    "T28n1546_047:0356a28": "離欲界欲成就二。謂樂速道。尊者僧伽婆修",
    "T28n1546_047:0356a29": "說曰。有盡成就四道者。如依根本禪。轉根",
    "T28n1546_047:0356b01": "住無礙道時。不捨二鈍道。已得二利道。不應",
    "T28n1546_047:0356b02": "作是說。所以者何。若作是說。則壞根壞人。壞",
    "T28n1546_047:0356b03": "根者。亦是鈍根。亦是利根。壞人者。亦是信解",
    "T28n1546_047:0356b04": "脫。亦是見到。◎",
    "T28n1546_047:0356b05": "◎問曰。誰以此幾道能有所作。答曰。或有以",
    "T28n1546_047:0356b06": "一二三四道者。而不於一時。鈍根者。離欲界",
    "T28n1546_047:0356b07": "欲時。以苦遲慧道。而有所作。即此人依根本",
    "T28n1546_047:0356b08": "禪。離禪欲時。以樂遲道。而有所作。信解脫",
    "T28n1546_047:0356b09": "人。依根本禪。轉根作見到。復依根本禪。離禪",
    "T28n1546_047:0356b10": "欲以樂速慧道。而有所作。復依無色定。離無",
    "T28n1546_047:0356b11": "色定欲。以苦速道。而有所作。復有以四道而",
    "T28n1546_047:0356b12": "有所作者。鈍根人。離欲界欲。乃至離非想",
    "T28n1546_047:0356b13": "非非想處欲時。以苦遲道樂遲道。而有所作。",
    "T28n1546_047:0356b14": "於彼離欲退從信解脫。轉根作見到。復離欲",
    "T28n1546_047:0356b15": "界欲時。乃至離非想非非想處欲時。以二速",
    "T28n1546_047:0356b16": "道。而有所作。",
    "T28n1546_047:0356b17": "問曰。誰當得此幾道。誰當捨此幾道。答曰。或",
    "T28n1546_047:0356b18": "有不當得不當捨者。如一切凡夫人。問曰。此",
    "T28n1546_047:0356b19": "中不應問答凡夫人。答曰。聖人亦有不當得",
    "T28n1546_047:0356b20": "不當捨者。如住本性聖人。若聖人勝進時。乃",
    "T28n1546_047:0356b21": "有當得當捨者。未離欲界欲。得正決定時。苦",
    "T28n1546_047:0356b22": "法忍乃至道法智無所捨。當得一道比忍。當",
    "T28n1546_047:0356b23": "捨一得一。已離欲界欲。依未至禪。得正決",
    "T28n1546_047:0356b24": "定時。苦法忍乃至道法智無所捨。當得一道",
    "T28n1546_047:0356b25": "比忍。當捨一。當得二。若依上地。得正決定",
    "T28n1546_047:0356b26": "時。苦法忍乃至道法智無所捨。當得二道比",
    "T28n1546_047:0356b27": "忍。當捨二。當得二。須陀洹向斯陀含果時。方",
    "T28n1546_047:0356b28": "便道。五無礙道。五解脫道。無所捨。當得一。",
    "T28n1546_047:0356b29": "第六無礙道。當捨一。當得一。斯陀含向阿那",
    "T28n1546_047:0356c01": "含果時。方便道二無礙二解脫道無所捨。當",
    "T28n1546_047:0356c02": "得一第九無礙道。當捨一得二。離初禪欲。乃",
    "T28n1546_047:0356c03": "至離無所有處欲。方便道無礙道解脫道無",
    "T28n1546_047:0356c04": "所捨。當得二。離非想非非想處欲時。方便",
    "T28n1546_047:0356c05": "道八無礙道八解脫道無所捨。當得二第九",
    "T28n1546_047:0356c06": "無礙道。當捨二得二。是說離欲法。轉根時未",
    "T28n1546_047:0356c07": "離欲界欲。信解脫轉根作見到。方便道無所",
    "T28n1546_047:0356c08": "捨。當得一無礙道。當捨一得一。已離欲界欲。",
    "T28n1546_047:0356c09": "信解脫轉根作見到時。方便道無所捨。當得",
    "T28n1546_047:0356c10": "二無礙道。當捨二得二。時解脫阿羅漢。轉根",
    "T28n1546_047:0356c11": "作不動時。方便道八無礙道八解脫道無所",
    "T28n1546_047:0356c12": "捨。當得二第九無礙道。當捨二得二。未離",
    "T28n1546_047:0356c13": "欲界欲聖人。起無量初一解脫初四勝處不",
    "T28n1546_047:0356c14": "淨安那波那念念處時無所捨。當得一。已離",
    "T28n1546_047:0356c15": "欲界欲聖人。起無量解脫勝處。一切處不淨",
    "T28n1546_047:0356c16": "安那波那念念處修熏禪起通時。五無礙道",
    "T28n1546_047:0356c17": "三解脫道。起無礙無諍願智般多俱置空無",
    "T28n1546_047:0356c18": "願無相空無願無相三昧滅定微細想時無所",
    "T28n1546_047:0356c19": "捨。當得二是說勝進時。退時者阿羅漢起色",
    "T28n1546_047:0356c20": "無色界結退當捨二得二起欲界結退時。當",
    "T28n1546_047:0356c21": "捨二得一。離色界結阿那含。起色界結退時。",
    "T28n1546_047:0356c22": "當捨二無所得。即此阿那含。起欲界結退時。",
    "T28n1546_047:0356c23": "當捨二得一。退斯陀含果時。捨一得一。",
    "T28n1546_047:0356c24": "如說有四種人。一現法遲身壞速。二現法速",
    "T28n1546_047:0356c25": "身壞遲。三現法遲身壞遲。四現法速身壞速。",
    "T28n1546_047:0356c26": "問曰。如說。有現法遲身壞亦遲有現法速身",
    "T28n1546_047:0356c27": "壞亦速。此事可爾。若說現法遲身壞速者。",
    "T28n1546_047:0356c28": "此則不然。所以者何。聖人易世尚不退不轉",
    "T28n1546_047:0356c29": "根不生色無色界。何況有現法速身壞遲耶。",
    "T28n1546_047:0357a01": "答曰。此中不說退。亦不說轉根者。但說精勤",
    "T28n1546_047:0357a02": "不精勤者。若現身精勤身壞不精勤。是說現",
    "T28n1546_047:0357a03": "身速身壞遲。若現身不精勤身壞精勤。是說",
    "T28n1546_047:0357a04": "現身遲身壞速。若現身不精勤身壞亦不精",
    "T28n1546_047:0357a05": "勤。是說現身遲身壞亦遲。若現身精勤身壞",
    "T28n1546_047:0357a06": "亦精勤。是說現身速身壞速。",
    "T28n1546_047:0357a07": "經說有四種道。一不堪忍道。二堪忍道。三調",
    "T28n1546_047:0357a08": "伏道。四寂靜道。不堪忍道者不堪忍寒熱飢",
    "T28n1546_047:0357a09": "渴蚊虻虱蚤諸虫等他人惡語非理之言。身",
    "T28n1546_047:0357a10": "生種種苦痛。不能堪忍如是等事。是名不堪",
    "T28n1546_047:0357a11": "忍道。堪忍道者。能堪忍寒熱等苦。是名堪忍",
    "T28n1546_047:0357a12": "道。調伏道者。是能守護諸根。是名調伏道。寂",
    "T28n1546_047:0357a13": "靜道者。無漏聖道。名寂靜道。問曰。為前四道",
    "T28n1546_047:0357a14": "攝後四道。後四道攝前四道耶。答曰。後則",
    "T28n1546_047:0357a15": "攝前。非前攝後。",
    "T28n1546_047:0357a16": "問曰。不攝何等。",
    "T28n1546_047:0357a17": "答曰。不攝後三道。謂不堪忍道堪忍道調伏",
    "T28n1546_047:0357a18": "道。",
    "T28n1546_047:0357a19": "經說有四種斷。有苦遲慧斷苦速慧斷樂遲",
    "T28n1546_047:0357a20": "慧斷樂速慧斷。若斷是苦是遲是斷以苦以",
    "T28n1546_047:0357a21": "遲故是下。若斷是苦是速是斷以苦故是下。",
    "T28n1546_047:0357a22": "若斷是遲是樂是斷以遲故是下。若斷是樂",
    "T28n1546_047:0357a23": "是速是斷不能利益多人亦不廣及人天故是",
    "T28n1546_047:0357a24": "下。世尊所有斷。能利益多人。廣及人天故。是",
    "T28n1546_047:0357a25": "斷最上。問曰。為四道攝四斷四斷攝四道耶。",
    "T28n1546_047:0357a26": "答曰。展轉隨相相攝。若斷是苦是遲。是苦遲",
    "T28n1546_047:0357a27": "慧道。若斷是苦是速。是苦速慧道。若斷是樂",
    "T28n1546_047:0357a28": "是遲。是樂遲慧道。若斷是樂是速。是樂速慧",
    "T28n1546_047:0357a29": "道。或有說者。四斷是無學。四道是學無學。若",
    "T28n1546_047:0357b01": "作是說。四斷是無學。四道是學無學者。四",
    "T28n1546_047:0357b02": "道則攝四斷。非四斷攝四道。不攝何等。不攝",
    "T28n1546_047:0357b03": "學四道。問曰。聖道非下。如波伽羅那說。云何",
    "T28n1546_047:0357b04": "下法。不善隱沒無記法。何故說斷名下耶。",
    "T28n1546_047:0357b05": "答曰。下有二種。一染污下。二減損下。斷雖非",
    "T28n1546_047:0357b06": "染污下。是減損下。是故名下。若斷是苦是遲。",
    "T28n1546_047:0357b07": "是說未至禪禪中間三無色定。是說時解脫",
    "T28n1546_047:0357b08": "道。若斷是苦是速。是說聲聞人。非時解脫",
    "T28n1546_047:0357b09": "道。若斷是樂是遲。是說根本禪。時解脫道。若",
    "T28n1546_047:0357b10": "斷是樂是速。不利益多人。不廣及人天。是說",
    "T28n1546_047:0357b11": "根本禪聲聞人。非時解脫道。若斷是樂是速。",
    "T28n1546_047:0357b12": "能利益多人。廣及人天。是說佛道。是中餘者",
    "T28n1546_047:0357b13": "是辟支佛道。為在何分。或有說者。是聲聞",
    "T28n1546_047:0357b14": "分。評曰。應作是說。是佛分。所以者何。如佛",
    "T28n1546_047:0357b15": "獨覺無師。辟支佛亦爾。復有說者。三斷如先。",
    "T28n1546_047:0357b16": "若斷是樂是速。不能利益多人廣及人天者。",
    "T28n1546_047:0357b17": "說是辟支佛道。若斷是樂是速。能利益多",
    "T28n1546_047:0357b18": "人。廣及人天。是說佛道。是中餘者是根本禪",
    "T28n1546_047:0357b19": "聲聞人。非時解脫道。為在何分。或有說者。是",
    "T28n1546_047:0357b20": "辟支佛分。評曰。應作是說。是佛分。所以者",
    "T28n1546_047:0357b21": "何。此根從佛邊生故。復有說者。三道是外道",
    "T28n1546_047:0357b22": "法。若斷是樂是速。不能利益多人廣及人天。",
    "T28n1546_047:0357b23": "是說辟支佛道。若斷是樂是速。能利益多人。",
    "T28n1546_047:0357b24": "廣及人天。是說佛道。是中餘者是聲聞道。為",
    "T28n1546_047:0357b25": "在何分耶。答曰。或有說者。在辟支佛分。評",
    "T28n1546_047:0357b26": "曰。應作是說。在佛分。所以者何。此根從佛邊",
    "T28n1546_047:0357b27": "生故。復有說者。前三道是外道法。若斷是樂",
    "T28n1546_047:0357b28": "是速。不能利益多人廣及人天。是說聲聞道。",
    "T28n1546_047:0357b29": "若斷是樂是速。能利益多人廣及人天。是說",
    "T28n1546_047:0357c01": "佛道。是中餘者辟支佛道。為在何分。答曰。",
    "T28n1546_047:0357c02": "或有說者。在聲聞分。評曰。應作是說。在佛",
    "T28n1546_047:0357c03": "分。所以者何。如佛無師。辟支佛亦爾。",
    "T28n1546_047:0357c04": "問曰。此四道中。世尊為依何道入正決定得",
    "T28n1546_047:0357c05": "果離欲盡漏。辟支佛。為依何道得波羅蜜。聲",
    "T28n1546_047:0357c06": "聞人。為依何道耶。答曰。佛世尊依樂速道入",
    "T28n1546_047:0357c07": "正決定得果離欲盡漏。何以知之。經說摩勒",
    "T28n1546_047:0357c08": "迦子。往詣佛所。作如是問。世尊於此四道。為",
    "T28n1546_047:0357c09": "以何道得阿耨多羅三藐三菩提耶。佛答摩",
    "T28n1546_047:0357c10": "勒迦子言。如來依樂速慧道。得阿耨多羅三",
    "T28n1546_047:0357c11": "藐三菩提。時摩勒迦子便作二難言。是樂道。",
    "T28n1546_047:0357c12": "云何行種種苦行。言是速道。云何經六年。佛",
    "T28n1546_047:0357c13": "告摩勒迦子。愚人我不以如是威儀所行得",
    "T28n1546_047:0357c14": "阿耨多羅三藐三菩提。以是事故。知如來以",
    "T28n1546_047:0357c15": "樂速慧道得阿耨多羅三藐三菩提。如渴伽",
    "T28n1546_047:0357c16": "獸角獨出辟支佛當知。如佛世尊。為眾多出",
    "T28n1546_047:0357c17": "世者。此則不定。尊者舍利弗依苦速慧道。入",
    "T28n1546_047:0357c18": "正決定。依樂速慧道得盡漏。所以者何。依未",
    "T28n1546_047:0357c19": "至禪。入正決定。依第四禪盡漏故。尊者目",
    "T28n1546_047:0357c20": "犍連。依苦速慧道。入正決定。乃至盡漏。所",
    "T28n1546_047:0357c21": "以者何。依未至禪。入正決定。依無色定盡漏",
    "T28n1546_047:0357c22": "故。問曰。何故尊者舍利弗。依第四禪。尊者",
    "T28n1546_047:0357c23": "目犍連。依無色定。得阿羅漢果耶。答曰。尊",
    "T28n1546_047:0357c24": "者舍利弗多行慧故。依第四禪。尊者目犍",
    "T28n1546_047:0357c25": "連多行定故。依無色定。問曰。得波羅蜜聲聞",
    "T28n1546_047:0357c26": "人。為盡次第得四沙門果不耶。答曰。盡次第",
    "T28n1546_047:0357c27": "得。所以者何。彼尊者善能解說出入住沙門",
    "T28n1546_047:0357c28": "道果故。問曰。善能解說出入住沙門果道。",
    "T28n1546_047:0357c29": "無有與如來等者。何故不次第得四沙門果",
    "T28n1546_047:0358a01": "耶。答曰。不應於如來作如是問。所以者何。",
    "T28n1546_047:0358a02": "如來本為菩薩時。自在解說四沙門果。勝於",
    "T28n1546_047:0358a03": "尊者舍利弗得盡智時。復有說者。得波羅蜜",
    "T28n1546_047:0358a04": "聲聞人。不次第得四沙門果。所以者何。若有",
    "T28n1546_047:0358a05": "先離欲者要退然後得須陀洹果耶。問曰。若",
    "T28n1546_047:0358a06": "然者。云何能善解說四沙門果耶。答曰。此亦",
    "T28n1546_047:0358a07": "無過。如尊者阿難。是鈍根人。住於學地。善能",
    "T28n1546_047:0358a08": "解說四沙門果。何況利根住無學地者。評曰。",
    "T28n1546_047:0358a09": "應作是說。得波羅蜜聲聞人。盡次第得四沙",
    "T28n1546_047:0358a10": "門果。不以善能解說四沙門果。如恒河沙數",
    "T28n1546_047:0358a11": "得波羅蜜聲聞人。盡順次入正決定。次第得",
    "T28n1546_047:0358a12": "四沙門果法。應如是。",
    "T28n1546_047:0358a13": "漏盡阿羅漢梵行已立。十種無學道。幾成就",
    "T28n1546_047:0358a14": "過去。幾成就未來。幾成就現在。答曰。若依",
    "T28n1546_047:0358a15": "有覺有觀三昧。有覺有觀三昧者。是未至禪",
    "T28n1546_047:0358a16": "初禪。依者如先說。初者有二種。一得阿羅漢",
    "T28n1546_047:0358a17": "果初。二時解脫轉根作不動初。是中因此二",
    "T28n1546_047:0358a18": "初而作論。應隨相而說無學初智現在前。如",
    "T28n1546_047:0358a19": "所說。二時初剎那無過去。所以者何。未有剎",
    "T28n1546_047:0358a20": "那生滅故。已有者。以得果轉根故捨。十成就",
    "T28n1546_047:0358a21": "未來。是未來修者。九成就現在。是現在前者。",
    "T28n1546_047:0358a22": "除正見。所以者何。彼剎那中無故。若滅已不",
    "T28n1546_047:0358a23": "捨滅者是無常滅。不捨者捨聖道有三種。如",
    "T28n1546_047:0358a24": "先說。彼不得果不退不轉根。依彼地復起聖",
    "T28n1546_047:0358a25": "道現在前。所以復起聖道現在前者。如先說。",
    "T28n1546_047:0358a26": "第二剎那頃。九成就過去。是前剎那生滅者。",
    "T28n1546_047:0358a27": "十成就未來。是未來修者。九成就現在。是現",
    "T28n1546_047:0358a28": "在前者。彼滅已不捨。依無覺無觀三昧。無學",
    "T28n1546_047:0358a29": "智現在前。九成就過去。是有覺有觀地生滅",
    "T28n1546_047:0358b01": "者。十成就未來。是未來修者。八成就現在是",
    "T28n1546_047:0358b02": "現在前者。除正覺。彼地中無故。除正見。彼剎",
    "T28n1546_047:0358b03": "那中無故。彼滅已不捨。依無色定。無學智現",
    "T28n1546_047:0358b04": "在前。九成就過去。是有覺有觀地生滅者。十",
    "T28n1546_047:0358b05": "成就未來。是未來修者。五成就現在。是現在",
    "T28n1546_047:0358b06": "前者。除正見。彼剎那中無故。除正覺正語正",
    "T28n1546_047:0358b07": "業正命。彼地中無故。彼滅已不捨。若入滅定。",
    "T28n1546_047:0358b08": "若起世俗心。九成就過去。是有覺有觀地生",
    "T28n1546_047:0358b09": "滅者。十成就未來。是未來修者。現在無入滅",
    "T28n1546_047:0358b10": "定者。無心有心者。能修道世俗心。是有漏無",
    "T28n1546_047:0358b11": "學法。是無漏。彼滅已不捨。依有覺有觀三昧",
    "T28n1546_047:0358b12": "無學初見現在前。九成就過去。是與智俱生",
    "T28n1546_047:0358b13": "滅者。十成就未來。是未來修者。九成就現在。",
    "T28n1546_047:0358b14": "是現在前者。除正智。彼剎那中無故。彼滅",
    "T28n1546_047:0358b15": "已不捨。依有覺有觀三昧。無學若智若見現",
    "T28n1546_047:0358b16": "在前。十成就過去。是與智與見俱生滅者。十",
    "T28n1546_047:0358b17": "成就未來。是未來修者。九成就現在。是現在",
    "T28n1546_047:0358b18": "前者。若智現在前。彼剎那中無見。若見現在",
    "T28n1546_047:0358b19": "前。彼剎那中無智。滅已不捨。依無覺無觀三",
    "T28n1546_047:0358b20": "昧。無學若智若見現在前。十成就過去。是有",
    "T28n1546_047:0358b21": "覺有觀地生滅者。十成就未來。是未來修者。",
    "T28n1546_047:0358b22": "八成就現在。是現在前者。若智現在前。彼剎",
    "T28n1546_047:0358b23": "那中無見。若見現在前。彼剎那中無智除正",
    "T28n1546_047:0358b24": "覺。彼地中無故。彼滅已不捨。依無色定。無學",
    "T28n1546_047:0358b25": "若智若見現在前。十成就過去。是有覺有觀",
    "T28n1546_047:0358b26": "地生滅者。十成就未來。是未來修者。五成就",
    "T28n1546_047:0358b27": "現在。見現在前者。若智現在前。彼剎那中",
    "T28n1546_047:0358b28": "無見。若見現在前。彼剎那中無智。除正覺正",
    "T28n1546_047:0358b29": "語正業正命。彼地中無故。彼滅已不捨。若入",
    "T28n1546_047:0358c01": "滅定。若起世俗心現在前。十成就過去。十成",
    "T28n1546_047:0358c02": "就未來。現在無。如先說。若依無覺無觀三昧",
    "T28n1546_047:0358c03": "無學初智現在前。無覺無觀三昧者。是第二",
    "T28n1546_047:0358c04": "第三第四禪。問曰。何故不說中間禪耶。答曰。",
    "T28n1546_047:0358c05": "如先說。依者如先說。初者如先說。無學初正",
    "T28n1546_047:0358c06": "智現在前。過去無。如先說。十成就未來。如先",
    "T28n1546_047:0358c07": "說。八成就現在。除正見。彼剎那中無故。除正",
    "T28n1546_047:0358c08": "覺。彼地無故。彼滅已不捨。如先說。復依無覺",
    "T28n1546_047:0358c09": "無觀三昧。無學正智現在前。八成就過去。是",
    "T28n1546_047:0358c10": "前剎那俱生滅者。十成就未來。如先說。八成",
    "T28n1546_047:0358c11": "就現在。如先說。彼滅已不捨。依無色定。無學",
    "T28n1546_047:0358c12": "正智現在前。八成就過去。十成就未來。五成",
    "T28n1546_047:0358c13": "就現在。如先說。彼滅已不捨。若入滅定。若起",
    "T28n1546_047:0358c14": "世俗心現在前。八成就過去。十成就未來。現",
    "T28n1546_047:0358c15": "在無。如先說。彼滅已不捨。依有覺有觀三昧。",
    "T28n1546_047:0358c16": "無學正智現在前。八成就過去。十成就未來。",
    "T28n1546_047:0358c17": "如先說。九成就現在除正見。彼剎那中無故。",
    "T28n1546_047:0358c18": "彼滅已不捨。依無覺無觀三昧。無學初見現",
    "T28n1546_047:0358c19": "在前。八成就過去。與智俱生滅者。十成就未",
    "T28n1546_047:0358c20": "來。如先說。八成就現在除正智。彼剎那中無",
    "T28n1546_047:0358c21": "故。除正覺。如先說。彼滅已不捨。復依無覺無",
    "T28n1546_047:0358c22": "觀三昧。無學若智若見現在前。九成就過去。",
    "T28n1546_047:0358c23": "與智與見俱生滅者。十成就未來。八成就現",
    "T28n1546_047:0358c24": "在。如先說。彼滅已不捨。依無色定。無學若",
    "T28n1546_047:0358c25": "智若見現在前。九成就過去。十成就未來。五",
    "T28n1546_047:0358c26": "成就現在。如先說。彼滅已不捨。若入滅定。若",
    "T28n1546_047:0358c27": "起世俗心現在前。九成就過去。十成就未來。",
    "T28n1546_047:0358c28": "現在無。如先說。彼滅已不捨。依有覺有觀",
    "T28n1546_047:0358c29": "三昧。無學若智若見現在前。九成就過去。",
    "T28n1546_047:0359a01": "十成就未來。九成就現在。如先說。若依無",
    "T28n1546_047:0359a02": "色定。無學初智現在前。無色定是空處識處",
    "T28n1546_047:0359a03": "無所有處。依者。如先說。初者如先說。無學初",
    "T28n1546_047:0359a04": "智現在前。過去無。十成就未來。五成就現在。",
    "T28n1546_047:0359a05": "如先說。彼滅已不捨。復依無色定。無學正智",
    "T28n1546_047:0359a06": "現在前。五成就過去。是前剎那俱生滅者。十",
    "T28n1546_047:0359a07": "成就未來。五成就現在。如先說。彼滅已不",
    "T28n1546_047:0359a08": "捨。若入滅定。若起世俗心現在前。五成就過",
    "T28n1546_047:0359a09": "去。十成就未來。現在前無。如先說。彼滅已",
    "T28n1546_047:0359a10": "不捨。依有覺有觀三昧。無學正智現在前。五",
    "T28n1546_047:0359a11": "成就過去。十成就未來。九成就現在。如先",
    "T28n1546_047:0359a12": "說。彼滅已不捨。依無覺無觀三昧。無學正智",
    "T28n1546_047:0359a13": "現在前。五成就過去。十成就未來。八成就現",
    "T28n1546_047:0359a14": "在。如先說。彼滅已不捨。依無色定。無學初見",
    "T28n1546_047:0359a15": "現在前。五成就過去。是與智俱生滅者。十",
    "T28n1546_047:0359a16": "成就未來。如先說。五成就現在。除正智。彼剎",
    "T28n1546_047:0359a17": "那中無故。除正覺正語正業正命。彼地中無",
    "T28n1546_047:0359a18": "故彼滅已不捨。復依無色定。無學若智若見",
    "T28n1546_047:0359a19": "現在前。六成就過去。與智與見俱生滅者。",
    "T28n1546_047:0359a20": "十成就未來。五成就現在。如先說。彼滅已",
    "T28n1546_047:0359a21": "不捨。若入滅定。若起世俗心現在前。六成就",
    "T28n1546_047:0359a22": "過去。十成就未來。現在無。如先說。彼滅已不",
    "T28n1546_047:0359a23": "捨。依有覺有觀三昧。無學若智若見現在前。",
    "T28n1546_047:0359a24": "六成就過去。十成就未來。九成就現在如先",
    "T28n1546_047:0359a25": "說。彼滅已不捨。依無覺無觀三昧。無學若",
    "T28n1546_047:0359a26": "智若見現在前。六成就過去。十成就未來。八",
    "T28n1546_047:0359a27": "成就現在。如先說。問曰。何故餘沙門果見是",
    "T28n1546_047:0359a28": "無礙道見是解脫道。阿羅漢果見是無礙道",
    "T28n1546_047:0359a29": "智是解脫道耶。答曰。得阿羅漢果時。息一切",
    "T28n1546_047:0359b01": "所作。更不施設方便故。",
    "T28n1546_047:0359b02": "問曰。學人為有正智正解脫不耶。若有者此",
    "T28n1546_047:0359b03": "中何故不說。若無者佛經云何通。如說。居士",
    "T28n1546_047:0359b04": "莫怖。凡夫愚小。成就邪智邪解脫故。畏墮地",
    "T28n1546_047:0359b05": "獄畜生餓鬼趣。汝已斷邪智邪解脫。成就正",
    "T28n1546_047:0359b06": "智正解脫。答曰。應作是說有。問曰。此中何",
    "T28n1546_047:0359b07": "故不說。答曰。法或有唯是法體者。或有是",
    "T28n1546_047:0359b08": "法體亦是支體者。學人唯有法體而無支體。",
    "T28n1546_047:0359b09": "問曰。何故無學正智正解脫立支學人不立",
    "T28n1546_047:0359b10": "耶。答曰。以名義勝故。若以法而言。無學法勝",
    "T28n1546_047:0359b11": "學法。若以人而言。無學人勝學人。復次以無",
    "T28n1546_047:0359b12": "學正智正解脫名勝。無過患故。復次以無學",
    "T28n1546_047:0359b13": "斷一切有根本故。復次無學得二種心解脫。",
    "T28n1546_047:0359b14": "一自性解脫。二在身解脫。是故得作四句。有",
    "T28n1546_047:0359b15": "心自性解脫非在身解脫。有在身解脫非自",
    "T28n1546_047:0359b16": "性解脫。有自性解脫亦在身解脫。有非自性",
    "T28n1546_047:0359b17": "解脫非在身解脫。自性解脫非在身解脫者。",
    "T28n1546_047:0359b18": "學心是也。在身解脫非自性解脫者。無學有",
    "T28n1546_047:0359b19": "漏心是也。自性解脫亦在身解脫者。無學心",
    "T28n1546_047:0359b20": "是也。非自性解脫非在身解脫者。學有漏心",
    "T28n1546_047:0359b21": "一切凡夫人心是也。復次無學正智正解脫無",
    "T28n1546_047:0359b22": "障礙故。學人邪智障礙正智邪解脫障礙正",
    "T28n1546_047:0359b23": "解脫。問曰。邪見能障礙正見。何故學正見立",
    "T28n1546_047:0359b24": "支耶。答曰。學人正見。斷於煩惱時。猶如鎧",
    "T28n1546_047:0359b25": "仗。故立支。復次無學正智正解脫。無相對法",
    "T28n1546_047:0359b26": "故。學人正智。與邪智相對。正解脫與邪解脫",
    "T28n1546_047:0359b27": "相對。復次無學心一切解脫學心。少分解脫。",
    "T28n1546_047:0359b28": "少分不解脫。少分解脫者。是見道所斷煩",
    "T28n1546_047:0359b29": "惱。少分不解脫者。是修道所斷煩惱。復次若",
    "T28n1546_047:0359c01": "心一切障礙解脫一切障礙處解脫者立支一",
    "T28n1546_047:0359c02": "切障礙者。是五種斷煩惱。一切障礙處者。是",
    "T28n1546_047:0359c03": "五種斷煩惱。境界學人不爾。餘無學功德。廣",
    "T28n1546_047:0359c04": "說如雜犍度。問曰。若如所說學人。則有邪",
    "T28n1546_047:0359c05": "智邪解脫。佛經云何通。如說。居士莫怖。凡夫",
    "T28n1546_047:0359c06": "愚小。成就邪智邪解脫故。畏墮地獄畜生餓",
    "T28n1546_047:0359c07": "鬼趣。汝邪智邪解脫。已斷成就正智正解脫。",
    "T28n1546_047:0359c08": "答曰。經說無墮惡趣。邪智邪解脫。學人猶有",
    "T28n1546_047:0359c09": "餘邪智邪解脫。",
    "T28n1546_047:0359c10": "佛經說。阿難當知。舍利弗。是聰明比丘。須陀",
    "T28n1546_047:0359c11": "洹所有四支。為須達長者。分別有十種。問曰。",
    "T28n1546_047:0359c12": "云何尊者舍利弗。分別須陀洹四支為十種",
    "T28n1546_047:0359c13": "耶。尊者波奢說曰。一支說有十種。親近善知",
    "T28n1546_047:0359c14": "識有十種。乃至如法修行有十種。尊者富那",
    "T28n1546_047:0359c15": "耶奢說曰。信是親近善知識多聞法。正見",
    "T28n1546_047:0359c16": "是正思惟。餘是如法修行。尊者瞿沙說曰。信",
    "T28n1546_047:0359c17": "戒是親近善知識。多聞是聞法。正見是正思",
    "T28n1546_047:0359c18": "惟。餘是如法修行。尊者和須蜜說曰。信戒是",
    "T28n1546_047:0359c19": "親近善知識多聞智慧是聞法。正見是正思",
    "T28n1546_047:0359c20": "惟。餘者是如法修行。阿毘曇者。作如是說。信",
    "T28n1546_047:0359c21": "戒施是親近善知識多聞智慧是聞法。正見",
    "T28n1546_047:0359c22": "是正思惟。餘是如法修行。尊者佛陀提婆說",
    "T28n1546_047:0359c23": "曰。須陀洹支者。即是須陀洹支尊者舍利弗",
    "T28n1546_047:0359c24": "為須達長者。分別不壞信有十種。以三事故。",
    "T28n1546_047:0359c25": "一以自體。二以起處。三以所依。以自體者。是",
    "T28n1546_047:0359c26": "信是戒。何者是信戒根本。謂無漏智。無漏善",
    "T28n1546_047:0359c27": "根。以起處者。是正覺依正覺故。長養戒聞施",
    "T28n1546_047:0359c28": "慧所依者是解脫。",
    "T28n1546_047:0359c29": "問曰。何故名阿羅漢。答曰。阿羅名煩惱漢名",
    "T28n1546_047:0360a01": "殺。以智慧刀殺煩惱故。名阿羅漢。復次更不",
    "T28n1546_047:0360a02": "生諸界諸趣諸生死中。名阿羅漢。復次遠離",
    "T28n1546_047:0360a03": "惡不善法故。名阿羅漢。如偈說。",
    "T28n1546_047:0360a04": "　遠離惡不善　　安住善住中",
    "T28n1546_047:0360a05": "　應受世上供　　故名阿羅漢",
    "T28n1546_047:0360a06": "復次應受最勝供養故。名阿羅漢。一切沙門。",
    "T28n1546_047:0360a07": "所應用物。無有不應受者。漏盡者。問曰。如漏",
    "T28n1546_047:0360a08": "處亦盡。何故但說漏盡。答曰。世尊先說漏盡。",
    "T28n1546_047:0360a09": "當知亦說漏處。復次若法是自性斷。斷已不",
    "T28n1546_047:0360a10": "成就。此法與聖道相妨。聖道不與有漏善不",
    "T28n1546_047:0360a11": "隱沒無記法相妨。唯與漏法相妨。若漏斷善",
    "T28n1546_047:0360a12": "有漏法。不隱沒無記法亦斷同一對治故。如",
    "T28n1546_047:0360a13": "燈不與炷油器相妨而與闇相妨。為破闇故。",
    "T28n1546_047:0360a14": "然燈亦燋炷盡油熱器。復次以漏難斷難除",
    "T28n1546_047:0360a15": "難過。復次以漏是重過患故。復次漏是漏是",
    "T28n1546_047:0360a16": "漏處。流枙縛取使結亦爾。善有漏不隱沒無",
    "T28n1546_047:0360a17": "記法不爾。",
    "T28n1546_047:0360a18": "云何為智。云何為見。云何為慧。問曰。何故作",
    "T28n1546_047:0360a19": "此論。答曰。或有說。忍是智。如譬喻者。佛陀",
    "T28n1546_047:0360a20": "提婆作如是說。慧眼初緣境界是忍。後增長",
    "T28n1546_047:0360a21": "是智。是故下智是忍。如人在道行。先生念欲",
    "T28n1546_047:0360a22": "住。然後乃住。慧眼初緣境界時是忍。增長是",
    "T28n1546_047:0360a23": "智是故下智是忍。為止如是說者意。亦明忍",
    "T28n1546_047:0360a24": "非智故而作此論。復次所以作論者。或有說",
    "T28n1546_047:0360a25": "盡智無生智是見性。為止如是說者意。亦明",
    "T28n1546_047:0360a26": "盡智無生智非見性故。而作此論。復次此揵",
    "T28n1546_047:0360a27": "度是智。此中應分別。何者是智性見性慧性",
    "T28n1546_047:0360a28": "法。◎",
    "T28n1546_047:0360a29": "◎云何為見。答曰。眼根五見世俗正見學見",
    "T28n1546_047:0360b01": "無學見是也。問曰。眼根何故名見耶。答曰。以",
    "T28n1546_047:0360b02": "四事故名見。一以賢聖人說故。二以世俗人",
    "T28n1546_047:0360b03": "說故。三以經說故。四以世間現見故。賢聖世",
    "T28n1546_047:0360b04": "俗人說者。如說我見是人行住坐臥。若見人",
    "T28n1546_047:0360b05": "顛蹶迷錯者。作如是說。如有見邪經說者。佛",
    "T28n1546_047:0360b06": "說。若眼見色。不應分別。是男是女。生於染",
    "T28n1546_047:0360b07": "愛。復說。若眼見色。好不生愛。惡不生恚。復",
    "T28n1546_047:0360b08": "說。若見適意。色不適意。色非適意。色非不適",
    "T28n1546_047:0360b09": "意。色應當觀察。復說。若眼見色。不應生愛",
    "T28n1546_047:0360b10": "恚。應生捨心。復說。若見色應當正觀是不淨",
    "T28n1546_047:0360b11": "法世間現見者。尊者和須蜜說曰。此是世人",
    "T28n1546_047:0360b12": "言說。我現見是事淨。現見是事不淨。尊者佛",
    "T28n1546_047:0360b13": "陀提婆說曰。經亦說。世人亦說。眼所及識所",
    "T28n1546_047:0360b14": "更。是名為見。五見名見者。以四事故。廣說如",
    "T28n1546_047:0360b15": "見揵度見處中所說。世俗正見名見者。以是",
    "T28n1546_047:0360b16": "見性故。學見無學見。所以名見者。以是見性",
    "T28n1546_047:0360b17": "故。如夜有雲時見色。染污慧見法亦爾。如夜",
    "T28n1546_047:0360b18": "無雲時見色。善有漏慧見亦爾。如晝有雲時",
    "T28n1546_047:0360b19": "見色。學慧見法亦爾。如晝無雲時見色。無學",
    "T28n1546_047:0360b20": "慧見法亦爾。云何為智。答曰。除見道中忍。餘",
    "T28n1546_047:0360b21": "意識相應慧是也。彼有三種。善染污不隱沒",
    "T28n1546_047:0360b22": "無記。善有二種。有漏無漏。有漏者。是世俗正",
    "T28n1546_047:0360b23": "見。無漏者。是學無學八智。染污者。是五見及",
    "T28n1546_047:0360b24": "愛恚慢疑無明相應者。不隱沒無記者。威儀",
    "T28n1546_047:0360b25": "工巧報生變化心俱者是也。及五識身相應",
    "T28n1546_047:0360b26": "慧。彼亦有三種。善穢污不隱沒無記善者是",
    "T28n1546_047:0360b27": "生得善。穢污者。與愛恚俱。不隱沒無記者。與",
    "T28n1546_047:0360b28": "報心俱。云何為慧。答曰。意識相應慧是也。",
    "T28n1546_047:0360b29": "彼亦有三種。善穢污不隱沒無記善者。有二",
    "T28n1546_047:0360c01": "種。有漏無漏。有漏者。是世俗正見。無漏者。",
    "T28n1546_047:0360c02": "是見道中八忍學無學八智。餘如先說。五識",
    "T28n1546_047:0360c03": "相應慧。如先說。已說自體。今當說同異相。若",
    "T28n1546_047:0360c04": "見是智耶。乃至廣作四句。是見非智者。眼",
    "T28n1546_047:0360c05": "根見見道中諸忍是也。問曰。何故眼根非智",
    "T28n1546_047:0360c06": "耶。答曰。眼根是色智非是色。復次眼根是非",
    "T28n1546_047:0360c07": "相應非依非行非緣。智是相應是依是行是",
    "T28n1546_047:0360c08": "緣。見道中諸忍。何故非智耶。答曰。是忍非已",
    "T28n1546_047:0360c09": "忍。是觀非知是觀非已觀。是求覓非已足。是",
    "T28n1546_047:0360c10": "施設止息方便。復次忍是疑對治。彼疑得與",
    "T28n1546_047:0360c11": "此忍俱生故。決定義是智義。復次無礙。道解",
    "T28n1546_047:0360c12": "脫道。雖同作一事。不得同在一剎那中生。尊",
    "T28n1546_047:0360c13": "者和須蜜說曰。堪忍故名忍。不可以堪忍是",
    "T28n1546_047:0360c14": "智。尊者佛陀提婆說曰。己見名智忍非己見。",
    "T28n1546_047:0360c15": "是名見非智。智非見者。除五見及世俗正見。",
    "T28n1546_047:0360c16": "諸餘意識相應有漏慧。彼有二種。染污不隱",
    "T28n1546_047:0360c17": "沒無記。染污者。與愛恚慢疑無明相應者是",
    "T28n1546_047:0360c18": "也。問曰。何故與愛等相應染污慧非見耶。答",
    "T28n1546_047:0360c19": "曰。見所行猛利。彼慧所行不猛利。復次見於",
    "T28n1546_047:0360c20": "緣深入。慧於緣不深入。復次愛相應慧。為二",
    "T28n1546_047:0360c21": "結所覆蔽遍故。二結者。謂愛及相應無明。餘",
    "T28n1546_047:0360c22": "亦如是。問曰。不共無明相應慧。不為二結所",
    "T28n1546_047:0360c23": "覆。何以故。不名見耶。答曰。不共無明覆慧",
    "T28n1546_047:0360c24": "重於三結。不隱沒無記者。是威儀工巧報生",
    "T28n1546_047:0360c25": "變化心俱者是也。問曰。何故不隱沒無記慧",
    "T28n1546_047:0360c26": "非見耶。答曰。見所行猛利。彼慧所行不猛利。",
    "T28n1546_047:0360c27": "復次見於緣深入。彼慧於緣不深入。復次見",
    "T28n1546_047:0360c28": "有勢力。彼慧微劣。問曰。如報慧微劣可爾。威",
    "T28n1546_047:0360c29": "儀工巧者。亦有勢用。如世尊威儀。毘首羯",
    "T28n1546_047:0361a01": "磨天工巧。乃似願智所作。答曰。雖極工巧。",
    "T28n1546_047:0361a02": "為邪命所覆。復次雖是極巧。猶為他人所譏",
    "T28n1546_047:0361a03": "言。是處不好五識相應慧。何故非見耶。答",
    "T28n1546_047:0361a04": "曰。見所行猛利。於緣深入。彼慧所行不猛利。",
    "T28n1546_047:0361a05": "於緣不深入。復次見能分別。彼慧不能分別。",
    "T28n1546_047:0361a06": "復次見緣三世及無為。彼慧唯緣現在。復次",
    "T28n1546_047:0361a07": "見緣總相別相。彼慧唯緣別相。復次見於",
    "T28n1546_047:0361a08": "緣數數行。彼慧不爾。復次見於緣籌量觀察。",
    "T28n1546_047:0361a09": "彼慧不爾。問曰。盡智無生智。何故非見耶。答",
    "T28n1546_047:0361a10": "曰。見所行猛利。彼智所行不猛利。復次見生",
    "T28n1546_047:0361a11": "時。於施設有所作。彼智生止息方便無所作。",
    "T28n1546_047:0361a12": "如鳥住安隱處。復次見現在前有所求。彼智",
    "T28n1546_047:0361a13": "現前無所求。是故尊者瞿沙作。如是說。於勝",
    "T28n1546_047:0361a14": "法更無所求故。盡智無生智非見。復次一切",
    "T28n1546_047:0361a15": "無漏慧有二種。或對治邪見。或對治無智。復",
    "T28n1546_047:0361a16": "有說者。無漏法三種。或對治邪見非無智。或",
    "T28n1546_047:0361a17": "對治無智非邪見。或對治邪見亦對治無智。",
    "T28n1546_047:0361a18": "若對治邪見非無智者。是見非智。如見道中",
    "T28n1546_047:0361a19": "諸忍。若對治無智非邪見者。是智非見。如盡",
    "T28n1546_047:0361a20": "智無生智。對治邪見亦對治無智者。諸餘無",
    "T28n1546_047:0361a21": "漏慧。尊者和須蜜。說曰。盡智無生智。何故非",
    "T28n1546_047:0361a22": "見耶。答曰。若盡智無生智。是見性者。阿羅漢",
    "T28n1546_047:0361a23": "則成就九種道。然佛世尊說阿羅漢成就十",
    "T28n1546_047:0361a24": "種道。問曰。如世俗正見是見性智性。學見",
    "T28n1546_047:0361a25": "是見性智性。無學見是見性智性。若盡智無",
    "T28n1546_047:0361a26": "生智。亦是見性智性者。有何過耶。答曰。若",
    "T28n1546_047:0361a27": "如方便初入法時。世俗正見是見是智。立是",
    "T28n1546_047:0361a28": "正見支。非正智支。學見是見是智。立正見支",
    "T28n1546_047:0361a29": "非正智支。無學見是見是智。立正見支。不立",
    "T28n1546_047:0361b01": "正智支如是盡智無生智體。亦是見是智者。",
    "T28n1546_047:0361b02": "亦應立正見支不立正智支。則阿羅漢成就",
    "T28n1546_047:0361b03": "九種道無十。世尊說阿羅漢成就十種道。尊",
    "T28n1546_047:0361b04": "者佛陀提婆說曰。決定無疑。此智是見所以",
    "T28n1546_047:0361b05": "者何。以猛利故。若作是問。阿羅漢成就九種",
    "T28n1546_047:0361b06": "道。然佛說有十種道。應如是答。十道二在無",
    "T28n1546_047:0361b07": "學地。八在學無學地。亦見亦智者。除見道中",
    "T28n1546_047:0361b08": "諸忍盡智無生智。諸餘無漏慧。彼是何耶。謂",
    "T28n1546_047:0361b09": "學八智無學正見五見世俗正見。亦是見相。",
    "T28n1546_047:0361b10": "亦是智相。非智非見者。除上爾所事。若法",
    "T28n1546_047:0361b11": "第一第二第三句已立名已稱說。除之諸餘",
    "T28n1546_047:0361b12": "法。未立名未稱說者。作第四句。彼是何耶。色",
    "T28n1546_047:0361b13": "陰中除眼根。諸餘色陰是也。行陰中除一",
    "T28n1546_047:0361b14": "切慧。謂善染污不隱沒無記。亦在意地。亦五",
    "T28n1546_047:0361b15": "識地。亦有漏無漏。諸餘相應不相應行陰是",
    "T28n1546_047:0361b16": "也。三陰及無為法。如是等作第四句。是名除",
    "T28n1546_047:0361b17": "上爾所事。若見是慧耶。乃至廣作四句。見非",
    "T28n1546_047:0361b18": "慧者眼根是也。慧非見者。除五見世俗正見。",
    "T28n1546_047:0361b19": "諸餘意識相應有漏慧。五識相應慧。及盡智",
    "T28n1546_047:0361b20": "無生智。餘廣說如前四句。亦見亦慧者。除盡",
    "T28n1546_047:0361b21": "智無生智。諸餘無漏慧彼是何耶。謂見道中",
    "T28n1546_047:0361b22": "諸忍。學八智無學正見五見世俗正見。是諸",
    "T28n1546_047:0361b23": "法有見相慧相。非見非慧者。除上爾所事。如",
    "T28n1546_047:0361b24": "先說。若智是慧耶。答曰。諸智是慧。頗有是慧",
    "T28n1546_047:0361b25": "非智耶。答曰。有見道中諸忍是也。廣說攝亦",
    "T28n1546_047:0361b26": "如是。◎",
    "T28n1546_047:0361b27": "阿毘曇毘婆沙論卷第四十七"
}