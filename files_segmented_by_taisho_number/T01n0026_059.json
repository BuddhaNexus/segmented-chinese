{
    "T01n0026_059:0792c06": "中阿含經卷第五十九",
    "T01n0026_059:0792c08": "東晉罽賓三藏瞿曇僧伽提婆譯",
    "T01n0026_059:0792c09": "4 例品例品第四有十一經第五後誦",
    "T01n0026_059:0792c10": "一切智、法嚴　　鞞訶、第一得",
    "T01n0026_059:0792c11": "愛生、及八城　　阿那律陀二",
    "T01n0026_059:0792c12": "諸見、箭與喻　　比例最在後",
    "T01n0026_059:0792c13": "212 一切智經（二一二）中阿含例品一切智經第一",
    "T01n0026_059:0792c14": "我聞如是：一時，佛遊欝頭隨若，在普棘",
    "T01n0026_059:0792c15": "刺林。爾時，拘薩羅王波斯匿，聞沙門瞿曇",
    "T01n0026_059:0792c16": "遊欝頭隨若，在普棘刺林，拘薩羅王波斯匿",
    "T01n0026_059:0792c17": "聞已，告一人曰：「汝往詣沙門瞿曇所，為我",
    "T01n0026_059:0792c18": "問訊聖體康強，安快無病，起居輕便，氣力",
    "T01n0026_059:0792c19": "如常耶？作如是語：『拘薩羅王波斯匿問訊",
    "T01n0026_059:0792c20": "聖體康強，安快無病，起居輕便，氣力如常耶？』",
    "T01n0026_059:0792c21": "又復語曰：『拘薩羅王波斯匿欲來相見。』」彼人",
    "T01n0026_059:0792c22": "受教，往詣佛所，共相問訊，却坐一面，白曰：",
    "T01n0026_059:0792c23": "「瞿曇！拘薩羅王波斯匿問訊聖體康強，安快",
    "T01n0026_059:0792c24": "無病，起居輕便，氣力如常耶？拘薩羅王波",
    "T01n0026_059:0792c25": "斯匿欲來相見。」世尊答曰：「今拘薩羅王波",
    "T01n0026_059:0792c26": "斯匿安隱快樂，今天及人、阿修羅、揵塔和、羅",
    "T01n0026_059:0792c27": "剎及餘若干身安隱快樂。拘薩羅王波斯匿",
    "T01n0026_059:0792c28": "若欲來者，自可隨意。」彼時，使人聞佛所",
    "T01n0026_059:0792c29": "說，善受持誦，即從坐起，繞三匝而去。爾時，",
    "T01n0026_059:0793a01": "尊者阿難住世尊後，執拂侍佛。使人去後，",
    "T01n0026_059:0793a02": "於是世尊迴顧告曰：「阿難！汝來共詣東向",
    "T01n0026_059:0793a03": "大屋，開窓閉戶，住彼密處。今日拘薩羅王",
    "T01n0026_059:0793a04": "波斯匿一心無亂，欲聽受法。」尊者阿難白",
    "T01n0026_059:0793a05": "曰：「唯然。」於是，世尊將尊者阿難至彼東向",
    "T01n0026_059:0793a06": "大屋，開窓閉戶，密處布座，敷尼師檀，結",
    "T01n0026_059:0793a07": "跏趺坐。彼時，使人還詣拘薩羅王波斯匿所，",
    "T01n0026_059:0793a08": "白曰：「天王！我已通沙門瞿曇！沙門瞿曇今",
    "T01n0026_059:0793a09": "待天王，唯願天王自當知時。」拘薩羅王波",
    "T01n0026_059:0793a10": "斯匿告御者曰：「汝可嚴駕，我今欲往見沙",
    "T01n0026_059:0793a11": "門瞿曇。」御者受教，即便嚴駕。爾時，賢及月",
    "T01n0026_059:0793a12": "姉妹與拘薩羅王波斯匿共坐食時，聞今日",
    "T01n0026_059:0793a13": "拘薩羅王波斯匿當往見佛，白曰：「大王！若今",
    "T01n0026_059:0793a14": "往見世尊者，願為我等稽首世尊，問訊聖",
    "T01n0026_059:0793a15": "體康強，安快無病，起居輕便，氣力如常耶？作",
    "T01n0026_059:0793a16": "如是語：『賢及月姉妹稽首世尊，問訊聖體",
    "T01n0026_059:0793a17": "康強，安快無病，起居輕便，氣力如常耶？』」拘薩",
    "T01n0026_059:0793a18": "羅王波斯匿為賢及月姉妹默然而受。彼時，",
    "T01n0026_059:0793a19": "御者嚴駕已訖，白曰：「天王！嚴駕已辦，隨天王",
    "T01n0026_059:0793a20": "意。」時，王聞已，即便乘車，從欝頭隨若出，往",
    "T01n0026_059:0793a21": "至普棘刺林。爾時，普棘刺林門外眾多比丘",
    "T01n0026_059:0793a22": "露地經行，拘薩羅王波斯匿往詣諸比丘所，",
    "T01n0026_059:0793a23": "問曰：「諸賢！沙門瞿曇今在何處？我欲往見。」",
    "T01n0026_059:0793a24": "諸比丘答曰：「大王！彼東向大屋開窓閉戶，世",
    "T01n0026_059:0793a25": "尊在中，大王欲見者，可詣彼屋，在外住",
    "T01n0026_059:0793a26": "已，謦欬敲戶，世尊聞者，必為開戶。」拘薩羅王",
    "T01n0026_059:0793a27": "波斯匿即便下車，眷屬圍繞，步往至彼東向",
    "T01n0026_059:0793a28": "大屋，到已住外，謦欬敲戶，世尊聞已，即為開",
    "T01n0026_059:0793a29": "戶，拘薩羅王波斯匿便入彼屋，前詣佛所，",
    "T01n0026_059:0793b01": "白曰：「瞿曇！賢及月姉妹稽首世尊，問訊聖",
    "T01n0026_059:0793b02": "體康強，安快無病，起居輕便，氣力如常耶？」世",
    "T01n0026_059:0793b03": "尊問王：「賢及月姉妹更無人使耶？」拘薩羅",
    "T01n0026_059:0793b04": "王波斯匿白曰：「瞿曇！當知今日賢及月姉妹",
    "T01n0026_059:0793b05": "我共坐食，聞我今當欲往見佛，便白曰：『大",
    "T01n0026_059:0793b06": "王！若往見佛者，當為我等稽首世尊！問",
    "T01n0026_059:0793b07": "訊聖體康強，安快無病，起居輕便，氣力如常",
    "T01n0026_059:0793b08": "耶？』故如是白世尊：『賢及月姉妹稽首世尊，",
    "T01n0026_059:0793b09": "問訊聖體康強，安快無病，起居輕便，氣力如",
    "T01n0026_059:0793b10": "常耶？』瞿曇！彼賢及月稽首世尊，問訊聖體",
    "T01n0026_059:0793b11": "康強，安快無病，起居輕便，氣力如常耶？」世尊",
    "T01n0026_059:0793b12": "答曰：「大王！今賢及月姉妹安隱快樂，今天及",
    "T01n0026_059:0793b13": "人、阿修羅、揵塔和、羅剎及餘若干身安隱快",
    "T01n0026_059:0793b14": "樂。」於是，拘薩羅王波斯匿與佛共相問訊，却",
    "T01n0026_059:0793b15": "坐一面，白曰：「瞿曇！我欲有所問，聽乃敢陳？」",
    "T01n0026_059:0793b16": "世尊告曰：「大王！欲問者，恣意所問。」拘薩羅",
    "T01n0026_059:0793b17": "王波斯匿便問曰：「瞿曇！我聞沙門瞿曇作如",
    "T01n0026_059:0793b18": "是說：『本無，當不有，今現亦無，若有餘沙門、",
    "T01n0026_059:0793b19": "梵志一切知、一切見者。』瞿曇！憶如是說耶？」",
    "T01n0026_059:0793b20": "世尊答曰：「大王！我不憶作如是說：『本無，當",
    "T01n0026_059:0793b21": "不有，今現亦無，若有餘沙門、梵志一切知、",
    "T01n0026_059:0793b22": "一切見者。』」爾時，鞞留羅大將住在拘薩羅王波",
    "T01n0026_059:0793b23": "斯匿後，執拂拂王，於是拘薩羅王波斯匿",
    "T01n0026_059:0793b24": "迴顧告鞞留羅大將曰：「前日王共大眾",
    "T01n0026_059:0793b25": "坐，誰最前說沙門瞿曇作如是說：『本無，當不",
    "T01n0026_059:0793b26": "有，今現亦無，若有餘沙門、梵志一切知、一",
    "T01n0026_059:0793b27": "切見者。』」鞞留羅大將答曰：「天王！有想年少",
    "T01n0026_059:0793b28": "吉祥子前作是說。」拘薩羅王波斯匿聞已，告",
    "T01n0026_059:0793b29": "一人曰：「汝往至想年少吉祥子所，作如是",
    "T01n0026_059:0793c01": "語：『拘薩羅王波斯匿呼汝！』」彼人受教，即往",
    "T01n0026_059:0793c02": "想年少吉祥子所，作如是語：「年少！拘薩羅",
    "T01n0026_059:0793c03": "王波斯匿呼汝。」彼人去後。於是，拘薩羅王波",
    "T01n0026_059:0793c04": "斯匿白世尊曰：「沙門瞿曇！頗有異說異受？",
    "T01n0026_059:0793c05": "沙門瞿曇憶所說耶？」世尊答曰：「大王！我憶",
    "T01n0026_059:0793c06": "曾如是說：『本無，當不有，今現亦無，若有餘",
    "T01n0026_059:0793c07": "沙門、梵志一時知一切，一時見一切。』大王！我",
    "T01n0026_059:0793c08": "憶如是說也。」拘薩羅王波斯匿聞已，歎曰：",
    "T01n0026_059:0793c09": "「沙門瞿曇所說如師，沙門瞿曇所說如善師。",
    "T01n0026_059:0793c10": "欲更有所問，聽我問耶？」世尊告曰：「大王！欲",
    "T01n0026_059:0793c11": "問，恣意所問。」拘薩羅王波斯匿問曰：「瞿曇！",
    "T01n0026_059:0793c12": "此有四種，剎利、梵志、居士、工師，為有勝如、",
    "T01n0026_059:0793c13": "有差別耶？」世尊答曰：「此有四種，剎利、梵志、",
    "T01n0026_059:0793c14": "居士、工師，此有勝如、有差別也。剎利、梵志",
    "T01n0026_059:0793c15": "種，此於人間為最上德，居士、工師種，此於",
    "T01n0026_059:0793c16": "人間為下德也。此有四種，剎利、梵志、居士、",
    "T01n0026_059:0793c17": "工師，是謂勝如、是謂差別。」拘薩羅王波斯",
    "T01n0026_059:0793c18": "匿聞已，歎曰：「沙門瞿曇所說如師，沙門瞿曇",
    "T01n0026_059:0793c19": "所說如善師。」拘薩羅王波斯匿白曰：「瞿曇！我",
    "T01n0026_059:0793c20": "不但問於現世義，亦復欲問於後世義，聽",
    "T01n0026_059:0793c21": "我問耶？」世尊告曰：「大王！欲問，恣意所問。」拘",
    "T01n0026_059:0793c22": "薩羅王波斯匿問曰：「瞿曇！此有四種，剎利、梵",
    "T01n0026_059:0793c23": "志、居士、工師，此有勝如、有差別於後世耶？」",
    "T01n0026_059:0793c24": "世尊答曰：「此有四種，剎利、梵志、居士、工師，",
    "T01n0026_059:0793c25": "此有勝如、有差別謂後世也。此有四種，剎",
    "T01n0026_059:0793c26": "利、梵志、居士、工師，若成就此五斷支，必得",
    "T01n0026_059:0793c27": "善師如來、無所著、正盡覺，必得可意，無不",
    "T01n0026_059:0793c28": "可意，亦於長夜得義饒益，安隱快樂。云何",
    "T01n0026_059:0793c29": "為五？多聞聖弟子信著如來，根生定立，無",
    "T01n0026_059:0794a01": "能奪者，謂沙門、梵志、天及魔、梵及餘世間，是",
    "T01n0026_059:0794a02": "謂第一斷支。復次，大王！多聞聖弟子少病",
    "T01n0026_059:0794a03": "無病，成就等食道，不熱不冷，正樂不諍，謂",
    "T01n0026_059:0794a04": "食飲消、正安隱消，是謂第二斷支。復次，",
    "T01n0026_059:0794a05": "大王！多聞聖弟子無諂無誑、質直，現如真世",
    "T01n0026_059:0794a06": "尊及諸梵行，是謂第三斷支。復次，大王！多",
    "T01n0026_059:0794a07": "聞聖弟子常行精進，斷惡不善，修諸善法，",
    "T01n0026_059:0794a08": "恒自起意，專一堅固，為諸善本，不捨方便，",
    "T01n0026_059:0794a09": "是謂第四斷支。復次，大王！多聞聖弟子修",
    "T01n0026_059:0794a10": "行智慧，觀興衰法，得如此智，聖慧明達，",
    "T01n0026_059:0794a11": "分別曉了，以正盡苦，是謂第五斷支。此有",
    "T01n0026_059:0794a12": "四種，剎利、梵志、居士、工師，彼若成就此五斷",
    "T01n0026_059:0794a13": "支，必得善師如來、無所著、正盡覺，必得",
    "T01n0026_059:0794a14": "可意，無不可意，亦於長夜得義饒益，安隱",
    "T01n0026_059:0794a15": "快樂，此有四種，剎利、梵志、居士、工師，是謂",
    "T01n0026_059:0794a16": "勝如、是謂差別於後世也。」拘薩羅王波斯",
    "T01n0026_059:0794a17": "匿聞已，歎曰：「沙門瞿曇所說如師，沙門瞿",
    "T01n0026_059:0794a18": "曇所說如善師。欲更有所問，聽我問耶？」",
    "T01n0026_059:0794a19": "世尊告曰：「大王！欲問，恣意所問。」拘薩羅王",
    "T01n0026_059:0794a20": "波斯匿問曰：「瞿曇！此有四種，剎利、梵志、居士、",
    "T01n0026_059:0794a21": "工師，此有勝如、此有差別於斷行耶？」世尊",
    "T01n0026_059:0794a22": "答曰：「此有四種，剎利、梵志、居士、工師，此有",
    "T01n0026_059:0794a23": "勝如、此有差別於斷行也。大王！於意云",
    "T01n0026_059:0794a24": "何？若信者所斷，是不信斷者，終無是處。若少",
    "T01n0026_059:0794a25": "病者所斷，是多病斷者，終無是處。若不諂不",
    "T01n0026_059:0794a26": "誑者所斷，是諂誑斷者，終無是處。若精勤",
    "T01n0026_059:0794a27": "者所斷，是懈怠斷者，終無是處。若智慧者所",
    "T01n0026_059:0794a28": "斷，是惡慧斷者，終無是處。「猶如四御，象御、",
    "T01n0026_059:0794a29": "馬御、牛御、人御，彼中二御不可調、不可御，",
    "T01n0026_059:0794b01": "二御可調、可御。大王！於意云何？若此二御",
    "T01n0026_059:0794b02": "不可調、不可御，彼來調地、御地，受御事",
    "T01n0026_059:0794b03": "者，終無是處。若彼二御可調、可御，來至調",
    "T01n0026_059:0794b04": "地、御地，受御事者，必有是處。如是，大王！",
    "T01n0026_059:0794b05": "於意云何？若信者所斷，是不信斷耶？終無是",
    "T01n0026_059:0794b06": "處。若少病者所斷，是多病斷耶？終無是處。若",
    "T01n0026_059:0794b07": "不諂不誑者所斷，是諂誑斷耶？終無是處。若",
    "T01n0026_059:0794b08": "精勤者所斷，是懈怠斷耶？終無是處。若智",
    "T01n0026_059:0794b09": "慧者所斷，是惡慧斷耶？終無是處。如是此四",
    "T01n0026_059:0794b10": "種，剎利、梵志、居士、工師，是謂勝如、是謂差",
    "T01n0026_059:0794b11": "別於斷行也。」拘薩羅王波斯匿聞已，歎曰：「沙",
    "T01n0026_059:0794b12": "門瞿曇所說如師，沙門瞿曇所說如善師。",
    "T01n0026_059:0794b13": "欲更有所問，聽我問耶？」世尊答曰：「大王！",
    "T01n0026_059:0794b14": "欲問，恣意所問。」拘薩羅王波斯匿問曰：「瞿",
    "T01n0026_059:0794b15": "曇！此有四種，剎利、梵志、居士、工師，此有勝",
    "T01n0026_059:0794b16": "如、此有差別，謂斷耶？」世尊答曰：「此有四種，",
    "T01n0026_059:0794b17": "剎利、梵志、居士、工師，彼等等斷，無有勝如、",
    "T01n0026_059:0794b18": "無有差別於斷也。大王！猶如東方剎利童",
    "T01n0026_059:0794b19": "子來，彼取乾娑羅木作火母，攢攢生火；",
    "T01n0026_059:0794b20": "南方梵志童子來，彼取乾娑羅木作火",
    "T01n0026_059:0794b21": "母，鑽攢生火；西方居士童子來，彼取乾栴",
    "T01n0026_059:0794b22": "檀木作火母，鑽攢生火；北方工師童子",
    "T01n0026_059:0794b23": "來，彼取乾鉢投摩木作火母，鑽攢生火。",
    "T01n0026_059:0794b24": "大王！於意云何？謂彼若干種人持若干種",
    "T01n0026_059:0794b25": "木作火母，鑽攢生火，彼中或有人著",
    "T01n0026_059:0794b26": "燥草木，生烟、生焰、生色。大王！於烟烟、焰",
    "T01n0026_059:0794b27": "焰、色色，說何等差別耶？」拘薩羅王波斯匿",
    "T01n0026_059:0794b28": "答曰：「瞿曇！謂彼若干種人取若干種木作",
    "T01n0026_059:0794b29": "火母，攢攢生火，彼中或有人著燥草木，",
    "T01n0026_059:0794c01": "生烟、生焰、生色。瞿曇！我不說烟烟、焰",
    "T01n0026_059:0794c02": "焰、色色有差別也。」「如是。大王！此有四種，",
    "T01n0026_059:0794c03": "剎利、梵志、居士、工師，彼一切等等斷，無有勝",
    "T01n0026_059:0794c04": "如、無有差別於斷也。」拘薩羅王波斯匿聞",
    "T01n0026_059:0794c05": "已，歎曰：「沙門瞿曇所說如師，沙門瞿曇所",
    "T01n0026_059:0794c06": "說如善師。欲更有所問，聽我問耶？」世尊告",
    "T01n0026_059:0794c07": "曰：「大王！欲問，恣意所問。」拘薩羅王波斯匿",
    "T01n0026_059:0794c08": "問曰：「瞿曇！有天耶？」世尊問曰：「大王！何意問",
    "T01n0026_059:0794c09": "有天耶？」拘薩羅王波斯匿答曰：「瞿曇！若有",
    "T01n0026_059:0794c10": "天有諍、樂諍者，彼應來此間。若有天無諍、",
    "T01n0026_059:0794c11": "不樂諍者，不應來此間。」爾時，鞞留羅大將",
    "T01n0026_059:0794c12": "住在拘薩羅王波斯匿後，執拂拂王，鞞留",
    "T01n0026_059:0794c13": "羅大將白曰：「瞿曇！若有天無諍、不樂諍者",
    "T01n0026_059:0794c14": "不來此間，且置彼天。若有天諍、樂諍來",
    "T01n0026_059:0794c15": "此間者，沙門瞿曇必說彼天福勝、梵行勝，",
    "T01n0026_059:0794c16": "此天得自在退彼天、遣彼天也。」是時，尊者",
    "T01n0026_059:0794c17": "阿難在世尊後，執拂侍佛。於是，尊者阿難",
    "T01n0026_059:0794c18": "作是念：「此鞞留羅大將是拘薩羅王波斯匿",
    "T01n0026_059:0794c19": "子，我是世尊子，今正是時，子子共論。」於是，",
    "T01n0026_059:0794c20": "尊者阿難語鞞留羅大將曰：「我欲問汝，隨",
    "T01n0026_059:0794c21": "所解答。大將！於意云何？拘薩羅王波斯匿",
    "T01n0026_059:0794c22": "所有境界，教令所及，拘薩羅王波斯匿福勝、",
    "T01n0026_059:0794c23": "梵行勝故，寧得自在退去、遣去耶？」鞞留羅",
    "T01n0026_059:0794c24": "大將答曰：「沙門！若拘薩羅王波斯匿所有境",
    "T01n0026_059:0794c25": "界，教令所及，拘薩羅王波斯匿福勝、梵行勝",
    "T01n0026_059:0794c26": "故，得自在退去、遣去也。」「大將！於意云何？",
    "T01n0026_059:0794c27": "若非拘薩羅王波斯匿境界，教令所不及。",
    "T01n0026_059:0794c28": "拘薩羅王波斯匿福勝、梵行勝故，意得自",
    "T01n0026_059:0794c29": "在退彼、遣彼耶？」鞞留羅大將答曰：「沙門！若",
    "T01n0026_059:0795a01": "非拘薩羅王波斯匿境界，教令所不及，拘",
    "T01n0026_059:0795a02": "薩羅王波斯匿福勝、梵行勝故，不得自在",
    "T01n0026_059:0795a03": "退彼、遣彼也。」尊者阿難復問曰：「大將！頗聞",
    "T01n0026_059:0795a04": "有三十三天耶？」鞞留羅大將答曰：「我拘薩",
    "T01n0026_059:0795a05": "羅王波斯匿遊戲時，聞有三十三天。」「大將！",
    "T01n0026_059:0795a06": "於意云何？拘薩羅王波斯匿福勝、梵行勝",
    "T01n0026_059:0795a07": "故，寧得自在退彼三十三天，遣彼三十三",
    "T01n0026_059:0795a08": "天耶？」鞞留羅大將答曰：「沙門！拘薩羅王波斯",
    "T01n0026_059:0795a09": "匿尚不能得見三十三天，況復退遣耶？退",
    "T01n0026_059:0795a10": "遣彼三十三天者，終無是處。」「如是，大將！若",
    "T01n0026_059:0795a11": "有天無諍、不樂諍不來此間者，此天福勝、",
    "T01n0026_059:0795a12": "梵行勝。若有此天諍、樂諍來此間者，此天",
    "T01n0026_059:0795a13": "於彼天尚不能得見，況復天天遣退耶？",
    "T01n0026_059:0795a14": "若退遣彼者，終無是處。」於是，拘薩羅王波",
    "T01n0026_059:0795a15": "斯匿問曰：「瞿曇！此沙門名何等耶？」世尊答",
    "T01n0026_059:0795a16": "曰：「大王！此比丘名阿難，是我侍者。」拘薩羅",
    "T01n0026_059:0795a17": "王波斯匿聞已，歎曰：「阿難所說如師，阿難所",
    "T01n0026_059:0795a18": "說如善師。欲更有所問，聽我問耶？」世尊",
    "T01n0026_059:0795a19": "告曰：「大王！欲問，恣意所問。」拘薩羅王波斯",
    "T01n0026_059:0795a20": "匿問曰：「瞿曇！頗有梵耶？」世尊問曰：「大王！何",
    "T01n0026_059:0795a21": "意問有梵耶？大王！若我施設有梵，彼梵清",
    "T01n0026_059:0795a22": "淨。」世尊與拘薩羅王波斯匿於其中間論",
    "T01n0026_059:0795a23": "此事時，彼使人將想年少吉祥子來還，詣",
    "T01n0026_059:0795a24": "拘薩羅王波斯匿所，白曰：「天王！想年少吉祥",
    "T01n0026_059:0795a25": "子已來在此。」拘薩羅王波斯匿聞已，問想年",
    "T01n0026_059:0795a26": "少吉祥子曰：「前日王共大眾會坐，誰最前",
    "T01n0026_059:0795a27": "說沙門瞿曇如是說：『本無，當不有，今現亦",
    "T01n0026_059:0795a28": "無，若有餘沙門、梵志一切知、一切見。』耶？」想年",
    "T01n0026_059:0795a29": "少吉祥子答曰：「天王！鞞留羅大將前說也。」鞞",
    "T01n0026_059:0795b01": "留羅大將聞已，白曰：「天王！此想年少吉祥子",
    "T01n0026_059:0795b02": "前說也。」如是彼二人更互共諍此論，於其",
    "T01n0026_059:0795b03": "中間彼御者即便嚴駕，至拘薩羅王波斯匿",
    "T01n0026_059:0795b04": "所，白曰：「天王！嚴駕已至，天王當知時。」拘薩",
    "T01n0026_059:0795b05": "羅王波斯匿聞已，白世尊曰：「我問瞿曇一切",
    "T01n0026_059:0795b06": "知事，沙門瞿曇答我一切知事。我問沙門",
    "T01n0026_059:0795b07": "瞿曇四種清淨，沙門瞿曇答我四種清淨。我",
    "T01n0026_059:0795b08": "問沙門瞿曇所得，沙門瞿曇答我所得。我",
    "T01n0026_059:0795b09": "問沙門瞿曇有梵，沙門瞿曇答我有梵。若",
    "T01n0026_059:0795b10": "我更問餘事者，沙門瞿曇必答我餘事。瞿",
    "T01n0026_059:0795b11": "曇！我今多事，欲還請辭。」世尊答曰：「大王！自",
    "T01n0026_059:0795b12": "當知時。」拘薩羅王波斯匿聞世尊所說，善",
    "T01n0026_059:0795b13": "受持誦，即從座起，繞世尊三匝而去。佛說",
    "T01n0026_059:0795b14": "如是。拘薩羅王波斯匿、尊者阿難及一切大",
    "T01n0026_059:0795b15": "眾，聞佛所說，歡喜奉行。",
    "T01n0026_059:0795b16": "一切智經第一竟三千七百七十三字",
    "T01n0026_059:0795b17": "213 法莊嚴經（二一三）中阿含例品法莊嚴經第二第五",
    "T01n0026_059:0795b18": "後誦",
    "T01n0026_059:0795b19": "我聞如是：一時，佛遊釋中，在釋家都邑，",
    "T01n0026_059:0795b20": "名彌婁離。爾時，拘薩羅王波斯匿與長",
    "T01n0026_059:0795b21": "作共俱有所為故，出詣邑名城。拘薩羅",
    "T01n0026_059:0795b22": "王波斯匿至彼園觀，見諸樹下寂無音聲，",
    "T01n0026_059:0795b23": "遠離，無惡，無有人民，隨順燕坐，見已，憶念",
    "T01n0026_059:0795b24": "世尊。拘薩羅王波斯匿告曰：「長作！今此樹",
    "T01n0026_059:0795b25": "下寂無音聲，遠離，無惡，無有人民，隨順燕",
    "T01n0026_059:0795b26": "坐，此處我數往見佛。長作！世尊今在何",
    "T01n0026_059:0795b27": "處？我欲往見。」長作答曰：「天王！我聞世尊遊",
    "T01n0026_059:0795b28": "釋中，在釋家都邑，名彌婁離。」拘薩羅王波斯",
    "T01n0026_059:0795b29": "匿復問曰：「長作！釋家都邑名彌婁離，去此",
    "T01n0026_059:0795c01": "幾許？」長作答曰：「天王！去此三拘婁舍。」拘薩",
    "T01n0026_059:0795c02": "羅王波斯匿告曰：「長作！可勅嚴駕，我欲詣",
    "T01n0026_059:0795c03": "佛。」長作受教，即勅嚴駕，白曰：「天王！嚴駕已",
    "T01n0026_059:0795c04": "訖，隨天王意。」拘薩羅王波斯匿即昇乘出城",
    "T01n0026_059:0795c05": "外，往至釋家都邑，名彌婁離。爾時，彌婁離",
    "T01n0026_059:0795c06": "門外眾多比丘露地經行，拘薩羅王波斯匿",
    "T01n0026_059:0795c07": "往詣諸比丘所，問曰：「諸尊！世尊今在何處",
    "T01n0026_059:0795c08": "晝行？」眾多比丘答曰：「大王！彼東向大屋，開窓",
    "T01n0026_059:0795c09": "閉戶，世尊今在彼中晝行。大王！欲見便往",
    "T01n0026_059:0795c10": "詣彼，到已住外，謦欬敲戶，世尊聞者，必為",
    "T01n0026_059:0795c11": "開戶。」拘薩羅王波斯匿即便下車。若有王",
    "T01n0026_059:0795c12": "剎利頂來而得人處，教令大地，有五儀飾，",
    "T01n0026_059:0795c13": "劍、葢、華鬘及珠柄拂、嚴飾之屣，彼盡脫已，授",
    "T01n0026_059:0795c14": "與長作，長作念曰：「天王今者必當獨入，我等",
    "T01n0026_059:0795c15": "應共住此待耳。」於是，拘薩羅王波斯匿眷",
    "T01n0026_059:0795c16": "屬圍遶，步往至彼東向大屋，到已住外，謦欬",
    "T01n0026_059:0795c17": "敲戶，世尊聞已，即為開戶，拘薩羅王波斯",
    "T01n0026_059:0795c18": "匿便入彼屋，前至佛所，稽首禮足，再三自",
    "T01n0026_059:0795c19": "稱姓名：「我是拘薩羅王波斯匿。我是拘薩",
    "T01n0026_059:0795c20": "羅王波斯匿。」世尊答曰：「如是。大王！汝是拘薩",
    "T01n0026_059:0795c21": "羅王波斯匿。汝是拘薩羅王波斯匿。」拘薩羅",
    "T01n0026_059:0795c22": "王波斯匿再三自稱姓名已，稽首佛足，却",
    "T01n0026_059:0795c23": "坐一面。世尊問曰：「大王！見我有何等義，而",
    "T01n0026_059:0795c24": "自下意稽首禮足，供養承事耶？」拘薩羅王波",
    "T01n0026_059:0795c25": "斯匿答曰：「世尊！我於佛而有法靖，因此故，",
    "T01n0026_059:0795c26": "我作是念：『如來、無所著、正盡覺所說法善，世",
    "T01n0026_059:0795c27": "尊弟子眾善趣向也。』世尊！我坐都坐時，見母",
    "T01n0026_059:0795c28": "共子諍，子共母諍，父子、兄弟、姉妹、親屬展轉",
    "T01n0026_059:0795c29": "共諍，彼鬪諍時，母說子惡，子說母惡，父子、",
    "T01n0026_059:0796a01": "兄弟、姉妹、親屬相更說惡，況復他人？我",
    "T01n0026_059:0796a02": "見世尊弟子諸比丘眾從世尊行梵行，或",
    "T01n0026_059:0796a03": "有比丘少多起諍，捨戒罷道，不說佛惡，",
    "T01n0026_059:0796a04": "不說諸法惡，不說眾惡，但自責數：『我",
    "T01n0026_059:0796a05": "為惡，我為無德。所以者何？以我不能從世",
    "T01n0026_059:0796a06": "尊自盡形壽修行梵行。』是謂我於佛而有",
    "T01n0026_059:0796a07": "法靖，因此故，我作是念：『如來、無所著、正盡",
    "T01n0026_059:0796a08": "覺所說法善，世尊弟子眾善趣向也。』「復次，",
    "T01n0026_059:0796a09": "世尊！我見一沙門梵志，或九月或十月，",
    "T01n0026_059:0796a10": "少多學行梵行，捨隨本服，復為欲所染，染",
    "T01n0026_059:0796a11": "欲著欲，為欲所縛，憍慠受入，不見災患，不",
    "T01n0026_059:0796a12": "見出要而樂行欲。世尊！我見世尊弟子諸",
    "T01n0026_059:0796a13": "比丘眾，自盡形壽修行梵行，乃至億數。我",
    "T01n0026_059:0796a14": "於此外，不見如是清淨梵行，如世尊家，是",
    "T01n0026_059:0796a15": "謂我於佛而有法靖，因此故，我作是念：『如",
    "T01n0026_059:0796a16": "來、無所著、正盡覺所說法善，世尊弟子眾善",
    "T01n0026_059:0796a17": "趣向也。』「復次，世尊！我見一沙門梵志羸瘦憔",
    "T01n0026_059:0796a18": "悴，形色極惡，身生白皰，人不憙見，我作",
    "T01n0026_059:0796a19": "是念：『此諸尊何以羸瘦憔悴，形色極惡，身生",
    "T01n0026_059:0796a20": "白皰，人不憙見？此諸尊必不樂行梵行，或",
    "T01n0026_059:0796a21": "身有患，或屏處作惡，以是故諸尊羸瘦憔",
    "T01n0026_059:0796a22": "悴，形色極惡，身生白皰，人不憙見。』我往",
    "T01n0026_059:0796a23": "問彼：『諸尊何故羸瘦憔悴，形色極惡，身生",
    "T01n0026_059:0796a24": "白皰，人不憙見？諸尊不樂行梵行耶？為身",
    "T01n0026_059:0796a25": "有患耶？為屏處作惡耶？是故諸尊羸瘦",
    "T01n0026_059:0796a26": "憔悴，形色極惡，身生白皰，人不憙見。』彼",
    "T01n0026_059:0796a27": "答我曰：『大王！是白病。大王！是白病。』「世尊！我",
    "T01n0026_059:0796a28": "見世尊弟子諸比丘眾，樂行端正，面色悅",
    "T01n0026_059:0796a29": "澤，形體淨潔，無為無求，護他妻食如鹿，",
    "T01n0026_059:0796b01": "自盡形壽修行梵行，我見已，作是念：『此諸",
    "T01n0026_059:0796b02": "尊何故樂行端正，面色悅澤，形體淨潔，無為",
    "T01n0026_059:0796b03": "無求，護他妻食如鹿，自盡形壽修行梵",
    "T01n0026_059:0796b04": "行？此諸尊或得離欲，或得增上心，現法樂",
    "T01n0026_059:0796b05": "居，易不難得。』是故此諸尊樂行端正，面目",
    "T01n0026_059:0796b06": "悅澤，形體淨潔，無為無求，護他妻食如鹿，",
    "T01n0026_059:0796b07": "自盡形壽修行梵行。若行欲樂行端正者，",
    "T01n0026_059:0796b08": "我應樂行端正。何以故？我得五欲功德，易",
    "T01n0026_059:0796b09": "不難得。若此諸尊得離欲，得增上心，於",
    "T01n0026_059:0796b10": "現法樂居，易不難得，是故此諸尊樂行",
    "T01n0026_059:0796b11": "端正，面色悅澤，形體淨潔，無為無求，護他",
    "T01n0026_059:0796b12": "妻食如鹿，自盡形壽修行梵行，是謂我",
    "T01n0026_059:0796b13": "於佛而有法靖。因此故，我作是念：『如來、無",
    "T01n0026_059:0796b14": "所著、正盡覺所說法善，世尊弟子眾善趣向",
    "T01n0026_059:0796b15": "也。』「復次，世尊！我見一沙門梵志聰明智",
    "T01n0026_059:0796b16": "慧，自稱聰明智慧，博聞決定，諳識諸經，制",
    "T01n0026_059:0796b17": "伏強敵，談論覺了，名德流布，一切世間無不",
    "T01n0026_059:0796b18": "聞知，所遊至處壞諸見宗，輙自立論，而作",
    "T01n0026_059:0796b19": "是說：『我等往至沙門瞿曇所，問如是如是",
    "T01n0026_059:0796b20": "事，若能答者，當難詰彼；若不能答，亦難詰",
    "T01n0026_059:0796b21": "已，捨之而去。』彼聞世尊遊某村邑，往至佛",
    "T01n0026_059:0796b22": "所，尚不敢問於世尊事，況復欲難詰耶？是",
    "T01n0026_059:0796b23": "謂我於佛而有法靖，因此故，我作是念：『如",
    "T01n0026_059:0796b24": "來、無所著、正盡覺所說法善，世尊弟子眾善",
    "T01n0026_059:0796b25": "趣向也。』「復次，世尊！我見一沙門梵志聰明",
    "T01n0026_059:0796b26": "智慧，自稱聰明智慧，博聞決定，諳識諸經，",
    "T01n0026_059:0796b27": "制伏強敵，談論覺了，名德流布，一切世間無",
    "T01n0026_059:0796b28": "不聞知，所遊至處壞諸見宗，輙自立論，而",
    "T01n0026_059:0796b29": "作是說：『我等往至沙門瞿曇所，問如是如",
    "T01n0026_059:0796c01": "是事，若能答者，當難詰彼；若不能答，亦難",
    "T01n0026_059:0796c02": "詰已，捨之而去。』彼聞世尊遊某村邑，往至",
    "T01n0026_059:0796c03": "佛所，問世尊事，世尊為答，彼聞答已，便得",
    "T01n0026_059:0796c04": "歡喜，稽首佛足，繞三匝而去，是謂我於",
    "T01n0026_059:0796c05": "佛而有法靖。因此故，我作是念：『如來、無",
    "T01n0026_059:0796c06": "所著、正盡覺所說法善，世尊弟子眾善趣向",
    "T01n0026_059:0796c07": "也。』「復次，世尊！我見一沙門梵志聰明智",
    "T01n0026_059:0796c08": "慧，自稱聰明智慧，博聞決定，諳識諸經，制",
    "T01n0026_059:0796c09": "伏強敵，談論覺了，名德流布，一切世間無不",
    "T01n0026_059:0796c10": "聞知，所遊至處壞諸見宗，輙自立論，而作",
    "T01n0026_059:0796c11": "是說：『我等往至沙門瞿曇所，問如是如是",
    "T01n0026_059:0796c12": "事，若能答者，當難詰彼；若不能答，亦難",
    "T01n0026_059:0796c13": "詰已，捨之而去。』彼聞世尊遊某村邑，往至",
    "T01n0026_059:0796c14": "佛所，問世尊事，世尊為答，彼聞答已，便得",
    "T01n0026_059:0796c15": "歡喜，即自歸佛、法及比丘眾，世尊受彼為",
    "T01n0026_059:0796c16": "優婆塞，終身自歸，乃至命盡，是謂我於佛",
    "T01n0026_059:0796c17": "而有法靖。因此故，我作是念：『如來、無所",
    "T01n0026_059:0796c18": "著、正盡覺所說法善，世尊弟子眾善趣向也。』",
    "T01n0026_059:0796c19": "「復次，世尊！我見一沙門梵志聰明智慧，自",
    "T01n0026_059:0796c20": "稱聰明智慧，博聞決定，諳識諸經，制伏強",
    "T01n0026_059:0796c21": "敵，談論覺了，名德流布，一切世間無不聞",
    "T01n0026_059:0796c22": "知，所遊至處壞諸見宗，輙自立論，而作是",
    "T01n0026_059:0796c23": "說：『我等往至沙門瞿曇所，問如是如是事，",
    "T01n0026_059:0796c24": "若能答者，當難詰彼；若不能答，亦難詰已，",
    "T01n0026_059:0796c25": "捨之而去。』彼聞世尊遊某村邑，往至佛所，",
    "T01n0026_059:0796c26": "問世尊事，世尊為答。彼聞答已，便得歡喜，",
    "T01n0026_059:0796c27": "即從世尊求出家學，而受具足，得比丘法，",
    "T01n0026_059:0796c28": "佛便度彼而授具足，得比丘法。「若彼諸尊",
    "T01n0026_059:0796c29": "出家學道而受具足，得比丘法已，獨住遠",
    "T01n0026_059:0797a01": "離，心無放逸，修行精勤。彼獨住遠離，心無",
    "T01n0026_059:0797a02": "放逸，修行精勤已，若族姓子所為，剃除鬚",
    "T01n0026_059:0797a03": "髮，著袈裟衣，至信、捨家、無家、學道者，唯無",
    "T01n0026_059:0797a04": "上梵行訖，於現法中自知自覺，自作證成",
    "T01n0026_059:0797a05": "就遊，生已盡，梵行已立，所作已辦，不更受有，",
    "T01n0026_059:0797a06": "知如真。若彼諸尊知法已，乃至得阿羅訶，",
    "T01n0026_059:0797a07": "得阿羅訶已，便作是念：『諸賢！我本幾了",
    "T01n0026_059:0797a08": "幾失？所以者何？我本非沙門稱沙門，非",
    "T01n0026_059:0797a09": "梵行稱梵行，非阿羅訶稱阿羅訶，我等",
    "T01n0026_059:0797a10": "今是沙門，是梵行，是阿羅訶。』是謂我於佛而",
    "T01n0026_059:0797a11": "有法靖。因此故，我作是念：『如來、無所著、正",
    "T01n0026_059:0797a12": "盡覺所說法善，世尊弟子眾善趣向也。』「復次，",
    "T01n0026_059:0797a13": "世尊！我自若居國，無過者令殺，有過者",
    "T01n0026_059:0797a14": "令殺，然在都坐，我故不得作如是說：『卿",
    "T01n0026_059:0797a15": "等並住，無人問卿事，人問我事，卿等不能",
    "T01n0026_059:0797a16": "斷此事，我能斷此事。』於其中間競論餘",
    "T01n0026_059:0797a17": "事，不待前論訖，我數見世尊大眾圍繞說",
    "T01n0026_059:0797a18": "法，彼中一人鼾眠作聲，有人語彼：『君莫",
    "T01n0026_059:0797a19": "鼾眠作聲，君不用聞世尊說法如甘露耶？』",
    "T01n0026_059:0797a20": "彼人聞已，即便默然。我作是念：『如來、無所著、",
    "T01n0026_059:0797a21": "正盡覺、眾調御士，甚奇！甚特！所以者何？以無",
    "T01n0026_059:0797a22": "刀杖，皆自如法，安隱快樂。』是謂我於佛而",
    "T01n0026_059:0797a23": "有法靖。因此故，我作是念：『如來、無所著、正",
    "T01n0026_059:0797a24": "盡覺所說法善，世尊弟子眾善趣向也。』「復次，",
    "T01n0026_059:0797a25": "世尊！我於仙餘及宿舊二臣出錢財賜，亦",
    "T01n0026_059:0797a26": "常稱譽，彼命由我，然不能令彼仙餘及宿舊",
    "T01n0026_059:0797a27": "二臣下意恭敬、尊重、供養、奉事於我，如為",
    "T01n0026_059:0797a28": "世尊下意恭敬、尊重、供養、奉事也，是謂我於",
    "T01n0026_059:0797a29": "佛而有法靖。因此故，我作是念：『如來、無所",
    "T01n0026_059:0797b01": "著、正盡覺所說法善，世尊弟子眾善趣向也。』",
    "T01n0026_059:0797b02": "「復次，世尊！我昔出仙，宿一小屋中，欲試仙",
    "T01n0026_059:0797b03": "餘、宿舊二臣，知彼頭向何處眠耶？為向我，",
    "T01n0026_059:0797b04": "為向世尊？於是，仙餘、宿舊二臣則於初夜",
    "T01n0026_059:0797b05": "結跏趺坐，默然燕坐，至中夜聞世尊在某",
    "T01n0026_059:0797b06": "方處，便以頭向彼，以足向我。我見已，作是",
    "T01n0026_059:0797b07": "念：『此仙餘及宿舊二臣不在現勝事，是故彼",
    "T01n0026_059:0797b08": "不下意恭敬、尊重、供養、奉事於我，如為",
    "T01n0026_059:0797b09": "世尊下意恭敬、尊重、供養、奉事也。』是謂我於",
    "T01n0026_059:0797b10": "佛而有法靖。因此故，我作是念：『如來、無所",
    "T01n0026_059:0797b11": "著、正盡覺所說法善，世尊弟子眾善趣向也。』",
    "T01n0026_059:0797b12": "「復次，世尊！我亦國王，世尊亦法王，我亦剎利，",
    "T01n0026_059:0797b13": "世尊亦剎利，我亦拘薩羅，世尊亦拘薩羅，我",
    "T01n0026_059:0797b14": "年八十，世尊亦八十。世尊以此事故，我堪",
    "T01n0026_059:0797b15": "耐為世尊盡形壽，下意恭敬、尊重、供養、奉",
    "T01n0026_059:0797b16": "事。世尊！我今多事，欲還請辭。」世尊告曰：「大",
    "T01n0026_059:0797b17": "王！自知時。」於是，拘薩羅王波斯匿聞佛所",
    "T01n0026_059:0797b18": "說，善受持誦，即從坐起，稽首佛足，繞三匝",
    "T01n0026_059:0797b19": "而去。爾時，尊者阿難住世尊後，執拂侍佛。",
    "T01n0026_059:0797b20": "於是，世尊迴顧告曰：「阿難！若有比丘依彌",
    "T01n0026_059:0797b21": "婁離林住者，令彼一切集在講堂。」於是，尊",
    "T01n0026_059:0797b22": "者阿難受佛教已，若諸比丘依彌婁離林",
    "T01n0026_059:0797b23": "住者，令彼一切集在講堂，還詣佛所，白曰：",
    "T01n0026_059:0797b24": "「世尊！若有比丘依彌婁離林住者，彼一切",
    "T01n0026_059:0797b25": "已集講堂，唯願世尊自當知時。」於是，世尊",
    "T01n0026_059:0797b26": "將尊者阿難往至講堂比丘眾前，敷座而",
    "T01n0026_059:0797b27": "坐，告曰：「比丘！今拘薩羅王波斯匿在我前",
    "T01n0026_059:0797b28": "說此法莊嚴經已，即從座起，稽首我足，繞",
    "T01n0026_059:0797b29": "三匝而去。比丘！汝等當受持此法莊嚴經，",
    "T01n0026_059:0797c01": "善誦善習。所以者何？比丘！此法莊嚴經，如",
    "T01n0026_059:0797c02": "義如法，為梵行本，趣智趣覺，趣至涅槃。若",
    "T01n0026_059:0797c03": "族姓子至信、捨家、無家、學道者，亦當受持，當",
    "T01n0026_059:0797c04": "誦當習此法莊嚴經。」佛說如是。彼諸比丘",
    "T01n0026_059:0797c05": "聞佛所說，歡喜奉行。",
    "T01n0026_059:0797c06": "法莊嚴經第二竟三千三十七字",
    "T01n0026_059:0797c07": "214 鞞訶提經（二一四）中阿含例品鞞訶提經第三第五",
    "T01n0026_059:0797c08": "後誦",
    "T01n0026_059:0797c09": "我聞如是：一時，佛遊舍衛國，在勝林給孤",
    "T01n0026_059:0797c10": "獨園。爾時，尊者阿難住舍衛國，於東園鹿子",
    "T01n0026_059:0797c11": "母堂為小事故。彼時尊者阿難將一比丘",
    "T01n0026_059:0797c12": "從舍衛出，往至東園鹿子母堂，所為事訖，",
    "T01n0026_059:0797c13": "將彼比丘還，往至勝林給孤獨園。爾時，拘",
    "T01n0026_059:0797c14": "薩羅王波斯匿乘一奔陀利象，與尸利",
    "T01n0026_059:0797c15": "阿荼大臣俱出舍衛國。尊者阿難遙見拘薩",
    "T01n0026_059:0797c16": "羅王波斯匿來已，問伴比丘：「彼是拘薩羅王",
    "T01n0026_059:0797c17": "波斯匿耶？」答曰：「是也。」尊者阿難便下道避",
    "T01n0026_059:0797c18": "至一樹下。拘薩羅王波斯匿遙見尊者阿難",
    "T01n0026_059:0797c19": "在於樹間，問曰：「尸利阿荼！彼是沙門阿難耶？」",
    "T01n0026_059:0797c20": "尸利阿荼答曰：「是也。」拘薩羅王波斯匿告",
    "T01n0026_059:0797c21": "尸利阿荼大臣曰：「汝御此象，令至沙門阿",
    "T01n0026_059:0797c22": "難所。」尸利阿荼受王教已即御此象，令至",
    "T01n0026_059:0797c23": "尊者阿難所。於是，拘薩羅王波斯匿問曰：「阿",
    "T01n0026_059:0797c24": "難！從何處來，欲至何處？」尊者阿難答曰：「大",
    "T01n0026_059:0797c25": "王！我從東園鹿子母堂來，欲至勝林給孤",
    "T01n0026_059:0797c26": "獨園。」拘薩羅王波斯匿語曰：「阿難！若於勝",
    "T01n0026_059:0797c27": "林無急事者，可共往至阿夷羅婆提河，",
    "T01n0026_059:0797c28": "為慈愍故。」尊者阿難為拘薩羅王波斯匿",
    "T01n0026_059:0797c29": "默然而受。於是，拘薩羅王波斯匿令尊者阿",
    "T01n0026_059:0798a01": "難在前，共至阿夷羅婆提河。到已下乘，取",
    "T01n0026_059:0798a02": "彼象薦，四疊敷地，請尊者阿難：「阿難！",
    "T01n0026_059:0798a03": "可坐此座。」尊者阿難答曰：「止！止！大王！但心",
    "T01n0026_059:0798a04": "靖足。」拘薩羅王波斯匿再三請尊者阿難：",
    "T01n0026_059:0798a05": "「阿難！可坐此座。」尊者阿難亦再三語：「止！止！",
    "T01n0026_059:0798a06": "大王！但心靖足，我自有尼師檀，我今當",
    "T01n0026_059:0798a07": "坐。」於是，尊者阿難敷尼師檀，結跏趺坐。拘",
    "T01n0026_059:0798a08": "薩羅王波斯匿與尊者阿難共相問訊，却坐",
    "T01n0026_059:0798a09": "一面，語曰：「阿難！欲有所問，聽我問耶？」尊",
    "T01n0026_059:0798a10": "者阿難答曰：「大王！欲問便問，我問已",
    "T01n0026_059:0798a11": "當思。」拘薩羅王波斯匿問曰：「阿難！如來頗",
    "T01n0026_059:0798a12": "行如是身行，謂此身行為沙門、梵志所憎",
    "T01n0026_059:0798a13": "惡耶？」尊者阿難答曰：「大王！如來不行如是",
    "T01n0026_059:0798a14": "身行，謂此身行為沙門、梵志聰明智慧及餘",
    "T01n0026_059:0798a15": "世間所憎惡也。」拘薩羅王波斯匿聞已，歎曰：",
    "T01n0026_059:0798a16": "「善哉！善哉！阿難！我所不及，若聰明智慧及",
    "T01n0026_059:0798a17": "餘世間者，而阿難及之。阿難！若有不善相",
    "T01n0026_059:0798a18": "悉而毀呰稱譽者，我等不見彼真實也。阿",
    "T01n0026_059:0798a19": "難！若有善相悉而毀呰稱譽者，我見彼真",
    "T01n0026_059:0798a20": "實也。阿難！如來頗行如是身行，謂此身行",
    "T01n0026_059:0798a21": "為沙門、梵志聰明智慧及餘世間所憎惡耶？」",
    "T01n0026_059:0798a22": "尊者阿難答曰：「大王！如來終不行如是身",
    "T01n0026_059:0798a23": "行，謂此身行為沙門、梵志聰明智慧及餘世",
    "T01n0026_059:0798a24": "間所憎惡也。」拘薩羅王波斯匿問曰：「阿難！",
    "T01n0026_059:0798a25": "云何為身行耶？」尊者阿難答曰：「大王！不善",
    "T01n0026_059:0798a26": "身行也。」拘薩羅王波斯匿問曰：「阿難！云何不",
    "T01n0026_059:0798a27": "善身行耶？」尊者阿難答曰：「大王！謂身行有",
    "T01n0026_059:0798a28": "罪。」拘薩羅王波斯匿問曰：「阿難！云何身行",
    "T01n0026_059:0798a29": "有罪耶？」尊者阿難答曰：「大王！謂行身行，智",
    "T01n0026_059:0798b01": "者所憎惡。」拘薩羅王波斯匿問曰：「阿難！云何",
    "T01n0026_059:0798b02": "智者所憎惡耶？」尊者阿難答曰：「大王！謂行",
    "T01n0026_059:0798b03": "身行，自害、害彼、俱害，滅智慧、惡相助，不得",
    "T01n0026_059:0798b04": "涅槃，不趣智，不趣覺，不趣涅槃，彼可行",
    "T01n0026_059:0798b05": "法不知如真，不可行法亦不知如真。可行",
    "T01n0026_059:0798b06": "法不知如真，不可行法亦不知如真已，可",
    "T01n0026_059:0798b07": "受法不知如真，不可受法亦不知如真。可",
    "T01n0026_059:0798b08": "受法不知如真，不可受法亦不知如真已，",
    "T01n0026_059:0798b09": "可斷法不知如真，不可斷法亦不知如真。",
    "T01n0026_059:0798b10": "可斷法不知如真，不可斷法亦不知如真",
    "T01n0026_059:0798b11": "已，可成就法不知如真，不可成就法亦不",
    "T01n0026_059:0798b12": "知如真。可成就法不知如真，不可成就法",
    "T01n0026_059:0798b13": "亦不知如真已，可行法便不行，不可行法",
    "T01n0026_059:0798b14": "而行。可行法便不行，不可行法而行已，可",
    "T01n0026_059:0798b15": "受法便不受，不可受法而受。可受法便不",
    "T01n0026_059:0798b16": "受，不可受法而受已，可斷法便不斷，不可",
    "T01n0026_059:0798b17": "斷法而斷。可斷法便不斷，不可斷法而斷已，",
    "T01n0026_059:0798b18": "可成就法便不成就，不可成就法而成就。可",
    "T01n0026_059:0798b19": "成就法便不成就，不可成就法而成就已，不",
    "T01n0026_059:0798b20": "善法轉增，善法轉減。是故如來終不行此",
    "T01n0026_059:0798b21": "法。」拘薩羅王波斯匿問曰：「阿難！如來何故終",
    "T01n0026_059:0798b22": "不行此法耶？」尊者阿難答曰：「大王！離欲、欲",
    "T01n0026_059:0798b23": "已盡，離恚、恚已盡，離癡、癡已盡，如來斷一切",
    "T01n0026_059:0798b24": "不善之法，成就一切善法，教師、妙師、善順師，",
    "T01n0026_059:0798b25": "將御、順御，善語、妙語、善順語。是故如來終不",
    "T01n0026_059:0798b26": "行此法。」拘薩羅王波斯匿歎曰：「善哉！善哉！阿",
    "T01n0026_059:0798b27": "難！如來不可行法終不行。所以者何？以",
    "T01n0026_059:0798b28": "如來、無所著、正盡覺故。阿難！汝彼師弟子，",
    "T01n0026_059:0798b29": "學道欲得無上安隱涅槃，汝尚不行此法，",
    "T01n0026_059:0798c01": "況復如來行此法耶？」拘薩羅王波斯匿問",
    "T01n0026_059:0798c02": "曰：「阿難！如來頗行如是身行，謂此身行",
    "T01n0026_059:0798c03": "不為沙門、梵志聰明智慧及餘世間所憎惡",
    "T01n0026_059:0798c04": "耶？」尊者阿難答曰：「大王！如來必行如是",
    "T01n0026_059:0798c05": "身行，謂此身行不為沙門、梵志聰明智慧及",
    "T01n0026_059:0798c06": "餘世間所憎惡也。」拘薩羅王波斯匿問曰：",
    "T01n0026_059:0798c07": "「阿難！云何為身行耶？」尊者阿難答曰：「大王！",
    "T01n0026_059:0798c08": "謂善身行也。」拘薩羅王波斯匿問曰：「阿難！云",
    "T01n0026_059:0798c09": "何善身行耶？」尊者阿難答曰：「大王！謂身行無",
    "T01n0026_059:0798c10": "罪。」拘薩羅王波斯匿問曰：「阿難！云何身行",
    "T01n0026_059:0798c11": "無罪耶？」尊者阿難答曰：「大王！謂行身行，智",
    "T01n0026_059:0798c12": "者所不憎惡。」拘薩羅王波斯匿問曰：「阿難！",
    "T01n0026_059:0798c13": "云何智者所不憎惡。」尊者阿難答曰：「大王！",
    "T01n0026_059:0798c14": "謂行身行，不自害、不害彼、不俱害，覺慧、",
    "T01n0026_059:0798c15": "不惡相助，得涅槃，趣智趣覺，趣至涅槃。彼",
    "T01n0026_059:0798c16": "可行法知如真，不可行法亦知如真。可行",
    "T01n0026_059:0798c17": "法知如真，不可行法亦知如真已，可受法",
    "T01n0026_059:0798c18": "知如真，不可受法亦知如真。可受法知如",
    "T01n0026_059:0798c19": "真，不可受法亦知如真已，可斷法知如真，",
    "T01n0026_059:0798c20": "不可斷法亦知如真。可斷法知如真，不可",
    "T01n0026_059:0798c21": "斷法亦知如真已，可成就法知如真，不可",
    "T01n0026_059:0798c22": "成就法亦知如真。可成就法知如真，不可",
    "T01n0026_059:0798c23": "成就法亦知如真已，可行法而行，不可行",
    "T01n0026_059:0798c24": "法便不行。可行法而行，不可行法便不行",
    "T01n0026_059:0798c25": "已，可受法而受，不可受法便不受。可受法",
    "T01n0026_059:0798c26": "而受，不可受法便不受已，可斷法而斷，不",
    "T01n0026_059:0798c27": "可斷法便不斷。可斷法而斷，不可斷法便",
    "T01n0026_059:0798c28": "不斷已，可成就法而成就，不可成就法便",
    "T01n0026_059:0798c29": "不成就。可成就法而成就，不可成就法便",
    "T01n0026_059:0799a01": "不成就已，不善法轉減，善法轉增。是故如",
    "T01n0026_059:0799a02": "來必行此法。」拘薩羅王波斯匿問曰：「阿難！",
    "T01n0026_059:0799a03": "如來何故必行此法耶？」尊者阿難答曰：「大",
    "T01n0026_059:0799a04": "王！離欲、欲已盡，離恚、恚已盡，離癡、癡已",
    "T01n0026_059:0799a05": "盡，如來成就一切善法，斷一切不善之法，",
    "T01n0026_059:0799a06": "教師、妙師、善順師，將御、順御，善語、妙語、善",
    "T01n0026_059:0799a07": "順語。是故如來必行此法。」拘薩羅王波斯",
    "T01n0026_059:0799a08": "匿歎曰：「善哉！善哉！阿難！如來可行法必行。",
    "T01n0026_059:0799a09": "所以者何？以如來、無所著、正盡覺故。阿",
    "T01n0026_059:0799a10": "難！汝彼師弟子，學道欲得無上安隱涅槃，",
    "T01n0026_059:0799a11": "汝尚行此法，況復如來不行此法耶？阿",
    "T01n0026_059:0799a12": "難善說，我今歡喜，阿難快說，我極歡喜。若",
    "T01n0026_059:0799a13": "村輸租阿難法應受者，我村輸租為法布",
    "T01n0026_059:0799a14": "施。阿難！若象、馬、牛、羊阿難法應受者，我象、",
    "T01n0026_059:0799a15": "馬、牛、羊為法布施。阿難！若婦女及童女阿",
    "T01n0026_059:0799a16": "難法應受者，我婦女及童女為法布施。阿難！",
    "T01n0026_059:0799a17": "若生色寶阿難法應受者，我生色寶為法布",
    "T01n0026_059:0799a18": "施。阿難！如此之事阿難皆不應受，我拘薩",
    "T01n0026_059:0799a19": "羅家有一衣，名鞞訶提，彼第一，王以繖",
    "T01n0026_059:0799a20": "枓孔中盛送來為信。阿難！若拘薩羅家劫",
    "T01n0026_059:0799a21": "貝諸衣者，此鞞訶提於諸衣中最為第一。",
    "T01n0026_059:0799a22": "所以者何？此鞞訶提衣長十六肘，廣八肘，我",
    "T01n0026_059:0799a23": "此鞞訶提衣，今為法故布施阿難！阿難！當",
    "T01n0026_059:0799a24": "作三衣，持令彼拘薩羅家長夜增益福。」",
    "T01n0026_059:0799a25": "尊者阿難答曰：「止！止！大王！但心靖足，自",
    "T01n0026_059:0799a26": "有三衣，謂我所受。」拘薩羅王波斯匿白曰：",
    "T01n0026_059:0799a27": "「阿難！聽我說喻，慧者聞喻則解其義。猶如",
    "T01n0026_059:0799a28": "大雨時，此阿夷羅婆提河水滿，兩岸溢則流",
    "T01n0026_059:0799a29": "出。阿難見耶？」尊者阿難答曰：「見也。」拘薩",
    "T01n0026_059:0799b01": "羅王波斯匿白曰：「如是，阿難！若有三衣，當",
    "T01n0026_059:0799b02": "與比丘、比丘尼，漸學舍羅、舍羅磨尼離。阿",
    "T01n0026_059:0799b03": "難！以此鞞訶提作三衣受持，令彼拘薩羅",
    "T01n0026_059:0799b04": "家長夜增益福。」尊者阿難為拘薩羅王波",
    "T01n0026_059:0799b05": "斯匿默然而受。於是，拘薩羅王波斯匿知尊",
    "T01n0026_059:0799b06": "者阿難默然受已，鞞訶提衣為法布施尊者",
    "T01n0026_059:0799b07": "阿難，即從座起，繞三匝而去。去後不久，尊者",
    "T01n0026_059:0799b08": "阿難持鞞訶提衣往詣佛所，稽首佛足，却",
    "T01n0026_059:0799b09": "住一面，白曰：「世尊！此鞞訶提衣，今日拘薩",
    "T01n0026_059:0799b10": "羅王波斯匿為法布施我，願世尊以兩足",
    "T01n0026_059:0799b11": "著鞞訶提衣上，令拘薩羅家長夜得增益",
    "T01n0026_059:0799b12": "福。」於是，世尊以兩足著鞞訶提衣上，告曰：",
    "T01n0026_059:0799b13": "「阿難！若汝與拘薩羅王波斯匿所共論者，",
    "T01n0026_059:0799b14": "今悉向我而廣說之。」於是，尊者阿難與拘",
    "T01n0026_059:0799b15": "薩羅王波斯匿所共論者，盡向佛說，叉手",
    "T01n0026_059:0799b16": "白曰：「我如是說，不誣謗世尊耶？真說如法，",
    "T01n0026_059:0799b17": "說法次法，不於如法有過失耶？」世尊答曰：",
    "T01n0026_059:0799b18": "「汝如是說，不誣謗我，真說如法，說法次法，",
    "T01n0026_059:0799b19": "亦不於如法有過失也。阿難！若拘薩羅王",
    "T01n0026_059:0799b20": "波斯匿以此義、以此句、以此文來問我者，",
    "T01n0026_059:0799b21": "我亦為拘薩羅王波斯匿以此義、以此句、",
    "T01n0026_059:0799b22": "以此文答彼也。阿難！此義如汝所說，汝",
    "T01n0026_059:0799b23": "當如是受持。所以者何？此說即是其義。」佛",
    "T01n0026_059:0799b24": "說如是。尊者阿難及諸比丘，聞佛所說，歡喜",
    "T01n0026_059:0799b25": "奉行。",
    "T01n0026_059:0799b26": "鞞訶提經第三竟二千五百九十一字",
    "T01n0026_059:0799b27": "215 第一得經（二一五）中阿含例品第一得經第四第五",
    "T01n0026_059:0799b28": "後誦",
    "T01n0026_059:0799b29": "我聞如是：一時，佛遊舍衛國，在勝林給孤",
    "T01n0026_059:0799c01": "獨園。爾時，世尊告諸比丘：「若拘薩羅王波斯",
    "T01n0026_059:0799c02": "匿所有境界，教令所及，彼中拘薩羅王波斯",
    "T01n0026_059:0799c03": "匿最為第一。拘薩羅王波斯匿者，變易有異，",
    "T01n0026_059:0799c04": "多聞聖弟子如是觀則厭彼，厭彼已，尚不",
    "T01n0026_059:0799c05": "欲第一，況復下賤？所謂日月境界，光明所照，",
    "T01n0026_059:0799c06": "所照諸方，謂千世界。此千世界，有千日、千",
    "T01n0026_059:0799c07": "月、千弗于逮、千閻浮洲、千拘陀尼洲、千",
    "T01n0026_059:0799c08": "欝單越洲、千須彌山、千四大王天、千",
    "T01n0026_059:0799c09": "四天王子、千三十三天、千釋天因陀羅、千",
    "T01n0026_059:0799c10": "㷔摩天、千須焰摩天子，千兜率哆天、千",
    "T01n0026_059:0799c11": "兜率哆天子，千化樂天、千善化樂天子、千",
    "T01n0026_059:0799c12": "他化樂天、千自在天子，千梵世界及千別",
    "T01n0026_059:0799c13": "梵。彼中有一梵大梵，富祐作化尊，造眾生",
    "T01n0026_059:0799c14": "父，已有當有。彼大梵者，變易有異。多聞聖弟",
    "T01n0026_059:0799c15": "子如是觀則厭彼，厭彼已，尚不欲第一，況",
    "T01n0026_059:0799c16": "復下賤？後時此世敗壞，此世敗壞時，眾生生",
    "T01n0026_059:0799c17": "晃昱天中。彼中有色乘意生，具足一切，支",
    "T01n0026_059:0799c18": "節不減，諸根不壞，以喜為食，形色清淨，自",
    "T01n0026_059:0799c19": "身光照，飛乘虛空，住彼久遠。晃昱天者，變",
    "T01n0026_059:0799c20": "易有異。多聞聖弟子如是觀則厭彼，厭彼",
    "T01n0026_059:0799c21": "已，尚不欲第一，況復下賤？「復次，有四想，有",
    "T01n0026_059:0799c22": "比丘想小、想大、想無量、想無所有，眾生如是",
    "T01n0026_059:0799c23": "樂想意解者，變易有異。多聞聖弟子如是觀",
    "T01n0026_059:0799c24": "則厭彼，厭彼已，尚不欲第一，況復下賤？復",
    "T01n0026_059:0799c25": "次有八除處。云何為八？比丘，內有色想，外",
    "T01n0026_059:0799c26": "觀色，少善色惡色，彼色除已知、除已見，作",
    "T01n0026_059:0799c27": "如是想：『是謂第一除處。』復次，比丘！內有色",
    "T01n0026_059:0799c28": "想，外觀色，無量善色惡色，彼色除已知、除",
    "T01n0026_059:0799c29": "已見，作如是想：『是謂第二除處。』復次，比丘！內",
    "T01n0026_059:0800a01": "無色想，外觀色，少善色惡色，彼色除已知、",
    "T01n0026_059:0800a02": "除已見，作如是想：『是謂第三除處。』復次，",
    "T01n0026_059:0800a03": "比丘！內無色想，外觀色，無量善色惡色，彼",
    "T01n0026_059:0800a04": "色除已知、除已見，作如是想：『是謂第四除",
    "T01n0026_059:0800a05": "處。』「復次，比丘！內無色想，外觀色，青青色，青",
    "T01n0026_059:0800a06": "見青光。猶如青水華，青青色，青見青光。猶",
    "T01n0026_059:0800a07": "如成就波羅㮈衣，熟擣磨碾，光色悅澤，",
    "T01n0026_059:0800a08": "青青色，青見青光。如是，比丘！內無色想，外",
    "T01n0026_059:0800a09": "觀色，青青色，青見青光，無量無量，淨意潤",
    "T01n0026_059:0800a10": "意，樂不憎惡。彼色除已知、除已見，作如是",
    "T01n0026_059:0800a11": "想：『是謂第五除處。』復次，比丘！內無色想，外",
    "T01n0026_059:0800a12": "觀色，黃黃色，黃見黃光。猶如頻頭歌羅華，",
    "T01n0026_059:0800a13": "黃黃色，黃見黃光。猶如成就波羅㮈衣，熟",
    "T01n0026_059:0800a14": "擣磨碾，光色悅澤，黃黃色，黃見黃光。如是，",
    "T01n0026_059:0800a15": "比丘！內無色想，外觀色，黃黃色，黃見黃光，",
    "T01n0026_059:0800a16": "無量無量，淨意潤意，樂不憎惡。彼色除已知、",
    "T01n0026_059:0800a17": "除已見，作如是想：『是謂第六除處。』「復次，比",
    "T01n0026_059:0800a18": "丘！內無色想，外觀色，赤赤色，赤見赤光。猶",
    "T01n0026_059:0800a19": "如加尼歌羅華，赤赤色，赤見赤光。猶如成",
    "T01n0026_059:0800a20": "就波羅㮈衣，熟擣磨碾，光色悅澤，赤赤色，",
    "T01n0026_059:0800a21": "赤見赤光。如是，比丘！內無色想，外觀色，赤",
    "T01n0026_059:0800a22": "赤色，赤見赤光，無量無量，淨意潤意，樂不憎",
    "T01n0026_059:0800a23": "惡。彼色除已知、除已見，作如是想：『是謂",
    "T01n0026_059:0800a24": "第七除處。』復次，比丘！內無色想，外觀色白，白",
    "T01n0026_059:0800a25": "色、白見、白光；猶如太白，白色、白見、白光；猶如",
    "T01n0026_059:0800a26": "成就波羅㮈衣熟擣磨碾、光色悅澤白，白",
    "T01n0026_059:0800a27": "色、白見、白光。如是，比丘！內無色想，外觀色",
    "T01n0026_059:0800a28": "白，白色、白見、白光，無量無量淨意、潤意，樂不",
    "T01n0026_059:0800a29": "憎惡。彼色除已知、除已見，作如是想：『是謂",
    "T01n0026_059:0800b01": "第八除處。』眾生如是樂除處意解者，變易有",
    "T01n0026_059:0800b02": "異。多聞聖弟子如是觀則厭彼，厭彼已，尚",
    "T01n0026_059:0800b03": "不欲第一，況復下賤？「復次，有十一切處。云何",
    "T01n0026_059:0800b04": "為十？有比丘無量地處修一，思惟上下諸",
    "T01n0026_059:0800b05": "方不二，無量水處，無量火處，無量風處，無量",
    "T01n0026_059:0800b06": "青處，無量黃處，無量赤處，無量白處，無量",
    "T01n0026_059:0800b07": "空處，無量識處第十修一，思惟上下諸方不",
    "T01n0026_059:0800b08": "二。眾生如是樂一切處意解者，變易有異。多",
    "T01n0026_059:0800b09": "聞聖弟子如是觀則厭彼，厭彼已，尚不欲",
    "T01n0026_059:0800b10": "第一，況復下賤？是謂第一清淨說，施設最第",
    "T01n0026_059:0800b11": "一，謂我無、我不有，及為彼證故，施設於道，",
    "T01n0026_059:0800b12": "是謂第一外依見處、最依見處，謂度一切色",
    "T01n0026_059:0800b13": "想，乃至得非有想非無想處成就遊。是謂",
    "T01n0026_059:0800b14": "於現法中第一，求趣至涅槃，於現法中最施",
    "T01n0026_059:0800b15": "設涅槃，謂六更樂處生、滅、味、離、慧見如真，及",
    "T01n0026_059:0800b16": "為彼證故，施設於道。「復次，有四斷。云何為",
    "T01n0026_059:0800b17": "四？有斷樂遲，有斷樂速，有斷苦遲，有斷",
    "T01n0026_059:0800b18": "苦速，於中若有斷樂遲者，是樂遲故，說下",
    "T01n0026_059:0800b19": "賤。於中若有斷樂欲，若有人習此法初",
    "T01n0026_059:0800b20": "無厭足，若復有人習飲酒者初無厭足，若",
    "T01n0026_059:0800b21": "復有人修習睡眠初無厭足，是謂比丘若",
    "T01n0026_059:0800b22": "人有習此三法者初無厭足，亦復不能至",
    "T01n0026_059:0800b23": "滅盡處。是故諸比丘常當捨離此三法不",
    "T01n0026_059:0800b24": "親近之，如是諸比丘當作是學。」爾時諸比",
    "T01n0026_059:0800b25": "丘聞佛所說，歡喜奉行。",
    "T01n0026_059:0800b26": "供養、三善根　　三痛、三覆露",
    "T01n0026_059:0800b27": "相法、三不覺　　愛敬、無厭足",
    "T01n0026_059:0800b28": "第一得經第四竟一千三百七十一字",
    "T01n0026_059:0800b29": "中阿含經卷第五十九一萬七百七十二字第五後誦",
    "T01n0026_059:0800c01": "「若有斷樂速者，此斷樂速故，此斷亦說下",
    "T01n0026_059:0800c02": "賤。於中若有斷苦遲者，此斷苦遲故，此斷",
    "T01n0026_059:0800c03": "亦說下賤。於中若有斷苦速者，此斷苦速",
    "T01n0026_059:0800c04": "故，此斷非廣布、不流布，乃至天人亦不稱廣",
    "T01n0026_059:0800c05": "布，我斷廣布流布，乃至天人亦稱廣布。云",
    "T01n0026_059:0800c06": "何我斷廣布流布，乃至天人亦稱廣布？謂",
    "T01n0026_059:0800c07": "八支正道，正見乃至正定為八，是謂我斷",
    "T01n0026_059:0800c08": "廣布流布，乃至天人亦稱廣布。我如是，諸",
    "T01n0026_059:0800c09": "沙門、梵志虛偽妄言，不善不真，實誣謗於",
    "T01n0026_059:0800c10": "我，彼實有眾生施設斷壞，沙門瞿曇無所",
    "T01n0026_059:0800c11": "施設，彼實有眾生施設斷壞。若此無我不",
    "T01n0026_059:0800c12": "如是說，彼如來於現法中斷知一切，得",
    "T01n0026_059:0800c13": "息、止、滅、涅槃。」佛說如是。彼諸比丘聞佛所",
    "T01n0026_059:0800c14": "說，歡喜奉行。"
}