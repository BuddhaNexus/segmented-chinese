{
    "T47n1998A_019:0890a02": "大慧普覺禪師法語卷第十九",
    "T47n1998A_019:0890a04": "徑山能仁禪院住持嗣法",
    "T47n1998A_019:0890a05": "慧日禪師臣蘊聞　上進",
    "T47n1998A_019:0890a06": "示清淨居士(李堤舉獻臣)",
    "T47n1998A_019:0890a07": "佛言。若有欲知佛境界。當淨其意如虛空。遠",
    "T47n1998A_019:0890a08": "離妄想及諸取。令心所向皆無礙。佛境界非",
    "T47n1998A_019:0890a09": "是外境界有相。佛乃自覺聖智之境界也。決",
    "T47n1998A_019:0890a10": "欲知此境界。不假莊嚴修證而得。當淨意根",
    "T47n1998A_019:0890a11": "下無始時來客塵煩惱之染。如虛空之寬曠。",
    "T47n1998A_019:0890a12": "遠離意識中諸取。虛偽不實妄想亦如虛空。",
    "T47n1998A_019:0890a13": "則此無功用妙心。所向自然無滯礙矣。",
    "T47n1998A_019:0890a14": "佛又言。不應於一法一事一身一國土一眾",
    "T47n1998A_019:0890a15": "生道於如來。應遍於一切處見於如來。佛者",
    "T47n1998A_019:0890a16": "覺義。謂於一切處。常遍覺故。所謂遍見者。見",
    "T47n1998A_019:0890a17": "自己本源自性天真佛。無一時一處一法一",
    "T47n1998A_019:0890a18": "事一身一國土一眾生界中而不遍故也。眾",
    "T47n1998A_019:0890a19": "生迷此。而輪轉三界。受種種苦。諸佛悟此。",
    "T47n1998A_019:0890a20": "而超諸有海。受殊勝妙樂。然苦樂皆無實體。",
    "T47n1998A_019:0890a21": "但迷悟差別。而苦樂異途耳。故枉順云。法身",
    "T47n1998A_019:0890a22": "流轉五道。名曰眾生。眾生現時法身不現是",
    "T47n1998A_019:0890a23": "也。擔荷此段大事因緣。須是有決定志。若半",
    "T47n1998A_019:0890a24": "信半疑。則沒交涉矣。古德云。學道如鑽火。",
    "T47n1998A_019:0890a25": "逢煙且莫休。直待金星現。歸家始到頭欲知。",
    "T47n1998A_019:0890a26": "到頭處。自境界他境界一如是也。",
    "T47n1998A_019:0890a27": "既學此道。十二時中遇物應緣處。不得令惡",
    "T47n1998A_019:0890a28": "念相續。或照顧不著起一惡念。當急著精彩。",
    "T47n1998A_019:0890a29": "拽轉頭來。若一向隨他去。相續不斷。非獨障",
    "T47n1998A_019:0890b01": "道。亦謂之無智慧人。昔溈山問嬾安。汝十二",
    "T47n1998A_019:0890b02": "時中。當何所務。安云牧牛。山云。汝作麼生",
    "T47n1998A_019:0890b03": "牧。安云。一回入草去。驀鼻拽將回。山云。子",
    "T47n1998A_019:0890b04": "真牧牛也。學道人制惡念。當如嬾安之牧牛。",
    "T47n1998A_019:0890b05": "則久久自純熟矣。",
    "T47n1998A_019:0890b06": "他弓莫把。他馬莫騎。他人之事莫知。此雖常",
    "T47n1998A_019:0890b07": "言。亦可為入道之資糧。但常自檢察。從旦至",
    "T47n1998A_019:0890b08": "暮。有甚利人自利之事。稍覺偏枯。當須自警。",
    "T47n1998A_019:0890b09": "不可忽也。",
    "T47n1998A_019:0890b10": "昔道林禪師。居秦望山長松之上。時人謂之",
    "T47n1998A_019:0890b11": "鳥窠和尚。白居易侍郎鎮錢塘。特入山謁之。",
    "T47n1998A_019:0890b12": "乃問。禪師坐處甚危險。師曰。老僧有甚危險。",
    "T47n1998A_019:0890b13": "侍郎險尤甚。曰弟子位鎮江山。何險之有。師",
    "T47n1998A_019:0890b14": "曰。薪火相交。識性不停。得非險乎。又問。如",
    "T47n1998A_019:0890b15": "何是佛法大意。師曰。諸惡莫作眾善奉行。曰",
    "T47n1998A_019:0890b16": "三歲孩兒也解恁麼道。師曰。三歲孩兒雖道",
    "T47n1998A_019:0890b17": "得。八十老人行不得。白遂作禮而去。今欲省",
    "T47n1998A_019:0890b18": "心力。莫管他三歲孩兒道得道不得。八十老",
    "T47n1998A_019:0890b19": "人行得行不得。但諸惡莫作。便了此語。信也",
    "T47n1998A_019:0890b20": "著。不信也著。請思之。",
    "T47n1998A_019:0890b21": "世人現行無明。矯而為善。善雖未至。豈不勝",
    "T47n1998A_019:0890b22": "寡廉鮮恥託善而為惡者。教中謂之因地不",
    "T47n1998A_019:0890b23": "真果招紆曲。苟能直心直行直取無上菩提。",
    "T47n1998A_019:0890b24": "可謂真大丈夫之所為矣。塵劫來事。只在如",
    "T47n1998A_019:0890b25": "今。如今會得。塵劫來事即時瓦解氷銷。如今",
    "T47n1998A_019:0890b26": "不會。更經塵劫。亦只如是。如是之法。亘古恒",
    "T47n1998A_019:0890b27": "然。未嘗移易一絲毫許。",
    "T47n1998A_019:0890b28": "此事許聰明靈利漢擔荷。若使聰明靈利則",
    "T47n1998A_019:0890b29": "無擔荷分。聰明靈利者雖易入。而難保任。蓋",
    "T47n1998A_019:0890c01": "入處不甚深。而力弱故也。聰明靈利者。纔聞",
    "T47n1998A_019:0890c02": "善知識說著箇中事。便眼目定動。早將心意",
    "T47n1998A_019:0890c03": "識領解了也。似此者自作障礙。永劫無有悟",
    "T47n1998A_019:0890c04": "時。外鬼作殃猶可治。此乃家親作祟。不可禳",
    "T47n1998A_019:0890c05": "禱也。永嘉云。損法財滅功德。莫不由茲心意",
    "T47n1998A_019:0890c06": "識。此之謂也。",
    "T47n1998A_019:0890c07": "士人博覽群書。本以資益性識。而返以記持",
    "T47n1998A_019:0890c08": "古人言語。蘊在胸中。作事業資談柄。殊不知。",
    "T47n1998A_019:0890c09": "聖人設教之意。所謂終日數他寶。自無半錢",
    "T47n1998A_019:0890c10": "分。看讀佛教亦然。當須見月亡指。不可依語",
    "T47n1998A_019:0890c11": "生解。古德云。佛說一切法。為度一切心。我無",
    "T47n1998A_019:0890c12": "一切心。何用一切法。有志之士。讀書看教能",
    "T47n1998A_019:0890c13": "如是。方體聖人之意少分也。",
    "T47n1998A_019:0890c14": "昔李文和都尉。參石門慈照聰禪師。悟臨濟",
    "T47n1998A_019:0890c15": "宗旨有一偈曰。學道須是鐵漢。著手心頭便",
    "T47n1998A_019:0890c16": "判。直取無上菩提。一切是非莫管。妙哉斯言。",
    "T47n1998A_019:0890c17": "可以為光明種子發機之助也。",
    "T47n1998A_019:0890c18": "世間塵勞之事。如鉤鎖連環相續不斷。得省",
    "T47n1998A_019:0890c19": "處便省。為無始時來習得熟。若不力與之爭。",
    "T47n1998A_019:0890c20": "日久月深。不知不覺入得頭深。臘月三十日。",
    "T47n1998A_019:0890c21": "卒著手脚不辦。要得臨命終時不顛錯。便從",
    "T47n1998A_019:0890c22": "如今作事處。莫教顛錯。如今作事處顛錯。欲",
    "T47n1998A_019:0890c23": "臨命終時不顛錯。無有是處。",
    "T47n1998A_019:0890c24": "古德有言。尋牛須訪跡。學道訪無心。跡在牛",
    "T47n1998A_019:0890c25": "還在。無心道易尋。所謂無心者。非如土木",
    "T47n1998A_019:0890c26": "瓦石頑然無知。謂觸境遇緣。心定不動。不取",
    "T47n1998A_019:0890c27": "著諸法。一切處蕩然無障無礙。無所染污。亦",
    "T47n1998A_019:0890c28": "不住在無染污處。觀身觀心如夢如幻。亦不",
    "T47n1998A_019:0890c29": "住在夢幻虛無之境。到得如此境界。方始謂",
    "T47n1998A_019:0891a01": "之真無心。且非口頭說底無心。若未得真無",
    "T47n1998A_019:0891a02": "心。只據說底。與默照邪禪。何以異哉。",
    "T47n1998A_019:0891a03": "佛是眾生藥。眾生病除藥亦無用。或病去藥",
    "T47n1998A_019:0891a04": "存。入佛境界。而不能入魔境界。其病與眾生",
    "T47n1998A_019:0891a05": "未除之病等。病瘥藥除。佛魔俱掃。始於此段",
    "T47n1998A_019:0891a06": "大事因緣。有少分相應耳。",
    "T47n1998A_019:0891a07": "歸宗斬蛇。南泉斬猫兒。學語之流。多謂之當",
    "T47n1998A_019:0891a08": "機妙用。亦謂之大用現前不存軌則。殊不",
    "T47n1998A_019:0891a09": "知。總不是這般道理。具超方眼。舉起便知",
    "T47n1998A_019:0891a10": "落處。若大法不明。打瓦鑽龜何時是了。",
    "T47n1998A_019:0891a11": "欲空萬法。先淨自心。自心清淨。諸緣息矣。諸",
    "T47n1998A_019:0891a12": "緣既息。體用皆如。體即自心。清淨之本源。用",
    "T47n1998A_019:0891a13": "即自心。變化之妙用。入淨入穢。無所染著。若",
    "T47n1998A_019:0891a14": "大海之無風。如太虛之雲散。得到如是田地。",
    "T47n1998A_019:0891a15": "方可謂之學佛人。未得如是。請快著精彩。",
    "T47n1998A_019:0891a16": "近日叢林。以古人奇言妙語問答。為差別因",
    "T47n1998A_019:0891a17": "緣狐媚學者。殊不本其實。諸佛說法。唯恐",
    "T47n1998A_019:0891a18": "人不會。縱有隱覆之說。則旁引譬喻。令眾生",
    "T47n1998A_019:0891a19": "悟入而已。如僧問馬祖。如何是佛。祖云。即心",
    "T47n1998A_019:0891a20": "是佛。於此悟入。又有何差別。於此不悟。即此",
    "T47n1998A_019:0891a21": "即心是佛。便是差別因緣。",
    "T47n1998A_019:0891a22": "凡看經教及古德入道因緣。心未明了。覺得",
    "T47n1998A_019:0891a23": "迷悶沒滋昧。如咬鐵橛相似。時正好著力。",
    "T47n1998A_019:0891a24": "第一不得放捨。乃是意識不行。思想不到。絕",
    "T47n1998A_019:0891a25": "分別滅理路處。尋常可以說得道理。分別得",
    "T47n1998A_019:0891a26": "行處。盡是情識邊事。往往多認賊為子。不可",
    "T47n1998A_019:0891a27": "不知也。",
    "T47n1998A_019:0891a28": "有一種人。早晨看經念佛懺悔。晚間縱口業",
    "T47n1998A_019:0891a29": "罵詈人。次日依前禮佛懺悔。卒歲窮年。以為",
    "T47n1998A_019:0891b01": "日課。此乃愚之甚也。殊不知。梵語懺摩。此",
    "T47n1998A_019:0891b02": "云悔過。謂之斷相續心。一斷永不復續。一懺",
    "T47n1998A_019:0891b03": "永不復造。此吾佛懺悔之意。學道之士。不可",
    "T47n1998A_019:0891b04": "不知也。",
    "T47n1998A_019:0891b05": "學道人。十二時中心意識常要寂靜。無事亦",
    "T47n1998A_019:0891b06": "須靜坐。令心不放逸。身不動搖。久久習熟。",
    "T47n1998A_019:0891b07": "自然身心寧怗。於道有趣向分。寂靜波羅蜜。",
    "T47n1998A_019:0891b08": "定眾生散亂妄覺耳。若執寂靜處便為究竟。",
    "T47n1998A_019:0891b09": "則被默照邪禪之所攝持矣。",
    "T47n1998A_019:0891b10": "趙州和尚云。老僧十二時中。除二時粥飯是",
    "T47n1998A_019:0891b11": "雜用心。餘無雜用心處。此是這老和尚真實",
    "T47n1998A_019:0891b12": "行履處。不用作佛法禪道會。",
    "T47n1998A_019:0891b13": "善惡皆從自心起。且道。離却舉足動步思量",
    "T47n1998A_019:0891b14": "分別外。喚甚麼作自心。自心却從甚麼處起。",
    "T47n1998A_019:0891b15": "若識得自心起處。無邊業障一時清淨。種種",
    "T47n1998A_019:0891b16": "殊勝不求而自至矣。",
    "T47n1998A_019:0891b17": "生從何處來。死向何處去。知得來去處。方名",
    "T47n1998A_019:0891b18": "學佛人。知生死底是阿誰。受生死底復是阿",
    "T47n1998A_019:0891b19": "誰。不知來去處底又是阿誰。忽然知得來去",
    "T47n1998A_019:0891b20": "處底。又是阿誰。看此話眼眨眨地理會不得。",
    "T47n1998A_019:0891b21": "肚裏七上八下。方寸中如頓却一團火相似",
    "T47n1998A_019:0891b22": "底。又是阿誰。若要識。但向理會不得處識",
    "T47n1998A_019:0891b23": "取。若便識得。方知生死決定不相干涉。",
    "T47n1998A_019:0891b24": "學道人。逐日但將檢點他人底工夫。常自檢",
    "T47n1998A_019:0891b25": "點。道業無有不辦。或喜或怒。或靜或鬧。皆是",
    "T47n1998A_019:0891b26": "檢點時節。",
    "T47n1998A_019:0891b27": "趙州狗子無佛性話。喜怒靜鬧處。亦須提撕。",
    "T47n1998A_019:0891b28": "第一不得用意等悟。若用意等悟。則自謂我",
    "T47n1998A_019:0891b29": "即今迷。執迷待悟。縱經塵劫。亦不能得悟。",
    "T47n1998A_019:0891c01": "但舉話頭時。略抖擻精神看。是箇甚麼道",
    "T47n1998A_019:0891c02": "理。",
    "T47n1998A_019:0891c03": "趙州云。佛之一字。吾不喜聞。佛字尚不喜",
    "T47n1998A_019:0891c04": "聞。想無閑工夫管閑事。逐日波波地。檢點",
    "T47n1998A_019:0891c05": "他人也。",
    "T47n1998A_019:0891c06": "古人提持此事。或就理或就事。或據時節。或",
    "T47n1998A_019:0891c07": "向上提持。俱無定準。教中所謂。佛以一音演",
    "T47n1998A_019:0891c08": "說法。眾生隨類各得解。是也。",
    "T47n1998A_019:0891c09": "獻臣道友。在富貴中。不為富貴所迷。知",
    "T47n1998A_019:0891c10": "有此一段大事因緣。決定透脫生死。予",
    "T47n1998A_019:0891c11": "得譴來衡陽。與之相聚。首尾四年。只同",
    "T47n1998A_019:0891c12": "一日。守官政事不苟簡。凡百從寬。廉謹重",
    "T47n1998A_019:0891c13": "厚。未嘗談人過惡。此真佛菩薩所行之行",
    "T47n1998A_019:0891c14": "也。因以此軸求指示。故書此二十六段似",
    "T47n1998A_019:0891c15": "之。亦以其純誠向道甚力故。欲贊成之。",
    "T47n1998A_019:0891c16": "庶幾依此做工夫。將來發明大事。如楊大",
    "T47n1998A_019:0891c17": "年張無盡諸大老。作吾家內外護菩薩。則",
    "T47n1998A_019:0891c18": "予之言不虛發耳。",
    "T47n1998A_019:0891c19": "示東峯居士(陳通判次仲)",
    "T47n1998A_019:0891c20": "欲學此道。當於自己脚跟下理會。纔涉秋毫",
    "T47n1998A_019:0891c21": "知見。即蹉過脚跟下消息。脚跟下消息通了。",
    "T47n1998A_019:0891c22": "種種知見無非盡是脚跟下事。故祖師云。正",
    "T47n1998A_019:0891c23": "說知見時。知見即是心。當心即知見。知見即",
    "T47n1998A_019:0891c24": "如今。若如今不越一念。向脚跟下。頓亡知見。",
    "T47n1998A_019:0891c25": "便與祖師把手共行。未能如是。切忌向知見",
    "T47n1998A_019:0891c26": "上著到。士大夫學道。利根者蹉過。鈍根者難",
    "T47n1998A_019:0891c27": "入。難入則自生退屈。蹉過則起謗無疑。若要",
    "T47n1998A_019:0891c28": "著中。但將蹉過底。移在難入處。却將難入底。",
    "T47n1998A_019:0891c29": "移在蹉過處。自然怗怗地。不作難入蹉過之",
    "T47n1998A_019:0892a01": "解矣。得如此了。却好向遮裏全身放下。放下",
    "T47n1998A_019:0892a02": "時亦不得作放下道理。古德所謂放蕩長如",
    "T47n1998A_019:0892a03": "癡兀人。他家自有通人愛。又清涼云。放曠任",
    "T47n1998A_019:0892a04": "其去住。靜鑑覺其源流。語證則不可示人。說",
    "T47n1998A_019:0892a05": "理則非證不了。而今人纔聞恁麼說話。將為",
    "T47n1998A_019:0892a06": "實有恁麼事。便道我證我悟。將出呈似人不",
    "T47n1998A_019:0892a07": "得。一向說高禪。七縱八橫。胡說亂道。謾神",
    "T47n1998A_019:0892a08": "諕鬼。將謂祖師門下事只如此。殊不知。親證",
    "T47n1998A_019:0892a09": "親悟底。唯親證親悟底人。不假言詞。自然與",
    "T47n1998A_019:0892a10": "之默默相契矣。相契處亦不著作意和會。如",
    "T47n1998A_019:0892a11": "水入水。似金博金。舉一明三。目機銖兩。到這",
    "T47n1998A_019:0892a12": "箇田地。方可說離言說相。離文字相。離心緣",
    "T47n1998A_019:0892a13": "相。不是彊為。法如是故。近世叢林。邪法橫",
    "T47n1998A_019:0892a14": "生。瞎眾生眼者。不可勝數。若不以古人公",
    "T47n1998A_019:0892a15": "案舉覺提撕。便如盲人放却手中杖子。一步",
    "T47n1998A_019:0892a16": "也行不得。將古德入道因緣。各分門類云。這",
    "T47n1998A_019:0892a17": "幾則是道眼因緣。這幾則是透聲色因緣。這",
    "T47n1998A_019:0892a18": "幾則是亡情因緣。從頭依次第逐。則摶量卜",
    "T47n1998A_019:0892a19": "度。下語商量。縱有識得此病者。將謂佛法禪",
    "T47n1998A_019:0892a20": "道。不在文字語言上。即一切撥置噇却現成。",
    "T47n1998A_019:0892a21": "粥飯了堆堆地。坐在黑山下鬼窟裏。喚作默",
    "T47n1998A_019:0892a22": "而常照。又喚作如大死底人。又喚作父母未",
    "T47n1998A_019:0892a23": "生時事。又喚作空劫已前事。又喚作威音那",
    "T47n1998A_019:0892a24": "畔消息。坐來坐去。坐得骨臀生胝。都不敢轉",
    "T47n1998A_019:0892a25": "動。喚作工夫相次純熟。却將許多閑言長語。",
    "T47n1998A_019:0892a26": "從頭作道理商量。傳授一遍。謂之宗旨。方寸",
    "T47n1998A_019:0892a27": "中依舊黑漫漫地。本要除人我。人我愈高。本",
    "T47n1998A_019:0892a28": "要滅無明。無明愈大。殊不知。此事唯親證親",
    "T47n1998A_019:0892a29": "悟。始是究竟。纔有一言半句作奇特解玄妙",
    "T47n1998A_019:0892b01": "解祕密解可傳可授。便不是正法。正法無傳",
    "T47n1998A_019:0892b02": "無授。唯我證爾證。眼眼相對。以心傳心。令",
    "T47n1998A_019:0892b03": "佛祖慧命相續不斷。然後推己之餘。為物作",
    "T47n1998A_019:0892b04": "則。故達磨云。吾本來茲土。傳法救迷情。一",
    "T47n1998A_019:0892b05": "華開五葉。結果自然成是也。所謂傳法者。乃",
    "T47n1998A_019:0892b06": "心法也。心法無形段。所傳者前所云我證爾",
    "T47n1998A_019:0892b07": "證底是也。若彼此不證。向心外取證則有宗",
    "T47n1998A_019:0892b08": "旨玄妙奇特可傳可授。便有我會爾不會。生",
    "T47n1998A_019:0892b09": "輕薄想。增長我見。如來說為可憐愍者。妙喜",
    "T47n1998A_019:0892b10": "禪無難參易參之異。只要參禪人向未痾已",
    "T47n1998A_019:0892b11": "前坐斷生死路頭。直下不疑佛不疑祖不疑",
    "T47n1998A_019:0892b12": "生不疑死。難參易參。差別在人。不干禪事。往",
    "T47n1998A_019:0892b13": "往聰明靈利漢。多是求速效要。口裏有可得",
    "T47n1998A_019:0892b14": "說。面前有可得憑仗。殊不知。此事得者。如",
    "T47n1998A_019:0892b15": "生師子返擲。在當人日用二六時中。如水銀",
    "T47n1998A_019:0892b16": "落地。大底大圓。小底小圓。不用安排。不假造",
    "T47n1998A_019:0892b17": "作。自然活鱍鱍地。常露現前。正當恁麼時。方",
    "T47n1998A_019:0892b18": "始契得一宿覺所謂不見一法即如來方得名",
    "T47n1998A_019:0892b19": "為觀自在。苟未能如是。且暫將這作聰明說",
    "T47n1998A_019:0892b20": "道理底。置在一邊。却向沒撈摸處。沒滋味",
    "T47n1998A_019:0892b21": "處。試撈摸咬嚼看。撈摸來撈摸去。咬嚼來咬",
    "T47n1998A_019:0892b22": "嚼去。忽然向沒滋味處咬著舌頭。沒撈摸處",
    "T47n1998A_019:0892b23": "打失鼻孔。方知趙州老人道。未出家時被菩",
    "T47n1998A_019:0892b24": "提使。出家後使得菩提。有時拈一莖草作丈",
    "T47n1998A_019:0892b25": "六金身。有時將丈六金身却作一莖草。用建",
    "T47n1998A_019:0892b26": "立亦在我。掃蕩亦在我。說道理亦在我。不說",
    "T47n1998A_019:0892b27": "道理亦在我。我為法王。於法自在。說即有",
    "T47n1998A_019:0892b28": "若干。不說即無若干。得如是自在了。何適",
    "T47n1998A_019:0892b29": "而不自得。梵語般若。此云智慧。未有明般若。",
    "T47n1998A_019:0892c01": "而有貪欲瞋恚癡者。未有明般若。而毒害眾",
    "T47n1998A_019:0892c02": "生者。作如此等事底。與般若背馳。焉得謂",
    "T47n1998A_019:0892c03": "之有智慧。妙喜尋常為箇中人說。纔覺日用",
    "T47n1998A_019:0892c04": "應緣處。省力時便是當人得力處。得力處省",
    "T47n1998A_019:0892c05": "無限力。省力處得無限力。往往見說得多了。",
    "T47n1998A_019:0892c06": "却似泗州人見大聖。殊不知。妙喜恁麼說。正",
    "T47n1998A_019:0892c07": "是平昔行履處。恐有信不及者。不免再四提",
    "T47n1998A_019:0892c08": "撕舉覺拕泥帶水。蓋曾為浪子偏憐客爾。",
    "T47n1998A_019:0892c09": "示智通居士(黃提宮伯成)",
    "T47n1998A_019:0892c10": "從上諸聖。無言語傳授。只說以心傳心而已。",
    "T47n1998A_019:0892c11": "今時多是師承學解。背却此心。以語言傳授。",
    "T47n1998A_019:0892c12": "謂之宗旨。為人師者。眼既不正。而學者又無",
    "T47n1998A_019:0892c13": "決定志。急欲會禪。圖口不空。有可說耳。欲得",
    "T47n1998A_019:0892c14": "心地開通。到究竟安樂之處。不亦難乎。",
    "T47n1998A_019:0892c15": "古德云。句能剗意。意能剗句。意句交馳。是",
    "T47n1998A_019:0892c16": "為可畏。又云。意中不停句。句中不停意。如招",
    "T47n1998A_019:0892c17": "慶問羅山云。巖頭和尚道。恁麼恁麼。不恁麼",
    "T47n1998A_019:0892c18": "不恁麼。意旨如何。羅山遂喚大師。招慶應",
    "T47n1998A_019:0892c19": "諾。山云。雙明亦雙暗。慶便作禮而去。三日後",
    "T47n1998A_019:0892c20": "復來問。前日和尚意旨如何。山云。我盡情向",
    "T47n1998A_019:0892c21": "汝道了也。慶云。大師是把火行。山云。若如",
    "T47n1998A_019:0892c22": "是。據爾疑處問將來。慶云。如何是雙明亦雙",
    "T47n1998A_019:0892c23": "暗。山云。同生亦同死。慶又禮謝而去。後又",
    "T47n1998A_019:0892c24": "僧問羅山。同生不同死時如何。山云。如牛無",
    "T47n1998A_019:0892c25": "角。又問。同生亦同死時如何。山云。如虎戴",
    "T47n1998A_019:0892c26": "角。欲了從上來事。當以此段因緣時時在念。",
    "T47n1998A_019:0892c27": "然不得著意穿鑿。穿鑿即錯。",
    "T47n1998A_019:0892c28": "莫愛諸方奇言妙句。宗師各自主張。密室傳",
    "T47n1998A_019:0892c29": "授底。古人公案之類。此等雜毒。收拾在藏識",
    "T47n1998A_019:0893a01": "中。劫劫生生取不出生死岸頭。非獨不得力。",
    "T47n1998A_019:0893a02": "日用亦被此障礙。道眼不得明徹。古人不得",
    "T47n1998A_019:0893a03": "已。見汝學者差別知解多而背道泥語言。故",
    "T47n1998A_019:0893a04": "以差別之藥。治汝差別之病。令汝心地安樂",
    "T47n1998A_019:0893a05": "到無差別境界。今返以差別語言為奇特。執",
    "T47n1998A_019:0893a06": "藥為病。可不悲夫。",
    "T47n1998A_019:0893a07": "古德云。佛是眾生藥。有眾生病。即用無眾生",
    "T47n1998A_019:0893a08": "病用藥。即藥返為病。甚於有病者。前所云。雜",
    "T47n1998A_019:0893a09": "毒不可收拾在藏識中。亦此之謂也。",
    "T47n1998A_019:0893a10": "日用塵勞中。種種不如意事。是眾生病。一念",
    "T47n1998A_019:0893a11": "回光返照。是佛藥。苟能於佛於眾生。直下不",
    "T47n1998A_019:0893a12": "生分別。則病瘥藥除。始契得。龐公所謂。日用",
    "T47n1998A_019:0893a13": "事無別。唯吾自偶諧。頭頭非取捨。處處勿張",
    "T47n1998A_019:0893a14": "乖之語矣。",
    "T47n1998A_019:0893a15": "學此道。未得箇入頭處時。覺得千難萬難。聞",
    "T47n1998A_019:0893a16": "宗師舉覺愈覺難會。蓋以取證求歇底心不",
    "T47n1998A_019:0893a17": "除。返被此作障礙。此心纔歇。方知非難非易。",
    "T47n1998A_019:0893a18": "亦非師家可以傳授。",
    "T47n1998A_019:0893a19": "知迷不悟。是大錯。執迷待悟。其錯益大。何",
    "T47n1998A_019:0893a20": "以故。為不覺故迷。執迷待悟。乃不覺中又不",
    "T47n1998A_019:0893a21": "覺。迷中又迷。決欲破此兩重關。請一時放下",
    "T47n1998A_019:0893a22": "著。若放不下。迷迷悟悟。盡未來際何時休",
    "T47n1998A_019:0893a23": "歇。",
    "T47n1998A_019:0893a24": "學道人。日用空境易而空心難。境空而心不",
    "T47n1998A_019:0893a25": "空。心為境所勝。但空心而境自空矣。若心已",
    "T47n1998A_019:0893a26": "空。而更起第二念。欲空其境。則是此心未得",
    "T47n1998A_019:0893a27": "空。復為境所奪。此病不除。生死無由出離。不",
    "T47n1998A_019:0893a28": "見龐公呈馬祖偈云。十方同聚會。箇箇學無",
    "T47n1998A_019:0893a29": "為。此是選佛場。心空及第歸。此心既空矣。心",
    "T47n1998A_019:0893b01": "外復有何物而可空耶。思之。",
    "T47n1998A_019:0893b02": "但得本莫愁末。空却此心是本。既得本則種",
    "T47n1998A_019:0893b03": "種語言種種智慧。日用應物隨緣。七顛八倒。",
    "T47n1998A_019:0893b04": "或喜或怒。或好或惡。或順或逆。皆末也。於隨",
    "T47n1998A_019:0893b05": "緣處能自覺知。則無少無剩。",
    "T47n1998A_019:0893b06": "古人入門便棒便喝。唯恐學者承當不性燥。",
    "T47n1998A_019:0893b07": "況忉忉怛怛。說事說理。說玄說妙。草裏輥耶。",
    "T47n1998A_019:0893b08": "近年已來。此道衰微。據高座為人師者。只以",
    "T47n1998A_019:0893b09": "古人公案。或褒或貶。或密室傳授。為禪道者。",
    "T47n1998A_019:0893b10": "或以默然無言。為威音那畔空劫已前事。為",
    "T47n1998A_019:0893b11": "禪道者。或以眼見耳聞舉覺提撕。為禪道者。",
    "T47n1998A_019:0893b12": "或以猖狂妄行擊石火閃電光。舉了便會了。",
    "T47n1998A_019:0893b13": "一切撥無。為禪道者。如此等既非。却那箇是",
    "T47n1998A_019:0893b14": "著實處。若有著實處。則與此等何異。具眼者",
    "T47n1998A_019:0893b15": "舉起便知。",
    "T47n1998A_019:0893b16": "此道無限劑。世間塵勞亦無限劑。但看當人",
    "T47n1998A_019:0893b17": "日用所向如何爾。故華嚴經云於諸世間。心",
    "T47n1998A_019:0893b18": "如虛空無所染著。普觀諸法真實之相。發大",
    "T47n1998A_019:0893b19": "誓願滅眾生苦。永不厭捨大乘志願。滅一切",
    "T47n1998A_019:0893b20": "見。修諸菩薩平等行願。所謂平等行願。乃亦",
    "T47n1998A_019:0893b21": "無限劑心。所向處無障無礙是也。",
    "T47n1998A_019:0893b22": "學世間事。用心不到。則學不成。學出世間",
    "T47n1998A_019:0893b23": "法。無爾用心處。纔擬用心推求。則千里萬里",
    "T47n1998A_019:0893b24": "沒交涉矣。雖然如是。無用心處。無摸[打丁+索]處。無",
    "T47n1998A_019:0893b25": "著力處。正好著力。莫見恁麼道。又節外生枝。",
    "T47n1998A_019:0893b26": "云既無用心無摸[打丁+索]無著力。却如何趣向。若",
    "T47n1998A_019:0893b27": "作此見。轉沒交涉矣。",
    "T47n1998A_019:0893b28": "示妙證居士(聶寺丞)",
    "T47n1998A_019:0893b29": "無常迅速。生死事大。眾生界中順生死底事。",
    "T47n1998A_019:0893c01": "如麻似粟。撥整了一番。又一番到來。若不把",
    "T47n1998A_019:0893c02": "生死兩字貼在鼻尖兒上作對治。則直待臘",
    "T47n1998A_019:0893c03": "月三十日。手忙脚亂。如落湯螃蟹時。方始知",
    "T47n1998A_019:0893c04": "悔則遲也。若要直截。請從而今便截斷。",
    "T47n1998A_019:0893c05": "學世間法。須要理會得分曉。學出世間法。却",
    "T47n1998A_019:0893c06": "全要理會不得。方有趣向分。既理會不得。却",
    "T47n1998A_019:0893c07": "如何趣向。但恁麼究取。",
    "T47n1998A_019:0893c08": "佛是眾生界中了事漢。眾生是佛界中不了",
    "T47n1998A_019:0893c09": "事漢。欲得一如。但佛與眾生。一時放下。則無",
    "T47n1998A_019:0893c10": "了無不了。故古德云。但於事上通無事。見色",
    "T47n1998A_019:0893c11": "聞聲不用聾。",
    "T47n1998A_019:0893c12": "僧問趙州。柏樹子還有佛性也無。州云有。僧",
    "T47n1998A_019:0893c13": "云。幾時成佛。州云。待虛空落地。僧云。虛空",
    "T47n1998A_019:0893c14": "幾時落地。州云。待柏樹子成佛。看此話。不得",
    "T47n1998A_019:0893c15": "作柏樹子不成佛想。虛空不落地想。畢竟如",
    "T47n1998A_019:0893c16": "何。虛空落地時。柏樹子成佛。柏樹子成佛時。",
    "T47n1998A_019:0893c17": "虛空落地。定也思之。",
    "T47n1998A_019:0893c18": "佛是無事底人。住世四十九年。隨眾生根性。",
    "T47n1998A_019:0893c19": "應病與藥。權實頓漸。半滿偏圓。說一大藏教。",
    "T47n1998A_019:0893c20": "皆無事法也。眾生無始時來。為心意識之所",
    "T47n1998A_019:0893c21": "流轉。流轉時渾不覺知。故佛在般若會上。說",
    "T47n1998A_019:0893c22": "諸法空相。謂眼耳鼻舌身意。色聲香味觸法。",
    "T47n1998A_019:0893c23": "皆空徒有名字而已。到究竟處。名字亦空。空",
    "T47n1998A_019:0893c24": "亦不可得。若人夙有善根種性。只向不可得",
    "T47n1998A_019:0893c25": "處。死却心意識。方知釋迦老子道。始從鹿野",
    "T47n1998A_019:0893c26": "苑。終至跋提河。於是二中間。未甞說一字。",
    "T47n1998A_019:0893c27": "是真實語。",
    "T47n1998A_019:0893c28": "禪不在靜處。不在鬧處。不在思量分別處。不",
    "T47n1998A_019:0893c29": "在日用應緣處。然雖如是。第一不得捨却靜",
    "T47n1998A_019:0894a01": "處鬧處日用應緣處思量分別處參忽然眼",
    "T47n1998A_019:0894a02": "開。都是自家屋裏事。",
    "T47n1998A_019:0894a03": "今時士大夫學道。多是半進半退。於世事上",
    "T47n1998A_019:0894a04": "不如意。則火急要參禪。忽然世事遂意。則便",
    "T47n1998A_019:0894a05": "罷參。為無決定信故也。禪乃般若之異名。梵",
    "T47n1998A_019:0894a06": "語般若。此云智慧。當人若無決定信。又無智",
    "T47n1998A_019:0894a07": "慧。欲出生死。無有是處。",
    "T47n1998A_019:0894a08": "大慧普覺禪師法語卷第十九"
}