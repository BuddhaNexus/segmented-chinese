{
    "X72n1435_023:0325c12": "無異禪師廣錄卷第二十三",
    "X72n1435_023:0325c14": "住博山法孫　弘瀚　彚編",
    "X72n1435_023:0325c15": "首座法孫　弘裕　同集",
    "X72n1435_023:0325c16": "　　宗教答響三",
    "X72n1435_023:0325c17": "吳觀我太史問。廣瀹於過去世。種少善根。得聞向上",
    "X72n1435_023:0325c18": "一路。無柰障緣深厚。念力麤浮。雖有疑情。不能相續。",
    "X72n1435_023:0325c19": "又恨病魔羈馽。未遑參請諸方。親覩過量大人不思",
    "X72n1435_023:0325c20": "議用。獨憨山朗目兩唱導師。大費婆心。曲垂鞭影。終",
    "X72n1435_023:0325c21": "是數他珍寶。不救饑貧。二六時中。欲求少分相應。了",
    "X72n1435_023:0325c22": "不可得。何幸未充耳根。遙嚮博山玄化。卒業警語。不",
    "X72n1435_023:0325c23": "覺神馳再嘆。奇哉。飲光尊者。猶有嫡骨兒孫。以文字",
    "X72n1435_023:0325c24": "解脫。傳佛心印。身無羽翼。不能奮飛。將無失之剎那。",
    "X72n1435_023:0326a01": "恨之永劫。敢因現空上首飛錫之便。焚盥勒楮。敬問",
    "X72n1435_023:0326a02": "巾缾。願大師放額顱眼光。照我神髓。如所應作。而提",
    "X72n1435_023:0326a03": "獎之。小刻二種。皆心意識卜度依通。非實境界。而就",
    "X72n1435_023:0326a04": "中滲漏。亦不無和尚下鉗錘處矣。南望翹心。悲仰悲",
    "X72n1435_023:0326a05": "仰。",
    "X72n1435_023:0326a06": "師云。艤初遊石頭城。聞憨達朗三大師。心切歸依。為",
    "X72n1435_023:0326a07": "侍受業師。南詢得入壽昌先和尚室。蒙示以船子公",
    "X72n1435_023:0326a08": "案。祁寒溽暑。廢寢忘餐者幾六年。三大師淨其意識。",
    "X72n1435_023:0326a09": "殊不能記。辭先和尚住博山。今二十五載。數年禪者",
    "X72n1435_023:0326a10": "憧憧。獲居士頌古。并諸傳記。讀之灑然。始知有菩薩",
    "X72n1435_023:0326a11": "現居士身說法。歡喜無量。恨未得面晤教言為歉耳。",
    "X72n1435_023:0326a12": "五月八日。於信州橋菴。見空持居士翰教至。如旱逢",
    "X72n1435_023:0326a13": "甘雨。大慰未見之懷。三復竭思。不能釋手。此亦希世",
    "X72n1435_023:0326a14": "之緣也。來翰謂。向上一路。雖有疑情。不熊相續。又云。",
    "X72n1435_023:0326a15": "如所應作而提獎之。艤於此疑信相半。謂居士通身",
    "X72n1435_023:0326a16": "佛法。而復求應作之語。大似居海者向人覓水。人所",
    "X72n1435_023:0326a17": "難信。又如埋兵索戰。將謂彼不能勝。而自必勝之。又",
    "X72n1435_023:0326a18": "謂居士是菩薩示現。其謙退虗懷。為眾請法。應如是",
    "X72n1435_023:0326a19": "乎。然向上一路。難以措辭。纔開口時。白雲萬里。惟疑",
    "X72n1435_023:0326a20": "情一事。頗為能入。果不能相續。是生死心不切耳。其",
    "X72n1435_023:0326a21": "切之一字。是如所應作。此是為居士無夢說夢。好肉",
    "X72n1435_023:0326a22": "剜瘡。諒不以實法會去。不免就身打劫。將夢中境界。",
    "X72n1435_023:0326a23": "不妨一一剖析。使未知者知。已知者亦何妨助法喜",
    "X72n1435_023:0326a24": "也。悟解二種。開有多門。具在別柬。希居士審察之。不",
    "X72n1435_023:0326b01": "以煩凟為咎。若論著向上一路。只須大喝一聲。以火",
    "X72n1435_023:0326b02": "燼之。揚向他方世界。毋使淨白地上。受此塵滓穢壤",
    "X72n1435_023:0326b03": "耳。聊此復言。餘容緣晤。不宣。",
    "X72n1435_023:0326b04": "悟之一字。祖師門下。呼為毒藥。迹尚不留。況其悟耶。",
    "X72n1435_023:0326b05": "今不避犯諱。藉言之。使智愚有所料揀。宗教有所分",
    "X72n1435_023:0326b06": "疎。行者不陷於險阻岐徑。實途中助耳。",
    "X72n1435_023:0326b07": "復次論禪者。有二種悟門。一者從文字語言中。得解",
    "X72n1435_023:0326b08": "悟。二者從己分上參究得徹悟。夫解悟者力弱。徹悟",
    "X72n1435_023:0326b09": "者力強。解悟者。如聞人說物。徹悟者。如親眼見物。聞",
    "X72n1435_023:0326b10": "見雖一。疑與不疑。實霄壤之遠也。",
    "X72n1435_023:0326b11": "復次。從文字中解。未得徹悟者。有二種障。一者文字",
    "X72n1435_023:0326b12": "障。二者理障。文字障者。如人食蜜。愈食愈甜。於十二",
    "X72n1435_023:0326b13": "分教。深求諦理。生死分中。了無交涉。是謂之障。理障",
    "X72n1435_023:0326b14": "者。於實際理地。相似了了。如通身是寶。不得實用。於",
    "X72n1435_023:0326b15": "生死分中。亦無交涉。是謂之障。",
    "X72n1435_023:0326b16": "復次。從文字中解。未得徹悟者。有二種慢。一者我慢。",
    "X72n1435_023:0326b17": "二者增上慢。我慢者。謂我今已悟。眾生在迷。如我見",
    "X72n1435_023:0326b18": "處。人所不知。由此起慢。增上慢者。謂我已入聖位。上",
    "X72n1435_023:0326b19": "無佛可求。下無眾生可度。佛之一字。吾不喜聞。由此",
    "X72n1435_023:0326b20": "起慢。",
    "X72n1435_023:0326b21": "復次。從文字中解。未得徹悟者。有二種怯弱心。一者",
    "X72n1435_023:0326b22": "我見理已極。行不能逮。賢聖位中。未得親履實踐。由",
    "X72n1435_023:0326b23": "此起怯弱心。二者我見地已與佛同。實不得佛之果",
    "X72n1435_023:0326b24": "用。神通光明。於我何有。由此起怯弱心。",
    "X72n1435_023:0326c01": "復次從文字中解。未得徹悟者。有二種安隱想。一者",
    "X72n1435_023:0326c02": "謂實際理地。不受一塵。山河大地。不礙眼光。又云。圓",
    "X72n1435_023:0326c03": "同大虗。無欠無餘。大圓體中。求其生死去來。了不可",
    "X72n1435_023:0326c04": "得。由此起安隱想。二者見理雖明。不能親證。諸教乘",
    "X72n1435_023:0326c05": "中。多於淨土。惟念佛往生甚為妥當。由此起安隱想",
    "X72n1435_023:0326c06": "(已上俱為禪病)。",
    "X72n1435_023:0326c07": "復次。果徹悟。不為文字作解者。有二種實受用。一者",
    "X72n1435_023:0326c08": "得諸佛化儀。二者得諸佛果用。化儀者。謂諸佛淨穢",
    "X72n1435_023:0326c09": "土中。菩薩眷屬。聲聞眷屬。香雲花雲。幢幡寶葢雲。及",
    "X72n1435_023:0326c10": "天龍八部。與我同等。無二無別。如不爾者。是未徹悟",
    "X72n1435_023:0326c11": "故。是理有分劑故。二者得諸佛果用。謂三十二相八",
    "X72n1435_023:0326c12": "十種好。乃至九十七種。及清淨法身。并神通光明說",
    "X72n1435_023:0326c13": "法等。與我同等。無二無別。如不爾者。是未徹悟故。是",
    "X72n1435_023:0326c14": "理有分劑故。",
    "X72n1435_023:0326c15": "復次。果徹悟。不為文字作解者。具足諸菩薩無作妙",
    "X72n1435_023:0326c16": "行。謂過去諸菩薩。未來諸菩薩。現在諸菩薩。不可說",
    "X72n1435_023:0326c17": "不可說劫數。所行玅行。謂時同處同身同行同。於一",
    "X72n1435_023:0326c18": "剎那頃。一微塵許。悉皆具足。如不爾者。是未徹悟故。",
    "X72n1435_023:0326c19": "是理有分劑故。",
    "X72n1435_023:0326c20": "復次果徹悟。不為文字作解者。與十二類眾生。同一",
    "X72n1435_023:0326c21": "體性。自身入他身。他身入自身。一身入多身。多身入",
    "X72n1435_023:0326c22": "一身。彼世界入此世界。此世界入彼世界。世界入自",
    "X72n1435_023:0326c23": "身。自身入世界。入自身不見有世界。入世界不見有",
    "X72n1435_023:0326c24": "自身。互攝互融。無壞無雜。復於眾生分中。同一悲仰。",
    "X72n1435_023:0327a01": "又於眾生分中。起同體大悲。謂善與惡。悉無自性。皆",
    "X72n1435_023:0327a02": "自心現量。既無心外之境。以無作用。興慈運悲。不妨",
    "X72n1435_023:0327a03": "於無性體中。而解脫無性眾生也。如不爾者。是未徹",
    "X72n1435_023:0327a04": "悟故。是理有分劑故。",
    "X72n1435_023:0327a05": "復次。果徹悟。不為文字作解者。與十二類眾生。同一",
    "X72n1435_023:0327a06": "幻化故。謂緣生無性。生本無生。無性緣生。眾生何有",
    "X72n1435_023:0327a07": "實。如幻化。吾與之居。如不爾者。是未徹悟故。是理有",
    "X72n1435_023:0327a08": "分劑故(已上是悟心者實受用。非解者能知也)。",
    "X72n1435_023:0327a09": "復次。從語言中作解。未得徹悟者。流出無邊狂解。有",
    "X72n1435_023:0327a10": "以日用事無別。惟吾自偶偕。而生狂解。有以隨流認",
    "X72n1435_023:0327a11": "得性。無喜亦無憂。而生狂解。有以神通并妙用。運水",
    "X72n1435_023:0327a12": "及搬柴。而生狂解。有以本來無一物。何處惹塵埃。而",
    "X72n1435_023:0327a13": "生狂解。有以對境心數起。菩提作麼長。而生狂解。有",
    "X72n1435_023:0327a14": "以山河及大地。全露法王身。而生狂解。有以無明實",
    "X72n1435_023:0327a15": "性即佛性。幻化空身即法身。而生狂解。有以入門便",
    "X72n1435_023:0327a16": "打。而生狂解。有以答問機緣。口頭快便。而生狂解。有",
    "X72n1435_023:0327a17": "以不必參究。直下承當。而生狂解。有以入門便罵。而",
    "X72n1435_023:0327a18": "生狂解。有以習學詩賦詞章工巧技業。而生狂解。有",
    "X72n1435_023:0327a19": "以放下又放下。開口即錯。而生狂解。嗟呼。醍醐上味。",
    "X72n1435_023:0327a20": "為世所珍。遇斯等人。反成毒藥。良以正法傾頺。邪魔",
    "X72n1435_023:0327a21": "熾盛。相續眷屬。彌滿世間。於生死分中留心者。不可",
    "X72n1435_023:0327a22": "不先燭破此虗妄境界也。更有三句葛藤。不可不為",
    "X72n1435_023:0327a23": "居士說破。古德云。如何是禪。猢猻上樹尾連顛。如何",
    "X72n1435_023:0327a24": "是禪。猛火著油煎。如何是禪。碌磚。即此是祖師傳的",
    "X72n1435_023:0327b01": "葛藤。然雖如是。分明向汝道。相續也大難。",
    "X72n1435_023:0327b02": "余集生冏卿。問先輩云。五宗自溈山而下。取人甚嚴。",
    "X72n1435_023:0327b03": "於是溈仰法眼先絕。絕乎否耶。洞山數傳至太陽。法",
    "X72n1435_023:0327b04": "不輕授。年且八十矣。嘆無可繼。遂以衣履。別寄浮山",
    "X72n1435_023:0327b05": "遠求法器。而僅得投子一人。當此之時。洞下不絕如",
    "X72n1435_023:0327b06": "綫。及投子得芙蓉。而玄風再振。弘衍至今。今之師雲",
    "X72n1435_023:0327b07": "門臨濟而未至者。皆翻然舍而宗之。儻所稱。取之嚴",
    "X72n1435_023:0327b08": "者。得之必精。得之精者。傳之必遠。非耶。夫曹洞一脈。",
    "X72n1435_023:0327b09": "愈微而愈不泯。有如此。豈臨濟一脈。轉捷而轉失傳",
    "X72n1435_023:0327b10": "乎。邇來修忌三祇。覺希一宿。翕習成風。至有纔著袈",
    "X72n1435_023:0327b11": "裟。便行棒喝者。問之則曰臨濟宗也。臨濟宗固如是",
    "X72n1435_023:0327b12": "乎。坡公云。借君拍板與捫槌。我也逢場作戲。至目鉗",
    "X72n1435_023:0327b13": "鎚為戲劇。學人之過與。抑亦其師之過耶。請師昌言",
    "X72n1435_023:0327b14": "之。",
    "X72n1435_023:0327b15": "師云。吾宗遡自達磨大師。傳佛心印。觀我東震旦。有",
    "X72n1435_023:0327b16": "大乘氣象。受二十七祖般若多羅尊者讖云。震旦雖",
    "X72n1435_023:0327b17": "濶無別路。要假兒孫脚下行。特特航海而來。初見梁",
    "X72n1435_023:0327b18": "武問答時。便不順些子人情。如用一把鐵掃帚相似。",
    "X72n1435_023:0327b19": "乃至九年面壁。為法求人。神光立雪齊腰。猶呵為輕",
    "X72n1435_023:0327b20": "心慢心。欲冀真乘。徒勞勤苦。良以師嚴則道尊。因真",
    "X72n1435_023:0327b21": "則果正。是以斷臂安心。忘身為法。以及負舂槽廠。不",
    "X72n1435_023:0327b22": "避陸沉。方得大法流行。龍象競出。然六祖雖曰得道",
    "X72n1435_023:0327b23": "者如林。其正傳者惟青原南嶽二大士耳。馬大師一",
    "X72n1435_023:0327b24": "足蹋殺天下。一口吸盡西江。是何等根性行業。而印",
    "X72n1435_023:0327c01": "心後。尚侍嶽師一十五載。日益玄奧。及至開堂。猶命",
    "X72n1435_023:0327c02": "僧驗過。曰三十年不曾少鹽醬。嶽始然之。古人如此",
    "X72n1435_023:0327c03": "嚴密。載在方冊者。歷歷可考。豈敢畏絕嗣。而授諸非",
    "X72n1435_023:0327c04": "器乎。溈仰雲門。傳燈列譜。雖稱斷絕。而流裔受派者。",
    "X72n1435_023:0327c05": "至今猶存。法眼一宗。至永明壽大師。高麗嗣法者三",
    "X72n1435_023:0327c06": "十六人。其德澤滋盛。流溢遐遠。又不可以識心測之。",
    "X72n1435_023:0327c07": "謂其斷續也。洞山五傳至太陽玄。玄寄直裰皮履於",
    "X72n1435_023:0327c08": "遠公處。而得投子青。青得芙蓉楷。楷得丹霞淳。淳得",
    "X72n1435_023:0327c09": "長蘆了。了得天童珏。珏得雪竇鑑。乃至　國初。萬松",
    "X72n1435_023:0327c10": "秀。雪庭裕。展轉相傳。至我壽昌先和尚。實曹洞正傳。",
    "X72n1435_023:0327c11": "其源深流遠如此。臨濟至風穴。將墜於地。而得首山",
    "X72n1435_023:0327c12": "念。念得汾陽昭。昭得石霜圓。中興於世。乃至　國初。",
    "X72n1435_023:0327c13": "天如則。楚石琦。光明烜赫。至於天奇絕。以四家頌古。",
    "X72n1435_023:0327c14": "悉皆詮釋。宗風由此一變。識者惜焉。葢宗乘中事。貴",
    "X72n1435_023:0327c15": "在心髓相符。不獨在門庭相紹。故論其絕者。五宗皆",
    "X72n1435_023:0327c16": "絕。論其存者。五宗皆存。果得其人。則見知聞知。先後",
    "X72n1435_023:0327c17": "一揆。絕何甞絕。苟非其人。則乳添水而味薄。烏三寫",
    "X72n1435_023:0327c18": "而成馬。存豈真存。如居士所問。取之嚴者。得之必精。",
    "X72n1435_023:0327c19": "得之精者。傳之必遠。余意正然。不意居士亦見及此。",
    "X72n1435_023:0327c20": "所以寧不得人。勿授非器。不得人者。嗣雖絕而道真。",
    "X72n1435_023:0327c21": "自無傷於大法。授非器者。名雖傳而實偽。欺於心。欺",
    "X72n1435_023:0327c22": "於佛。欺於天下。一盲引眾盲。相牽入火坑。將來鑊湯",
    "X72n1435_023:0327c23": "爐炭。劒樹刀山。知是幾多劫數。有智之士。寧可碎身",
    "X72n1435_023:0327c24": "如微塵。決不肯造此無間業也。今行棒行喝。豈但曰",
    "X72n1435_023:0328a01": "初披袈裟。即白衣居士例皆如此。殊不知古之所是。",
    "X72n1435_023:0328a02": "乃今之所非。如德山入門便棒。傳燈所載。曾打幾人。",
    "X72n1435_023:0328a03": "又如臨濟大師。一語中具三玄。一玄中具三要。四料",
    "X72n1435_023:0328a04": "揀四賓主。皆於言句中勘人。未甞以棒盲加。且一語",
    "X72n1435_023:0328a05": "中具三玄三要。則一棒一喝。悉當具三玄三要之旨。",
    "X72n1435_023:0328a06": "既一喝可分五教。一棒須具三玄。正應用時。必有差",
    "X72n1435_023:0328a07": "別。其殺活縱奪。貴在當機。豈沿街遍戶。皆以棒喝為",
    "X72n1435_023:0328a08": "應用耶。若不審來機。一槩用打。是妄立門庭。便成戲",
    "X72n1435_023:0328a09": "論。引動一班狂妄學人。墮落意坑見塹。硬作主宰。錯",
    "X72n1435_023:0328a10": "下承當。圖彼冬瓜印子。貪人禮拜供養。誑惑無識。各",
    "X72n1435_023:0328a11": "各自謂成無上道報。終決沉生死苦海。正所謂邪師",
    "X72n1435_023:0328a12": "過謬。非眾生咎。然在真為生死之人。具眼參方。必不",
    "X72n1435_023:0328a13": "被其所賺。嗚呼時丁末世。貴在辯正邪別真偽。須向",
    "X72n1435_023:0328a14": "本分中商量徹底。莫向法嗣上較論斷續也。",
    "X72n1435_023:0328a15": "劉心城大參問。千里餐風。連宵逼拶。大師大慈。石人",
    "X72n1435_023:0328a16": "墮淚。無奈迷雲展轉濃重。索性全抒狂臆。以當發露",
    "X72n1435_023:0328a17": "懺悔。惟師慈父。容此驕子。不惜懡[怡-台+羅]。逐欵批答。令玄",
    "X72n1435_023:0328a18": "立地轉關。頓破葛藤絡索。豈愛剝皮析骨。詶此法乳",
    "X72n1435_023:0328a19": "深恩。",
    "X72n1435_023:0328a20": "師云。宗乘冷落。舉眼無親。今天下稱知識者。莫不云",
    "X72n1435_023:0328a21": "秉達磨大師單傳之旨。交馳棒喝。彌滿世間。豈但叢",
    "X72n1435_023:0328a22": "林。即街頭傭竪。悉妄言悟入。皆邪師過謬。非眾生咎。",
    "X72n1435_023:0328a23": "余禪暇及此。髮竪心寒。恨不能以智鋒慧刃。掃除魔",
    "X72n1435_023:0328a24": "黨。以報佛恩。非敢以生滅心。造地獄業因。破夏往還。",
    "X72n1435_023:0328b01": "幸金陵諸宰官居士。護持正法。方解制。緣遇居士。以",
    "X72n1435_023:0328b02": "法門為問。心甚快然。然宗教殊途。皆歸一致。都城趨",
    "X72n1435_023:0328b03": "入。遲速不同。非敢以宗抑教。以教抑宗。真有所抑。即",
    "X72n1435_023:0328b04": "是魔人。且達磨何人耶。智者何人耶。敢妄加穿鑿。為",
    "X72n1435_023:0328b05": "分優劣乎。所趨向者。就審初機為其指迷。不由迂徑。",
    "X72n1435_023:0328b06": "當隨問隨答。不辜居士來意耳。貴在格外相詶。希勿",
    "X72n1435_023:0328b07": "以言句取則。領略在未問之先。則居士無問。博山無",
    "X72n1435_023:0328b08": "答。大圓覺中。不挂一元字脚。居士信斯語否。",
    "X72n1435_023:0328b09": "問。蒙大師垂示。一口氣不來。向甚麼處去。言思路絕。",
    "X72n1435_023:0328b10": "難咬難嚼。[囗@力]地一聲。虗空粉碎。此誠最上極則。玄雖",
    "X72n1435_023:0328b11": "凡下。戊午己未。曾亦兩年著脚。庚申劇病。竟入地獄。",
    "X72n1435_023:0328b12": "一句彌陀。如湯沃雪。何至今日。轉打之遶。此段機緣。",
    "X72n1435_023:0328b13": "亦非孟浪。似於夙劫。曾作佛隴(即天台)兒孫。每讀妙宗",
    "X72n1435_023:0328b14": "鈔。所云取舍之極。與無取捨同。覺得實實可作生西",
    "X72n1435_023:0328b15": "拄杖。實不妨與宗門向上極則。谿山各別。雲月是同。",
    "X72n1435_023:0328b16": "葢台教全以葛藤掃葛藤。以解路絕解路。四教六即",
    "X72n1435_023:0328b17": "十乘四弘。才提一句。動成二十七萬一千餘句。而宗",
    "X72n1435_023:0328b18": "旨只一心三觀。然非二十七萬一千餘句。此一心三",
    "X72n1435_023:0328b19": "觀一句不得分明。所以多句不離一句。併此一句亦",
    "X72n1435_023:0328b20": "無名字相貌可得。不待樹倒藤枯。早已句歸何處。玄",
    "X72n1435_023:0328b21": "如未死五六年後。與乾三先生。圓頂方袍。手捧三大",
    "X72n1435_023:0328b22": "部。向博山堂下。遶佛三匝。禮師足已。叉手而立。惟望",
    "X72n1435_023:0328b23": "大師。另出手眼。俯為接待。",
    "X72n1435_023:0328b24": "師云。居士於宗乘中。既兩年著脚。仍以一句彌陀。銷",
    "X72n1435_023:0328c01": "除地獄。如湯沃雪。似非孟浪。前後參差。果志慕空宗。",
    "X72n1435_023:0328c02": "何不以金剛猛燄爍之。仍待一句彌陀。不得實用。於",
    "X72n1435_023:0328c03": "斯可見。居士既全是知解。與佛隴密契。不問可知。謂",
    "X72n1435_023:0328c04": "妙宗所云。取捨之極。與無取捨同。居士即今。有取捨",
    "X72n1435_023:0328c05": "耶。無取捨耶。若有取捨。同之一字。即是妄言。縱硬作",
    "X72n1435_023:0328c06": "主宰。謂其不礙。其奈取捨何。雖百劫千生。不能脫此",
    "X72n1435_023:0328c07": "窠臼。自云淨潔。亦不作淨潔想。譬如著白衣人。入墨",
    "X72n1435_023:0328c08": "池中。自云我不染墨。豈但謾人。實自謾耳。生西要旨。",
    "X72n1435_023:0328c09": "貴在一心不亂。居士即今果不亂乎。如未究竟。生死",
    "X72n1435_023:0328c10": "熾然。縱許十念往生。此亦初心方便。假有毫釐繫念。",
    "X72n1435_023:0328c11": "是究竟法耶。非究竟法耶。如不究竟。則拄杖子折矣。",
    "X72n1435_023:0328c12": "不可不知。若謂台教以葛藤掃葛藤者。與不絆葛藤。",
    "X72n1435_023:0328c13": "優劣若何。果是智人。自當料揀。多句不離一句。以一",
    "X72n1435_023:0328c14": "句入多句可乎。若可者。譬如尋水先得其源。如得其",
    "X72n1435_023:0328c15": "源。枝派蔓流。不愁不到。若向枝蔓上尋去。雖心中了",
    "X72n1435_023:0328c16": "了。余保終其身而不能到也。妄云早已句歸何處。是",
    "X72n1435_023:0328c17": "見卵而求時夜。不亦太早計乎。",
    "X72n1435_023:0328c18": "問。蒙大師垂示云。一念識心即不思議境。非證法華",
    "X72n1435_023:0328c19": "三昧。莫望領取。又云。智者大師玅悟處。不在三大部。",
    "X72n1435_023:0328c20": "在禮法華時。卓哉我師。誰謂大宗師。非即大教主耶。",
    "X72n1435_023:0328c21": "玄輩凡愚。則妄據智者大師所云。圓頓者。初緣實相。",
    "X72n1435_023:0328c22": "造境即中。無不真實。繫緣法界。一念法界。一色一香。",
    "X72n1435_023:0328c23": "無非中道。便確信得過。不思議境。非但凡愚有分。即",
    "X72n1435_023:0328c24": "熾然婬殺盜妄。其事相不得不攝於一戒。而即此婬",
    "X72n1435_023:0329a01": "殺盜妄。一念當體。即煩惱。即菩提。即生死。即涅槃。實",
    "X72n1435_023:0329a02": "信得過。實把得牢。依此圓教。修此圓行。而不了生死。",
    "X72n1435_023:0329a03": "智者大師欺人賺人。恐無是處。",
    "X72n1435_023:0329a04": "師云。余謂。一念識心即不思議境。智大師妙悟。不在",
    "X72n1435_023:0329a05": "三大部。此即實語。誠非臆見。如一念具三千。是思大",
    "X72n1435_023:0329a06": "師親證處。非從學問中來。如云即空即假即中。是因",
    "X72n1435_023:0329a07": "緣所生法。并一色一香等語。乃從學問中來。實非大",
    "X72n1435_023:0329a08": "師悟處。居士雖信得過。皆是識心領略。既非悟入。識",
    "X72n1435_023:0329a09": "解障心。如油入麵。永無出期。不可不審。謂殺盜婬妄",
    "X72n1435_023:0329a10": "性惡即真。殊不知。即真體中。無殺盜婬妄。當體煩惱。",
    "X72n1435_023:0329a11": "當體空寂。緣生無性。等於空花。菩提涅槃。皆為賸語。",
    "X72n1435_023:0329a12": "非作故無。本性無故。而復云依此圓教。修此圓行。正",
    "X72n1435_023:0329a13": "所謂無夢說夢。不識大師行布而非行布。圓融而非",
    "X72n1435_023:0329a14": "圓融。過在學人。非在教也。吾宗門中。非不看教。祇不",
    "X72n1435_023:0329a15": "滯斯解。如單刀直入。直斬顏良為快意耳。",
    "X72n1435_023:0329a16": "問。蒙大師垂示云。才開解路。便落生死。敢不服膺。然",
    "X72n1435_023:0329a17": "所云不思議境者。即空即解即中也。此三諦只在現",
    "X72n1435_023:0329a18": "前一念識心。一念最劣。三諦一心最頓最圓。最尊貴",
    "X72n1435_023:0329a19": "無上。雖復證入甚難。而性惡法門。全性起修。全修在",
    "X72n1435_023:0329a20": "性。修性不二。直斷無明。至於見思塵沙。譬如冶鐵。粗",
    "X72n1435_023:0329a21": "垢先去。非本所期。自然先落。此一念直超三阿僧祇。",
    "X72n1435_023:0329a22": "當生便可證圓住位。直截頓頓。品位彌超。似又不獨",
    "X72n1435_023:0329a23": "輕輕便便。了一生死而已。大師大慈。願不有慮。",
    "X72n1435_023:0329a24": "師云。才開解路。便落生死。如永明大師云。圓宗所示。",
    "X72n1435_023:0329b01": "皆是未了。文字性離。始名解脫。看宗鏡錄者。誰肯謂",
    "X72n1435_023:0329b02": "性離也。皆識上生識。心上求心。愈生愈求。轉覓轉遠。",
    "X72n1435_023:0329b03": "圓覺云。以思惟心。測度如來圓覺境界。如取螢火燒",
    "X72n1435_023:0329b04": "須彌山。終不能著。如不思惟者。以何法門。謂之捷徑。",
    "X72n1435_023:0329b05": "少林云。心如墻壁。乃可入道。亦不論性善性惡。全性",
    "X72n1435_023:0329b06": "全修。祇將一句話頭。深追力究。如喪考妣。識解何生。",
    "X72n1435_023:0329b07": "果得迸開光明煥發。如紅爐烈燄。見思塵沙。豁爾氷",
    "X72n1435_023:0329b08": "消。若斫樹去根。枝葉復生無有是處。況向上一路。及",
    "X72n1435_023:0329b09": "盡玄微。去粗存細。似多著一翻心力也。極細根苗。卒",
    "X72n1435_023:0329b10": "難頓盡。直超品位。非行莫齊。言解相應。無有是處。台",
    "X72n1435_023:0329b11": "教學人。似不可以圓教自負。不求妙悟。蒸沙之語。豈",
    "X72n1435_023:0329b12": "欺我哉。",
    "X72n1435_023:0329b13": "問。藏通別圓四教。智師剏立。四教有五頌。位次分明。",
    "X72n1435_023:0329b14": "又不墮明白裏。後四頌則且置。只首一頌云。七賢七",
    "X72n1435_023:0329b15": "位藏初機。通教位中一二齊。別信并圓五品位。見思",
    "X72n1435_023:0329b16": "初伏在凡居。凡居者凡聖同居土。四淨土之一也。七",
    "X72n1435_023:0329b17": "賢者。五停心。別念處。總念處。四加行。共七位也。四加",
    "X72n1435_023:0329b18": "行位則且置。只總別念處中。一觀身不淨。五停心中。",
    "X72n1435_023:0329b19": "一數息觀。便開出八背捨。六妙門。十六特勝。觀練熏",
    "X72n1435_023:0329b20": "修等。世出世禪門。妙訣。一經開會。一一無非不思議",
    "X72n1435_023:0329b21": "圓妙法門。的的當當。穩穩貼貼。保得一念識心。眼光",
    "X72n1435_023:0329b22": "落地時。決無失脚。又何況即漸即頓。即藏即通。即別",
    "X72n1435_023:0329b23": "即圓。廉纖葛藤。無一可取。無一可捨。所謂太虗空中",
    "X72n1435_023:0329b24": "之乎者也。將錯就錯。西方極樂。大師大慈。願不有慮。",
    "X72n1435_023:0329c01": "師云。四教五頌位次分明等語。乃至一經開會。一一",
    "X72n1435_023:0329c02": "無非不思議圓妙法門。具在三大部中。此不繁引。而",
    "X72n1435_023:0329c03": "云的的當當穩穩貼貼。此是智者大師見。非學人見",
    "X72n1435_023:0329c04": "也。居士謂。保得一念識心。眼光落地。決不失脚。居士",
    "X72n1435_023:0329c05": "用那箇心保得。若用識心。識心隔陰。則不能知。宿命",
    "X72n1435_023:0329c06": "具通。恐一生難辦。臨終善惡。如人負債。強者先牽。毫",
    "X72n1435_023:0329c07": "釐念起。豈但說即。如寒拾見溈山。那事都不記了。西",
    "X72n1435_023:0329c08": "方極樂。亦是寐語也。",
    "X72n1435_023:0329c09": "問。蒙大師垂示。有大居士。問云。只提話頭。三乘十二",
    "X72n1435_023:0329c10": "部。可盡廢耶。答。何作恁麼見地。三乘自為三乘人說。",
    "X72n1435_023:0329c11": "豈不見。圓覺經云。惟除頓覺人。併法不隨順。玄奉此。",
    "X72n1435_023:0329c12": "示。豈復疑云。只提話頭。三大部可盡廢耶。然而三大",
    "X72n1435_023:0329c13": "部中。併三乘人。一總收為圓人頓覺。併四教十乘。六",
    "X72n1435_023:0329c14": "即四弘。雖復的的當當。不許一字誵訛。而實無一法",
    "X72n1435_023:0329c15": "可容隨順。所以荊溪一部金剛錍。總托一夢。懸符我",
    "X72n1435_023:0329c16": "師昨解制上堂所云。一一皆夢中事。而金剛錍末後",
    "X72n1435_023:0329c17": "一句云。忽然夢覺。問者答者。所問所答。都無所得。然",
    "X72n1435_023:0329c18": "則宗耶教耶。誰非一夢耶。然而三大部及金剛錍。畢",
    "X72n1435_023:0329c19": "竟與三乘十二部。俱不可廢。大師亦復何曾欲廢三",
    "X72n1435_023:0329c20": "乘十二部。及三大部金剛錍耶。凡愚護玄。一口氣未",
    "X72n1435_023:0329c21": "斷時。願以三大部金剛錍。作廣額屠兒。一把殺猪刀。",
    "X72n1435_023:0329c22": "臨終放下。恃有大師加被在。即未放下時。亦有凡愚",
    "X72n1435_023:0329c23": "願力在。",
    "X72n1435_023:0329c24": "師云。一句話頭。聰明學人卒難領略。謂識解多故。猿",
    "X72n1435_023:0330a01": "騰雀躍。無暫停息。欲收為圓人稱頓覺者。譬如妄號",
    "X72n1435_023:0330a02": "帝王。非敢向人說也。實無一法可容隨順。大似掩耳",
    "X72n1435_023:0330a03": "偷鈴。倘放下。一言一字。如食美味。念念不忘。況教理",
    "X72n1435_023:0330a04": "耶。思之可見。不待博山重加註脚。古人所謂。不得水",
    "X72n1435_023:0330a05": "精珠。難澄濁水。不得宗門中慧炬。實難破千萬劫之",
    "X72n1435_023:0330a06": "重昏。況夢中之夢。金剛錍三大部。恐未易與居士作",
    "X72n1435_023:0330a07": "屠刀也。",
    "X72n1435_023:0330a08": "問。台宗圓頓。尊貴無上。則且置。縱使廉纖落索。實不",
    "X72n1435_023:0330a09": "如禪宗直截透脫。而夙業深重之護玄。終不妨舍易",
    "X72n1435_023:0330a10": "從難。辭甘受苦。何以故。請先借世緣。自忖自卜。玄實",
    "X72n1435_023:0330a11": "生性薄劣。初叨第力辭館。選甫作令。亟徙寒氈。所至",
    "X72n1435_023:0330a12": "無不骯[骨*(卄/(歹*巳)/土)]重圍。笑拌頭顱一生。從喫辛喫苦中。自歌",
    "X72n1435_023:0330a13": "自舞。乃至生死大事法門。豈同兒戲。而於時所從。尚",
    "X72n1435_023:0330a14": "參究極則。既有我大師。全提正令。何須凡下免冑趨",
    "X72n1435_023:0330a15": "風。惟念達磨既開少室之宗。智師始剏佛隴之統。而",
    "X72n1435_023:0330a16": "五家宗派。烈日中天。三觀密藏。方沉闇室。一炎一冷。",
    "X72n1435_023:0330a17": "不可同年而語。遂於辭炎趨冷。千辛萬苦之護玄。不",
    "X72n1435_023:0330a18": "覺痂嗜偏投。每嘅。大蘇妙悟以後。荊溪四明一輩。孤",
    "X72n1435_023:0330a19": "燈寒燄。僅不絕於幽溪即中一綫。師資嬰杵。有懷魂",
    "X72n1435_023:0330a20": "銷色黯。持此願王。泥犁不避。無心擇便。有分奔波。牛",
    "X72n1435_023:0330a21": "順羊逆。佇師殺奪。",
    "X72n1435_023:0330a22": "師云。台宗圓頓。最尊無上。敢問。台宗所宗者。何為最",
    "X72n1435_023:0330a23": "尊無上也。若謂一心圓極之理。當求之在心。非求教",
    "X72n1435_023:0330a24": "也。我達磨大師。傳佛心印。航海而來。斥諸名相。故云",
    "X72n1435_023:0330b01": "直指人心見性成佛。其機感契悟。如人飲水冷煖自",
    "X72n1435_023:0330b02": "知。雖入不思議境。而心行處滅。向上一路。千聖不傳。",
    "X72n1435_023:0330b03": "說著箇佛字。猶為賸語。非同教家自生難易。有圓有",
    "X72n1435_023:0330b04": "頓有依傍也。有識性者。孰不能習教。惟宗門下。實難",
    "X72n1435_023:0330b05": "得人。居士何不念祖師命脈。繫如懸絲。正要得深入",
    "X72n1435_023:0330b06": "教乘者。了明大法。傳祖師心印。開眾生慧眼。實博山",
    "X72n1435_023:0330b07": "之至望也。",
    "X72n1435_023:0330b08": "問。離心意識參。既離心意識。將甚麼參。參箇甚麼。",
    "X72n1435_023:0330b09": "師云。心意識作麼生。離只將一句話頭。真參實究。如",
    "X72n1435_023:0330b10": "喪考妣相似。心意識。要起起不得。何用離耶。即此心",
    "X72n1435_023:0330b11": "意識。豈但要離。如紅爐點雪。求其蹤跡。了不可得。且",
    "X72n1435_023:0330b12": "道參箇甚麼。居士就將此是箇甚麼便好討箇下落",
    "X72n1435_023:0330b13": "如不會者。不妨疑著。良久云。散盡閒雲清野壑。海天",
    "X72n1435_023:0330b14": "大燎亮月明中。",
    "X72n1435_023:0330b15": "問。何物凡愚。蒙師不棄殷勤答問。析剝難詶。柰凡愚",
    "X72n1435_023:0330b16": "既非格外人。安得領在未問先。大師答而無答。凡愚",
    "X72n1435_023:0330b17": "問而復問。惟我大慈。幸卒教之。一蒙示云。即今若有",
    "X72n1435_023:0330b18": "取捨。同之一字。即是妄言。玄復疑。妙宗宗旨。正謂取",
    "X72n1435_023:0330b19": "舍。愈有愈無。斯為圓妙。若無之始無。不落小乘耶。",
    "X72n1435_023:0330b20": "師云。愈有愈無。斯為圓妙。殊不知。天台借路還家。終",
    "X72n1435_023:0330b21": "不墮有無窠臼。有無二字。實圓妙中影響。非始無也。",
    "X72n1435_023:0330b22": "若膠柱鼓瑟。豈但小乘。而凡夫熾然心行。欲擬之圓",
    "X72n1435_023:0330b23": "妙。大似捫空搥響。縱經多劫。終無得理。有智之士。寧",
    "X72n1435_023:0330b24": "不痛思者歟。",
    "X72n1435_023:0330c01": "問。一蒙示。以葛藤掃葛藤。與不絆葛藤者。優劣若何。",
    "X72n1435_023:0330c02": "玄復疑。不絆葛藤。豈非向上極則。若以較台宗二而",
    "X72n1435_023:0330c03": "不二。不二而二。正爭此葛藤之有無。惟我大師。實云",
    "X72n1435_023:0330c04": "非敢以宗抑教。以教抑宗。豈復置一優劣耶。若謂劣",
    "X72n1435_023:0330c05": "在人不在教。教理則不廢葛藤咎。豈獨在人耶。",
    "X72n1435_023:0330c06": "師云。不絆葛藤者。實在人非在教也。譬如生在王家。",
    "X72n1435_023:0330c07": "天然之貴。不假他營。若以功能較之。優劣實霄壤也。",
    "X72n1435_023:0330c08": "楞嚴經云。阿難縱能宣說十二部經典。不如一日修",
    "X72n1435_023:0330c09": "無漏業。華嚴又云。如日當空照。童稚閉其目。自言何",
    "X72n1435_023:0330c10": "不覩。多聞亦如是。此是教家料揀教與人優劣。不待",
    "X72n1435_023:0330c11": "擬議。而泮然氷釋矣。今時習教理者。何不提綱挈領。",
    "X72n1435_023:0330c12": "而楷定法則。經之過歟。人之過歟。",
    "X72n1435_023:0330c13": "問。一蒙示云。多句不離一句。須得水源。若尋枝蔓。妄",
    "X72n1435_023:0330c14": "云句歸何處。不太早計耶。玄竊聞。台宗專用六識。謂",
    "X72n1435_023:0330c15": "之去丈就尺。去尺就寸。又謂伐樹得根。尋水得源。豈",
    "X72n1435_023:0330c16": "不懸合我師宗旨。溯水源而掃枝蔓耶。既得其本。即",
    "X72n1435_023:0330c17": "蔓是本。既尋其源。即流是源。一句多句。多句一句。似",
    "X72n1435_023:0330c18": "無復遲早之可判也。",
    "X72n1435_023:0330c19": "師云。台宗專用六識。正類吾宗門中。騎賊馬趂賊。謂",
    "X72n1435_023:0330c20": "以馬為根也為源也可乎。若以馬為根源。是謂之昧",
    "X72n1435_023:0330c21": "却主人翁。可謂奴即不辯也。圭峯云。識如幻夢。但是",
    "X72n1435_023:0330c22": "一心八識。當與一刀。況其餘耶。若論圓極之理。當得",
    "X72n1435_023:0330c23": "其根。毋尋枝葉。當得其源。毋滯漫流也。得其根者。一",
    "X72n1435_023:0330c24": "枝皆木。得其源者。一滴皆水。若以枝葉漫流。為根本",
    "X72n1435_023:0331a01": "源流者。何啻據淮泗。而曰即阿耨達池。不亦太早計",
    "X72n1435_023:0331a02": "乎。",
    "X72n1435_023:0331a03": "問。一蒙示云。一念識心。保無失脚。用那箇心保得。若",
    "X72n1435_023:0331a04": "用識心。識心隔陰。即不能知宿命具通。恐一生難辦。",
    "X72n1435_023:0331a05": "大師慈悲警策。至此可容凡愚。未得謂得。以地獄為",
    "X72n1435_023:0331a06": "兒戲乎。然台宗專用六識。既是一家宗旨。止觀懸合。",
    "X72n1435_023:0331a07": "首楞嚴云。憶佛念佛。現前當來。必定見佛。即謂憶念",
    "X72n1435_023:0331a08": "亦用六識。確為無過故。圓人雖極圓頓。而至何位。斷",
    "X72n1435_023:0331a09": "何惑。證何理。往判諸教。諸位無不通達。學人分中正",
    "X72n1435_023:0331a10": "不必宿命神通。即教中明用六識。六識明知位次。若",
    "X72n1435_023:0331a11": "能依教修行。學人縱必不能自保。而教理可作保人。",
    "X72n1435_023:0331a12": "凡愚人作凡愚朴實語。惟望大師哀憐攝受。而卒教",
    "X72n1435_023:0331a13": "之。",
    "X72n1435_023:0331a14": "師云。台宗借用。皎如日星。自是居士錯會耳。豈不聞",
    "X72n1435_023:0331a15": "念空真。念生即無生。若以六識為主宰。譬如蒸沙作",
    "X72n1435_023:0331a16": "飯。沙非飯。本楞嚴斥能推者為心。又令微細揣摩。居",
    "X72n1435_023:0331a17": "士認定六識。不待別求寂常心性。正類乎認賊為子。",
    "X72n1435_023:0331a18": "不亦謬乎。如止觀圓頓義者。初緣實相。造境即中。無",
    "X72n1435_023:0331a19": "不真實。從實相中出。止觀二義云。法性寂然。曰止寂",
    "X72n1435_023:0331a20": "而常照。曰觀貴在起行。不滯解門。如南嶽大師。九旬",
    "X72n1435_023:0331a21": "常坐。一時圓證。非解也。又如法性經云。滅非真諦。因",
    "X72n1435_023:0331a22": "滅會真。滅尚非真。況意識耶。所引憶佛念佛等語。念",
    "X72n1435_023:0331a23": "空真念與自得心開。還存得意識也無。若以解心判",
    "X72n1435_023:0331a24": "教。便為究竟。天台不必觀心。南嶽何勞常坐。惑終不",
    "X72n1435_023:0331b01": "斷。理豈入圓。縱經多劫修行。止是說心說性之人。道",
    "X72n1435_023:0331b02": "火何曾燒口。說食豈能充饑。勿自瞞頇。思之可見也。",
    "X72n1435_023:0331b04": "無異禪師廣錄卷第二十三"
}