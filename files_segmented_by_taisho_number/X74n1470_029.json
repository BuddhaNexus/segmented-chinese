{
    "X74n1470_029:0293c09": "大方廣佛華嚴經海印道場十重行願常徧禮懺儀",
    "X74n1470_029:0293c10": "卷第二十九",
    "X74n1470_029:0293c12": "唐　蘭山雲巖慈恩寺護法國師一行沙門慧覺依經錄",
    "X74n1470_029:0293c13": "宋　蒼山載光寺沙門普瑞補註",
    "X74n1470_029:0293c14": "明　欽褒忠義忠藎四川布政佛弟子木增訂正",
    "X74n1470_029:0293c15": "雞山寂光寺沙門讀徹參閱",
    "X74n1470_029:0293c16": "天台習教觀沙門正止治定",
    "X74n1470_029:0293c17": "第二十九晌",
    "X74n1470_029:0293c18": "次十住位中後五善知識會",
    "X74n1470_029:0293c19": "一切恭敬敬禮無盡三寶。",
    "X74n1470_029:0293c20": "是諸眾等人各胡跪。嚴持香華。如法供養。願此供海",
    "X74n1470_029:0293c21": "雲。徧滿十方界。施種種上妙幢旛。眾寶為竿。寶繒為",
    "X74n1470_029:0293c22": "幢。種種雜綵以為其旛。寶網垂覆。光色徧滿。寶鐸微",
    "X74n1470_029:0293c23": "搖。音接相和。奇特妙寶。形如半月。閻浮檀金。光踰皦",
    "X74n1470_029:0293c24": "日。悉置幢上。隨諸世界業果所現。種種妙物。以為嚴",
    "X74n1470_029:0294a01": "飾。如是無數千萬億那由他諸妙幢幡。接影連輝。遞",
    "X74n1470_029:0294a02": "相間發。光明嚴潔。周徧大地。充滿十方虗空法界一",
    "X74n1470_029:0294a03": "切諸剎。以如是等諸供具。常作供養。帝網重重。諸佛",
    "X74n1470_029:0294a04": "菩薩賢聖海眾。受此供養雲。以為光明臺。廣於無邊",
    "X74n1470_029:0294a05": "界。無量無盡。願作佛事。",
    "X74n1470_029:0294a06": "供養已。一切恭敬。",
    "X74n1470_029:0294a07": "次奉施寶錯",
    "X74n1470_029:0294a08": "　寶珠自性廣大海　　七寶山等最殊勝",
    "X74n1470_029:0294a09": "　出興如斯供養雲　　諸佛等處我奉獻",
    "X74n1470_029:0294a10": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_029:0294a11": "癹囉捺薩麻英吽",
    "X74n1470_029:0294a12": "寶錯經云。有一總持。名無量種呪。皆能成就具大功",
    "X74n1470_029:0294a13": "能。總持曰。",
    "X74n1470_029:0294a14": "唵悉麻囉悉麻囉眉麻捺悉葛囉麻曷令[口*(椔田+夕)]斡吽",
    "X74n1470_029:0294a15": "次不空摩尼印呪",
    "X74n1470_029:0294a16": "唵啞麼遏布[口*(椔田+夕)]麻禰巴能麻末唧呤怛達遏怛眉浪",
    "X74n1470_029:0294a17": "雞矴薩慢怛不囉薩囉吽",
    "X74n1470_029:0294a18": "梵音讚佛",
    "X74n1470_029:0294a19": "　如來大智慧　　普淨諸世間　　世間既盡已",
    "X74n1470_029:0294a20": "　開示諸佛法　　設有人欲見　　眾生數等佛",
    "X74n1470_029:0294a21": "　靡不應其心　　而實無來處　　以為佛境界",
    "X74n1470_029:0294a22": "　專念而不息　　此人得見佛　　其數與心等",
    "X74n1470_029:0294a23": "直言讚佛",
    "X74n1470_029:0294a24": "如來應正等覺。以心自在力。無起無轉。而轉法輪。知",
    "X74n1470_029:0294b01": "一切法。恒無起故。乃至如來一切轉法處。普入一切",
    "X74n1470_029:0294b02": "眾生一切法一切業一切報中。而無所住。一切眾生",
    "X74n1470_029:0294b03": "種種語言。皆悉不離如來法輪。言音實相。即法輪故。",
    "X74n1470_029:0294b04": "如來應正等覺有三昧。名究竟無礙無畏。入此三昧",
    "X74n1470_029:0294b05": "已。於成正覺。一一身。一一口。各出一切眾生數等言",
    "X74n1470_029:0294b06": "音。一一音中。具足眾音。各各差別。而轉法輪。令一切",
    "X74n1470_029:0294b07": "眾生。皆生歡喜。能如是知轉法輪者。當知此人。則為",
    "X74n1470_029:0294b08": "隨順一切佛法。不如是知。則非隨順。",
    "X74n1470_029:0294b09": "南無大方廣佛華嚴經中華藏世界海十身無礙本",
    "X74n1470_029:0294b10": "尊毗盧遮那佛",
    "X74n1470_029:0294b11": "南無大慈大悲五百誓願五濁救苦釋迦牟尼佛",
    "X74n1470_029:0294b12": "南無東方滿月世界十二上願五濁救苦藥師琉璃",
    "X74n1470_029:0294b13": "光王佛",
    "X74n1470_029:0294b14": "南無西方極樂世界四十八願五濁救苦阿彌陀佛",
    "X74n1470_029:0294b15": "南無十方三世盡虗空界微塵剎土中大方廣佛華",
    "X74n1470_029:0294b16": "嚴經圓滿教海",
    "X74n1470_029:0294b17": "南無大方廣佛華嚴經中主於行願真理普賢菩薩",
    "X74n1470_029:0294b18": "摩訶薩",
    "X74n1470_029:0294b19": "南無大方廣佛華嚴經中主於信解證智文殊師利",
    "X74n1470_029:0294b20": "菩薩摩訶薩",
    "X74n1470_029:0294b21": "南無大慈大悲五濁救苦千手千眼觀世音菩薩摩",
    "X74n1470_029:0294b22": "訶薩",
    "X74n1470_029:0294b23": "南無大願弘深五濁救苦出無佛世安慰人心常住",
    "X74n1470_029:0294b24": "燄魔羅界地藏王菩薩摩訶薩",
    "X74n1470_029:0294c01": "南無十方三世盡虗空界微塵剎土中十信菩薩十",
    "X74n1470_029:0294c02": "住菩薩十行菩薩十迴向菩薩十地菩薩等覺菩",
    "X74n1470_029:0294c03": "薩徧法界剎海微塵數菩薩一切海眾",
    "X74n1470_029:0294c04": "南無大方廣佛華嚴經末會中修證五相處五十五",
    "X74n1470_029:0294c05": "聖者",
    "X74n1470_029:0294c06": "南無大方廣佛華嚴經末會中圓器上根百城求法",
    "X74n1470_029:0294c07": "一生之內菩薩行圓為末世頓門修證軌範善財",
    "X74n1470_029:0294c08": "菩薩摩訶薩",
    "X74n1470_029:0294c09": "南無十方三世盡虗空界微塵剎土中法身色身形",
    "X74n1470_029:0294c10": "相舍利寶塔寺宇一切佛事又於法藏及講法處",
    "X74n1470_029:0294c11": "菩薩賢聖一切海眾",
    "X74n1470_029:0294c12": "南無大願摜甲求生淨土末濁夏國護持正法護法",
    "X74n1470_029:0294c13": "國師",
    "X74n1470_029:0294c14": "至心歸命禮大方廣佛華嚴經華藏世界海本尊毗",
    "X74n1470_029:0294c15": "盧遮那佛",
    "X74n1470_029:0294c16": "　十方盡歸命　　滅罪增淨信　　願生華藏海",
    "X74n1470_029:0294c17": "　極樂淨土中",
    "X74n1470_029:0294c18": "第六海幢比丘普莊嚴清淨門解脫法門",
    "X74n1470_029:0294c19": "經云爾時善財童子(至)清淨光明辭退而行。",
    "X74n1470_029:0294c20": "　願共諸眾生　　往生華藏海　　極樂淨土中",
    "X74n1470_029:0294c21": "南無東近閻浮提南畔摩利伽羅國得普行般若境",
    "X74n1470_029:0294c22": "界清淨光明又得普莊嚴清淨門海幢比丘",
    "X74n1470_029:0294c23": "南無海幢比丘從其足下所出無數百千億長者居",
    "X74n1470_029:0294c24": "士婆羅門一切眾",
    "X74n1470_029:0295a01": "南無從海幢比丘兩膝所出無數百千億剎帝利婆",
    "X74n1470_029:0295a02": "羅門一切眾",
    "X74n1470_029:0295a03": "南無從海幢比丘腰間所出等眾生數無量仙人一",
    "X74n1470_029:0295a04": "切眾",
    "X74n1470_029:0295a05": "南無從海幢比丘兩脇所出不思議龍及不思議龍",
    "X74n1470_029:0295a06": "女一切眾",
    "X74n1470_029:0295a07": "南無從海幢比丘胸前卍字吉祥中所出無量百千",
    "X74n1470_029:0295a08": "億阿修羅王一切眾",
    "X74n1470_029:0295a09": "南無從海幢比丘背上所出無數百千億聲聞獨覺",
    "X74n1470_029:0295a10": "一切眾",
    "X74n1470_029:0295a11": "南無從海幢比丘兩肩所出無數百千億一切諸夜",
    "X74n1470_029:0295a12": "叉羅剎王眾",
    "X74n1470_029:0295a13": "南無從海幢比丘腹中所出無數百千億緊那羅王",
    "X74n1470_029:0295a14": "各有無數緊那羅女前後圍繞又出無數億百千",
    "X74n1470_029:0295a15": "乾闥婆王各有無數乾闥婆女前後圍繞一切眾",
    "X74n1470_029:0295a16": "南無從海幢比丘面門所出無數百千億一切轉輪",
    "X74n1470_029:0295a17": "聖王一切眾",
    "X74n1470_029:0295a18": "南無從海幢比丘兩目所出無數百千億日輪光明",
    "X74n1470_029:0295a19": "一切眾",
    "X74n1470_029:0295a20": "南無從海幢比丘眉間白毫中所出無量百千億帝",
    "X74n1470_029:0295a21": "釋一切眾",
    "X74n1470_029:0295a22": "南無從海幢比丘額上所出無數百千億梵天王一",
    "X74n1470_029:0295a23": "切眾",
    "X74n1470_029:0295a24": "南無從海幢比丘頭上所出無量佛剎微塵數諸菩",
    "X74n1470_029:0295b01": "薩一切眾",
    "X74n1470_029:0295b02": "南無從海幢比丘頂上所出無量百千億如來身一",
    "X74n1470_029:0295b03": "切眾",
    "X74n1470_029:0295b04": "　十方盡歸命　　滅罪增淨信　　願生華藏海",
    "X74n1470_029:0295b05": "　極樂淨土中",
    "X74n1470_029:0295b06": "第七休捨優婆夷離憂安隱幢解脫法門",
    "X74n1470_029:0295b07": "經云爾時善財童子(至)作是念已辭退而行。",
    "X74n1470_029:0295b08": "　願共諸眾生　　往生華藏海　　極樂淨土中",
    "X74n1470_029:0295b09": "次休捨優婆夷聞法修梵行處佛",
    "X74n1470_029:0295b10": "南無十方一切諸佛南無燃燈佛",
    "X74n1470_029:0295b11": "南無離垢佛南無妙幢佛",
    "X74n1470_029:0295b12": "南無勝須彌佛南無蓮華德藏佛",
    "X74n1470_029:0295b13": "南無毗盧遮那佛南無普眼佛",
    "X74n1470_029:0295b14": "南無梵壽佛南無金剛臍佛",
    "X74n1470_029:0295b15": "南無婆樓那天佛",
    "X74n1470_029:0295b16": "次休捨優婆夷",
    "X74n1470_029:0295b17": "南無海潮住處普莊嚴園林中得安隱幢解脫門休",
    "X74n1470_029:0295b18": "捨優婆夷",
    "X74n1470_029:0295b19": "　十方盡歸命　　滅罪增淨信　　願生華藏海",
    "X74n1470_029:0295b20": "　極樂淨土中",
    "X74n1470_029:0295b21": "第八毗目瞿沙仙人無勝幢解脫法門",
    "X74n1470_029:0295b22": "經云爾時善財童子(至)殷勤瞻仰辭退南行。",
    "X74n1470_029:0295b23": "　願共諸眾生　　往生華藏海　　極樂淨土中",
    "X74n1470_029:0295b24": "次毗目瞿沙令善財所見諸佛",
    "X74n1470_029:0295c01": "南無善財所見諸佛境界道場一切海眾",
    "X74n1470_029:0295c02": "次毗目瞿沙仙人",
    "X74n1470_029:0295c03": "南無南方海潮那羅境中得菩薩無勝幢解脫門毗",
    "X74n1470_029:0295c04": "目瞿沙仙人",
    "X74n1470_029:0295c05": "　十方盡歸命　　滅罪增淨信　　願生華藏海",
    "X74n1470_029:0295c06": "　極樂淨土中",
    "X74n1470_029:0295c07": "第九勝熱婆羅門無盡輪解脫法門",
    "X74n1470_029:0295c08": "經云爾時善財童子(至)繞無數帀辭退而去。",
    "X74n1470_029:0295c09": "　願共諸眾生　　往生華藏海　　極樂淨土中",
    "X74n1470_029:0295c10": "南無南方住伊沙那聚落得無盡輪解脫勝熱婆羅",
    "X74n1470_029:0295c11": "門",
    "X74n1470_029:0295c12": "南無善財童子勝緣勸導住虗空中十千初禪色界",
    "X74n1470_029:0295c13": "一切梵天眾",
    "X74n1470_029:0295c14": "南無善財童子勝緣勸導住虗空中十千惡魔十千",
    "X74n1470_029:0295c15": "自在天王十千化樂天王十千兜率陀天王十千",
    "X74n1470_029:0295c16": "三十三天王天子天女一切眷屬",
    "X74n1470_029:0295c17": "南無善財童子勝緣勸導住虗空中一切十千龍王",
    "X74n1470_029:0295c18": "十千夜叉王十千乾闥婆王十千阿修羅王十千",
    "X74n1470_029:0295c19": "迦樓羅王十千緊那羅王及無量龍女等",
    "X74n1470_029:0295c20": "南無善財童子勝緣勸導住虗空中無量一切欲界",
    "X74n1470_029:0295c21": "諸天",
    "X74n1470_029:0295c22": "　十方盡歸命　　滅罪增淨信　　願生華藏海",
    "X74n1470_029:0295c23": "　極樂淨土中",
    "X74n1470_029:0295c24": "第十慈行童女得般若波羅蜜普莊嚴解脫法",
    "X74n1470_029:0296a01": "門",
    "X74n1470_029:0296a02": "經云爾時善財童子(至)戀慕瞻仰辭退而行。",
    "X74n1470_029:0296a03": "　願共諸眾生　　往生華藏海　　極樂淨土中",
    "X74n1470_029:0296a04": "次慈行宮中一一莊嚴中一切佛",
    "X74n1470_029:0296a05": "南無毗盧遮那藏莊嚴殿中一一壁中法界內一切",
    "X74n1470_029:0296a06": "如來",
    "X74n1470_029:0296a07": "南無毗盧遮那藏莊嚴殿中一一柱中法界內一切",
    "X74n1470_029:0296a08": "如來",
    "X74n1470_029:0296a09": "南無毗盧遮那藏莊嚴殿中一一鏡中法界內一切",
    "X74n1470_029:0296a10": "如來",
    "X74n1470_029:0296a11": "南無毗盧遮那藏莊嚴殿中一一相中法界內一切",
    "X74n1470_029:0296a12": "如來",
    "X74n1470_029:0296a13": "南無毗盧遮那藏莊嚴殿中一一形中法界內一切",
    "X74n1470_029:0296a14": "如來",
    "X74n1470_029:0296a15": "南無毗盧遮那藏莊嚴殿中一一摩尼寶中法界內",
    "X74n1470_029:0296a16": "一切如來",
    "X74n1470_029:0296a17": "南無毗盧遮那藏莊嚴殿中一一莊嚴具中法界內",
    "X74n1470_029:0296a18": "一切如來",
    "X74n1470_029:0296a19": "南無毗盧遮那藏莊嚴殿中一一金鈴中法界內一",
    "X74n1470_029:0296a20": "切如來",
    "X74n1470_029:0296a21": "南無毗盧遮那藏莊嚴殿中一一寶樹中法界內一",
    "X74n1470_029:0296a22": "切如來",
    "X74n1470_029:0296a23": "南無毗盧遮那藏莊嚴殿中一一寶形像中法界內",
    "X74n1470_029:0296a24": "一切如來",
    "X74n1470_029:0296b01": "南無毗盧遮那藏莊嚴殿中一一寶瓔珞中法界內",
    "X74n1470_029:0296b02": "一切如來",
    "X74n1470_029:0296b03": "次慈行童女得法門處佛",
    "X74n1470_029:0296b04": "南無慈行童女參三十六恒河沙諸佛",
    "X74n1470_029:0296b05": "次慈行童女",
    "X74n1470_029:0296b06": "南無南方師子奮迅城中得般若波羅蜜能徧莊嚴",
    "X74n1470_029:0296b07": "解脫門慈行童女",
    "X74n1470_029:0296b08": "南無圓器上根百城求法一生之內菩薩行圓為末",
    "X74n1470_029:0296b09": "世頓門修證軌範善財菩薩摩訶薩",
    "X74n1470_029:0296b10": "　十方盡歸命　　滅罪增淨信　　願生華藏海",
    "X74n1470_029:0296b11": "　極樂淨土中",
    "X74n1470_029:0296b12": "次十不善業懺悔",
    "X74n1470_029:0296b13": "惟願帝網無盡佛法僧寶。毗盧遮那如來。普賢文殊",
    "X74n1470_029:0296b14": "海會聖眾。世出世神。慈悲本願。放大光明。照於法會。",
    "X74n1470_029:0296b15": "證盟護念。哀愍攝受。願我及一切眾生海。自從無始",
    "X74n1470_029:0296b16": "直至今時。業海無盡。帝網重重。十不善業。發露懺悔。",
    "X74n1470_029:0296b17": "夫十不善業者。外道正教權小頓漸徧圓。悉皆顯說。",
    "X74n1470_029:0296b18": "今依圓教說十善者。亦攝其餘。經云。菩薩性自遠離",
    "X74n1470_029:0296b19": "一切殺生。不畜刀杖。不懷怨恨。有慚有愧。仁恕具足。",
    "X74n1470_029:0296b20": "於一切眾生有命之者。常生利益慈念之心。是菩薩",
    "X74n1470_029:0296b21": "尚不惡心惱諸眾生。何況於他起眾生想。故以重意",
    "X74n1470_029:0296b22": "而行殺害。不悟此法。今皆懺悔。",
    "X74n1470_029:0296b23": "性不偷盜。菩薩於自資財。常知止足。於他慈恕。不欲",
    "X74n1470_029:0296b24": "侵損。若物屬他。起他物想。終不於此而生盜心。乃至",
    "X74n1470_029:0296c01": "草葉不與不取。何況其餘資生之具。不悟此法。今皆",
    "X74n1470_029:0296c02": "懺悔。",
    "X74n1470_029:0296c03": "性不邪婬。菩薩於自妻知足。不求他妻。於他妻妾。他",
    "X74n1470_029:0296c04": "所護女。親族媒定。及為法所護。尚不生貪染之心。何",
    "X74n1470_029:0296c05": "況從事。況於非道。不悟此法。今皆懺悔。",
    "X74n1470_029:0296c06": "性不妄語。菩薩常作實語真語時語。乃至夢中亦不",
    "X74n1470_029:0296c07": "忍作覆藏之語。無心欲作。何況故犯。不悟此法。今皆",
    "X74n1470_029:0296c08": "懺悔。",
    "X74n1470_029:0296c09": "性不兩舌。菩薩於諸眾生無離間心。無惱害心。不將",
    "X74n1470_029:0296c10": "此語為破彼故而向彼說。不將彼語為破此故而向",
    "X74n1470_029:0296c11": "此說。未破者不令破。已破者不增長。不喜離間。不樂",
    "X74n1470_029:0296c12": "離間。不作離間語。不說離間語。若實若不實。不悟此",
    "X74n1470_029:0296c13": "法。今皆懺悔。",
    "X74n1470_029:0296c14": "性不惡口。所謂毒害語。麤獷語。苦他語。令他嗔恨語。",
    "X74n1470_029:0296c15": "現前語。不現前語。鄙惡語。庸賤語。不可樂聞語。聞者",
    "X74n1470_029:0296c16": "不悅語。嗔忿語。如火燒心語。怨結語。熱惱語。不可愛",
    "X74n1470_029:0296c17": "語。不可樂語。能壞自身他身語。如是等語。皆悉捨離。",
    "X74n1470_029:0296c18": "常作潤澤語。柔軟語。悅意語。可樂聞語。聞者喜悅語。",
    "X74n1470_029:0296c19": "善入人心語。風雅典則語。多人愛樂語。多人悅樂語。",
    "X74n1470_029:0296c20": "身心踊躍語。不悟此法。今皆懺悔。",
    "X74n1470_029:0296c21": "性不綺語。菩薩常樂思審語。時語。實語。義語。法語。順",
    "X74n1470_029:0296c22": "道理語。巧調伏語。隨時籌量決定語。是菩薩乃至戲",
    "X74n1470_029:0296c23": "笑尚恒思審。何況故出散亂之言。不悟此法。今皆懺",
    "X74n1470_029:0296c24": "悔。",
    "X74n1470_029:0297a01": "性不貪欲。菩薩於他財物。他所資用。不生貪心。不願",
    "X74n1470_029:0297a02": "不求。不悟此法。今皆懺悔。",
    "X74n1470_029:0297a03": "性離嗔恚。菩薩於一切眾生。恒起慈心。利益心。哀愍",
    "X74n1470_029:0297a04": "心。歡喜心。和潤心。攝受心。永捨嗔恨怨害熱惱。常思",
    "X74n1470_029:0297a05": "順行。仁慈祐益。不悟此法。今皆懺悔。",
    "X74n1470_029:0297a06": "又離邪見。菩薩住於正道。不行占卜。不取惡戒。心見",
    "X74n1470_029:0297a07": "正直。無誑無諂。於佛法僧。起決定信。不悟此法。今皆",
    "X74n1470_029:0297a08": "懺悔。",
    "X74n1470_029:0297a09": "佛子。菩薩摩訶薩。如是護持十善業道。常無間斷。復",
    "X74n1470_029:0297a10": "作是念。一切眾生。墮惡趣者。莫不皆以十不善業。是",
    "X74n1470_029:0297a11": "故我當自修正行。亦勸於他。令修正行。何以故。若自",
    "X74n1470_029:0297a12": "不能修行正行。令他修者。無有是處。佛子。此菩薩摩",
    "X74n1470_029:0297a13": "訶薩復作是念。十不善業道。是地獄畜生餓鬼受生",
    "X74n1470_029:0297a14": "因。十善業道。是人天乃至有頂處受生因。又此上品",
    "X74n1470_029:0297a15": "十善業道。以智慧修習。心狹劣故。怖三界故。闕大悲",
    "X74n1470_029:0297a16": "故。從他聞聲而解了故。成聲聞乘。又此上品十善業",
    "X74n1470_029:0297a17": "道。修治清淨。不從他教。自覺悟故。大悲方便。不具足",
    "X74n1470_029:0297a18": "故。悟解甚深因緣法故。成獨覺乘。又此上品十善業",
    "X74n1470_029:0297a19": "道。修治清淨。心廣無量故。具足悲愍故。方便所攝故。",
    "X74n1470_029:0297a20": "發生大願故。不捨眾生故。希求諸佛大智故。淨治菩",
    "X74n1470_029:0297a21": "薩諸地故。淨修一切諸度故。成菩薩廣大行。又此上",
    "X74n1470_029:0297a22": "上十善業道。一切種清淨故。乃至證十力四無畏故。",
    "X74n1470_029:0297a23": "一切佛法。皆得成就。是故我今等行十善。應令一切",
    "X74n1470_029:0297a24": "具足清淨。如是方便。菩薩當學。佛子。此菩薩摩訶薩",
    "X74n1470_029:0297b01": "又作是念。十不善業道。上者地獄因。中者畜生因。下",
    "X74n1470_029:0297b02": "者餓鬼因。於中殺生之罪。能令眾生墮於地獄畜生",
    "X74n1470_029:0297b03": "餓鬼。若生人中。得二種果報。一者短命。二者多病。罪",
    "X74n1470_029:0297b04": "報懺悔。",
    "X74n1470_029:0297b05": "偷盜之罪。亦令眾生墮三惡道。若生人中。得二種果",
    "X74n1470_029:0297b06": "報。一者貧窮。二者共財不得自在。罪報懺悔。",
    "X74n1470_029:0297b07": "邪婬之罪。亦令眾生墮三惡道。若生人中。得二種果",
    "X74n1470_029:0297b08": "報。一者妻不貞良。二者不得隨意眷屬。罪報懺悔。",
    "X74n1470_029:0297b09": "妄語之罪。亦令眾生墮三惡道。若生人中。得二種果",
    "X74n1470_029:0297b10": "報。一者多被誹謗。二者為他所誑。罪報懺悔。",
    "X74n1470_029:0297b11": "兩舌之罪。亦令眾生墮三惡道。若生人中。得二種果",
    "X74n1470_029:0297b12": "報。一者眷屬乖離。二者親族弊惡。罪報懺悔。",
    "X74n1470_029:0297b13": "惡口之罪。亦令眾生墮三惡道。若生人中。得二種果",
    "X74n1470_029:0297b14": "報。一者常聞惡聲。二者言多諍訟。罪報懺悔。",
    "X74n1470_029:0297b15": "綺語之罪。亦令眾生墮三惡道。若生人中。得二種果",
    "X74n1470_029:0297b16": "報。一者言無人受。二者語不明了。罪報懺悔。",
    "X74n1470_029:0297b17": "貪欲之罪。亦令眾生墮三惡道。若生人中。得二種果",
    "X74n1470_029:0297b18": "報。一者心不知足。二者多欲無厭。罪報懺悔。",
    "X74n1470_029:0297b19": "嗔恚之罪。亦令眾生墮三惡道。若生人中。得二種果",
    "X74n1470_029:0297b20": "報。一者常被他人求其長短。二者恒被他人之所惱",
    "X74n1470_029:0297b21": "害。罪報懺悔。",
    "X74n1470_029:0297b22": "邪見之罪。亦令眾生墮三惡道。若生人中。得二種果",
    "X74n1470_029:0297b23": "報。一者生邪見家。二者其心諂曲。罪報懺悔。",
    "X74n1470_029:0297b24": "佛子。十不善業道。能生此等無量無邊眾大苦聚。是",
    "X74n1470_029:0297c01": "故菩薩作如是念。我當遠離十不善道。以十善道。為",
    "X74n1470_029:0297c02": "法園苑。愛樂安住。自住其中。亦勸他人。令住其中。",
    "X74n1470_029:0297c03": "又作是念。一切眾生。分別彼我。互相破壞。鬬諍嗔恨。",
    "X74n1470_029:0297c04": "熾然不息。罪報懺悔。",
    "X74n1470_029:0297c05": "一切眾生。貪取無厭。惟求財利。邪命自活。罪報懺悔。",
    "X74n1470_029:0297c06": "一切眾生。常隨三毒。種種煩惱。因之熾然。不解志求",
    "X74n1470_029:0297c07": "出要方便。罪報懺悔。",
    "X74n1470_029:0297c08": "一切眾生。為愚癡重闇。妄見厚膜之所覆故。入陰翳",
    "X74n1470_029:0297c09": "稠林。失智慧光明。行曠野險道。起諸惡見。罪報懺悔。",
    "X74n1470_029:0297c10": "一切眾生。在於生死險道之中。將墮地獄餓鬼畜生。",
    "X74n1470_029:0297c11": "入惡見網中。為愚癡稠林所迷。隨逐邪道。行顛倒行。",
    "X74n1470_029:0297c12": "譬如盲人無有導師。非出要道謂為出要。入魔境界。",
    "X74n1470_029:0297c13": "惡賊所攝。隨順魔心。遠離佛意。罪報懺悔。",
    "X74n1470_029:0297c14": "一切眾生。為大瀑河波浪所沒。入欲流有流。無明流",
    "X74n1470_029:0297c15": "見流。生死洄澓。愛河漂轉。湍馳奔激。不暇觀察。為欲",
    "X74n1470_029:0297c16": "覺恚覺害覺隨逐不捨。身見羅剎於中執取。將其永",
    "X74n1470_029:0297c17": "入愛欲稠林。於所貪愛。深生染著。住我慢原阜。安六",
    "X74n1470_029:0297c18": "處聚落。無善救者。無能度者。罪報懺悔。",
    "X74n1470_029:0297c19": "一切眾生。處世牢獄。多諸苦惱。常懷愛憎。自生憂怖。",
    "X74n1470_029:0297c20": "貪欲重械之所繫縛。無明稠林。以為覆障。於三界內。",
    "X74n1470_029:0297c21": "莫能自出。罪報懺悔。",
    "X74n1470_029:0297c22": "一切眾生。執著於我。於諸蘊窟宅。不求出離。依六處",
    "X74n1470_029:0297c23": "空聚。起四顛倒行。為四大毒虵之所侵惱。五蘊怨賊",
    "X74n1470_029:0297c24": "之所殺害。受無量苦。罪報懺悔。",
    "X74n1470_029:0298a01": "一切眾生。其心狎劣。不行最上一切智道。雖欲出離。",
    "X74n1470_029:0298a02": "但樂聲聞辟支佛乘。罪報懺悔。",
    "X74n1470_029:0298a03": "我等為無明所覆。不識十惡業道。四類所異。不解淺",
    "X74n1470_029:0298a04": "深。極細五法。不能分別。今遇道場。方能覺知。歸命毗",
    "X74n1470_029:0298a05": "盧遮那如來及一切賢聖海眾。燒香散華。十不善業。",
    "X74n1470_029:0298a06": "發露懺悔。不敢覆藏。由此因緣。我及法界眾生海。十",
    "X74n1470_029:0298a07": "不善業一切罪障。悉願清淨。",
    "X74n1470_029:0298a08": "次懺悔滅罪印呪",
    "X74n1470_029:0298a09": "唵薩[口*栗]末(二合)巴(引)巴眉悉普怛[口*捺]曷捺末日囉也莎",
    "X74n1470_029:0298a10": "曷(應誦三徧)",
    "X74n1470_029:0298a11": "　百劫積集罪　　一念盡盪除　　如火焚枯草",
    "X74n1470_029:0298a12": "　滅盡無有餘",
    "X74n1470_029:0298a13": "　我昔所造諸惡業　　皆由無始貪嗔癡",
    "X74n1470_029:0298a14": "　從身語意之所生　　一切我今皆懺悔",
    "X74n1470_029:0298a15": "懺悔已。至心歸命禮本尊毗盧遮那佛。",
    "X74n1470_029:0298a16": "○(白)眾等聽說經中無常偈",
    "X74n1470_029:0298a17": "　常求諸欲境　　不行於善事　　云何保形命",
    "X74n1470_029:0298a18": "　不見死來侵　　命根氣欲盡　　肢節悉分離",
    "X74n1470_029:0298a19": "　眾苦與死俱　　此時徒歎恨　　兩目俱翻上",
    "X74n1470_029:0298a20": "　死力隨業受　　心思悉應驚　　互相不能救",
    "X74n1470_029:0298a21": "　將至閻羅所　　隨業而受報　　勝因生善道",
    "X74n1470_029:0298a22": "　惡業墮泥犁"
}