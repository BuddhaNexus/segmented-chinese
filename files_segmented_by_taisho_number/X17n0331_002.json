{
    "X17n0331_002:0825a23": "楞伽阿跋多羅寶經合轍卷第二",
    "X17n0331_002:0825a24": "明　二楞庵釋　通潤　述",
    "X17n0331_002:0825b01": "爾時大慧菩薩摩訶薩知大菩薩眾心之所念名聖",
    "X17n0331_002:0825b02": "智事分別自性經承一切佛威神之力而白佛言世",
    "X17n0331_002:0825b03": "尊唯願為說聖智事分別自性經百八句分別所依",
    "X17n0331_002:0825b04": "如來應供等正覺依此分別說菩薩摩訶薩入自相",
    "X17n0331_002:0825b05": "共相妄想自性以分別說妄想自性故則能善知周",
    "X17n0331_002:0825b06": "徧觀察人法無我淨除妄想照明諸地超越一切聲",
    "X17n0331_002:0825b07": "聞緣覺及諸外道諸禪定樂觀察如來不可思議所",
    "X17n0331_002:0825b08": "行境界畢定捨離五法自性諸佛如來法身智慧善",
    "X17n0331_002:0825b09": "自莊嚴起幻境界昇一切佛剎兜率天宮乃至色究",
    "X17n0331_002:0825b10": "竟天宮逮得如來常住法身。",
    "X17n0331_002:0825b11": "由前大慧通問八識五法三性是菩薩所行而知",
    "X17n0331_002:0825b12": "來已將八識生滅始終分析竟然五法三性皆未",
    "X17n0331_002:0825b13": "蒙開示此皆菩薩所當修者大慧知眾心所念故",
    "X17n0331_002:0825b14": "特申請言五法三性是聖智與妄想共由之路是",
    "X17n0331_002:0825b15": "百八句所依之境若以妄想分別入自共相則起",
    "X17n0331_002:0825b16": "有無二見若以聖知聖見聖慧眼入自共相如所",
    "X17n0331_002:0825b17": "建立悉能照破妄想分別顯示自性第一義諦故",
    "X17n0331_002:0825b18": "曰聖智事分別自性經百八句分別所依然則學",
    "X17n0331_002:0825b19": "般若者不可不知唯願如來依此分別開示菩薩",
    "X17n0331_002:0825b20": "入自相共相妄想自性法以得如來分別開示故",
    "X17n0331_002:0825b21": "能令菩薩入自相共相妄想自性法中周徧觀察",
    "X17n0331_002:0825b22": "入二無我淨除有無二種妄想能照明諸地能超",
    "X17n0331_002:0825b23": "越小乘外道諸禪定樂能觀察如來不思議境界",
    "X17n0331_002:0825b24": "能畢竟捨離五法三自性能以諸佛法身智慧而",
    "X17n0331_002:0825c01": "自莊嚴起如幻境界昇兜率宮住色究竟逮得如",
    "X17n0331_002:0825c02": "來常住法身此問最長直至得力神通自在成就",
    "X17n0331_002:0825c03": "處作結。",
    "X17n0331_002:0825c04": "佛告大慧有一種外道作無所有妄想計著覺知因",
    "X17n0331_002:0825c05": "盡兔無角想如兔無角一切法亦復如是大慧復有",
    "X17n0331_002:0825c06": "餘外道見種求那極微陀羅驃形處橫法各各差別",
    "X17n0331_002:0825c07": "見已計著無兔角橫法作牛有角想大慧彼墮二見",
    "X17n0331_002:0825c08": "不解心量自心境界妄想增長身受用建立妄想根",
    "X17n0331_002:0825c09": "量大慧一切法性亦復如是離有無不應作想大慧",
    "X17n0331_002:0825c10": "若復離有無而作兔無角想是名邪想彼因待觀故",
    "X17n0331_002:0825c11": "兔無角不應作想乃至微塵分別事性悉不可得大",
    "X17n0331_002:0825c12": "慧聖境界離不應作牛有角想。",
    "X17n0331_002:0825c13": "此下先破妄想也外道妄想不出斷常二見故先",
    "X17n0331_002:0825c14": "出其量而後破之先申斷見外道量云一切法是",
    "X17n0331_002:0825c15": "有法無所有為宗因云覺知因盡故喻如兔無角",
    "X17n0331_002:0825c16": "次申常見外道量云一切法是有法有為宗因云",
    "X17n0331_002:0825c17": "大種微塵所成形處橫法各各差別故喻如牛有",
    "X17n0331_002:0825c18": "角種即四大種求那依也極微陀羅驃猶言極微",
    "X17n0331_002:0825c19": "塵也橫法各各差別者謂橫於目前之法形相各",
    "X17n0331_002:0825c20": "各差別由彼見計著兔無角故在橫法上作牛有",
    "X17n0331_002:0825c21": "角想也蓋有無二見相依而有然彼此兩方計斷",
    "X17n0331_002:0825c22": "見者極多為害最大故標以為首其計常者則以",
    "X17n0331_002:0825c23": "餘外道目之故下文云寧可起有見如須彌山不",
    "X17n0331_002:0825c24": "可起增上慢空見如芥子許也大慧下正破二見",
    "X17n0331_002:0826a01": "言彼所以墮二見者皆由不達心量本非有無而",
    "X17n0331_002:0826a02": "於自心境界自性第一義中增長妄想作二見論",
    "X17n0331_002:0826a03": "故於根身器界受用處建立種種妄想根量分齊",
    "X17n0331_002:0826a04": "不通耳若知心量本非有無則知一切法性亦復",
    "X17n0331_002:0826a05": "如是離有無不應更作有無想也若復法性本離",
    "X17n0331_002:0826a06": "有無而於離有無處作兔無角想是則墮斷滅因",
    "X17n0331_002:0826a07": "名為邪想以彼所計兔無角者非是本來離有離",
    "X17n0331_002:0826a08": "無之無因彼見牛角為有故計兔角為無此因從",
    "X17n0331_002:0826a09": "對待觀察而起名曰無因既曰無因則非正智豈",
    "X17n0331_002:0826a10": "應作此兔無角想耶即彼大種微塵所成形處橫",
    "X17n0331_002:0826a11": "法各各差別作牛有角想者若果實有自性為生",
    "X17n0331_002:0826a12": "因則不可分析今既分析至於極微一一分別求",
    "X17n0331_002:0826a13": "其自性悉不可得豈能生橫法差別之相哉故知",
    "X17n0331_002:0826a14": "聖智所行境界不但離無亦且離有亦不應作牛",
    "X17n0331_002:0826a15": "有角想也故大般若經云一切法皆以無性為自",
    "X17n0331_002:0826a16": "性於自性中有性無性悉不可得不應於此執有",
    "X17n0331_002:0826a17": "無性以自性中無有無故即借其同喻立量破云",
    "X17n0331_002:0826a18": "一切法是有法不生為宗因云離有離無故喻如",
    "X17n0331_002:0826a19": "兔無角故下文云一切法不生如兔馬等角。",
    "X17n0331_002:0826a20": "爾時大慧菩薩摩訶薩白佛言世尊得無妄想者見",
    "X17n0331_002:0826a21": "不生想已隨比思量觀察不生妄想言無耶佛告大",
    "X17n0331_002:0826a22": "慧非觀察不生妄想言無所以者何妄想者因彼生",
    "X17n0331_002:0826a23": "故依彼角生妄想以依角生妄想是故言依因故離",
    "X17n0331_002:0826a24": "異不異故非觀察不生妄想言無角大慧若復妄想",
    "X17n0331_002:0826b01": "異角者則不因角生若不異者則因彼故乃至微塵",
    "X17n0331_002:0826b02": "分析推求悉不可得不異角故彼亦非性二俱無性",
    "X17n0331_002:0826b03": "者何法何故而言無耶大慧若無故無角觀有故言",
    "X17n0331_002:0826b04": "兔無角者不應作想大慧不正因故而說有無二俱",
    "X17n0331_002:0826b05": "不成。",
    "X17n0331_002:0826b06": "因上立有無對待之無與有無絕待之無二種比",
    "X17n0331_002:0826b07": "量大慧正恐內宗濫同外道故興此問得無者猶",
    "X17n0331_002:0826b08": "言將無也大慧意謂將無前來計兔無角妄想者",
    "X17n0331_002:0826b09": "或恐亦是見一切法離有離無本來不生妄想而",
    "X17n0331_002:0826b10": "言兔無角耳非謂見牛有角而生兔無角想也佛",
    "X17n0331_002:0826b11": "言若果觀察不生妄想而言兔無角者則有無雙",
    "X17n0331_002:0826b12": "泯對待逈絕何得復立一切法如兔無角哉故曰",
    "X17n0331_002:0826b13": "非觀察不生妄想言無也所以者何以妄想者不",
    "X17n0331_002:0826b14": "離前境因彼牛角而生故以依彼虗妄之牛有角",
    "X17n0331_002:0826b15": "而生彼兔無角妄想是故以彼所立為有依有因",
    "X17n0331_002:0826b16": "依者謂依有而立無因者謂因境而生心既有依",
    "X17n0331_002:0826b17": "因而復隨立比量言一切法本無對待離異不異",
    "X17n0331_002:0826b18": "如是推求非真觀察不生妄想而言兔無角也以",
    "X17n0331_002:0826b19": "有依因而強曰無依因有對待而強曰無對待然",
    "X17n0331_002:0826b20": "非真見離異不異之正因也所以者何若妄想異",
    "X17n0331_002:0826b21": "角則妄想別有自性應離角生不當因角生今妄",
    "X17n0331_002:0826b22": "想因角生不可謂異若妄想不異角則妄想即角",
    "X17n0331_002:0826b23": "不應復說妄想因彼角生今因彼角生不可謂不",
    "X17n0331_002:0826b24": "異此則不但兔角無自性不可得即牛角分析推",
    "X17n0331_002:0826c01": "求以至微塵亦不可得亦與兔角不異以彼牛角",
    "X17n0331_002:0826c02": "亦無自性故也既兔角牛角二俱無性則有無雙",
    "X17n0331_002:0826c03": "泯不容措辭更有何法當情復以何故而言兔無",
    "X17n0331_002:0826c04": "角耶故知兔角之無必待牛角之有而立明矣下",
    "X17n0331_002:0826c05": "復縱破云若果無法無故而言兔無角則觀牛有",
    "X17n0331_002:0826c06": "角者決不應作兔無角想矣今則不然因有計無",
    "X17n0331_002:0826c07": "雖無亦有因無計有雖有亦無故知兔無角想必",
    "X17n0331_002:0826c08": "待牛有角而生是對待之無非絕待之無也此皆",
    "X17n0331_002:0826c09": "不了依它無性妄生二見故總斥云不解離有離",
    "X17n0331_002:0826c10": "無之正因而計有計無者皆是邪因二俱不成。",
    "X17n0331_002:0826c11": "大慧復有餘外道見計著色空事形處橫法不能善",
    "X17n0331_002:0826c12": "知虗空分齊言色離虗空起分齊見妄想大慧虗空",
    "X17n0331_002:0826c13": "是色隨入色種大慧色是虗空持所持處所建立性",
    "X17n0331_002:0826c14": "色空事分別當知大慧四大種生時自相各別亦不",
    "X17n0331_002:0826c15": "住虗空非彼無虗空如是大慧觀牛有角故兔無角",
    "X17n0331_002:0826c16": "大慧又牛角者析為微塵又分別微塵剎那不住彼",
    "X17n0331_002:0826c17": "何所觀故而言無耶若言觀餘物者彼法亦然爾時",
    "X17n0331_002:0826c18": "世尊告大慧菩薩摩訶薩言當離兔角牛角虗空形",
    "X17n0331_002:0826c19": "色異見妄想汝等諸菩薩摩訶薩當思惟自心現妄",
    "X17n0331_002:0826c20": "妄想隨入為一切剎土最勝子以自心現方便而教",
    "X17n0331_002:0826c21": "授之。",
    "X17n0331_002:0826c22": "前於形處橫法計有計無此於形處橫法分色分",
    "X17n0331_002:0826c23": "空由不善知虗空本無分齊妄計色異虗空不相",
    "X17n0331_002:0826c24": "融即起分齊見如數論師所計五唯生五大五大",
    "X17n0331_002:0827a01": "生五根謂聲唯生空大空大成耳根是故耳還聞",
    "X17n0331_002:0827a02": "聲觸唯生風大風大成身根是故身根還受觸色",
    "X17n0331_002:0827a03": "唯生火大火大生眼根是故眼還見色味唯生水",
    "X17n0331_002:0827a04": "大水大成舌根是故舌還知味香唯生地大地大",
    "X17n0331_002:0827a05": "生鼻根是故鼻根不聞地而聞香由彼不知皆是",
    "X17n0331_002:0827a06": "自心所現而妄自割截豈善知色空者哉故示之",
    "X17n0331_002:0827a07": "曰虗空是色隨入色種是則空種全是色種非空",
    "X17n0331_002:0827a08": "種外別有色種也又云色是虗空持所持處所建",
    "X17n0331_002:0827a09": "立性是則色種全是空種非色種外別有空種也",
    "X17n0331_002:0827a10": "若如是分別色空事是善知色空豈以色空割截",
    "X17n0331_002:0827a11": "為二名善知色空者哉若謂四大種各各生時而",
    "X17n0331_002:0827a12": "堅濕煖動之相各各差別亦不與虗空相干故不",
    "X17n0331_002:0827a13": "住虗空非彼四大種離虗空而住虗空之外也例",
    "X17n0331_002:0827a14": "如觀牛有角故兔無角若無牛角亦無兔角則知",
    "X17n0331_002:0827a15": "因色有空因空有色離色無空離空無色豈色空",
    "X17n0331_002:0827a16": "各有分齊哉故曰若言觀餘物者彼法亦然故復",
    "X17n0331_002:0827a17": "總斥其異見誡其當離何以知其為異見以離自",
    "X17n0331_002:0827a18": "心外妄計有無色空故也汝等菩薩因當思惟一",
    "X17n0331_002:0827a19": "切諸法皆從自心妄想變現本無有根當下無生",
    "X17n0331_002:0827a20": "不見心外有一法可得隨入一切剎土即以此法",
    "X17n0331_002:0827a21": "而教授之令其離有無不應作想。",
    "X17n0331_002:0827a22": "爾時世尊欲重宣此義而說偈言色等及心無色等",
    "X17n0331_002:0827a23": "長養心身受用安立識藏現眾生心意及與識自性",
    "X17n0331_002:0827a24": "法有五無我二種淨廣說者所說長短有無等展轉",
    "X17n0331_002:0827b01": "互相生以無故成有以有故成無微塵分別事不起",
    "X17n0331_002:0827b02": "色妄想心量安立處惡見所不樂覺想非境界聲聞",
    "X17n0331_002:0827b03": "亦復然救世之所說自覺之境界。",
    "X17n0331_002:0827b04": "色等及心無此無字是頌前離有無不應作想絕",
    "X17n0331_002:0827b05": "待之本無也言色等諸塵及眼等諸識皆本來自",
    "X17n0331_002:0827b06": "無非推之使無由眾生妄取色等五塵增長識等",
    "X17n0331_002:0827b07": "妄想不知內而根身外而器界皆是藏識所現所",
    "X17n0331_002:0827b08": "謂自心取自心也心意下四句明如來所說如此",
    "X17n0331_002:0827b09": "長短下四句明外道所執如此由如來已證此本",
    "X17n0331_002:0827b10": "無為度眾生故立心意意識五法三自性皆歸二",
    "X17n0331_002:0827b11": "種無我究竟清淨外道迷此本無故執為己見妄",
    "X17n0331_002:0827b12": "計有無相生長短相形以無成有以有成無展轉",
    "X17n0331_002:0827b13": "相生不離對待若將形處橫法一一分析至於微",
    "X17n0331_002:0827b14": "塵則本自無色既無有色則分別妄想無從而起",
    "X17n0331_002:0827b15": "所謂色等及心無也然此有無絕待之境界是達",
    "X17n0331_002:0827b16": "自心現量者之所安立外道惡見所噬者非其境",
    "X17n0331_002:0827b17": "界不喜樂聞以彼未離妄想故即小乘雖證寂滅",
    "X17n0331_002:0827b18": "亦不能窺如來所行之處以如來所證境界甚深",
    "X17n0331_002:0827b19": "微細亦唯如來自知自覺難以語人況彼外道小",
    "X17n0331_002:0827b20": "乘所證不離名相妄想又安能測正智如來之境",
    "X17n0331_002:0827b21": "界哉。",
    "X17n0331_002:0827b22": "爾時大慧菩薩為淨除自心現流故復請如來白佛",
    "X17n0331_002:0827b23": "言世尊云何淨除一切眾生自心現流為頓為漸耶。",
    "X17n0331_002:0827b24": "最初一章如來已為大慧闡明諸識展轉生滅之",
    "X17n0331_002:0827c01": "因而大慧不解展轉生滅之所以故有海浪藏識",
    "X17n0331_002:0827c02": "之請世尊答以四種染緣和合於水流處轉識浪",
    "X17n0331_002:0827c03": "生此則已領識浪之生皆因染緣和合而有頓生",
    "X17n0331_002:0827c04": "漸生之異即今識海現行波流隨風簸蕩欲以淨",
    "X17n0331_002:0827c05": "緣除之轉成智慧為復頓去之耶為復漸淨之耶",
    "X17n0331_002:0827c06": "故有此問下文意在漸斷無明頓見自性如首楞",
    "X17n0331_002:0827c07": "嚴云理雖頓悟乘悟併銷事要漸除因次第盡此",
    "X17n0331_002:0827c08": "錯簡當在聖智三相之後。",
    "X17n0331_002:0827c09": "佛告大慧漸淨非頓如菴羅果漸熟非頓如來淨除",
    "X17n0331_002:0827c10": "一切眾生自心現流亦復如是漸淨非頓譬如陶家",
    "X17n0331_002:0827c11": "造作諸器漸成非頓如來淨除一切眾生自心現流",
    "X17n0331_002:0827c12": "亦復如是漸淨非頓譬如大地漸生萬物非頓生也",
    "X17n0331_002:0827c13": "如來淨除一切眾生自心現流亦復如是漸淨非頓",
    "X17n0331_002:0827c14": "譬如人學音樂書畫種種技術漸成非頓如來淨除",
    "X17n0331_002:0827c15": "一切眾生自心現流亦復如是漸淨非頓。",
    "X17n0331_002:0827c16": "此明漸斷無明也若相宗別教斷十一品無明自",
    "X17n0331_002:0827c17": "三資糧位修行六度令我法二執熟處漸生生處",
    "X17n0331_002:0827c18": "漸熟漸漸調伏不至跳梁喻如菴羅之漸熟非頓",
    "X17n0331_002:0827c19": "熟也自四加行位三番策進鍊磨其心於是鼓精",
    "X17n0331_002:0827c20": "進風發智慧火鎔無明銅斷除分別我法二執得",
    "X17n0331_002:0827c21": "入初地鑄成大乘法器喻如陶家造器非頓成也",
    "X17n0331_002:0827c22": "自初地已上漸斷無明漸證真理漸增勝行至八",
    "X17n0331_002:0827c23": "地而俱生我執已盡得意生身化諸眾生喻如大",
    "X17n0331_002:0827c24": "地之生物非頓生也九地已上至等覺無間道斷",
    "X17n0331_002:0828a01": "極微細所知愚至解脫道入妙覺位則眾妙滿足",
    "X17n0331_002:0828a02": "如人學種種技術漸漸入妙非頓妙也若約性宗",
    "X17n0331_002:0828a03": "則斷四十二品無明初斷見惑即滅相無明喻如",
    "X17n0331_002:0828a04": "菴羅之漸熟次斷根中積生無始虗習即思惑即",
    "X17n0331_002:0828a05": "異相無明喻如陶家之造器三斷住相無明而入",
    "X17n0331_002:0828a06": "地喻如大地之生物四斷生相無明而入妙喻如",
    "X17n0331_002:0828a07": "學技而入妙。",
    "X17n0331_002:0828a08": "譬如明鏡頓現一切無相色像如來淨除一切眾生",
    "X17n0331_002:0828a09": "自心現流亦復如是頓現無相無有所有清淨境界",
    "X17n0331_002:0828a10": "如日月輪頓照顯示一切色像如來為離自心現習",
    "X17n0331_002:0828a11": "氣過患眾生亦復如是頓為顯示不思議智最勝境",
    "X17n0331_002:0828a12": "界譬如藏識頓分別知自心現及身安立受用境界",
    "X17n0331_002:0828a13": "彼諸依佛亦復如是頓熟眾生所處境界以修行者",
    "X17n0331_002:0828a14": "安處於彼色究竟天譬如法佛所作依佛光明照曜",
    "X17n0331_002:0828a15": "自覺聖趣亦復如是彼於法相有性無性惡見妄想",
    "X17n0331_002:0828a16": "照令除滅。",
    "X17n0331_002:0828a17": "此明頓證真如也若據護法由三資糧位用觀智",
    "X17n0331_002:0828a18": "力止伏分別我法二執現行不起故得現一切無",
    "X17n0331_002:0828a19": "相清淨境界成應化佛故以明鏡現像為喻至初",
    "X17n0331_002:0828a20": "地而斷除分別我法二執證徧行真如頓示不思",
    "X17n0331_002:0828a21": "議無分別智最勝境界成智慧佛故以日月頓照",
    "X17n0331_002:0828a22": "顯示一切色像為喻自初地以至八地斷盡俱生",
    "X17n0331_002:0828a23": "我執捨離藏識成法依佛現身說法頓熟眾生所",
    "X17n0331_002:0828a24": "處境界以修行人安處於彼色究竟天所謂身有",
    "X17n0331_002:0828b01": "無量色色有無量相相有無量好國土莊嚴亦復",
    "X17n0331_002:0828b02": "如是故以藏識頓知根身器界真實受用之物為",
    "X17n0331_002:0828b03": "喻至等覺後心斷盡俱生微細所知障自覺聖智",
    "X17n0331_002:0828b04": "光明輝發一切有無惡見妄想化為大光明藏成",
    "X17n0331_002:0828b05": "法性佛所謂智慧愚癡通為般若故以法依佛光",
    "X17n0331_002:0828b06": "明照耀為喻若據馬鳴初斷滅相無明而五根清",
    "X17n0331_002:0828b07": "淨不染即是相宗轉五識為成所作智也故以明",
    "X17n0331_002:0828b08": "鏡現相為喻次斷異相無明則念無異相故無不",
    "X17n0331_002:0828b09": "徧知是轉六識成妙觀察智也故以日月輪顯示",
    "X17n0331_002:0828b10": "一切色像為喻三斷住相無明念無住相不住生",
    "X17n0331_002:0828b11": "死不住涅槃即是轉第七為平等性智頓證眾生",
    "X17n0331_002:0828b12": "平等法性故以藏識頓分別受用境界為喻四斷",
    "X17n0331_002:0828b13": "生相無明方得離念等虗空界即是轉八識為大",
    "X17n0331_002:0828b14": "圓鏡智無所不照故以法依佛光明照耀為喻心",
    "X17n0331_002:0828b15": "地觀經云此法名為一切凡夫入如來地頓悟法",
    "X17n0331_002:0828b16": "門此法名為三世諸佛自受法樂微妙寶宮此法",
    "X17n0331_002:0828b17": "能引諸菩薩眾到色究竟自在智處此法能與生",
    "X17n0331_002:0828b18": "死長夜作大智燈亦此意也性相二宗惟轉智時",
    "X17n0331_002:0828b19": "各有先後究其轉識成智則一也四漸四頓之後",
    "X17n0331_002:0828b20": "而復繼以三身說法者正見如來說法本無頓漸",
    "X17n0331_002:0828b21": "由眾生根器有頓漸故見如來法有頓漸若下根",
    "X17n0331_002:0828b22": "好語言文字者便見化佛說六度法若中根好觀",
    "X17n0331_002:0828b23": "緣起者便見法依佛說緣起法若上根不立階級",
    "X17n0331_002:0828b24": "唯心直進者便見法身如來說自覺聖智法故知",
    "X17n0331_002:0828c01": "法無頓漸頓漸由人故涅槃經云頓說漸名俱稱",
    "X17n0331_002:0828c02": "方便古釋云若據漸說頓固是方便若云頓漸俱",
    "X17n0331_002:0828c03": "是亦是謗佛若俱不是亦是謗佛以本覺體上無",
    "X17n0331_002:0828c04": "頓漸離言說故。",
    "X17n0331_002:0828c05": "大慧法依佛說一切法入自相共相自心現習氣因",
    "X17n0331_002:0828c06": "相續妄想自性計著因種種無實幻種種計著不可",
    "X17n0331_002:0828c07": "得復次大慧計著緣起自性生妄想自性相大慧如",
    "X17n0331_002:0828c08": "工幻師(喻第八)依草木瓦石(喻無明)作種種幻(喻器界)起一",
    "X17n0331_002:0828c09": "切眾生若干形色(喻根身)起種種妄想(徧計)彼諸妄想亦",
    "X17n0331_002:0828c10": "無真實如是大慧依緣起自性起妄想自性種種妄",
    "X17n0331_002:0828c11": "想心種種相行事妄想相計著習氣妄想大慧是為",
    "X17n0331_002:0828c12": "妄想自性相生大慧是名法依佛說法。",
    "X17n0331_002:0828c13": "此明法依佛為地上菩薩所說法也法依佛依法",
    "X17n0331_002:0828c14": "性流出亦名法性所流佛也以佛從緣起故即說",
    "X17n0331_002:0828c15": "緣起其所說法不出自相共相若據馬鳴由無明",
    "X17n0331_002:0828c16": "不達一法界義不覺心起而有其念遂生三細以",
    "X17n0331_002:0828c17": "無明從真如突然而起不藉他力故名自相若六",
    "X17n0331_002:0828c18": "麤必藉外緣而起故曰共相即起信所謂相應心",
    "X17n0331_002:0828c19": "與不相應心也自心現習氣因者即無明自相為",
    "X17n0331_002:0828c20": "三細因相續妄想計著因者即心境共相為六麤",
    "X17n0331_002:0828c21": "因如無明業相為緣轉真如而為業識再轉而為",
    "X17n0331_002:0828c22": "轉識三轉而為現識此皆無明為緣而起故名緣",
    "X17n0331_002:0828c23": "起前五現識復引起意識由此意識不達緣生無",
    "X17n0331_002:0828c24": "性於緣起法妄生取著名徧計執若了緣生無性",
    "X17n0331_002:0829a01": "妄想不空便是圓成實性故曰種種不實如幻種",
    "X17n0331_002:0829a02": "種計著不可得然前五何以知其引第六意識哉",
    "X17n0331_002:0829a03": "由彼第六與前五識俱時而起緣五塵境於緣起",
    "X17n0331_002:0829a04": "自性妄生計著而起智相相續計名執相種種妄",
    "X17n0331_002:0829a05": "想自性譬如幻師依種種草木瓦石作種種幻事",
    "X17n0331_002:0829a06": "成就一切眾生形色眾生不達種種形色是幻而",
    "X17n0331_002:0829a07": "起種種妄想計著為人為法而實無人亦無有法",
    "X17n0331_002:0829a08": "故曰彼諸妄想亦無真實斯則不惟妄想不真即",
    "X17n0331_002:0829a09": "緣起又何曾實哉故復示之曰所謂依緣起自性",
    "X17n0331_002:0829a10": "而起妄想自性者謂意識起種種妄想心於五塵",
    "X17n0331_002:0829a11": "種種差別分段相在日用行事開眼合眼處而生",
    "X17n0331_002:0829a12": "計著以為實不知現前五塵境界原從無明習氣",
    "X17n0331_002:0829a13": "為種子緣熏習而起本無真實而妄想真實故曰",
    "X17n0331_002:0829a14": "妄想自性從相生復結之曰依佛所說法相大意",
    "X17n0331_002:0829a15": "如此若據護法凡夫則計四大五陰各有自性為",
    "X17n0331_002:0829a16": "自相合四大而成界合五陰而成身為共相計自",
    "X17n0331_002:0829a17": "共相為常樂我淨二乘反此計五陰各有自性為",
    "X17n0331_002:0829a18": "自相於五陰自性各各皆有無常苦空無我不淨",
    "X17n0331_002:0829a19": "為共相若究而言之則真如為自相三細六麤皆",
    "X17n0331_002:0829a20": "共相也此五陰為緣起即見相二分也此緣起法",
    "X17n0331_002:0829a21": "皆是自心無知業愛三因現起故曰自心現習氣",
    "X17n0331_002:0829a22": "因愚夫不了起種種妄想計著以為實我實法故",
    "X17n0331_002:0829a23": "曰相續妄想計著因若了緣生如幻即是如如故",
    "X17n0331_002:0829a24": "曰種種無實如幻若了計著本空即是正智故曰",
    "X17n0331_002:0829b01": "種種計著不可得以依他法本無自性故迷之起",
    "X17n0331_002:0829b02": "執則名徧計達之本空即是圓成下復以喻明工",
    "X17n0331_002:0829b03": "幻師喻業識依草木瓦石者喻無知業愛等習氣",
    "X17n0331_002:0829b04": "眾生若干形色者喻五陰身起種種妄想者喻意",
    "X17n0331_002:0829b05": "識計五陰以為實我實法若以正智觀察不但幻",
    "X17n0331_002:0829b06": "師所現是幻非實即彼妄想認為實我實法亦豈",
    "X17n0331_002:0829b07": "真實哉故復示之曰此種種妄想心皆是妄計色",
    "X17n0331_002:0829b08": "陰種種相及無色四陰妄想相而起不知此能徧",
    "X17n0331_002:0829b09": "計及所徧計皆是無知業愛習氣所起總是妄想",
    "X17n0331_002:0829b10": "故曰計著習氣妄想。",
    "X17n0331_002:0829b11": "大慧法佛者離心自性相自覺聖所緣境界建立施",
    "X17n0331_002:0829b12": "作。",
    "X17n0331_002:0829b13": "此名法佛說法也不但離言說離名字離心緣即",
    "X17n0331_002:0829b14": "寂滅一心真如自性等說亦不容著只要自性宗",
    "X17n0331_002:0829b15": "通到自覺境界則揚眉瞬目擎拳合掌諸所建立",
    "X17n0331_002:0829b16": "施作總是說自性法不知纔說如如早是變也纔",
    "X17n0331_002:0829b17": "說自覺早是迷也此之謂法佛說法。",
    "X17n0331_002:0829b18": "大慧化佛者說施戒忍進禪定及心智慧離陰界入",
    "X17n0331_002:0829b19": "解脫識相分別觀察建立超外道見無色見。",
    "X17n0331_002:0829b20": "此化佛所說六度法也以布施度慳貪以持戒度",
    "X17n0331_002:0829b21": "毀禁以忍辱度瞋恚以精進度懈怠以禪定度散",
    "X17n0331_002:0829b22": "亂以智慧度愚癡故能離陰界入脫分別識凡所",
    "X17n0331_002:0829b23": "建立超過外道有無二見黃檗云佛有三身法身",
    "X17n0331_002:0829b24": "說自性虗通法報身說一切清淨法化身說六度",
    "X17n0331_002:0829c01": "萬行法法身說法不可以言語音聲文字形相而",
    "X17n0331_002:0829c02": "求無修無證自性虗通而已故曰無法可說是名",
    "X17n0331_002:0829c03": "說法報身化身皆隨機感現所說之法亦隨事應",
    "X17n0331_002:0829c04": "根以為攝化皆非真法故曰報化非真佛亦非說",
    "X17n0331_002:0829c05": "法者故知佛身無依隨機普現色無定色若金剛",
    "X17n0331_002:0829c06": "之合朱紫形無定形猶光影之任脩短相無定相",
    "X17n0331_002:0829c07": "猶明鏡之對妍媸紜紜自彼於佛何預。",
    "X17n0331_002:0829c08": "大慧又法佛者離攀緣攀緣離一切所作根量相滅",
    "X17n0331_002:0829c09": "非諸凡夫聲聞緣覺外道計著我相所著境界自覺",
    "X17n0331_002:0829c10": "聖究竟差別相建立是故大慧自覺聖差別相當勤",
    "X17n0331_002:0829c11": "修學自心現見應當除滅。",
    "X17n0331_002:0829c12": "此獨揭示法佛所說法為此經宗極故勸令修學",
    "X17n0331_002:0829c13": "若爾報化二身所說之法不足學耶然法佛說法",
    "X17n0331_002:0829c14": "是自性宗通報化二身所說是說通雖說種種法",
    "X17n0331_002:0829c15": "無非欲人離念歸於自性宗通而已故曰離攀緣",
    "X17n0331_002:0829c16": "若離攀緣則能超越一切妄想根量之境以離念",
    "X17n0331_002:0829c17": "境界非彼凡小外道所知之境是自覺聖究竟差",
    "X17n0331_002:0829c18": "別智之所建立是故自覺聖差別智相固當勤學",
    "X17n0331_002:0829c19": "若夫凡小外道計著自心所現種種諸見亦當除",
    "X17n0331_002:0829c20": "滅也辯八識竟。",
    "X17n0331_002:0829c21": "復次大慧有二種聲聞乘通分別相謂得自覺聖差",
    "X17n0331_002:0829c22": "別相及性妄想自性計著相。",
    "X17n0331_002:0829c23": "前明外道於橫法上計有計無此明二乘於自共",
    "X17n0331_002:0829c24": "相執空執有雖外道二乘分量各異究竟法執未",
    "X17n0331_002:0830a01": "空妄想不淨則是齊驅竝駕故併及之言通分別",
    "X17n0331_002:0830a02": "相者言二種通名聲聞而計空計有所見各有差",
    "X17n0331_002:0830a03": "別也得自覺聖差別者此利根聲聞得生空智證",
    "X17n0331_002:0830a04": "生空理已得聖智之差別未得聖智之圓通所謂",
    "X17n0331_002:0830a05": "以無為法而有差別也性妄想自性計著者此鈍",
    "X17n0331_002:0830a06": "根聲聞於自相共相起計著者。",
    "X17n0331_002:0830a07": "云何得自覺聖差別相聲聞謂無常苦空無我境界",
    "X17n0331_002:0830a08": "真諦離欲寂滅息陰界入自共相外不壞相如實知",
    "X17n0331_002:0830a09": "心得寂止心寂止已禪定解脫三昧道果正受解脫",
    "X17n0331_002:0830a10": "不離習氣不思議變易死得自覺聖樂住聲聞是名",
    "X17n0331_002:0830a11": "得自覺聖差別相聲聞大慧得自覺聖差別樂住菩",
    "X17n0331_002:0830a12": "薩摩訶薩非滅門樂正受樂顧憫眾生及本願不作",
    "X17n0331_002:0830a13": "證大慧是名聲聞得自覺聖差別相樂菩薩摩訶薩",
    "X17n0331_002:0830a14": "於彼得自覺聖差別相樂不應修學。",
    "X17n0331_002:0830a15": "無常苦空無我境界者即四念處謂觀身不淨觀",
    "X17n0331_002:0830a16": "受是苦觀心無常觀法無我也又觀真諦本來離",
    "X17n0331_002:0830a17": "欲本來寂滅由其微細推審諦實見得透徹故於",
    "X17n0331_002:0830a18": "陰界入自相上一一皆知無常苦空不生躭著故",
    "X17n0331_002:0830a19": "曰息也言自相者謂五蘊法各有自相也共相者",
    "X17n0331_002:0830a20": "謂五蘊法上總有無常苦空也言既觀察內身如",
    "X17n0331_002:0830a21": "此次復觀察執外境為不壞者亦復實知為無常",
    "X17n0331_002:0830a22": "苦空也既知內身外境皆是無常苦空毫無繫戀",
    "X17n0331_002:0830a23": "故心得寂止心既寂止遂修寂滅定習八解脫入",
    "X17n0331_002:0830a24": "三三昧證道果得解脫然躭三昧樂無度生心但",
    "X17n0331_002:0830b01": "離煩惱未離無明習氣但度分段生死由躭著寂",
    "X17n0331_002:0830b02": "滅樂是名聖智境界差別相聲聞故唯識論云生",
    "X17n0331_002:0830b03": "死有二種一分段生死謂諸有漏善不善業由煩",
    "X17n0331_002:0830b04": "惱障緣助勢力所感三界麤異熟果身定長短隨",
    "X17n0331_002:0830b05": "因緣力有定劑限故名分段二不思議變易生死",
    "X17n0331_002:0830b06": "由所知障緣助勢力所感殊勝細異熟果由悲願",
    "X17n0331_002:0830b07": "力改轉身命無定劑限故云變易無漏定願正所",
    "X17n0331_002:0830b08": "資感妙用難測名不思議問諸菩薩亦證寂滅樂",
    "X17n0331_002:0830b09": "亦有變易生死與聲聞同何故得名菩薩然菩薩",
    "X17n0331_002:0830b10": "雖得自覺聖智差別樂非若二乘躭著寂滅正受",
    "X17n0331_002:0830b11": "樂而不顧眾生也以菩薩乘本願力顧愍眾生雖",
    "X17n0331_002:0830b12": "住寂滅不作證心不生自足非若聲聞躭守此樂",
    "X17n0331_002:0830b13": "為樂所醉是名聲聞所得自覺聖差別相樂若是",
    "X17n0331_002:0830b14": "大心菩薩顧愍眾生者不應取此差別相樂亦不",
    "X17n0331_002:0830b15": "應習學此法門也。",
    "X17n0331_002:0830b16": "大慧云何性妄想自性計著相聲聞所謂大種青黃",
    "X17n0331_002:0830b17": "赤白堅溼煖動非作生自相共相先聖善說見已於",
    "X17n0331_002:0830b18": "彼起自性妄想菩薩摩訶薩於彼應知應捨隨入法",
    "X17n0331_002:0830b19": "無我想滅人無我相見漸次諸地相續建立是名諸",
    "X17n0331_002:0830b20": "聲聞性妄想自性計著相。",
    "X17n0331_002:0830b21": "此觀四大青黃赤白為其色堅溼煖動為其性色",
    "X17n0331_002:0830b22": "色不同性性各別雖不同乎外道計作者生然又",
    "X17n0331_002:0830b23": "依阿含小教執彼諸法實有自性即是無作涅槃",
    "X17n0331_002:0830b24": "不知自性本空大種不實於自共相起自性妄想",
    "X17n0331_002:0830c01": "此則較前聲聞為劣以不解無常苦空實有自相",
    "X17n0331_002:0830c02": "共相故較外道為勝以不計作者生故若菩薩於",
    "X17n0331_002:0830c03": "彼應知應捨了知法法皆無自性隨入法無我智",
    "X17n0331_002:0830c04": "則人無我相自除從地入地漸次建立故曰分別",
    "X17n0331_002:0830c05": "我法極喜無六七俱生地地除第七修道除種現",
    "X17n0331_002:0830c06": "金剛道後等皆無此則龍象蹴蹋豈跛驢心慧所",
    "X17n0331_002:0830c07": "可及哉故知真空難會應須妙得指歸若隨空有",
    "X17n0331_002:0830c08": "皆墮邪思如央掘魔羅經偈云譬如有愚夫見雹",
    "X17n0331_002:0830c09": "生妄想謂是琉璃珠取已執持歸置之瓶器中守",
    "X17n0331_002:0830c10": "護如珍寶不久悉銷融空想默然住於餘琉璃珠",
    "X17n0331_002:0830c11": "亦復作空想所以外道執斷空二乘執但空皆是",
    "X17n0331_002:0830c12": "不了一心真空之旨故須揀別。",
    "X17n0331_002:0830c13": "爾時大慧菩薩摩訶薩白佛言世尊世尊所說常及",
    "X17n0331_002:0830c14": "不思議自覺聖趣境界及第一義境界世尊非諸外",
    "X17n0331_002:0830c15": "道所說常不思議因緣耶。",
    "X17n0331_002:0830c16": "前文所明皆是外道小乘妄想未空計名執相未",
    "X17n0331_002:0830c17": "能親證正智如如亦各自謂成無上道故問正智",
    "X17n0331_002:0830c18": "如如之差別也常即藏識海常住之常不思議即",
    "X17n0331_002:0830c19": "前不思議熏變之不思議自覺聖趣境界即前自",
    "X17n0331_002:0830c20": "覺聖智第一義境界即前第一義心及七種境界",
    "X17n0331_002:0830c21": "意謂如來前所說常不思議等豈真不與外道所",
    "X17n0331_002:0830c22": "說常不思議因緣同耶。",
    "X17n0331_002:0830c23": "佛告大慧非諸外道因緣得常不思議所以者何諸",
    "X17n0331_002:0830c24": "外道常不思議不因自相成若常不思議不因自相",
    "X17n0331_002:0831a01": "成者何因顯現常不思議復次大慧不思議若因自",
    "X17n0331_002:0831a02": "相成者彼則應常由作者因相故常不思議不成大",
    "X17n0331_002:0831a03": "慧我第一義常不思議第一義因相成離性非性得",
    "X17n0331_002:0831a04": "自覺相故有相第一義智因故有因離性非性故譬",
    "X17n0331_002:0831a05": "如無作虗空涅槃滅盡故常如是大慧不同外道常",
    "X17n0331_002:0831a06": "不思議論如是大慧此常不思議諸如來自覺聖智",
    "X17n0331_002:0831a07": "所得如是故常不思議自覺聖智所得應當修學。",
    "X17n0331_002:0831a08": "此言聖智如如唯如來能證能得非外道所得有",
    "X17n0331_002:0831a09": "也先出外道是非常以顯真能破以外道因緣是",
    "X17n0331_002:0831a10": "無常是妄想故不入常不思議之宗所以下又出",
    "X17n0331_002:0831a11": "不成常宗之因以彼外道常不思議不以真如自",
    "X17n0331_002:0831a12": "相為因而以微塵士夫勝妙等異相為因故若常",
    "X17n0331_002:0831a13": "不思議既不以自相為因而以異相為因者但能",
    "X17n0331_002:0831a14": "顯現無常妄想之宗而已何由顯現常不思議之",
    "X17n0331_002:0831a15": "宗乎若彼不思議果以真如自相為因彼宗亦應",
    "X17n0331_002:0831a16": "稱常不思議矣由彼以作者為因相故常不思議",
    "X17n0331_002:0831a17": "之宗不成也應出法自相相違量云外道因緣是",
    "X17n0331_002:0831a18": "有法常不思議宗以作者為因故同喻如兔角此",
    "X17n0331_002:0831a19": "則作者因與常不思議宗相違敵體成無常斷滅",
    "X17n0331_002:0831a20": "宗矣中論云若定有作者亦定有作業作者及作",
    "X17n0331_002:0831a21": "業即墮於無因若無因亦復無果次立三支無過",
    "X17n0331_002:0831a22": "之宗因以成真能立故曰我第一義常不思議為",
    "X17n0331_002:0831a23": "宗次立因以成宗以第一義為因以不變隨緣故",
    "X17n0331_002:0831a24": "離性以隨緣不變故離非性得自覺相故有如如",
    "X17n0331_002:0831b01": "相第一義智為因故有如如智以此因離有無妄",
    "X17n0331_002:0831b02": "想故得成常不思議之宗次復立喻以成宗因故",
    "X17n0331_002:0831b03": "以三無為為同喻無作虗空即虗空無為以虗空",
    "X17n0331_002:0831b04": "非所作故涅槃即非擇滅無為滅盡即擇滅無為",
    "X17n0331_002:0831b05": "以三種無為皆是無作相故也故唯識論云虗空",
    "X17n0331_002:0831b06": "無為者謂於真諦離諸障礙猶如虗空擇滅者擇",
    "X17n0331_002:0831b07": "謂揀擇滅謂斷滅由無漏智斷諸障染所顯真理",
    "X17n0331_002:0831b08": "非擇滅者一真法界本性清淨不由擇力斷滅所",
    "X17n0331_002:0831b09": "顯應立正量云我第一義是有法不思議宗第一",
    "X17n0331_002:0831b10": "義為因故離性非性故喻如三無為由我三支無",
    "X17n0331_002:0831b11": "過常不思議因緣不同外道所說常不思議因緣",
    "X17n0331_002:0831b12": "以外道常不思議是無常是妄想故我之常不思",
    "X17n0331_002:0831b13": "議是如如智契如如理故知常不思議因緣唯如",
    "X17n0331_002:0831b14": "來證如來得故當修學。",
    "X17n0331_002:0831b15": "復次大慧外道常不思議無常性異相因故非自作",
    "X17n0331_002:0831b16": "因相力故常復次大慧諸外道常不思議於所作性",
    "X17n0331_002:0831b17": "非性無常見已思量計常大慧我亦以如是因緣所",
    "X17n0331_002:0831b18": "作者性非性無常見已自覺聖境界說彼常無因故",
    "X17n0331_002:0831b19": "大慧若復諸外道因相成常不思議因自相性非性",
    "X17n0331_002:0831b20": "同於兔角此常不思議但言說妄想諸外道輩有如",
    "X17n0331_002:0831b21": "是過所以者何謂但言說妄想同於兔角自因相非",
    "X17n0331_002:0831b22": "分大慧我常不思議因自覺得相故離所作性非性",
    "X17n0331_002:0831b23": "故常非外性非性無常思量計常大慧若復外性非",
    "X17n0331_002:0831b24": "性無常思量計常不思議常而彼不知常不思議自",
    "X17n0331_002:0831c01": "因之相去得自覺聖智境界相遠彼不應說。",
    "X17n0331_002:0831c02": "此復申明兩家宗因克定如來為真能立而外道",
    "X17n0331_002:0831c03": "墮法自相相違過也故曰外道常不思議所以不",
    "X17n0331_002:0831c04": "同佛說者以外道所計常不思議即是無常性彼",
    "X17n0331_002:0831c05": "以種種異相為相異因為因故成無常非若如來",
    "X17n0331_002:0831c06": "以自心所現諸識展轉為生因無有間斷故常也",
    "X17n0331_002:0831c07": "外道之異因者何即於所作之性為無性見其為",
    "X17n0331_002:0831c08": "無常而復思量能作者為常此以所作之性為無",
    "X17n0331_002:0831c09": "常能作之性為常是因果相異名為異因也唐譯",
    "X17n0331_002:0831c10": "云外道常不思議以見所作法有已還無無常已",
    "X17n0331_002:0831c11": "比知是常我以諸識展轉因緣所作性為無性見",
    "X17n0331_002:0831c12": "其為無常此即因緣無性以無性故即是自覺聖",
    "X17n0331_002:0831c13": "智境界故說彼作者常為無因生也若復諸外道",
    "X17n0331_002:0831c14": "以此異因性成常不思議者彼之因自相性本不",
    "X17n0331_002:0831c15": "可得同於兔角云何成立常不思議之宗乎此常",
    "X17n0331_002:0831c16": "不思議但是言說妄想翻成有過之宗因而已所",
    "X17n0331_002:0831c17": "以三支犯過者以彼自因之相無分故也我之常",
    "X17n0331_002:0831c18": "不思議以自覺智所得相為因此因離彼外道所",
    "X17n0331_002:0831c19": "作性非性故常非若外道以所作性為非性見其",
    "X17n0331_002:0831c20": "無常而比知能作者為常若以所作性為非性見",
    "X17n0331_002:0831c21": "其無常而比知能作者為不思議常彼且不知常",
    "X17n0331_002:0831c22": "不思議自因之相為何物與彼得自覺聖智境界",
    "X17n0331_002:0831c23": "者相去甚遠胡為亦自說作者為不思議常乎故",
    "X17n0331_002:0831c24": "曰彼不應說。",
    "X17n0331_002:0832a01": "復次大慧諸聲聞畏生死妄想苦而求涅槃不知生",
    "X17n0331_002:0832a02": "死涅槃差別一切性妄想非性未來諸根境界休息",
    "X17n0331_002:0832a03": "作涅槃想非自覺聖智趣藏識轉是故凡愚說有三",
    "X17n0331_002:0832a04": "乘說心量趣無所有是故大慧彼不知過去未來現",
    "X17n0331_002:0832a05": "在諸如來自心現境界計著外心現境界生死輪常",
    "X17n0331_002:0832a06": "轉。",
    "X17n0331_002:0832a07": "由外道於無常因妄計常因二乘於無常果妄計",
    "X17n0331_002:0832a08": "常果故并及之言聲聞畏生死苦而求涅槃樂不",
    "X17n0331_002:0832a09": "知現有生死涅槃實有自性差別者皆是狂勞顛",
    "X17n0331_002:0832a10": "倒華相豈知生死涅槃實無自性哉但彼根塵休",
    "X17n0331_002:0832a11": "息不起分別作涅槃想然非轉藏識中生住異滅",
    "X17n0331_002:0832a12": "分劑頭數到自覺聖智大涅槃趣故法華云但離",
    "X17n0331_002:0832a13": "虗妄名為解脫其實未得一切解脫也由彼凡愚",
    "X17n0331_002:0832a14": "執有涅槃故說實有三乘由彼不解自心現量而",
    "X17n0331_002:0832a15": "說心量趣非彼所有境界由彼不達三世諸佛所",
    "X17n0331_002:0832a16": "傳法印唯是自心現境界心外無別法而反妄計",
    "X17n0331_002:0832a17": "實有外境故妄見輪轉生死若果能了自心尚不",
    "X17n0331_002:0832a18": "見有涅槃安有生死哉思益經云諸佛出世不為",
    "X17n0331_002:0832a19": "令眾生出生死入涅槃但為度生死涅槃二見耳。",
    "X17n0331_002:0832a20": "復次大慧一切法不生是過去未來現在諸如來所",
    "X17n0331_002:0832a21": "說所以者何謂自心現性非性離有非有生故大慧",
    "X17n0331_002:0832a22": "一切性不生一切法如兔馬等角愚癡凡夫不實妄",
    "X17n0331_002:0832a23": "想自性妄想故大慧一切法不生自覺聖智趣境界",
    "X17n0331_002:0832a24": "者一切性自性相不生非彼愚夫妄想二境界自性",
    "X17n0331_002:0832b01": "身則建立趣自性相大慧藏識攝所攝相轉愚夫墮",
    "X17n0331_002:0832b02": "生住滅二見希望一切性生有非有妄想生非賢聖",
    "X17n0331_002:0832b03": "也大慧於彼應當修學。",
    "X17n0331_002:0832b04": "由外道小乘皆不達自心境界本無有生而妄立",
    "X17n0331_002:0832b05": "種種異因為生因故立不生宗以示之申量云一",
    "X17n0331_002:0832b06": "切法是有法不生為宗因云離有非有生故喻如",
    "X17n0331_002:0832b07": "兔馬角以立此無生印印定一切法以破自生他",
    "X17n0331_002:0832b08": "生共生無因生故前文云離有無不應作想既立",
    "X17n0331_002:0832b09": "三支復示之曰此一切法不生宗是得自覺聖智",
    "X17n0331_002:0832b10": "趣境界者見一切因緣大種性自性等皆是性自",
    "X17n0331_002:0832b11": "性第一義心不見心外有少法生故非彼愚夫於",
    "X17n0331_002:0832b12": "不生處妄計有無生死涅槃實有二種境界我唯",
    "X17n0331_002:0832b13": "了達自性所現身及資生受用器界還趣自性本",
    "X17n0331_002:0832b14": "無一物以一切法不出相見二分然皆是藏識自",
    "X17n0331_002:0832b15": "證分之所轉變正如鏡中所現影像愚夫墮生滅",
    "X17n0331_002:0832b16": "二見取以為實我實法於無生中妄見有非有生",
    "X17n0331_002:0832b17": "若以聖慧眼觀本無是事故勉之曰此無生法是",
    "X17n0331_002:0832b18": "三世諸佛所傳心印應當修學問下經云一切法",
    "X17n0331_002:0832b19": "不生不應立宗何故此中立一切法不生宗答立",
    "X17n0331_002:0832b20": "宗如用兵用以破邪用以定亂葢不得已而用之",
    "X17n0331_002:0832b21": "若太平之世何須復用所謂太平本是將軍致不",
    "X17n0331_002:0832b22": "許將軍見太平故此中立而後隨遣之也。",
    "X17n0331_002:0832b23": "復次大慧有五無間種性云何為五謂聲聞乘無間",
    "X17n0331_002:0832b24": "種性緣覺乘無間種性如來乘無間種性不定種性",
    "X17n0331_002:0832c01": "各別種性(唐云無種生)。",
    "X17n0331_002:0832c02": "由前分別外道二乘皆由不了名相墮於妄想唯",
    "X17n0331_002:0832c03": "如來了達名相本空妄想本寂證得正智如如此",
    "X17n0331_002:0832c04": "則聖凡各有差別故復明五無間性以顯佛性本",
    "X17n0331_002:0832c05": "同但由無始熏習不同故有差別種性言種性者",
    "X17n0331_002:0832c06": "體同曰性相似曰種如稻自生稻不生餘穀此屬",
    "X17n0331_002:0832c07": "性也萌稈華粒其類無差此屬種也然種性相依",
    "X17n0331_002:0832c08": "毫無間隔故曰無間此種性義有二一者本有謂",
    "X17n0331_002:0832c09": "異熟識法爾而有長劫所熏染淨種子名為本性",
    "X17n0331_002:0832c10": "住種此舊熏也二者始起謂無始來數數現行熏",
    "X17n0331_002:0832c11": "習而有染淨諸法所熏習故無量種子之所積集",
    "X17n0331_002:0832c12": "此則名為習所成種此新熏也此五種性由新舊",
    "X17n0331_002:0832c13": "二熏所成由昔聞化佛所說方便六度法熏成聲",
    "X17n0331_002:0832c14": "聞種性由昔聞報佛所說緣生法熏成緣覺種性",
    "X17n0331_002:0832c15": "由昔聞法佛所說離攀緣自性宗通法熏成如來",
    "X17n0331_002:0832c16": "種性若聞此三法或信或疑或進或退或大或小",
    "X17n0331_002:0832c17": "者成不定種性若聞此三法全無信心返生誹謗",
    "X17n0331_002:0832c18": "者名無種性也此五種性似有差殊究其本性毫",
    "X17n0331_002:0832c19": "無有異故以無間總之。",
    "X17n0331_002:0832c20": "云何知聲聞乘無間種性若聞說得陰界入自共相",
    "X17n0331_002:0832c21": "斷知時舉身毛孔熈怡欣悅及樂修習智不修緣起",
    "X17n0331_002:0832c22": "發悟之相是名聲聞乘無間種性聲聞無間見第八",
    "X17n0331_002:0832c23": "地起煩惱斷習氣煩惱不斷不度不思議變易死度",
    "X17n0331_002:0832c24": "分段死正師子吼我生已盡梵行已立不受後有如",
    "X17n0331_002:0833a01": "實知修習人無我乃至得般涅槃覺。",
    "X17n0331_002:0833a02": "云何知其種性為聲聞耶若聞說知苦斷集時而",
    "X17n0331_002:0833a03": "歡喜徧身者是彼昔曾熏得此種故一聞而投其",
    "X17n0331_002:0833a04": "所好舉身欣悅遂能樂滅修道證人空智然不樂",
    "X17n0331_002:0833a05": "修大乘緣起無生發悟本來寂滅之相者由其無",
    "X17n0331_002:0833a06": "此習種故雖聞此如風過耳而無一念好樂之心",
    "X17n0331_002:0833a07": "此則名為聲聞乘也然聲聞而又曰無間者謂其",
    "X17n0331_002:0833a08": "不修大乘發悟之相不與菩薩同流然其斷盡思",
    "X17n0331_002:0833a09": "惑與八地菩薩見地相同故華嚴謂八地菩薩證",
    "X17n0331_002:0833a10": "我空真如樂住不起滅定諸佛勸之曰起善男子",
    "X17n0331_002:0833a11": "勿得樂住三昧汝之三昧二乘亦得是也然菩薩",
    "X17n0331_002:0833a12": "最初發心正斷無明而兼斷思惑至八地而思惑",
    "X17n0331_002:0833a13": "不期盡而自盡而聲聞但斷四住地煩惱不斷住",
    "X17n0331_002:0833a14": "地無明但度分段生死不度變易生死而於天人",
    "X17n0331_002:0833a15": "大眾中作過頭語自謂斷苦集故而我生已盡證",
    "X17n0331_002:0833a16": "滅道故而梵行已立更不受三界生死輪轉生滿",
    "X17n0331_002:0833a17": "足想不知我生實未盡梵行實未立也故總結云",
    "X17n0331_002:0833a18": "此由昔熏成種故聞說知苦斷集而熈怡欣悅修",
    "X17n0331_002:0833a19": "三十七品助道法得人空智證有餘涅槃聲聞種",
    "X17n0331_002:0833a20": "性如是而已。",
    "X17n0331_002:0833a21": "大慧各別無間者我人眾生壽命長養士夫彼諸眾",
    "X17n0331_002:0833a22": "生作如是覺求般涅槃復有異外道說悉由作者見",
    "X17n0331_002:0833a23": "一切性已言此是般涅槃作如是覺法無我見非分",
    "X17n0331_002:0833a24": "彼無解脫大慧此諸聲聞乘無間外道種性不出出",
    "X17n0331_002:0833b01": "覺為轉彼惡見故應當修學。",
    "X17n0331_002:0833b02": "此各別無間非標中各別種性也言各別者謂不",
    "X17n0331_002:0833b03": "與聲聞同言無間者謂不與聲聞異也前明菩薩",
    "X17n0331_002:0833b04": "與聲聞各別而實與聲聞同此明外道與聲聞各",
    "X17n0331_002:0833b05": "別而實與聲聞不異與聲聞各別者謂聲聞得人",
    "X17n0331_002:0833b06": "空智證涅槃樂此則不空我相直以神我受用二",
    "X17n0331_002:0833b07": "十三法長養我人眾生壽者四相計為涅槃此即",
    "X17n0331_002:0833b08": "數論師所計也彼計從冥生覺從覺生我知從我",
    "X17n0331_002:0833b09": "知生五唯從五唯生五大從五大生十一根神我",
    "X17n0331_002:0833b10": "為主受用大等二十三法故偈云云何知有我積",
    "X17n0331_002:0833b11": "聚為他故他者即是我由冥性與三德和合造二",
    "X17n0331_002:0833b12": "十三法而神我受用長養士夫為生死因由所轉",
    "X17n0331_002:0833b13": "變擾亂我故不得解脫知二十三諦轉變無常生",
    "X17n0331_002:0833b14": "厭修道自性隱跡不生諸諦我便解脫故偈云我",
    "X17n0331_002:0833b15": "無縛無脫無輪轉生死以無三德故無變異故無",
    "X17n0331_002:0833b16": "作者故復有異外道者即勝論師所計作者與所",
    "X17n0331_002:0833b17": "作異故曰異外道唯識論云勝論所執實等句義",
    "X17n0331_002:0833b18": "多實有性現量所得由彼計實德業三皆由大有",
    "X17n0331_002:0833b19": "性同異性和合性為作者而生故實德業等皆實",
    "X17n0331_002:0833b20": "有自性若見此自性已便是涅槃然彼作如是想",
    "X17n0331_002:0833b21": "謂為涅槃以執有實性法執未除法空未證非真",
    "X17n0331_002:0833b22": "證涅槃也故曰法無我見非分彼無解脫下總示",
    "X17n0331_002:0833b23": "之曰前之聲聞雖空我執證人空而與外道各有",
    "X17n0331_002:0833b24": "差別然皆未能空法執證法空又與外道無異也",
    "X17n0331_002:0833c01": "以聲聞未盡生死自謂我生已盡未證涅槃而自",
    "X17n0331_002:0833c02": "謂梵行已立此與外道未出生死而自作出生死",
    "X17n0331_002:0833c03": "想未除我法而妄謂證涅槃者何異哉若菩薩度",
    "X17n0331_002:0833c04": "生欲轉彼惡見者亦應修學餘則不應習也。",
    "X17n0331_002:0833c05": "大慧緣覺乘無間種性者若聞說各別緣無間舉身",
    "X17n0331_002:0833c06": "毛竪悲泣流淚不相近緣所有不著種種自身種種",
    "X17n0331_002:0833c07": "神通若離若合種種變化聞說是時其心隨入若知",
    "X17n0331_002:0833c08": "彼緣覺乘無間種性已隨順為說緣覺之乘是名緣",
    "X17n0331_002:0833c09": "覺乘無間種性相。",
    "X17n0331_002:0833c10": "緣覺有二種出無佛世觀物變易自覺無生者為",
    "X17n0331_002:0833c11": "獨覺出有佛世依教而修觀緣悟道者為緣覺雖",
    "X17n0331_002:0833c12": "根有利鈍類皆從緣悟入故曰無間何以驗其種",
    "X17n0331_002:0833c13": "性為緣覺耶若聞說十二因緣各各差別三世因",
    "X17n0331_002:0833c14": "果連環不斷而熏發宿種故一聞說此則身毛皆",
    "X17n0331_002:0833c15": "竪痛哭流涕即能奮志還滅不復隨順無明不著",
    "X17n0331_002:0833c16": "諸有所謂隨順無明起諸有若不隨順諸有斷也",
    "X17n0331_002:0833c17": "故能發起神通得意生身若離若合種種變現化",
    "X17n0331_002:0833c18": "導眾生所謂不欣說法現神力以化他也此由聞",
    "X17n0331_002:0833c19": "說十二緣時毛骨竦然者便驗昔有種子故一聞",
    "X17n0331_002:0833c20": "之如膠投漆其心隨入也若種性已成唯能隨順",
    "X17n0331_002:0833c21": "同類眾生說同類法不能為別類眾生說別類法",
    "X17n0331_002:0833c22": "故所化有限此緣覺種性為若此。",
    "X17n0331_002:0833c23": "大慧彼如來乘無間種性有四種謂自性法無間種",
    "X17n0331_002:0833c24": "性離自性法無間種性得自覺聖無間種性外剎殊",
    "X17n0331_002:0834a01": "勝無間種性大慧若聞此四事一一說時及說自心",
    "X17n0331_002:0834a02": "現身財建立不思議境界時心不驚怖者是名如來",
    "X17n0331_002:0834a03": "乘無間種性相。",
    "X17n0331_002:0834a04": "何以驗其為如來種性耶若聞即心即佛佛外無",
    "X17n0331_002:0834a05": "心心外無佛者此自性法也若聞行十度斷十障",
    "X17n0331_002:0834a06": "證十如三祇鍊性百劫調心者此離自性法也若",
    "X17n0331_002:0834a07": "聞自今以後不以佛為聖師何以故自在於地不",
    "X17n0331_002:0834a08": "在他鄉自歸於己不歸他人等此得自覺聖法也",
    "X17n0331_002:0834a09": "若聞說華藏世界所有塵一一塵中徧法界及說",
    "X17n0331_002:0834a10": "自心所現根身器界一一毛孔一一微塵皆是不",
    "X17n0331_002:0834a11": "可思議境界此外剎殊勝法也若聞此四種法直",
    "X17n0331_002:0834a12": "下擔當不生驚怖者即此便是如來種性也。",
    "X17n0331_002:0834a13": "大慧不定種性者謂說彼三種時隨說而入隨彼而",
    "X17n0331_002:0834a14": "成大慧此是初治地者謂種性建立為超入無所有",
    "X17n0331_002:0834a15": "地故作是建立彼自覺藏者自煩惱習淨見法無我",
    "X17n0331_002:0834a16": "得三昧樂住聲聞當得如來最勝之身。",
    "X17n0331_002:0834a17": "云何驗其種性為不定耶謂聞聲聞法即入聲聞",
    "X17n0331_002:0834a18": "而成聲聞種性聞緣覺法即入緣覺而成緣覺種",
    "X17n0331_002:0834a19": "性聞如來法即入如來而成如來種性故曰隨說",
    "X17n0331_002:0834a20": "而入隨彼而成謂之不定更有一種頓根聲聞將",
    "X17n0331_002:0834a21": "三界八十一品思惑為一團一聚頓斷頓證如年",
    "X17n0331_002:0834a22": "少沙彌以皮毬擊老比丘而頓證四果者又有頓",
    "X17n0331_002:0834a23": "根菩薩從初發心入治地住時即能起入八地無",
    "X17n0331_002:0834a24": "生法忍者故建立此不定種性正為從初治地時",
    "X17n0331_002:0834b01": "即能超入無所有地者設也又為一種定性聲聞",
    "X17n0331_002:0834b02": "回心入大乘者亦在不定性攝故曰彼自覺藏等",
    "X17n0331_002:0834b03": "謂彼雖捨藏識證四果而異熟不空習氣未盡若",
    "X17n0331_002:0834b04": "從此回心而淨習氣證法空則住三昧樂定性聲",
    "X17n0331_002:0834b05": "聞亦當得如來最勝之身豈真有定性哉故中論",
    "X17n0331_002:0834b06": "偈云集若有定性先來所不斷於今云何斷道若",
    "X17n0331_002:0834b07": "有定性先來所不修於今云何修故知若有定性",
    "X17n0331_002:0834b08": "一切諸法皆悉不成若無定性一切皆成所以一",
    "X17n0331_002:0834b09": "切毛道異生居不定聚者以習性易染猶如素絲",
    "X17n0331_002:0834b10": "習性易流猶如湍水且八識田中具有十法界種",
    "X17n0331_002:0834b11": "子隨所聞法即起現行故學道者所習不可不慎",
    "X17n0331_002:0834b12": "也。",
    "X17n0331_002:0834b13": "爾時世尊欲重宣此義而說偈言須陀槃那果往來",
    "X17n0331_002:0834b14": "及不還逮得阿羅漢是等心惑亂三乘與一乘非乘",
    "X17n0331_002:0834b15": "我所說愚夫少智慧諸聖遠離寂第一義法門遠離",
    "X17n0331_002:0834b16": "於二教住於無所有何建立三乘諸禪無量等無色",
    "X17n0331_002:0834b17": "三摩提受想悉寂滅亦無有心量。",
    "X17n0331_002:0834b18": "由性不定故可小可大則知萬法常無性無不性",
    "X17n0331_002:0834b19": "空時法爾能隨緣隨緣不失性故法華云知法常",
    "X17n0331_002:0834b20": "無性佛種從緣起故在定性之後而次之不定性",
    "X17n0331_002:0834b21": "者欲人知定性皆是不定性隨緣所成而實無種",
    "X17n0331_002:0834b22": "種性也此即會五性歸於無性以無性之性即佛",
    "X17n0331_002:0834b23": "性故復於偈中發明此義斷三界八十八使見惑",
    "X17n0331_002:0834b24": "證預流果斷欲界前六品思惑證一來果斷欲界",
    "X17n0331_002:0834c01": "後三品思惑證不來果斷上二界七十二品思惑",
    "X17n0331_002:0834c02": "證羅漢果此等雖空我執證四果而法執未除中",
    "X17n0331_002:0834c03": "心惑亂未可謂離喧得寂也然三乘一乘非乘皆",
    "X17n0331_002:0834c04": "我所說悉是方便誘引之辭實無所謂三乘一乘",
    "X17n0331_002:0834c05": "及非乘也以彼外道雖有聰明而無智慧二乘雖",
    "X17n0331_002:0834c06": "有智慧得少為足不能溥化故非乘三乘總以愚",
    "X17n0331_002:0834c07": "夫目之唯彼地上菩薩行如實行不唯心不惑亂",
    "X17n0331_002:0834c08": "抑且不守寂滅而能利生接物故以一乘諸聖目",
    "X17n0331_002:0834c09": "之若夫第一義諦本來寂滅住於無所有地不容",
    "X17n0331_002:0834c10": "擬議即三乘一乘二種教法悉皆遠離而況所謂",
    "X17n0331_002:0834c11": "非乘乎若四禪諸天所修四無量心無色界所修",
    "X17n0331_002:0834c12": "空定外道天所修無想定皆是不定性隨緣所成",
    "X17n0331_002:0834c13": "豈真有種種心量哉故知諸法實無定性其種種",
    "X17n0331_002:0834c14": "名皆是隨緣施設耳。",
    "X17n0331_002:0834c15": "大慧彼一闡提非一闡提世間解脫誰轉大慧一闡",
    "X17n0331_002:0834c16": "提有二種一者捨一切善根及於無始眾生發願云",
    "X17n0331_002:0834c17": "何捨一切善根謂謗菩薩藏及作惡言此非隨順修",
    "X17n0331_002:0834c18": "多羅毗尼解脫之說捨一切善根故不般涅槃二者",
    "X17n0331_002:0834c19": "菩薩本自願方便故非不般涅槃一切眾生而般涅",
    "X17n0331_002:0834c20": "槃大慧彼般涅槃是名不般涅槃法相此亦到一闡",
    "X17n0331_002:0834c21": "提趣。",
    "X17n0331_002:0834c22": "此中標文應云各別種性者大慧云云少此一句",
    "X17n0331_002:0834c23": "言各別者謂一闡提雖同而有正邪之各別也前",
    "X17n0331_002:0834c24": "雖明聲聞緣覺如來不定四種性而未及菩薩種",
    "X17n0331_002:0835a01": "性今指大願菩薩度盡眾生方成佛道者為一闡",
    "X17n0331_002:0835a02": "提故曰彼一闡提也一闡提此云信不具謂三界",
    "X17n0331_002:0835a03": "若無此一闡提則世間解脫是誰轉而世間謗法",
    "X17n0331_002:0835a04": "闡提誰轉之而得解脫乎復恐不解菩薩名闡提",
    "X17n0331_002:0835a05": "之意故詳示之曰一闡提有二種有永捨善根一",
    "X17n0331_002:0835a06": "闡提有欲度盡眾生一闡提捨善根者是不信大",
    "X17n0331_002:0835a07": "乘菩薩藏不隨順大乘經律輒加謗毀者由謗大",
    "X17n0331_002:0835a08": "乘法藏永捨善根墮於阿鼻永沉生死無有出期",
    "X17n0331_002:0835a09": "故不般涅槃若菩薩一闡提者非不般涅槃但自",
    "X17n0331_002:0835a10": "願度盡謗法闡提及一切眾生方般涅槃若使謗",
    "X17n0331_002:0835a11": "法闡提乃至一切眾生有一眾生不度盡者不入",
    "X17n0331_002:0835a12": "涅槃此菩薩雖非永捨善根亦到一闡提趣故知",
    "X17n0331_002:0835a13": "無謗法闡提不能成菩薩度生之弘慈無菩薩闡",
    "X17n0331_002:0835a14": "提不能轉謗法闡提之重業所謂善人為不善人",
    "X17n0331_002:0835a15": "之師不善人為善人之資交相需而互相成也故",
    "X17n0331_002:0835a16": "曰非一闡提世間解脫誰轉。",
    "X17n0331_002:0835a17": "大慧白佛言世尊此中云何畢竟不般涅槃佛告大",
    "X17n0331_002:0835a18": "慧菩薩一闡提者知一切法本來般涅槃已畢竟不",
    "X17n0331_002:0835a19": "般涅槃而非捨一切善根一闡提也大慧捨一切善",
    "X17n0331_002:0835a20": "根一闡提者復以如來神力故或時善根生所以者",
    "X17n0331_002:0835a21": "何謂如來不捨一切眾生故以是故菩薩一闡提不",
    "X17n0331_002:0835a22": "般涅槃。",
    "X17n0331_002:0835a23": "大慧更欲究其極至故問此二闡提畢竟是何等",
    "X17n0331_002:0835a24": "闡提永不涅槃佛言菩薩一闡提永不入涅槃不",
    "X17n0331_002:0835b01": "得作佛以彼知一切法本來寂滅不復更求入滅",
    "X17n0331_002:0835b02": "本來作佛不用更求作佛故畢竟不入涅槃非若",
    "X17n0331_002:0835b03": "捨一切善根闡提猶可作佛也以捨一切善根一",
    "X17n0331_002:0835b04": "闡提雖是極惡然不斷性善藉此謗法因緣而如",
    "X17n0331_002:0835b05": "來以神力攝持故或時善根生所以者何以如來",
    "X17n0331_002:0835b06": "不捨一切眾生故雖謗法亦得授記作佛若提婆",
    "X17n0331_002:0835b07": "達婆多尼思佛等五百比丘之類是也以是故捨",
    "X17n0331_002:0835b08": "一切善根眾生不斷性善故可作佛菩薩闡提不",
    "X17n0331_002:0835b09": "斷性惡故永劫度生永不般涅槃此則極贊菩薩",
    "X17n0331_002:0835b10": "悲心無盡故以一闡提同名耳是知闡提不墮凡",
    "X17n0331_002:0835b11": "夫地迷處全虗菩薩不證涅槃門悟時無得則不",
    "X17n0331_002:0835b12": "見有一法可斷非生死所出之門不見有一法可",
    "X17n0331_002:0835b13": "成無菩提能入之路故曰性無善惡能生善惡善",
    "X17n0331_002:0835b14": "惡可斷性不可斷若斷性惡則斷心性性不可斷",
    "X17n0331_002:0835b15": "所以闡提不斷性善縱墮三途性善不滅性惡不",
    "X17n0331_002:0835b16": "增直至成佛性善不增性惡不滅性善不滅故地",
    "X17n0331_002:0835b17": "獄能發佛界善性惡不滅故佛界能現六趣之惡",
    "X17n0331_002:0835b18": "以善惡皆從性起故曰性善性惡也若論修善修",
    "X17n0331_002:0835b19": "惡於上中下根即不可定若遇淨緣即善染緣即",
    "X17n0331_002:0835b20": "惡以不了善惡之性故為善惡業之所拘而不自",
    "X17n0331_002:0835b21": "在耳廣明五法竟。",
    "X17n0331_002:0835b22": "復次大慧菩薩摩訶薩當善三自性云何三自性謂",
    "X17n0331_002:0835b23": "妄想自性緣起自性成自性。",
    "X17n0331_002:0835b24": "此以五法攝歸三自性也三自性者謂徧計執性",
    "X17n0331_002:0835c01": "依他起性圓成實性也言徧計者周徧計度故曰",
    "X17n0331_002:0835c02": "徧計品類眾多說名彼彼謂能徧計虗妄分別即",
    "X17n0331_002:0835c03": "由彼彼虗妄分別徧計種種所徧計物謂所執蘊",
    "X17n0331_002:0835c04": "處界等若法若我自性差別此所妄執自性差別",
    "X17n0331_002:0835c05": "總名徧計所執自性如是自性都無所有故唯識",
    "X17n0331_002:0835c06": "頌云由彼彼徧計徧計種種物此徧計所執自性",
    "X17n0331_002:0835c07": "無所有次所徧計是依他起徧計心等所緣緣故",
    "X17n0331_002:0835c08": "謂眾緣所生心心所體及相見分有漏無漏皆依",
    "X17n0331_002:0835c09": "他起依他眾緣而得起故故頌曰依他起自性分",
    "X17n0331_002:0835c10": "別緣所生言分別緣所生者應知即是染分依他",
    "X17n0331_002:0835c11": "淨分依他亦圓成故二空所顯圓滿成就諸法實",
    "X17n0331_002:0835c12": "性名圓成實故頌云圓成實於彼常遠離前性此",
    "X17n0331_002:0835c13": "則以六七二識執我執法為徧計相見二分為依",
    "X17n0331_002:0835c14": "他二空所顯實性為圓成實又云唯識之性略有",
    "X17n0331_002:0835c15": "二種一者虗妄即徧計所執二者真實即圓成實",
    "X17n0331_002:0835c16": "性於前唯識性所遣清淨於後唯識性所證清淨",
    "X17n0331_002:0835c17": "又有二種一者世俗名依他起二者勝義即圓成",
    "X17n0331_002:0835c18": "實於前所斷清淨於後所證清淨又相即依他起",
    "X17n0331_002:0835c19": "該有為之門性即圓成實通無漏之道又色即依",
    "X17n0331_002:0835c20": "他起之相空即圓成實之性斯則虗實真俗性相",
    "X17n0331_002:0835c21": "空有徹本窮源皆唯識性若據馬鳴真如為圓成",
    "X17n0331_002:0835c22": "實業識為依他起轉現及分別事識為徧計執。",
    "X17n0331_002:0835c23": "大慧妄想自性從相生大慧白佛言世尊云何妄想",
    "X17n0331_002:0835c24": "自性從相生佛告大慧緣起自性事相相行顯現事",
    "X17n0331_002:0836a01": "相相計著有二種妄想自性如來應供等正覺之所",
    "X17n0331_002:0836a02": "建立謂名相計著相及事相計著相名相計著相者",
    "X17n0331_002:0836a03": "謂內外法計著事相計著相者謂即彼如是內外自",
    "X17n0331_002:0836a04": "共相計著是名二種妄想自性相。",
    "X17n0331_002:0836a05": "瑜伽云徧計所執略有五種一依名徧計義自性",
    "X17n0331_002:0836a06": "謂徧計此色是名有色實性等如未識牛名因聞",
    "X17n0331_002:0836a07": "牛名即便推度因何道理名之為牛等二依義徧",
    "X17n0331_002:0836a08": "計名自性謂徧計此事名自性色或不名色等如",
    "X17n0331_002:0836a09": "未識牛因見牛故不知其名即便推度此物名何",
    "X17n0331_002:0836a10": "鬼耶獸耶三依名徧計名自性謂不了色事分別",
    "X17n0331_002:0836a11": "色名而起徧計等四依義徧計義自性謂不了色",
    "X17n0331_002:0836a12": "名分別色事而起徧計等五依名義徧計名義自",
    "X17n0331_002:0836a13": "性謂徧計此事是色自性名之為色等此之徧計",
    "X17n0331_002:0836a14": "約體不出我法二執約義不出名義二種此中緣",
    "X17n0331_002:0836a15": "起自性事相相即緣起法種種義也行顯現事相",
    "X17n0331_002:0836a16": "相即緣起法種種名也由依名以顯相由依相以",
    "X17n0331_002:0836a17": "彰名此二乃妄想分別之處也計著有二種妄想",
    "X17n0331_002:0836a18": "自性者由計名著相故生二種妄想也名相計著",
    "X17n0331_002:0836a19": "相者謂內外法計著此計內身外境之名而生妄",
    "X17n0331_002:0836a20": "想謂喚內法為根身喚外法為器界於是執此名",
    "X17n0331_002:0836a21": "非彼名等事相計著相者謂即彼如是內外自共",
    "X17n0331_002:0836a22": "法計著既有內身外境之名即有根身器界之事",
    "X17n0331_002:0836a23": "於是計著親者為內疎者為外五蘊各有自體謂",
    "X17n0331_002:0836a24": "之自和合成人謂之共蓋詮表呼召為名行狀可",
    "X17n0331_002:0836b01": "觀曰相以名處全相相處全名名是見分相是相",
    "X17n0331_002:0836b02": "分此二種妄想是從見相二分生起故曰妄想自",
    "X17n0331_002:0836b03": "性從相生則知妄想自性無相可得矣。",
    "X17n0331_002:0836b04": "若依若緣生是名緣起。",
    "X17n0331_002:0836b05": "然不但妄想自性從相生無自性可得即名相二",
    "X17n0331_002:0836b06": "種原依無明為因業愛為緣而生謂之緣起是知",
    "X17n0331_002:0836b07": "萬法從緣皆無自性昔未曾生今亦無滅如文殊",
    "X17n0331_002:0836b08": "觀幻頌云此會眾善事從本未曾有一切法亦然",
    "X17n0331_002:0836b09": "悉等於前際所以正作時無作以無作者故當為",
    "X17n0331_002:0836b10": "時不為以無自性故任從萬法縱橫常等未生之",
    "X17n0331_002:0836b11": "際縱使羣生出沒不離無相之宗。",
    "X17n0331_002:0836b12": "云何成自性謂離名相事相妄想聖智所得及自覺",
    "X17n0331_002:0836b13": "聖智趣所生境界是名成自性如來藏心。",
    "X17n0331_002:0836b14": "若夫圓成實性超名相越事相出妄想一切世智",
    "X17n0331_002:0836b15": "所不得唯是入地聖人智慧所得亦是等覺後心",
    "X17n0331_002:0836b16": "金剛斷智所行境界以能轉名相而成如如轉妄",
    "X17n0331_002:0836b17": "想而成正智故知如外無智智外無如自性圓成",
    "X17n0331_002:0836b18": "不從他覓所以云緣生無性無性即空空即圓成",
    "X17n0331_002:0836b19": "圓成即如來藏寂滅一心也此中若約唯識三性",
    "X17n0331_002:0836b20": "三無性圓成為真遍計是妄依他起性通妄通真",
    "X17n0331_002:0836b21": "淨分通真染分通妄依此三性說三無性初依徧",
    "X17n0331_002:0836b22": "計說相無性以彼體相畢竟無有故次約依他說",
    "X17n0331_002:0836b23": "生無性謂假眾緣而得生故三依圓成說勝義無",
    "X17n0331_002:0836b24": "性謂一真法界無性性故若約性宗則一切法不",
    "X17n0331_002:0836c01": "生不滅不來不出畢竟空無所有以生相滅相決",
    "X17n0331_002:0836c02": "定不可得故宗鏡云徧計無物故如空妄計故無",
    "X17n0331_002:0836c03": "相緣起不實故如幻緣生故無性若約一念即具",
    "X17n0331_002:0836c04": "三性三無性謂一念剎那是緣起情計為有是徧",
    "X17n0331_002:0836c05": "計性本空寂是圓成即依三性說三無性若一念",
    "X17n0331_002:0836c06": "心生具斯六義即具一切法以一切真俗萬法不",
    "X17n0331_002:0836c07": "出三性三無性故故知心無自性緣起即空如欲",
    "X17n0331_002:0836c08": "斷其流但塞其源欲免其生但斷其本不用多功",
    "X17n0331_002:0836c09": "最為省要。",
    "X17n0331_002:0836c10": "爾時世尊欲重宣此義而說偈言名相覺想自性二",
    "X17n0331_002:0836c11": "相正智如如是則成相大慧是名觀察五法自性相",
    "X17n0331_002:0836c12": "經自覺聖智趣所行境界汝等諸菩薩摩訶薩應當",
    "X17n0331_002:0836c13": "修學。",
    "X17n0331_002:0836c14": "前束八識歸五法謂真識是正智如如轉識是名",
    "X17n0331_002:0836c15": "現識是相分別事識是妄想此又束五法歸三自",
    "X17n0331_002:0836c16": "性名相是緣起自性覺想是妄想自性正智如如",
    "X17n0331_002:0836c17": "是圓成實性下又束三性歸二無我若於緣起法",
    "X17n0331_002:0836c18": "上起種種徧計計我為我執計法為法執若了緣",
    "X17n0331_002:0836c19": "生無性即法空若了妄想無性即人空空即圓成",
    "X17n0331_002:0836c20": "也。",
    "X17n0331_002:0836c21": "復次大慧菩薩摩訶薩善觀二種無我相云何二種",
    "X17n0331_002:0836c22": "無我相謂人無我及法無我。",
    "X17n0331_002:0836c23": "若據馬鳴見五陰法實有生滅而生怖畏妄取涅",
    "X17n0331_002:0836c24": "槃名人無我觀五陰法自性不生則無有滅本來",
    "X17n0331_002:0837a01": "涅槃不生取證名法無我若據護法謂諸有情數",
    "X17n0331_002:0837a02": "數起惑造業即為能取(因也)當來五趣名為所取(果也)",
    "X17n0331_002:0837a03": "雖復數數起惑造業五趣輪轉都無主宰實自在",
    "X17n0331_002:0837a04": "用故名人無我又彼凡夫計著心外實有諸法又",
    "X17n0331_002:0837a05": "執此法實有主宰故說為我此說為無無即空也",
    "X17n0331_002:0837a06": "又人者五陰之假名法者五蘊之實法於五蘊假",
    "X17n0331_002:0837a07": "合中推之無我名人無我於五蘊實法中推之無",
    "X17n0331_002:0837a08": "我名法無我若了人無我則名空若了法無我則",
    "X17n0331_002:0837a09": "相空也。",
    "X17n0331_002:0837a10": "云何人無我謂離我我所陰界入聚無知業愛生眼",
    "X17n0331_002:0837a11": "色等攝受計著生識一切諸根自心現器身等藏自",
    "X17n0331_002:0837a12": "妄想相施設顯示如河流如種子如燈如風如雲剎",
    "X17n0331_002:0837a13": "那展轉壞躁動如猿猴樂不淨處如飛蠅無厭足如",
    "X17n0331_002:0837a14": "風火無始虗偽習氣因如汲水輪生死趣有輪種種",
    "X17n0331_002:0837a15": "身色幻術神呪機發像起善彼相知是名人無我智。",
    "X17n0331_002:0837a16": "外道計一陰為我餘四陰為我所今言離我我所",
    "X17n0331_002:0837a17": "者謂內不見有五蘊身心是誰為我誰為我所故",
    "X17n0331_002:0837a18": "曰離也然何以知其離我我所也由彼以智慧觀",
    "X17n0331_002:0837a19": "察雖有五陰十八界六入積聚和合而成人原從",
    "X17n0331_002:0837a20": "過去二支現在一支為因招感現在未來生死之",
    "X17n0331_002:0837a21": "果實無我為主宰而能作也眼等五根為能攝受",
    "X17n0331_002:0837a22": "色等五塵為所攝受由根塵和合計著而生識是",
    "X17n0331_002:0837a23": "心本無我為能作也一切諸根皆是自心所現內",
    "X17n0331_002:0837a24": "身外境皆是藏識所變是根身器界本無我為能",
    "X17n0331_002:0837b01": "作也而妄認四大為自身相六塵緣影為自心相",
    "X17n0331_002:0837b02": "不亦謬哉豈知皆是自己妄想之所施設顯示故",
    "X17n0331_002:0837b03": "楞嚴以色陰為堅固妄想乃至識陰為微細精想",
    "X17n0331_002:0837b04": "其妄想幽隱相續不斷如河流能生現行如種子",
    "X17n0331_002:0837b05": "炷燄相生則如燈飄颺不定則如風變幻不測則",
    "X17n0331_002:0837b06": "如雲捨一執一如猿猴躭著不淨如飛蠅無厭無",
    "X17n0331_002:0837b07": "足如風中火此等妄想施設顯示皆由藏識海中",
    "X17n0331_002:0837b08": "含藏無始虗偽習氣為因發生種種識浪現行由",
    "X17n0331_002:0837b09": "是起惑造業輪轉生死如汲井輪於三界中或昇",
    "X17n0331_002:0837b10": "或降變現種種身色無有停寢正如死屍以呪力",
    "X17n0331_002:0837b11": "故行亦如木人因機動而像發豈真有主宰者為",
    "X17n0331_002:0837b12": "能作耶若能如是觀察推求則知皆是無知業愛",
    "X17n0331_002:0837b13": "為發動之機若滅無知業愛則名色陰界入聚假",
    "X17n0331_002:0837b14": "合而成人者蕩然一空矣若能善知念念無常之",
    "X17n0331_002:0837b15": "相是名人無我智也故大涅槃經云無常有二一",
    "X17n0331_002:0837b16": "者敗壞無常二者念念無常人但知敗壞無常不",
    "X17n0331_002:0837b17": "知念念無常。",
    "X17n0331_002:0837b18": "云何法無我智謂覺陰界入妄想相自性如陰界入",
    "X17n0331_002:0837b19": "離我我所陰界入積聚因業愛繩縛展轉相緣生無",
    "X17n0331_002:0837b20": "動搖諸法亦爾離自共相不實妄想相妄想力是凡",
    "X17n0331_002:0837b21": "夫生非聖賢也心意識五法自性離故大慧菩薩摩",
    "X17n0331_002:0837b22": "訶薩當善分別一切法無我善法無我菩薩摩訶薩",
    "X17n0331_002:0837b23": "不久當得初地菩薩無所有觀地相觀察開覺歡喜",
    "X17n0331_002:0837b24": "次第漸進超九地相得法雲地於彼建立無量寶莊",
    "X17n0331_002:0837c01": "嚴大寶蓮華王像大寶宮殿幻自性境界修習生於",
    "X17n0331_002:0837c02": "彼而坐同一像類諸最勝子眷屬圍繞從一切佛剎",
    "X17n0331_002:0837c03": "來佛手灌頂如轉輪聖王太子灌頂超佛子地到自",
    "X17n0331_002:0837c04": "覺聖法趣當得如來自在法身見法無我故是名法",
    "X17n0331_002:0837c05": "無我相汝等諸菩薩摩訶薩應當修學。",
    "X17n0331_002:0837c06": "前人無我觀觀察陰界入聚念念生滅本無主宰",
    "X17n0331_002:0837c07": "此法無我觀觀察陰界入及妄想自性本自如如",
    "X17n0331_002:0837c08": "也謂此陰界入雖見積聚和合而成若一一推求",
    "X17n0331_002:0837c09": "本無有我亦無我所以陰界入皆由無知業愛三",
    "X17n0331_002:0837c10": "種繩縛相緣而生故也然生則緣生法性不與緣",
    "X17n0331_002:0837c11": "俱生滅則緣滅法性不與緣俱滅故淨名云但以",
    "X17n0331_002:0837c12": "眾法合成此身起唯法起滅唯法滅又此法者各",
    "X17n0331_002:0837c13": "不相知起時不言我起滅時不言我滅故曰無動",
    "X17n0331_002:0837c14": "搖若陰界入如此則諸法亦然分而推之了無自",
    "X17n0331_002:0837c15": "相可得合而究之亦無共相可得故曰離自共相",
    "X17n0331_002:0837c16": "是則法法皆無我矣故禪要經云法身徧滿無非",
    "X17n0331_002:0837c17": "佛土十方世界五陰精舍性空自離即是不動道",
    "X17n0331_002:0837c18": "場又文殊云一切眾生皆是道場是不動相然而",
    "X17n0331_002:0837c19": "見有法相生滅者皆是愚夫無明未破不實妄想",
    "X17n0331_002:0837c20": "之力所持故見諸法有生有滅非入地聖賢所證",
    "X17n0331_002:0837c21": "境界也以十地聖賢所證境界如如不動五法三",
    "X17n0331_002:0837c22": "自性俱離八識二無我悉遣此則尚不見有無我",
    "X17n0331_002:0837c23": "之法當情況有我之法乎故中論偈云若有不真",
    "X17n0331_002:0837c24": "法即應有真法實無不真法何得有真法此則一",
    "X17n0331_002:0838a01": "切法執悉皆蕩盡名法無我智是故菩薩當善分",
    "X17n0331_002:0838a02": "別一切法無我不當為法所縛也然我法有二謂",
    "X17n0331_002:0838a03": "分別俱生若斷分別我法二執創登初地若俱生",
    "X17n0331_002:0838a04": "我執從初至七地斷盡方入八地若俱生法執從",
    "X17n0331_002:0838a05": "初地任運而斷至等覺無間道斷盡即入妙覺故",
    "X17n0331_002:0838a06": "曰善法無我菩薩不久當得初地無所有觀即以",
    "X17n0331_002:0838a07": "無所有觀觀察初地之相忽然開覺覺通如來盡",
    "X17n0331_002:0838a08": "佛境界分證真如入歡喜地從此次第漸斷漸進",
    "X17n0331_002:0838a09": "超九地而至十地即於彼地建立大寶蓮華王像",
    "X17n0331_002:0838a10": "及大寶宮殿幻出自性境界此皆從修習法無我",
    "X17n0331_002:0838a11": "觀之所生起從此坐蓮華宮一切異佛剎土諸同",
    "X17n0331_002:0838a12": "類菩薩眷屬悉皆圍繞諸佛悉以智水灌頂授寶",
    "X17n0331_002:0838a13": "王位亦如輪王以金瓶盛四大海水灌太子頂授",
    "X17n0331_002:0838a14": "輪王位至此則因圓果滿超菩薩地到如來自覺",
    "X17n0331_002:0838a15": "聖智究竟趣當得如來自在法身此由法無我智",
    "X17n0331_002:0838a16": "觀察諸法見法無我於一切法成等正覺汝等菩",
    "X17n0331_002:0838a17": "薩應當修學故般若云我於一切法無所執故得",
    "X17n0331_002:0838a18": "常光一尋身真金色故知人法二執俱亡一道常",
    "X17n0331_002:0838a19": "光自現還同釋迦親證之身所以諸佛教門無非",
    "X17n0331_002:0838a20": "令人破執更無他事。",
    "X17n0331_002:0838a21": "爾時大慧菩薩摩訶薩復白佛言世尊建立誹謗相",
    "X17n0331_002:0838a22": "唯願說之令我及諸菩薩摩訶薩離建立誹謗二邊",
    "X17n0331_002:0838a23": "惡見疾得阿耨多羅三藐三菩提覺已離常建立斷",
    "X17n0331_002:0838a24": "誹謗見不謗正法。",
    "X17n0331_002:0838b01": "此問躡前二無我而起也謂一切法皆由我建立",
    "X17n0331_002:0838b02": "若無有我則萬法本如了無一法當情無非如來",
    "X17n0331_002:0838b03": "自覺境界云何外道小乘於陰界入處起斷常二",
    "X17n0331_002:0838b04": "見此二見者云何建立且由二見障彼二空為害",
    "X17n0331_002:0838b05": "最甚若諸菩薩了此則疾得菩提若外道二乘了",
    "X17n0331_002:0838b06": "此則永離惡見不謗正法故特申請。",
    "X17n0331_002:0838b07": "爾時世尊受大慧菩薩請已而說偈言建立及誹謗",
    "X17n0331_002:0838b08": "無有彼心量身受用建立及心不能知愚癡無智慧",
    "X17n0331_002:0838b09": "建立及誹謗爾時世尊於此偈義復重顯示告大慧",
    "X17n0331_002:0838b10": "言有四種非有建立云何為四謂非有相建立非有",
    "X17n0331_002:0838b11": "見建立非有因建立非有性建立是名四種建立又",
    "X17n0331_002:0838b12": "誹謗者謂於彼所立無所得觀察非分而起誹謗是",
    "X17n0331_002:0838b13": "名建立誹謗相。",
    "X17n0331_002:0838b14": "先說偈略答謂此二見非彼心量之所固有由彼",
    "X17n0331_002:0838b15": "無明障翳不知根身器界皆是自心所現影像本",
    "X17n0331_002:0838b16": "非實有亦非實無由無智慧觀察於影像邊執為",
    "X17n0331_002:0838b17": "實有計為實無遂起二見不達二空耳下復詳明",
    "X17n0331_002:0838b18": "故分建立為四種謂相見因性殊不知法本非有",
    "X17n0331_002:0838b19": "從非有中建立為有其誹謗者於彼建立相見因",
    "X17n0331_002:0838b20": "性處一一推求不見其實即起誹謗謗一切諸法",
    "X17n0331_002:0838b21": "悉皆是無殊不知法本非無從非無中誹謗為無",
    "X17n0331_002:0838b22": "若能有無俱遣便能隨順自覺聖智矣。",
    "X17n0331_002:0838b23": "復次大慧云何非有相建立相謂陰界入非有自共",
    "X17n0331_002:0838b24": "相而起計著此如是此不異是名非有相建立相此",
    "X17n0331_002:0838c01": "非有相建立妄想無始虗偽過種種習氣計著生大",
    "X17n0331_002:0838c02": "慧非有見建立相者若彼如是陰界入我人眾生壽",
    "X17n0331_002:0838c03": "命長養士夫見建立是名非有見建立相。",
    "X17n0331_002:0838c04": "此明二種外道不了相見本空而生計著妄起二",
    "X17n0331_002:0838c05": "種建立故於二空不能得入也建立相者謂勝論",
    "X17n0331_002:0838c06": "師不了陰界入本來無有自相共相而妄計有同",
    "X17n0331_002:0838c07": "異性如地望地是同如地望水是異其曰此如是",
    "X17n0331_002:0838c08": "者異也此不異者同也此在無同無異法中建立",
    "X17n0331_002:0838c09": "同異故曰非有相建立也建立見者謂數論師不",
    "X17n0331_002:0838c10": "了陰界入處本無我人眾生壽命而妄立神我受",
    "X17n0331_002:0838c11": "用冥諦所生二十三法增長我見此在無我見中",
    "X17n0331_002:0838c12": "妄立我見故曰非有見建立也。",
    "X17n0331_002:0838c13": "大慧非有因建立相者謂初識無因生後不實如幻",
    "X17n0331_002:0838c14": "本不生眼色明界念前生生已實已還壞是名非有",
    "X17n0331_002:0838c15": "因建立相大慧非有性建立相者謂虗空滅般涅槃",
    "X17n0331_002:0838c16": "非作計著性建立此離性非性一切法如兔馬等角",
    "X17n0331_002:0838c17": "如垂髮現雖有非有是名非有性建立相建立及誹",
    "X17n0331_002:0838c18": "謗愚夫妄想不善觀察自心現量非賢聖也是故離",
    "X17n0331_002:0838c19": "建立誹謗惡見應當修學。",
    "X17n0331_002:0838c20": "非有因建立者謂二乘不知藏識為諸法之生因",
    "X17n0331_002:0838c21": "妄計六識三毒為生因故諭之曰心念不起時初",
    "X17n0331_002:0838c22": "識本無因眾緣和合境界風動而六識浪生生後",
    "X17n0331_002:0838c23": "即歸于滅故不實喻如幻人初亦本無因呪力故",
    "X17n0331_002:0838c24": "機發則動動後還歸於無也應出量云初識是有",
    "X17n0331_002:0839a01": "法無為宗因云因生故後不實故同喻如幻本不",
    "X17n0331_002:0839a02": "生者釋初識本無也眼色明界念前生者謂眼與",
    "X17n0331_002:0839a03": "色明眾緣和合而識生此釋因生也生已實已還",
    "X17n0331_002:0839a04": "壞者謂界念生而即滅此釋後不實也殊不知諸",
    "X17n0331_002:0839a05": "識之生因本乎藏識含藏種子因眼色明眾緣和",
    "X17n0331_002:0839a06": "合而生此則因塵則有離塵則無豈能為諸法之",
    "X17n0331_002:0839a07": "生因哉故知意識本非是因而妄計為因故曰非",
    "X17n0331_002:0839a08": "有因建立也非有性建立者法身無為不墮諸數",
    "X17n0331_002:0839a09": "是無為本無有三而二乘妄分為三復妄執此三",
    "X17n0331_002:0839a10": "非可作法必無變壞實有自性故立三支以論之",
    "X17n0331_002:0839a11": "三無為是有法離性非性是宗因云離有非有故",
    "X17n0331_002:0839a12": "喻如兔馬角亦如垂髮現是則三無為本非實果",
    "X17n0331_002:0839a13": "而妄計為實果故曰非有性建立也故中論疏云",
    "X17n0331_002:0839a14": "若諸法有性不應從眾緣出何以故若法從眾緣",
    "X17n0331_002:0839a15": "出即是作法無有定性故總示曰此建立誹謗二",
    "X17n0331_002:0839a16": "種惡見皆是愚夫虗妄想相不善觀察自心現量",
    "X17n0331_002:0839a17": "本非有無而妄計有無墮於斷常非賢聖所有也",
    "X17n0331_002:0839a18": "汝等欲成賢作聖應當遠離前二種外道執相見",
    "X17n0331_002:0839a19": "而生妄計固見法執即小乘所執眼色明等為因",
    "X17n0331_002:0839a20": "三無為為果亦是法執故并遣之蓋第一義心離",
    "X17n0331_002:0839a21": "相離見不可以相見目之離因離果豈可以因性",
    "X17n0331_002:0839a22": "執之哉若據識論相即相分見即見分因即自證",
    "X17n0331_002:0839a23": "分性即證自證分又相見因三是有為法性是無",
    "X17n0331_002:0839a24": "為法於此四法舉心動念悉名建立故總非之。",
    "X17n0331_002:0839b01": "復次大慧菩薩摩訶薩善知心意意識五法自性二",
    "X17n0331_002:0839b02": "無我相趣究竟為安眾生故作種種類像如妄想自",
    "X17n0331_002:0839b03": "性處依於緣起譬如眾色如意寶珠普現一切諸佛",
    "X17n0331_002:0839b04": "剎土一切如來大眾集會悉於其中聽受經法所謂",
    "X17n0331_002:0839b05": "一切法如幻如夢光影水月於一切法離生滅斷常",
    "X17n0331_002:0839b06": "及離聲聞緣覺之法得百千三昧乃至百千億那由",
    "X17n0331_002:0839b07": "他三昧得三昧已遊諸佛剎供養諸佛生諸天宮宣",
    "X17n0331_002:0839b08": "揚三寶示現佛身聲聞菩薩大眾圍繞以自心現量",
    "X17n0331_002:0839b09": "度脫眾生分別演說外性無性悉令遠離有無等見",
    "X17n0331_002:0839b10": "爾時世尊欲重宣此義而說偈言心量世間佛子觀",
    "X17n0331_002:0839b11": "察種類之身離所作行得力神通自在成就。",
    "X17n0331_002:0839b12": "上言不達自心現量計有計無墮惡見坑不能自",
    "X17n0331_002:0839b13": "出若善知自心現量則八識五法三性二無我皆",
    "X17n0331_002:0839b14": "從自心顯現以心隨染緣則為名相為妄想為依",
    "X17n0331_002:0839b15": "他起若隨淨緣則為正智為如如為成自性若捨",
    "X17n0331_002:0839b16": "染緣則了人無我捨淨緣則了法無我若一一善",
    "X17n0331_002:0839b17": "知其相趣向真如至於究竟而入乎妙覺已然為",
    "X17n0331_002:0839b18": "度脫眾生逆流而出隨眾生心現種種像譬如妄",
    "X17n0331_002:0839b19": "想自性之依緣起亦如摩尼之現眾色又能隨心",
    "X17n0331_002:0839b20": "現一切剎土現一切如來大眾集會復現己身於",
    "X17n0331_002:0839b21": "一切剎土一切如來前聽受一切經法所謂一切",
    "X17n0331_002:0839b22": "經法者謂一切法如幻如夢如光如影如水月不",
    "X17n0331_002:0839b23": "有不無遠離外道斷常惡見及離聲聞孤調但空得",
    "X17n0331_002:0839b24": "如幻三昧即得無量三昧得此三昧遊諸佛剎供",
    "X17n0331_002:0839c01": "養諸佛然後示生天宮轉法輪成正覺聲聞菩薩",
    "X17n0331_002:0839c02": "圍繞聽法者即以自心現量之法而度脫之復說",
    "X17n0331_002:0839c03": "外境一切所有悉如幻夢水月皆無自性令聞法",
    "X17n0331_002:0839c04": "者悉能遠離有無二見此則逆流菩薩自覺覺他",
    "X17n0331_002:0839c05": "覺行圓滿時前所謂離建立誹謗疾得菩提者為",
    "X17n0331_002:0839c06": "如此下復說偈以明若佛子以自心現量觀察世",
    "X17n0331_002:0839c07": "間即知是幻即得如幻三昧即能隨眾生心現種",
    "X17n0331_002:0839c08": "種身導引眾生若摩尼之現色非有勉強作意而",
    "X17n0331_002:0839c09": "行悉以神通無作妙力自在成就此非真達自心",
    "X17n0331_002:0839c10": "現量得如幻三昧者曷能有此自大慧請問聖智",
    "X17n0331_002:0839c11": "分別自性經至此方是一大結。",
    "X17n0331_002:0839c12": "爾時大慧菩薩摩訶薩復請佛言惟願世尊為我等",
    "X17n0331_002:0839c13": "說一切法空無生無二離自性相我等及餘諸菩薩",
    "X17n0331_002:0839c14": "眾覺悟是空無生無二離自性相已離有無妄想疾",
    "X17n0331_002:0839c15": "得阿耨多羅三藐三菩提爾時世尊告大慧菩薩摩",
    "X17n0331_002:0839c16": "訶薩言諦聽諦聽善思念之今當為汝廣分別說大",
    "X17n0331_002:0839c17": "慧白佛言善哉世尊唯然受教佛告大慧空空者即",
    "X17n0331_002:0839c18": "是妄想自性處大慧妄想自性計著者說空無生無",
    "X17n0331_002:0839c19": "二離自性相。",
    "X17n0331_002:0839c20": "前來所破相見因性即聖慧眼入自共相凡所建",
    "X17n0331_002:0839c21": "立不與外道論惡見共者亦不離此四種而別有",
    "X17n0331_002:0839c22": "建立但如來以第一義心為性自性以壞不壞相",
    "X17n0331_002:0839c23": "展轉因為因以轉識為見以現識為相為差別耳",
    "X17n0331_002:0839c24": "若以四種建立而總斥之為非有則一切法蕩然",
    "X17n0331_002:0840a01": "皆歸於空無相無二離自性已此則雖離於有未",
    "X17n0331_002:0840a02": "免復墮於無故願如來為說空無生等不墮無之",
    "X17n0331_002:0840a03": "所以我等及餘菩薩覺悟此義則離有無妄想疾",
    "X17n0331_002:0840a04": "得菩提矣故世尊首告之曰我說空之所以為空",
    "X17n0331_002:0840a05": "者豈徒然哉是指其妄想自性處本空故言空耳",
    "X17n0331_002:0840a06": "以妄想自性依緣而起緣生無性無性即空空即",
    "X17n0331_002:0840a07": "圓成故即指妄想自性計著實有實無處為空無",
    "X17n0331_002:0840a08": "生無相離自性非若外道小乘實有空相可得故",
    "X17n0331_002:0840a09": "曰空而重言空也故中論頌曰若有不空法則應",
    "X17n0331_002:0840a10": "有空法若無不空法何得有空法又云大聖說空",
    "X17n0331_002:0840a11": "法為斷諸見故若復見有空諸佛所不化斯則空",
    "X17n0331_002:0840a12": "空之義昭然矣。",
    "X17n0331_002:0840a13": "大慧彼略說七種空謂相空性自性空行空無行空",
    "X17n0331_002:0840a14": "一切法離言說空第一義聖智大空彼彼空云何相",
    "X17n0331_002:0840a15": "空謂一切性自共相空觀展轉積聚故分別無性自",
    "X17n0331_002:0840a16": "共相不生自他俱性無性故相不住是故說一切性",
    "X17n0331_002:0840a17": "相空是名相空云何性自性空謂自己性自性不生",
    "X17n0331_002:0840a18": "是名一切法性自性空是故說性自性空。",
    "X17n0331_002:0840a19": "相空者謂陰界入自相共相空也由觀陰界入自",
    "X17n0331_002:0840a20": "相共相皆由十二因緣三世展轉積聚和合而生",
    "X17n0331_002:0840a21": "若一一分析悉無自性則所謂自相共相者了不",
    "X17n0331_002:0840a22": "可得譬如以轅輪輞轂等合輳成車若一一分析",
    "X17n0331_002:0840a23": "即車之名亦不可得矣故曰諸法不自生亦不從",
    "X17n0331_002:0840a24": "他生不共不無因惟自他俱皆無自性故相不住",
    "X17n0331_002:0840b01": "是名相空此則四加行菩薩所證境界也又一切",
    "X17n0331_002:0840b02": "法有二種謂總相別相總相者如無常等別相者",
    "X17n0331_002:0840b03": "如地為堅相火為熱相等性空者諸法性常空也",
    "X17n0331_002:0840b04": "華嚴偈云法性本空寂示現而有生是中無能現",
    "X17n0331_002:0840b05": "亦無所現物眼耳鼻舌身心意諸情根一切空無",
    "X17n0331_002:0840b06": "性妄心分別有如理而觀察一切皆無性譬如水",
    "X17n0331_002:0840b07": "性自冷假火故熱止火停久水則還冷若水實有",
    "X17n0331_002:0840b08": "自性冷則不熱熱則不冷矣大集經云一切諸法",
    "X17n0331_002:0840b09": "究竟無生是以緣不生因因不生緣自性不生自",
    "X17n0331_002:0840b10": "性他性不生他性自性不生他性他性不生自性",
    "X17n0331_002:0840b11": "是故說一切法自性無生此初地菩薩所證無生",
    "X17n0331_002:0840b12": "法忍境界為若此故宗鏡云尋相以推性見諸法",
    "X17n0331_002:0840b13": "之無性尋性以推相見諸法之無相性相互推悉",
    "X17n0331_002:0840b14": "無自性是以若執有性墮四見之稠林若了性空",
    "X17n0331_002:0840b15": "歸一心之正道。",
    "X17n0331_002:0840b16": "云何行空謂陰離我我所因所成所作業方便生是",
    "X17n0331_002:0840b17": "名行空大慧即此如是行空展轉緣起自性無性是",
    "X17n0331_002:0840b18": "名無行空。",
    "X17n0331_002:0840b19": "遷流為行此觀念念遷流本無自性故曰空也然",
    "X17n0331_002:0840b20": "遷流之始基乎第七執我而起今觀諸法離我我",
    "X17n0331_002:0840b21": "所皆以無明為因為能作能成業行為緣為所成",
    "X17n0331_002:0840b22": "所作方便由此二支為因緣故而生陰界入聚於",
    "X17n0331_002:0840b23": "中念念遷流不得暫停而陰中本無我亦無我所",
    "X17n0331_002:0840b24": "其計我及我所者皆第七識虗妄計度也故名行",
    "X17n0331_002:0840c01": "空中論云云何知一切諸行皆是空義答曰一切",
    "X17n0331_002:0840c02": "諸行虗妄相故空諸行生滅不住無自性故空諸",
    "X17n0331_002:0840c03": "行名五陰從行生故空是五陰皆虗妄無有定相",
    "X17n0331_002:0840c04": "何以故如嬰兒時非匍匐時色匍匐時色非行時",
    "X17n0331_002:0840c05": "色行時色非童子時色童子時色非壯時色壯時",
    "X17n0331_002:0840c06": "色非老年時色如色念念不住故分別決定性不",
    "X17n0331_002:0840c07": "可得故肇論疏云紅顏自在童子之時白首自處",
    "X17n0331_002:0840c08": "老年之體剎那不相知念念不相到故知是空色",
    "X17n0331_002:0840c09": "陰既爾諸陰皆然此二地至六地所證境界也言",
    "X17n0331_002:0840c10": "無行空者謂即此遷流之法雖從無知業愛因緣",
    "X17n0331_002:0840c11": "和合而有究其遷流之體本無自性本來空寂斯",
    "X17n0331_002:0840c12": "則本無諸行名無行空此七地菩薩念念入滅正",
    "X17n0331_002:0840c13": "受境界也故諸法無行經云若菩薩見貪欲嗔恚",
    "X17n0331_002:0840c14": "愚癡際即是真際則能畢竟滅業障之罪乃至凡",
    "X17n0331_002:0840c15": "夫不知諸法畢竟滅相故自見其身亦見他人以",
    "X17n0331_002:0840c16": "是見故便起身口意業乃至不見佛法僧是則不",
    "X17n0331_002:0840c17": "見一切法若不見一切法於諸法中則不生疑不",
    "X17n0331_002:0840c18": "生疑故則不受一切法不受一切法故則自寂滅",
    "X17n0331_002:0840c19": "此則所謂無行空也。",
    "X17n0331_002:0840c20": "云何一切法離言說空謂妄想自性無言說故一切",
    "X17n0331_002:0840c21": "法離言說是名一切法離言說空云何一切法第一",
    "X17n0331_002:0840c22": "義聖智大空謂得自覺聖智一切見過習氣空是名",
    "X17n0331_002:0840c23": "一切法第一義聖智大空。",
    "X17n0331_002:0840c24": "一切諸法本來離言說相離名字相不自言我青",
    "X17n0331_002:0841a01": "我黃我黑我白我生死我涅槃悉由意度而起言",
    "X17n0331_002:0841a02": "說名意言境若知妄想既寂言說何有故說一切",
    "X17n0331_002:0841a03": "法無言說不容措口是名離言說空此即第八地",
    "X17n0331_002:0841a04": "所證境界也自覺聖智妙湛圓寂本來自空但由",
    "X17n0331_002:0841a05": "無始見過習氣覆而不顯若自覺聖智光明暉發",
    "X17n0331_002:0841a06": "則無始習氣應念化成性自性第一義心聖智大",
    "X17n0331_002:0841a07": "空以一切法皆依第一義心聖智建立第一義聖",
    "X17n0331_002:0841a08": "智空則一切法無不空是名大空此即金剛道後",
    "X17n0331_002:0841a09": "空異熟時所證境界也大智度論云若世諦如毫",
    "X17n0331_002:0841a10": "釐許有實者第一義諦亦應有實以世諦無毫釐",
    "X17n0331_002:0841a11": "有實故第一義亦空又云若一法是有非無摩訶",
    "X17n0331_002:0841a12": "衍不能勝出若更有一法則不得稱獨尊獨勝為",
    "X17n0331_002:0841a13": "萬行之所依矣。",
    "X17n0331_002:0841a14": "云何彼彼空謂於彼無彼是名彼彼空大慧譬如鹿",
    "X17n0331_002:0841a15": "子母舍無象馬牛羊等非無比丘眾而說彼空非舍",
    "X17n0331_002:0841a16": "舍性空亦非比丘比丘性空非餘處無象馬是名一",
    "X17n0331_002:0841a17": "切法自相彼於彼無彼是名彼彼空是名七種空彼",
    "X17n0331_002:0841a18": "彼空者是空最麤汝當遠離。",
    "X17n0331_002:0841a19": "彼彼空者謂於彼相無彼相名彼彼空譬如鹿子",
    "X17n0331_002:0841a20": "之母毗舍佉優婆夷深重三寶造立精舍安置比",
    "X17n0331_002:0841a21": "丘於中但不蓄象馬牛羊等故言空不知雖無象",
    "X17n0331_002:0841a22": "馬牛羊等尚有比丘在也由彼不能達舍相與比",
    "X17n0331_002:0841a23": "丘相空亦不能達舍性與比丘性空又非餘處無",
    "X17n0331_002:0841a24": "象馬但彼於一切法自共相彼彼求空不可得名",
    "X17n0331_002:0841b01": "彼彼空此即鈍根小乘析色求空也七種空中第",
    "X17n0331_002:0841b02": "一義空最大此空最小故勉之曰汝當遠離。",
    "X17n0331_002:0841b03": "大慧不自生非不生除住三昧是名無生。",
    "X17n0331_002:0841b04": "言不生者謂一切法仗因托緣生而非自生故曰",
    "X17n0331_002:0841b05": "不生非若外道所計不生者能生生及確定死常",
    "X17n0331_002:0841b06": "之不生也唯除八地菩薩住三昧中以智慧力斷",
    "X17n0331_002:0841b07": "煩惱種煩惱不生證無生忍名真無生今言無生",
    "X17n0331_002:0841b08": "者除八地無生外是立法性本無生以破外道諸",
    "X17n0331_002:0841b09": "生見耳故宗鏡云無生有二一理無生圓成實性",
    "X17n0331_002:0841b10": "本不生故二事無生緣生之法即無生故。",
    "X17n0331_002:0841b11": "離自性即是無生離自性剎那相續流注及異性現",
    "X17n0331_002:0841b12": "一切性離自性是故一切性離自性。",
    "X17n0331_002:0841b13": "離自性者由諸法自性無生相可得故離自性所",
    "X17n0331_002:0841b14": "以離者以相續流注之體從無始來剎那剎那流",
    "X17n0331_002:0841b15": "入他性他性現即離自性是名一切性離自性此",
    "X17n0331_002:0841b16": "雖立本宗亦是破外道執冥性勝性大有和合同",
    "X17n0331_002:0841b17": "異諸自性耳故曰知離者名為法覺法者名為佛",
    "X17n0331_002:0841b18": "知離者色性離受想行識性亦離黃檗云若擬著",
    "X17n0331_002:0841b19": "一法印早成也印著有即四生文現印著空即空",
    "X17n0331_002:0841b20": "界無想文現但不印一切物此印與虗空等。",
    "X17n0331_002:0841b21": "云何無二謂一切法如陰熱如長短如黑白大慧一",
    "X17n0331_002:0841b22": "切法無二非於涅槃彼生死非於生死彼涅槃異相",
    "X17n0331_002:0841b23": "因有性故是名無二如涅槃生死一切法亦如是是",
    "X17n0331_002:0841b24": "故空無生無二離自性相應當修學。",
    "X17n0331_002:0841c01": "此于不齊處顯至齊故先言不齊以發端一切法",
    "X17n0331_002:0841c02": "如陰熱者雲則陰而日則熱也如長短者鶴脛長",
    "X17n0331_002:0841c03": "而鳧脛短也如黑白者烏色黑而鵠色白也此略",
    "X17n0331_002:0841c04": "舉物之不齊者言然有至齊者在故曰一切法無",
    "X17n0331_002:0841c05": "二如是則知非涅槃外有生死非生死外有涅槃",
    "X17n0331_002:0841c06": "以生死涅槃實無異相故無異因亦非各各有性",
    "X17n0331_002:0841c07": "故是名無二如生死涅槃無二則知一切世間出",
    "X17n0331_002:0841c08": "世間法如陰熱黑白長短種種有對待法悉皆無",
    "X17n0331_002:0841c09": "二此雖立自宗亦是破外道小乘有無一異斷常",
    "X17n0331_002:0841c10": "諸二見也故不思議佛境界經云佛告文殊何者",
    "X17n0331_002:0841c11": "是如來所住平等法文殊言一切凡夫起貪瞋癡",
    "X17n0331_002:0841c12": "處是如來所住平等法佛言云何一切凡夫起貪",
    "X17n0331_002:0841c13": "瞋癡處是如來所住平等法文殊言一切凡夫於",
    "X17n0331_002:0841c14": "空無求無願法中起貪瞋癡是故一切凡夫起貪",
    "X17n0331_002:0841c15": "瞋癡處即是如來所住平等法佛言童子空豈是",
    "X17n0331_002:0841c16": "有法而言於中有貪瞋癡文殊言空是有是故貪",
    "X17n0331_002:0841c17": "瞋癡亦是有佛言童子空云何有貪瞋癡復云何",
    "X17n0331_002:0841c18": "有文殊言空以言說故有貪瞋癡亦以言說故有",
    "X17n0331_002:0841c19": "此即一切法平等無二也故宗鏡云若以齊不齊",
    "X17n0331_002:0841c20": "者未齊也若以齊而齊於齊未齊也善齊物者以",
    "X17n0331_002:0841c21": "不齊齊之何須夷岳實淵然後為平續鳧截鶴於",
    "X17n0331_002:0841c22": "焉始等但了法法皆如自然平等則青松綠蕙不",
    "X17n0331_002:0841c23": "見短長鵬翥蜎飛自忘大小矣是故下結勸當學。",
    "X17n0331_002:0841c24": "爾時世尊欲重宣此義而說偈言我常說空法遠離",
    "X17n0331_002:0842a01": "於斷常生死如幻夢而彼業不壞虗空及涅槃滅二",
    "X17n0331_002:0842a02": "亦如是愚夫作妄想諸聖離有無。",
    "X17n0331_002:0842a03": "我所說空者以緣生故有無性故空無性故有緣",
    "X17n0331_002:0842a04": "生故空所以遠離斷常二見所言生死涅槃無二",
    "X17n0331_002:0842a05": "者以生死即涅槃故生死雖無而不墮斷滅涅槃",
    "X17n0331_002:0842a06": "即生死故涅槃雖有而不墮死常虗空二句即三",
    "X17n0331_002:0842a07": "無為也由愚夫不達真空無二之旨故起妄想而",
    "X17n0331_002:0842a08": "墮斷常二見諸聖以自覺聖智照之則一真凝寂",
    "X17n0331_002:0842a09": "萬法皆如而有無皆離若離之又離至於無所離",
    "X17n0331_002:0842a10": "處所謂第一義心無上法也故宗鏡云緣起有二",
    "X17n0331_002:0842a11": "法一無相如空則蕩盡無有是相空二無性如幻",
    "X17n0331_002:0842a12": "則業果不失是性空以相空故萬法體虗了無所",
    "X17n0331_002:0842a13": "得以性空故不壞業相因果歷然是知自體常空",
    "X17n0331_002:0842a14": "不壞緣生之因果本無作者寧無善惡之業門此",
    "X17n0331_002:0842a15": "皆不二之宗也。",
    "X17n0331_002:0842a16": "爾時世尊復告大慧菩薩摩訶薩言大慧空無生無",
    "X17n0331_002:0842a17": "二離自性相普入諸佛一切修多羅凡所有經悉說",
    "X17n0331_002:0842a18": "此義諸修多羅悉墮眾生希望心故為分別說顯示",
    "X17n0331_002:0842a19": "其義而非真實在於言說如鹿渴想誑惑羣鹿鹿於",
    "X17n0331_002:0842a20": "彼相計著水性而彼無水如是一切修多羅所說諸",
    "X17n0331_002:0842a21": "法為令愚夫發歡喜故非實聖智在於言說是故當",
    "X17n0331_002:0842a22": "依於義莫著言說。",
    "X17n0331_002:0842a23": "由前大慧謂如來說空無二等是墮於無故結勸",
    "X17n0331_002:0842a24": "莫著言說也言我雖說種種法實無一法與人不",
    "X17n0331_002:0842b01": "過隨方解縛耳由彼愚夫執我法為實有故言空",
    "X17n0331_002:0842b02": "以遣之執自生他生共生無因生故言無生以誘",
    "X17n0331_002:0842b03": "之執生死涅槃為二法故言無二以曉之執一切",
    "X17n0331_002:0842b04": "法實有自性故言離自性以諭之耳故我所說一",
    "X17n0331_002:0842b05": "切修多羅中無非此義但眾生迷根深固希望心",
    "X17n0331_002:0842b06": "多諸修多羅悉是隨眾生心曲提巧誘施設種種",
    "X17n0331_002:0842b07": "名言令其因言以悟入耳然非真實在言說也故",
    "X17n0331_002:0842b08": "下文云如是一切法不生空離自性等皆不應立",
    "X17n0331_002:0842b09": "宗也而眾生不了此義執言說以為實法不知法",
    "X17n0331_002:0842b10": "不在言正如渴鹿執陽燄而為水不知陽燄本非",
    "X17n0331_002:0842b11": "是水如是一大藏教無非止啼黃葉欲令愚夫發",
    "X17n0331_002:0842b12": "歡喜心非謂聖智實在言說也故經云佛坐道場",
    "X17n0331_002:0842b13": "時不得一法實空拳嚇小兒誘度於一切是故欲",
    "X17n0331_002:0842b14": "得自性宗通者當依於義莫著言說也故宗鏡云",
    "X17n0331_002:0842b15": "因迷立覺對妄說真皆狥機宜實無自體約世俗",
    "X17n0331_002:0842b16": "有依實諦無但除相待之名非滅一靈之性性唯",
    "X17n0331_002:0842b17": "絕待事有對治遣蕩為破執情建立為除斷見苦",
    "X17n0331_002:0842b18": "行伏諸外道神通化彼愚癡三昧降伏天魔空觀",
    "X17n0331_002:0842b19": "破其相縛見苦斷集為對增上慢人證滅修道欲",
    "X17n0331_002:0842b20": "除戲論之語盡將權智引入斯門實無一法可立",
    "X17n0331_002:0842b21": "亦無一法可遣顧此法是眾生之本原諸佛之命",
    "X17n0331_002:0842b22": "脉超一切理離一切相豈可以言語智識推求而",
    "X17n0331_002:0842b23": "得但心心相印印印相契令自證知光明受用而",
    "X17n0331_002:0842b24": "已。",
    "X17n0331_002:0842c01": "楞伽阿跋多羅寶經合轍卷第二"
}