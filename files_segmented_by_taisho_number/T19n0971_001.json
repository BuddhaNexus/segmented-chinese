{
    "T19n0971_001:0361c21": "佛說佛頂尊勝陀羅尼經",
    "T19n0971_001:0361c23": "大唐三藏沙門義淨奉　制譯",
    "T19n0971_001:0361c24": "如是我聞。一時薄伽梵。在室羅筏城逝多林",
    "T19n0971_001:0361c25": "給孤獨園。與大苾芻眾千二百五十人俱。菩",
    "T19n0971_001:0361c26": "薩摩訶薩萬二千人俱。爾時三十三天善法",
    "T19n0971_001:0361c27": "堂會。有一天子名曰善住。與諸大天并諸天",
    "T19n0971_001:0361c28": "女。前後圍遶受勝尊貴。歡娛遊戲種種天樂。",
    "T19n0971_001:0361c29": "共相娛樂受諸快樂。爾時善住天子。於其夜",
    "T19n0971_001:0362a01": "分聞有聲言。善住天子却後七日決欲命終。",
    "T19n0971_001:0362a02": "於此沒後生贍部洲。便受七返傍生之身。次",
    "T19n0971_001:0362a03": "受地獄苦從地獄出。希得人身生貧賤家。處",
    "T19n0971_001:0362a04": "於母胎即無兩目。善住天子聞此聲已。身毛",
    "T19n0971_001:0362a05": "皆竪生大怖懼。愁憂不樂惶怖無計。即便",
    "T19n0971_001:0362a06": "速疾往詣天帝釋所。悲號啼哭。頂禮天帝",
    "T19n0971_001:0362a07": "二足尊已白帝釋曰。惟願天尊聽我所說。",
    "T19n0971_001:0362a08": "我與天女共相圍遶。受快樂時聞有聲言。善",
    "T19n0971_001:0362a09": "住天子却後七日命將欲終。命終之後生贍",
    "T19n0971_001:0362a10": "部洲。便受七返傍生之身。次受地獄苦從",
    "T19n0971_001:0362a11": "地獄出。希得人身生貧賤家。在母胎中即無",
    "T19n0971_001:0362a12": "兩目。我聞斯語惶怖無計。云何令我得免斯",
    "T19n0971_001:0362a13": "苦。",
    "T19n0971_001:0362a14": "爾時天帝釋聞善住天子語已。甚大驚愕諦",
    "T19n0971_001:0362a15": "想思惟。此之善住受何七返惡趣之身。須臾",
    "T19n0971_001:0362a16": "靜住注想諦觀。便見善住當受七返惡趣之",
    "T19n0971_001:0362a17": "身。所謂[月*者]狗野干。獼猴蟒蛇烏鷲等身。食",
    "T19n0971_001:0362a18": "諸穢惡不淨之物。爾時帝釋觀見善住天子。",
    "T19n0971_001:0362a19": "當墮七返惡趣身已。極軫慈念愁憂苦惱痛",
    "T19n0971_001:0362a20": "貫身心。諦思何計何所歸依。誰能覆護得免",
    "T19n0971_001:0362a21": "斯苦。復作是念唯有如來應正等覺大慈悲",
    "T19n0971_001:0362a22": "父。令其善住免斯苦耶爾時帝釋作是念已。",
    "T19n0971_001:0362a23": "於初夜分以種種華天妙衣服以自莊嚴。執",
    "T19n0971_001:0362a24": "持花香往逝多林。詣世尊所恭敬供養。頂禮",
    "T19n0971_001:0362a25": "雙足遶七匝已。長跪合掌而白佛言。善住",
    "T19n0971_001:0362a26": "天子聞有聲言。却後七日命終而受七返傍",
    "T19n0971_001:0362a27": "生惡趣之身。聞此語已極懷憂苦痛貫於心。",
    "T19n0971_001:0362a28": "世尊大慈哀慜利益。云何令得免斯苦耶。",
    "T19n0971_001:0362a29": "爾時世尊聞此語已。即便微笑於其頂上。放",
    "T19n0971_001:0362b01": "種種光遍照三千大千世界還至佛所。若佛",
    "T19n0971_001:0362b02": "世尊說過去事光從背入。若說未來事光從",
    "T19n0971_001:0362b03": "胸入。若說地獄事光從足下入。若說傍生事",
    "T19n0971_001:0362b04": "光從足跟入。若說餓鬼事光從足指入。若說",
    "T19n0971_001:0362b05": "人事光從膝入。若說力輪王事光從左手掌",
    "T19n0971_001:0362b06": "入。若說轉輪王事光從右手掌入。若說天事",
    "T19n0971_001:0362b07": "光從臍入。若說聲聞事光從口入。若說獨覺",
    "T19n0971_001:0362b08": "事光從眉間入。若說阿耨多羅三藐三菩提",
    "T19n0971_001:0362b09": "事光從頂入。是時光明還至佛所。遶佛三匝",
    "T19n0971_001:0362b10": "從佛口入。爾時世尊告帝釋曰。天帝有陀羅",
    "T19n0971_001:0362b11": "尼。名為如來佛頂尊勝。能淨一切惡趣生死",
    "T19n0971_001:0362b12": "苦惱。又能淨除一切地獄琰摩王界傍生之",
    "T19n0971_001:0362b13": "苦。又破一切地獄之業迴趣善道。天帝此佛",
    "T19n0971_001:0362b14": "頂尊勝陀羅尼。不可思議有大神力。若復有",
    "T19n0971_001:0362b15": "人一經於耳。先世所造一切惡業悉皆消滅。",
    "T19n0971_001:0362b16": "當得清淨勝妙之身。隨所生處憶持不忘。從",
    "T19n0971_001:0362b17": "一佛土至一佛土。從一天界至一天界。乃至",
    "T19n0971_001:0362b18": "遍歷三十三天。所生之處憶持不忘。復次天",
    "T19n0971_001:0362b19": "帝若人欲終。須臾憶念此陀羅尼還得增壽。",
    "T19n0971_001:0362b20": "身口意淨亦無苦痛。隨其福利悉蒙安隱。亦",
    "T19n0971_001:0362b21": "令一切如來之所瞻視。一切天神常為侍衛。",
    "T19n0971_001:0362b22": "人所敬重惡障消除。一切菩薩同為覆護。若",
    "T19n0971_001:0362b23": "有男子女人。須臾讀誦持此陀羅尼者。當知",
    "T19n0971_001:0362b24": "此人所有三惡道苦。破壞消滅無有遺餘。諸",
    "T19n0971_001:0362b25": "佛淨土及諸天宮。一切菩薩甚深行願。隨意",
    "T19n0971_001:0362b26": "遊入悉無障礙。是時帝釋一心樂聞。",
    "T19n0971_001:0362b27": "爾時薄伽梵觀察帝釋心之所念。以大慈悲",
    "T19n0971_001:0362b28": "心說是陀羅尼法。即說呪曰。",
    "T19n0971_001:0362b29": "南謨薄伽伐帝　咥哩盧枳也　鉢喇底毘失",
    "T19n0971_001:0362c01": "瑟吒(引)也　勃陀(引)也薄伽伐帝　怛咥他唵",
    "T19n0971_001:0362c02": "毘輸馱(唐左)也　颯麼三曼多　阿婆婆(引)",
    "T19n0971_001:0362c03": "娑颯撥囉　拏揭底噱喝娜　瑣婆(引)婆毘",
    "T19n0971_001:0362c04": "戍(商聿下同)睇阿毘詵者覩漫(引)　蘇揭多跋囉跋",
    "T19n0971_001:0362c05": "者那　阿蜜栗多鞞師計　痾(引下同)喝囉痾",
    "T19n0971_001:0362c06": "喝囉　痾愈珊陀(引)喇儞　輸馱也輸馱也",
    "T19n0971_001:0362c07": "　伽伽那毘戍睇　烏瑟膩沙　毘逝也戍",
    "T19n0971_001:0362c08": "睇　索訶薩囉曷喇濕弭　珊珠地帝",
    "T19n0971_001:0362c09": "　薩婆(上)怛他揭多　阿地瑟侘(引)娜　阿地瑟",
    "T19n0971_001:0362c10": "恥[多*頁](丁可反下同)沒姪囇　跋折囉(引)迦也　僧喝",
    "T19n0971_001:0362c11": "旦那戍睇　薩婆痾伐刺拏毘戍睇　鉢喇",
    "T19n0971_001:0362c12": "底儞跋戴也　阿愈戍睇　三麼耶阿地瑟恥",
    "T19n0971_001:0362c13": "帝　末儞末儞麼末儞　呾闥多步多孤[打-丁+致]",
    "T19n0971_001:0362c14": "　鉢唎戍睇　鼻窣怖吒勃地戍睇　逝也逝也",
    "T19n0971_001:0362c15": "　鼻逝也鼻逝也　三末囉三末囉　薩婆勃",
    "T19n0971_001:0362c16": "陀　阿地瑟恥多戍睇　跋折囇跋折囉(引)揭",
    "T19n0971_001:0362c17": "鞞(引)　跋折藍婆跋覩　麼麼阿目羯寫(自稱名我某甲)",
    "T19n0971_001:0362c18": "薩婆薩埵難(引)者迦也毘戍睇　薩婆揭底鉢",
    "T19n0971_001:0362c19": "唎戍睇　薩婆怛他揭哆　三摩戍和娑阿",
    "T19n0971_001:0362c20": "地瑟恥帝　勃陀勃陀(停也反)　菩馱也菩馱也",
    "T19n0971_001:0362c21": "　三曼[多*頁]鉢唎戍睇　薩婆怛他揭[多*頁]　阿地瑟",
    "T19n0971_001:0362c22": "侘(引)娜阿地瑟恥帝莎訶(此呪比多翻譯傳誦者眾然於聲韻字體未能盡善",
    "T19n0971_001:0362c23": "故更重勘梵本一一詳定)",
    "T19n0971_001:0362c24": "爾時世尊說此陀羅尼已。告帝釋曰此陀羅",
    "T19n0971_001:0362c25": "尼印名淨除一切惡趣佛頂尊勝陀羅尼法。",
    "T19n0971_001:0362c26": "亦能除滅一切罪業等障。能淨一切穢惡道",
    "T19n0971_001:0362c27": "苦。天帝此陀羅尼。八十八弶伽沙俱胝百千",
    "T19n0971_001:0362c28": "諸佛。同共宣說隨喜受持。以大日如來智印",
    "T19n0971_001:0362c29": "印之。為破一切有情三惡趣網。為令一切地",
    "T19n0971_001:0363a01": "獄傍生琰摩王界之所有情而得解脫。眾苦",
    "T19n0971_001:0363a02": "逼迫墮生死海有情得解脫故。亦令短命薄",
    "T19n0971_001:0363a03": "福現無救護眾生。樂造雜染惡業有情得饒",
    "T19n0971_001:0363a04": "益故。此陀羅尼於贍部洲住持力故。又令邪",
    "T19n0971_001:0363a05": "見不信善惡三惡趣中。種種流轉生死苦惱。",
    "T19n0971_001:0363a06": "薄福有情迷失正路。如是等類無不蒙益。擔",
    "T19n0971_001:0363a07": "悉令解脫眾苦重。",
    "T19n0971_001:0363a08": "佛告天帝我今宣說此陀羅尼付囑於汝。汝",
    "T19n0971_001:0363a09": "當授與善住天子。令其受持讀誦思惟。愛敬",
    "T19n0971_001:0363a10": "供養憶持莫忘。亦令贍部洲中一切有情。廣",
    "T19n0971_001:0363a11": "宣流布此陀羅尼利益無量。亦為一切諸天",
    "T19n0971_001:0363a12": "子等。說此大陀羅尼印付囑於汝。天帝汝當",
    "T19n0971_001:0363a13": "正意憶持。勤加守護勿令忘失。",
    "T19n0971_001:0363a14": "復次天帝。若復有人須臾得聞此陀羅尼。千",
    "T19n0971_001:0363a15": "劫已來積集重障惡業之罪。應受種種生死",
    "T19n0971_001:0363a16": "流轉。地獄餓鬼傍生琰摩王界。阿蘇羅身藥",
    "T19n0971_001:0363a17": "叉鬼神。布單那羯吒布單那阿波娑摩囉。蚊",
    "T19n0971_001:0363a18": "虻龜狗蟒蛇等身。一切諸鳥及諸猛獸。一切",
    "T19n0971_001:0363a19": "有情乃至蟻子之身。更不重受便得轉生。諸",
    "T19n0971_001:0363a20": "佛世尊一生補處菩薩同會一處。或得大姓",
    "T19n0971_001:0363a21": "婆羅門家生。或生剎帝利種及以豪貴最勝",
    "T19n0971_001:0363a22": "家生。天帝此人身等。如上勝處生者。皆由",
    "T19n0971_001:0363a23": "聞此陀羅尼故。隨所生處皆得清淨勝妙之",
    "T19n0971_001:0363a24": "身。天帝如是果報乃至菩提最勝之處。皆由",
    "T19n0971_001:0363a25": "讚歎此陀羅尼殊勝功德。",
    "T19n0971_001:0363a26": "天帝此陀羅尼名為吉祥。何以故能除一切",
    "T19n0971_001:0363a27": "三惡道故。此佛頂尊勝陀羅尼。猶如日藏摩",
    "T19n0971_001:0363a28": "尼之寶。淨無瑕翳猶若虛空。光焰照徹無不",
    "T19n0971_001:0363a29": "周遍。若諸有情淨心持此陀羅尼者亦復如",
    "T19n0971_001:0363b01": "是。如善好金明淨柔軟令人喜見。不為穢惡",
    "T19n0971_001:0363b02": "之所染著。亦如蓮華飛塵不染。天帝持此陀",
    "T19n0971_001:0363b03": "羅尼者亦復如是。乘此淨業必生善趣。天帝",
    "T19n0971_001:0363b04": "此陀羅尼隨所方處。若能如是書寫受持。聽",
    "T19n0971_001:0363b05": "聞讚誦恭敬供養者。一切惡道皆得清淨。諸",
    "T19n0971_001:0363b06": "地獄苦速能消滅。",
    "T19n0971_001:0363b07": "天帝若有男子女人。書寫此陀羅尼安高幢",
    "T19n0971_001:0363b08": "上。或安高山或置樓臺。乃至安置窣堵波中。",
    "T19n0971_001:0363b09": "天帝若有苾芻苾芻尼鄔波索迦鄔波斯迦族",
    "T19n0971_001:0363b10": "姓男女。於前幢等或時遙見。或與相近其影",
    "T19n0971_001:0363b11": "映身。或復風吹陀羅尼等。幢上輕塵落在身",
    "T19n0971_001:0363b12": "者。天帝彼諸眾生所有罪業。應墮惡趣地",
    "T19n0971_001:0363b13": "獄餓鬼傍生。琰摩王界阿蘇羅身。眾惡之苦",
    "T19n0971_001:0363b14": "皆悉不受。亦復不為罪垢染污。天帝此等有",
    "T19n0971_001:0363b15": "情一切諸佛之所授記。皆得不退轉於阿耨",
    "T19n0971_001:0363b16": "多羅三藐三菩提。天帝何況更以種種華鬘",
    "T19n0971_001:0363b17": "塗香末香。幢幡花蓋衣服瓔珞。作諸妓樂種",
    "T19n0971_001:0363b18": "種莊嚴。於四衢道造窣堵波。安置陀羅尼合",
    "T19n0971_001:0363b19": "掌恭敬。旋遶周行歸命禮拜。天帝彼人能如",
    "T19n0971_001:0363b20": "是供養者。名曰摩訶薩埵。真是佛子持法棟",
    "T19n0971_001:0363b21": "梁。又是如來全身舍利窣堵波塔。爾時琰",
    "T19n0971_001:0363b22": "摩法王於夜初分來詣佛所。以種種妙衣種",
    "T19n0971_001:0363b23": "種華香。塗香末香栴檀沈水。恭敬供養遶佛",
    "T19n0971_001:0363b24": "七匝。禮雙足已而作是言。我聞如來演說大",
    "T19n0971_001:0363b25": "力陀羅尼法。讚持功德不可思議。世尊大慈",
    "T19n0971_001:0363b26": "憐慜利益罪苦眾生。世尊我常隨逐守護。不",
    "T19n0971_001:0363b27": "令持者墮於地獄。由彼隨順如來言教而護",
    "T19n0971_001:0363b28": "念之。",
    "T19n0971_001:0363b29": "爾時護世四大天王。遶佛三匝在一面立。白",
    "T19n0971_001:0363c01": "佛言世尊。唯願如來重為我等。廣說陀羅尼",
    "T19n0971_001:0363c02": "法。爾時世尊告四大天王曰。汝等諦聽我當",
    "T19n0971_001:0363c03": "為汝。演說持此陀羅尼法。亦為短命諸有情",
    "T19n0971_001:0363c04": "說。若欲受持當淨洗浴著新淨衣。始從白月",
    "T19n0971_001:0363c05": "一日乃至圓滿十五日時。齋戒一心誦陀羅",
    "T19n0971_001:0363c06": "尼滿其千遍。令短命者命還增續永離病苦。",
    "T19n0971_001:0363c07": "一切業障悉能消滅。一切地獄之苦一切鳥",
    "T19n0971_001:0363c08": "獸乃至有命之類。聞此陀羅尼聲一經於耳。",
    "T19n0971_001:0363c09": "盡此身已更不復受一切眾苦。佛言若復有",
    "T19n0971_001:0363c10": "人忽遇惡病眾苦逼迫。聞此陀羅尼者即得",
    "T19n0971_001:0363c11": "永離一切惡病眾苦消滅。若應墮在惡道亦",
    "T19n0971_001:0363c12": "得解脫。即得往生妙喜世界。盡此身已後更",
    "T19n0971_001:0363c13": "不受胞胎之身。所在之處蓮花化生。隨其所",
    "T19n0971_001:0363c14": "生常得宿命憶持不忘。",
    "T19n0971_001:0363c15": "佛言若復有人。先造一切極重業已遂即命",
    "T19n0971_001:0363c16": "終。由此惡業應墮地獄。或墮傍生琰摩王界",
    "T19n0971_001:0363c17": "餓鬼之趣。乃至墮在捺洛迦中。或生水中或",
    "T19n0971_001:0363c18": "作禽獸種種之身。取其亡者隨身分骨。淨土",
    "T19n0971_001:0363c19": "一把以陀羅尼呪之二十一遍。散於骨上。亡",
    "T19n0971_001:0363c20": "者生天。佛言若人常能日日誦此陀羅尼滿",
    "T19n0971_001:0363c21": "二十一遍。應消一切世間殊勝供養。捨身往",
    "T19n0971_001:0363c22": "生極樂世界。若常誦念復增壽命受諸快樂。",
    "T19n0971_001:0363c23": "捨此身已即得往生種種微妙諸佛剎土。常",
    "T19n0971_001:0363c24": "與諸佛俱會一處。一切如來常為演說微妙",
    "T19n0971_001:0363c25": "之法。一切諸佛授菩提記。身光照曜一切剎",
    "T19n0971_001:0363c26": "土。乃至獲得無上涅槃。",
    "T19n0971_001:0363c27": "復次若欲誦此陀羅尼法。於其佛前先取淨",
    "T19n0971_001:0363c28": "土作壇。隨其大小正方而作。以種種草花散",
    "T19n0971_001:0363c29": "於壇上。燒眾名香雙膝著地或時蹲踞。心常",
    "T19n0971_001:0364a01": "念佛作慕陀羅尼印。先屈頭指以大拇指",
    "T19n0971_001:0364a02": "押。然後當心合掌。誦陀羅尼滿一百八遍。",
    "T19n0971_001:0364a03": "於其壇中猶如雲王雨種種花。能遍供養八",
    "T19n0971_001:0364a04": "十八俱胝弶伽沙數那庾多百千諸佛。彼佛",
    "T19n0971_001:0364a05": "世尊咸共讚言。善哉善哉此為希有真是佛",
    "T19n0971_001:0364a06": "子。證得無障礙智三昧及菩提心莊嚴三昧。",
    "T19n0971_001:0364a07": "持此陀羅尼者應如是作。",
    "T19n0971_001:0364a08": "佛言天帝我以善巧方便。若有一切眾生應",
    "T19n0971_001:0364a09": "墮地獄即令解脫。一切惡道亦得清淨消滅",
    "T19n0971_001:0364a10": "無餘。復令持者增益壽命。天帝汝今將我陀",
    "T19n0971_001:0364a11": "羅尼法。授與善住天子。即令持誦滿七日已。",
    "T19n0971_001:0364a12": "汝與善住俱來見我。",
    "T19n0971_001:0364a13": "爾時天帝釋於世尊前。親受陀羅尼法。奉持",
    "T19n0971_001:0364a14": "憶念還於本宮。授與善住天子。爾時善住天",
    "T19n0971_001:0364a15": "子受得此陀羅尼法已。滿六日六夜依法受",
    "T19n0971_001:0364a16": "持一切願滿。先應受彼一切惡趣之苦即時",
    "T19n0971_001:0364a17": "解脫。住菩提分增益壽命。無量福業應時",
    "T19n0971_001:0364a18": "雲集。慶悅無量高聲唱言。希有如來說斯妙",
    "T19n0971_001:0364a19": "法。希有明驗甚大難量。大慈世尊能為我等",
    "T19n0971_001:0364a20": "及諸有情說此神呪。令我解脫惡趣之苦。爾",
    "T19n0971_001:0364a21": "時天帝釋至七日已。與善住天子及諸天眾。",
    "T19n0971_001:0364a22": "嚴飾花鬘。齎以妙香寶幢幡蓋天衣瓔珞微",
    "T19n0971_001:0364a23": "妙莊嚴。來詣佛所作供養已。以天妙衣及諸",
    "T19n0971_001:0364a24": "瓔珞。奉上世尊遶百千匝。踊躍歡喜在一面",
    "T19n0971_001:0364a25": "坐。瞻仰尊容目未曾捨。",
    "T19n0971_001:0364a26": "爾時世尊舒金色臂。便以百福莊嚴眾相具",
    "T19n0971_001:0364a27": "足無畏右手。摩善住天子頂。而為說法授菩",
    "T19n0971_001:0364a28": "提記。佛告善住天子曰。此陀羅尼印名為淨",
    "T19n0971_001:0364a29": "除一切惡趣佛頂尊勝陀羅尼。汝應授持。",
    "T19n0971_001:0364b01": "爾時善住天子及天帝釋。諸來天眾一切大",
    "T19n0971_001:0364b02": "會。聞佛說已皆大歡喜信受奉行。",
    "T19n0971_001:0364b03": "佛說佛頂尊勝陀羅尼經"
}