{
    "T17n0721_010:0053b25": "正法念處經卷第十",
    "T17n0721_010:0053b27": "元魏婆羅門瞿曇般若流支譯",
    "T17n0721_010:0053b28": "地獄品之六",
    "T17n0721_010:0053b29": "「又彼比丘知業果報，觀大叫喚之大地獄，復",
    "T17n0721_010:0053c01": "有何處？彼見聞知：復有異處名血髓食，是彼",
    "T17n0721_010:0053c02": "地獄第十七處。眾生何業生於彼處？彼見聞",
    "T17n0721_010:0053c03": "知：若人殺、盜、邪行、飲酒，業及果報如前所說。",
    "T17n0721_010:0053c04": "復有妄語作集惡業，謂：王、王等、若聚落主諸",
    "T17n0721_010:0053c05": "自在者，賦稅物已，後言未足，而復更取、若或",
    "T17n0721_010:0053c06": "長取，違王舊法。彼人以是惡業因緣，身壞",
    "T17n0721_010:0053c07": "命終墮於惡處，在彼地獄血髓食處，受大苦",
    "T17n0721_010:0053c08": "惱。所謂苦者，如前所說，活、黑繩等諸地獄",
    "T17n0721_010:0053c09": "中所有苦惱，彼一切苦此中具受。復有勝",
    "T17n0721_010:0053c10": "者，所謂：彼處炎燃樹葉，閻魔羅人以炎鐵",
    "T17n0721_010:0053c11": "繩縛彼罪人，頭下足上懸在彼樹，金剛嘴",
    "T17n0721_010:0053c12": "烏有金剛爪，先食其足，足上血出，下入其",
    "T17n0721_010:0053c13": "口，彼地獄人即自食之，而常不死。何以故？",
    "T17n0721_010:0053c14": "一切苦中飢苦最大，處處皆說，一切皆知、一",
    "T17n0721_010:0053c15": "切皆誦。彼飲自血受二種苦，既受大苦，復受",
    "T17n0721_010:0053c16": "飢苦。」爾時，世尊而說偈言：",
    "T17n0721_010:0053c17": "「非如熱風燒，　　風吹火燒苦，",
    "T17n0721_010:0053c18": "　業風之所吹，　　飢渴苦甚重。",
    "T17n0721_010:0053c19": "「彼地獄人如是無量百千年歲自食血髓，頭",
    "T17n0721_010:0053c20": "面在下，為第一火之所燒燃，如是無量百千",
    "T17n0721_010:0053c21": "年中，於一切時，彼地獄處常被燒煮，乃至",
    "T17n0721_010:0053c22": "惡業未壞未爛、業氣未盡，於一切時與苦不",
    "T17n0721_010:0053c23": "止；若惡業盡，彼地獄處爾乃得脫。若於前",
    "T17n0721_010:0053c24": "世過去久遠有善業熟，不生餓鬼、畜生之道；",
    "T17n0721_010:0053c25": "若生人中同業之處，貧窮困苦人所不信，鼻",
    "T17n0721_010:0053c26": "常有血，若嚼楊枝。鼻中齒間常有血出，是",
    "T17n0721_010:0053c27": "彼地獄餘殘果報。",
    "T17n0721_010:0053c28": "「又彼比丘知業果報，觀大叫喚之大地獄，復",
    "T17n0721_010:0053c29": "有何處？彼見聞知：復有異處名十一炎，是彼",
    "T17n0721_010:0054a01": "地獄第十八處。眾生何業生於彼處？彼見聞",
    "T17n0721_010:0054a02": "知：若何等人殺生、偷盜、邪行、飲酒，業及果報",
    "T17n0721_010:0054a03": "如前所說。復有妄語，謂：王、王等、若可信人、能",
    "T17n0721_010:0054a04": "斷事者，若或長者、或於兩人、若於兩朋相",
    "T17n0721_010:0054a05": "對諍事而為斷之。或因取物、或因相識、或欲",
    "T17n0721_010:0054a06": "或瞋，隨情偏斷不依道理，作妄語說。彼人以",
    "T17n0721_010:0054a07": "是惡業因緣，身壞命終墮於惡處，在彼地獄",
    "T17n0721_010:0054a08": "十一炎處，受大苦惱。所謂苦者，如前所說，活",
    "T17n0721_010:0054a09": "等地獄所受苦惱，彼一切苦此中具受十倍",
    "T17n0721_010:0054a10": "更重。朋妄語人，更復偏重。何者為重？以惡",
    "T17n0721_010:0054a11": "業故。十一炎處有火聚生，十方為十，內飢",
    "T17n0721_010:0054a12": "渴燒是第十一。內火飢渴，炎從口出。彼妄",
    "T17n0721_010:0054a13": "語人舌朋妄語，是惡業故，念念燒舌，燒已",
    "T17n0721_010:0054a14": "復生，受燒舌苦，為十六分十火聚苦不及",
    "T17n0721_010:0054a15": "其一。以惡業故受是舌苦。彼地獄人受如",
    "T17n0721_010:0054a16": "是等十一炎聚極重苦惱，乃至無量百千年",
    "T17n0721_010:0054a17": "歲常燒常煮，乃至惡業未壞未爛、業氣未",
    "T17n0721_010:0054a18": "盡，於一切時與苦不止；若惡業盡，彼地獄處",
    "T17n0721_010:0054a19": "爾乃得脫。若於前世過去久遠有善業熟，不",
    "T17n0721_010:0054a20": "生餓鬼、畜生之道；若生人中同業之處，常患",
    "T17n0721_010:0054a21": "飢渴，一切身分常被熱燒，貧窮短命，所有",
    "T17n0721_010:0054a22": "語言人所不信；性甚愚癡、懵鈍醜陋，手足",
    "T17n0721_010:0054a23": "劈裂，衣裳破碎，常在道路若四出巷、若",
    "T17n0721_010:0054a24": "三角巷，恒常乞求；若常治生，賣微賤物；從",
    "T17n0721_010:0054a25": "生至終受第一苦；於對諍中常墮負朋。是",
    "T17n0721_010:0054a26": "彼惡業餘殘果報。",
    "T17n0721_010:0054a27": "「又彼比丘知業果報，觀察大喚大地獄處，",
    "T17n0721_010:0054a28": "唯有此處更無異處。",
    "T17n0721_010:0054a29": "「又修行者內心思惟——隨順正法觀察法行，見",
    "T17n0721_010:0054b01": "彼比丘欲入寂靜不老不死、不盡不滅涅槃",
    "T17n0721_010:0054b02": "之道。彼地夜叉見彼比丘勤精進已，心大",
    "T17n0721_010:0054b03": "歡喜，轉復上聞虛空夜叉，虛空夜叉如是",
    "T17n0721_010:0054b04": "次第至少光天，說如是言：『閻浮提中某甲",
    "T17n0721_010:0054b05": "種姓，略而言之，次第乃至得第十地，心不",
    "T17n0721_010:0054b06": "樂住魔之境界，亦不樂與愛心共行，捨離染",
    "T17n0721_010:0054b07": "法。』彼少光天聞已歡喜，而作是言：『魔分損",
    "T17n0721_010:0054b08": "減，正法朋長。』「又彼比丘知業果報，勤斷世",
    "T17n0721_010:0054b09": "間生死繫縛，如是憶念：此諸眾生受大苦",
    "T17n0721_010:0054b10": "惱，為愛所誑，癡結所縛，心使相應，三時中",
    "T17n0721_010:0054b11": "煮而於生死無心欲斷。此諸眾生豈可無",
    "T17n0721_010:0054b12": "心，若其有心則應有知，若有知者何不離",
    "T17n0721_010:0054b13": "欲？又復眾生久在天中受勝樂者，猶尚離",
    "T17n0721_010:0054b14": "欲，何況地獄久受大苦而不離欲？彼眾生",
    "T17n0721_010:0054b15": "心如是堅[革*卬]，受如是等無量種種一切苦惱",
    "T17n0721_010:0054b16": "而不疲倦，長夜眠睡而不寤寤，如是心者",
    "T17n0721_010:0054b17": "有五種過，如是無量謂老、病、死、怨憎合會、恩",
    "T17n0721_010:0054b18": "愛別離。",
    "T17n0721_010:0054b19": "「又復更有十種苦惱。十者所謂：飢渴過患、愛",
    "T17n0721_010:0054b20": "離過患、彼此國土鬪諍過患、退生過患、他毀",
    "T17n0721_010:0054b21": "過患、求他過患、寒熱過患、兩人相憎共鬪過",
    "T17n0721_010:0054b22": "患、失財過患、所求念中不得過患。如是略",
    "T17n0721_010:0054b23": "說心有如是十種過患。眾生之心受如是",
    "T17n0721_010:0054b24": "等多種過患猶不離欲，此諸眾生無始無",
    "T17n0721_010:0054b25": "終，怨心所誑。如是心者常動不住，無耳無",
    "T17n0721_010:0054b26": "心如石金剛，多吉祥處能為妨礙，不住正",
    "T17n0721_010:0054b27": "法、不曾喜樂、一切時渴，色聲香觸味等境",
    "T17n0721_010:0054b28": "界未曾飽足，如毒刀火，五境界毒六入大",
    "T17n0721_010:0054b29": "賊，不知不覺七菩提分，亦不安忍八分聖",
    "T17n0721_010:0054c01": "道，又亦不知九眾生居，乃至不知十善業",
    "T17n0721_010:0054c02": "道。於十一地不能思量，於十二入生住行等",
    "T17n0721_010:0054c03": "不能諦知，十三地上不能思量，十四心緣",
    "T17n0721_010:0054c04": "常共相隨，於十七垢心不思量，於十八受穿",
    "T17n0721_010:0054c05": "穴流行，於十九行、十五因緣不能安忍，十",
    "T17n0721_010:0054c06": "六惡行和合相應，穿穴而行近二十處。彼",
    "T17n0721_010:0054c07": "二十邊，心常亂行。「比丘如是觀察心已，於彼",
    "T17n0721_010:0054c08": "眾生起憐愍心，諦觀思量業果報法。又彼",
    "T17n0721_010:0054c09": "比丘如是精勤，復更生心欲斷魔縛，作是",
    "T17n0721_010:0054c10": "思惟：為當更有勝地獄不？彼見聞知：更復",
    "T17n0721_010:0054c11": "有餘勝大地獄，於大叫喚之大地獄十倍勝",
    "T17n0721_010:0054c12": "惡，惡業苦惱，勢力極惡，名為焦熱，有十六",
    "T17n0721_010:0054c13": "處。何等十六？一名大燒；二名分荼梨迦；三",
    "T17n0721_010:0054c14": "名龍旋；四名赤銅彌泥魚旋；五名鐵鑊；六名",
    "T17n0721_010:0054c15": "血河漂；七名饒骨髓虫；八名一切人熟；九名",
    "T17n0721_010:0054c16": "無終沒入；十名大鉢頭摩；十一名惡嶮岸；十",
    "T17n0721_010:0054c17": "二名金剛骨；十三名黑鐵繩摽刃解受苦；十",
    "T17n0721_010:0054c18": "四名那迦虫柱惡火受苦；十五名闇火風；十",
    "T17n0721_010:0054c19": "六名金剛嘴蜂。此是焦熱之大地獄十六別",
    "T17n0721_010:0054c20": "處，彼大地獄壽命長遠無有算數。眾生何",
    "T17n0721_010:0054c21": "業生彼地獄？彼見聞知：若人堅重殺生、偷盜、",
    "T17n0721_010:0054c22": "邪行、飲酒、妄語言說，復有邪見，樂行多作，惡",
    "T17n0721_010:0054c23": "業普遍而復究竟樂行多作。彼人以是惡",
    "T17n0721_010:0054c24": "業因緣，身壞命終墮在焦熱大地獄中。殺、盜、",
    "T17n0721_010:0054c25": "邪行、飲酒、妄語業及果報，如前所說。今說邪",
    "T17n0721_010:0054c26": "見：若人邪見，樂行多作，向他人說所謂：『世",
    "T17n0721_010:0054c27": "間無施無會、無善無惡及以果報，無此世",
    "T17n0721_010:0054c28": "間、無他世間、無父無母。』如是斷說，自失業",
    "T17n0721_010:0054c29": "果，向他人說，安住他人、隨喜他人，自身增",
    "T17n0721_010:0055a01": "長他人邪見，說言：『無因、無業、無道。』如是之",
    "T17n0721_010:0055a02": "人雖有形服而是大賊。彼人以是惡業因緣，",
    "T17n0721_010:0055a03": "身壞命終墮於惡處，在彼焦熱大地獄中受",
    "T17n0721_010:0055a04": "大苦惱。「彼不信人實業果報：彼不信人臨",
    "T17n0721_010:0055a05": "欲死時，未到中有，惡相已現，謂：彼病時眼",
    "T17n0721_010:0055a06": "中自見險惡闇處，多有師子虎蛇熊羆，高大",
    "T17n0721_010:0055a07": "如山。既如是見，生大怖畏，見彼惡獸疾來",
    "T17n0721_010:0055a08": "向已，速行不住逼近其身。彼重病人聞彼",
    "T17n0721_010:0055a09": "師子虎等吼聲，生大怖畏，悲苦懊惱。復見",
    "T17n0721_010:0055a10": "異人皺面喎口，復見在上有黑色火，聞野",
    "T17n0721_010:0055a11": "干鳴作種種聲。又復更見閻魔羅人身作種",
    "T17n0721_010:0055a12": "種可畏形狀，生大怖畏。彼邪說人說惡因",
    "T17n0721_010:0055a13": "人、說惡朋人、說惡見人、說惡法人、樂說不信",
    "T17n0721_010:0055a14": "業果之人所作言說，是墮嶮岸惡處。因人自",
    "T17n0721_010:0055a15": "他皆誑，造作最大惡業之人。彼如是業，樂行",
    "T17n0721_010:0055a16": "多作，作而復集，得果時至，見如是等不善影",
    "T17n0721_010:0055a17": "相，生大怖畏，諸根戰動、狀相外彰、失屎失",
    "T17n0721_010:0055a18": "尿，或復呻喚，踧聲不出，或復皺面、或復張",
    "T17n0721_010:0055a19": "口、或復以手摩挽床敷，或自見身山頭墮",
    "T17n0721_010:0055a20": "地；如是見已，手欲拒拓，瞻病之人見如是",
    "T17n0721_010:0055a21": "已，作如是言：『如是病人挽摩虛空。』如是病",
    "T17n0721_010:0055a22": "者或見自身欲有所墮，以手摩觸一切身分。",
    "T17n0721_010:0055a23": "如是邪見惡業行人，於業果報不生信心，如",
    "T17n0721_010:0055a24": "是種種在地獄中受報相生，譬如屎堆，人",
    "T17n0721_010:0055a25": "雖未到已聞其臭。如是如是，未到地獄而見",
    "T17n0721_010:0055a26": "地獄惡處生相，極大恐怖，一切邪見不信之",
    "T17n0721_010:0055a27": "人如是驚怖。愚癡之人作集惡業，不善業",
    "T17n0721_010:0055a28": "價，買得地獄苦惱財物，彼處受報。如是地",
    "T17n0721_010:0055a29": "獄多有惡風，所謂斜風、卑波羅風，彼風嚴",
    "T17n0721_010:0055b01": "利，觸其身分，若拍若劈，彼風急惡，彼受身",
    "T17n0721_010:0055b02": "心二種苦惱。此身欲盡將至中有，臨死殘命，",
    "T17n0721_010:0055b03": "而心不能攀緣善法。「彼邪見人於人世間如",
    "T17n0721_010:0055b04": "是空過，不得利益，於中有中，未入地獄，地",
    "T17n0721_010:0055b05": "獄相現，自業邪見惡業所致，謂心戰動，有不",
    "T17n0721_010:0055b06": "可愛惡色聲觸、諸味香等一切皆得，聞不",
    "T17n0721_010:0055b07": "可愛、可怖可畏地獄罪人啼哭之聲，有惡風",
    "T17n0721_010:0055b08": "觸如極利刀，得極苦味，見惡炎色、臭惡臭",
    "T17n0721_010:0055b09": "氣。彼人如是一切境界生大怖畏，心甚驚",
    "T17n0721_010:0055b10": "恐。如是惡人顛倒說法，惡業力故見地獄",
    "T17n0721_010:0055b11": "色皆悉顛倒，如是顛倒見地獄處莊嚴殊",
    "T17n0721_010:0055b12": "妙，故於地獄極生愛心，起意悕望：『我今云",
    "T17n0721_010:0055b13": "何得生彼處？』彼邪見人於有分中不得受",
    "T17n0721_010:0055b14": "苦，要生地獄，取因緣故生地獄中，取心即",
    "T17n0721_010:0055b15": "生，更無中間。既彼處生，即於生時，如前所",
    "T17n0721_010:0055b16": "說，活等地獄所受諸苦，彼一切苦此中具",
    "T17n0721_010:0055b17": "受十倍更重，四百四病，如地獄中極惡相",
    "T17n0721_010:0055b18": "似，無異譬喻，諸怖畏中此畏最勝，惡業果",
    "T17n0721_010:0055b19": "報皆悉平等。一種火生，如是惡火以胡麻",
    "T17n0721_010:0055b20": "許，若置山林、若國若洲，能速燒盡一閻浮提，",
    "T17n0721_010:0055b21": "何況地獄受罪人身。如是惡火燒罪人身，如",
    "T17n0721_010:0055b22": "生酥塊，洋已復生。在大闇處，無有晝夜差別",
    "T17n0721_010:0055b23": "之相，如是無量百千年歲。苦惱海中、一切闇",
    "T17n0721_010:0055b24": "中，邪見最闇，作集而說得如是果，於無數年",
    "T17n0721_010:0055b25": "時節長遠常被燒煮，所受苦惱不可譬喻。",
    "T17n0721_010:0055b26": "於一切時如是受苦，乃至惡業破壞無氣、腐",
    "T17n0721_010:0055b27": "爛盡滅，彼地獄中爾乃得脫。既得脫已，於五",
    "T17n0721_010:0055b28": "百世生餓鬼中，名黃餓鬼。彼人彼處既得脫",
    "T17n0721_010:0055b29": "已，於五百世生多苦惱畜生之中。彼處脫",
    "T17n0721_010:0055c01": "已，難得人身，如龜遇孔。若於前世過去久",
    "T17n0721_010:0055c02": "遠有善業熟，得生人中，在於邊處夷人中",
    "T17n0721_010:0055c03": "生，常病常貧，目盲少命，所有語言人所不",
    "T17n0721_010:0055c04": "信，是彼邪見餘殘果報。",
    "T17n0721_010:0055c05": "「又彼比丘知業果報，次觀焦熱之大地獄，有",
    "T17n0721_010:0055c06": "何異處？彼見聞知：有別異處名大燒處，是",
    "T17n0721_010:0055c07": "彼地獄最初別處。眾生何業生於彼處？彼見",
    "T17n0721_010:0055c08": "聞知：若人殺生、偷盜、邪行、飲酒、妄語，業及果",
    "T17n0721_010:0055c09": "報如前所說。復有邪見，樂行多作，得惡業",
    "T17n0721_010:0055c10": "果。云何邪見？所謂有人作如是見：殺生因",
    "T17n0721_010:0055c11": "緣得生天中。如是惡業得惡果報。何以故？",
    "T17n0721_010:0055c12": "以死苦者，苦中最重；諸道中樂，天樂為最。殺",
    "T17n0721_010:0055c13": "生之業，非彼樂因；殺生與苦，故非樂因。如",
    "T17n0721_010:0055c14": "是既作惡因業果，為他人說如是邪見，得惡",
    "T17n0721_010:0055c15": "業果而不懺悔。彼人以是惡業因緣，身壞",
    "T17n0721_010:0055c16": "命終墮於惡處，在彼地獄生大燒處，受大",
    "T17n0721_010:0055c17": "苦惱。所謂苦者，如前所說，活等地獄所受",
    "T17n0721_010:0055c18": "苦惱，彼一切苦此中具受十倍更重。復有",
    "T17n0721_010:0055c19": "勝者：以惡業故，自身生火，其火極熱。餘地",
    "T17n0721_010:0055c20": "獄火於此地獄極熱大火，十六分中唯是",
    "T17n0721_010:0055c21": "一分。此地獄人見餘地獄所有諸火猶如",
    "T17n0721_010:0055c22": "霜雪。此地獄人內外炎燃，而復更有第三",
    "T17n0721_010:0055c23": "熾火，謂心悔熱。如是異生而復更燒。彼地",
    "T17n0721_010:0055c24": "獄人自知邪見，如是苦果苦報苦味，以邪",
    "T17n0721_010:0055c25": "見故如是火燒，無一念間暫時得樂。如是",
    "T17n0721_010:0055c26": "焦熱大地獄處名大燒處，彼惡邪見惡業行",
    "T17n0721_010:0055c27": "人，長遠時煮。云何長時？無人知數。彼地獄",
    "T17n0721_010:0055c28": "人於一切時燒煮散壞，乃至惡業未壞未",
    "T17n0721_010:0055c29": "爛、業氣未盡，於一切時與苦不止；若惡業",
    "T17n0721_010:0056a01": "盡，彼地獄處爾乃得脫。既得脫已，於三百世",
    "T17n0721_010:0056a02": "生餓鬼中，於二百世生畜生中。彼人彼處既",
    "T17n0721_010:0056a03": "得脫已，若生人中同業之處，則於父母不生",
    "T17n0721_010:0056a04": "敬重，無慚無愧、無羞無恥，食人糞屎，於諸國",
    "T17n0721_010:0056a05": "土處處遊行離聞正法，為一切人之所嫌",
    "T17n0721_010:0056a06": "賤，與狗同食、與狗同行，手足麁捩，常依他",
    "T17n0721_010:0056a07": "食，盡其身命空無福德；捨此身已，次第還",
    "T17n0721_010:0056a08": "入不可愛道，如前邪見不愛中下。彼比丘既",
    "T17n0721_010:0056a09": "觀察已，隨喜正見、正意諦觀，行於正道，得",
    "T17n0721_010:0056a10": "涅槃行，相應觀察。",
    "T17n0721_010:0056a11": "「又彼比丘知業果報，復觀焦熱之大地獄，復",
    "T17n0721_010:0056a12": "有何處？彼見聞知：復有異處，彼處名為分",
    "T17n0721_010:0056a13": "荼離迦，是彼地獄第二別處。眾生何業生",
    "T17n0721_010:0056a14": "於彼處？彼見聞知：若人殺生、偷盜、邪行、飲酒、",
    "T17n0721_010:0056a15": "妄語，樂行多作，業及果報如前所說，復有邪",
    "T17n0721_010:0056a16": "見，如是一種樂行多作，所謂：有人自餓而死，",
    "T17n0721_010:0056a17": "望得生天，彼人如是復教他人、若隨喜他令",
    "T17n0721_010:0056a18": "住邪見，惡因所縛，心惡思惟，造作惡論，復教",
    "T17n0721_010:0056a19": "他人令住惡論，彼人如是自餓而死。彼人以",
    "T17n0721_010:0056a20": "是惡業因緣，身壞命終墮於惡處，在彼地",
    "T17n0721_010:0056a21": "獄分荼梨迦別異處生，受大苦惱。所謂苦者，",
    "T17n0721_010:0056a22": "如前所說，活等地獄所受苦惱，彼一切苦此",
    "T17n0721_010:0056a23": "中具受兩倍更重。復有勝者，所謂：彼人一",
    "T17n0721_010:0056a24": "切身分炎鬘無間，如是罪人一切身分，無",
    "T17n0721_010:0056a25": "芥子許中間無火、無炎燃處，彼人惡業相似",
    "T17n0721_010:0056a26": "因果，火熱甚熾不可譬喻，無有相似。如彼邪",
    "T17n0721_010:0056a27": "見，一切業中最第一惡，如彼相似，其火熱",
    "T17n0721_010:0056a28": "極，一切火中此火最熱。一切惡業相似得果，",
    "T17n0721_010:0056a29": "是故彼火不可譬喻，無有相似。彼業力故，於",
    "T17n0721_010:0056b01": "一切時常燒不停。如是燒已，復見開敷分",
    "T17n0721_010:0056b02": "荼梨迦，無量鳥眾喜樂池流，清水具足。異",
    "T17n0721_010:0056b03": "地獄人如是說言：『汝疾走來，汝疾走來。我",
    "T17n0721_010:0056b04": "此間有分荼梨迦，池林清軟，有水可飲，林",
    "T17n0721_010:0056b05": "有潤影近在不遠。』彼地獄人喚邪見人而安",
    "T17n0721_010:0056b06": "慰之，相隨走趣分荼梨迦池林水所。既如是",
    "T17n0721_010:0056b07": "走，火炭滿道，道上有坑滿中熾火。罪人入",
    "T17n0721_010:0056b08": "已，一切身分皆悉燒盡。燒已復生，生已復",
    "T17n0721_010:0056b09": "燒。渴欲飲水，走猶不息。既如是走，鞞多羅",
    "T17n0721_010:0056b10": "杖生在道上，杖有火炎拘捩罪人，一切身分",
    "T17n0721_010:0056b11": "皆悉作瘡，骨髓散盡，盡已復生。以熱渴故，猶",
    "T17n0721_010:0056b12": "故走趣分荼梨迦池水樹林，以惡業故，有食",
    "T17n0721_010:0056b13": "肉虫遍其身體，啄其兩眼而噉食之。啄已",
    "T17n0721_010:0056b14": "復生，生已復啄。彼人無眼而復熱渴，如是",
    "T17n0721_010:0056b15": "走趣分荼梨迦池水樹林，復有異虫生在其",
    "T17n0721_010:0056b16": "身，彼盲眼人一切身分為虫所食，唱聲大",
    "T17n0721_010:0056b17": "喚。又復眼生，虫復啄食。如是無量百千年",
    "T17n0721_010:0056b18": "歲，食已復生，生已復食。若復走趣分荼梨",
    "T17n0721_010:0056b19": "迦池水樹林，既到彼已，悕望涼冷，便前進",
    "T17n0721_010:0056b20": "入。既入彼處分荼梨迦，炎燃高火五百由旬，",
    "T17n0721_010:0056b21": "彼地獄人惡業所誑，各各別上分荼梨迦。既",
    "T17n0721_010:0056b22": "上樹已，多有炎鬘普遍身分，如是上已，受",
    "T17n0721_010:0056b23": "第一惡極重苦惱。飢渴所逼，如是彼處所有",
    "T17n0721_010:0056b24": "熾火，其色猶如分荼離迦，彼火燒炙，死而",
    "T17n0721_010:0056b25": "復活，一切身分皆悉遍燒，如甄叔迦樹色相",
    "T17n0721_010:0056b26": "似，於一切時受大苦惱。乃至惡業未壞未",
    "T17n0721_010:0056b27": "爛、業氣未盡，於一切時與苦不止；若惡業",
    "T17n0721_010:0056b28": "盡，彼地獄處爾乃得脫。既得脫已，於四百",
    "T17n0721_010:0056b29": "世生餓鬼中，受飢渴苦。既得脫已，於三百",
    "T17n0721_010:0056c01": "世生畜生中。既得脫已，難得人身，如龜遇",
    "T17n0721_010:0056c02": "孔。若生人中同業之處，彼人則生畏刀鐵處、",
    "T17n0721_010:0056c03": "儉處、賊處、多惡人處國土中生，又彼生處常",
    "T17n0721_010:0056c04": "貧常病，僕使下賤諸根不具。是彼邪見惡行",
    "T17n0721_010:0056c05": "惡業餘殘果報。",
    "T17n0721_010:0056c06": "「又彼比丘知業果報，復觀焦熱之大地獄，復",
    "T17n0721_010:0056c07": "有何處？彼見聞知：復有異處名為龍旋，是",
    "T17n0721_010:0056c08": "彼地獄第三別處。眾生何業生於彼處？彼見",
    "T17n0721_010:0056c09": "聞知：若人殺生、偷盜、邪行、飲酒、妄語，樂行多",
    "T17n0721_010:0056c10": "作，業及果報如前所說。復有邪見，樂行多作，",
    "T17n0721_010:0056c11": "所謂：有人形相不正，或有常蹲不曾正坐，若",
    "T17n0721_010:0056c12": "常合掌、常手支頰、常舐手食，有如是等諸",
    "T17n0721_010:0056c13": "外道輩，彼有說言：『斷欲瞋癡得涅槃者，是",
    "T17n0721_010:0056c14": "則不然。寂靜根者是亦不得。』彼人以是惡",
    "T17n0721_010:0056c15": "業因緣，身壞命終墮於惡處，在彼地獄生",
    "T17n0721_010:0056c16": "龍旋處，受大苦惱。所謂苦者：彼處多饒炎頭",
    "T17n0721_010:0056c17": "惡龍，瞋怒毒盛，在彼地獄。彼龍身量若一",
    "T17n0721_010:0056c18": "居賒有一由旬，惡毒熾盛普身遍體，有見",
    "T17n0721_010:0056c19": "毒者、有觸毒者、有牙毒者，滿彼地獄。彼地",
    "T17n0721_010:0056c20": "獄人生龍群中，眾龍迴轉拶磨罪人碎如",
    "T17n0721_010:0056c21": "麨摶。復有生在龍口中者，彼牙毒炎連急",
    "T17n0721_010:0056c22": "速嚼，有無量到、若百千到，死已復生，生已",
    "T17n0721_010:0056c23": "復嚼，嚼已復死，死已復生。彼諸罪人三種",
    "T17n0721_010:0056c24": "火燒：一是毒火；二、地獄火；三、飢渴火。彼諸",
    "T17n0721_010:0056c25": "罪人生三火中受堅[革*卬]苦，自業相似；復有",
    "T17n0721_010:0056c26": "第四病火煮之，病重苦惱，不可具說。如是",
    "T17n0721_010:0056c27": "罪人惡業行者，常一切時在火中生，燒煮",
    "T17n0721_010:0056c28": "拶磨乾燥碎散，乃至惡業破壞無氣、腐爛盡",
    "T17n0721_010:0056c29": "滅，彼地獄處爾乃得脫。既得脫已，百五十",
    "T17n0721_010:0057a01": "世生在針咽餓鬼之中；於二百世生畜生",
    "T17n0721_010:0057a02": "中，飢渴燒身，離水無水，謂師子虎熊羆等",
    "T17n0721_010:0057a03": "身，在於曠野十二由旬無水之處。若得脫已，",
    "T17n0721_010:0057a04": "難得人身，如龜遇孔。若生人中則為野人，眼",
    "T17n0721_010:0057a05": "不見食，何況食之？唯食藥草及諸果等，以",
    "T17n0721_010:0057a06": "自存活。是彼惡業餘殘果報。",
    "T17n0721_010:0057a07": "「又彼比丘知業果報，復觀焦熱之大地獄，更",
    "T17n0721_010:0057a08": "有何處？彼見聞知：復有異處名為赤銅彌",
    "T17n0721_010:0057a09": "泥旋處，是彼地獄第四別處。眾生何業生於",
    "T17n0721_010:0057a10": "彼處？彼見聞知：若人殺生、偷盜、邪行、飲酒、妄",
    "T17n0721_010:0057a11": "語，樂行多作，所謂：計言一切世間命無命",
    "T17n0721_010:0057a12": "物，一切皆是魔醯首羅之所化作，非是業果。",
    "T17n0721_010:0057a13": "彼人以是惡業因緣，身壞命終墮於惡處，在",
    "T17n0721_010:0057a14": "彼地獄生於赤銅彌泥旋處，受大苦惱。所謂",
    "T17n0721_010:0057a15": "苦者：彼地獄處赤炎銅汁滿中如海，其中",
    "T17n0721_010:0057a16": "多有鐵彌那魚，惡業所作，復有樹葉利如",
    "T17n0721_010:0057a17": "剃刀。生在赤銅彌泥旋處諸地獄人，在彼",
    "T17n0721_010:0057a18": "處生，生已復死，死已復生，一切身分皆悉",
    "T17n0721_010:0057a19": "散壞，爛熟浮出，在銅汁上出已復沒，受大",
    "T17n0721_010:0057a20": "苦惱，迭相走奔，更互唱聲。彼邪見人邪見",
    "T17n0721_010:0057a21": "說者，唱喚既走，惡業所作，惡彌那魚張口",
    "T17n0721_010:0057a22": "疾走，向地獄人。彼魚既到，即以涎羂攝縛",
    "T17n0721_010:0057a23": "罪人，令入口中，以牙機關嚼之令碎。彼罪",
    "T17n0721_010:0057a24": "人身半在魚口，半在口外，熱炎赤銅沸汁",
    "T17n0721_010:0057a25": "煮之，受是二種堅急苦惱。彼人如是半在魚",
    "T17n0721_010:0057a26": "口常被咀嚼，半在熱炎赤銅汁煮，經無數",
    "T17n0721_010:0057a27": "時。既得脫已，更復入餘異赤銅汁。既入彼",
    "T17n0721_010:0057a28": "處，多有惡虫，虫金剛嘴，牙復甚利無量熾",
    "T17n0721_010:0057a29": "毒。如是惡虫在彼闇處赤銅汁中，取彼罪人",
    "T17n0721_010:0057b01": "嚼之令破，碎末如沙，然後食之。彼地獄人",
    "T17n0721_010:0057b02": "既受苦惱，若欲唱喚而張口者，彼赤銅汁滿",
    "T17n0721_010:0057b03": "其口中，不能出聲。彼赤銅汁遍滿九竅，滿",
    "T17n0721_010:0057b04": "已極煮，一切身分皆悉消洋。又復彼處時",
    "T17n0721_010:0057b05": "節長久，煮之下沈，沈已浮出，既浮出已，惡業",
    "T17n0721_010:0057b06": "所作，多有風刀而甚毒利，碎割其身。彼不",
    "T17n0721_010:0057b07": "實語、不信業果邪見之人，常一切時燒煮散",
    "T17n0721_010:0057b08": "壞，乃至惡業未壞未爛、業氣未盡，於一切",
    "T17n0721_010:0057b09": "時與苦不止；若惡業盡，彼地獄處爾乃得脫。",
    "T17n0721_010:0057b10": "既得脫已，於三百世生餓鬼中，彼鬼名為悕",
    "T17n0721_010:0057b11": "望悕望。若得脫已，於三百世生畜生中，作",
    "T17n0721_010:0057b12": "象、作熊、作蟻子等，常患飢渴，寒熱所逼，風",
    "T17n0721_010:0057b13": "吹日炙，忍耐叵堪。彼畜生中既得脫已，難",
    "T17n0721_010:0057b14": "得人身，如龜遇孔。若於前世過去久遠有",
    "T17n0721_010:0057b15": "善業熟，得生人中，在多怖畏嶮惡之處、常",
    "T17n0721_010:0057b16": "斫木處、常取魚處，常生怖畏，是彼惡業餘殘",
    "T17n0721_010:0057b17": "果報。",
    "T17n0721_010:0057b18": "「又彼比丘知業果報，復觀焦熱之大地獄，",
    "T17n0721_010:0057b19": "更有何處？彼見聞知：復有異處名鐵鑊處，",
    "T17n0721_010:0057b20": "是彼地獄第五別處。眾生何業生於彼處？彼",
    "T17n0721_010:0057b21": "見：有人殺、盜、邪行、飲酒、妄語，業及果報如前",
    "T17n0721_010:0057b22": "所說；復有邪見，樂行多作，所謂：外道邪見齋",
    "T17n0721_010:0057b23": "中殺於丈夫，而作是言：『我今作會而殺丈夫，",
    "T17n0721_010:0057b24": "彼得生天，我亦生天。彼若生天，與我為證。』或",
    "T17n0721_010:0057b25": "有取龜殺證因緣後世生天；或復教他一生",
    "T17n0721_010:0057b26": "如是、種姓如是。妨礙正道安住邪道。如是",
    "T17n0721_010:0057b27": "惡業邪見之人，身壞命終墮於惡處，在彼",
    "T17n0721_010:0057b28": "地獄生鐵鑊處，受大苦惱。所謂苦者，如前",
    "T17n0721_010:0057b29": "所說，活等地獄所受苦惱，彼一切苦此中",
    "T17n0721_010:0057c01": "具受十倍更重。復有勝者：有六鐵鑊十由",
    "T17n0721_010:0057c02": "旬量，六者所謂平等受苦無力無救；火常熱",
    "T17n0721_010:0057c03": "沸；鋸葉水生；極利刀鬘；極熱沸水；多饒惡",
    "T17n0721_010:0057c04": "蛇。平等受苦無力鑊者：罪人入中，詳聚一",
    "T17n0721_010:0057c05": "處，作一身聚猶如麨摶，被煮無力而復更",
    "T17n0721_010:0057c06": "煮，轉復無力。如是惡處，身不能救、心不能",
    "T17n0721_010:0057c07": "救，如是無法惡道之人無法可救，離能救",
    "T17n0721_010:0057c08": "人，以無救故，長久時煮。火常熱沸熱鐵鑊",
    "T17n0721_010:0057c09": "者：罪人入中，熱沸赤銅煮之身散，灰亦叵",
    "T17n0721_010:0057c10": "得，盡已復生，生而常煮。鋸葉水生熱鐵鑊",
    "T17n0721_010:0057c11": "者：罪人入中，赤銅色水鋸割其身，彼處火",
    "T17n0721_010:0057c12": "炎，頭在下入。既入彼處，或沈或浮，常為鋸",
    "T17n0721_010:0057c13": "割，熱沸銅汁割其身體，脈脈分散，如是劈",
    "T17n0721_010:0057c14": "裂，又復沈沒，沒已更浮，浮已復沈。如是鋸",
    "T17n0721_010:0057c15": "水，常割常裂，皆悉熟爛猶如熟豆，身體分",
    "T17n0721_010:0057c16": "裂或浮或沈，於長久時常煮割劈。極利刀",
    "T17n0721_010:0057c17": "鬘熱鐵鑊者：罪人入中所受苦惱，有利刀",
    "T17n0721_010:0057c18": "鬘在彼鑊中，利如剃刀，劈其身分。若置罪",
    "T17n0721_010:0057c19": "人極熱沸水、多饒惡蛇。此二鑊者罪人入",
    "T17n0721_010:0057c20": "中所受苦惱，有熱沸水極沸勇沫，高半由",
    "T17n0721_010:0057c21": "旬，沫中有蛇，牙甚嚴利，若觸若見，皆有熾",
    "T17n0721_010:0057c22": "火燒地獄人，觸如刀割，肉盡骨在，煮之則",
    "T17n0721_010:0057c23": "熟，身皆爛盡，沸沫煮之，身分皆洋。若在水",
    "T17n0721_010:0057c24": "中苦毒煎煮，受第一苦，堅[革*卬]重苦。彼地獄",
    "T17n0721_010:0057c25": "人，閻魔羅人若來到者起如是意：『作何方",
    "T17n0721_010:0057c26": "便，閉塞鑊門，令彼罪人不能走出？』閻魔羅",
    "T17n0721_010:0057c27": "人起如是意：『當以金剛堅塞其口，合之在",
    "T17n0721_010:0057c28": "地則不能走，種種苦惱在中具受。』閻魔羅",
    "T17n0721_010:0057c29": "人既發此意，一切鐵鑊合口在下，復炎鬘",
    "T17n0721_010:0058a01": "火兩倍熾炎，彼地獄人受如是苦。閻魔羅",
    "T17n0721_010:0058a02": "人極有瞋意，復更思惟：『云何方便，更與異",
    "T17n0721_010:0058a03": "苦？』既思惟已，復取鐵薪，兩重炎燃。若地獄",
    "T17n0721_010:0058a04": "人意欲向上，熱沸銅汁，迭互相著，有身散",
    "T17n0721_010:0058a05": "者，有蛇嚴毒火燒其身已爛熟者。常一切",
    "T17n0721_010:0058a06": "時受種種苦，乃至惡業未壞未爛、業氣未",
    "T17n0721_010:0058a07": "盡，於一切時與苦不止；若惡業盡，彼地獄",
    "T17n0721_010:0058a08": "處熱鐵鑊中爾乃得脫。既得脫已，於三百",
    "T17n0721_010:0058a09": "世生食臭氣餓鬼之中。彼處脫已，於三百",
    "T17n0721_010:0058a10": "世生畜生中。彼處脫已，若生人中同業之",
    "T17n0721_010:0058a11": "處，作癡論師說惡因論，心意顛倒：或望富",
    "T17n0721_010:0058a12": "樂，一月不食；有望生天，一日不食，愛使所",
    "T17n0721_010:0058a13": "縛。彼人如是，為苦所縛，如是如是復更受",
    "T17n0721_010:0058a14": "苦，是彼惡業餘殘果報。",
    "T17n0721_010:0058a15": "「又彼比丘知業果報，復觀焦熱之大地獄，",
    "T17n0721_010:0058a16": "復有何處？彼見聞知：復有異處名血河漂，是",
    "T17n0721_010:0058a17": "彼地獄第六別處。眾生何業生於彼處？所謂",
    "T17n0721_010:0058a18": "邪見惡業眾生，生於彼處。彼見有人違犯禁",
    "T17n0721_010:0058a19": "戒，多犯戒已，如是思惟：『我若苦行，罪則消",
    "T17n0721_010:0058a20": "滅，有多福德。』彼人既作如是思惟，入樹林",
    "T17n0721_010:0058a21": "中，懸脚著樹，頭面在下，以刀破鼻或自破",
    "T17n0721_010:0058a22": "額，作瘡血出，以火燒血，望得生天。是惡道",
    "T17n0721_010:0058a23": "行，譬如有人沙中求油，油不可得，彼人血",
    "T17n0721_010:0058a24": "盡而致命終。彼人以是惡業因緣，身壞命終",
    "T17n0721_010:0058a25": "墮於惡處，在彼地獄血河漂處，受大苦惱。所",
    "T17n0721_010:0058a26": "謂苦者，如前所說，活等地獄所受苦惱，彼一",
    "T17n0721_010:0058a27": "切苦此中具受五倍更重。復有勝者，所謂：",
    "T17n0721_010:0058a28": "彼處閻魔羅人手執熱炎枷刀[矛*(替曰+貝)]石，散之",
    "T17n0721_010:0058a29": "為末，流血成河，此河急漂餘地獄人，多饒",
    "T17n0721_010:0058b01": "髮骨。在彼河中復有第二赤銅河流，其河",
    "T17n0721_010:0058b02": "名曰惡水可畏，彼河有虫，名為丸虫，其觸",
    "T17n0721_010:0058b03": "如火，彼地獄處觸彼罪人，燒而食之。如是",
    "T17n0721_010:0058b04": "地獄血河所漂，年歲無數時節久遠受大",
    "T17n0721_010:0058b05": "苦惱。彼血河漂地獄之處，常一切時受惡",
    "T17n0721_010:0058b06": "苦惱，如是乃至彼邪見人惡不善業未壞",
    "T17n0721_010:0058b07": "未爛、業氣未盡，於一切時與苦不止；若惡",
    "T17n0721_010:0058b08": "業盡，彼地獄處爾乃得脫。既得脫已，於五",
    "T17n0721_010:0058b09": "百世食煙活命，餓鬼中生。既得脫已，於四",
    "T17n0721_010:0058b10": "百世生畜生中，而作海鳥，或在海畔河口",
    "T17n0721_010:0058b11": "處生，彼鳥赤頭，是彼前業餘殘果報。若生",
    "T17n0721_010:0058b12": "人中同業之處，貧窮多病，是本惡業餘殘果",
    "T17n0721_010:0058b13": "報。",
    "T17n0721_010:0058b14": "「又彼比丘知業果報，復觀焦熱之大地獄，復",
    "T17n0721_010:0058b15": "有何處？彼見聞知：復有異處，彼處名為饒",
    "T17n0721_010:0058b16": "骨髓虫，是彼地獄第七別處。眾生何業生於",
    "T17n0721_010:0058b17": "彼處？彼見聞知：若人多作惡不善業——身不",
    "T17n0721_010:0058b18": "善業、口不善業、意不善業，復離正聞，如是",
    "T17n0721_010:0058b19": "癡人望生梵世，惡行離戒、本性無戒。此諂",
    "T17n0721_010:0058b20": "曲人與他苦惱，遠離正戒，以乾牛屎而自",
    "T17n0721_010:0058b21": "燒身。彼人現世燒身受苦，如是人中人火所",
    "T17n0721_010:0058b22": "燒，身壞命終墮於惡處——饒骨髓虫地獄處",
    "T17n0721_010:0058b23": "生，受大苦惱。所謂苦者：鐵椎打頭乃至脚",
    "T17n0721_010:0058b24": "足，唱聲大喚，一切身分如蜜蠟摶不可",
    "T17n0721_010:0058b25": "分別，而復不死，是彼邪見惡業力故。彼地",
    "T17n0721_010:0058b26": "獄處曠三由旬，高五由旬，地獄人身廣長",
    "T17n0721_010:0058b27": "亦爾，遍滿其中以為肉山。彼地獄處饒濕",
    "T17n0721_010:0058b28": "生虫，皆是眾生。如是虫者，何業所致？若何",
    "T17n0721_010:0058b29": "丈夫、若何婦女，自身、他身有虫虱等，本殺",
    "T17n0721_010:0058c01": "彼虫——或殺蟻子、或黑虫等、或殺蜱等，彼人",
    "T17n0721_010:0058c02": "以是惡業因緣，身壞命終彼處作虫，名機",
    "T17n0721_010:0058c03": "關虫。如是罪虫生在彼山，自業所作，自業",
    "T17n0721_010:0058c04": "果生，以惡業故，饒骨髓虫地獄之處，更復",
    "T17n0721_010:0058c05": "有餘閻魔羅人以火燒之。彼邪見者本人",
    "T17n0721_010:0058c06": "中時，以乾牛糞燒身業故，與機關虫一處合",
    "T17n0721_010:0058c07": "燒，受大苦惱。彼山既燒，火炎上出高十由",
    "T17n0721_010:0058c08": "旬。彼地獄人自罪業故，大火燒身，共機關",
    "T17n0721_010:0058c09": "虫一處被燒，彼虫身小，受苦亦少；彼地獄",
    "T17n0721_010:0058c10": "人身塊甚大，受苦亦多。彼火炎鬘迭互相",
    "T17n0721_010:0058c11": "燒，時節長遠年歲無數，不可窮盡。乃至彼",
    "T17n0721_010:0058c12": "人邪見惡業未壞未爛、業氣未盡，於一切",
    "T17n0721_010:0058c13": "時與苦不止；若惡業盡，彼地獄處爾乃得",
    "T17n0721_010:0058c14": "脫。既得脫已，於五百世生在針咽山傍止",
    "T17n0721_010:0058c15": "住餓鬼之中。彼處脫已，於五百世生畜生",
    "T17n0721_010:0058c16": "中，受海魚身，在於大海大波浪處，極冷水",
    "T17n0721_010:0058c17": "中、灰水之中。既得脫已，難得人身，如龜遇",
    "T17n0721_010:0058c18": "孔。若生人中同業之處，常在林行，在林中",
    "T17n0721_010:0058c19": "住或荒榛處資生活命，貧窮困苦，如是之",
    "T17n0721_010:0058c20": "人，彼荒榛中野火所燒。是彼惡業餘殘果",
    "T17n0721_010:0058c21": "報。",
    "T17n0721_010:0058c22": "「又彼比丘知業果報，復觀焦熱之大地獄，復",
    "T17n0721_010:0058c23": "有何處？彼見聞知：復有異處，彼處名為一",
    "T17n0721_010:0058c24": "切人熟，是彼地獄第八別處。眾生何業生於",
    "T17n0721_010:0058c25": "彼處？彼見聞知：若人殺生、偷盜、邪行、飲酒、妄",
    "T17n0721_010:0058c26": "語，樂行多作，業及果報如前所說；復有邪",
    "T17n0721_010:0058c27": "見，所謂：有人愚癡邪見聽聞邪法，如是癡人",
    "T17n0721_010:0058c28": "身業顛倒、口業顛倒、意業顛倒，如是三業常",
    "T17n0721_010:0058c29": "顛倒行。彼邪見人修邪見行，若於樹林、若",
    "T17n0721_010:0059a01": "山若榛、若兩村間、若洲潬上，如是等處放",
    "T17n0721_010:0059a02": "火燒之，彼邪見人有如是心：『若火飽滿，天",
    "T17n0721_010:0059a03": "則歡喜，天若歡喜，我則生天。』如是癡人聞",
    "T17n0721_010:0059a04": "惡法故，惡法所誑，作如是計，餧火令飽，當",
    "T17n0721_010:0059a05": "得生天，如是放火。彼人以是惡業因緣，身",
    "T17n0721_010:0059a06": "壞命終墮於惡處，一切人熟地獄處生，受",
    "T17n0721_010:0059a07": "大苦惱。所謂苦者，如前所說，活等地獄所",
    "T17n0721_010:0059a08": "受苦惱，彼一切苦此中具受五倍更重。復",
    "T17n0721_010:0059a09": "有勝者：既生彼處，見本人中男女妻妾、所愛",
    "T17n0721_010:0059a10": "知識、若父若母，一切所愛親友之人皆被",
    "T17n0721_010:0059a11": "燒煮。彼地獄處男女妻妾、所愛善友、父母",
    "T17n0721_010:0059a12": "知識皆是人中業化所作，見在地獄而被燒",
    "T17n0721_010:0059a13": "煮，彼人見已心大憂悲，極受大苦，見彼一",
    "T17n0721_010:0059a14": "切所敬愛者被燒被煮，彼地獄處愛火自燒、",
    "T17n0721_010:0059a15": "憂悲苦重，十六分中彼地獄火不及一分，地",
    "T17n0721_010:0059a16": "獄人中一切苦惱，愛火苦勝。彼愛火者火",
    "T17n0721_010:0059a17": "中之火；彼愛羂者，羂中之羂；彼愛縛者，縛",
    "T17n0721_010:0059a18": "中之縛，繫縛一切愚癡凡夫。彼人邪見不善",
    "T17n0721_010:0059a19": "業故，於地獄中見所愛敬親善等人被燒被",
    "T17n0721_010:0059a20": "煮，彼地獄人愛火自燒——彼地獄火於愛心",
    "T17n0721_010:0059a21": "火猶如霜雪——聞妻子眾、父母等眾悲號大喚，",
    "T17n0721_010:0059a22": "作如是言：『汝來救我，可來救我！』彼地獄人為",
    "T17n0721_010:0059a23": "地獄火之所燒煮，不得自在，云何能救？彼地",
    "T17n0721_010:0059a24": "獄處常一切時受如是等身心火燒，時節長",
    "T17n0721_010:0059a25": "遠年歲無數，乃至惡業未壞未爛、業氣未",
    "T17n0721_010:0059a26": "盡，於一切時與苦不止；若惡業盡，彼地獄",
    "T17n0721_010:0059a27": "處爾乃得脫。既得脫已，於三百世生餓鬼中，",
    "T17n0721_010:0059a28": "唯食解等所棄飲食。彼處脫已，於五百世",
    "T17n0721_010:0059a29": "生畜生中，常作水虫，多饒兒子，如是兒子為",
    "T17n0721_010:0059b01": "漁獵人常所殺害。既脫彼處，難得人身，如",
    "T17n0721_010:0059b02": "龜遇孔。若生人中同業之處，貧窮短命，諸根",
    "T17n0721_010:0059b03": "不具，無妻無子，常作賤人、天祀奴等。是彼惡",
    "T17n0721_010:0059b04": "業餘殘果報。",
    "T17n0721_010:0059b05": "正法念處經卷第十"
}