{
    "T47n1998A_015:0872c21": "大慧普覺禪師普說卷第十五",
    "T47n1998A_015:0872c23": "徑山能仁禪院住持嗣法",
    "T47n1998A_015:0872c24": "慧日禪師臣蘊聞　上進",
    "T47n1998A_015:0872c25": "錢計議請普說。僧問。昔日僧問楊岐和尚。",
    "T47n1998A_015:0872c26": "如何是佛。答云。三脚驢子弄蹄行。未審意旨",
    "T47n1998A_015:0872c27": "如何。師云。天上天下沒蹤跡。進云。只如威音",
    "T47n1998A_015:0872c28": "王已前。是甚麼人騎。師云。威音王已後。是甚",
    "T47n1998A_015:0872c29": "麼人騎。僧擬議。師便喝。乃云。威音王已前。",
    "T47n1998A_015:0873a01": "三脚驢兒[跳兆+孛]跳。威音王已後。楊岐老人絕消",
    "T47n1998A_015:0873a02": "息。既絕消息。却因甚麼三脚驢兒[跳兆+孛]跳。若也",
    "T47n1998A_015:0873a03": "於斯明得。方知威音王已前三脚驢兒果然",
    "T47n1998A_015:0873a04": "[跳兆+孛]跳。若明不得。楊岐老人一生受屈。正當恁",
    "T47n1998A_015:0873a05": "麼時。如何是雪屈一句。喝一喝云。洎合弄險。",
    "T47n1998A_015:0873a06": "復云。蘊聞上座。今日代子虛。來請為眾普說。",
    "T47n1998A_015:0873a07": "老漢曰。說箇甚麼即得。聞曰。請和尚拈出楊",
    "T47n1998A_015:0873a08": "岐金剛圈栗棘蓬。布施大眾。又曰。如忠國師",
    "T47n1998A_015:0873a09": "大珠和尚說法。諸方大有疑。其拕泥帶水。不",
    "T47n1998A_015:0873a10": "徑截說義理禪。願和尚疏決真偽。解大眾疑",
    "T47n1998A_015:0873a11": "惑。此亦是請普說檀越之意。老漢曰。諾所以",
    "T47n1998A_015:0873a12": "大覺世尊初悟此事。在摩竭提國三七日內",
    "T47n1998A_015:0873a13": "無下口處。自云。我寧不說法。疾入於涅槃。信",
    "T47n1998A_015:0873a14": "知說法之難。豈同容易。尋念過去佛所行方",
    "T47n1998A_015:0873a15": "便力。然後起道樹詣鹿苑。隨眾生根器。說一",
    "T47n1998A_015:0873a16": "大藏教。末後收因結果。却云。始從鹿野苑。終",
    "T47n1998A_015:0873a17": "至跋提河。於是二中間。未曾說一字。只這便是",
    "T47n1998A_015:0873a18": "楊岐所謂金剛圈栗棘蓬也。直是難吞難透。",
    "T47n1998A_015:0873a19": "到這裏直下承當得了。大法未明。亦奈何不",
    "T47n1998A_015:0873a20": "得。敢問諸人。何者名為大法。金剛圈却如何",
    "T47n1998A_015:0873a21": "透。栗棘蓬却如何吞。不見巖頭道。若將實法",
    "T47n1998A_015:0873a22": "繫綴人。土亦銷不得。況十方信施耶。諸佛出",
    "T47n1998A_015:0873a23": "世祖師西來。無非只為爾諸人作箇證明底主",
    "T47n1998A_015:0873a24": "宰而已。若有法可傳可授。則諸佛慧命。豈到",
    "T47n1998A_015:0873a25": "今日。故祖師云。心地隨時說。菩提亦只寧。事",
    "T47n1998A_015:0873a26": "理俱無礙。當生即不生。若會得此四句。即透",
    "T47n1998A_015:0873a27": "得金剛圈。吞得栗棘蓬不須要明大法。大法",
    "T47n1998A_015:0873a28": "自明矣。以至古人差別異旨因緣。心性玄妙。",
    "T47n1998A_015:0873a29": "大法若明。纔舉起時便會得。恰如磁石見鐵",
    "T47n1998A_015:0873b01": "相似。輕輕一引便動。須是舉一明三目機銖",
    "T47n1998A_015:0873b02": "兩。點著南邊動北邊。舉起時便明得。而今諸",
    "T47n1998A_015:0873b03": "方有數。種邪禪。大法若明。只這邪禪。便是自",
    "T47n1998A_015:0873b04": "己受用家具。好擊石火閃電光。一棒一喝底。定",
    "T47n1998A_015:0873b05": "不愛說心說性者。只愛機鋒俊快。謂之大機",
    "T47n1998A_015:0873b06": "大用。好說心說性底。定不愛擊石火閃電光",
    "T47n1998A_015:0873b07": "一棒一喝者。只愛絲來線去。謂之綿綿密密。",
    "T47n1998A_015:0873b08": "亦謂之根脚下事殊不知。正是箇沒用處。弄",
    "T47n1998A_015:0873b09": "泥團底漢。看他前輩大法明底尊宿用處。轉",
    "T47n1998A_015:0873b10": "轆轆地。如南陽忠國師大珠和尚是也。唯楊",
    "T47n1998A_015:0873b11": "文公具眼。修傳燈錄時。將忠國師大珠和尚。",
    "T47n1998A_015:0873b12": "列在馬祖下諸尊宿之右。將廣語所有言句。",
    "T47n1998A_015:0873b13": "盡入其中。六祖下收忠國師語最多。為他家",
    "T47n1998A_015:0873b14": "活大門戶大法性寬波瀾闊難湊泊。遮般法難",
    "T47n1998A_015:0873b15": "說。他禪備眾體。如三喚侍者話。喚作說老婆",
    "T47n1998A_015:0873b16": "禪拕泥帶水得麼。一日喚侍者。侍者應諾。如",
    "T47n1998A_015:0873b17": "是三喚。侍者三應。師云。國師三喚侍者何曾",
    "T47n1998A_015:0873b18": "有辜負。侍者三應。甚麼處是辜負處。國師曰。",
    "T47n1998A_015:0873b19": "將謂吾辜負汝。誰知汝辜負吾。師云。平地起",
    "T47n1998A_015:0873b20": "骨堆。復云。叢林中喚作國師三喚侍者話。自",
    "T47n1998A_015:0873b21": "此便有一絡索。唯雪竇見透古人骨髓云。國師",
    "T47n1998A_015:0873b22": "三喚侍者點即不到。師云。灼然。侍者三應到",
    "T47n1998A_015:0873b23": "即不點。師云。却不恁麼。將謂吾辜負汝。誰知",
    "T47n1998A_015:0873b24": "汝辜負吾。謾雪竇不得。師云。誰道。復召大眾",
    "T47n1998A_015:0873b25": "云。好箇謾雪竇不得。雖然如是。雪竇亦謾妙",
    "T47n1998A_015:0873b26": "喜不得。妙喜亦謾諸人不得。諸人亦謾露柱",
    "T47n1998A_015:0873b27": "不得。玄沙云。侍者却會。雪竇云。停囚長智。",
    "T47n1998A_015:0873b28": "師云。兩彩一賽。雲門道。作麼生是國師辜負",
    "T47n1998A_015:0873b29": "侍者處。會得也是無端。雪竇云。元來不會。師",
    "T47n1998A_015:0873c01": "云。雪峯道底。雲門又云。作麼生是侍者辜負",
    "T47n1998A_015:0873c02": "國師處。粉骨碎身未報得。雪竇云。無端無端。",
    "T47n1998A_015:0873c03": "師云。垛生招箭。法眼云。且去別時來。雪竇",
    "T47n1998A_015:0873c04": "云。謾我不得。師云。却是法眼會。興化云。一",
    "T47n1998A_015:0873c05": "盲引眾盲。雪竇云。端的瞎。師云。親言出親",
    "T47n1998A_015:0873c06": "口。弘覺徵問僧云。甚處是侍者會處。僧云。若",
    "T47n1998A_015:0873c07": "不會爭解恁麼應。覺云。汝少會在。又云。若",
    "T47n1998A_015:0873c08": "於此見得去。便識玄沙。師云。慚惶殺人。翠巖",
    "T47n1998A_015:0873c09": "芝云。國師侍者總欠會在。師云。猶較些子。投",
    "T47n1998A_015:0873c10": "子云。抑逼人作麼。雪竇云。垛根漢。師云。理",
    "T47n1998A_015:0873c11": "長即就。復云。唯有趙州多口阿師。下得箇註",
    "T47n1998A_015:0873c12": "脚。令人疑著。僧問。國師三喚侍者。意旨如",
    "T47n1998A_015:0873c13": "何。州云。如人暗中書字。字雖不成。文彩已",
    "T47n1998A_015:0873c14": "彰。雪竇便喝。師云。且道。遮一喝在國師侍者",
    "T47n1998A_015:0873c15": "分上。在趙州分上。隨後喝一喝。復云。若不是",
    "T47n1998A_015:0873c16": "命根五色索子斷。如何透得這裏過。雪竇云。",
    "T47n1998A_015:0873c17": "若有人問雪竇。雪竇便打也。要諸方檢點。師",
    "T47n1998A_015:0873c18": "云。作賊人心虛。雪竇復有一頌云。師資會遇",
    "T47n1998A_015:0873c19": "意非輕。師云。此語有兩負門。無事相將草裏",
    "T47n1998A_015:0873c20": "行。師云。普州人送賊。負汝負吾人莫問。師",
    "T47n1998A_015:0873c21": "云。放待冷來看。任從天下競頭爭。師云即今",
    "T47n1998A_015:0873c22": "休去便休去。若覓了時無了時。復云。爾要求",
    "T47n1998A_015:0873c23": "玄妙解會。只管理會國師三喚侍者話。那裏",
    "T47n1998A_015:0873c24": "是國師辜負侍者處。那裏是侍者辜負國師",
    "T47n1998A_015:0873c25": "處。有甚麼交涉。鵝王擇乳素非鴨類。這箇便",
    "T47n1998A_015:0873c26": "是國師用劍刃上事。為復只這些子。為復別",
    "T47n1998A_015:0873c27": "更有在。一日問紫璘供奉。甚麼處來。奉曰。城",
    "T47n1998A_015:0873c28": "南來。國師曰。城南草作何色。奉曰。作黃色。",
    "T47n1998A_015:0873c29": "國師乃問童子。城南草作何色。童子曰。作黃",
    "T47n1998A_015:0874a01": "色。國師曰。只這童子亦可簾前賜紫對御談",
    "T47n1998A_015:0874a02": "玄爾道。國師說老婆禪拕泥帶水得麼。為復",
    "T47n1998A_015:0874a03": "只這些子。為復別更有在。一日肅宗帝請看",
    "T47n1998A_015:0874a04": "戲。國師曰。檀越有甚心情看戲法雲圓通禪",
    "T47n1998A_015:0874a05": "師曰。且道。國師在甚處著到。妙喜敢問諸人。",
    "T47n1998A_015:0874a06": "且道。圓通禪師在甚處著到。於斯見得。三老",
    "T47n1998A_015:0874a07": "相去不遠。肅宗帝又問。如何是十身調御。國",
    "T47n1998A_015:0874a08": "師直拔向他道。檀越蹋毘盧頂上行。更問甚",
    "T47n1998A_015:0874a09": "麼十身調御。諸人要見忠國師麼。只在爾眼",
    "T47n1998A_015:0874a10": "睛裏。開眼也蹉過。合眼也蹉過。既在眼睛裏。",
    "T47n1998A_015:0874a11": "為甚麼却蹉過。妙喜恁麼道。亦蹉過不少。爾",
    "T47n1998A_015:0874a12": "更看他有箇無情說法話。老漢尋常不曾說。",
    "T47n1998A_015:0874a13": "今日已是不識好惡。不避口業。盡情為諸人",
    "T47n1998A_015:0874a14": "抖擻。為他雪屈。且不得作義理會。僧問。如何",
    "T47n1998A_015:0874a15": "是古佛心。國師曰。牆壁瓦礫是。師云。恁麼答",
    "T47n1998A_015:0874a16": "話。若玄妙解路。心不絕命根不斷。大法不明。",
    "T47n1998A_015:0874a17": "決定不敢如此。四楞塌地一棒一喝一挨一",
    "T47n1998A_015:0874a18": "拶。擊石火閃電光却易。這般說話却難入作。",
    "T47n1998A_015:0874a19": "前所謂家活大門戶大。法性寬波瀾闊。命根",
    "T47n1998A_015:0874a20": "斷方能如是。僧曰。牆壁瓦礫豈不是無情。國",
    "T47n1998A_015:0874a21": "師曰。是。僧曰無情還解說法否。國師曰。常說",
    "T47n1998A_015:0874a22": "熾然說無間歇。僧曰。某甲為甚麼不聞。國師",
    "T47n1998A_015:0874a23": "曰。汝自不聞。不可妨他聞者也。僧曰。未審甚",
    "T47n1998A_015:0874a24": "麼人得聞。國師曰。諸聖得聞。僧曰。和尚還聞",
    "T47n1998A_015:0874a25": "否。國師曰。我不聞。僧曰。和尚既不聞。爭知",
    "T47n1998A_015:0874a26": "無情解說法。國師曰。賴我不聞。我若聞。則齊",
    "T47n1998A_015:0874a27": "於諸聖。汝即不聞我說法。僧曰。恁麼則眾生",
    "T47n1998A_015:0874a28": "無分也。國師曰。我為眾生說。不為諸聖說。僧",
    "T47n1998A_015:0874a29": "曰。眾生聞後如何。國師曰。即非眾生。師云。",
    "T47n1998A_015:0874b01": "奇哉爾看他。轉轆轆地不滯在一隅。不負他",
    "T47n1998A_015:0874b02": "來問。賴我不聞。我若聞則齊於諸聖。汝即不",
    "T47n1998A_015:0874b03": "聞我說法。爾喚作郎當得麼。不是得諸佛諸",
    "T47n1998A_015:0874b04": "祖心髓。如何轉得。爾莫喚作無得失。這箇",
    "T47n1998A_015:0874b05": "是無得失中有得失。有得失中無得失。喚作",
    "T47n1998A_015:0874b06": "入泥入水。騎賊馬趕賊隊。借婆帔子拜婆年。",
    "T47n1998A_015:0874b07": "難奈何。又僧問。發心出家本擬求佛。未審如",
    "T47n1998A_015:0874b08": "何用心即得成佛。國師曰。無心可用即得成",
    "T47n1998A_015:0874b09": "佛。師云。這僧難容。恰如箇鼠粘子相似。這箇",
    "T47n1998A_015:0874b10": "老子軟頑。又撞著這僧軟頑粘住。便問。無心",
    "T47n1998A_015:0874b11": "可用阿誰成佛。國師曰。無心自成佛。成佛亦",
    "T47n1998A_015:0874b12": "無心。僧曰。佛有大不可思議。為能度眾生。若",
    "T47n1998A_015:0874b13": "也無心。阿誰度眾生。國師曰。無心是真度生。",
    "T47n1998A_015:0874b14": "若見有生可度者。即是有心。宛然生滅。僧曰。",
    "T47n1998A_015:0874b15": "今既無心。能仁出世說許多教跡。豈可虛言。",
    "T47n1998A_015:0874b16": "國師曰。佛說教亦無心。僧曰。說法無心。應是",
    "T47n1998A_015:0874b17": "無說。國師曰。說即無無即說僧曰。說法無心",
    "T47n1998A_015:0874b18": "造業有心否。國師曰。無心即無業。今既有業。",
    "T47n1998A_015:0874b19": "心即生滅。何得無心。僧曰。無心即成佛。和尚",
    "T47n1998A_015:0874b20": "即今成佛未。國師曰。心尚自無。誰言成佛。若",
    "T47n1998A_015:0874b21": "有佛可成。還是有心。有心即有漏。何處得無",
    "T47n1998A_015:0874b22": "心。僧曰。既無佛可成。和尚還得佛用否。國師",
    "T47n1998A_015:0874b23": "曰。心尚自無。用從何有。僧曰。茫然都無莫",
    "T47n1998A_015:0874b24": "落斷見否。國師曰。本來無見。阿誰道斷。僧曰。",
    "T47n1998A_015:0874b25": "本來無見。莫落空否。國師曰。無空可落。僧",
    "T47n1998A_015:0874b26": "曰。有可墮否。國師曰。空既是無。墮從何立。",
    "T47n1998A_015:0874b27": "僧曰。能所俱無。忽有人持刀來取命。為是有",
    "T47n1998A_015:0874b28": "是無。國師曰。是無。僧曰。痛否。國師曰。痛亦",
    "T47n1998A_015:0874b29": "無。僧曰。痛既無。死後生何道。國師曰。無死",
    "T47n1998A_015:0874c01": "無生亦無道。僧曰。既得無物自在。飢寒所逼",
    "T47n1998A_015:0874c02": "若為用心。國師曰。飢即喫飯寒即著衣。僧曰。",
    "T47n1998A_015:0874c03": "知飢知寒。應是有心。國師曰。我問汝有心。心",
    "T47n1998A_015:0874c04": "作何體段。僧遲疑良久覓心與飢寒體段。了",
    "T47n1998A_015:0874c05": "不可得。遂依實供通曰。心無體段。國師曰。",
    "T47n1998A_015:0874c06": "汝既知無體段。即是本來無心。何得言有。僧",
    "T47n1998A_015:0874c07": "曰。山中逢見虎狼。如何用心。國師曰。見如不",
    "T47n1998A_015:0874c08": "見。來如不來。彼即無心。惡獸不能加害。僧",
    "T47n1998A_015:0874c09": "曰。寂然無事。獨脫無心。名為何物。國師曰。",
    "T47n1998A_015:0874c10": "名金剛大士。師喝一喝云。好人不肯做却要",
    "T47n1998A_015:0874c11": "屎裏臥。僧曰。金剛大士有何體段。國師曰。本",
    "T47n1998A_015:0874c12": "無形段。師云。何不早恁麼道。僧曰。既無形",
    "T47n1998A_015:0874c13": "段。喚何物作金剛大士。國師曰。喚作無形段",
    "T47n1998A_015:0874c14": "金剛大士。僧曰。金剛大士有何功德。國師曰。",
    "T47n1998A_015:0874c15": "一念與金剛相應。能滅殑伽沙劫生死重罪。",
    "T47n1998A_015:0874c16": "得見殑伽沙諸佛。其金剛大士功德無量。非",
    "T47n1998A_015:0874c17": "口所說。非意所陳。假使殑伽沙劫住世說。亦",
    "T47n1998A_015:0874c18": "不可得盡。這僧當下大悟。如睡夢覺。如蓮華",
    "T47n1998A_015:0874c19": "開。似這般底便是金剛圈栗棘蓬。爾若吞不",
    "T47n1998A_015:0874c20": "得透不得。不見古人行履處。定起謗無疑。透",
    "T47n1998A_015:0874c21": "得這裏。方能作大舟航。不著此岸。不著彼岸。",
    "T47n1998A_015:0874c22": "不住中流。善知識下得這般脚手入得這般",
    "T47n1998A_015:0874c23": "窠窟。方始為得人師家。若不具許多差別眼",
    "T47n1998A_015:0874c24": "目。如心性解路上得箇入處底。定不愛擊石",
    "T47n1998A_015:0874c25": "火閃電光。却愛這般說話。又却錯做實法會",
    "T47n1998A_015:0874c26": "了。如一機一境一棒一喝上得箇入處底。定",
    "T47n1998A_015:0874c27": "不愛這般說話。又是錯會了。真所謂所見不",
    "T47n1998A_015:0874c28": "同互有得失。教中所謂菩薩見水如甘露。天",
    "T47n1998A_015:0874c29": "人見水如瑠璃。凡夫見水是水。餓鬼見水如",
    "T47n1998A_015:0875a01": "膿血是也。或有箇愛高禪底衲子。出來道。妙",
    "T47n1998A_015:0875a02": "喜有如是等見耶。即向他道。逢人但恁麼舉。",
    "T47n1998A_015:0875a03": "所以正法眼藏中收。僧問忠國師。古德云。青",
    "T47n1998A_015:0875a04": "青翠竹盡是法身。欝欝黃華無非般若。有人",
    "T47n1998A_015:0875a05": "不許云是邪說。亦有信者云不思議不知若",
    "T47n1998A_015:0875a06": "為。國師曰。此蓋普賢文殊境界。非諸凡小而",
    "T47n1998A_015:0875a07": "能信受。皆與大乘了義經意合。故華嚴經云。",
    "T47n1998A_015:0875a08": "佛身充滿於法界。普現一切群生前。隨緣赴",
    "T47n1998A_015:0875a09": "感靡不周。而恒處此菩提座。翠竹既不出於",
    "T47n1998A_015:0875a10": "法界。豈非法身乎。又般若經云。色無邊故般",
    "T47n1998A_015:0875a11": "若亦無邊。黃華既不越於色。豈非般若乎。深",
    "T47n1998A_015:0875a12": "遠之言。不省者難為措意。又華嚴座主問大",
    "T47n1998A_015:0875a13": "珠和尚曰。禪師何故不許青青翠竹盡是法",
    "T47n1998A_015:0875a14": "身欝欝黃華無非般若。珠曰。法身無像。應翠",
    "T47n1998A_015:0875a15": "竹以成形。般若無知。對黃華而顯相。非彼黃",
    "T47n1998A_015:0875a16": "華翠竹而有般若法身。故經云。佛真法身猶",
    "T47n1998A_015:0875a17": "若虛空。應物現形如水中月。黃華若是般若。",
    "T47n1998A_015:0875a18": "般若即同無情。翠竹若是法身。翠竹還能應",
    "T47n1998A_015:0875a19": "用。座主會麼。主曰。不了此意。珠曰。若見性",
    "T47n1998A_015:0875a20": "人。道是亦得。道不是亦得隨用而說。不滯是",
    "T47n1998A_015:0875a21": "非。若不見性人。說翠竹著翠竹。說黃華著黃",
    "T47n1998A_015:0875a22": "華。說法身滯法身。說般若不識般若。所以皆",
    "T47n1998A_015:0875a23": "成諍論。師云。國師主張青青翠竹盡是法身。",
    "T47n1998A_015:0875a24": "直主張到底。大珠破青青翠竹不是法身。直",
    "T47n1998A_015:0875a25": "破到底。老漢將一箇主張底。將一箇破底。收",
    "T47n1998A_015:0875a26": "作一處更無拈提。不敢動著他一絲毫。要爾",
    "T47n1998A_015:0875a27": "學者具眼。透國師底金剛圈。又吞大珠底栗",
    "T47n1998A_015:0875a28": "棘蓬。具眼者辨得出。不具眼者未必不笑。宗",
    "T47n1998A_015:0875a29": "杲雖參圜悟和尚打失鼻孔。元初與我安鼻",
    "T47n1998A_015:0875b01": "孔者。却得湛堂和尚只是為人時下刃不緊。",
    "T47n1998A_015:0875b02": "若是說禪病無人過得。甞思教中有一段因",
    "T47n1998A_015:0875b03": "緣。殃崛摩羅要千人指頭作華冠然後登王",
    "T47n1998A_015:0875b04": "位已得九百九十九指。唯少一指。要斷其母",
    "T47n1998A_015:0875b05": "指填數。佛知其緣熟。故往化之。殃崛纔舉意。",
    "T47n1998A_015:0875b06": "欲下刀取母指時。忽聞振錫聲。遂捨其母指。",
    "T47n1998A_015:0875b07": "而問佛教化一指曰。既是瞿曇在此。望施我",
    "T47n1998A_015:0875b08": "一指頭滿我所願。纔舉刀。世尊拽脫便去。世",
    "T47n1998A_015:0875b09": "尊徐行。殃崛急趕不上。乃高聲叫曰。住住。世",
    "T47n1998A_015:0875b10": "尊曰。我住久矣。是汝不住。殃崛忽然感悟。",
    "T47n1998A_015:0875b11": "投佛出家。佛却令持鉢至一長者門。其家婦",
    "T47n1998A_015:0875b12": "人正值產難。長者曰。瞿曇弟子。汝為至聖。當",
    "T47n1998A_015:0875b13": "有何法能免產難。殃崛曰。我乍入道。未知此",
    "T47n1998A_015:0875b14": "法。待我回問世尊。却來相報。及返具事白佛。",
    "T47n1998A_015:0875b15": "佛告殃崛。汝速去報言。我自從賢聖法來。未",
    "T47n1998A_015:0875b16": "曾殺生。殃崛當便奉佛語。往彼告之。其婦得",
    "T47n1998A_015:0875b17": "聞即免產難。師云。這裏使棒使喝。掀倒禪",
    "T47n1998A_015:0875b18": "床。引經教說理事。擊石火閃電光。夜半捉",
    "T47n1998A_015:0875b19": "烏雞得麼。因請益湛堂和尚。纔舉起此話。湛",
    "T47n1998A_015:0875b20": "堂曰。爾爬著我痒處。這話是金屎法。不會如",
    "T47n1998A_015:0875b21": "金。會得如屎。曰豈無方便。湛堂曰。我有箇方",
    "T47n1998A_015:0875b22": "便。只是爾剗地不會。曰望和尚慈悲。湛堂曰。",
    "T47n1998A_015:0875b23": "殃崛云。我乍入道未知此法。待問世尊。未到",
    "T47n1998A_015:0875b24": "佛座下。他家生下兒子時如何。我自從賢聖",
    "T47n1998A_015:0875b25": "法來。未曾殺生。殃崛持此語未至他家。已生",
    "T47n1998A_015:0875b26": "下兒子時如何。老漢當時理會不得。後因在",
    "T47n1998A_015:0875b27": "虎丘。看華嚴經。至菩薩登第七地證無生法",
    "T47n1998A_015:0875b28": "忍云。佛子。菩薩成就此忍。即時得入菩薩第",
    "T47n1998A_015:0875b29": "八不動地。為深行菩薩。難可知無差別。離一",
    "T47n1998A_015:0875c01": "切相一切想一切執著。無量無邊一切聲聞",
    "T47n1998A_015:0875c02": "辟支佛。所不能及。離諸諠諍。寂滅現前。譬",
    "T47n1998A_015:0875c03": "如比丘具足神通。得心自在。次第乃至入滅",
    "T47n1998A_015:0875c04": "盡定。一切動心憶想分別。悉皆止息此菩薩",
    "T47n1998A_015:0875c05": "摩訶薩亦復如是。住不動地。即捨一切功用",
    "T47n1998A_015:0875c06": "行。得無功用法身口意業。念務皆息。住於報",
    "T47n1998A_015:0875c07": "行。譬如有人夢中見身墮在大河。為欲度故",
    "T47n1998A_015:0875c08": "發大勇猛施大方便。以大勇猛施方便故。即",
    "T47n1998A_015:0875c09": "便[寤吾+告]寤。既[寤吾+告]寤已所作皆息。菩薩亦爾。見眾",
    "T47n1998A_015:0875c10": "生身在四流中。為救度故發大勇猛起大精",
    "T47n1998A_015:0875c11": "進。以勇猛精進故至此不動地。既至此以一",
    "T47n1998A_015:0875c12": "切功用靡不皆息。二行相行皆不現前。此菩",
    "T47n1998A_015:0875c13": "薩摩訶薩。菩薩心佛心。菩提心涅槃心。尚",
    "T47n1998A_015:0875c14": "不現起。況復起於世間之心。師云。到這裏打",
    "T47n1998A_015:0875c15": "失布袋。湛堂為我說底方便。忽然現前。方",
    "T47n1998A_015:0875c16": "知真善知識不欺我。真箇是金剛圈。須是藏",
    "T47n1998A_015:0875c17": "識明方能透得。又有箇尊宿。喚作洛浦和尚。",
    "T47n1998A_015:0875c18": "久為臨濟侍者。濟每稱美之。謂之臨濟門下",
    "T47n1998A_015:0875c19": "一隻箭子。便是欺負人。游歷罷直往夾山頂",
    "T47n1998A_015:0875c20": "卓菴經年。夾山知乃修書遣僧馳到。洛浦接",
    "T47n1998A_015:0875c21": "得便坐却。再展手索。僧無對。浦便打曰。歸去",
    "T47n1998A_015:0875c22": "舉似和尚。僧回舉似夾山。山曰。這僧看書三",
    "T47n1998A_015:0875c23": "日內必來。若不看書。此人救不得。師云。古人",
    "T47n1998A_015:0875c24": "喚作撈摝人。不知書中有甚閑言長語。洛浦",
    "T47n1998A_015:0875c25": "却吞他鉤線。三日內果來。夾山預令人伺其",
    "T47n1998A_015:0875c26": "出菴。便燒其居。師云。只這便是金剛圈。浦不",
    "T47n1998A_015:0875c27": "顧。師云。成佛作祖須是這般漢。直造夾山方",
    "T47n1998A_015:0875c28": "丈。不禮拜乃當面叉手而立。山曰。雞棲鳳巢",
    "T47n1998A_015:0875c29": "非其同類出去。浦曰。自遠趨風。乞師一接。山",
    "T47n1998A_015:0876a01": "曰。目前無闍梨。此間無老僧。浦便喝。山曰。",
    "T47n1998A_015:0876a02": "住住且莫草草怱怱。雲月是同谿山各異截",
    "T47n1998A_015:0876a03": "斷天下人舌頭即不無。闍梨爭教無舌人解",
    "T47n1998A_015:0876a04": "語。師云。洛浦却低頭思量。這一道真言理會",
    "T47n1998A_015:0876a05": "不得。被夾山劈脊便打。穿了鼻孔。遂承嗣夾",
    "T47n1998A_015:0876a06": "山。後來示眾道。末後一句始到牢關。把斷要",
    "T47n1998A_015:0876a07": "津不通凡聖。須知上流之士。不將佛祖見解",
    "T47n1998A_015:0876a08": "貼在額頭上。如靈龜負圖。自取喪身之本。師",
    "T47n1998A_015:0876a09": "云。他悟後便解明他這一道真言。這些子藥",
    "T47n1998A_015:0876a10": "頭。不問雲門下臨濟下曹洞下法眼下溈仰",
    "T47n1998A_015:0876a11": "下大法。若不明。各宗其宗。各師其師。各父其",
    "T47n1998A_015:0876a12": "父。各子其子。只管理會宗旨。熱大不緊。老漢",
    "T47n1998A_015:0876a13": "在眾中時。嘗請益一尊宿。禪門中說有語中",
    "T47n1998A_015:0876a14": "無語。無語中有語。尊宿為我引證云。有語中",
    "T47n1998A_015:0876a15": "無語。路逢死蛇莫打殺。無底籃子盛將歸。喚",
    "T47n1998A_015:0876a16": "這箇作有語中無語。又喚作無語中有語。如",
    "T47n1998A_015:0876a17": "何是有語中無語。路逢死蛇莫打殺。如何是",
    "T47n1998A_015:0876a18": "無語中有語。無底籃子盛將歸。只這一句。便",
    "T47n1998A_015:0876a19": "具此兩義。路逢死蛇莫打殺。是無語中有語。",
    "T47n1998A_015:0876a20": "無底籃子盛將歸。乃是有語中無語。謂既是",
    "T47n1998A_015:0876a21": "死蛇。更不消打殺。又云。如何是同中有異。鷺",
    "T47n1998A_015:0876a22": "鸞立雪非同色。如何是異中有同。明月蘆華",
    "T47n1998A_015:0876a23": "不似他。我如此說時。爾便會得了。却濟得甚",
    "T47n1998A_015:0876a24": "麼事。似這般底。莫要學大法。明後舉一絲毫。",
    "T47n1998A_015:0876a25": "便一時會得。恰似殃崛摩羅因緣湛堂說底",
    "T47n1998A_015:0876a26": "方便。我乍入道也使不著。佛有神通也使不",
    "T47n1998A_015:0876a27": "著。既使不著。因甚麼生下兒子。若向這裏見",
    "T47n1998A_015:0876a28": "得。釋迦老子即是殃崛摩羅。殃崛摩羅即是",
    "T47n1998A_015:0876a29": "釋迦老子。若也不會。釋迦自釋迦。殃崛自殃",
    "T47n1998A_015:0876b01": "崛。不干產難人家事。乃合掌云。即將上來舉",
    "T47n1998A_015:0876b02": "揚般若所有一言一句契佛契祖底功德。奉",
    "T47n1998A_015:0876b03": "為計議。錢公薦室安人呂氏。伏願。出此沒彼。",
    "T47n1998A_015:0876b04": "常為般若之親姻。捨身受身。永作菩提之眷",
    "T47n1998A_015:0876b05": "屬。召大眾云。還委悉麼。若欲直下便休去。莫",
    "T47n1998A_015:0876b06": "記我今說底。喝一喝下座。",
    "T47n1998A_015:0876b07": "傅菴主請普說。師云。傅菴主入堂挂塔。就今",
    "T47n1998A_015:0876b08": "日設供。仍請雲門為眾普說。且道。說箇甚麼",
    "T47n1998A_015:0876b09": "即得。若是全鋒敵勝。同死同生。正按旁提。",
    "T47n1998A_015:0876b10": "橫來竪去。蟠根錯節。結角羅紋。於諸人分上。",
    "T47n1998A_015:0876b11": "正是小孩兒。則劇家事不勞拈出。既不許恁",
    "T47n1998A_015:0876b12": "麼。各請解下腰間多年曆日。聽取雲門說箇",
    "T47n1998A_015:0876b13": "古話記得。二祖問達磨曰。弟子心未寧。請師",
    "T47n1998A_015:0876b14": "與安。達磨曰。將心來與汝安。二祖良久曰。內",
    "T47n1998A_015:0876b15": "外中間覓心了不可得。達磨曰。與汝安心竟。",
    "T47n1998A_015:0876b16": "二祖當時便休歇去。又三祖問二祖曰。弟子",
    "T47n1998A_015:0876b17": "身纏風恙。請師懺罪。二祖曰。將罪來與汝懺。",
    "T47n1998A_015:0876b18": "三祖良久曰。內外中間覓罪了不可得。二祖",
    "T47n1998A_015:0876b19": "曰。與汝懺罪竟。三祖當時便休歇去。這兩則",
    "T47n1998A_015:0876b20": "語。叢林舉唱者。如麻如粟錯會者如稻似穀。",
    "T47n1998A_015:0876b21": "若不作心性會。便作玄妙會。不作玄妙會。便",
    "T47n1998A_015:0876b22": "作理事會。不作理事會。便作直截會。不作直",
    "T47n1998A_015:0876b23": "截會。便作奇特會。不作奇特會。便向擊石火",
    "T47n1998A_015:0876b24": "閃電光處會。不向擊石火閃電光處會。便颺",
    "T47n1998A_015:0876b25": "在無事甲裏。不颺在無事甲裏。便喚作古人",
    "T47n1998A_015:0876b26": "兩則公案。向三條椽下七尺單前。閉目合眼。",
    "T47n1998A_015:0876b27": "坐在黑山下鬼窟裏。思量卜度。若作這一絡",
    "T47n1998A_015:0876b28": "索道理。欲明此事。大似鄭州出曹門。且喜",
    "T47n1998A_015:0876b29": "沒交涉。既不許恁麼。又如何理會。雲門已是",
    "T47n1998A_015:0876c01": "面皮厚三寸。分明為諸人說破。第一不得錯",
    "T47n1998A_015:0876c02": "會我說底。達磨從西天將得箇無文印子來。",
    "T47n1998A_015:0876c03": "把二祖面門。一印印破。二祖得此印。不移易",
    "T47n1998A_015:0876c04": "一絲頭。把三祖面門印破。自後一人傳虛。萬",
    "T47n1998A_015:0876c05": "人傳實。遞相印授。直至江西馬祖。馬祖得此",
    "T47n1998A_015:0876c06": "印於南嶽和尚。便道。自從胡亂後三十年。不",
    "T47n1998A_015:0876c07": "曾少鹽醬。師喝一喝云。印文生也。百丈大智",
    "T47n1998A_015:0876c08": "禪師得此印於馬祖。翻身跳入五百生前野",
    "T47n1998A_015:0876c09": "狐窟裏。頭出頭沒。直至如今不肯回。黃檗",
    "T47n1998A_015:0876c10": "和尚得此印於百丈。便道。汝等諸人。盡是噇",
    "T47n1998A_015:0876c11": "酒糟漢。恁麼行脚。何處有今日。還知大唐國",
    "T47n1998A_015:0876c12": "裏無禪師麼。臨濟和尚得此印於黃檗。便解。",
    "T47n1998A_015:0876c13": "到處作白拈賊。至今累及兒孫。興化和尚得",
    "T47n1998A_015:0876c14": "此印於臨濟。便解。向雲居處權借一問以為",
    "T47n1998A_015:0876c15": "影草。南院和尚得此印於興化。直得赤肉團",
    "T47n1998A_015:0876c16": "上壁立千仞。有僧問。古殿重興時如何。曰",
    "T47n1998A_015:0876c17": "明堂瓦插簷。僧曰。恁麼則莊嚴畢備也。曰",
    "T47n1998A_015:0876c18": "斬草蛇頭落。風穴和尚得此印於南院。則曰。",
    "T47n1998A_015:0876c19": "夫參學眼目。直須大用現前。勿自拘於小節。",
    "T47n1998A_015:0876c20": "設使言前薦得。猶是滯殼迷封。縱然句下精",
    "T47n1998A_015:0876c21": "通。未免觸塗狂見。汝等諸人。應是從前學",
    "T47n1998A_015:0876c22": "解明昧兩岐。如今為汝一時掃却。直須箇箇",
    "T47n1998A_015:0876c23": "如師子兒。吒髿地哮吼一聲壁立千仞。誰敢",
    "T47n1998A_015:0876c24": "正眼覻著。覻著則瞎却渠眼。有問。語默涉離",
    "T47n1998A_015:0876c25": "微。如何通不犯。則曰。長憶江南三月裏。鷓鴣",
    "T47n1998A_015:0876c26": "啼處百華香。首山和尚得此印於風穴。便拈",
    "T47n1998A_015:0876c27": "起竹篦問學人曰。喚作竹篦則觸。不喚作竹",
    "T47n1998A_015:0876c28": "篦則背。有問。如何是佛。則曰。新婦騎驢阿",
    "T47n1998A_015:0876c29": "家牽。汾陽和尚得此印於首山。則曰。汾陽門",
    "T47n1998A_015:0877a01": "下有西河師子。當門踞坐。但有來者即便咬",
    "T47n1998A_015:0877a02": "殺。作何方便入得汾陽門。見得汾陽人。慈明",
    "T47n1998A_015:0877a03": "和尚得此印於汾陽。把臨濟金剛王寶劍。折",
    "T47n1998A_015:0877a04": "作兩段。只用釣絲絞水。楊岐和尚得此印於",
    "T47n1998A_015:0877a05": "慈明。便向無煙火。於死柴頭畔。白雲和尚得",
    "T47n1998A_015:0877a06": "此印於楊岐。便向多處添些子。少處減些子。",
    "T47n1998A_015:0877a07": "五祖和尚得此印於白雲。賤賣擔版漢。貼稱",
    "T47n1998A_015:0877a08": "麻三斥。百千年滯貨。無處著渾身。圜悟老師",
    "T47n1998A_015:0877a09": "得此印於五祖。將三百六十骨節八萬四千",
    "T47n1998A_015:0877a10": "毛竅。一時撒向諸人懷裏。師驀拈拄杖面前",
    "T47n1998A_015:0877a11": "畫一畫云。不得過界。復舉起云。這一隊不唧",
    "T47n1998A_015:0877a12": "[口*留]老漢。性命盡在雲門手裏。即今對眾將這",
    "T47n1998A_015:0877a13": "印子。為他打破。欲使後代兒孫各各別有生",
    "T47n1998A_015:0877a14": "涯。免得承虛接響遞相鈍置。遂卓一下云。印",
    "T47n1998A_015:0877a15": "子百雜碎了也。且道。這一隊老漢。在甚麼處",
    "T47n1998A_015:0877a16": "安身立命。還見麼。良久云。眼睫眉毛都落盡。",
    "T47n1998A_015:0877a17": "轉使傍觀笑不休。復卓一下喝一喝。",
    "T47n1998A_015:0877a18": "劉侍郎親書華嚴經施師。仍請普說。僧問。擲",
    "T47n1998A_015:0877a19": "大千於方外。納須彌於芥中。是甚麼人分上",
    "T47n1998A_015:0877a20": "事。師云。是沒量大人分上事。進云。因甚麼。",
    "T47n1998A_015:0877a21": "被學人蹋在脚下。師云。爾見箇甚麼道理。便",
    "T47n1998A_015:0877a22": "開許大口。僧便喝。師云。好一喝未有主在。進",
    "T47n1998A_015:0877a23": "云。須知五十三人善知識。到這裏也摸[打丁+索]不",
    "T47n1998A_015:0877a24": "著。師云。爾分上事作麼生。進云。今日逢彊則",
    "T47n1998A_015:0877a25": "弱。師云。何不禮拜。僧便禮拜。師乃云。五十",
    "T47n1998A_015:0877a26": "三人善知識摸[打丁+索]不著處。即是諸人日用消",
    "T47n1998A_015:0877a27": "息。諸人摸[打丁+索]不著處。即是五十三人善知識",
    "T47n1998A_015:0877a28": "日用消息。諸人日用消息。五十三人善知識",
    "T47n1998A_015:0877a29": "決定摸[打丁+索]不著。五十三人善知識日用消息。",
    "T47n1998A_015:0877b01": "諸人決定摸[打丁+索]不著。所以道。諸法無作用。亦",
    "T47n1998A_015:0877b02": "無有體性。是故彼一切。各各不相知。亦如大",
    "T47n1998A_015:0877b03": "火聚猛焰同時發各各不相知。諸法亦如是。",
    "T47n1998A_015:0877b04": "便恁麼去。擲大千於方外。納須彌於芥中。豈",
    "T47n1998A_015:0877b05": "是分外。雖然如是。第一不得向祖師門下過。",
    "T47n1998A_015:0877b06": "若向祖師門下過。定打折爾驢腰。以拂子擊",
    "T47n1998A_015:0877b07": "禪床一下復云。杼山居士劉公。以手寫大方",
    "T47n1998A_015:0877b08": "廣佛華嚴經一部。施妙喜道人受持。仍揮金",
    "T47n1998A_015:0877b09": "辦供。以伸慶懺。妙喜今日登曲彔木。為居士",
    "T47n1998A_015:0877b10": "發揚。且要大家知有。佛言。一切世界諸群生。",
    "T47n1998A_015:0877b11": "少有欲求聲聞乘。求獨覺者轉復少。趣大乘",
    "T47n1998A_015:0877b12": "者甚難遇。趣大乘者猶為易能信此法倍更",
    "T47n1998A_015:0877b13": "難。今有信此法者。手寫是經。黑底是墨。白",
    "T47n1998A_015:0877b14": "底是紙。喚甚麼作此法。此法又如何舉揚。即",
    "T47n1998A_015:0877b15": "今還有能信此法者麼。出來為杼山居士證",
    "T47n1998A_015:0877b16": "明。若證明得。居士功不唐捐。若證明不得。",
    "T47n1998A_015:0877b17": "妙喜乘便下坡。為諸人說箇影子。黃面瞿曇",
    "T47n1998A_015:0877b18": "始成正覺時。在摩竭提國阿蘭若法菩提場",
    "T47n1998A_015:0877b19": "中。於一塵內破此一塵。演說如來廣大境界。",
    "T47n1998A_015:0877b20": "妙音遐暢無處不及。豈不是此法。不離一切",
    "T47n1998A_015:0877b21": "菩提樹下。而上升須彌。向天帝釋妙勝殿普",
    "T47n1998A_015:0877b22": "光明藏師子座上。說十住品。豈不是此法。不",
    "T47n1998A_015:0877b23": "離一切菩提樹下及須彌山頂。而向夜摩天",
    "T47n1998A_015:0877b24": "宮寶莊嚴殿寶蓮華藏師子座上。入菩薩善",
    "T47n1998A_015:0877b25": "思惟三昧。說十行品。豈不是此法。不離於此",
    "T47n1998A_015:0877b26": "菩提樹下及須彌頂夜摩天宮。而往詣兜率",
    "T47n1998A_015:0877b27": "陀天。一切妙寶所莊嚴殿摩尼藏師子座上。",
    "T47n1998A_015:0877b28": "說十回向品。豈不是此法。不離兜率陀天。而",
    "T47n1998A_015:0877b29": "往詣他化自在天宮摩尼寶藏殿。住一切菩",
    "T47n1998A_015:0877c01": "薩智所住境。入一切如來智所入處。說十地",
    "T47n1998A_015:0877c02": "品。豈不是此法。不離他化自在天宮。復至摩",
    "T47n1998A_015:0877c03": "竭提國普光明殿。入佛華莊嚴三昧。說離世",
    "T47n1998A_015:0877c04": "間品。豈不是此法。不離摩竭提國。向室羅筏",
    "T47n1998A_015:0877c05": "國逝多林給孤獨園大莊嚴重閣。入不可說",
    "T47n1998A_015:0877c06": "佛剎微塵數神變海及種種三昧門。說入法",
    "T47n1998A_015:0877c07": "界品。豈不是此法。毘盧遮那及諸大菩薩。七",
    "T47n1998A_015:0877c08": "處九會。咸集其所。互為主伴。一一交參。現大",
    "T47n1998A_015:0877c09": "神變。乃至善財不離自所住處入普賢毛孔",
    "T47n1998A_015:0877c10": "剎中。行一步過不可說不可說佛剎微塵數",
    "T47n1998A_015:0877c11": "世界。如是而行。盡未來劫猶不能知。一毛孔",
    "T47n1998A_015:0877c12": "中剎海次第剎海藏剎海差別剎海普入剎海",
    "T47n1998A_015:0877c13": "成剎海壞剎海莊嚴所有邊際。乃至念念周",
    "T47n1998A_015:0877c14": "遍無邊剎海。教化眾生令向阿耨多羅三藐",
    "T47n1998A_015:0877c15": "三菩提。當是之時。善財童子則次第得普賢",
    "T47n1998A_015:0877c16": "菩薩諸行願海。與普賢等。與諸佛等。一身充",
    "T47n1998A_015:0877c17": "滿一切世界。剎等行等正覺等。神通等法輪",
    "T47n1998A_015:0877c18": "等。辯才等。言辭等。及不可思議解脫自在悉",
    "T47n1998A_015:0877c19": "皆同等。豈不是此法。若爾則須知杼山居士。",
    "T47n1998A_015:0877c20": "未動毛錐未形紙墨時。已與毘盧遮那如來",
    "T47n1998A_015:0877c21": "及不可說微塵數剎土諸佛菩薩廣大境界。",
    "T47n1998A_015:0877c22": "一一平等一一無差別。以至周旋八十一卷。",
    "T47n1998A_015:0877c23": "行布圓融。亦與善財未見文殊未發阿耨多",
    "T47n1998A_015:0877c24": "羅三藐三菩提心。及發心已來遍歷諸城。承",
    "T47n1998A_015:0877c25": "事諸善知識。次第滿足普賢諸行願海。亦無",
    "T47n1998A_015:0877c26": "差別。如上所說。豈不是此法。杼山居士既爾。",
    "T47n1998A_015:0877c27": "妙喜老漢亦爾。妙喜老漢既爾。現前大眾亦",
    "T47n1998A_015:0877c28": "爾。現前大眾既爾。森羅萬象大地山河亦爾。",
    "T47n1998A_015:0877c29": "所謂塵塵爾。念念爾。法法爾。一法既爾。諸",
    "T47n1998A_015:0878a01": "法亦然。一塵既爾。諸塵亦然。諸塵既然。則不",
    "T47n1998A_015:0878a02": "越此念。不破此塵。入息不居陰界。出息不涉",
    "T47n1998A_015:0878a03": "萬緣。常轉如是經。百千萬億卷又何勞。杼山",
    "T47n1998A_015:0878a04": "居士明窓淨几。引筆行墨。特地周遮。妙喜老",
    "T47n1998A_015:0878a05": "漢承虛接響。鼓舌搖脣。無風起浪。雖然如",
    "T47n1998A_015:0878a06": "是要且只明得此法影子邊事。與此法正文",
    "T47n1998A_015:0878a07": "了無交涉。諸人要識正文麼。諦聽諦聽。汲水",
    "T47n1998A_015:0878a08": "炷香。天女侍長者之著論。剝皮析骨。菩薩讚",
    "T47n1998A_015:0878a09": "毘盧之發心。欲見聞以成善因。故筆墨而為",
    "T47n1998A_015:0878a10": "佛事。偕眾香之一鉢。餉妙喜於東方。伏願。",
    "T47n1998A_015:0878a11": "知識如善財之眾多。行願如普賢之殊勝。具",
    "T47n1998A_015:0878a12": "十回向證三菩提。我人眾生等無差別。佛法",
    "T47n1998A_015:0878a13": "僧寶共作證明。上來講讚無限勝因。一切智",
    "T47n1998A_015:0878a14": "智清淨。無二無二分。無別無斷故。夜來州前",
    "T47n1998A_015:0878a15": "石師子。無端[跳兆+孛]跳撞入陳四公酒樓。咬破湘",
    "T47n1998A_015:0878a16": "山祖師鼻孔。杜順和尚忍痛不禁。出來道。懷",
    "T47n1998A_015:0878a17": "州牛喫禾。益州馬腹脹。天下覓醫人。灸猪左",
    "T47n1998A_015:0878a18": "膊上纔作是說。各各平復如故。汝等諸人。還",
    "T47n1998A_015:0878a19": "知決定義也無。良久云。不見道。能信此法倍",
    "T47n1998A_015:0878a20": "更難。喝一喝下座。",
    "T47n1998A_015:0878a21": "大慧普覺禪師普說卷第十五"
}