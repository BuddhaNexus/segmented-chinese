{
    "T40n1806_001:0429a03": "四分律比丘含注戒本序",
    "T40n1806_001:0429a05": "太一山沙門釋道宣述",
    "T40n1806_001:0429a06": "四分戒本者。蓋開萬行之通衢。引三乘之正",
    "T40n1806_001:0429a07": "軌也。自法王利見弘濟在緣。程上聖之悽",
    "T40n1806_001:0429a08": "惶。悼小凡之沈溺。故能闢不諱之門。示祕密",
    "T40n1806_001:0429a09": "之深術。張無問之說顯初學之津塗。遂靜處",
    "T40n1806_001:0429a10": "而興教源。集眾而宣玄範。前明由序。廣陳發",
    "T40n1806_001:0429a11": "致之功。後列大宗。盛羅機欲所被。約時敷演",
    "T40n1806_001:0429a12": "通行於是承遵合潔。等聞正法由茲久住。但",
    "T40n1806_001:0429a13": "以時來不競情變所流。經陣夢[疊*毛]之徵。律舒",
    "T40n1806_001:0429a14": "分杖之喻。致使教隨文結理任情移。雲飛二",
    "T40n1806_001:0429a15": "部五部之殊。山張十八五百之異。取其元始",
    "T40n1806_001:0429a16": "所被無非計情。窮其要會之心俱通正業。逮",
    "T40n1806_001:0429a17": "乎曹魏之末戒本創傳。終於隋運之初。芟改",
    "T40n1806_001:0429a18": "者眾。或依梵本。或寫隷文。或以義求。或以緣",
    "T40n1806_001:0429a19": "據。讎校諸說。成務蒙然。濫罔前修。翳昏後",
    "T40n1806_001:0429a20": "學。梵本則文旨乖互。方言未融。準律則得在",
    "T40n1806_001:0429a21": "宗歸。失於辨相義求雖有深會。未靜論端。緣",
    "T40n1806_001:0429a22": "據似是具周。止存別見。原夫正戒明禁。唯佛",
    "T40n1806_001:0429a23": "制開。賢聖緘默。但知祇奉。故律論所述。咸宗",
    "T40n1806_001:0429a24": "本經。自餘位班。曾未揣度。總敘諸見。師心者",
    "T40n1806_001:0429a25": "多。考定昔緣。良所未暇。今以戒本繁略。隱義",
    "T40n1806_001:0429a26": "局文。用則失儀。捨則非據。若不顯相。人難具",
    "T40n1806_001:0429a27": "依。余少仰玄風。志隆清範。昔在帝京周流講",
    "T40n1806_001:0429a28": "肆。伏膺請業載紀相尋。何甞不執卷臨文。慨",
    "T40n1806_001:0429a29": "斯壅結。遂以貞觀四年庚寅之歲。薄遊嶽瀆",
    "T40n1806_001:0429b01": "廣評律宗。但見誦語紛綸未思弘遠。高譚有",
    "T40n1806_001:0429b02": "務事用無施。纔羅七五之名。妄居一字之首。",
    "T40n1806_001:0429b03": "但述行藏之要。寧開決正之心。問以戒律廢",
    "T40n1806_001:0429b04": "興。妙憑疏解。約之情通本據。無文可依。自有",
    "T40n1806_001:0429b05": "博學生知行名雙顯。而神用莫準。情取天乖。",
    "T40n1806_001:0429b06": "余意之所未安。義當依法為定則諍輪自弭。",
    "T40n1806_001:0429b07": "何俟繁辭。今試敢依律本具錄正經。仍從佛",
    "T40n1806_001:0429b08": "解即為注述。文唯一卷同昔所傳。持犯兩明",
    "T40n1806_001:0429b09": "今便異古。庶令初後兼學愚智齊遵。麁知則",
    "T40n1806_001:0429b10": "具三種持律。精練則是一師大化。以斯用求",
    "T40n1806_001:0429b11": "成濟為極。又以戒各緣起妄說非無。若不鏡",
    "T40n1806_001:0429b12": "曉終歸虛託。故隨戒類引刪要補之。俾夫顯",
    "T40n1806_001:0429b13": "相通班輕重昭現。足以潤身光德。足以護法",
    "T40n1806_001:0429b14": "匡時。臨文無取謬於文。思義則不資他義。豈",
    "T40n1806_001:0429b15": "直自貽無漏。亦將兼濟有緣。故輒筆記序之",
    "T40n1806_001:0429b16": "云爾。",
    "T40n1806_001:0429b19": "四分律比丘含注戒本上",
    "T40n1806_001:0429b21": "四分戒本　出曇無德(唐言法護)部律。",
    "T40n1806_001:0429b22": "　稽首禮諸佛　　及法比丘僧　　今演毘尼法",
    "T40n1806_001:0429b23": "　令正法久住　　戒如海無涯　　如寶求無厭",
    "T40n1806_001:0429b24": "　欲護聖法財　　眾集聽我說　　欲除四棄法",
    "T40n1806_001:0429b25": "　及滅僧殘法　　障三十捨墮　　眾集聽我說",
    "T40n1806_001:0429b26": "　毘婆尸式棄　　毘舍拘留孫　　拘那含牟尼",
    "T40n1806_001:0429b27": "　迦葉釋迦文　　諸世尊大德　　為我說是事",
    "T40n1806_001:0429b28": "　我今欲善說　　諸賢咸共聽　　譬如人毀足",
    "T40n1806_001:0429b29": "　不堪有所涉　　毀戒亦如是　　不得生天人",
    "T40n1806_001:0429c01": "　欲得生天上　　若生人中者　　常當護戒足",
    "T40n1806_001:0429c02": "　勿令有毀損　　如御入險道　　失轄折軸憂",
    "T40n1806_001:0429c03": "　毀戒亦如是　　死時懷恐懼　　如人自照鏡",
    "T40n1806_001:0429c04": "　好醜生欣慼　　說戒亦如是　　全毀生憂喜",
    "T40n1806_001:0429c05": "　如兩陣共戰　　勇怯有進退　　說戒亦如是",
    "T40n1806_001:0429c06": "　淨穢生安畏　　世間王為最　　眾流海為最",
    "T40n1806_001:0429c07": "　眾星月為最　　眾聖佛為最　　一切眾律中",
    "T40n1806_001:0429c08": "　戒經為上最　　如來立禁戒　　半月半月說",
    "T40n1806_001:0429c09": "已前偈文法護尊者所作。為廣略二教通",
    "T40n1806_001:0429c10": "序。前開持毀之言以成說聽之本也。和合",
    "T40n1806_001:0429c11": "已下二教大宗自分三分。序正流通。",
    "T40n1806_001:0429c12": "和合　時有與同師知識。別部說戒法。當尊",
    "T40n1806_001:0429c13": "重承事恭敬。布薩一處住和合說戒。違者與",
    "T40n1806_001:0429c14": "罪。佛言。有三種和合。一應來者來。二應與欲",
    "T40n1806_001:0429c15": "者與欲。三現前得訶者不訶。反此別眾也。",
    "T40n1806_001:0429c16": "僧集會　時有比丘。說戒日若在界內若有",
    "T40n1806_001:0429c17": "戒場不往說戒處。佛言。應求應喚。是我所教。",
    "T40n1806_001:0429c18": "若出界外若往而不坐者如法治之。自今已",
    "T40n1806_001:0429c19": "去隨所住處有一比丘。至說戒日當先至布",
    "T40n1806_001:0429c20": "薩堂中掃灑敷座具水然燈并舍羅等。若有",
    "T40n1806_001:0429c21": "客來。四人若過作自說戒。乃至一人心念清",
    "T40n1806_001:0429c22": "淨。若有非法別眾說戒者如法治之。",
    "T40n1806_001:0429c23": "未受大戒者出　時有比丘。令餘人遮說戒",
    "T40n1806_001:0429c24": "事。佛並令至不見聞處餘人未受戒者。非人",
    "T40n1806_001:0429c25": "來者聽之。又不應在尼前作也。",
    "T40n1806_001:0429c26": "不來諸比丘說欲及清淨　時說戒日有病比",
    "T40n1806_001:0429c27": "丘。若看病者及三寶事不來聽戒。佛言。應與",
    "T40n1806_001:0429c28": "欲及清淨。隨其廣略。若不現身相不口說者",
    "T40n1806_001:0429c29": "不成。若病重者昇至僧中。恐病增動。若出界",
    "T40n1806_001:0430a01": "作。以無方便可得別眾羯磨說戒故也。",
    "T40n1806_001:0430a02": "比丘尼眾遣何人來耶　佛言。若有者即應",
    "T40n1806_001:0430a03": "起白言。比丘尼僧和合禮比丘僧足。廣如刪",
    "T40n1806_001:0430a04": "補羯磨中。若無來者。答云無尼請教誡也。",
    "T40n1806_001:0430a05": "今僧和合何所作為　彼應答言。",
    "T40n1806_001:0430a06": "說戒羯磨　佛言。若說戒日不得在房。比座",
    "T40n1806_001:0430a07": "相撿來不來者。應先白已然後說戒。若癡比",
    "T40n1806_001:0430a08": "丘言先不誦或有忘者不成。說戒當依能誦",
    "T40n1806_001:0430a09": "戒者。比丘五夏當誦使利。若詣比近學誦戒",
    "T40n1806_001:0430a10": "序乃至餘法。還至本處次第說之不應重誦。",
    "T40n1806_001:0430a11": "若不得者但說法誦經從座而起。不者如法",
    "T40n1806_001:0430a12": "治也。",
    "T40n1806_001:0430a13": "大德僧聽今僧十五日布薩說戒。若僧時到",
    "T40n1806_001:0430a14": "僧忍聽布薩說戒白如是　佛言。當隨王者。",
    "T40n1806_001:0430a15": "若十四日若十五日應作數法。若黑若白各",
    "T40n1806_001:0430a16": "有十五。隨月稱之。若得四人應作此白。三人",
    "T40n1806_001:0430a17": "以下當三語說戒也。",
    "T40n1806_001:0430a18": "諸大德我今欲說波羅提木叉　佛言。新受",
    "T40n1806_001:0430a19": "者未聞戒不知何學。聽集一處和合說之。波",
    "T40n1806_001:0430a20": "羅提木叉者戒也。自攝持威儀住處行根面",
    "T40n1806_001:0430a21": "首集眾善法三昧成就。當結當說當發起。演",
    "T40n1806_001:0430a22": "布開現反覆分別故也。",
    "T40n1806_001:0430a23": "諸比丘共集在一處　佛言。同羯磨者集在",
    "T40n1806_001:0430a24": "一處。乃至應訶者不訶。是名如法。若眾大聲",
    "T40n1806_001:0430a25": "小。敷妙高座立上而說。八難餘緣隨時略說。",
    "T40n1806_001:0430a26": "若客舊外集數有少多。說過此序。告淨便聽。",
    "T40n1806_001:0430a27": "餘廣如律。",
    "T40n1806_001:0430a28": "汝等諦聽善思念之　佛言。端意專心而聽",
    "T40n1806_001:0430a29": "法也。",
    "T40n1806_001:0430b01": "若自知有犯者即應自懺悔　佛言。謂所犯",
    "T40n1806_001:0430b02": "事未懺悔也。有二種智人。有罪能見。見罪能",
    "T40n1806_001:0430b03": "如法懺悔。若欲悔者。當詣清淨比丘說犯名",
    "T40n1806_001:0430b04": "字。如法除已方得聞戒。乃至於罪有疑亦如",
    "T40n1806_001:0430b05": "是說。若僧並犯無人可懺。不問識疑。白懺後",
    "T40n1806_001:0430b06": "說。",
    "T40n1806_001:0430b07": "不犯者默然默然者知諸大德清淨　佛言。無",
    "T40n1806_001:0430b08": "犯者有二種。若本不犯若犯已懺也。",
    "T40n1806_001:0430b09": "若有他問者亦如是答　佛言。如二比丘相",
    "T40n1806_001:0430b10": "問答也。",
    "T40n1806_001:0430b11": "如是比丘在眾中乃至三問憶念有罪不懺悔",
    "T40n1806_001:0430b12": "者得故妄語妄語者佛說障道法　佛言。僧",
    "T40n1806_001:0430b13": "說戒時默妄語故犯突吉羅。言障道者。障於",
    "T40n1806_001:0430b14": "四禪三空四果。告諸比丘。如彼大海不受死",
    "T40n1806_001:0430b15": "屍。設有漂出。我法亦爾。不受死屍。謂死屍者",
    "T40n1806_001:0430b16": "非沙門梵行自言沙門梵行。犯戒惡法不清",
    "T40n1806_001:0430b17": "淨穢污。邪見覆藏。內懷腐爛外現完淨。如空",
    "T40n1806_001:0430b18": "中樹。雖在眾坐。常遠離眾。眾亦遠彼。故知懺",
    "T40n1806_001:0430b19": "罪方成聞戒也。",
    "T40n1806_001:0430b20": "若彼比丘憶念有罪欲求清淨者應懺悔懺悔",
    "T40n1806_001:0430b21": "得安樂　佛言。以清淨戒學故便得清淨定",
    "T40n1806_001:0430b22": "慧。名得禪果。為安樂也。",
    "T40n1806_001:0430b23": "諸大德我已說戒經序今問諸大德是中清淨",
    "T40n1806_001:0430b24": "不　三說。",
    "T40n1806_001:0430b25": "諸大德是中清淨默然故是事如是持　自此",
    "T40n1806_001:0430b26": "已前。廣教之別序也。後說之文。即廣教之正",
    "T40n1806_001:0430b27": "宗也。",
    "T40n1806_001:0430b28": "諸大德是四波羅夷法半月半月說戒經中來",
    "T40n1806_001:0430b29": "初大婬戒　佛在毘舍離國。時須提那子持",
    "T40n1806_001:0430c01": "信出家後。還本村與其故二共行不淨。諸比",
    "T40n1806_001:0430c02": "丘察知已言。當於如來。清淨法中。於欲無欲。",
    "T40n1806_001:0430c03": "能斷渴愛破壞巢窟。除眾結縛愛盡涅槃。云",
    "T40n1806_001:0430c04": "何乃作如是惡事。以過白佛。即集眾僧知時",
    "T40n1806_001:0430c05": "義合。取自言已佛訶責云。汝所為非。非威儀。",
    "T40n1806_001:0430c06": "非沙門。非淨行。非隨順行。所不應為。告諸比",
    "T40n1806_001:0430c07": "丘。我無數方便說斷欲法越度愛結。又說此",
    "T40n1806_001:0430c08": "欲如火如炬乃至如刀如戟。如是訶已此為",
    "T40n1806_001:0430c09": "癡人。多種有漏最初犯戒。今當結戒。集十句",
    "T40n1806_001:0430c10": "義。一攝取於僧。二令僧歡喜。三令僧安樂。四",
    "T40n1806_001:0430c11": "未信者令信。五已信令增長。六難調者調順。",
    "T40n1806_001:0430c12": "七慚愧者安樂。八斷現在有漏。九斷未來有",
    "T40n1806_001:0430c13": "漏。十正法久住。諸戒例爾。下並略之。欲說戒",
    "T40n1806_001:0430c14": "者當如是說。",
    "T40n1806_001:0430c15": "若比丘　佛言。若比丘者。名字比丘。相似比",
    "T40n1806_001:0430c16": "丘。自稱比丘。乞求比丘。著割截衣比丘。破結",
    "T40n1806_001:0430c17": "使比丘。善來比丘。受大戒白四如法成就得",
    "T40n1806_001:0430c18": "處所比丘。是中比丘者。若受大戒白四如法",
    "T40n1806_001:0430c19": "成就。得處所住比丘法中。是比丘義也。",
    "T40n1806_001:0430c20": "共比丘　佛言。若共餘比丘受大戒白四羯",
    "T40n1806_001:0430c21": "磨乃至住比丘法中者。是謂共比丘義也。",
    "T40n1806_001:0430c22": "同戒　佛言。我為諸弟子結此戒已。寧死不",
    "T40n1806_001:0430c23": "犯。是中共餘比丘一戒同戒等戒。是名同戒",
    "T40n1806_001:0430c24": "義也。",
    "T40n1806_001:0430c25": "若不還戒　佛言。若有比丘不樂梵行聽捨",
    "T40n1806_001:0430c26": "戒還家。復欲出家於佛法中修梵行者。應度",
    "T40n1806_001:0430c27": "出家得受大戒。云何不名捨戒。若自顛狂心",
    "T40n1806_001:0430c28": "亂痛惱瘂聾。又向如是人前及中邊人等互",
    "T40n1806_001:0430c29": "捨不成。若戲若眠若無知人若自不語若前",
    "T40n1806_001:0431a01": "人不解。並不成捨。若言我捨佛捨法捨僧和",
    "T40n1806_001:0431a02": "尚戒律我受家法等。是名捨戒也。",
    "T40n1806_001:0431a03": "戒羸不自悔　佛言。云何戒羸不捨戒。若有",
    "T40n1806_001:0431a04": "比丘。常懷愁憂不樂梵行厭比丘法。意欲在",
    "T40n1806_001:0431a05": "家便言。我念父母婦兒親里村落城邑園田",
    "T40n1806_001:0431a06": "家業。我欲捨佛乃至學事等。是也。若作是",
    "T40n1806_001:0431a07": "思我今捨戒。是戒羸而捨也。",
    "T40n1806_001:0431a08": "犯不淨行　佛言。是婬欲法也。男則二道女則",
    "T40n1806_001:0431a09": "三道。若從道入道。從道入非道。從非道入道。",
    "T40n1806_001:0431a10": "若限齊若盡入。乃至入如毛頭者。皆波羅夷。",
    "T40n1806_001:0431a11": "乃至共畜生　佛言。可得行婬處者是也。有",
    "T40n1806_001:0431a12": "三種行婬。人非人畜生趣。復有五種。婦童",
    "T40n1806_001:0431a13": "女二形黃門男子。比丘婬心向前境三處二",
    "T40n1806_001:0431a14": "處初入便犯。有隔亦犯。若向睡眠若死未壞",
    "T40n1806_001:0431a15": "若多未壞。於三處二處行婬。初入便犯。如是",
    "T40n1806_001:0431a16": "廣說。若比丘為怨家將至前所。強持令入三",
    "T40n1806_001:0431a17": "處二處。始入覺樂犯。不樂不犯。有隔無隔亦",
    "T40n1806_001:0431a18": "同上。若為怨家強捉比丘行不淨行。覺樂不",
    "T40n1806_001:0431a19": "樂有隔無隔亦如上也。",
    "T40n1806_001:0431a20": "是比丘波羅夷　佛言。譬如斷人頭不可復",
    "T40n1806_001:0431a21": "起。比丘亦如是。犯此法者不復成比丘故名",
    "T40n1806_001:0431a22": "也。若方便欲行不淨。成者波羅夷。不成者偷",
    "T40n1806_001:0431a23": "蘭遮。若教比丘行。若作教者偷蘭遮。不作突",
    "T40n1806_001:0431a24": "吉羅。除比丘比丘尼餘眾相教。作不作盡突",
    "T40n1806_001:0431a25": "吉羅。若屍半壞若一切壞。若骨間若地孔泥",
    "T40n1806_001:0431a26": "孔。行不淨者並偷蘭。若道作道想。若疑若非",
    "T40n1806_001:0431a27": "道想。並波羅夷。若非道道想道疑並偷蘭遮。",
    "T40n1806_001:0431a28": "比丘尼波羅夷式叉摩那。沙彌沙彌尼突吉",
    "T40n1806_001:0431a29": "羅滅擯。是謂為犯。不犯者。若睡眠無所覺知",
    "T40n1806_001:0431b01": "不受樂。一切無有婬意。不犯者。最初未制戒。",
    "T40n1806_001:0431b02": "癡狂心亂。痛惱所纏。",
    "T40n1806_001:0431b03": "不共住　佛言。有二共住。同一羯磨同一說",
    "T40n1806_001:0431b04": "戒。不得於此二事中住。故名不共住也。",
    "T40n1806_001:0431b05": "二大盜戒　佛在羅閱城。有檀尼迦。在閑靜",
    "T40n1806_001:0431b06": "處草屋坐禪。為人持去乃作全成瓦屋。佛令",
    "T40n1806_001:0431b07": "打破。便詐宣王教取彼要材。為王臣人民訶",
    "T40n1806_001:0431b08": "責。無使入村勿復安止。比丘以過白佛。因斯",
    "T40n1806_001:0431b09": "如上制戒。",
    "T40n1806_001:0431b10": "若比丘　其義如上。",
    "T40n1806_001:0431b11": "在村落　村有四種。一者四周牆。二者柵",
    "T40n1806_001:0431b12": "籬。三者籬牆不周。四者四周屋也。",
    "T40n1806_001:0431b13": "若閑靜處　即村外靜地也。處者。若地中若",
    "T40n1806_001:0431b14": "地上處。若乘若擔。若空若架上。若村若阿",
    "T40n1806_001:0431b15": "蘭若。若田處若處所。若船若水。若私度關塞",
    "T40n1806_001:0431b16": "不輸稅。若取他寄信物。若取水。若楊枝若園",
    "T40n1806_001:0431b17": "果草木。若無足眾生若二足四足多足。若同",
    "T40n1806_001:0431b18": "財業。若共要若伺候。若守護若邏道。是名",
    "T40n1806_001:0431b19": "處也。",
    "T40n1806_001:0431b20": "不與　他不捨也。若他物想他所護想有主",
    "T40n1806_001:0431b21": "想。非己物非暫用。非同意故也。",
    "T40n1806_001:0431b22": "盜心取　賊心取也。有五種。黑闇心。邪心。曲",
    "T40n1806_001:0431b23": "戾心。恐怯心。常有盜他心。又五種取。決定",
    "T40n1806_001:0431b24": "取。恐怯取。寄物取。見便取。倚託取。或依親",
    "T40n1806_001:0431b25": "友強力。若以言辭辯說誑惑而取者是。",
    "T40n1806_001:0431b26": "隨不與取法　以王立法。若取五錢若直五",
    "T40n1806_001:0431b27": "錢物。罪應至死。佛隨王法。盜滿制重也。",
    "T40n1806_001:0431b28": "若為王　得自在不屬人。",
    "T40n1806_001:0431b29": "王大臣　種種大臣輔佐王者。",
    "T40n1806_001:0431c01": "所捉若殺若縛若驅出國汝是賊汝癡汝無所",
    "T40n1806_001:0431c02": "知是比丘波羅夷　比丘如上。諸處得物。盜",
    "T40n1806_001:0431c03": "直五錢若過五錢波羅夷。方便偷蘭遮。若取",
    "T40n1806_001:0431c04": "減五錢偷蘭遮。不得者突吉羅。教人盜取。彼",
    "T40n1806_001:0431c05": "若得物。俱波羅夷。若受教者自取異物。若",
    "T40n1806_001:0431c06": "異處取物。取者犯重。教者偷蘭。若為取物。使",
    "T40n1806_001:0431c07": "無盜心。教者波羅夷。受使者不犯。若教人取",
    "T40n1806_001:0431c08": "物。謂遣盜取。受教者犯重。教者無犯。有主想",
    "T40n1806_001:0431c09": "犯重。若疑偷蘭。無主物有主想疑偷蘭。比丘",
    "T40n1806_001:0431c10": "尼等四眾並如上戒。不犯者。與想。取己有想。",
    "T40n1806_001:0431c11": "糞掃想。暫取想。親厚意想者是也。",
    "T40n1806_001:0431c12": "不共住　義如上解。",
    "T40n1806_001:0431c13": "三大殺戒　佛在毘舍離。為諸比丘說不淨",
    "T40n1806_001:0431c14": "觀。彼習定已厭患身命。歎死勸死。難提比丘",
    "T40n1806_001:0431c15": "受雇殺人。居士驚怖。佛知此事便說禪法。比",
    "T40n1806_001:0431c16": "丘修習並證上果。因訶上過而制此戒。",
    "T40n1806_001:0431c17": "若比丘故自手斷　所謂行殺也。若自殺若",
    "T40n1806_001:0431c18": "教殺。若遣使殺。若往來使殺。若重使殺。若展",
    "T40n1806_001:0431c19": "轉使殺。若求男子殺。若教人求男子殺。若求",
    "T40n1806_001:0431c20": "持刀人殺。若教人求持刀人殺。若身現相。若",
    "T40n1806_001:0431c21": "口說。若身口現相。若教使歎。若遣書。若教遣",
    "T40n1806_001:0431c22": "書。若坑陷。若倚撥。若與藥。若安殺具。及餘",
    "T40n1806_001:0431c23": "方便殺者是也。",
    "T40n1806_001:0431c24": "人命　從初識至後識而斷其命。",
    "T40n1806_001:0431c25": "持刀與人歎譽死快勸死咄男子用此惡活為",
    "T40n1806_001:0431c26": "寧死不生作如是心思惟種種方便歎譽死快",
    "T40n1806_001:0431c27": "勸死是比丘波羅夷　若作如上殺人方便不",
    "T40n1806_001:0431c28": "死偷蘭。若殺非人若畜生有智解於人語。若",
    "T40n1806_001:0431c29": "能變形。方便殺者。並偷蘭。不死者突吉羅。畜",
    "T40n1806_001:0432a01": "生不能變形若殺波逸提。實人人想波羅夷。",
    "T40n1806_001:0432a02": "非人想疑偷蘭。四眾犯相如上。不犯者。擲刀",
    "T40n1806_001:0432a03": "杖瓦石誤著而死。若營事作房誤墮木石而",
    "T40n1806_001:0432a04": "死。若扶將病人入房往反一切無害心而死",
    "T40n1806_001:0432a05": "者是。",
    "T40n1806_001:0432a06": "不共住。",
    "T40n1806_001:0432a07": "四大妄語戒　佛在毘舍離。時世穀貴。乞食",
    "T40n1806_001:0432a08": "難得。婆求河邊有安居者。便共稱歎。得上人",
    "T40n1806_001:0432a09": "法信心居士減分施之。後往佛所。因問訶責",
    "T40n1806_001:0432a10": "而制此戒。",
    "T40n1806_001:0432a11": "若比丘實無所知　謂實無知見法。",
    "T40n1806_001:0432a12": "自稱言我得上人法　自稱說。有信戒施聞",
    "T40n1806_001:0432a13": "智慧辯才過人。人法者。人陰人界人入也。上",
    "T40n1806_001:0432a14": "人法者。諸法能出要成就也。",
    "T40n1806_001:0432a15": "我已入聖智勝法　自言。有念在身。若正憶",
    "T40n1806_001:0432a16": "念。若堅持戒。若有欲。若不放逸。若精進。若",
    "T40n1806_001:0432a17": "得定。若正受。若有道。若有修。若有慧。若有",
    "T40n1806_001:0432a18": "見。若有得。若有果。",
    "T40n1806_001:0432a19": "我知是我見是　若言。天龍鬼神來供養我。",
    "T40n1806_001:0432a20": "若得不淨觀四禪四空定等。",
    "T40n1806_001:0432a21": "彼於異時若問若不問欲自清淨故作是說我",
    "T40n1806_001:0432a22": "實不知不見言知言見　意欲以後悔前用實",
    "T40n1806_001:0432a23": "轉虛。由口造業言了結重。",
    "T40n1806_001:0432a24": "除增上慢　比丘慢心自謂得道。後勤精進",
    "T40n1806_001:0432a25": "證增上果。生疑白佛。便言。增上慢人為不",
    "T40n1806_001:0432a26": "犯。",
    "T40n1806_001:0432a27": "是比丘波羅夷　若作是虛而向人說。前人",
    "T40n1806_001:0432a28": "知者波羅夷。不知者偷蘭。若遣手印若遣使",
    "T40n1806_001:0432a29": "若書若作知相。若知者其犯亦爾。若於不能",
    "T40n1806_001:0432b01": "變形畜生向說得突吉羅。下四眾如前說。不",
    "T40n1806_001:0432b02": "犯者。增上慢人若業報得。若不言我得。或戲",
    "T40n1806_001:0432b03": "笑說。疾說屏說。欲說此錯說彼是也。",
    "T40n1806_001:0432b04": "不共住。",
    "T40n1806_001:0432b05": "諸大德我已說四波羅夷法若比丘犯一一波",
    "T40n1806_001:0432b06": "羅夷法不得與諸比丘共住如前後亦如是是",
    "T40n1806_001:0432b07": "比丘得波羅夷不應共住今問諸大德是中清",
    "T40n1806_001:0432b08": "淨不　三說。",
    "T40n1806_001:0432b09": "諸大德是中清淨默然故是事如是持。",
    "T40n1806_001:0432b10": "諸大德是十三僧伽婆尸沙法半月半月說戒",
    "T40n1806_001:0432b11": "經中來。",
    "T40n1806_001:0432b12": "初故出不淨戒　佛遊舍衛城。迦留陀夷欲意",
    "T40n1806_001:0432b13": "熾盛身色瘦悴。獨處一房好床蓐被地施敷",
    "T40n1806_001:0432b14": "具。飯食豐足隨念弄失。諸根悅豫顏色光澤。",
    "T40n1806_001:0432b15": "諸比丘舉過白佛。佛無數訶責已而制此戒。",
    "T40n1806_001:0432b16": "若比丘故弄陰失精　實心故作出不淨意。",
    "T40n1806_001:0432b17": "前境有六。若於內色外色內外色若水若風",
    "T40n1806_001:0432b18": "若空。隨作方便。若出即犯。",
    "T40n1806_001:0432b19": "除夢中　佛言。亂意睡眠有五過失。一者惡",
    "T40n1806_001:0432b20": "夢。二者諸天不護。三者心不入法。四者不思",
    "T40n1806_001:0432b21": "惟明相。五者於夢中失精。善意睡眠有五功",
    "T40n1806_001:0432b22": "德。即反上句也。",
    "T40n1806_001:0432b23": "僧伽婆尸沙　若方便弄不失偷蘭。比丘自",
    "T40n1806_001:0432b24": "相教若失犯偷蘭。不失突吉羅。尼波逸提下",
    "T40n1806_001:0432b25": "三眾吉羅。不犯者。一切不作出精意。",
    "T40n1806_001:0432b26": "二觸女人戒　佛在舍衛國。迦留比丘以佛",
    "T40n1806_001:0432b27": "前制便在門外。伺諸婦女將至房中手捉捫",
    "T40n1806_001:0432b28": "摸。樂者便笑。有不樂瞋恚罵辱。諸比丘舉過",
    "T40n1806_001:0432b29": "白佛。便集僧制戒。",
    "T40n1806_001:0432c01": "若比丘婬欲意　愛染污心。",
    "T40n1806_001:0432c02": "與女人　謂境有四。覺睡新死及少分壞。",
    "T40n1806_001:0432c03": "身　從髮至足。",
    "T40n1806_001:0432c04": "相觸　若捉摩重摩。或牽或推。逆摩順摩。或",
    "T40n1806_001:0432c05": "舉或下。或捉或捺。若餘觸方便。",
    "T40n1806_001:0432c06": "若捉手若髮若觸一一身分僧伽婆尸沙　若",
    "T40n1806_001:0432c07": "觸四女著便僧殘。女觸比丘動身同犯。若不",
    "T40n1806_001:0432c08": "動身但犯吉羅。先有染心偷蘭。互觸有衣偷",
    "T40n1806_001:0432c09": "蘭。俱有衣者吉羅。若與二形相觸偷蘭。若以",
    "T40n1806_001:0432c10": "欲心觸男子身或衣坐具。乃至自觸及以畜",
    "T40n1806_001:0432c11": "生一切突吉羅。尼波羅夷下三眾吉羅。不犯",
    "T40n1806_001:0432c12": "者。有所取與戲笑相觸是也。",
    "T40n1806_001:0432c13": "三與人女麁語戒　佛在舍衛國。迦留陀夷",
    "T40n1806_001:0432c14": "聞佛已制前二戒。故便於女前欲心向彼說",
    "T40n1806_001:0432c15": "麁語。比丘舉過佛因制戒。",
    "T40n1806_001:0432c16": "若比丘婬欲意與女人　女人有智命根不",
    "T40n1806_001:0432c17": "斷。",
    "T40n1806_001:0432c18": "麁惡婬欲語　麁惡者非梵行也。婬欲語者。",
    "T40n1806_001:0432c19": "稱二道好惡也。若求若教他求。若問若答。若",
    "T40n1806_001:0432c20": "解若說。若教若罵。所言求者。與我二道作如",
    "T40n1806_001:0432c21": "是事。若復作餘語。如是解者是也。",
    "T40n1806_001:0432c22": "隨說麁惡婬欲語者僧伽婆尸沙　若一反麁",
    "T40n1806_001:0432c23": "語僧殘。隨語多少說而了了者一一僧殘。不",
    "T40n1806_001:0432c24": "了了偷蘭。若與書印遣使作相令彼女知僧",
    "T40n1806_001:0432c25": "殘。不知偷蘭。除大小道說餘處偷蘭。與非女",
    "T40n1806_001:0432c26": "人黃門二形麁語。知者偷蘭。畜生不能變形。",
    "T40n1806_001:0432c27": "若向男子麁語一切吉羅。尼偷蘭。下三眾吉",
    "T40n1806_001:0432c28": "羅。乃至下戒亦爾。不犯者。為說不淨觀。若說",
    "T40n1806_001:0432c29": "毘尼。受經問答無欲意故。",
    "T40n1806_001:0433a01": "四歎身向人女索欲供養戒　佛在舍衛國。",
    "T40n1806_001:0433a02": "因迦留陀夷聞佛已制前三戒故。伺諸婦女",
    "T40n1806_001:0433a03": "將入房中自讚歎身。汝可持欲以供養我。諸",
    "T40n1806_001:0433a04": "女訶怪。比丘舉過佛因制戒。",
    "T40n1806_001:0433a05": "若比丘婬欲意於女人前　女人如上。",
    "T40n1806_001:0433a06": "自歎身　歎身端正好顏色。我是剎帝利長",
    "T40n1806_001:0433a07": "者居士婆羅門大姓種。",
    "T40n1806_001:0433a08": "言大姝我修梵行　勤修離穢濁也。",
    "T40n1806_001:0433a09": "持戒精進　不缺不穿漏無染污。",
    "T40n1806_001:0433a10": "修善法　樂閑靜處。時到乞食。著糞掃衣。作",
    "T40n1806_001:0433a11": "餘食法不食。一坐食一揣食。塚間坐樹下坐。",
    "T40n1806_001:0433a12": "常坐隨坐。持三衣。唄匿多聞能說法。持毘尼",
    "T40n1806_001:0433a13": "坐禪是也。",
    "T40n1806_001:0433a14": "可持是婬欲法供養我如是供養第一最僧伽",
    "T40n1806_001:0433a15": "婆尸沙　若作如上譽已供養我來。不說婬",
    "T40n1806_001:0433a16": "欲者偷蘭。餘境雜犯如前戒說。不犯者。若比",
    "T40n1806_001:0433a17": "丘語女人言。此處妙尊最上。此比丘精進持",
    "T40n1806_001:0433a18": "戒修善法。汝等應以身口意業等供養於彼。",
    "T40n1806_001:0433a19": "若女意謂。為我歎身。若說毘尼。言次及此彼",
    "T40n1806_001:0433a20": "謂歎身。若錯說者並不犯。",
    "T40n1806_001:0433a21": "五媒人戒　佛在羅閱祇。迦羅比丘本是大",
    "T40n1806_001:0433a22": "臣善知俗法。城中嫁娶盡往[言*恣]問。時婚娶者",
    "T40n1806_001:0433a23": "逢對好惡。便願迦羅受於苦樂。居士譏訶。比",
    "T40n1806_001:0433a24": "丘舉過佛因制戒。",
    "T40n1806_001:0433a25": "若比丘往來彼此媒嫁　使所應可和合者是",
    "T40n1806_001:0433a26": "也。",
    "T40n1806_001:0433a27": "持男意語女持女意語男　女人有二十種。",
    "T40n1806_001:0433a28": "母護父護父母護。兄護姊護兄姊護。自護法",
    "T40n1806_001:0433a29": "護姓護。宗親護。自樂為婢與衣婢。與財婢同",
    "T40n1806_001:0433b01": "業婢。水所漂婢不輸稅婢。放去婢客作婢。",
    "T40n1806_001:0433b02": "他護婢邊方得婢。是也。男子亦有二十種。並",
    "T40n1806_001:0433b03": "同上列。",
    "T40n1806_001:0433b04": "若為成婦事若為私通乃至須臾頃僧伽婆尸",
    "T40n1806_001:0433b05": "沙　若初受語吉羅。往說不報偷蘭。若還報",
    "T40n1806_001:0433b06": "者僧殘。若遣使若書指印現相。隨媒多少說",
    "T40n1806_001:0433b07": "而了了。隨其往反一一僧殘。若不了者偷蘭。",
    "T40n1806_001:0433b08": "除二道說餘身支節而媒嫁者偷蘭。若媒非",
    "T40n1806_001:0433b09": "人黃門二根者偷蘭。若媒畜生及人男者吉",
    "T40n1806_001:0433b10": "羅。若持他書往而不看。若為白衣作餘使者",
    "T40n1806_001:0433b11": "吉羅。比丘尼同犯。不犯者。若男女先通後離",
    "T40n1806_001:0433b12": "還合。若為父母疾患繫閉看書持往。信心精",
    "T40n1806_001:0433b13": "進俗人亦爾。若為佛法比丘使亦同。",
    "T40n1806_001:0433b14": "六無主不處分過量房戒　佛在羅閱祇。聽",
    "T40n1806_001:0433b15": "諸比丘作私房室。曠野比丘便作大房乞求",
    "T40n1806_001:0433b16": "煩多。惱亂居士乞既難得。遂斫神樹。神及比",
    "T40n1806_001:0433b17": "丘以事白佛。因往曠野訶責。引喻便制此",
    "T40n1806_001:0433b18": "戒。",
    "T40n1806_001:0433b19": "若比丘自求　彼處處乞索也。",
    "T40n1806_001:0433b20": "作屋　屋者房也。",
    "T40n1806_001:0433b21": "無主　彼無有主。若一若二若眾多也。",
    "T40n1806_001:0433b22": "自為己　不為他作。",
    "T40n1806_001:0433b23": "當應量作是中量者長十二佛磔手內廣七磔",
    "T40n1806_001:0433b24": "手當將諸比丘指授處所　彼比丘看無難",
    "T40n1806_001:0433b25": "無妨處已。到僧中脫革屣。偏露右肩禮上座",
    "T40n1806_001:0433b26": "足。右膝著地合掌白言。大德僧聽。某甲比丘",
    "T40n1806_001:0433b27": "自乞作屋。無主自為己。我今從眾僧乞。知無",
    "T40n1806_001:0433b28": "難處無妨處。如是再三也。",
    "T40n1806_001:0433b29": "彼比丘當指示處所　爾時眾僧觀此比丘。",
    "T40n1806_001:0433c01": "若可信者即聽使作。若不可信者眾僧往看。",
    "T40n1806_001:0433c02": "若僧不去應遣僧中可信者看。若有妨難不",
    "T40n1806_001:0433c03": "應處分。無者應與。眾中應差堪能作羯磨者。",
    "T40n1806_001:0433c04": "若上座若次座若誦律若不誦律。應作白言。",
    "T40n1806_001:0433c05": "大德僧聽。某甲比丘自乞作屋。無主自為己。",
    "T40n1806_001:0433c06": "今從僧乞處分無難無妨處。若僧時到僧忍",
    "T40n1806_001:0433c07": "聽。當與某甲比丘處分無難無妨處。白如是。",
    "T40n1806_001:0433c08": "大德僧聽。某甲比丘自求作屋。無主自為己。",
    "T40n1806_001:0433c09": "從僧乞處分無難無妨處。僧今與某甲比丘",
    "T40n1806_001:0433c10": "處分無難無妨處。誰諸長老忍僧與某甲比",
    "T40n1806_001:0433c11": "丘處分無難無妨處者默然。誰不忍者說。僧",
    "T40n1806_001:0433c12": "已忍。與某甲比丘處分無難無妨處竟。僧忍",
    "T40n1806_001:0433c13": "默然故。是事如是持。彼作房者。應知初安石。",
    "T40n1806_001:0433c14": "及土塹泥團。乃至最後泥治訖者是也。",
    "T40n1806_001:0433c15": "無難處　有虎狼師子諸獸者下至蟻子。若",
    "T40n1806_001:0433c16": "不為此諸蟲獸所惱。應治平地。若有石樹株",
    "T40n1806_001:0433c17": "杌荊棘。使人掘出。若有坑溝渠陂池。當使填",
    "T40n1806_001:0433c18": "滿。若畏水淹漬。當豫設堤防。若地為人所認。",
    "T40n1806_001:0433c19": "當共斷。當無使他有語。是謂難處也。",
    "T40n1806_001:0433c20": "無妨處　謂通草車迴轉往來者。",
    "T40n1806_001:0433c21": "若比丘有難處妨處自求作屋無主自為己不",
    "T40n1806_001:0433c22": "將諸比丘指示處所若過量作者僧伽婆尸沙",
    "T40n1806_001:0433c23": "　若彼作房於妨難二處者二突吉羅。不處",
    "T40n1806_001:0433c24": "分過量二僧殘。互相有無者隨其所犯。若使",
    "T40n1806_001:0433c25": "他作成犯亦爾。為他作成者二偷蘭二吉羅。",
    "T40n1806_001:0433c26": "若以繩絣地。作受教者過量作者犯殘。不還",
    "T40n1806_001:0433c27": "報又不問彼。並犯吉羅。比丘尼偷蘭。不犯者。",
    "T40n1806_001:0433c28": "如量作。減量作。僧處分無難處無妨處如法",
    "T40n1806_001:0433c29": "絣作。若為僧為佛圖講堂。草庵葉庵小容身",
    "T40n1806_001:0434a01": "屋。若作多人住屋如法者是。",
    "T40n1806_001:0434a02": "七有主為已不處分造房戒　佛在拘睒彌",
    "T40n1806_001:0434a03": "國。時憂填王為闡陀造屋。便斫路中神樹。路",
    "T40n1806_001:0434a04": "人訶已。比丘舉過佛訶責已。若斫神樹吉羅。",
    "T40n1806_001:0434a05": "便制此戒。",
    "T40n1806_001:0434a06": "若比丘欲作大房　大房者多用財物也。",
    "T40n1806_001:0434a07": "有主　反上無主是也。",
    "T40n1806_001:0434a08": "為己作當將餘比丘往指授處所　彼比丘如",
    "T40n1806_001:0434a09": "上知已。應至僧中禮上座足。等從僧三乞。文",
    "T40n1806_001:0434a10": "同於上。以有主為異。",
    "T40n1806_001:0434a11": "彼比丘應指授處所　僧應觀察。若有信者",
    "T40n1806_001:0434a12": "有智慧。即信彼而與白二。若不信者如上進",
    "T40n1806_001:0434a13": "止。",
    "T40n1806_001:0434a14": "無難處　謂師子羆熊等獸也。若不為彼而",
    "T40n1806_001:0434a15": "所嬈者。應如上平治。乃至畏識認。應先斷",
    "T40n1806_001:0434a16": "了。",
    "T40n1806_001:0434a17": "無妨處　中間容草車迴轉者。",
    "T40n1806_001:0434a18": "若比丘有難處有妨處作大房有主為己作不",
    "T40n1806_001:0434a19": "將餘比丘往指授處所者僧伽婆尸沙　辨相",
    "T40n1806_001:0434a20": "開通如前房戒。唯無過量為異也。",
    "T40n1806_001:0434a21": "八無根波羅夷謗戒　佛在羅閱祇。尊者沓",
    "T40n1806_001:0434a22": "婆得羅漢已。手出火光為僧知事。佛讚第一。",
    "T40n1806_001:0434a23": "慈地眾中次得惡房又得惡食。便令姝尼對",
    "T40n1806_001:0434a24": "僧重謗。問取自言。比丘舉過。因制此戒。",
    "T40n1806_001:0434a25": "若比丘瞋恚所覆故　有十惡法因緣故瞋。",
    "T40n1806_001:0434a26": "隨十事中以二事而生瞋也。",
    "T40n1806_001:0434a27": "非波羅夷比丘以無根波羅夷法謗　謂根有",
    "T40n1806_001:0434a28": "三。見聞疑也。見根者。見犯梵行。見偷五錢。見",
    "T40n1806_001:0434a29": "斷人命。若他見從彼聞。是謂見根。聞犯梵",
    "T40n1806_001:0434b01": "行。聞偷五錢。聞斷人命。聞自言得上人法。若",
    "T40n1806_001:0434b02": "彼說從彼聞。是謂聞根。疑根二種。從見生者。",
    "T40n1806_001:0434b03": "見與婦女入林出林。無衣裸形。不淨污身。捉",
    "T40n1806_001:0434b04": "刀血污。惡人為伴是也。從聞生者。若在闇地",
    "T40n1806_001:0434b05": "聞動床聲。聞轉側聲若身動聲若共語聲。若",
    "T40n1806_001:0434b06": "聞我犯非梵行聲。乃至若聞我得上人法聲。",
    "T40n1806_001:0434b07": "除此三根更以餘法謗者是無根也。",
    "T40n1806_001:0434b08": "欲壞彼清淨行　謂言眾僧滅擯此人我得安",
    "T40n1806_001:0434b09": "樂住。",
    "T40n1806_001:0434b10": "若於異時若問若不問　佛勅比丘問能謗者。",
    "T40n1806_001:0434b11": "此事實不。若以無根謗他。獲大重罪也。",
    "T40n1806_001:0434b12": "知此事無根說　彼比丘言。沓婆清淨人無",
    "T40n1806_001:0434b13": "如是事。",
    "T40n1806_001:0434b14": "我瞋恚故作是說　由前次得惡房惡食。懷",
    "T40n1806_001:0434b15": "瞋恨故便謗彼耳。",
    "T40n1806_001:0434b16": "若比丘作是語者僧伽婆尸沙　若以無根四",
    "T40n1806_001:0434b17": "事加謗說而了了僧殘。不了偷蘭。若指印書",
    "T40n1806_001:0434b18": "使知相了與不了其犯亦爾。十三難事謗者",
    "T40n1806_001:0434b19": "同犯。除此非比丘法更以餘無根法謗。隨前",
    "T40n1806_001:0434b20": "所犯。若謗比丘尼亦同前犯。謗下眾者突吉",
    "T40n1806_001:0434b21": "羅。尼犯僧殘。不犯者。三根說實。戲笑說。若",
    "T40n1806_001:0434b22": "疾說獨說。靜處及錯說等。",
    "T40n1806_001:0434b23": "九假根波羅夷謗戒　佛在羅閱祇。慈地比",
    "T40n1806_001:0434b24": "丘見羊行婬。便言此羝羊者沓婆也。其母羊",
    "T40n1806_001:0434b25": "者即慈地尼。便語比丘。我今親見。非前無根。",
    "T40n1806_001:0434b26": "比丘詰問。便自臣伏。舉過白佛而制此戒。",
    "T40n1806_001:0434b27": "若比丘以瞋恚故　如上所說。",
    "T40n1806_001:0434b28": "於異分事中取片　異分者。若假異罪異趣",
    "T40n1806_001:0434b29": "異人。若本在家若假響。",
    "T40n1806_001:0434c01": "非波羅夷比丘以無根波羅夷法謗欲壞彼清",
    "T40n1806_001:0434c02": "淨行彼於異時若問若不問知是異分事中取",
    "T40n1806_001:0434c03": "片是比丘自言我瞋恚故作是語者僧伽婆尸",
    "T40n1806_001:0434c04": "沙　辨相開通並同前戒。",
    "T40n1806_001:0434c05": "十破僧違諫戒　佛在彌尼樓國度八釋子。",
    "T40n1806_001:0434c06": "詣瞻波國並證增上地。唯提婆達得神足證。",
    "T40n1806_001:0434c07": "佛還羅閱祇。提婆教人害佛。事發惡名流布",
    "T40n1806_001:0434c08": "利養斷絕。便別眾食為佛訶責。因即破僧。舉",
    "T40n1806_001:0434c09": "過設諫而制此戒。",
    "T40n1806_001:0434c10": "若比丘欲壞　言破壞者有十八事。法非法。",
    "T40n1806_001:0434c11": "律非律。犯不犯。若輕若重。有殘無殘。麁惡非",
    "T40n1806_001:0434c12": "麁惡。常所行非常所行。制非制。說非說。是",
    "T40n1806_001:0434c13": "也。",
    "T40n1806_001:0434c14": "和合　一羯磨同說戒。",
    "T40n1806_001:0434c15": "僧　四比丘若五若十乃至無數也。",
    "T40n1806_001:0434c16": "方便受壞和合法堅持不捨　謂住十八法而",
    "T40n1806_001:0434c17": "破僧也。",
    "T40n1806_001:0434c18": "彼比丘應諫是比丘言大德莫壞和合僧莫方",
    "T40n1806_001:0434c19": "便壞和合僧莫受壞僧法堅持不捨大德應與",
    "T40n1806_001:0434c20": "僧和合歡喜不諍同一師學如水乳合於佛法",
    "T40n1806_001:0434c21": "中有增益安樂住　應語彼言。可捨此事。莫",
    "T40n1806_001:0434c22": "令僧作訶諫而犯重罪。若用語者善。若不用",
    "T40n1806_001:0434c23": "語。復令餘比丘尼。優婆塞優婆夷。若王若大",
    "T40n1806_001:0434c24": "臣。種種異道沙門婆羅門求。若餘方比丘聞",
    "T40n1806_001:0434c25": "知其人信用語者。應求諫之。是屏諫也。",
    "T40n1806_001:0434c26": "是比丘如是諫時堅持不捨　拒屏諫也。",
    "T40n1806_001:0434c27": "彼比丘應三諫捨此事故乃至三諫捨者善",
    "T40n1806_001:0434c28": "　彼比丘應集僧羯磨。如諫作白已應更求。乃",
    "T40n1806_001:0434c29": "至一羯磨二羯磨亦爾。",
    "T40n1806_001:0435a01": "不捨者　拒僧諫也後戒例爾。",
    "T40n1806_001:0435a02": "僧伽婆尸沙　若僧諫時白二竟捨犯三偷",
    "T40n1806_001:0435a03": "蘭。乃至白竟捨者犯一偷蘭。白未竟捨但一",
    "T40n1806_001:0435a04": "吉羅。若未白前受破僧法堅持不捨並犯吉",
    "T40n1806_001:0435a05": "羅。尼同僧殘。不犯者。初諫便捨。若立非羯磨",
    "T40n1806_001:0435a06": "作訶諫者。若非法非律非佛所教。若破惡友",
    "T40n1806_001:0435a07": "知識。若欲破僧者。若作非法者。若為僧塔和",
    "T40n1806_001:0435a08": "尚闍梨知識作損減破者。不犯。",
    "T40n1806_001:0435a09": "十一助破僧違諫戒　佛在羅閱祇。時提婆",
    "T40n1806_001:0435a10": "達故執五法。盡形乞食著糞掃衣。常受露坐",
    "T40n1806_001:0435a11": "不食穌鹽魚及肉。以教比丘。眾僧諫時。伴黨",
    "T40n1806_001:0435a12": "比丘助破諫僧比丘舉過。佛訶責已因制此",
    "T40n1806_001:0435a13": "戒。",
    "T40n1806_001:0435a14": "若比丘有餘伴黨若一二三乃至無數　言其",
    "T40n1806_001:0435a15": "伴者。四人若過。有二順從。法順從者。以法",
    "T40n1806_001:0435a16": "教授。增戒增心增慧諷誦承受也。衣食順從",
    "T40n1806_001:0435a17": "者。給與衣被食飲床臥具醫藥。",
    "T40n1806_001:0435a18": "彼比丘語是比丘大德莫諫此比丘此比丘是",
    "T40n1806_001:0435a19": "法語比丘律語比丘此比丘所說我等喜樂此",
    "T40n1806_001:0435a20": "比丘所說我等忍可　此謂助伴黨惡諫僧",
    "T40n1806_001:0435a21": "言。調達者具明法律。我今喜樂。云何設諫為",
    "T40n1806_001:0435a22": "此過本也。",
    "T40n1806_001:0435a23": "彼比丘言大德莫作是說言此比丘是法語比",
    "T40n1806_001:0435a24": "丘律語比丘此比丘所說我等喜樂此比丘所",
    "T40n1806_001:0435a25": "說我等忍可然此比丘非法語比丘非律語比",
    "T40n1806_001:0435a26": "丘大德莫欲壞和合僧汝等當樂欲和合僧大",
    "T40n1806_001:0435a27": "德與僧和合歡喜不諍同一師學如水乳合於",
    "T40n1806_001:0435a28": "佛法中有增益安樂住　此謂諸善比丘以法",
    "T40n1806_001:0435a29": "屏諫。調達所說人法俱非勿妄受也。",
    "T40n1806_001:0435b01": "是比丘如是諫時堅持不捨彼比丘應三諫捨",
    "T40n1806_001:0435b02": "是事故乃至三諫捨者善不捨者僧伽婆尸沙",
    "T40n1806_001:0435b03": "　辨相如上。",
    "T40n1806_001:0435b04": "十二污家擯謗違諫戒　佛在舍衛國。阿濕",
    "T40n1806_001:0435b05": "婆等羈連聚落行惡污家。比丘舉過。令舍利",
    "T40n1806_001:0435b06": "弗等往彼擯舉。當作法時謗僧不受。以過白",
    "T40n1806_001:0435b07": "佛。訶諫制戒。",
    "T40n1806_001:0435b08": "若比丘依聚落　村有四種。如上。",
    "T40n1806_001:0435b09": "若城邑住　言屬王也。",
    "T40n1806_001:0435b10": "污他家　家者有男有女。污家者有四種。一",
    "T40n1806_001:0435b11": "者依家污家。一家得物又與一家。所得物處",
    "T40n1806_001:0435b12": "聞之不喜。所與物處思當報恩。即作是言。有",
    "T40n1806_001:0435b13": "與我者。我當報之。若不與我。我何故與。二者",
    "T40n1806_001:0435b14": "依利養污家。如法得利。及鉢中餘或與一居",
    "T40n1806_001:0435b15": "士。得者生念。當報其恩。若不與我。我何故與。",
    "T40n1806_001:0435b16": "三者依親友污家。若比丘依王大臣或為一居",
    "T40n1806_001:0435b17": "士。或不為一居士。便生念言。其為我者我當",
    "T40n1806_001:0435b18": "供養。不為我者我不供養。四者依僧伽藍污",
    "T40n1806_001:0435b19": "家。若比丘取僧華果與一居士。不與一居士。",
    "T40n1806_001:0435b20": "彼有得者思當供養。若不與者我不供養也。",
    "T40n1806_001:0435b21": "行惡行　彼比丘作如是等非法行也。自種",
    "T40n1806_001:0435b22": "華樹。自溉灌。自摘華。自作華鬘。以線貫繫。",
    "T40n1806_001:0435b23": "自持與人。若復教人作如上事。村有婦女。同",
    "T40n1806_001:0435b24": "床坐。同器飲食。言語戲笑。或自歌舞倡伎。或",
    "T40n1806_001:0435b25": "他作己唱和。或作俳說。或彈鼓簧吹唄作眾",
    "T40n1806_001:0435b26": "鳥鳴。或走或揚跛行。或嘯或自作弄身。或受",
    "T40n1806_001:0435b27": "雇戲笑是也。",
    "T40n1806_001:0435b28": "污他家亦見亦聞行惡行亦見亦聞　時有比",
    "T40n1806_001:0435b29": "丘。於彼止宿。著衣持鉢入村乞食。法服齊整",
    "T40n1806_001:0435c01": "行步庠序。低目直前不左右顧視。以次行乞。",
    "T40n1806_001:0435c02": "居士見已自相謂言。此是何人。低目而行。既",
    "T40n1806_001:0435c03": "不顧視亦不言笑。不相周接善言問訊。我等",
    "T40n1806_001:0435c04": "不應與其飲食。不如阿濕婆等與人周接及",
    "T40n1806_001:0435c05": "上所言。應與供養。時彼乞食困乃得之。往至",
    "T40n1806_001:0435c06": "佛所問言。住止樂不。僧和合不。不以飲食為",
    "T40n1806_001:0435c07": "苦耶。彼具白佛。便遙訶責令往設擯。",
    "T40n1806_001:0435c08": "諸比丘當語是比丘言大德污他家行惡行污",
    "T40n1806_001:0435c09": "他家亦見亦聞行惡行亦見亦聞大德汝污他",
    "T40n1806_001:0435c10": "家行惡行今可遠此聚落去不須住此　時舍",
    "T40n1806_001:0435c11": "利弗為諸居士說法令得信樂。食訖集僧為",
    "T40n1806_001:0435c12": "彼比丘作舉。作憶念便與罪。如上作羯磨已",
    "T40n1806_001:0435c13": "驅出聚落。當作法時便起謗言。餘同犯者不",
    "T40n1806_001:0435c14": "驅而獨驅我。便作是言。",
    "T40n1806_001:0435c15": "是比丘語彼比丘作如是語大德諸比丘有愛",
    "T40n1806_001:0435c16": "有恚有怖有癡有如是同罪比丘有驅者有不",
    "T40n1806_001:0435c17": "驅者　時舍利弗還白世尊具陳謗事。佛便",
    "T40n1806_001:0435c18": "遙訶令作訶諫。",
    "T40n1806_001:0435c19": "諸比丘諫言大德莫作是語有愛有怖有恚有",
    "T40n1806_001:0435c20": "癡有如是同罪比丘有驅者有不驅者而諸比",
    "T40n1806_001:0435c21": "丘不愛不恚不怖不癡大德污他家行惡行污",
    "T40n1806_001:0435c22": "他家亦見亦聞行惡行亦見亦聞是比丘如是",
    "T40n1806_001:0435c23": "諫時堅持不捨彼比丘應三諫捨此事故乃至",
    "T40n1806_001:0435c24": "三諫捨者善不捨者僧伽婆尸沙　若未白前",
    "T40n1806_001:0435c25": "言僧有愛恚怖癡。若不看書持往。及為白衣",
    "T40n1806_001:0435c26": "信使。一切突吉羅。尼同僧犯。不犯者。初語時",
    "T40n1806_001:0435c27": "捨非法訶諫。若得衣食與父母與病人。與小",
    "T40n1806_001:0435c28": "兒與妊身人。與牢獄繫人。與寺中客作者。若",
    "T40n1806_001:0435c29": "種華果自取華。乃至教人貫華持供養佛法",
    "T40n1806_001:0436a01": "僧者。一切不犯。若人欲打被賊虎狼恐怖難",
    "T40n1806_001:0436a02": "處。若擔刺來於中走避者。不犯。若渡河溝渠",
    "T40n1806_001:0436a03": "坑跳躑者不犯。若同伴在後還顧不見。而嘯",
    "T40n1806_001:0436a04": "喚者不犯。若為父母若為病人。若繫閉牢獄。",
    "T40n1806_001:0436a05": "若篤信優婆塞有病。若在獄。看書持往。若為",
    "T40n1806_001:0436a06": "塔僧病比丘事持書往反。如是不犯。",
    "T40n1806_001:0436a07": "十三惡性拒僧違諫戒　佛在拘睒彌國。尊",
    "T40n1806_001:0436a08": "者闡陀惡性拒諫反言。我應教諸大德。何以",
    "T40n1806_001:0436a09": "故。我聖主得正覺故。比丘舉過白佛。便訶責",
    "T40n1806_001:0436a10": "已而制此戒。",
    "T40n1806_001:0436a11": "若比丘惡性不受人語　不忍受人教誨也。",
    "T40n1806_001:0436a12": "於戒法中　以戒律如法教授者有七犯聚。",
    "T40n1806_001:0436a13": "波羅夷僧伽婆尸沙波逸提波羅提提舍尼偷",
    "T40n1806_001:0436a14": "蘭遮吉羅惡說。",
    "T40n1806_001:0436a15": "諸比丘如法諫已　如法如律如佛所教。",
    "T40n1806_001:0436a16": "自身不受諫語言諸大德莫向我說若好若惡",
    "T40n1806_001:0436a17": "我亦不向諸大德說若好若惡諸大德且止莫",
    "T40n1806_001:0436a18": "數諫我　此正諫戒所為事也。下二諫中條",
    "T40n1806_001:0436a19": "而誨喻。",
    "T40n1806_001:0436a20": "彼比丘諫是比丘言大德莫自身不受諫語大",
    "T40n1806_001:0436a21": "德自身當受諫語大德如法諫諸比丘諸比丘",
    "T40n1806_001:0436a22": "亦當如法諫大德如是佛弟子眾得增益展轉",
    "T40n1806_001:0436a23": "相諫展轉相教展轉懺悔是比丘如是諫時堅",
    "T40n1806_001:0436a24": "持不捨彼比丘應三諫捨是事故乃至三諫捨",
    "T40n1806_001:0436a25": "者善不捨者僧伽婆尸沙　若未白前惡性不",
    "T40n1806_001:0436a26": "受人語。一切吉羅。尼同僧犯。不犯者。若初諫",
    "T40n1806_001:0436a27": "便捨非法訶諫。非法非律非佛所說者。若為",
    "T40n1806_001:0436a28": "無知人訶諫。時應語彼言。汝和尚阿闍梨所",
    "T40n1806_001:0436a29": "行亦爾。汝當更學問誦經。若其事如是若錯",
    "T40n1806_001:0436b01": "說者皆不犯。",
    "T40n1806_001:0436b02": "諸大德。我已說十三僧伽婆尸沙法九戒初犯",
    "T40n1806_001:0436b03": "四至三諫。若比丘犯一一法。知而覆藏。應強與",
    "T40n1806_001:0436b04": "波利婆沙。行波利婆沙竟。增上與六夜摩那埵。",
    "T40n1806_001:0436b05": "行摩那埵已。應與出罪。應二十僧中出是比丘",
    "T40n1806_001:0436b06": "罪。若少一人不滿二十眾。出是比丘罪不得除。",
    "T40n1806_001:0436b07": "諸比丘亦可訶。此是時今問諸大德是中清淨",
    "T40n1806_001:0436b08": "不　三說。",
    "T40n1806_001:0436b09": "諸大德是中清淨默然故是事如是持。",
    "T40n1806_001:0436b10": "諸大德是二不定法半月半月說戒經中來。",
    "T40n1806_001:0436b11": "屏處不定戒　佛在舍衛國。迦留陀夷先俗",
    "T40n1806_001:0436b12": "友婦齋優婆私形並端正。各有繫意。時到詣",
    "T40n1806_001:0436b13": "彼共屏覆坐。說非法語。毘舍佉母闚見起過。",
    "T40n1806_001:0436b14": "疾往白佛。因訶制戒。",
    "T40n1806_001:0436b15": "若比丘共女人　人女有智未命終也。",
    "T40n1806_001:0436b16": "獨　一比丘一女人。",
    "T40n1806_001:0436b17": "在屏處　屏有二種。一者見屏。若塵若霧若黑",
    "T40n1806_001:0436b18": "闇中不相見也。聞屏者。乃至常語不聞聲處。",
    "T40n1806_001:0436b19": "覆處　上有物作蓋也。",
    "T40n1806_001:0436b20": "障處　若樹若牆若籬若衣及餘物障。",
    "T40n1806_001:0436b21": "可作婬處坐　得容行婬處也。",
    "T40n1806_001:0436b22": "說非法語　說婬欲法。",
    "T40n1806_001:0436b23": "有住信憂婆私　謂信佛法僧。歸佛歸法歸",
    "T40n1806_001:0436b24": "僧。不殺不盜不邪婬不妄語不飲酒。善憶持",
    "T40n1806_001:0436b25": "事不錯。所說實而不妄。",
    "T40n1806_001:0436b26": "於三法中以一一法說若波羅夷若僧伽婆尸",
    "T40n1806_001:0436b27": "沙若波逸提是坐比丘自言我犯是罪於三法",
    "T40n1806_001:0436b28": "中應一一治若波羅夷若僧伽婆尸沙若波逸",
    "T40n1806_001:0436b29": "提如住信憂婆私所說應如法治是比丘是名",
    "T40n1806_001:0436c01": "不定法　是中自言所趣向處所到處若坐若",
    "T40n1806_001:0436c02": "臥若作。若不自言。並如憂婆私所說治也。",
    "T40n1806_001:0436c03": "露處不定戒　佛在舍衛國。迦留陀夷初犯",
    "T40n1806_001:0436c04": "此戒。緣如前戒。但以露處二罪為異。",
    "T40n1806_001:0436c05": "若比丘共女人在露現處　謂無牆壁及餘",
    "T40n1806_001:0436c06": "物障。",
    "T40n1806_001:0436c07": "不可作婬處坐　不容行婬處也。",
    "T40n1806_001:0436c08": "作麁惡語　說婬欲不淨行。讚歎二道好惡",
    "T40n1806_001:0436c09": "也。",
    "T40n1806_001:0436c10": "有住信憂婆私於二法中以一一法說若僧伽",
    "T40n1806_001:0436c11": "婆尸沙若波逸提是坐比丘自言我犯是事於",
    "T40n1806_001:0436c12": "二法中應一一治若僧伽婆尸沙若波逸提如",
    "T40n1806_001:0436c13": "住信憂婆私所說應如法治是比丘是名不定",
    "T40n1806_001:0436c14": "法　是中若自言所趣向處所到處若坐若",
    "T40n1806_001:0436c15": "臥。或不自言。並如憂婆私所說治。是中無定",
    "T40n1806_001:0436c16": "法故言不定也。",
    "T40n1806_001:0436c17": "諸大德我已說二不定法今問諸大德是中清",
    "T40n1806_001:0436c18": "淨不　三說。",
    "T40n1806_001:0436c19": "諸大德是中清淨默然故是事如是持。",
    "T40n1806_001:0436c20": "諸大德是三十尼薩耆波逸提法半月半月說",
    "T40n1806_001:0436c21": "戒經中來。",
    "T40n1806_001:0436c22": "初畜長衣過限戒　佛在舍衛國。聽持三衣。",
    "T40n1806_001:0436c23": "不得有長。六群比丘畜多長衣。或旦起衣或",
    "T40n1806_001:0436c24": "中時衣或晡時衣。彼常經營莊嚴衣服積而",
    "T40n1806_001:0436c25": "藏舉。比丘舉過。佛便訶已因開重制。",
    "T40n1806_001:0436c26": "若比丘衣已竟　三衣是也。",
    "T40n1806_001:0436c27": "迦絺那衣已出　謂出功德衣外持也。",
    "T40n1806_001:0436c28": "畜長衣　衣有十種。長衣者。長如來八指若",
    "T40n1806_001:0436c29": "廣四指是。",
    "T40n1806_001:0437a01": "不淨施得畜若過十日　初制畜長。因阿難",
    "T40n1806_001:0437a02": "得一貴糞掃衣。欲奉迦葉恐犯故。以迦葉十",
    "T40n1806_001:0437a03": "日當還。因聽畜長齊十日。",
    "T40n1806_001:0437a04": "尼薩耆波逸提　不犯有八。若不得衣。若淨",
    "T40n1806_001:0437a05": "施。若遣與人。若失衣。若故壞。若作非衣。若",
    "T40n1806_001:0437a06": "親友意。若忘去。反上並是尼薩耆。若捨墮衣",
    "T40n1806_001:0437a07": "不捨更貿餘衣。一尼薩耆波逸提一突吉羅。",
    "T40n1806_001:0437a08": "此捨墮衣應捨與僧。乃至一人不得別眾。捨",
    "T40n1806_001:0437a09": "不成捨突吉羅。比丘尼同犯。下三眾乃至下",
    "T40n1806_001:0437a10": "戒並犯吉羅。不犯者。十日內若轉淨施。若遣",
    "T40n1806_001:0437a11": "與人。若賊奪想。若失想。若燒想漂想。若奪衣",
    "T40n1806_001:0437a12": "失衣取著。若他與作被。若付衣者遠行水陸",
    "T40n1806_001:0437a13": "道斷。如是不淨施。不與人皆不犯。",
    "T40n1806_001:0437a14": "二離衣宿戒　佛在舍衛國。六群持衣囑親",
    "T40n1806_001:0437a15": "友往人間行。彼為出衣曬之。比丘問言。佛聽",
    "T40n1806_001:0437a16": "畜三衣。不得有長。此是誰衣。具答被訶。白佛",
    "T40n1806_001:0437a17": "竟因制此戒。",
    "T40n1806_001:0437a18": "若比丘衣已竟迦絺那衣已出　並是上解。",
    "T40n1806_001:0437a19": "三衣中　僧伽梨欝多羅僧安陀會衣者有十",
    "T40n1806_001:0437a20": "種也。",
    "T40n1806_001:0437a21": "離一一衣異處宿　不失衣者。僧伽藍裏有",
    "T40n1806_001:0437a22": "一界。失衣者。僧伽藍裏有若干界。如是樹場",
    "T40n1806_001:0437a23": "車船村舍堂庫倉界別亦爾。此僧伽藍四種",
    "T40n1806_001:0437a24": "如上。樹者與人等量足蔭加坐。場者洽五穀",
    "T40n1806_001:0437a25": "處。車者若迴轉處。船界亦爾。村者四種。堂者",
    "T40n1806_001:0437a26": "相多敞露。庫者積藏諸物。倉者儲積米穀。阿",
    "T40n1806_001:0437a27": "蘭若者無界。八樹中間間別七弓。弓長中肘",
    "T40n1806_001:0437a28": "四肘量也。伽藍界者。此伽藍界非彼伽藍界。",
    "T40n1806_001:0437a29": "非彼樹界乃至庫藏倉界。餘者作句亦如是。",
    "T40n1806_001:0437b01": "僧伽藍界者。在伽藍邊中人用石若磚擲所",
    "T40n1806_001:0437b02": "及處。是名衣界。乃至庫藏界亦爾。比丘置衣",
    "T40n1806_001:0437b03": "在伽藍中。乃至在樹下宿。明相未出。若捨衣",
    "T40n1806_001:0437b04": "若手捉衣。若至擲石所及處。若不捨衣若不",
    "T40n1806_001:0437b05": "手捉衣。若不至擲石所及處。明相出隨所離",
    "T40n1806_001:0437b06": "衣。尼薩耆波逸提也。",
    "T40n1806_001:0437b07": "除僧羯磨　時比丘得乾痟病。糞掃僧伽梨",
    "T40n1806_001:0437b08": "極重。有因緣事人間遊行不堪持行。以事白",
    "T40n1806_001:0437b09": "佛。佛令三乞已白二離。",
    "T40n1806_001:0437b10": "尼薩耆波逸提　除三衣已若離餘衣吉羅。",
    "T40n1806_001:0437b11": "尼同僧犯。不犯者。僧作羯磨明相未出。若手",
    "T40n1806_001:0437b12": "捉衣若捨衣。若至擲石所及處。若奪想。若水",
    "T40n1806_001:0437b13": "陸道斷急難。若賊惡獸強者所執。或命梵難",
    "T40n1806_001:0437b14": "若不捨衣。及不至擲石及處。不犯也。",
    "T40n1806_001:0437b15": "三月望衣過限戒　佛在舍衛國。但三衣比",
    "T40n1806_001:0437b16": "丘有僧伽梨。故爛十日中間便不能辦。聽畜",
    "T40n1806_001:0437b17": "長衣。為滿足故。六群比丘取同衣不足者浣",
    "T40n1806_001:0437b18": "染點淨寄人遊行。比丘舉過。佛訶制戒。",
    "T40n1806_001:0437b19": "若比丘衣已竟迦絺那衣已出若比丘得非時",
    "T40n1806_001:0437b20": "衣　時者。無迦絺那衣自恣後一月。有迦絺",
    "T40n1806_001:0437b21": "那衣自恣後五月。非時者。謂過此限。",
    "T40n1806_001:0437b22": "欲須便受受已疾成若足者善　若十日中同",
    "T40n1806_001:0437b23": "衣足者。裁割如上。不者至十一日。隨衣多少",
    "T40n1806_001:0437b24": "並犯捨墮。",
    "T40n1806_001:0437b25": "若不足者得畜一月為滿足故　若同衣不足",
    "T40n1806_001:0437b26": "者至十一日同衣足者。即十一日應如上作。",
    "T40n1806_001:0437b27": "違者至十二日隨衣並犯。乃至二十九日亦",
    "T40n1806_001:0437b28": "爾。至三十日若足不足同衣不同即日並如",
    "T40n1806_001:0437b29": "上法。",
    "T40n1806_001:0437c01": "若過畜者尼薩耆波逸提　比丘尼同犯。不",
    "T40n1806_001:0437c02": "犯者。若十日內同衣足作。乃至三十日即日",
    "T40n1806_001:0437c03": "作衣。餘有緣同長衣戒。",
    "T40n1806_001:0437c04": "四取非親尼衣戒　佛在羅閱祇。蓮華色尼",
    "T40n1806_001:0437c05": "持食往山與諸上座。彼有比丘著弊故納。尼",
    "T40n1806_001:0437c06": "脫所著貴價換之。後著弊衣。為佛怪問。訶彼",
    "T40n1806_001:0437c07": "比丘因制此戒。",
    "T40n1806_001:0437c08": "若比丘從非親里比丘尼　非親里者。非父",
    "T40n1806_001:0437c09": "母親及非七世。反上是親。若非親里亦不籌",
    "T40n1806_001:0437c10": "量可不。若是親里則便籌量。知有無可取不",
    "T40n1806_001:0437c11": "可取若好若惡若新若故等也。",
    "T40n1806_001:0437c12": "取衣　衣有十種。尼著弊衣具白世尊。佛言。",
    "T40n1806_001:0437c13": "不應如是。聽畜五衣完堅者。餘衣隨意淨施",
    "T40n1806_001:0437c14": "若與人。何以故。婦人著上衣服。猶尚不好。何",
    "T40n1806_001:0437c15": "況弊故也。",
    "T40n1806_001:0437c16": "除貿易　時二部僧得衣共分。二部錯得。佛",
    "T40n1806_001:0437c17": "言。聽互貿衣。言貿易者。以衣貿衣若非衣。或",
    "T40n1806_001:0437c18": "以非衣貿衣若鍼若筒若刀若線若小段物。",
    "T40n1806_001:0437c19": "乃至一丸藥貿衣者是。",
    "T40n1806_001:0437c20": "尼薩耆波逸提　比丘尼吉羅。不犯者。從親",
    "T40n1806_001:0437c21": "尼邊取衣。若貿易得。若為僧為佛圖取者不",
    "T40n1806_001:0437c22": "犯。",
    "T40n1806_001:0437c23": "五使非親尼浣故衣戒　佛在舍衛國。迦留",
    "T40n1806_001:0437c24": "陀夷及偷蘭難陀尼貌各端正。俱有繫意。坐",
    "T40n1806_001:0437c25": "失不淨污安陀會。令尼浣之。比丘以過白佛。",
    "T40n1806_001:0437c26": "因訶而制。",
    "T40n1806_001:0437c27": "若比丘令非親里　如上說。",
    "T40n1806_001:0437c28": "比丘尼　若非親式叉尼沙彌尼浣染打故衣",
    "T40n1806_001:0437c29": "突吉羅。",
    "T40n1806_001:0438a01": "浣故衣　故衣者。下至一經身著。新衣浣染",
    "T40n1806_001:0438a02": "打者突吉羅。",
    "T40n1806_001:0438a03": "若染若打是尼薩耆波逸提　若語使浣染",
    "T40n1806_001:0438a04": "打。若俱為者三尼薩耆波逸提。互不為者隨",
    "T40n1806_001:0438a05": "有吉羅。不犯者。若病時使浣染打。若為僧佛",
    "T40n1806_001:0438a06": "圖若借他衣浣染打者不犯。",
    "T40n1806_001:0438a07": "六從非親俗人乞衣戒　佛在舍衛國。時跋",
    "T40n1806_001:0438a08": "難陀為人說法。從索所著衣。俛仰與已單衣",
    "T40n1806_001:0438a09": "入城。便云。祇桓中被賊。諸俗譏嫌。比丘舉",
    "T40n1806_001:0438a10": "過。佛便制戒。",
    "T40n1806_001:0438a11": "若比丘從非親里居士若居士婦乞衣　解文",
    "T40n1806_001:0438a12": "如上。",
    "T40n1806_001:0438a13": "除餘時尼薩耆波逸提　比丘尼同犯。",
    "T40n1806_001:0438a14": "餘時者若奪衣　時比丘被賊剝衣。裸形而",
    "T40n1806_001:0438a15": "行。佛言。不爾。得突吉羅。若有此者。當以軟",
    "T40n1806_001:0438a16": "草樹葉覆形。應往寺邊若取長。若知友邊取。",
    "T40n1806_001:0438a17": "若無者僧中問取可分衣。若無者問取僧衣",
    "T40n1806_001:0438a18": "臥具。若不與者自開庫看。若褥敷氈被摘解",
    "T40n1806_001:0438a19": "取裁作衣。出外乞衣。若得衣已還浣染縫治",
    "T40n1806_001:0438a20": "安著本處。若不還本處如法治。",
    "T40n1806_001:0438a21": "失衣燒衣漂衣　緣同上也。",
    "T40n1806_001:0438a22": "是謂餘時　不犯者。若奪失等緣從非親乞。",
    "T40n1806_001:0438a23": "若從親乞。若從出家人乞。或為他乞。他為己",
    "T40n1806_001:0438a24": "乞。或不求而得。並不名犯。",
    "T40n1806_001:0438a25": "七過分取衣戒　佛在舍衛國。多比丘遇賊",
    "T40n1806_001:0438a26": "失衣。來到祇桓。有信聞之多送衣與。比丘",
    "T40n1806_001:0438a27": "言。止便為供養。已有三衣。故不須也。六群令",
    "T40n1806_001:0438a28": "取持以與我。遂更受之。比丘舉過。佛因制",
    "T40n1806_001:0438a29": "戒。",
    "T40n1806_001:0438b01": "若比丘失衣奪衣燒衣漂衣　若失一衣不應",
    "T40n1806_001:0438b02": "取。若失二衣。餘二衣二重三重四重者。應",
    "T40n1806_001:0438b03": "摘作僧伽梨若欝多羅僧若安多會。",
    "T40n1806_001:0438b04": "若非親里居士居士婦　並如上解。",
    "T40n1806_001:0438b05": "自恣請多與衣　若自恣多與衣者。若細若",
    "T40n1806_001:0438b06": "薄若不牢。應取作二重三重四重。當安緣作。",
    "T40n1806_001:0438b07": "當肩上揲垢膩處。應安鉤紐。若有餘殘。語居",
    "T40n1806_001:0438b08": "上言。此餘殘衣裁作何等。若檀越言。我不",
    "T40n1806_001:0438b09": "以失衣故與。我曹自與大德耳。若欲受者便",
    "T40n1806_001:0438b10": "應受之。",
    "T40n1806_001:0438b11": "是比丘當知足受衣　若三衣都失。彼應知",
    "T40n1806_001:0438b12": "足受衣。知足有二種。在家人知足者。隨白衣",
    "T40n1806_001:0438b13": "所與衣受之。出家人知足者。三衣也。",
    "T40n1806_001:0438b14": "若過者　謂失一受一。都失受三之例。",
    "T40n1806_001:0438b15": "尼薩耆波逸提　比丘尼同犯。不犯者。若知",
    "T40n1806_001:0438b16": "足取衣。若減知足取。若多與衣。若細薄不牢",
    "T40n1806_001:0438b17": "若二三重作。有餘如上語知。不犯。",
    "T40n1806_001:0438b18": "八勸居士增衣價戒　佛在舍衛國。居士夫",
    "T40n1806_001:0438b19": "婦共議云。跋難陀是我知舊。持是衣價買衣",
    "T40n1806_001:0438b20": "與之。乞食比丘聞已告知。後往彼家勸令當",
    "T40n1806_001:0438b21": "須廣大新好堅緻。俗人譏嫌。比丘舉過。佛便",
    "T40n1806_001:0438b22": "制戒。",
    "T40n1806_001:0438b23": "若比丘居士居士婦　如上說。",
    "T40n1806_001:0438b24": "為比丘辦衣價　謂以若錢若金銀真珠琉璃。",
    "T40n1806_001:0438b25": "若玉石若瓔珞生像乃至十種衣。",
    "T40n1806_001:0438b26": "具如是衣價與某甲比丘是比丘先不受自恣",
    "T40n1806_001:0438b27": "請　若自恣問須何等衣。佛聽比丘少欲知",
    "T40n1806_001:0438b28": "足索不如者。",
    "T40n1806_001:0438b29": "到居士家作如是說善哉居士為我買如是衣",
    "T40n1806_001:0438c01": "與我為好故　求有二種。言求價者。檀越與",
    "T40n1806_001:0438c02": "作大價衣。乃至求增一錢十六分之一分。言",
    "T40n1806_001:0438c03": "求衣者。語居士言作廣長衣。乃至增一線者。",
    "T40n1806_001:0438c04": "若得衣者尼薩耆波逸提　比丘尼同犯。不",
    "T40n1806_001:0438c05": "犯者。先受自恣請而往求索知足。於求中減",
    "T40n1806_001:0438c06": "少作。從親里求。從出家人求。或為他求。他為",
    "T40n1806_001:0438c07": "己求。若不求自得者。",
    "T40n1806_001:0438c08": "九勸二家增衣價戒　佛在舍衛國。有二居",
    "T40n1806_001:0438c09": "士。夫婦共議欲與跋難陀買衣。乞食比丘聞",
    "T40n1806_001:0438c10": "已具告。彼到二家語令共作。居士譏嫌。比丘",
    "T40n1806_001:0438c11": "舉過。佛因訶制戒。",
    "T40n1806_001:0438c12": "若比丘二居士居士婦與比丘辦衣價買如是",
    "T40n1806_001:0438c13": "衣與某甲比丘是比丘先不受自恣請到二居",
    "T40n1806_001:0438c14": "士家作如是言善哉居士辦如是衣價與我共",
    "T40n1806_001:0438c15": "作一衣為好故若得衣者尼薩耆波逸提　戒",
    "T40n1806_001:0438c16": "相成犯開通並如前戒。",
    "T40n1806_001:0438c17": "十過限急索衣戒　佛在舍衛羅閱城。大臣",
    "T40n1806_001:0438c18": "與跋難陀親厚往來。遣送衣價。彼將衣價付",
    "T40n1806_001:0438c19": "淨主已。因事急索致令被罰。諸俗譏嫌。比丘",
    "T40n1806_001:0438c20": "舉過。佛因制戒。",
    "T40n1806_001:0438c21": "若比丘若王　得自在無所屬。",
    "T40n1806_001:0438c22": "若大臣　在王左右。",
    "T40n1806_001:0438c23": "若婆羅門　有生婆羅門。",
    "T40n1806_001:0438c24": "若居士　除王大臣婆羅門諸在家者是。",
    "T40n1806_001:0438c25": "居士婦　在家婦人。",
    "T40n1806_001:0438c26": "遣使為比丘送衣價　如上說。",
    "T40n1806_001:0438c27": "持如是衣價與某甲比丘彼使至比丘所語比",
    "T40n1806_001:0438c28": "丘言。大德。今為汝故送是衣價受取。是比丘語",
    "T40n1806_001:0438c29": "彼使如是言。我不應受此衣價。我若須衣合時",
    "T40n1806_001:0439a01": "清淨當受。彼使語比丘言。大德。有執事人不。比",
    "T40n1806_001:0439a02": "丘應語言。有若僧伽藍民若優婆塞。此是比丘",
    "T40n1806_001:0439a03": "執事人。常為諸比丘執事。時彼使往執事人所",
    "T40n1806_001:0439a04": "與衣價已。還到比丘所。如是言。大德。所示某甲",
    "T40n1806_001:0439a05": "執事人我已與衣價。大德知時往彼當得衣須",
    "T40n1806_001:0439a06": "衣比丘當往執事人所。若二反三反為作憶念",
    "T40n1806_001:0439a07": "應語言我須衣　憶念者。若執事人若在家",
    "T40n1806_001:0439a08": "若在市肆若在作處。應至彼處一反二反三",
    "T40n1806_001:0439a09": "反語言。我今須衣與我作者是也。",
    "T40n1806_001:0439a10": "若二反三反為作憶念得衣者善若不得衣四",
    "T40n1806_001:0439a11": "反五反六反在前默然立　彼執事人若在家",
    "T40n1806_001:0439a12": "在市作處。到彼前默然立。執事人問。何緣此",
    "T40n1806_001:0439a13": "立。比丘報言。汝自知之。若彼人言今我不知。",
    "T40n1806_001:0439a14": "餘人知者比丘當語。彼人知之。是默然相也。",
    "T40n1806_001:0439a15": "若四反五反六反在前默然住得衣者善　若",
    "T40n1806_001:0439a16": "作一反語破二反默然。乃至三反語破六反",
    "T40n1806_001:0439a17": "默然也。",
    "T40n1806_001:0439a18": "若不得衣過是求得衣者尼薩耆波逸提　比",
    "T40n1806_001:0439a19": "丘尼同僧犯。",
    "T40n1806_001:0439a20": "若不得衣從所得衣價處若自往若遣使往",
    "T40n1806_001:0439a21": "語言汝先遣使持衣價與某甲比丘是比丘竟",
    "T40n1806_001:0439a22": "不得衣汝還取莫使失此是時　不犯者。若",
    "T40n1806_001:0439a23": "遣使告知。若彼言我今不須即相布施。是比",
    "T40n1806_001:0439a24": "丘以時軟語方便索衣。若為作波利迦羅故。",
    "T40n1806_001:0439a25": "與以時軟語索。若方便索得者。",
    "T40n1806_001:0439a26": "十一綿作臥具戒　佛在曠野國。六群比丘",
    "T40n1806_001:0439a27": "至養蠶家。索未成綿及已成綿并雜野蠶綿",
    "T40n1806_001:0439a28": "以作臥具。又看暴繭。居士譏嫌言害生命無",
    "T40n1806_001:0439a29": "有正法。比丘舉過。佛因制戒。",
    "T40n1806_001:0439b01": "若比丘雜　若毳若劫貝若衣及餘縷雜也。",
    "T40n1806_001:0439b02": "野蠶綿作新臥具尼薩耆　是中捨者。若斧",
    "T40n1806_001:0439b03": "若斤剉斬。和泥以塗壁也。",
    "T40n1806_001:0439b04": "波逸提　自作教他成者俱犯。不成者吉羅。",
    "T40n1806_001:0439b05": "為他作成者吉羅。尼突吉羅。不犯者。若得已",
    "T40n1806_001:0439b06": "成者斧斬和泥以塗埵也。",
    "T40n1806_001:0439b07": "十二黑毛臥具戒　佛在毘舍離。諸梨車子",
    "T40n1806_001:0439b08": "多行邪行。作黑毛氈披體夜行。使人不見。六",
    "T40n1806_001:0439b09": "群比丘見便故作之。梨車譏嫌。比丘舉過。佛",
    "T40n1806_001:0439b10": "因制戒。",
    "T40n1806_001:0439b11": "若比丘以新純黑　若生黑或染黑。",
    "T40n1806_001:0439b12": "羺羊毛作新臥具者尼薩耆波逸提　自作教",
    "T40n1806_001:0439b13": "他為他犯相並如前戒。尼突吉羅。不犯者。若",
    "T40n1806_001:0439b14": "得已成者。若割裁壞。若細薄疊作兩重。若小",
    "T40n1806_001:0439b15": "坐具。若作褥若作帽作袾作攝熱巾。或作裹",
    "T40n1806_001:0439b16": "革屣巾。一切不犯。",
    "T40n1806_001:0439b17": "十三白毛臥具戒　佛在舍衛國。六群比丘",
    "T40n1806_001:0439b18": "純以白毛作新臥具。居士譏嫌如王大臣。比",
    "T40n1806_001:0439b19": "丘舉過。佛因訶制。",
    "T40n1806_001:0439b20": "若比丘作新臥具應用二分純黑羊毛三分白",
    "T40n1806_001:0439b21": "或生白或染白。",
    "T40n1806_001:0439b22": "四分尨　頭上毛耳上毛。若脚上毛若餘尨",
    "T40n1806_001:0439b23": "色毛也。欲作四十鉢羅臥具者。二十鉢羅黑。",
    "T40n1806_001:0439b24": "十鉢羅白。十鉢羅尨。乃至作二十鉢羅臥具",
    "T40n1806_001:0439b25": "準上可知也。",
    "T40n1806_001:0439b26": "若比丘不用二分黑三分白四分尨作新臥具",
    "T40n1806_001:0439b27": "者尼薩耆波逸提　自作教他若為他作並同",
    "T40n1806_001:0439b28": "上也。尼突吉羅。不犯者。若應量作。若得已成",
    "T40n1806_001:0439b29": "者。餘同前戒。",
    "T40n1806_001:0439c01": "十四減六年臥具戒　佛在舍衛國。六群比",
    "T40n1806_001:0439c02": "丘嫌故臥具或重或輕或厚或薄。不捨故者",
    "T40n1806_001:0439c03": "而更作新。常營求藏積眾多。比丘舉過。佛訶",
    "T40n1806_001:0439c04": "制戒。",
    "T40n1806_001:0439c05": "若比丘作新臥具持至六年若減六年不捨故",
    "T40n1806_001:0439c06": "而更作新　若自作教他為他並同前戒。",
    "T40n1806_001:0439c07": "除僧羯磨　有比丘得乾痟病。糞掃臥具重",
    "T40n1806_001:0439c08": "不堪持行。佛言。從僧三乞更作新者。當白二",
    "T40n1806_001:0439c09": "與之也。",
    "T40n1806_001:0439c10": "尼薩耆波逸提　尼犯吉羅。不犯者。僧聽及",
    "T40n1806_001:0439c11": "滿六年減六年捨故更作新。若得已成者若",
    "T40n1806_001:0439c12": "無若他與作俱不犯。",
    "T40n1806_001:0439c13": "十五不揲坐具戒　佛在舍衛。遣人請食。常",
    "T40n1806_001:0439c14": "法請後遍行諸房見。故坐具處處狼藉無人",
    "T40n1806_001:0439c15": "收攝。由諸比丘嫌其厚薄輕重更作新者。乃",
    "T40n1806_001:0439c16": "制故者揲新。六群違制。比丘舉過。佛制此",
    "T40n1806_001:0439c17": "戒。",
    "T40n1806_001:0439c18": "若比丘作新坐具當取故者縱廣一磔手揲新",
    "T40n1806_001:0439c19": "者上以壞色故　彼作新坐具時。若故者未",
    "T40n1806_001:0439c20": "壞未有穿孔。當取浣染治之。牽挽令舒裁。取",
    "T40n1806_001:0439c21": "方一磔手揲著新者上。若揲邊中央。以壞色",
    "T40n1806_001:0439c22": "故也。",
    "T40n1806_001:0439c23": "若作新坐具不取故者縱廣一磔手揲新者上",
    "T40n1806_001:0439c24": "用壞色者尼薩耆波逸提　自作教他為他成",
    "T40n1806_001:0439c25": "犯如上。尼犯吉羅。不犯者。裁取故者揲新者",
    "T40n1806_001:0439c26": "上。若彼自無更作新者。若他為作。若得成者。",
    "T40n1806_001:0439c27": "若純故者。並不犯。",
    "T40n1806_001:0439c28": "十六持羊毛過限戒　佛在舍衛國。時跋難",
    "T40n1806_001:0439c29": "陀得羊毛貫杖頭而行。居士譏言販賣羊毛。",
    "T40n1806_001:0440a01": "比丘舉過。佛因制戒。",
    "T40n1806_001:0440a02": "若比丘道路行得羊毛若無人持得自持乃至",
    "T40n1806_001:0440a03": "三由旬　若道行若住處得羊毛。若須應取。",
    "T40n1806_001:0440a04": "無人持自持至三由旬。若有人者語言。我有",
    "T40n1806_001:0440a05": "此物助我持乃至彼處。比丘於此中間不得",
    "T40n1806_001:0440a06": "佐持者吉羅。若令尼四眾持過三由旬吉羅。",
    "T40n1806_001:0440a07": "除羊毛若持餘衣若麻等吉羅。若擔餘物杖",
    "T40n1806_001:0440a08": "頭者吉羅。",
    "T40n1806_001:0440a09": "若無人持自持過三由旬尼薩耆波逸提　比",
    "T40n1806_001:0440a10": "丘尼吉羅。不犯者。若持至三由旬若減三由",
    "T40n1806_001:0440a11": "旬。有人語持中間不助。使尼四眾齊三由旬。",
    "T40n1806_001:0440a12": "若擔毳莊毳繩若擔頭上毛作帽巾者得。",
    "T40n1806_001:0440a13": "十七使非親尼浣羊毛戒　佛在迦維羅衛。",
    "T40n1806_001:0440a14": "六群比丘取羊毛使尼浣染擗之。時姨母尼",
    "T40n1806_001:0440a15": "為染毛故污色在手。住佛所禮足而立。佛知",
    "T40n1806_001:0440a16": "故問訶而制戒。",
    "T40n1806_001:0440a17": "若比丘使非親里比丘尼浣染擗羊毛者尼薩",
    "T40n1806_001:0440a18": "耆波逸提　比丘尼吉羅。成犯開通如浣故",
    "T40n1806_001:0440a19": "衣戒也。",
    "T40n1806_001:0440a20": "十八畜錢寶戒　佛在羅閱城。有一大臣。為",
    "T40n1806_001:0440a21": "跋難陀留其食分。兒以五錢取食。跋難陀來",
    "T40n1806_001:0440a22": "取錢寄市肆上。居士共嫌。比丘訶責。王共臣",
    "T40n1806_001:0440a23": "論。佛廣說喻因訶制戒。",
    "T40n1806_001:0440a24": "若比丘自手捉錢　上有文像。",
    "T40n1806_001:0440a25": "若金銀若教人捉若置地受尼薩耆　是中捨",
    "T40n1806_001:0440a26": "者。彼有信樂守園人若優婆塞當語言。此是",
    "T40n1806_001:0440a27": "我所不應。汝當知之。若彼取還與比丘者。當",
    "T40n1806_001:0440a28": "為彼人物故受勅淨人使掌之。若得淨衣鉢。",
    "T40n1806_001:0440a29": "應持貿易受持之。若彼優婆塞取已與比丘",
    "T40n1806_001:0440b01": "淨衣鉢者。應取持之。",
    "T40n1806_001:0440b02": "波逸提　比丘尼同犯。若不語彼人知是看",
    "T40n1806_001:0440b03": "是突吉羅。不犯者。若語言知是看是如上捨",
    "T40n1806_001:0440b04": "法。若彼人不肯與衣者。餘比丘當語言。佛有",
    "T40n1806_001:0440b05": "教。為淨故與汝。應還他物。若又不與。自往語",
    "T40n1806_001:0440b06": "言。佛教比丘作淨與汝。汝應與僧塔和尚知",
    "T40n1806_001:0440b07": "識及本施主。不欲令失彼信施故也。",
    "T40n1806_001:0440b08": "十九貿錢寶戒　佛在羅閱祇。時跋難陀往",
    "T40n1806_001:0440b09": "市肆上以錢易錢。居士譏嫌言善能賣買。比",
    "T40n1806_001:0440b10": "丘聞告。佛訶制戒。",
    "T40n1806_001:0440b11": "若比丘種種賣買者　若已成金未成金已",
    "T40n1806_001:0440b12": "成未成金。銀亦三種。錢唯一種。交互相易。",
    "T40n1806_001:0440b13": "錢者八種。金銀銅鐵白鑞鈆錫木錢胡膠八",
    "T40n1806_001:0440b14": "種錢也。",
    "T40n1806_001:0440b15": "尼薩耆波逸提　比丘尼同犯。餘捨法開通",
    "T40n1806_001:0440b16": "索寶方便並如前戒。不犯者。若以錢寶貿瓔",
    "T40n1806_001:0440b17": "珞具。以錢易錢。為佛法僧者是。",
    "T40n1806_001:0440b18": "二十販賣戒　佛在舍衛國。時跋難陀往無",
    "T40n1806_001:0440b19": "住處村。以生薑易食。食已持去。舍利弗後至",
    "T40n1806_001:0440b20": "乞食。檀越以跋難陀事徵之。慚愧無言。又共",
    "T40n1806_001:0440b21": "外道博衣悔而不得。比丘舉過。佛因制戒。",
    "T40n1806_001:0440b22": "若比丘種種　以時藥易時非時七日盡形波",
    "T40n1806_001:0440b23": "利迦羅。如是互易乃至以衣易衣。",
    "T40n1806_001:0440b24": "販賣　謂價直一錢數數上下。增賣者價直",
    "T40n1806_001:0440b25": "一錢言直三錢。重增賣者價直一錢言直五",
    "T40n1806_001:0440b26": "錢。買亦如是犯也。",
    "T40n1806_001:0440b27": "尼薩耆波逸提　比丘尼同犯。不犯者。聽五",
    "T40n1806_001:0440b28": "眾出家人共易。應自審定。不相高下如市道",
    "T40n1806_001:0440b29": "法。不得與餘人貿易。令淨人貿。若悔聽還。若",
    "T40n1806_001:0440c01": "酥油相易者不犯。",
    "T40n1806_001:0440c02": "二十一畜鉢過限戒　佛在舍衛。六群畜鉢。",
    "T40n1806_001:0440c03": "惡者置之常覓好鉢。畜之遂多。居士遊觀便",
    "T40n1806_001:0440c04": "譏。似陶師瓦肆無異。比丘舉過。佛便訶責而",
    "T40n1806_001:0440c05": "制此戒。",
    "T40n1806_001:0440c06": "若比丘畜長鉢　有六種。鐵鉢。黑鉢。赤鉢。蘇",
    "T40n1806_001:0440c07": "摩國鉢。鳥伽羅國鉢。憂伽賒國鉢。大要有",
    "T40n1806_001:0440c08": "二。鐵鉢泥鉢。大者三斗。小者一斗半。此是",
    "T40n1806_001:0440c09": "鉢量。如是應持應淨施。",
    "T40n1806_001:0440c10": "不淨施　淨施不淨施相對八門。如長衣戒",
    "T40n1806_001:0440c11": "不異也。",
    "T40n1806_001:0440c12": "齊十日　時阿難得貴價鉢欲奉迦葉。以常",
    "T40n1806_001:0440c13": "用故十日當還。恐犯捨墮以事白佛。便開制",
    "T40n1806_001:0440c14": "至於十日。",
    "T40n1806_001:0440c15": "過者尼薩耆波逸提　尼同犯。辨相開通如",
    "T40n1806_001:0440c16": "長衣戒。",
    "T40n1806_001:0440c17": "二十二非分乞鉢戒　佛在舍衛國。跋難陀",
    "T40n1806_001:0440c18": "鉢破。求多鉢畜。居士計會乃知多受便譏嫌",
    "T40n1806_001:0440c19": "言。受取無厭。比丘以過白佛。因訶制戒。",
    "T40n1806_001:0440c20": "若比丘畜鉢減五綴不漏　相去兩指間一綴",
    "T40n1806_001:0440c21": "也。",
    "T40n1806_001:0440c22": "更求新鉢為好故　若滿五綴不漏更求新者",
    "T40n1806_001:0440c23": "吉羅。",
    "T40n1806_001:0440c24": "尼薩耆　是中捨者。於此住處僧中捨鉢。已",
    "T40n1806_001:0440c25": "單白受懺便說罪名種相。責心生厭離。鉢若",
    "T40n1806_001:0440c26": "好者應奪留置取最下不如者與之。便作單",
    "T40n1806_001:0440c27": "白以鉢次第向上座易之。持上座鉢與次座。",
    "T40n1806_001:0440c28": "若與彼比丘。如是展轉乃至下座也。",
    "T40n1806_001:0440c29": "波逸提　比丘尼同犯。",
    "T40n1806_001:0441a01": "彼比丘應往僧中捨展轉取最下鉢與之令持",
    "T40n1806_001:0441a02": "乃至破應持此是時　僧以下鉢白二與彼。",
    "T40n1806_001:0441a03": "應守護。不得著瓦石落處倚杖刀下。著懸物",
    "T40n1806_001:0441a04": "下道中石上果樹下及不平地。不得著戶牖",
    "T40n1806_001:0441a05": "內戶扉下若床下床角。除暫著。不得著兩床",
    "T40n1806_001:0441a06": "間。及立蕩鉢。乃至足令破。彼不應故壞故失。",
    "T40n1806_001:0441a07": "非鉢用者吉羅。不犯者。若五綴漏若減漏求",
    "T40n1806_001:0441a08": "新者。若從親索。若從出家人索。若為他他為",
    "T40n1806_001:0441a09": "己不求而得。若施次得。若自有價買畜者皆",
    "T40n1806_001:0441a10": "不犯。",
    "T40n1806_001:0441a11": "二十三乞縷使非親織師戒　佛在舍衛國。",
    "T40n1806_001:0441a12": "跋難陀縫僧伽梨。乞線。遂多持線使織。自作",
    "T40n1806_001:0441a13": "繀看織。居士譏嫌。比丘舉過。訶制此戒。",
    "T40n1806_001:0441a14": "若比丘自乞縷線　彼在處處乞縷線者。十",
    "T40n1806_001:0441a15": "種衣縷。",
    "T40n1806_001:0441a16": "使非親里織師織作衣　若織師與線者俱親",
    "T40n1806_001:0441a17": "里不犯。與線者非親吉羅。看織自織作繀吉",
    "T40n1806_001:0441a18": "羅也。",
    "T40n1806_001:0441a19": "尼薩耆波逸提　比丘尼同犯。不犯者。二俱",
    "T40n1806_001:0441a20": "親里若自織作鉢囊革屣囊針氈禪帶腰帶帽",
    "T40n1806_001:0441a21": "袜攝熱巾裹革屣巾者得也。",
    "T40n1806_001:0441a22": "二十四勸織師增縷戒　佛在舍衛國。居士",
    "T40n1806_001:0441a23": "出線與織師。為跋難陀作衣。彼後至家擇取",
    "T40n1806_001:0441a24": "好線與織師織。又許與價。居士譏嫌。比丘舉",
    "T40n1806_001:0441a25": "過。佛因訶制。",
    "T40n1806_001:0441a26": "若比丘居士居士婦使織師為比丘織作衣彼",
    "T40n1806_001:0441a27": "比丘先不受自恣請　若居士與比丘貴價",
    "T40n1806_001:0441a28": "衣。聽少欲知足索不如者隨意也。",
    "T40n1806_001:0441a29": "便往織師所語言此衣為我作與我極好織令",
    "T40n1806_001:0441b01": "廣大堅緻我當多少與汝價是比丘與價乃至",
    "T40n1806_001:0441b02": "一食直若得衣者尼薩耆波逸提　若求衣不",
    "T40n1806_001:0441b03": "得突吉羅。尼同犯。不犯者。減少求。從親里",
    "T40n1806_001:0441b04": "索。出家人索。他為己者是也。",
    "T40n1806_001:0441b05": "二十五奪比丘衣戒　佛在舍衛國。難陀弟",
    "T40n1806_001:0441b06": "子善能勸化。跋難陀意欲共遊行。便先與衣。",
    "T40n1806_001:0441b07": "餘比丘言。彼癡不知誦戒說戒布薩羯磨。後",
    "T40n1806_001:0441b08": "去不隨。彼即奪衣。比丘訶舉。佛因制戒。",
    "T40n1806_001:0441b09": "若比丘先與比丘衣後瞋恚若自奪若教人奪",
    "T40n1806_001:0441b10": "還我衣來不與汝　若瞋自奪及教人奪而藏",
    "T40n1806_001:0441b11": "者犯。奪未藏者吉羅。若著樹上架上床上及",
    "T40n1806_001:0441b12": "餘著處離處犯墮。取不離處者吉羅。",
    "T40n1806_001:0441b13": "彼若還衣若取衣者尼薩耆波逸提　尼同僧",
    "T40n1806_001:0441b14": "犯。不犯者。不瞋恚言。我悔不與汝。還我衣",
    "T40n1806_001:0441b15": "來。彼知心悔可即還衣。若餘人言。此比丘欲",
    "T40n1806_001:0441b16": "悔還他衣。若借他衣著。無道理還奪不犯。恐",
    "T40n1806_001:0441b17": "失恐壞。若彼人破戒破見破威儀。若被舉滅",
    "T40n1806_001:0441b18": "擯應擯。若為此事命梵難。一切奪取不藏舉",
    "T40n1806_001:0441b19": "者皆不犯。",
    "T40n1806_001:0441b20": "二十六畜七日藥過限戒　佛在舍衛。比丘",
    "T40n1806_001:0441b21": "秋月風病動形枯生瘡。佛言。有酥油生酥蜜",
    "T40n1806_001:0441b22": "脂。聽有病緣時非時服。佛在羅閱祇。畢陵伽",
    "T40n1806_001:0441b23": "徒眾大畜流漫。道俗譏責。白佛訶制。",
    "T40n1806_001:0441b24": "若比丘有病　謂醫教服爾所種藥。",
    "T40n1806_001:0441b25": "殘藥酥油生酥蜜石蜜齊七日得服　八門句",
    "T40n1806_001:0441b26": "義如前衣戒。",
    "T40n1806_001:0441b27": "若過七日服者尼薩耆　此應捨樂與僧已。",
    "T40n1806_001:0441b28": "白治罪竟還彼藥。法至第七日捨與比丘。彼",
    "T40n1806_001:0441b29": "應取食。若過七日酥油塗戶嚮。蜜石蜜與守",
    "T40n1806_001:0441c01": "園人。減七日者白二還之。比丘當取塗脚然",
    "T40n1806_001:0441c02": "燈用。",
    "T40n1806_001:0441c03": "波逸提　比丘尼同犯。不犯者。如上捨用等",
    "T40n1806_001:0441c04": "差別也。",
    "T40n1806_001:0441c05": "二十七過前求雨衣過前用戒　佛在舍衛。",
    "T40n1806_001:0441c06": "毘舍佉母請佛及僧。婢白時到。見諸比丘裸",
    "T40n1806_001:0441c07": "浴。因發八願。為佛所讚。六群常求。比丘舉",
    "T40n1806_001:0441c08": "過。佛因制戒。",
    "T40n1806_001:0441c09": "若比丘春殘一月在當求雨浴衣　雨衣者。",
    "T40n1806_001:0441c10": "比丘用雨中浴衣有十種。彼應三月十六日",
    "T40n1806_001:0441c11": "求也。",
    "T40n1806_001:0441c12": "半月應用浴　四月一日應用。",
    "T40n1806_001:0441c13": "若比丘過一月前求雨浴衣　三月十六日前",
    "T40n1806_001:0441c14": "求雨衣。",
    "T40n1806_001:0441c15": "過半月前用浴　謂四月一日前用也。",
    "T40n1806_001:0441c16": "尼薩耆波逸提　比丘尼吉羅。不犯者。若捨",
    "T40n1806_001:0441c17": "作餘用。若著而浴。若浣若舉者是不犯。",
    "T40n1806_001:0441c18": "二十八過前受急施衣過後畜戒　佛在毘蘭",
    "T40n1806_001:0441c19": "若。聽受夏衣。六群常乞衣常受衣。跋難陀異",
    "T40n1806_001:0441c20": "處安居異處受衣。佛在舍衛。安居中大臣為",
    "T40n1806_001:0441c21": "安居施。佛因開而制戒。",
    "T40n1806_001:0441c22": "若比丘十日未竟夏三月　謂七月六日已後",
    "T40n1806_001:0441c23": "十五日已前是也。",
    "T40n1806_001:0441c24": "諸比丘得急施衣　若受便得不受便失。故",
    "T40n1806_001:0441c25": "名急也。衣者有十種。",
    "T40n1806_001:0441c26": "比丘知是急施衣當受受已乃至衣時應畜",
    "T40n1806_001:0441c27": "　衣時者。自恣竟不受迦絺那衣。一月受衣五",
    "T40n1806_001:0441c28": "月。若自恣十日在。得急施衣。受已至一月五",
    "T40n1806_001:0441c29": "月畜。乃至明日自恣應受。一月五月外更增",
    "T40n1806_001:0442a01": "九日也。",
    "T40n1806_001:0442a02": "若過畜者尼薩耆波逸提　謂急施衣若過前",
    "T40n1806_001:0442a03": "若過後並犯墮。比丘尼同犯。不犯者。不過前",
    "T40n1806_001:0442a04": "不過後不犯。若奪衣失衣過前取不犯。若寄",
    "T40n1806_001:0442a05": "衣比丘遠行。水陸道斷過後不犯。",
    "T40n1806_001:0442a06": "二十九蘭若有疑離衣過限戒　佛在舍衛。比",
    "T40n1806_001:0442a07": "丘蘭若處為賊所打。并奪什物。佛令留一",
    "T40n1806_001:0442a08": "一衣置村舍內。六群寄衣遊行。同徒舉過。佛",
    "T40n1806_001:0442a09": "困制戒。",
    "T40n1806_001:0442a10": "若比丘夏三月竟後迦提一月滿　謂八月半",
    "T40n1806_001:0442a11": "後。",
    "T40n1806_001:0442a12": "在阿蘭若　去村五百弓。遮摩羅國弓長四",
    "T40n1806_001:0442a13": "肘。用中肘量也。",
    "T40n1806_001:0442a14": "若有疑　疑有賊盜。",
    "T40n1806_001:0442a15": "恐懼處　中有恐怖賊盜。",
    "T40n1806_001:0442a16": "比丘在如是處住三衣中欲留一一衣置村舍",
    "T40n1806_001:0442a17": "內　村者聚也。",
    "T40n1806_001:0442a18": "諸比丘有因緣離衣宿乃至六夜　若彼有緣",
    "T40n1806_001:0442a19": "離衣宿第七夜。明相未出前。若捨若捉衣。若",
    "T40n1806_001:0442a20": "至擲石所及處。反上成犯。",
    "T40n1806_001:0442a21": "若過者尼薩耆波逸提　開緣如前離衣戒。",
    "T40n1806_001:0442a22": "三十迴僧物戒　佛在舍衛。居士飯僧施衣。",
    "T40n1806_001:0442a23": "跋難陀聞語言。施僧者多。今可施我。居士後",
    "T40n1806_001:0442a24": "見長老比丘威儀具足便即悔歎。比丘舉過。",
    "T40n1806_001:0442a25": "佛因制戒。",
    "T40n1806_001:0442a26": "若比丘知　不知非犯。",
    "T40n1806_001:0442a27": "是僧物　有三種。僧物者。已許僧。為僧者。為",
    "T40n1806_001:0442a28": "僧故作未許僧。已與僧者。已許僧已捨與。僧",
    "T40n1806_001:0442a29": "物者。下至飲水器也。",
    "T40n1806_001:0442b01": "自求入己者　若許僧轉與塔。若許四方僧",
    "T40n1806_001:0442b02": "轉與現在僧。若僧尼若異處。若反上交互若",
    "T40n1806_001:0442b03": "疑想。並突吉羅。",
    "T40n1806_001:0442b04": "尼薩耆波逸提　不犯者。若不知若作不許",
    "T40n1806_001:0442b05": "想。若許少勸令多。許少人勸與多人勸與好",
    "T40n1806_001:0442b06": "物。若言戲若錯說者並不犯。",
    "T40n1806_001:0442b07": "諸大德我已說三十尼薩耆波逸提法今問諸",
    "T40n1806_001:0442b08": "大德是中清淨不　三說。",
    "T40n1806_001:0442b09": "諸大德是中清淨默然故是事如是持。",
    "T40n1806_001:0442b10": "四分律比丘含注戒本(上)"
}