{
    "T39n1786_04b:0131b05": "folio_4b 金光明經文句記卷第四下",
    "T39n1786_04b:0131b07": "宋四明沙門知禮述",
    "T39n1786_04b:0131b08": "二、「若正」下，明功能，二：初、明破欲助正，二：初、",
    "T39n1786_04b:0131b09": "略示。二、廣示，三：初、引《釋論》明助正。三解脫者，",
    "T39n1786_04b:0131b10": "謂空、無相、無作，從三證果，名解脫門。解脫、涅",
    "T39n1786_04b:0131b11": "槃，二名一體。道品是開門法者，小乘則以十",
    "T39n1786_04b:0131b12": "六行觀為三脫門，今品則以即空假中為三",
    "T39n1786_04b:0131b13": "脫門。欲此門開，須以道品調試修之，如以念",
    "T39n1786_04b:0131b14": "處四種修於即空假中，正勤四種乃至八正",
    "T39n1786_04b:0131b15": "調試修之，亦復如是。小乘三脫，七科調試，",
    "T39n1786_04b:0131b16": "其義亦然，俱以道品為開門法。九想者，一脹",
    "T39n1786_04b:0131b17": "想、二壞想、三血塗漫、四膿爛、五青瘀、六噉、",
    "T39n1786_04b:0131b18": "七散、八骨、九燒。若約小乘，有二種人：一、壞法",
    "T39n1786_04b:0131b19": "人，但求斷苦，即至燒想，成慧解脫人。二、不壞",
    "T39n1786_04b:0131b20": "法人，來住骨想，不進燒想，得有流光等功德",
    "T39n1786_04b:0131b21": "具足，成俱解脫人。今明菩薩見禪實相，名",
    "T39n1786_04b:0131b22": "修達禪，永異於小。大小雖異，俱以不淨助開",
    "T39n1786_04b:0131b23": "三解脫。於助開中，不淨九想破欲先鋒，故名",
    "T39n1786_04b:0131b24": "初門。二、示進修明力大。初修不淨，進入八背",
    "T39n1786_04b:0131b25": "及大不淨。所言大者，但觀自他正報，名小",
    "T39n1786_04b:0131b26": "不淨，即九想觀。若兼觀依報，名大不淨，所",
    "T39n1786_04b:0131b27": "謂舍如丘墓、錢如死蛇、羹如屎汁、飯如白蟲、",
    "T39n1786_04b:0131b28": "衣如臭皮、山如肉聚、池如膿河、園林如枯骨、",
    "T39n1786_04b:0131b29": "江海如注穢，名大不淨。亦名大背捨，背謂背",
    "T39n1786_04b:0131c01": "是淨潔五欲，捨謂捨是著心。三、引《大經》顯治",
    "T39n1786_04b:0131c02": "欲得解。觀對治力強，速發無漏。二、「此不」下，明",
    "T39n1786_04b:0131c03": "二空助正，三：初、據義總示。二、引經別示。八色",
    "T39n1786_04b:0131c04": "流光者，謂地、水、火、風、青、黃、赤、白八種色也。《法",
    "T39n1786_04b:0131c05": "界次第》云「見地色如黃白淨潔之地，見水色",
    "T39n1786_04b:0131c06": "如深淵澄清之水，見火色如無烟清淨之火，",
    "T39n1786_04b:0131c07": "見風色如無塵逈淨之風，見青色如金精山，",
    "T39n1786_04b:0131c08": "見黃色如薝蔔花，見赤色如春朝霞，見白",
    "T39n1786_04b:0131c09": "色如珂貝雪。」三、「此就」下，結成助正。為治欲故",
    "T39n1786_04b:0131c10": "修於事禪，而以二空正觀了達不淨境是法",
    "T39n1786_04b:0131c11": "界故，於骨於光不見假人及以實法。此正助",
    "T39n1786_04b:0131c12": "合而修之，方是大乘助開之法。二、明生法二",
    "T39n1786_04b:0131c13": "空觀，二：初、分文立義，二：初、分文。二、立義三：",
    "T39n1786_04b:0131c14": "初、明諦緣本大，二：初、明通大，四：初、約專小問。",
    "T39n1786_04b:0131c15": "今說圓空，那得却用聲聞四諦、支佛因緣？二、",
    "T39n1786_04b:0131c16": "約通大答。佛說諦緣，通被大小二乘菩薩，通",
    "T39n1786_04b:0131c17": "四教故。如世大道，群小同遊，不定屬小。三、",
    "T39n1786_04b:0131c18": "重問。即「通意云何」四字也。四、「涅槃」下，廣釋，二：",
    "T39n1786_04b:0131c19": "初、明四諦通。我昔等者，佛與三乘昔在凡時，",
    "T39n1786_04b:0131c20": "不見四種四諦真理，故又流轉分段生死。偈",
    "T39n1786_04b:0131c21": "文未畢，今具引之，故注云云。凡夫有苦無",
    "T39n1786_04b:0131c22": "諦者，雖遭大苦不以為患，以不審諦知是苦",
    "T39n1786_04b:0131c23": "故。聲聞有苦有苦諦，此當三藏不了無生故",
    "T39n1786_04b:0131c24": "云有苦，能審知故名有苦諦。菩薩等者，通等",
    "T39n1786_04b:0131c25": "三教俱達如幻，俱能解苦當處無苦。而有真",
    "T39n1786_04b:0131c26": "諦者，章安疏云「真是真實故，知即是次第",
    "T39n1786_04b:0131c27": "不次第二種真實也。」諸佛等者，佛果圓極，究",
    "T39n1786_04b:0131c28": "竟實也。是知四教智雖淺深，皆依四諦。「所",
    "T39n1786_04b:0131c29": "以」下，更引《勝鬘》兩種四諦釋成前意。二乘",
    "T39n1786_04b:0132a01": "有量者，藏通不知如來藏故，所觀四諦終成",
    "T39n1786_04b:0132a02": "有量。別圓菩薩了藏性故，所觀四諦皆無限",
    "T39n1786_04b:0132a03": "量。而兼有量者，深必知淺故。別人次第觀量",
    "T39n1786_04b:0132a04": "無量，圓人一念觀四四諦。二、「大經」下，明因緣",
    "T39n1786_04b:0132a05": "通。四智皆觀十二因緣，智淺深故，得菩提",
    "T39n1786_04b:0132a06": "道四種高下。彼經四智意彰四教，故知因緣",
    "T39n1786_04b:0132a07": "不局在小。二、「復有」下，明唯大，二：初、明獨菩",
    "T39n1786_04b:0132a08": "薩法，二：初、引經。儒童者，儒，仁也，謂仁賢童子",
    "T39n1786_04b:0132a09": "也。習應者，謂修習與空相應也。四諦因緣",
    "T39n1786_04b:0132a10": "各舉初後並略中間，故俱云乃至諦緣。既是",
    "T39n1786_04b:0132a11": "法忍菩薩相應之法，驗知理深二乘不及。彼",
    "T39n1786_04b:0132a12": "通衍三，今取圓教諦緣相應成今空慧。二、「當",
    "T39n1786_04b:0132a13": "知」下，結示。二、明二乘見淺，三：初、明聲聞。若望",
    "T39n1786_04b:0132a14": "因緣，乃以七支總為一苦，仍以五支總為一",
    "T39n1786_04b:0132a15": "集。又復苦集不分過未，總是現在。以根鈍",
    "T39n1786_04b:0132a16": "故，法相總略。二、明支佛。開聲聞總成別相。現",
    "T39n1786_04b:0132a17": "在五者，謂識、名色、六入、觸、受。未來二者，謂",
    "T39n1786_04b:0132a18": "生、老死，別相苦也。過去二者，謂無明、行。現在",
    "T39n1786_04b:0132a19": "三者，謂愛、取、有，別相集也。又開三世不唯現",
    "T39n1786_04b:0132a20": "在，故云略果，及略因由中可比三。是則三世",
    "T39n1786_04b:0132a21": "皆有十二，以福資智，故能別觀。三、「雖復」下，斥",
    "T39n1786_04b:0132a22": "淺，二：初、正斥二乘。所修三學，不為眾生，不成",
    "T39n1786_04b:0132a23": "佛法，是故名為自調自度。《大論》云「二乘戒名",
    "T39n1786_04b:0132a24": "自調，定名自度，慧名自淨。緣覺雖有少分慈",
    "T39n1786_04b:0132a25": "悲，不能廣益，故同名自。」二、「與菩薩」下，對彰菩",
    "T39n1786_04b:0132a26": "薩。未分權實，但是菩薩，俱異二乘。二、「今舉」下，",
    "T39n1786_04b:0132a27": "明析體有殊，二：初、約共三乘明析觀；二、約不",
    "T39n1786_04b:0132a28": "共菩薩明體觀。諸文所明，實有滅空為析，幻",
    "T39n1786_04b:0132a29": "有即空名體。今明幻有即中為體，乃以實",
    "T39n1786_04b:0132b01": "滅及以幻空俱名為析，以其未達諸法實體，",
    "T39n1786_04b:0132b02": "體義不成。由謂諸法終歸無常，秖是析義。",
    "T39n1786_04b:0132b03": "今明諸法一一常住，既見法實名為妙體。初",
    "T39n1786_04b:0132b04": "義分二：初、別釋，二：初、約二乘明觀，二：初、生",
    "T39n1786_04b:0132b05": "空觀，二：初、舉譬推。二、「我人」下，就法檢。各推無",
    "T39n1786_04b:0132b06": "故，合之亦無，以聚虛空不成色故。「即陰」下，更",
    "T39n1786_04b:0132b07": "於即離，檢令叵得。二、「雖求」下，法空觀，二：初、明",
    "T39n1786_04b:0132b08": "法存。牒前譬顯人亡法存。二、「更須」下，用觀析，",
    "T39n1786_04b:0132b09": "二：初、正明推法空。正檢法空，先析色陰。次、「前",
    "T39n1786_04b:0132b10": "念」下，析四陰。無想受，略於行識。二、「既不」下，雙",
    "T39n1786_04b:0132b11": "結二空。智雖空境，智須自亡，是故境智俱云",
    "T39n1786_04b:0132b12": "不得。二、「通菩薩」下，以菩薩例結。前論析觀乃",
    "T39n1786_04b:0132b13": "三藏法，以對今品體觀屬圓，故以通教鈍根",
    "T39n1786_04b:0132b14": "菩薩不能體中亦屬析觀，故云通菩薩亦然。",
    "T39n1786_04b:0132b15": "二、「是為」下，總結。言自行為他異者，以通教菩",
    "T39n1786_04b:0132b16": "薩對兩二乘分別二行也。二、約不共菩薩明",
    "T39n1786_04b:0132b17": "體觀，三：初、總示異前。言別菩薩者，非是別教，",
    "T39n1786_04b:0132b18": "乃是圓人，異偏小故稱為別也，故云永異。二、",
    "T39n1786_04b:0132b19": "「如見」下，深明觀相，四：初、明妙空體法，二：初、立",
    "T39n1786_04b:0132b20": "喻顯。然鏡像喻，文乍濫通，須知圓意。通但六",
    "T39n1786_04b:0132b21": "界而為鏡像，別圓十界而為鏡像。別雖十界，",
    "T39n1786_04b:0132b22": "九是修成，修成不實，故如鏡像。圓知十界性",
    "T39n1786_04b:0132b23": "德本具，以本具故，奪修無功，故如鏡像。《不",
    "T39n1786_04b:0132b24": "二門》云「幻因既滿，鏡像果圓。」如此解之，故云",
    "T39n1786_04b:0132b25": "懸體，體秪是解。鏡內鏡外者，解因緣所成，即",
    "T39n1786_04b:0132b26": "鏡內拳指不實。亦解能成因緣，即鏡外拳指",
    "T39n1786_04b:0132b27": "不實。二、「眾生」下，就法觀，二：初、生法雙空，二：初、",
    "T39n1786_04b:0132b28": "明觀。若假若實皆本不生，空則俱空。二、「如",
    "T39n1786_04b:0132b29": "大」下，引證。我是假人、色是實法，二性俱空，人",
    "T39n1786_04b:0132c01": "法不異，是故名如。二、「今世」下，因果俱寂，二：初、",
    "T39n1786_04b:0132c02": "明觀。五果既是因緣所生，可合鏡內拳指不",
    "T39n1786_04b:0132c03": "實。二因既是能生因緣，可合鏡外拳指不實。",
    "T39n1786_04b:0132c04": "二、「下文」下，引證。假實當體即空假中，名本性",
    "T39n1786_04b:0132c05": "空寂。無始強執，謂假實生，名無明故有。既了",
    "T39n1786_04b:0132c06": "因寂，果那不寂？二、「雖不二」下，示妙三諦智，即",
    "T39n1786_04b:0132c07": "空假中而為空觀。以即空故，不得六界生法；",
    "T39n1786_04b:0132c08": "以即假故，不得二乘生法；以即中故，不得菩",
    "T39n1786_04b:0132c09": "薩佛生法。蕩十界惑，是故境智俱名不得，而",
    "T39n1786_04b:0132c10": "能審諦十界生法，故二境二智皆名了了通",
    "T39n1786_04b:0132c11": "達。境是妙俗，以無相故，故無所染；智是妙空，",
    "T39n1786_04b:0132c12": "以無緣故，故無所淨。非染非淨，稱本離念，故",
    "T39n1786_04b:0132c13": "雙亡二邊，正入中道任運雙照。三、結三諦圓",
    "T39n1786_04b:0132c14": "顯。三德三諦，即念開明，舉一即三。體非次第，",
    "T39n1786_04b:0132c15": "顯無前後。無覺而覺，稱為大覺。四、「與此」下，與",
    "T39n1786_04b:0132c16": "經體相應。佛示二空顯法性體，不照三諦豈",
    "T39n1786_04b:0132c17": "稱法性無量甚深？故知今解與性相應。此性",
    "T39n1786_04b:0132c18": "名為金剛寶藏，若偏照之，德非具足。三、「是為」",
    "T39n1786_04b:0132c19": "下，約人結示。故知今體非獨是體空，須體三",
    "T39n1786_04b:0132c20": "諦，方得名為別體。三、「諸小」下，斥諸師失意，三：",
    "T39n1786_04b:0132c21": "初、正斥失，二：初、斥小乘師。《毘曇》有門說存隣",
    "T39n1786_04b:0132c22": "虛，《成實》空門說破隣虛，若存若破皆為析滅",
    "T39n1786_04b:0132c23": "見愛二惑。弘者失意冬生定計，起見起思故",
    "T39n1786_04b:0132c24": "屬斷常，同彼外人全非正析。二、斥大乘師。",
    "T39n1786_04b:0132c25": "《般若》等經談一切法如幻即空，此空畢竟三",
    "T39n1786_04b:0132c26": "諦宛然。諸師罔窮作但空解，不即假故不",
    "T39n1786_04b:0132c27": "能遊戲神通，不即中故不能解釋佛之知見。",
    "T39n1786_04b:0132c28": "非佛知故不得三智一心，非佛見故不能五",
    "T39n1786_04b:0132c29": "眼具足，雖依大教，理齊小乘。於小乘中同壞",
    "T39n1786_04b:0133a01": "法人，進修燒想壞滅骨人。既其不修觀練熏",
    "T39n1786_04b:0133a02": "修，無由成就三明六通。三明者，天眼、宿命、漏",
    "T39n1786_04b:0133a03": "盡也。更加天耳、他心、身如意，則成六通。願智",
    "T39n1786_04b:0133a04": "頂禪，以超越禪最高上故，故名為頂。願欲知",
    "T39n1786_04b:0133a05": "三世事，隨願則知，故名願智頂也。二、引經示。",
    "T39n1786_04b:0133a06": "首，即經初。軸，即經末。如來法身，謂果上法身，",
    "T39n1786_04b:0133a07": "智斷必具，令用二空當念求之。無上涅槃",
    "T39n1786_04b:0133a08": "體具三德，皆與無量甚深法性無二無別，故",
    "T39n1786_04b:0133a09": "首軸所詮窮深極廣。三、「豈可」下，結不用。世人",
    "T39n1786_04b:0133a10": "邪見，即是癡空、外道斷見也。小乘之析雖是",
    "T39n1786_04b:0133a11": "正教，以無般若方便，故墮斷常中。大乘之體",
    "T39n1786_04b:0133a12": "法雖圓備，諸師但作偏空之體，同彼小乘慧",
    "T39n1786_04b:0133a13": "解脫觀，安能解此即邊之空耶？二、「善女」下，依",
    "T39n1786_04b:0133a14": "義釋文，二：初、明修因二空觀，二：初、約苦集明",
    "T39n1786_04b:0133a15": "二空觀，二：初、生空，二：初、分文。二、釋義，三：初、對",
    "T39n1786_04b:0133a16": "告勸發，二：初、釋善女，二：初、約四悉釋，四：",
    "T39n1786_04b:0133a17": "初、世界；二、「又時」下，為人；三、「又男」下，對治；四、「又",
    "T39n1786_04b:0133a18": "佛」下，第一義。二、「此是」下，結成因緣。二、釋當觀。",
    "T39n1786_04b:0133a19": "二、「諸法」下，指上境，二：初、釋諸法。名目雖略",
    "T39n1786_04b:0133a20": "者，秖云諸法則能攝上所說諸境無不遍也。",
    "T39n1786_04b:0133a21": "二、釋如是，二：初、標列三義。正明總觀者，下二",
    "T39n1786_04b:0133a22": "空觀歷諦緣境，別別明修空假中觀。此之三",
    "T39n1786_04b:0133a23": "觀盡稱諦境，今一如是總示三觀。如是三觀",
    "T39n1786_04b:0133a24": "如三諦是，有三義者列於三法，即當三觀",
    "T39n1786_04b:0133a25": "所如之義也。二、「如事」下，指釋三義，二：初、指釋。",
    "T39n1786_04b:0133a26": "謂指經文中上下釋三法相。假想指上、餘二",
    "T39n1786_04b:0133a27": "指下，上下皆是不思議境，故皆指為所如之",
    "T39n1786_04b:0133a28": "法。二、「又事」下，融即。初乃俗即真中，次乃中即",
    "T39n1786_04b:0133a29": "真俗，後乃真即俗中。以妙三德為三諦故，",
    "T39n1786_04b:0133b01": "所以此三不一不異。如是之言是故得名，為",
    "T39n1786_04b:0133b02": "正明總觀也。以亦一異為諸法，既以不一不",
    "T39n1786_04b:0133b03": "異為能觀觀，乃以亦一亦異為所觀境。境觀",
    "T39n1786_04b:0133b04": "不二，卷舒無妨。三、「何處」下，正作觀，二：初、通",
    "T39n1786_04b:0133b05": "釋四句，三：初、約初二句明空觀，二：初、釋初句，",
    "T39n1786_04b:0133b06": "二：初、就五陰觀。言點出者，已用如是總示三",
    "T39n1786_04b:0133b07": "觀，今以四句明示三觀，故皆言點出。今檢無",
    "T39n1786_04b:0133b08": "人，義當理觀。二、「又果」下，就因果觀。二、「人既」下，",
    "T39n1786_04b:0133b09": "例次句。二、「本性」下，約第三句明中觀。不以本",
    "T39n1786_04b:0133b10": "性為能觀者，非中觀也。即一切法非理非",
    "T39n1786_04b:0133b11": "事名為本性，非別有也。故《法華》云「諸法從本",
    "T39n1786_04b:0133b12": "來，常自寂滅相。」《般若》讚云「平等真法界，佛不",
    "T39n1786_04b:0133b13": "度眾生。」以本無無明，豈有眾生？本無空慧，豈",
    "T39n1786_04b:0133b14": "有於佛？既無生佛，何度之有？非破非立，雙非",
    "T39n1786_04b:0133b15": "亦忘，名本空寂。三、「無明」下，約第四句明假觀，",
    "T39n1786_04b:0133b16": "二：初、由迷俱立，二：初、正釋，二：初、直約事理釋。",
    "T39n1786_04b:0133b17": "諸法雖即本性空寂，由具性染故起事染，由",
    "T39n1786_04b:0133b18": "破事染故立空慧，欲忘染淨故立即中。此之",
    "T39n1786_04b:0133b19": "藥病，悉由無明。二、「以有」下，委就迷悟釋。生法",
    "T39n1786_04b:0133b20": "是果，成由惑業，故云以有無明等也。「既有」下，",
    "T39n1786_04b:0133b21": "欲空生法，須論三觀。助事觀者，助道事想觀",
    "T39n1786_04b:0133b22": "也，即不淨流溢等是。所助正道，即二空契理",
    "T39n1786_04b:0133b23": "之觀。正助二修為顯一性，故立非事非理之",
    "T39n1786_04b:0133b24": "觀也。「是事」下，以今知三，驗其無明是事不知。",
    "T39n1786_04b:0133b25": "三皆事者，以在修故。《不二門》云「修雖具九」也。",
    "T39n1786_04b:0133b26": "二、「淨名」下，引證。以眾生實病，生菩薩權病。示",
    "T39n1786_04b:0133b27": "病意者，為明法藥也。二、「若知」下，由悟俱忘。",
    "T39n1786_04b:0133b28": "若知無病，用三藥為？此之泯忘，〈空品〉意也。二、",
    "T39n1786_04b:0133b29": "「但我」下，別釋初句，二：初、明所破人執，二：初、總",
    "T39n1786_04b:0133c01": "示我相。五住之初三界之主，若破我者，縱起",
    "T39n1786_04b:0133c02": "結使，不生四趣，故云深重。小乘大乘俱實",
    "T39n1786_04b:0133c03": "無我，我不復斷，四教賢聖入之無路，故云大",
    "T39n1786_04b:0133c04": "障。「凡夫」下，明起我處，初遍六作、次遍六度。",
    "T39n1786_04b:0133c05": "二、「若攬」下，別示利鈍，二：初、鈍。攬他遺體而起",
    "T39n1786_04b:0133c06": "者，是俱生惑，與身俱生名俱生惑。如諸蠕",
    "T39n1786_04b:0133c07": "動實不推理，而舉𧑃張鬐、怒目自大，底小凡",
    "T39n1786_04b:0133c08": "劣何甞執見？行住坐臥常起我心，常時自起，",
    "T39n1786_04b:0133c09": "故名疎鈍。二、「若執」下，利，二：初、明密利。執法",
    "T39n1786_04b:0133c10": "塵起者，是分別惑。以對意根，故曰法塵。因分",
    "T39n1786_04b:0133c11": "別生迷理之惑，此名利使。藏之初果、通之見",
    "T39n1786_04b:0133c12": "地、別之初住、圓之初信，皆斷此惑。二、明相狀，",
    "T39n1786_04b:0133c13": "二：初、略論十使，二：初、正明使相，二：初、明十為",
    "T39n1786_04b:0133c14": "枝葉。執一法者，不問邪正大小偏圓，隨執",
    "T39n1786_04b:0133c15": "一句即生十使。前五是利；後五是鈍，乃利中",
    "T39n1786_04b:0133c16": "鈍也。二、「十使」下，明我為根本。二、「縱令」下，兼示",
    "T39n1786_04b:0133c17": "其人，二：初、明具邪禪慧。長爪，即拘絺羅身子",
    "T39n1786_04b:0133c18": "舅也。勤學不暇剪爪，時人呼為長爪梵志。",
    "T39n1786_04b:0133c19": "根性最利，是外道中高著者，故舉之。鍱腹者，",
    "T39n1786_04b:0133c20": "《金七十論》云「優樓僧佉外道中有一眾首、至",
    "T39n1786_04b:0133c21": "金地國、頭戴火盆、鐵鍱其腹，與僧論義。」難石",
    "T39n1786_04b:0133c22": "等者，《大論》二十六云「薩遮尼乾子難人，乃至",
    "T39n1786_04b:0133c23": "樹木瓦石流汗。」至非想者，如欝頭藍弗已至",
    "T39n1786_04b:0133c24": "有頂，故云將出；却墮飛狸，故云復還。二、「如此」",
    "T39n1786_04b:0133c25": "下，明不能破我，尚非小乘內凡，豈同初果破",
    "T39n1786_04b:0133c26": "我？二、重廣我見。謂即色是我、離色有我，我",
    "T39n1786_04b:0133c27": "大色小色在我中、色大我小我在色中，受想",
    "T39n1786_04b:0133c28": "行識亦復如是，五陰各四即有二十。二、「若",
    "T39n1786_04b:0133c29": "一」下，明能破空慧，二：初、通明空慧，二：初、就境",
    "T39n1786_04b:0134a01": "智明生空，二：初、別示，二：初、於陰境推。還就即",
    "T39n1786_04b:0134a02": "陰、離陰、陰中有我、我中有陰四句推之。是我",
    "T39n1786_04b:0134a03": "不然者，能破之觀也。據義合須二十遍言，以",
    "T39n1786_04b:0134a04": "破二十種身見也。約外境者，望能觀智是其",
    "T39n1786_04b:0134a05": "內心，故所觀陰得名外境，非他身也。二、「而",
    "T39n1786_04b:0134a06": "其」下，明觀智檢。所觀五陰既立於五，能觀之",
    "T39n1786_04b:0134a07": "智任運成五。五陰一一皆有四智，悉應計我，",
    "T39n1786_04b:0134a08": "故須亦破二十身見。二、「內外」下，總結。以數顯",
    "T39n1786_04b:0134a09": "觀，令智不漏。二、「毘曇」下，約大小觀人法，三：初、",
    "T39n1786_04b:0134a10": "《毘曇》。我見是共等因者，即共業、別業合有",
    "T39n1786_04b:0134a11": "四句，略言共等。此有門論陰中求我，我空、陰",
    "T39n1786_04b:0134a12": "有，我法兩分，故我見思惟前後而起。我即眾",
    "T39n1786_04b:0134a13": "生、思是實法，故悟生空，未得法空。二、《成實》。",
    "T39n1786_04b:0134a14": "此空門論攬陰成我，故我見思惟起不異時，",
    "T39n1786_04b:0134a15": "是故生法二空同悟。三、大乘。我見即具諸法",
    "T39n1786_04b:0134a16": "者，俗即真中，何法不具？我性如色性，生空即",
    "T39n1786_04b:0134a17": "法空。二、「破二」下，別明三觀。既云我見即具諸",
    "T39n1786_04b:0134a18": "法，合於三諦而破我見，是故用上三句破之，",
    "T39n1786_04b:0134a19": "二：初、正破人我，三：初、約理觀檢。二、「若作」下，約",
    "T39n1786_04b:0134a20": "非事非理檢。我見即中，豈存境智四十種執？",
    "T39n1786_04b:0134a21": "三、「若作」下，約事觀檢。經文既云「無明故有，愛",
    "T39n1786_04b:0134a22": "取心強」，須作不淨助道之觀，觀邪見惡心是",
    "T39n1786_04b:0134a23": "穢惡陰、若善直心？慚於義天、愧於聖人，入方",
    "T39n1786_04b:0134a24": "便位。真理未明，是隱沒陰；善惡雖異，皆未破",
    "T39n1786_04b:0134a25": "見。豈有見心不依於色？色須敗壞，故云不淨。",
    "T39n1786_04b:0134a26": "不淨之境何處有人？今方便位，義當五品也。",
    "T39n1786_04b:0134a27": "二、「若得」下，更推法我，二：初、明得悟推法破思。",
    "T39n1786_04b:0134a28": "觀雖圓修，而其麁惑有除不除。若以三觀檢",
    "T39n1786_04b:0134a29": "我叵得，見惑斷者得入初信。更於三師修",
    "T39n1786_04b:0134b01": "二十觀者，乃破法執即思惑也，從二信位進",
    "T39n1786_04b:0134b02": "至六信也。二、「若未」下，明未悟推法破見，二：初、",
    "T39n1786_04b:0134b03": "轉計實法，二：初、正明度入。妙觀破見，見惑未",
    "T39n1786_04b:0134b04": "除。見雖未除，觀己有力，能於假名柔伏愛惑，",
    "T39n1786_04b:0134b05": "若其我執度入實法。二、引經及事。屈步蟲者，",
    "T39n1786_04b:0134b06": "要因前脚得移後足，方於假名伏惑。又於實",
    "T39n1786_04b:0134b07": "法起見，如彼蟲也。二、「須實」下，勸更修觀。宜於",
    "T39n1786_04b:0134b08": "五陰作二十觀，顯我本性，使空慧明。隨度",
    "T39n1786_04b:0134b09": "入處以觀逐之，名處處作。二、明法空，二：",
    "T39n1786_04b:0134b10": "初、約經文釋成三觀，二：初、正釋，二：初、立意分",
    "T39n1786_04b:0134b11": "文。我見即具一切諸法，豈觀生空不空實法？",
    "T39n1786_04b:0134b12": "鈍根未了，故今重說。二、「如是」下，隨文釋義，三：",
    "T39n1786_04b:0134b13": "初、明即法而空，二：初、示境觀。二、「若四」下，明",
    "T39n1786_04b:0134b14": "修觀，二，初、就法明空，二：初、正明空。逐一推",
    "T39n1786_04b:0134b15": "檢不應動等者，地動則成風性，煖則成火",
    "T39n1786_04b:0134b16": "性。《史記》曰「陽伏而不能出，陰迫而不能蒸，於",
    "T39n1786_04b:0134b17": "是有地震。」注云：蒸，升也。冬則地中煖，故《禮》云",
    "T39n1786_04b:0134b18": "「古者夏則橧巢，冬則營窟。」水堅故成地性，波",
    "T39n1786_04b:0134b19": "動故成風性。貞，堅也。炭火貞則成地性，火",
    "T39n1786_04b:0134b20": "焰動則成風性，風能持物則成地性，觸壁止",
    "T39n1786_04b:0134b21": "則成水性。二、引經證。水性不住者，不守於濕。",
    "T39n1786_04b:0134b22": "火從緣生者，既賴緣而生，則不能守其熱性。",
    "T39n1786_04b:0134b23": "風性無礙者，以無礙故不能守其動。「一一」下，",
    "T39n1786_04b:0134b24": "四大俱無性故，皆入如實之際。前之二教以",
    "T39n1786_04b:0134b25": "空為如實，後之二教以中為如實；今取圓中，",
    "T39n1786_04b:0134b26": "實際為正。二、「上檢」下，對生辨觀。二、「本自」下明",
    "T39n1786_04b:0134b27": "即法而中，二：初二句法本自中，二：初、明性",
    "T39n1786_04b:0134b28": "非生滅。以元中未三節顯於性是中道。元無",
    "T39n1786_04b:0134b29": "四大者，非謂獨一全無四大，以其大陰皆如",
    "T39n1786_04b:0134c01": "來藏，性體常住、本無生相，故曰元無。既無",
    "T39n1786_04b:0134c02": "法生，與誰相會而為和合？無和合故，無可散",
    "T39n1786_04b:0134c03": "滅，故不論空。如此談中之義顯矣。二、「本自」下，",
    "T39n1786_04b:0134c04": "明非觀使爾。世間之相本來常住，豈以觀智",
    "T39n1786_04b:0134c05": "息乎生滅，然後不生滅耶？此名即事而理，亦",
    "T39n1786_04b:0134c06": "曰即邊而中也。二、三句顯由觀解，二：初、正示。",
    "T39n1786_04b:0134c07": "性雖本然，遣迷由觀。言因緣性欲為因、師教",
    "T39n1786_04b:0134c08": "為緣，因緣成觀達本三諦。諸大即是空假中，",
    "T39n1786_04b:0134c09": "故從本不生。二、引證。無明轉即變為明，名菩",
    "T39n1786_04b:0134c10": "提燈。若非感應因緣之力，豈滅無明？故知成",
    "T39n1786_04b:0134c11": "佛全假因緣。三、「和合」下，明即法而假，二：初、成",
    "T39n1786_04b:0134c12": "違理之事；二、「此法」下，成照性之修。此法有故",
    "T39n1786_04b:0134c13": "者，即迷惑因果也。「體有」下，三諦也。「即空」下，",
    "T39n1786_04b:0134c14": "三觀也。境觀悉由迷惑因果和合而有也。",
    "T39n1786_04b:0134c15": "二、「三觀」下，結觀。三段經文與三觀合，知今宗",
    "T39n1786_04b:0134c16": "旨契會佛心，豈可不信？二、「更為」下，為鈍根重",
    "T39n1786_04b:0134c17": "破法執。前釋生空已明度入實法，或利根雖",
    "T39n1786_04b:0134c18": "曉、恐鈍者猶迷，是故大師以無緣慈更說其",
    "T39n1786_04b:0134c19": "相，二：初、明法執，二：初、依報起見愛心，四：初、依",
    "T39n1786_04b:0134c20": "大陰起四執。一切外道、四教行人，若未伏斷",
    "T39n1786_04b:0134c21": "見惑已來，皆有此執。二、「四執」下，因四執生我",
    "T39n1786_04b:0134c22": "見。四中雖云無及雙非，既是執生，四皆屬",
    "T39n1786_04b:0134c23": "有。見既依色，合當即離色我我色。見依四陰，",
    "T39n1786_04b:0134c24": "即離亦然。三、「我生」下，依我見生十使。如生空",
    "T39n1786_04b:0134c25": "中說四方招下因、十使招生死，縱依圓教性",
    "T39n1786_04b:0134c26": "具大陰開於四門，隨執一門生我見者，起惑",
    "T39n1786_04b:0134c27": "造業招致來苦，與彼外人生死不別。大師正",
    "T39n1786_04b:0134c28": "為即時行人陳四執過。二、「惑此」下，指見心名",
    "T39n1786_04b:0134c29": "污穢陰。此之五陰皆成執見，故悉污穢。襵",
    "T39n1786_04b:0135a01": "𧜼歸有，豈名法空？二、「心不」下，明空觀，三：初、明",
    "T39n1786_04b:0135a02": "不依是忘四執。心不依陰，四教皆然。今明圓",
    "T39n1786_04b:0135a03": "宗論不依者，即穢污陰為能觀智，何陰可依？",
    "T39n1786_04b:0135a04": "何執可破？誰為能觀？亦無所顯。心不依陰，今",
    "T39n1786_04b:0135a05": "意略言。二、「寂然」下，明契理則備眾德。三種般",
    "T39n1786_04b:0135a06": "若與金光明、牟尼三身無二無別，若不以此",
    "T39n1786_04b:0135a07": "為三觀者，見之無由。三、「行人」下，明此觀速能",
    "T39n1786_04b:0135a08": "復本。觀生觀法皆以三觀一念而觀，猶如懷",
    "T39n1786_04b:0135a09": "璧。復金光明法性之理，如向本國。二三世",
    "T39n1786_04b:0135a10": "中可登圓住、可以保任。二、明十二因緣生法",
    "T39n1786_04b:0135a11": "二空觀，二：初、分文立意，二：初、分文。此十二支",
    "T39n1786_04b:0135a12": "而分生法者，順此經文。初支既名曰無明，名",
    "T39n1786_04b:0135a13": "即假名，故屬生境。無明者，我執也。《起信論》云",
    "T39n1786_04b:0135a14": "「計名字相」也。向下諸文但言行識等，既不云",
    "T39n1786_04b:0135a15": "名，乃是直指色心也，以行至老死不出五陰",
    "T39n1786_04b:0135a16": "色心故。義雖炳然，猶恐不信，故引《釋論》逐段",
    "T39n1786_04b:0135a17": "證成。誰老死者，如問云誰，則答言我，故知誰",
    "T39n1786_04b:0135a18": "我悉假名也。經云名曰，與論冥符；論號生空，",
    "T39n1786_04b:0135a19": "經豈不爾？是老死者，則直指色心是老死法。",
    "T39n1786_04b:0135a20": "經不云名，與論亦合。二、「然十」下，立意，二：初、通",
    "T39n1786_04b:0135a21": "辨因緣相貌，二：初、標列。二、「三世」下，解釋，三：初",
    "T39n1786_04b:0135a22": "三世。過去破神常者，過去已滅，故非常也。現",
    "T39n1786_04b:0135a23": "在破神我者，五果皆五陰和合，故無我也。未",
    "T39n1786_04b:0135a24": "來破神斷者，未來有果，故非斷滅。皆言神者，",
    "T39n1786_04b:0135a25": "外執身神有斷常等也。此三世義世共傳之，",
    "T39n1786_04b:0135a26": "故云常塗所用。二、果報。以前十因緣屬現在、",
    "T39n1786_04b:0135a27": "後二因緣屬未來，二世合為十二。而文云一",
    "T39n1786_04b:0135a28": "期始終，且據無明、行在一期之始，相帶而言",
    "T39n1786_04b:0135a29": "逐云始終，非謂秖在一世。此果報因緣，出",
    "T39n1786_04b:0135b01": "《大集經》。以在中陰，於父母所生貪愛心為無",
    "T39n1786_04b:0135b02": "明，出入息風為行，自識支已去義同三世。三、",
    "T39n1786_04b:0135b03": "一念，二：初、所憑教。二、「如眼」下，明行相，二：初、",
    "T39n1786_04b:0135b04": "正釋相，二：初、對塵直釋。六處生貪者，眼識染",
    "T39n1786_04b:0135b05": "故，潛牽諸識各有貪情。故《普賢觀》云「以貪香",
    "T39n1786_04b:0135b06": "故，分別諸識處處染著。」一日等者，一根對塵，",
    "T39n1786_04b:0135b07": "即起十二。六根晝夜數數對塵，何念不起十",
    "T39n1786_04b:0135b08": "二因緣？一一成因皆須感果，迴轉如輪纏",
    "T39n1786_04b:0135b09": "縛如網。二、「今更」下，更推因起。因緣之觀通",
    "T39n1786_04b:0135b10": "三世者，意推過去無明為因，生於現果，現果",
    "T39n1786_04b:0135b11": "之上復起惑因。本欲即今無明不起，是故今",
    "T39n1786_04b:0135b12": "推過現二處起無明相。文二：初、逆推過因。從",
    "T39n1786_04b:0135b13": "名色起者，五果之初故、五陰已具故。識支未",
    "T39n1786_04b:0135b14": "具五陰，故不言也。過去之因極於無明，今觀",
    "T39n1786_04b:0135b15": "無明，意欲令觀成覺了智。而謂無明定是有",
    "T39n1786_04b:0135b16": "等，則能破智翻為無明，藥乃成病，故云四句",
    "T39n1786_04b:0135b17": "取者皆是無明，無明為緣，豈不生行生識等",
    "T39n1786_04b:0135b18": "耶？如前說者，六入至老死，皆如前文直示",
    "T39n1786_04b:0135b19": "中明。二、「又觀」下，順推現果。於此受中等者，以",
    "T39n1786_04b:0135b20": "受支是五果之終，故觀至此；若生計著，還成",
    "T39n1786_04b:0135b21": "一念十二因緣。或有受等者，即是無明不了",
    "T39n1786_04b:0135b22": "之心，行識等支一念成就。二、「如此」下，歎難知。",
    "T39n1786_04b:0135b23": "逆順推檢雖在一念，其十二支宛然具足，所",
    "T39n1786_04b:0135b24": "以枝條遍滿諸有。其猶大樹尚無能識，況能",
    "T39n1786_04b:0135b25": "伐耶？言大樹者，《婆沙》云「過去二支為根，現在",
    "T39n1786_04b:0135b26": "五支為質，現在三支為花，未來二支為果。",
    "T39n1786_04b:0135b27": "布濩者」《文選》注云：布濩，長多貌。從言、從水並",
    "T39n1786_04b:0135b28": "通。《漢書》云「布濩猶布露，謂於闕露處皆布也。」",
    "T39n1786_04b:0135b29": "二、「今經」下，略示今經觀境，二：初、明經意。但舉",
    "T39n1786_04b:0135c01": "生法為境者，以假名無明為生空境，以行識",
    "T39n1786_04b:0135c02": "色心等為法空境。此因緣二境通四教觀，今",
    "T39n1786_04b:0135c03": "意在圓。二、「宜以」下，示境觀，二：初、示境，二：初、立",
    "T39n1786_04b:0135c04": "喻；二、法合。著於假名者，不達三諦而妄起我",
    "T39n1786_04b:0135c05": "見，猶如舞燼成輪，故云不息。輪依火有，而假",
    "T39n1786_04b:0135c06": "名因實法而有也。迷故不達色心即空假中，",
    "T39n1786_04b:0135c07": "名迷陰入。言薪火者，即燼也。二、「若知」下，示觀，",
    "T39n1786_04b:0135c08": "二：初、立喻；二、「輪火」下，法合。觀生觀法皆即空",
    "T39n1786_04b:0135c09": "假中，乃輪火雙無二空觀也。二、「生空」下，依義",
    "T39n1786_04b:0135c10": "釋文，二：初、出境相，二：初、生空境，二：初、分文；",
    "T39n1786_04b:0135c11": "二、釋義。四以前生空三觀釋之，故疏無文。",
    "T39n1786_04b:0135c12": "二、「行識」下，法空境。例應有三者，行即空假中，",
    "T39n1786_04b:0135c13": "乃至老死即空假中，佛言巧略，比前可知故。",
    "T39n1786_04b:0135c14": "二、「眾苦」下，出觀相，二：初、據經文示觀，二：初、正",
    "T39n1786_04b:0135c15": "示，二：初、指文。二、「眾苦」下，釋義，三：初、明中觀。眾",
    "T39n1786_04b:0135c16": "苦行業，指上生法。當體妙故，不可思議。若生",
    "T39n1786_04b:0135c17": "若法皆非空有，如是體達名為中觀。此觀不",
    "T39n1786_04b:0135c18": "見生死輪轉有際有息，即法界故無際，皆常",
    "T39n1786_04b:0135c19": "住故不息。二、「本無」下，明空觀。三、「不善」下，明假",
    "T39n1786_04b:0135c20": "觀。前不善思惟，即過去二支。今不善思惟，即",
    "T39n1786_04b:0135c21": "現在三支。經心行者，即上思惟也。斯乃舉",
    "T39n1786_04b:0135c22": "病必對於藥，假觀彰矣。二、「雖名」下，結勸。名偏",
    "T39n1786_04b:0135c23": "義圓，名但云空，而義乃是即空假中。義既",
    "T39n1786_04b:0135c24": "必當，故明與經任運符契。生空、法空名義皆",
    "T39n1786_04b:0135c25": "爾，故勸修者息乎疑情。仍須了知，全祕密藏",
    "T39n1786_04b:0135c26": "為生為法，是故生法無非三德，故觀生法能",
    "T39n1786_04b:0135c27": "所皆三，境觀名別其體不殊。是故能所二即",
    "T39n1786_04b:0135c28": "非二，此乃今經二空觀也。二、為鈍人更說，二：",
    "T39n1786_04b:0135c29": "初、特示空觀；二、別指假中。良以初心於假",
    "T39n1786_04b:0136a01": "名實法、起見愛增強、障道事重，是故大師特",
    "T39n1786_04b:0136a02": "陳空觀，不說假中。此同釋題觀解三道，三道",
    "T39n1786_04b:0136a03": "正觀舉名而已。但於假實三毒六作，委破四",
    "T39n1786_04b:0136a04": "性、頻示二空。蓋為始行我見彌隆，故示真空",
    "T39n1786_04b:0136a05": "以為要術。初文，二：初、示，二：初、推人法，二：初、推",
    "T39n1786_04b:0136a06": "人。「若假名」下，對於實法推無四性。「今之」下，四",
    "T39n1786_04b:0136a07": "性被推，執情稍薄，但謂有名，還須四性檢今",
    "T39n1786_04b:0136a08": "叵得。所召之人既無生相，能召名字四性亦",
    "T39n1786_04b:0136a09": "忘。略示人空，其觀如是。二、觀法，二：初、橫推。",
    "T39n1786_04b:0136a10": "以現名色對過去業，推無四性。羅漢有業者，",
    "T39n1786_04b:0136a11": "無始所造諸有業因，其數何限？無惑潤故，不",
    "T39n1786_04b:0136a12": "受後身，故曰不生。各有等者，如合兩空，豈成",
    "T39n1786_04b:0136a13": "一色？二、「既不」下，竪推。計法之執，如屈步蟲",
    "T39n1786_04b:0136a14": "捨一取一，生被破故便計無生，還是性執。雙",
    "T39n1786_04b:0136a15": "亦雙非計皆依生，既悉無理復計於滅，亦成",
    "T39n1786_04b:0136a16": "四執。八句之上皆云不得，即是空觀。無滅無",
    "T39n1786_04b:0136a17": "生者，檢滅檢生俱不可得，方乃得名實法無",
    "T39n1786_04b:0136a18": "生。二、「無生故」下，明觀成，二：初、明二執忘。攬",
    "T39n1786_04b:0136a19": "陰成人，實無生故，假名則壞。於假無我，諸見",
    "T39n1786_04b:0136a20": "俱亡。實既無因，安得不壞？二、「既不」下，舉二喻",
    "T39n1786_04b:0136a21": "示。不然火，喻不執法。無煙，喻實法不生。日中",
    "T39n1786_04b:0136a22": "舞，喻燼空、心秉法。是亦無輪，喻不生我見。",
    "T39n1786_04b:0136a23": "二、「是略」下，結。二、「中觀」下，別指中假。言別記云",
    "T39n1786_04b:0136a24": "云者，具如《止觀》假中破法，行者應知。今明三",
    "T39n1786_04b:0136a25": "觀圓修二空，但為鈍根見惑偏重，故別指空",
    "T39n1786_04b:0136a26": "對治此惑。此惑若忘，二諦自顯，故中假別指",
    "T39n1786_04b:0136a27": "而已。二、「我斷」下，明果上二空用，二：初、分文。",
    "T39n1786_04b:0136a28": "二、「一切」下，釋義，二：初、明自行成，二：初、明智德",
    "T39n1786_04b:0136a29": "滿，二：初、明人法。二、觀成，二：初、約人法銷文，",
    "T39n1786_04b:0136b01": "二：初、明人空觀成；二、「以智」下，明法空觀成。別",
    "T39n1786_04b:0136b02": "明十纏者，瞋、覆、睡、眠、戲、掉、無慚、無愧、慳、嫉。忿",
    "T39n1786_04b:0136b03": "恚曰瞋，隱藏自罪曰覆，意識昏熟曰睡，五",
    "T39n1786_04b:0136b04": "情暗冥曰眠，嬉遊曰戲，三業躁動曰掉，屏",
    "T39n1786_04b:0136b05": "處起過不自羞曰無慚，露處為非不羞他曰",
    "T39n1786_04b:0136b06": "無愧，財法不能惠施曰慳，他榮心熱惱曰嫉。",
    "T39n1786_04b:0136b07": "煩惱，即思惑也。雖見思通名煩惱，今別以思",
    "T39n1786_04b:0136b08": "惑當之。󰊛，繫也。二、「二乘」下，約大小釋斷，二：",
    "T39n1786_04b:0136b09": "初、論大小斷盡不盡，二：初、明二乘斷通餘別。",
    "T39n1786_04b:0136b10": "界內一切煩惱名數皆通界外，但以所障空",
    "T39n1786_04b:0136b11": "中分之，則知通別。淨名室中天女散華，聲聞",
    "T39n1786_04b:0136b12": "著身、菩薩不著，故被訶云：「結習未盡，華則著",
    "T39n1786_04b:0136b13": "身。」斯乃斷通未能斷別也。二、「而言」下，明佛地",
    "T39n1786_04b:0136b14": "通別都忘，二：初、正示。雖云菩薩能斷別見，",
    "T39n1786_04b:0136b15": "而斷未盡，究竟在佛。若至佛地，不唯別盡，通",
    "T39n1786_04b:0136b16": "亦窮邊。何者？蓋由見思遍十方界六道眾生",
    "T39n1786_04b:0136b17": "差別種習之所成就。因地乃斷，未盡邊涯，唯",
    "T39n1786_04b:0136b18": "佛究竟，故云若通若別究竟在佛。二、引證。",
    "T39n1786_04b:0136b19": "性德生法，體本無上，通別二執，染故成卑。妙",
    "T39n1786_04b:0136b20": "覺執盡，二俱無上，故云無上假實，佛地所不",
    "T39n1786_04b:0136b21": "惑也。二、「經論」下，明佛地有斷不斷，二：初、明經",
    "T39n1786_04b:0136b22": "論異說，二：初、明有斷。智以悟極而惑上上，",
    "T39n1786_04b:0136b23": "惑以迷極而為上上。今迷將盡，唯餘微細，故",
    "T39n1786_04b:0136b24": "名下下。故《起信論》云「覺心初起，心無初相，",
    "T39n1786_04b:0136b25": "遠離微細念故，心即常住。」惑微細故，難別難",
    "T39n1786_04b:0136b26": "除，故上上智方能斷盡下下之惑。無明力大",
    "T39n1786_04b:0136b27": "者，惑雖微細，能障妙覺。故《華嚴》明，灌頂菩",
    "T39n1786_04b:0136b28": "薩所有功德如一塊土，妙覺功德如四天下",
    "T39n1786_04b:0136b29": "土。最後無明所障若斯，力豈不大？非佛智",
    "T39n1786_04b:0136c01": "發，此惑不忘。一念相應慧者，究竟覺也。正習",
    "T39n1786_04b:0136c02": "俱盡者，該於通別也。二、「或言」下，明無斷。有上",
    "T39n1786_04b:0136c03": "士者，等覺也。此位須修清淨淨禪，斷微細念",
    "T39n1786_04b:0136c04": "故，名之為斷。無上士者，是妙覺位。修證既忘，",
    "T39n1786_04b:0136c05": "更何所斷？二、「斯乃」下，用悉檀和會。此斷不斷，",
    "T39n1786_04b:0136c06": "各見教文，人師執之淨計莫止。今以四悉逗",
    "T39n1786_04b:0136c07": "機之意而和會之，諍無由起。國是境域，即當",
    "T39n1786_04b:0136c08": "世界。機所居處，隨處樂聞佛智有斷不斷，而",
    "T39n1786_04b:0136c09": "歡喜者，時即對治，隨時當有斷不斷義而破",
    "T39n1786_04b:0136c10": "惡者。人即為人，隨人宜以斷不斷而生善者，",
    "T39n1786_04b:0136c11": "悟即第一義，隨悟斷不斷而入理者。為此",
    "T39n1786_04b:0136c12": "四機，說有二義，究論佛智，不可言思。二、「證無」",
    "T39n1786_04b:0136c13": "下，明正助二道滿。無上生法，證由二空，名無",
    "T39n1786_04b:0136c14": "上道。事助之行，與正合修，故得稱為微妙功",
    "T39n1786_04b:0136c15": "德。二、「開甘」下，明斷德滿，二：初、略釋甘露。",
    "T39n1786_04b:0136c16": "以命等四，如次對於常樂我淨。二、「然此」下，廣",
    "T39n1786_04b:0136c17": "釋諸句，四：初、對《華嚴》四位，二：初、正對。彼雖兼",
    "T39n1786_04b:0136c18": "別，今取其圓，別三十位未得甘露故。二、「下地」",
    "T39n1786_04b:0136c19": "下，釋疑。恐後人疑，故釋也，化他令同我之",
    "T39n1786_04b:0136c20": "所得。二、「又通」下，對《般若》四智。論雖多釋，猶通",
    "T39n1786_04b:0136c21": "三教；今四皆從甘露而說，故的在圓。以一",
    "T39n1786_04b:0136c22": "心三智蕩一切相，名道慧開門。一心三智立",
    "T39n1786_04b:0136c23": "一切法，名道種慧示器。一心三智雙遮蕩立，",
    "T39n1786_04b:0136c24": "名一切智入城。一心三智雙照蕩立，名一切",
    "T39n1786_04b:0136c25": "種智處室。由此四智住大涅槃。令諸眾生得",
    "T39n1786_04b:0136c26": "此四智，名食味也。三、對《法華》大事。彼佛知",
    "T39n1786_04b:0136c27": "見，是今甘露。彼之開等對今四句，唯有悟入",
    "T39n1786_04b:0136c28": "與入處少殊，其義不別。四、對《涅槃》四德。前",
    "T39n1786_04b:0136c29": "以四德釋甘露義，今用四德對開等文，有此",
    "T39n1786_04b:0137a01": "異也。二、「吹大」下，明化他成，二：初、分文立意，二：",
    "T39n1786_04b:0137a02": "初、分文。二、「餘經」下，立意，二：初、明智定相成。",
    "T39n1786_04b:0137a03": "前現通者，令重法樂聞；後現通者，令依法修",
    "T39n1786_04b:0137a04": "證。故前云開後，後云成前。二、「修因」下，明因果",
    "T39n1786_04b:0137a05": "同類。二空正道為智德類、二空助道為斷德",
    "T39n1786_04b:0137a06": "類，即緣、了二因。非此二因，安剋二果？二、「說法」",
    "T39n1786_04b:0137a07": "下，依義釋文，二：初、明轉法輪化他，二：初、明說",
    "T39n1786_04b:0137a08": "法，二：初、總示。二、「吹螺」下，別釋，二：初、別明螺",
    "T39n1786_04b:0137a09": "等，二：初、約教位釋，二：初、釋四句，四：初、明吹螺。",
    "T39n1786_04b:0137a10": "是故號者，《大經》云「吹貝，知時是也。」苦忍凡",
    "T39n1786_04b:0137a11": "性者，即內兄上忍位中，於苦諦下留一行",
    "T39n1786_04b:0137a12": "一緣，是凡性也。聖人正性，謂初果也。說大乘",
    "T39n1786_04b:0137a13": "法者，唯以圓教為大乘也。改凡聖偏性，通教",
    "T39n1786_04b:0137a14": "六地是聖，別教十向、圓教十信是內凡，以中",
    "T39n1786_04b:0137a15": "理未顯，悉名偏性。通教七地者，至此得知圓",
    "T39n1786_04b:0137a16": "者，皆是改號之位者。三人俱破無明，見中道",
    "T39n1786_04b:0137a17": "圓性也。二、「擊大」下，明擊鼓誡進者，軍陣之法",
    "T39n1786_04b:0137a18": "也。《兵權》曰「聞鼓則進，聞金則止。鼓則嚴肅軍",
    "T39n1786_04b:0137a19": "眾使前驅也。」督，率也。率，導引也。位在修道者，",
    "T39n1786_04b:0137a20": "令初果進二果也。通教位在八地者，前釋改",
    "T39n1786_04b:0137a21": "號是七地破無明，今進入八地是增道損生。",
    "T39n1786_04b:0137a22": "別教應言二地，圓教應言二住，方名進入修",
    "T39n1786_04b:0137a23": "道。今言十行初住者，恐誤也。或別有意。真",
    "T39n1786_04b:0137a24": "修道者，即通八地、別二地、圓二住，故云咸進。",
    "T39n1786_04b:0137a25": "《地論》以初地為見道，二地至七地名修道，八",
    "T39n1786_04b:0137a26": "九十地為無學道。彼雖別位，例圓可知。三、釋",
    "T39n1786_04b:0137a27": "然炬。「通教」下，皆取當教化他位也。此言八地",
    "T39n1786_04b:0137a28": "不取受接，但約當教出假，道觀雙流耳。別約",
    "T39n1786_04b:0137a29": "十向，其意亦爾，以內修中觀，外亦出假故。圓",
    "T39n1786_04b:0137b01": "在初住者，以百界作佛，普門示現故。圓從勝",
    "T39n1786_04b:0137b02": "說，乃取分真。《止觀》名真，出假位也。「皆是」下，結",
    "T39n1786_04b:0137b03": "示三位。道謂外化、觀謂內行，此該三教，不同",
    "T39n1786_04b:0137b04": "餘文，唯就通說。四、釋雨雨。扶疎，盛茂也。時澤，",
    "T39n1786_04b:0137b05": "時雨也。大恒者，殑伽河也。二、「若得」下，例上四",
    "T39n1786_04b:0137b06": "經。二、「此一」下，以橫竪結。竪擬諸經之位者，",
    "T39n1786_04b:0137b07": "即向四經名字雖殊，但是住、行、向、地圓位耳，",
    "T39n1786_04b:0137b08": "故名為竪。橫論一切諸位者，即攝四教凡聖",
    "T39n1786_04b:0137b09": "諸位，如向消文是也。云云者，部在方等，故",
    "T39n1786_04b:0137b10": "此化他必兼四益，橫攝諸位旨在其中。二、「此",
    "T39n1786_04b:0137b11": "中」下，通釋大義。前三云大、後一云勝，勝亦大",
    "T39n1786_04b:0137b12": "也，故云皆言大也。「通塗」下，若取通名，唯在",
    "T39n1786_04b:0137b13": "大法，義並歸圓。對於四經，其義彌順。二、「我今」",
    "T39n1786_04b:0137b14": "下，明神通，二：初、明摧怨，二：初、明煩惱為怨；",
    "T39n1786_04b:0137b15": "二、「魔為」下，明天魔是主。二、明竪幢。高出眾行",
    "T39n1786_04b:0137b16": "者，即法幢三昧也。萬行功德皆為眷屬，莫不",
    "T39n1786_04b:0137b17": "歸宗。此之三昧，故為眾行之望。兵望麾者，",
    "T39n1786_04b:0137b18": "手指曰麾。《尚書》云「左仗黃鉞、右秉白　而麾",
    "T39n1786_04b:0137b19": "之。」《兵權》曰「將軍乃秉　麾，眾而誓之。」又云「聞",
    "T39n1786_04b:0137b20": "鼓則進，聞金乃止。隨其指麾，五陣乃理。」「三",
    "T39n1786_04b:0137b21": "德」下，出三昧體。其體若非不縱不橫，豈出眾",
    "T39n1786_04b:0137b22": "行？豈摧五住？豈壞天魔？無記神通，體用如是。",
    "T39n1786_04b:0137b23": "二、「從度」下，明四弘誓化他，二：初、牒文示義。",
    "T39n1786_04b:0137b24": "雖復等者，既依四諦而運四弘，四諦既常，誓",
    "T39n1786_04b:0137b25": "豈休息？因人求佛意在利生，今遂所求，豈忘",
    "T39n1786_04b:0137b26": "與拔？「四弘是」下，示誓有依。誓即無緣慈悲，",
    "T39n1786_04b:0137b27": "境乃無作四諦。無緣無作，行相如何？眾生誓",
    "T39n1786_04b:0137b28": "度，生死即涅槃故。煩惱誓斷，煩惱即菩提",
    "T39n1786_04b:0137b29": "故。法門誓學，即惑成智故。佛道誓成，即生成",
    "T39n1786_04b:0137c01": "滅故。不爾，豈能廣度永度？二、「度諸」下，隨義釋",
    "T39n1786_04b:0137c02": "文，四：初、令度苦諦。經永斷三惡，即三惡道也，",
    "T39n1786_04b:0137c03": "須約十番論度論斷。二、令斷集諦。須明五住，",
    "T39n1786_04b:0137c04": "燒十界生。三、令證滅諦。當分而論四種甘露，",
    "T39n1786_04b:0137c05": "跨節而辨唯一圓常。四、令安道諦，四：初、約",
    "T39n1786_04b:0137c06": "檀明諦。不獨行檀具於四諦，五度皆然。五不",
    "T39n1786_04b:0137c07": "依諦則不動不出，何度之有？復須知今依無",
    "T39n1786_04b:0137c08": "作諦。二、「無量」下，略釋經文。三、「論云」下，檀攝",
    "T39n1786_04b:0137c09": "六度。《大論》十二解檀度云「若菩薩行檀度，",
    "T39n1786_04b:0137c10": "能生六度，是時名檀度滿。云何布施生檀度？",
    "T39n1786_04b:0137c11": "有下中上：若以飲食麁物軟心布施名下，能",
    "T39n1786_04b:0137c12": "以衣服寶物布施名中檀，能以頭目血肉國",
    "T39n1786_04b:0137c13": "財妻子布施名上。云何施生尸度？菩薩思惟",
    "T39n1786_04b:0137c14": "眾生不知布施，後世貧窮故行惡；若行布施，",
    "T39n1786_04b:0137c15": "後世有福無所乏短，則能持戒。云何生忍度？",
    "T39n1786_04b:0137c16": "菩薩施時受者惡罵、若大求索、若不時索、或",
    "T39n1786_04b:0137c17": "不應索而索，是時菩薩思惟：『我今布施欲求",
    "T39n1786_04b:0137c18": "佛道。亦無有人使我布施，我自為故，云何生",
    "T39n1786_04b:0137c19": "瞋？』如是思惟已而行忍辱。云何生進度？菩",
    "T39n1786_04b:0137c20": "薩布施時，常行精進欲行二施，勤求財法以",
    "T39n1786_04b:0137c21": "求足之。云何生禪度；菩薩施時，能除慳貪而",
    "T39n1786_04b:0137c22": "行一心，漸除五蓋，是名禪度。又心依布施，",
    "T39n1786_04b:0137c23": "入於初禪乃至滅定。云何生智度？菩薩施時，",
    "T39n1786_04b:0137c24": "知有果報而不疑惑，能破邪見無明。又分",
    "T39n1786_04b:0137c25": "別淨不淨施得報不同，是名生智。故云檀義",
    "T39n1786_04b:0137c26": "攝六也。」餘之五度亦互相攝，非今文意，故",
    "T39n1786_04b:0137c27": "且論檀，六之首故、攝生便故。四、「捨身」下，以",
    "T39n1786_04b:0137c28": "彼岸結。生死為前際，涅槃為後際。身命及",
    "T39n1786_04b:0137c29": "財此三屬事，以觀此三及能施心，所施之境，",
    "T39n1786_04b:0138a01": "三輪當處即空假中，是故能等三德涅槃。此",
    "T39n1786_04b:0138a02": "以常因而剋常果。不然，豈得不壞常住？如是",
    "T39n1786_04b:0138a03": "行檀，名波羅蜜。三德甚深，故檀竪高；三德無",
    "T39n1786_04b:0138a04": "量，故檀橫廣。此機樂略，是以如來妙說一檀，",
    "T39n1786_04b:0138a05": "遵修諸行。仍須了知，既談果後行檀利物，行",
    "T39n1786_04b:0138a06": "人豈不即聞而修耶？",
    "T39n1786_04b:0138a07": "金光明經文句記卷第四下"
}