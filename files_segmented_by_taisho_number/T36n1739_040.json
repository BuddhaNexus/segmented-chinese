{
    "T36n1739_040:1000c02": "9新華嚴經論卷第四十",
    "T36n1739_040:1000c04": "長者李通玄撰",
    "T36n1739_040:1000c05": "善財童子善知識十一地位，二推德勝進中，",
    "T36n1739_040:1000c06": "約立四門。此已下明十一地中善知識。一推",
    "T36n1739_040:1000c07": "德勝進、二示善友所在云在此世界中、三舉",
    "T36n1739_040:1000c08": "善友名名摩耶、四禮敬辭去。云在此世界中",
    "T36n1739_040:1000c09": "者，是佛境界也。以善財詣摩耶夫人所，獲",
    "T36n1739_040:1000c10": "得觀佛境界智，以此世界者是佛智境界也。",
    "T36n1739_040:1000c11": "名摩耶者，此云天后，亦曰夫人，是國大夫人。",
    "T36n1739_040:1000c12": "此是十一地，常在世間，無功大慈悲為體，出",
    "T36n1739_040:1000c13": "生普賢行門。一且如五位中十住中，從第七",
    "T36n1739_040:1000c14": "住位休捨優婆夷，主從慈悲修智門，至第八",
    "T36n1739_040:1000c15": "住中一分無功用智現前；二至第十住中師",
    "T36n1739_040:1000c16": "子幢王女慈行，主智悲圓融具足門；三十行",
    "T36n1739_040:1000c17": "中第七行無厭足王是，十行中主慈悲方便",
    "T36n1739_040:1000c18": "利生門；四第八行大光王，以主無功之行行",
    "T36n1739_040:1000c19": "悲門；五十迴向中，第七第八迴向，觀世音菩",
    "T36n1739_040:1000c20": "薩及正趣菩薩同會而現，主悲智圓融無二",
    "T36n1739_040:1000c21": "門；六十地中第七地開敷樹花夜神，主以大",
    "T36n1739_040:1000c22": "悲發行遍周現果門；七第十地中瞿波，主大",
    "T36n1739_040:1000c23": "悲智圓滿普合法界門；八此第十一地初即",
    "T36n1739_040:1000c24": "以摩耶夫人為大慈之首，即以無功用慈悲",
    "T36n1739_040:1000c25": "圓滿，以明慈悲起智幻生成佛，及以教化一",
    "T36n1739_040:1000c26": "切眾生諸行門。以此位法門名菩薩大願智",
    "T36n1739_040:1000c27": "幻解脫門，明此十一地中大悲為首，以本願",
    "T36n1739_040:1000c28": "慈悲心起智幻生，示現成佛利眾生事及以",
    "T36n1739_040:1000c29": "一切諸行之門，遍法界虛空界故。已上八門，",
    "T36n1739_040:1001a01": "和會五位修慈悲次第進修方便差別同異。",
    "T36n1739_040:1001a02": "又於此十一地中，長科十門，略知此地行相",
    "T36n1739_040:1001a03": "次第。一摩耶夫人，明從悲起智幻生諸行成",
    "T36n1739_040:1001a04": "佛利生門；二三十三天王名正念，女名天主",
    "T36n1739_040:1001a05": "光明智悲自在，正念十方諸法無失現前門；",
    "T36n1739_040:1001a06": "三童子師，明遍滿十方主世間法師範門；四",
    "T36n1739_040:1001a07": "善知眾藝，明遍周十方字智門；五賢勝優婆",
    "T36n1739_040:1001a08": "夷，明主世間一切正邪吉凶諸方技術師巫傳",
    "T36n1739_040:1001a09": "說一切總達利生門；六堅固長者，明處世無",
    "T36n1739_040:1001a10": "著念清淨解脫門；七妙月長者，明處世淨智",
    "T36n1739_040:1001a11": "光明門；八無勝軍，明於無相法中得盡相門；",
    "T36n1739_040:1001a12": "九最寂靜義羅門，明誠願語門；十德生童子、",
    "T36n1739_040:1001a13": "有德童女，明智悲圓滿處世幻住門，如〈出現",
    "T36n1739_040:1001a14": "品〉中文殊、普賢二位齊也，表法身智慈悲齊",
    "T36n1739_040:1001a15": "滿也。已上十門，是十一地行也。已下至慈",
    "T36n1739_040:1001a16": "氏如來，明一生佛果滿也。一生者，無生中生",
    "T36n1739_040:1001a17": "也，非三世前後生故。",
    "T36n1739_040:1001a18": "第一正入當位法門中，從「爾時善財童子」已",
    "T36n1739_040:1001a19": "下，長科為十一段。一「爾時善財童子」已下至",
    "T36n1739_040:1001a20": "「得觀佛境界智」有一行半經，明善財勝進入",
    "T36n1739_040:1001a21": "十一地門分。二「作如是念」已下至「作是念」有",
    "T36n1739_040:1001a22": "十一行半經，明善財歎摩耶夫人身之體相",
    "T36n1739_040:1001a23": "自在分。三「有主城神名曰寶眼」已下至「乃至",
    "T36n1739_040:1001a24": "必當成佛」有三十六行經，明主城神為善財",
    "T36n1739_040:1001a25": "說主治心城法門分。四「爾時有身眾神」已下",
    "T36n1739_040:1001a26": "至「覩一切剎佛出興故」有十四行半經，明身",
    "T36n1739_040:1001a27": "眾神歎摩耶夫人身，摩耶夫人於耳璫放光入",
    "T36n1739_040:1001a28": "善財身分。五「時有守護菩薩法堂羅剎鬼王",
    "T36n1739_040:1001a29": "名曰善眼」已下至「是為十」，明羅剎王為善財",
    "T36n1739_040:1001b01": "說十種親近善知識法分。六「佛子」已下至「說",
    "T36n1739_040:1001b02": "是語時」有十一行經，明羅剎王為善財說十",
    "T36n1739_040:1001b03": "三昧法，令善財常親近善知識分。七「善財童",
    "T36n1739_040:1001b04": "子仰視空中」已下至「如來不可思議微妙功德」",
    "T36n1739_040:1001b05": "有二十七行經，明善財見羅剎王為說禮敬",
    "T36n1739_040:1001b06": "十方求善知識法，復為說觀身心如夢如幻法，",
    "T36n1739_040:1001b07": "得見摩耶夫人蓮花及座樓閣莊嚴分。已上",
    "T36n1739_040:1001b08": "三眾神是入此十一地前方便。方便有三：一",
    "T36n1739_040:1001b09": "善守護心城；二善知音聲性遍十方；三羅剎",
    "T36n1739_040:1001b10": "王名守護堂者，以十三昧門及知身心如夢",
    "T36n1739_040:1001b11": "幻觀，是守護法界堂義。羅剎王者，此云可畏。",
    "T36n1739_040:1001b12": "王名自在。以三昧觀察守護身心法堂，令佞",
    "T36n1739_040:1001b13": "邪惡鬼破散故。摩耶耳璫放光入善財身者，",
    "T36n1739_040:1001b14": "明入教光三昧。耳主教音。以此三法以為十",
    "T36n1739_040:1001b15": "一地前方便，方得正入十一地門。八「爾時善",
    "T36n1739_040:1001b16": "財見如是座」已下至「已得成就寂滅身故」有三",
    "T36n1739_040:1001b17": "十一行半經，明善財見摩耶夫人如幻色身，",
    "T36n1739_040:1001b18": "遍周十方一切眾生前分。九「爾時善財童子",
    "T36n1739_040:1001b19": "見摩耶夫人」已下至「云何學菩薩行而得成就」",
    "T36n1739_040:1001b20": "有三十七行半經，明摩耶現超過一切諸色",
    "T36n1739_040:1001b21": "相身遍周剎海，善財亦現等爾許身前合掌敬",
    "T36n1739_040:1001b22": "禮申請所求及得證入諸三昧門分。十「答言",
    "T36n1739_040:1001b23": "佛子我已成就菩薩大願智幻解脫」已下至「有",
    "T36n1739_040:1001b24": "修行普賢行願化一切眾生者我自現身悉為",
    "T36n1739_040:1001b25": "其母」有一百七行經，總明摩耶答善財所問",
    "T36n1739_040:1001b26": "法門。十一「爾時善財童子白摩耶夫人證此",
    "T36n1739_040:1001b27": "解脫經今幾時」已下至「我唯知此菩薩大願智",
    "T36n1739_040:1001b28": "幻解脫門」有二十七行經，明答善財所問得",
    "T36n1739_040:1001b29": "此解脫久如分。隨文釋義者，夫摩耶夫人總",
    "T36n1739_040:1001c01": "相中以三法而成，別相中以等佛數眾生數行",
    "T36n1739_040:1001c02": "門而得其名。三法者，一以一切諸佛眾生平",
    "T36n1739_040:1001c03": "等無相自體清淨法身妙理為體；二以等一",
    "T36n1739_040:1001c04": "切諸佛眾生平等理中普光明無作無依之智",
    "T36n1739_040:1001c05": "為體；三以等一切諸佛眾生無作理智之中",
    "T36n1739_040:1001c06": "無作性，長養一切眾生、饒益大慈大悲，與一",
    "T36n1739_040:1001c07": "切眾生本同一體，自他性亡，恒為利益不求",
    "T36n1739_040:1001c08": "恩報。此乃天真本然，眾生共有，依此三法行",
    "T36n1739_040:1001c09": "之即得。雖然眾生共有，而眾生迷之者，須具",
    "T36n1739_040:1001c10": "方便行門起發顯明方得。云何方便？其方便",
    "T36n1739_040:1001c11": "有十大願門，如願修學。一願初始發心時起",
    "T36n1739_040:1001c12": "等一切眾生數慈悲大願，皆當救度一切眾",
    "T36n1739_040:1001c13": "生令出三界苦中皆令成佛。二願承事恭敬",
    "T36n1739_040:1001c14": "供養十方一切諸佛無空過者。三願於諸世",
    "T36n1739_040:1001c15": "界中所生之處，有德藝過己之人奉事修學，",
    "T36n1739_040:1001c16": "雖學諸藝智出人天不生憍慢，恒以大慈大",
    "T36n1739_040:1001c17": "悲為首。四願恒以四念處觀隨病治之，立四",
    "T36n1739_040:1001c18": "正懃成就根力。五願恒以七覺分不離心首",
    "T36n1739_040:1001c19": "長諸正慧，照十二緣生成大智海。六願恒以",
    "T36n1739_040:1001c20": "八正道行無始無終常現在前。七願自己正",
    "T36n1739_040:1001c21": "道現前常住世間，利益人天一切六道眾生，",
    "T36n1739_040:1001c22": "自己不樂別求餘方淨土。明見一切法界之",
    "T36n1739_040:1001c23": "門，深知染淨本從妾起，依真本無。八願於菩",
    "T36n1739_040:1001c24": "薩五位行門明知法則，所有十住、十行、十迴",
    "T36n1739_040:1001c25": "向、十地、十一地中方便及諸三昧利人天法，",
    "T36n1739_040:1001c26": "一念遍周善知其趣，次第修行。九願常念本",
    "T36n1739_040:1001c27": "願風輪以持本智，鼓揚無邊諸波羅蜜行，等",
    "T36n1739_040:1001c28": "十方界對現色身，應根接引一切眾生。十願",
    "T36n1739_040:1001c29": "常以大慈大悲身起一切智、如理遍周法界",
    "T36n1739_040:1002a01": "大智，普照不遺，一切平等普賢。此是摩耶夫",
    "T36n1739_040:1002a02": "人身所成之行，若修行者應如是修，無有一",
    "T36n1739_040:1002a03": "佛不從大願海大悲智生。是故經云「但行普",
    "T36n1739_040:1002a04": "賢行願，皆從我生。」表此十一地智從悲起十",
    "T36n1739_040:1002a05": "地已前大慈大悲之行，皆以本願及以從根",
    "T36n1739_040:1002a06": "本智生，有修學長養，十一地一切功終，純是",
    "T36n1739_040:1002a07": "大慈悲為法界體。以悲生智幻生等眾生數",
    "T36n1739_040:1002a08": "身，常為利益曾無休息，名為生佛，非要得三",
    "T36n1739_040:1002a09": "十二相乃至九十七相。但初發心時一分會真，",
    "T36n1739_040:1002a10": "智悲同起，雖未得通化變易自在法，是一同",
    "T36n1739_040:1002a11": "知見真故。如是修學、如是悟入，方名初發心",
    "T36n1739_040:1002a12": "時便成正覺。亦名以佛知見示悟眾生，欲令",
    "T36n1739_040:1002a13": "眾生入佛知見。從此摩耶夫人表十一地初",
    "T36n1739_040:1002a14": "門，已後九箇善知識總明從大慈悲為母體，",
    "T36n1739_040:1002a15": "皆從母行，以智幻生悲智遍周十方普現，不",
    "T36n1739_040:1002a16": "作階級次第對治。已後善知識雖亦云我唯",
    "T36n1739_040:1002a17": "知此法門、餘不能知者，以明同中具別，表普",
    "T36n1739_040:1002a18": "賢差別智隨俗遍周，非如十地已前滯障不達。",
    "T36n1739_040:1002a19": "此之十一地，但顯修行行十一地行，滿此普",
    "T36n1739_040:1002a20": "賢十一地位，顯得遍周行備塵俗無求出世。",
    "T36n1739_040:1002a21": "自天主光已去，總是同世凡流，不標神相異",
    "T36n1739_040:1002a22": "狀，與世人一種，但有法利人，明十地已前是",
    "T36n1739_040:1002a23": "修悲智已出世聖道法門，十一地是自以大",
    "T36n1739_040:1002a24": "慈悲心行赴俗濟生之門。表自出世道滿，更",
    "T36n1739_040:1002a25": "無求解脫，雖染離染之心，但以乘法性舡、張",
    "T36n1739_040:1002a26": "大慈悲帆，以大智為舡師，順本願風吹諸波",
    "T36n1739_040:1002a27": "羅蜜網，常遊生死海，漉一切眾生有著之魚，",
    "T36n1739_040:1002a28": "安置無依普光明之智岸，常生一切幻住萬",
    "T36n1739_040:1002a29": "行功德法界無礙寶堂，如下慈氏所居樓閣",
    "T36n1739_040:1002b01": "是。如善財得羅剎王，為說求善知識法，令善",
    "T36n1739_040:1002b02": "財普禮十方，正念思惟一切境界，勇猛自在",
    "T36n1739_040:1002b03": "遍遊十方，觀身觀心如夢如幻如影求善知",
    "T36n1739_040:1002b04": "識。爾時善財受行其教，即時觀見大寶蓮花",
    "T36n1739_040:1002b05": "從地涌出十方求善知識者，明自身心內外",
    "T36n1739_040:1002b06": "十方以法諦求有何體性，令稱法身。又令觀",
    "T36n1739_040:1002b07": "身觀心如夢如影者，令達其教，達性達相如",
    "T36n1739_040:1002b08": "影通同無二，便入智幻生門，是見摩耶夫人",
    "T36n1739_040:1002b09": "也。初見蓮花從地涌出者，以自性清淨法身",
    "T36n1739_040:1002b10": "為地體，一切萬行蓮花從此生故。金剛為莖",
    "T36n1739_040:1002b11": "者，是根本智，明一切差別行差別智從法身",
    "T36n1739_040:1002b12": "根本智生。設是有此境界莊嚴，亦是此依報",
    "T36n1739_040:1002b13": "也，終不別有報、終不別有報因果也。妙寶藏",
    "T36n1739_040:1002b14": "者，慈悲含育報生也。摩尼為葉者，行無垢報",
    "T36n1739_040:1002b15": "生也。光明寶王以為其臺者，以根本智現，照",
    "T36n1739_040:1002b16": "用自在所報生也。眾寶色香以為其鬚者，戒",
    "T36n1739_040:1002b17": "定慧解脫解脫知見香所報生也。無數寶網",
    "T36n1739_040:1002b18": "彌覆其上者，以能施教網報生也。上有樓觀",
    "T36n1739_040:1002b19": "者，差別智報生也。普納十方法界藏者，以大",
    "T36n1739_040:1002b20": "智遍周教網普覆所報生也。奇妙寶飾者，妙",
    "T36n1739_040:1002b21": "行報嚴故。金剛為地者，法身報生也。千柱行",
    "T36n1739_040:1002b22": "列者，行有千萬行也。一切皆以摩尼寶成者，",
    "T36n1739_040:1002b23": "行行中無垢也。閻浮檀金以為其壁者，柔和",
    "T36n1739_040:1002b24": "忍辱之所報生也。眾寶瓔珞四面垂下者，四",
    "T36n1739_040:1002b25": "攝之行垂慈接生之所報生也。已下准此例",
    "T36n1739_040:1002b26": "知，教廣文長，不可具述。已下摩耶夫人所現",
    "T36n1739_040:1002b27": "遍法界身、同一切眾生事業等身、生一切諸如",
    "T36n1739_040:1002b28": "來身，如文自明。",
    "T36n1739_040:1002b29": "如善財童子問摩耶夫人得此解脫其已久",
    "T36n1739_040:1002c01": "如中，摩耶答言善男子乃往古世過不可思議",
    "T36n1739_040:1002c02": "非最後身菩薩神通道眼所知者，唯佛能知",
    "T36n1739_040:1002c03": "故。意明不可以時分知，不可以劫數度也。要",
    "T36n1739_040:1002c04": "須以佛智印冥同古今量盡、始末見亡者，能",
    "T36n1739_040:1002c05": "知其發心得法之久近。若立始終之見者，設",
    "T36n1739_040:1002c06": "將無盡剎微塵比之成數，無由可悉。設使展",
    "T36n1739_040:1002c07": "轉無盡剎塵比之成數，亦不可悉。數亡繫盡，",
    "T36n1739_040:1002c08": "智現方知。即無以數法算其遠近，若以算法",
    "T36n1739_040:1002c09": "盡無盡劫算毛孔中虛空量，了無得其邊際",
    "T36n1739_040:1002c10": "故，以虛空無受量故。以此無量為得時也。如",
    "T36n1739_040:1002c11": "文殊師利頌云「一念普觀無量劫，無去無來",
    "T36n1739_040:1002c12": "亦無住，如是了知三世事，超諸方便成十力。」",
    "T36n1739_040:1002c13": "此是最後身菩薩之大數也。爾時劫名淨光",
    "T36n1739_040:1002c14": "者，表法身為劫體。世界名須彌德者，得不動",
    "T36n1739_040:1002c15": "為世界體。雖有諸山五趣雜居，然其國土眾",
    "T36n1739_040:1002c16": "寶所成，清淨莊嚴無諸穢惡者，唯其自心淨，",
    "T36n1739_040:1002c17": "即一切境界淨，萬法無垢。作淨穢二見，即自",
    "T36n1739_040:1002c18": "心見不淨也。明大悲遍含五趣，大智無染淨",
    "T36n1739_040:1002c19": "等見故，名眾寶莊嚴。有千億四天下者，明萬",
    "T36n1739_040:1002c20": "行利生之位也。有一四天下名師子幢者，明",
    "T36n1739_040:1002c21": "大智遍周，十方一境。於中有八十億王城，有",
    "T36n1739_040:1002c22": "一王城名自在幢者，明八正道行十波羅蜜。",
    "T36n1739_040:1002c23": "於中智所遊居名輪王所居，號自在幢，王名大",
    "T36n1739_040:1002c24": "威德者，是智自在能治生死自不壞也。彼王",
    "T36n1739_040:1002c25": "城北有一道場名滿月光明，城北者，北為坎",
    "T36n1739_040:1002c26": "位，是師君智所居，治迷之位，故號道場。能治",
    "T36n1739_040:1002c27": "執惑故，名滿月光明。其道場神名曰慈德者，",
    "T36n1739_040:1002c28": "以智之化迷，以慈悲為德。有菩薩名離垢幢",
    "T36n1739_040:1002c29": "者，法身起行，性自無垢。坐於道場將成正覺",
    "T36n1739_040:1003a01": "者，欲成為將。有一惡魔名曰金色光，與其眷",
    "T36n1739_040:1003a02": "屬兵眾俱至菩薩所，彼大威德轉輪王已得",
    "T36n1739_040:1003a03": "菩薩神通，自在化作兵眾其數倍多，圍遶道場，",
    "T36n1739_040:1003a04": "諸魔惶怖悉自奔散者，意明惡魔名金色光",
    "T36n1739_040:1003a05": "者，法身智境真假一相一向。離垢菩薩未明",
    "T36n1739_040:1003a06": "心境平等，要假一切智王，明觀心境理徹無",
    "T36n1739_040:1003a07": "二，心境如幻，一切境界幻智幻生，即於境不",
    "T36n1739_040:1003a08": "迷。妄相心魔，總法界皆為佛事，名為奔散。道",
    "T36n1739_040:1003a09": "場神慈悲歡喜者，法悅也。道場神於彼王而",
    "T36n1739_040:1003a10": "生子想者，明破見由智，起行化俗由悲，明此",
    "T36n1739_040:1003a11": "位智由慈悲所生故，觀智如子。乃至合會輪",
    "T36n1739_040:1003a12": "王者毘盧遮那是，道場神我身是者，明恐人",
    "T36n1739_040:1003a13": "不解其意，託事像之，令易解故。終不可以心",
    "T36n1739_040:1003a14": "外別有境魔。但明心無內外中間，萬法自他",
    "T36n1739_040:1003a15": "同體，一亦不一、他亦不他。只為法幽難顯，借",
    "T36n1739_040:1003a16": "事表明，諸有智者以譬喻得解。乃至一切初",
    "T36n1739_040:1003a17": "發無上大菩提心，皆先起大願大慈悲心教",
    "T36n1739_040:1003a18": "化眾生，方求出要利眾生之行。及至行滿，此",
    "T36n1739_040:1003a19": "法不移。一切諸佛皆如是，先從大慈悲大願",
    "T36n1739_040:1003a20": "行生故。十方世界無量諸佛將成佛時，皆於",
    "T36n1739_040:1003a21": "臍中放大光明來照我身及我宮殿屋宅者，",
    "T36n1739_040:1003a22": "悲宮智殿，養育為屋，生死海為宅。明臍處身",
    "T36n1739_040:1003a23": "之中，一切眾生生長之際，此處是含生生長之",
    "T36n1739_040:1003a24": "藏。如樹根魁之際，向上長莖幹枝條，向下生",
    "T36n1739_040:1003a25": "根入地，處陰陽之中際、發生之元始。又如甲",
    "T36n1739_040:1003a26": "子旬中以戌為天魁，左生陽、右生陰。今臍中",
    "T36n1739_040:1003a27": "放光者，表受生之元始，如天魁之像，起慈悲",
    "T36n1739_040:1003a28": "之始、生大智之元故。如人生亦爾，初生少小",
    "T36n1739_040:1003a29": "漸長大者，亦從臍輪起氣，通於上下生長之",
    "T36n1739_040:1003b01": "性，此處是受氣始生之元故。從此放也是其",
    "T36n1739_040:1003b02": "乾位，是始終之際、生長之元，此臍中是也。又",
    "T36n1739_040:1003b03": "表處智悲之中際，成智之中，即眉間毫相是。成",
    "T36n1739_040:1003b04": "大悲之中，即臍中是故。此是十一地普賢處",
    "T36n1739_040:1003b05": "世利生門，治十地中出世緣真利生不自在、",
    "T36n1739_040:1003b06": "行不廣大障。如〈十定品〉中，諸菩薩求覓普賢",
    "T36n1739_040:1003b07": "三求覓者，是隨大智之中行檀度為主，總統",
    "T36n1739_040:1003b08": "法界波羅蜜海門也。都言三世一切佛以慈",
    "T36n1739_040:1003b09": "悲為初生，無慈悲利物、有厭生死，即是二乘",
    "T36n1739_040:1003b10": "及淨土菩薩，後迴心始可歸真。定性之流，多",
    "T36n1739_040:1003b11": "劫難返。餘如經自具。我唯知此菩薩大願智",
    "T36n1739_040:1003b12": "幻解脫者，明推德昇進。推德昇進中有三門：",
    "T36n1739_040:1003b13": "一示善友之處，云在三十三天。有王名正念，",
    "T36n1739_040:1003b14": "明智淨自在如天王。名正念者，表淨智無念",
    "T36n1739_040:1003b15": "而自在任理施為，不為而萬事自為，明十一",
    "T36n1739_040:1003b16": "地淨智任運應現也。在十住位中，但名正念。",
    "T36n1739_040:1003b17": "天子問其梵行，未云有女。至此十一地中名",
    "T36n1739_040:1003b18": "王，又云有女，明以智生悲也。有女名天主光",
    "T36n1739_040:1003b19": "者，表無作智中慈悲無染性任用利物也。此",
    "T36n1739_040:1003b20": "位表智圓用無前後也。取天，表處生死中自",
    "T36n1739_040:1003b21": "在神化無方，非即在於處所也。敬申所求云",
    "T36n1739_040:1003b22": "我得菩薩解脫名無礙念者，得三世無礙智，",
    "T36n1739_040:1003b23": "一念印三世古今及未來一切眾生生死劫量",
    "T36n1739_040:1003b24": "及一切三世諸佛成道劫量，一念遍知無不",
    "T36n1739_040:1003b25": "了然，如今現前。以無妄念智現前，諸法本如",
    "T36n1739_040:1003b26": "是故，此明無妄念之正念智也。於中所有諸",
    "T36n1739_040:1003b27": "劫中諸佛之數，於諸劫中或供養多佛增減不",
    "T36n1739_040:1003b28": "定者，是一念中無念正智普皆供養三世諸",
    "T36n1739_040:1003b29": "佛之數，此是無久近中久近之狀也。總無時",
    "T36n1739_040:1003c01": "之大圓智境，法自如是，不由修正也。修但自",
    "T36n1739_040:1003c02": "照十二緣生，達妄成智，智無所修，但自解迷，",
    "T36n1739_040:1003c03": "真無可作，亦無三世古今之性。此是十一地",
    "T36n1739_040:1003c04": "中第二地善知識。次十一地中第二地善知",
    "T36n1739_040:1003c05": "識已下，總明正念中無礙智用遍周同行攝",
    "T36n1739_040:1003c06": "生之行身也。此是十方一切世界例然，六道",
    "T36n1739_040:1003c07": "等遍，總從摩耶夫人大悲海生，以正念無作",
    "T36n1739_040:1003c08": "智為體也。此是十一地中戒波羅蜜，以智生",
    "T36n1739_040:1003c09": "悲門故，女名天主光。",
    "T36n1739_040:1003c10": "第三迦毘羅城童子師，此為黃色城也。黃色",
    "T36n1739_040:1003c11": "者，是中宮色故。明為此童子師不離中道軌",
    "T36n1739_040:1003c12": "治俗典，如此孔丘之流。明世間師軌門。如孔",
    "T36n1739_040:1003c13": "子頭頂下如反宇，表處俗行謙之道。以身表",
    "T36n1739_040:1003c14": "法，像尼丘山，似彼山頂中下，非彼山因求祠",
    "T36n1739_040:1003c15": "而生。此俗說非也。姓孔者，聖人無名無姓，以",
    "T36n1739_040:1003c16": "德為名為姓，非以俗姓為姓。約德，以有究明",
    "T36n1739_040:1003c17": "之德，以之姓孔。孔者究也。以行化蒙，名之",
    "T36n1739_040:1003c18": "為丘。丘者山岳之稱，以艮為山、為小男、為",
    "T36n1739_040:1003c19": "童蒙。因行所化而立名也，故名丘也。亦以德",
    "T36n1739_040:1003c20": "超過俗，名之為丘。亦至德尊重，無傾動之質，",
    "T36n1739_040:1003c21": "名為丘。生在兗州者，艮之分也，主以化小男",
    "T36n1739_040:1003c22": "童蒙之位。兗州上值於角，角為天門，主眾善",
    "T36n1739_040:1003c23": "之門，亦主以僧尼道士。以乘角氣而生，此非",
    "T36n1739_040:1003c24": "世凡流之能體故。善財至此，遍友不言而便",
    "T36n1739_040:1003c25": "令善財往眾藝所者，師範之法正者，不親教",
    "T36n1739_040:1003c26": "付之，以助教不決之事問之以正師，表德不",
    "T36n1739_040:1003c27": "孤必有隣，附讚成其化行也。",
    "T36n1739_040:1003c28": "第四遍友云此有童子名善知眾藝，學菩薩",
    "T36n1739_040:1003c29": "字智者，明遍友是師，童子是學者，依教立名。",
    "T36n1739_040:1004a01": "即如此方孔丘門人顏回之流。善財致敬申",
    "T36n1739_040:1004a02": "請所求，童子眾藝云：我得菩薩解脫名善知",
    "T36n1739_040:1004a03": "眾藝。我恒唱持此之字母。唱阿字時，此云無",
    "T36n1739_040:1004a04": "也，入般若波羅蜜門，名菩薩威力入無差別",
    "T36n1739_040:1004a05": "境界，明達一切法空門。是菩薩威力，斷一切",
    "T36n1739_040:1004a06": "障，入無功智，遍法界眾生界故。唱多字時入",
    "T36n1739_040:1004a07": "般若波羅蜜門，名無邊差別門，是明一切諸",
    "T36n1739_040:1004a08": "有是差別智、是普賢行，遍知一切三界六道",
    "T36n1739_040:1004a09": "眾生中法則行解及所宜應化。如是總有四",
    "T36n1739_040:1004a10": "十二般若波羅蜜門為首，名字母，入無量無",
    "T36n1739_040:1004a11": "數般若波羅蜜門。如文自明。",
    "T36n1739_040:1004a12": "第五賢勝優婆夷，明世醫方眾術，世及出世莫",
    "T36n1739_040:1004a13": "不總明，安物養生無法不了，以居塵俗方便",
    "T36n1739_040:1004a14": "利生，或作傳說世巫玄占未達，或作良醫善",
    "T36n1739_040:1004a15": "藥救世不安，辨寶物以定真虛、刊名言而釋",
    "T36n1739_040:1004a16": "文義，奇才異智莫不普明、鬼魅眾邪皆能制",
    "T36n1739_040:1004a17": "伏，含普賢之智海、等文殊之法身。佛果處躬，",
    "T36n1739_040:1004a18": "化靈萬有，無方不至、無剎不周，無行不行、無",
    "T36n1739_040:1004a19": "生不濟，為慈悲故現作女身，智無不明，號為",
    "T36n1739_040:1004a20": "賢勝，主禪波羅蜜門。城名婆怛那者，此云喜",
    "T36n1739_040:1004a21": "增益，此以德立名，以多饒益人、多增喜事。得",
    "T36n1739_040:1004a22": "無依處道場者，法無依處，身亦無依，遍萬行",
    "T36n1739_040:1004a23": "故，行無體故。居南印度。",
    "T36n1739_040:1004a24": "第六南方有城名為沃田者，以約此善友以",
    "T36n1739_040:1004a25": "智德澤資也。人多善德厚，以立其名故。長者",
    "T36n1739_040:1004a26": "名堅固解脫者，明求法無懈。如下自言。爾時",
    "T36n1739_040:1004a27": "善財詣彼致敬申請所求，長者云我得無著",
    "T36n1739_040:1004a28": "清淨念莊嚴者，明第六般若無相智慧莊嚴",
    "T36n1739_040:1004a29": "諸法，即於一切法念自無著也。",
    "T36n1739_040:1004b01": "第七此城中有一長者名妙月者，明此中長",
    "T36n1739_040:1004b02": "者會第六無相智慧門，以方便波羅蜜為一",
    "T36n1739_040:1004b03": "體故。明十地已前第六地三空無相智慧門，",
    "T36n1739_040:1004b04": "是出世間解脫；十地已後十一地中三空寂",
    "T36n1739_040:1004b05": "滅智慧門是處世間，成第七方便波羅蜜，與",
    "T36n1739_040:1004b06": "大慈悲一體無二。以從大慈悲母智幻所生。",
    "T36n1739_040:1004b07": "此最後地，十住十地中六七二位相融，此",
    "T36n1739_040:1004b08": "十一地中六七兩位和融一體，須知勝進形",
    "T36n1739_040:1004b09": "勢如是。善財往詣致敬頂禮申請所求，妙月",
    "T36n1739_040:1004b10": "長者云我唯知此淨智光明解脫者，是妙",
    "T36n1739_040:1004b11": "月長者約德立名。慈悲智光是破惑義，以破",
    "T36n1739_040:1004b12": "世間眾生惑故。因慈悲利生破惑立名，此明",
    "T36n1739_040:1004b13": "三空慈悲淨智總一體用圓滿故。",
    "T36n1739_040:1004b14": "第八南方者，依初釋。有城名出生者，表第八",
    "T36n1739_040:1004b15": "願波羅蜜，出生諸法及眾行故。長者名無勝",
    "T36n1739_040:1004b16": "軍者，表勝一切無明憍慢、生死邪見、惡賊魔",
    "T36n1739_040:1004b17": "軍故。善財往詣敬禮申請所求，長者答云我",
    "T36n1739_040:1004b18": "得菩薩解脫名無盡相者，明一切心境總如",
    "T36n1739_040:1004b19": "來相，於一毛處念念出生無盡諸相。無念理",
    "T36n1739_040:1004b20": "中智幻所生，何有盡相？",
    "T36n1739_040:1004b21": "第九城南有一聚落名為法者，眾人所居名",
    "T36n1739_040:1004b22": "之聚落，以無體性名之法，取其寂靜名之中。",
    "T36n1739_040:1004b23": "有婆羅門名最寂靜者，處之及名總皆寂靜，",
    "T36n1739_040:1004b24": "表力波羅蜜隨俗不俗、眾會不喧，名為力用",
    "T36n1739_040:1004b25": "自在。善財往詣致敬頂禮申請所求，云我得",
    "T36n1739_040:1004b26": "菩薩解脫名誠願語者，誠是實也，明所願依",
    "T36n1739_040:1004b27": "言誠實無虛妄言，此是信士語從心願所言，依",
    "T36n1739_040:1004b28": "真而無虛誑語，言體真也，所願皆真故。名句",
    "T36n1739_040:1004b29": "文及聲言辭，及所說一切，皆性真故，此為解",
    "T36n1739_040:1004c01": "脫。此是法師位，表法界為聚落。一切言說自",
    "T36n1739_040:1004c02": "真，人法悉皆然，表言不虛也。",
    "T36n1739_040:1004c03": "第十此南方有城名妙意花門者，妙智行花",
    "T36n1739_040:1004c04": "悉圓滿故，表十一地十法滿也。彼有童子名",
    "T36n1739_040:1004c05": "曰德生，復有童女名為有德，此明智悲二行",
    "T36n1739_040:1004c06": "齊均，無前却故。童子童女者，明智悲齊滿，雖",
    "T36n1739_040:1004c07": "處世間無五欲相，以居幻住故。善財往詣頂",
    "T36n1739_040:1004c08": "禮致敬申請所求，云我等證得菩薩解脫名",
    "T36n1739_040:1004c09": "為幻住者，約佛境界、眾生境界皆智幻所生，",
    "T36n1739_040:1004c10": "住居幻境，無實無虛無有識情，心境皆亡、性",
    "T36n1739_040:1004c11": "相無礙，以智功德故。幻生光影身土重重，如",
    "T36n1739_040:1004c12": "因陀羅網身境重重，十方身土境相相入無",
    "T36n1739_040:1004c13": "礙無礙。十方世界，智凡體徹，無始無終，圓古",
    "T36n1739_040:1004c14": "今而一性，常住世間無所依止。此明世間緣",
    "T36n1739_040:1004c15": "生，性自離故。真如虛妄，假安立故。妄體本無，",
    "T36n1739_040:1004c16": "真無住故。智無依止，如虛空故。以智報生皆",
    "T36n1739_040:1004c17": "幻住故，有無自在隨智用故。雖智體同空，",
    "T36n1739_040:1004c18": "不處寂故。智身無量等遍十方，性無往來，相",
    "T36n1739_040:1004c19": "光影故。身土重重，無大小故。經云「幻境自性",
    "T36n1739_040:1004c20": "不可思議」。從此十一地已後，會慈氏一生所",
    "T36n1739_040:1004c21": "得佛果門。於此門中長科為十段。",
    "T36n1739_040:1004c22": "第一「善男子於此南方有國土名為海岸」已下",
    "T36n1739_040:1004c23": "至「辭退而去」可有半卷經，明德生童子、有德",
    "T36n1739_040:1004c24": "童女推慈氏菩薩之德，令善財童子親近勝進",
    "T36n1739_040:1004c25": "分。",
    "T36n1739_040:1004c26": "第二「爾時善財童子蒙善知識教潤澤其心」已",
    "T36n1739_040:1004c27": "下至「皆以信受善知識教之所致耳」有三",
    "T36n1739_040:1004c28": "十行經，明善財童子自念往因過惡不善，自",
    "T36n1739_040:1004c29": "慚悔恨，起恭敬供養親近善知識分。",
    "T36n1739_040:1005a01": "第三「善財童子以如是尊重如是供養」已下",
    "T36n1739_040:1005a02": "至「皆從菩薩善巧方便所流出故」有三十二",
    "T36n1739_040:1005a03": "行經，明善財童子於樓閣前五體投地，暫時",
    "T36n1739_040:1005a04": "歛念思惟獲益無量分。",
    "T36n1739_040:1005a05": "第四「善財童子入如是智端心潔念」已下至善",
    "T36n1739_040:1005a06": "財說頌此一段經，明善財歎善知識所居樓",
    "T36n1739_040:1005a07": "閣分。已下頌是善財童子重頌前慈氏菩薩所",
    "T36n1739_040:1005a08": "居樓閣住處，并歎慈氏菩薩之德，如文具明。",
    "T36n1739_040:1005a09": "第五「爾時善財童子以如是等一切菩薩無量",
    "T36n1739_040:1005a10": "稱揚讚歎法」已下，是善財欲見彌勒菩薩從",
    "T36n1739_040:1005a11": "外而來分。",
    "T36n1739_040:1005a12": "第六「爾時善財童子合掌恭敬」已下至此卷",
    "T36n1739_040:1005a13": "末明善財申已發大菩提心，慈氏為讚菩提",
    "T36n1739_040:1005a14": "心善根功力不思議分。",
    "T36n1739_040:1005a15": "第七「爾時善財童子恭敬右遶彌勒菩薩摩訶",
    "T36n1739_040:1005a16": "薩」已下至此卷末，明善財入慈氏樓閣觀果",
    "T36n1739_040:1005a17": "知因，三世所行境界同異總別一多無礙自在",
    "T36n1739_040:1005a18": "同時圓滿分。",
    "T36n1739_040:1005a19": "第八「善男子汝應詣文殊師利」已下有五行",
    "T36n1739_040:1005a20": "半經，明慈氏還令善財見文殊師利，明至果",
    "T36n1739_040:1005a21": "同因，表因中之果本來無二分。",
    "T36n1739_040:1005a22": "第九「爾時善財童子依彌勒菩薩教」已下至",
    "T36n1739_040:1005a23": "頌，此一段明善財以於慈氏所得一生之佛",
    "T36n1739_040:1005a24": "果，普印一百一十城之法門，方於初信心中",
    "T36n1739_040:1005a25": "金剛藏智菩提場毘盧遮那如來師子座前一",
    "T36n1739_040:1005a26": "切寶蓮花藏座上，起等虛空界廣大十種心",
    "T36n1739_040:1005a27": "等，以明經歷一百一十城至慈氏一生佛果，",
    "T36n1739_040:1005a28": "究竟不離初信心毘盧遮那如來金剛藏智",
    "T36n1739_040:1005a29": "菩提妙理中城，便於金剛藏智菩提妙理之",
    "T36n1739_040:1005b01": "中起法界佛果恒常普賢圓周法界妙行。以",
    "T36n1739_040:1005b02": "此已下善財於普賢身中行菩薩行，普賢摩",
    "T36n1739_040:1005b03": "善財童子頂，方明法界中恒常佛果、恒常普",
    "T36n1739_040:1005b04": "賢行相，及相應方始乃得。一切諸佛已成舊",
    "T36n1739_040:1005b05": "果、普賢舊行，至慈氏菩薩明此無三世中一",
    "T36n1739_040:1005b06": "生，是見道修行初始入佛果位之生，當來降",
    "T36n1739_040:1005b07": "神下生是當來成佛之生，以六相法門該之。",
    "T36n1739_040:1005b08": "善財亦今生是見道修行行滿之生，來生方",
    "T36n1739_040:1005b09": "明成佛之生。以此當來一生之佛果，會根本",
    "T36n1739_040:1005b10": "金剛藏智菩提妙理毘盧遮那如來所得之",
    "T36n1739_040:1005b11": "果，普賢舊行本來一體，具足三世、古今不二，",
    "T36n1739_040:1005b12": "時復不遷、同異自在，處法界因陀羅網無礙",
    "T36n1739_040:1005b13": "法門。從此慈氏一位法門，約分六門：一明舉",
    "T36n1739_040:1005b14": "果成因起信門、二明已信加行契修門、三加",
    "T36n1739_040:1005b15": "行修行契果門、四已將所契之果會因門、五",
    "T36n1739_040:1005b16": "還依本因圓融門、六究竟法界始終因果無",
    "T36n1739_040:1005b17": "二同時不遷門。以此六門和會，可見其意。",
    "T36n1739_040:1005b18": "第十從八行頌已下至經末，明普賢稱歎如",
    "T36n1739_040:1005b19": "來法界果德利生廣大無盡功德分。",
    "T36n1739_040:1005b20": "一從初段中，善男子南方有國土名為海岸",
    "T36n1739_040:1005b21": "者，明勝進至慈氏一生佛果故，名為海岸。入",
    "T36n1739_040:1005b22": "佛智海，臨生死海故。亦以此國臨海而居故。",
    "T36n1739_040:1005b23": "有園林名大莊嚴者，約慈氏所居，以生死為",
    "T36n1739_040:1005b24": "園，萬行為林，莊嚴自己智悲，佛果已皆滿足，",
    "T36n1739_040:1005b25": "名大莊嚴。其中有一廣大樓閣名毘盧遮那",
    "T36n1739_040:1005b26": "莊嚴藏者，明根本智差別智總體報生，以立",
    "T36n1739_040:1005b27": "名故。毘云種種光明，遮那云遍照，以差別智",
    "T36n1739_040:1005b28": "為種種光明，以根本智為遍照，此二智約用",
    "T36n1739_040:1005b29": "成名，其體用一也，總無作者。以此法界體用",
    "T36n1739_040:1005c01": "普光明智成諸萬行廣利含生報生故。此大",
    "T36n1739_040:1005c02": "莊嚴樓閣廣大量等虛空，一切世間及以眾生",
    "T36n1739_040:1005c03": "咸處其內，同住遊止不覺不知。如善財童子",
    "T36n1739_040:1005c04": "入此樓閣中，見淨世界、不淨世界，大千世界、",
    "T36n1739_040:1005c05": "小千世界，乃至地獄畜生餓鬼所住，乃至十",
    "T36n1739_040:1005c06": "方世界有佛世界、無佛世界菩薩眾會種種",
    "T36n1739_040:1005c07": "等事，咸在其中，廣如經說。以佛智海大悲念",
    "T36n1739_040:1005c08": "物，萬行利生大願所持，共成樓閣之體。止住",
    "T36n1739_040:1005c09": "一切眾生生死園中，以萬行林覆蔭含識，皆",
    "T36n1739_040:1005c10": "令永得白淨法身、無垢淨智清淨之樂。經云",
    "T36n1739_040:1005c11": "「從菩薩善根果報生，從善巧方便生，從福德",
    "T36n1739_040:1005c12": "智慧生，生無來處、滅無去處。」皆是如幻智住",
    "T36n1739_040:1005c13": "生滅之相。還如眾生以業生滅，無有去來體",
    "T36n1739_040:1005c14": "相可得取捨，無有欣厭。經云「善男子住不思",
    "T36n1739_040:1005c15": "議解脫菩薩，以大悲心為諸眾生現如是境",
    "T36n1739_040:1005c16": "界，集如是莊嚴，彌勒菩薩安處其中。」以下廣",
    "T36n1739_040:1005c17": "如經說。從此第一段中，復分為五段：一「善男",
    "T36n1739_040:1005c18": "子於此南方有國土名為海岸」已下至「云何事",
    "T36n1739_040:1005c19": "菩薩善知識」有二十行半經，明示善友所在",
    "T36n1739_040:1005c20": "及勸往詣其所諮問法門分。二「何以故善男",
    "T36n1739_040:1005c21": "子菩薩摩訶薩」已下至「住於十地淨佛國土事",
    "T36n1739_040:1005c22": "善知識」有十四行經，明德生童子歎慈氏德，",
    "T36n1739_040:1005c23": "令善財親近承事分。三「何以故善男子菩薩",
    "T36n1739_040:1005c24": "應種無量諸善根」已下至「應普事一切善知識」",
    "T36n1739_040:1005c25": "有四十九行半經，明德生童子教善財童子",
    "T36n1739_040:1005c26": "所應學應行廣大之法分。四「善男子汝求善",
    "T36n1739_040:1005c27": "知識不應疲倦」已下「增長一切菩提法分」有三",
    "T36n1739_040:1005c28": "十四行經，明德生童子教善財童子事善知",
    "T36n1739_040:1005c29": "識不觀過失，不應疲倦，由善知識獲無量利益",
    "T36n1739_040:1006a01": "分。五「何以故善男子善知識者能淨諸障」已",
    "T36n1739_040:1006a02": "下「辭退而去」，此一段經明德生童子教恭敬",
    "T36n1739_040:1006a03": "善知識法，及由善知識成就廣大佛法分。如",
    "T36n1739_040:1006a04": "經云「不應以限量心行於六度、住於十地、淨",
    "T36n1739_040:1006a05": "佛國土、事善知識」者，明六度十地皆是出世，",
    "T36n1739_040:1006a06": "一分淨見未亡，以此障故未具普賢行。不同",
    "T36n1739_040:1006a07": "毘盧遮那如來報身因果境界，但得同於出",
    "T36n1739_040:1006a08": "世化佛化身，以毘盧遮那報相果海功德身具",
    "T36n1739_040:1006a09": "華冠瓔珞環釧，眾相福海嚴身，非是出纏捨",
    "T36n1739_040:1006a10": "諸飾好、厭生死身故，是達無明本元法界大",
    "T36n1739_040:1006a11": "智之境，自具無邊功德報身。又加普賢行願",
    "T36n1739_040:1006a12": "海差別智所成無限功德，互為莊嚴功德報",
    "T36n1739_040:1006a13": "身故。是故十一地滿德生童子，教善財童子",
    "T36n1739_040:1006a14": "入法界門，會根本果體，不隨引俗化境住淨見",
    "T36n1739_040:1006a15": "限量行門。餘如經具明。如化佛之境是出世",
    "T36n1739_040:1006a16": "之門，云有他方、別分淨土報佛；此以十方總",
    "T36n1739_040:1006a17": "為一淨土，不分淨穢。",
    "T36n1739_040:1006a18": "第二「爾時善財蒙善知識教潤澤其心正念思",
    "T36n1739_040:1006a19": "惟」已下至「皆以信受善知識教之所致爾」有三",
    "T36n1739_040:1006a20": "十行經，明善財童子自念往因過惡，自慚悔",
    "T36n1739_040:1006a21": "恨，起恭敬供養親近善知識分。",
    "T36n1739_040:1006a22": "第三「善財童子以如是尊重如是供養」已下至",
    "T36n1739_040:1006a23": "「皆從菩薩善巧方便所流出故」有三十二行",
    "T36n1739_040:1006a24": "經，明善財童子於樓閣前五體投地，暫時歛",
    "T36n1739_040:1006a25": "念思惟獲益無量分。如文自明。",
    "T36n1739_040:1006a26": "第四「善財童子入如是智端心潔念」已下至善",
    "T36n1739_040:1006a27": "財說頌，此一段經明善財歎善知識所居樓",
    "T36n1739_040:1006a28": "閣分。如文自明。",
    "T36n1739_040:1006a29": "第五「爾時善財童子以如是等一切菩薩無量",
    "T36n1739_040:1006b01": "稱歎法」已下，是善財欲見彌勒菩薩從外而",
    "T36n1739_040:1006b02": "來分。此明菩薩常以不居自報，隨俗攝生。而",
    "T36n1739_040:1006b03": "有隨後之眾，是所攝之眾化來至果。餘如文",
    "T36n1739_040:1006b04": "自明。",
    "T36n1739_040:1006b05": "第六「爾時善財童子合掌恭敬」已下至此卷",
    "T36n1739_040:1006b06": "末，明善財申發菩提心，慈氏為讚菩提心善",
    "T36n1739_040:1006b07": "根功力不思議分。意明一切神通道力菩薩",
    "T36n1739_040:1006b08": "萬行皆以菩提心為根本，滅生死、截苦流，淨",
    "T36n1739_040:1006b09": "八萬四千煩惱門，顯成一切智海，皆以菩提",
    "T36n1739_040:1006b10": "心為根本。如文廣歎。以菩提心無依無住無",
    "T36n1739_040:1006b11": "有體性生滅可得，如是現前煩惱自亡，智海",
    "T36n1739_040:1006b12": "便現。由智現故，種種方便神通萬行以智能",
    "T36n1739_040:1006b13": "成。由菩提心無依故，智亦無依。以智無依故，",
    "T36n1739_040:1006b14": "一切所作皆無作者、依住可得。以此生死業",
    "T36n1739_040:1006b15": "亡，唯智自在，大悲萬行從智而生。智體無依、",
    "T36n1739_040:1006b16": "萬行如化、利生如幻，神通道力如空中月普",
    "T36n1739_040:1006b17": "現眾生，智體不去、眾生心水不來，隨自業淨",
    "T36n1739_040:1006b18": "與智同體，隨淨淺深現智各異，非此非彼。若",
    "T36n1739_040:1006b19": "欲見十方諸佛如來智海，但自淨十二有支",
    "T36n1739_040:1006b20": "業緣，佛智現爾。但求他勝境，自法便隱，不及",
    "T36n1739_040:1006b21": "智法。一一自己功成，不損功程、不違聖旨，如",
    "T36n1739_040:1006b22": "善財一一善友所具。其五位方便加行菩薩",
    "T36n1739_040:1006b23": "之法，不著他法、不著自心，無所依住，但令其",
    "T36n1739_040:1006b24": "心廣大，以方便三昧饒益廣多，令一切眾生",
    "T36n1739_040:1006b25": "皆得離苦。又令自心至究竟實法，亦令眾生",
    "T36n1739_040:1006b26": "皆悉同得十方諸佛一切菩薩諸法、利眾生",
    "T36n1739_040:1006b27": "諸行，乃至一眾生法不知不了，不名為智滿",
    "T36n1739_040:1006b28": "之佛，不名摩訶薩。",
    "T36n1739_040:1006b29": "第七「爾時善財童子恭敬右遶彌勒菩薩摩訶",
    "T36n1739_040:1006c01": "薩」已下至此卷末，明善財入慈氏樓閣觀果",
    "T36n1739_040:1006c02": "知因，三世所行境界同異總別一多無礙自",
    "T36n1739_040:1006c03": "在同時圓滿分。於此段中，慈氏菩薩彈指出",
    "T36n1739_040:1006c04": "聲其門即開者，明聲是震動啟發之義。彈指",
    "T36n1739_040:1006c05": "者，是去塵之義。塵亡執去，法門自開。善財入",
    "T36n1739_040:1006c06": "已其門還閉者，以迷亡智現，名之為開。智無",
    "T36n1739_040:1006c07": "內外中間、無出無入、無迷無證，名為還閉。見樓",
    "T36n1739_040:1006c08": "閣廣博無量同於虛空者，智境界也。於中莊",
    "T36n1739_040:1006c09": "嚴皆約智約慈悲心所行諸行願報得，一一",
    "T36n1739_040:1006c10": "如經具明。於中神化境界，以約法界智境，法",
    "T36n1739_040:1006c11": "爾合然。無物不神，達法應真一切自神。乃至",
    "T36n1739_040:1006c12": "見彌勒菩薩三世所行境界。慈氏菩薩往昔",
    "T36n1739_040:1006c13": "曾所事諸佛善知識亦為善財說法者，以法",
    "T36n1739_040:1006c14": "身智境本自如然，無三世性。古今三世窮劫，",
    "T36n1739_040:1006c15": "元不移一念，此非神通，法合如是。兜沙羅色",
    "T36n1739_040:1006c16": "者，如此方霜氷之色也。餘如經自具。經云「善",
    "T36n1739_040:1006c17": "男子我願滿足成一切智得菩提時，汝及文殊",
    "T36n1739_040:1006c18": "俱得見我」者，會三世因圓，智無古今，即三世",
    "T36n1739_040:1006c19": "佛一時相見，同一智慧。於此段中約科為三",
    "T36n1739_040:1006c20": "段。一「爾時善財童子恭敬右遶慈氏菩薩」已",
    "T36n1739_040:1006c21": "下直至「見樓閣中一切莊嚴自在境界」有八九",
    "T36n1739_040:1006c22": "紙經，明入佛智境觀果知因無異分。二「爾時",
    "T36n1739_040:1006c23": "彌勒菩薩」已下至「善知識加被憶念威神之力」",
    "T36n1739_040:1006c24": "有九行半經，明彌勒菩薩自攝神力，所現一",
    "T36n1739_040:1006c25": "切境界並無，以手彈指命善財令起分。三「聖",
    "T36n1739_040:1006c26": "者此解脫門其名何等」已下至「與汝往昔同生",
    "T36n1739_040:1006c27": "同行」可有四紙經，明善財問法門名目，并問",
    "T36n1739_040:1006c28": "彌勒菩薩來處所生處所分。於問法門名目",
    "T36n1739_040:1006c29": "中，問其四法：一問入樓閣中所有法門境界",
    "T36n1739_040:1007a01": "解脫之名、二問莊嚴事何處去、三問彌勒菩",
    "T36n1739_040:1007a02": "薩從何處來、四問菩薩生處。一問法門名目",
    "T36n1739_040:1007a03": "者，此解脫門名入三世一切境界不忘念智",
    "T36n1739_040:1007a04": "莊嚴藏。二問莊嚴事何處去者，慈氏答言於",
    "T36n1739_040:1007a05": "來處去。又問從何處來，答曰：從菩薩智慧神",
    "T36n1739_040:1007a06": "力中來，依菩薩智慧中住。約體無來去處，具",
    "T36n1739_040:1007a07": "如經文。三問慈氏從何處來者，初約法答，次",
    "T36n1739_040:1007a08": "依事。初約法答云諸菩薩無來無去如是而",
    "T36n1739_040:1007a09": "來，無來無去如是而去，乃至大慈大悲大願",
    "T36n1739_040:1007a10": "中來，廣如經說。依事者，云我從生處摩羅提",
    "T36n1739_040:1007a11": "國而來者，此國是約聖者之德立號，表聖者",
    "T36n1739_040:1007a12": "智德高出世無過者。長者子名瞿波羅者，此",
    "T36n1739_040:1007a13": "云守護心地白法也，慈氏令入佛法故。四問",
    "T36n1739_040:1007a14": "生處者，初法答、次依事。初依法答，有十事生",
    "T36n1739_040:1007a15": "處。經云「菩提心是菩薩生處，次深心、次善知",
    "T36n1739_040:1007a16": "識、次諸地波羅蜜、次大願、次大慈、次大悲、",
    "T36n1739_040:1007a17": "次如理觀察、次大乘、次教化眾生、次智慧方",
    "T36n1739_040:1007a18": "便，如是等是菩薩生處。般若為生母，以方便",
    "T36n1739_040:1007a19": "為父，檀度為乳母，持戒為養母，忍辱為莊嚴，",
    "T36n1739_040:1007a20": "精進為養育，禪定為浣濯，善友為教授師，菩",
    "T36n1739_040:1007a21": "提分為伴侶，眾善為眷屬，菩薩為兄弟。以如",
    "T36n1739_040:1007a22": "是等是菩薩生處。」廣如經自具。依事答者，於",
    "T36n1739_040:1007a23": "此閻浮提界摩羅提國拘吒聚落婆羅門家是",
    "T36n1739_040:1007a24": "生處。拘吒聚落，此云多家，多諸人家所聚同",
    "T36n1739_040:1007a25": "居，名為多家故。婆羅門家者，淨種中生也，明",
    "T36n1739_040:1007a26": "智無垢也。善男子我住於此大樓閣中隨諸",
    "T36n1739_040:1007a27": "眾生心之所樂現種種方便教化調伏者，明",
    "T36n1739_040:1007a28": "處大智大慈悲遍法界廣大報得幻生樓閣",
    "T36n1739_040:1007a29": "中，隨諸眾生所樂現身，各隨業異示現調伏，",
    "T36n1739_040:1007b01": "以示現菩薩福智。變化莊嚴超過一切諸欲",
    "T36n1739_040:1007b02": "界者，此對欲界者說。計以一生佛果菩薩福",
    "T36n1739_040:1007b03": "智報境，總超過三界及三乘乃至下地一切諸",
    "T36n1739_040:1007b04": "境界故。以智同十方一切諸佛所用故，現佛",
    "T36n1739_040:1007b05": "智德無障礙故，已授一生次補佛位故。猶如",
    "T36n1739_040:1007b06": "長子持父家事不異父故。亦如輪王第一夫",
    "T36n1739_040:1007b07": "人所生大子具三十二相，與父同其福智、同",
    "T36n1739_040:1007b08": "其報業。若奉王命使持國事，與父無異，但以",
    "T36n1739_040:1007b09": "父王所攝眾生化緣未盡，不處王位。慈氏如",
    "T36n1739_040:1007b10": "來亦復如是，但為毘盧遮那示現化迹所攝",
    "T36n1739_040:1007b11": "眾生一勢未終，未處示現下生成佛之位。然",
    "T36n1739_040:1007b12": "約其實德，已與一切諸佛智用無差也。但為",
    "T36n1739_040:1007b13": "如來設教引凡示現出沒，令眾生不厭長自",
    "T36n1739_040:1007b14": "道心，非是諸佛此生彼沒。若以法界智境不",
    "T36n1739_040:1007b15": "約凡情，一方一切國土微塵，一一塵中佛海",
    "T36n1739_040:1007b16": "無盡互參映徹，不生不出不沒。但入法性身",
    "T36n1739_040:1007b17": "處智境幻住門照之，一切眾生不生不沒，一",
    "T36n1739_040:1007b18": "如佛境。",
    "T36n1739_040:1007b19": "第八「善男子汝應往詣文殊師利」已下有五行",
    "T36n1739_040:1007b20": "半經，明慈氏所已勝進入一生之佛果，却令",
    "T36n1739_040:1007b21": "善財會入初信心時普光明殿如來知藏佛果",
    "T36n1739_040:1007b22": "法界寂滅大用常然之門，無三世體總一時",
    "T36n1739_040:1007b23": "故。菩提體如虛空，非始終三世古今出入故，",
    "T36n1739_040:1007b24": "故令善財却見文殊師利，明果不移因故。如",
    "T36n1739_040:1007b25": "下文自明。",
    "T36n1739_040:1007b26": "第九「爾時善財童子依彌勒菩薩教」已下至",
    "T36n1739_040:1007b27": "頌，此一段可有十紙經，明善財於慈氏菩薩",
    "T36n1739_040:1007b28": "所勝進，入一生之佛果智境，得三世一切境界",
    "T36n1739_040:1007b29": "不忘念智莊嚴藏門。返印一百一十城之法",
    "T36n1739_040:1007c01": "門，入初信心時不出剎那際，因圓果滿至金",
    "T36n1739_040:1007c02": "剛藏菩提場毘盧遮那如來師子座前一切寶",
    "T36n1739_040:1007c03": "蓮花藏座上，起等虛空界廣大十種心，方起",
    "T36n1739_040:1007c04": "恒常法界佛果普賢恒行。以此位中十方佛",
    "T36n1739_040:1007c05": "剎微塵中普賢菩薩，一一塵中一時摩善財",
    "T36n1739_040:1007c06": "頂，以明佛果法界行滿，意明行滿不離因時",
    "T36n1739_040:1007c07": "不遷、智不異。乃至見佛剎微塵數善知識，乃",
    "T36n1739_040:1007c08": "至見普賢身支節毛孔中國土身，以明入法",
    "T36n1739_040:1007c09": "界智境行網一多重重無礙無礙無盡無盡，利",
    "T36n1739_040:1007c10": "生常然之門。具如文自廣明。論文略申經中",
    "T36n1739_040:1007c11": "意趣，所以不可具錄其文。於此段中長科為",
    "T36n1739_040:1007c12": "十段。一「爾時善財童子依彌勒菩薩摩訶薩",
    "T36n1739_040:1007c13": "教」已下至「同住渴仰欲見普賢菩薩」有三十三",
    "T36n1739_040:1007c14": "行半經，明善財以慈氏菩薩所勝進修行入",
    "T36n1739_040:1007c15": "一生之佛果，却會初信心中菩提場普光明殿",
    "T36n1739_040:1007c16": "智境法界恒然寂用無礙因陀羅網境界佛果",
    "T36n1739_040:1007c17": "普賢行海恒圓滿分。二「即於此金剛藏菩提場",
    "T36n1739_040:1007c18": "毘盧遮那如來師子座前一切寶蓮花藏座",
    "T36n1739_040:1007c19": "上，起等虛空界廣大心」已下至「善財童子起如",
    "T36n1739_040:1007c20": "是心時」有八行經，明善財於初所信心中法",
    "T36n1739_040:1007c21": "界金剛智藏菩提體中，起普賢法界大用因果",
    "T36n1739_040:1007c22": "同時無礙分，以六相義該之。三「由自善根如",
    "T36n1739_040:1007c23": "來加被普賢菩薩同善根力」已下至「是為十」有",
    "T36n1739_040:1007c24": "十一行經，為明善財見十種瑞相分。四「又見",
    "T36n1739_040:1007c25": "十種光明相」已下至「是為十」有十七行經，明",
    "T36n1739_040:1007c26": "善財見十種光明分。五「時善財童子見此十",
    "T36n1739_040:1007c27": "種光明相已」已下至「增長大法成一切智」有五",
    "T36n1739_040:1007c28": "十七行經，明善財見普賢菩薩在如來前眾",
    "T36n1739_040:1007c29": "會之中坐寶蓮花師子之座，及見普賢身一一",
    "T36n1739_040:1008a01": "毛孔廣大法界分。六「爾時善財童子見普賢",
    "T36n1739_040:1008a02": "菩薩如是自在神通」已下至「一切如來遊戲神",
    "T36n1739_040:1008a03": "通」有二十三行經，明善財重觀普賢身身，十",
    "T36n1739_040:1008a04": "方諸佛人天地獄咸在於身毛孔之中分。七",
    "T36n1739_040:1008a05": "「善財童子見普賢菩薩如是」已下至「善財童子",
    "T36n1739_040:1008a06": "既得是已」有十三行半經，明善財童子得十",
    "T36n1739_040:1008a07": "種智遍一切法智波羅蜜分。八「普賢菩薩即",
    "T36n1739_040:1008a08": "申右手摩善財頂」已下至「所得法門亦皆同等」",
    "T36n1739_040:1008a09": "有十四行經，明此方普賢菩薩摩善財頂及",
    "T36n1739_040:1008a10": "所得法門，十方一切世界一切微塵中普賢菩",
    "T36n1739_040:1008a11": "薩一時摩善財頂及善財所得法門皆悉如此",
    "T36n1739_040:1008a12": "分。九「爾時普賢菩薩摩訶薩告善財言」已下",
    "T36n1739_040:1008a13": "至「善男子汝應觀我此清淨身」有六十行經，",
    "T36n1739_040:1008a14": "明普賢菩薩為善財說自為眾生求出離道修",
    "T36n1739_040:1008a15": "行福智二行，以不可說不可說佛剎微塵數劫",
    "T36n1739_040:1008a16": "行菩薩行求一切智，城邑聚落國土王位妻子",
    "T36n1739_040:1008a17": "眷屬眼耳鼻舌身肉手足乃至身命而為布施，",
    "T36n1739_040:1008a18": "求一切智利益眾生無暫時間斷分。十「爾時",
    "T36n1739_040:1008a19": "善財童子觀普賢菩薩身相好支節一一毛孔",
    "T36n1739_040:1008a20": "中」已下至頌，此一段明善財觀普賢菩薩身相",
    "T36n1739_040:1008a21": "好毛孔境界法門，一念所入諸佛剎海，過前不",
    "T36n1739_040:1008a22": "可說不可說佛剎微塵數位分。一毛孔如是，",
    "T36n1739_040:1008a23": "一切毛孔亦然廣，如經自明。",
    "T36n1739_040:1008a24": "於說頌中分為三段。一初八行頌，明普賢菩",
    "T36n1739_040:1008a25": "薩勅眾諦聽，欲自說佛功德分。二有六行經，",
    "T36n1739_040:1008a26": "明眾喜樂聞分。三以頌略申如來功德少許",
    "T36n1739_040:1008a27": "之分，其意頌文自具。如上經云「漸次而行經",
    "T36n1739_040:1008a28": "遊一百一十城已到普門國」者，以一切十方",
    "T36n1739_040:1008a29": "諸佛及一切眾生同為一法界國土，無別體",
    "T36n1739_040:1008b01": "故。經遊一百一十城者，明一時普印前所修",
    "T36n1739_040:1008b02": "法，無前後故。思惟觀察一心願見文殊師利、",
    "T36n1739_040:1008b03": "見三千大千世界微塵數善知識者，即明以",
    "T36n1739_040:1008b04": "文殊師利法身智慧等同，普見一切不異文",
    "T36n1739_040:1008b05": "殊之體，明總相也。以三千大千世界微塵數",
    "T36n1739_040:1008b06": "量者，普門國法界初數總相次第，意明毛孔",
    "T36n1739_040:1008b07": "中三千大千世界即周十方，一一皆等入法",
    "T36n1739_040:1008b08": "界方便不可越數數之也。次於此金剛藏菩",
    "T36n1739_040:1008b09": "提場中毘盧遮那如來師子座前一切寶蓮花",
    "T36n1739_040:1008b10": "座上起等虛空界廣大心者，明以本信心中",
    "T36n1739_040:1008b11": "所信佛果菩提金剛智藏無染大悲之體，起",
    "T36n1739_040:1008b12": "一切法界因陀羅網境界普賢恒行之門。已",
    "T36n1739_040:1008b13": "下意例，如文廣說。此明總收所進修之因果，",
    "T36n1739_040:1008b14": "而歸本樣立法如是，令使開解一一如是自",
    "T36n1739_040:1008b15": "心，觀達修行令使相稱，是眾聖賢之大意也。",
    "T36n1739_040:1008b16": "意明不離初信心中菩提體根本智，修差別",
    "T36n1739_040:1008b17": "智滿普賢行，充滿十方塵剎重重普賢行海，",
    "T36n1739_040:1008b18": "是自行滿。因果不出剎那際中，恒以此法恒",
    "T36n1739_040:1008b19": "化眾生，不出剎那際，無有斷絕始終之念。此",
    "T36n1739_040:1008b20": "明毘盧遮那普賢法界無始無終大圓明智，",
    "T36n1739_040:1008b21": "恒普印之常行，無有出沒休廢之事，十方常然，",
    "T36n1739_040:1008b22": "身無內外。",
    "T36n1739_040:1008b23": "新華嚴經論卷第四十"
}