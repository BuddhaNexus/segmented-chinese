{
    "T07n0220l_001:1044a13": "13 會大般若經第十三會忍波羅蜜多",
    "T07n0220l_001:1044a14": "分序序",
    "T07n0220l_001:1044a16": "西明寺沙門玄則撰",
    "T07n0220l_001:1044a17": "惟夫擅等覺之靈根、膺廣慈之奧主，馮闇海",
    "T07n0220l_001:1044a18": "而利往、籠蒼品以遐征，則忍波羅蜜為無與",
    "T07n0220l_001:1044a19": "競，是以玄朋踵萃、神謨繼闡。將夷道梗、為沮",
    "T07n0220l_001:1044a20": "心怨，播親親於蠢徒、闢蕩蕩於情路，雖毀甚",
    "T07n0220l_001:1044a21": "矛箭、害窮齏粉，必當內蠲我想、外抵人相，目",
    "T07n0220l_001:1044a22": "鄰虛之有間，投刃曷傷？念機關之無主，觸舟",
    "T07n0220l_001:1044a23": "奚若？我無自我，物復誰物？譬夫大浸稽空，而",
    "T07n0220l_001:1044a24": "空無溺懼；積洿歸澤，而澤無垢忿。況已謝之",
    "T07n0220l_001:1044a25": "聲，毀譽一貫；既遷之色，損益同科。大欲饒之",
    "T07n0220l_001:1044a26": "以樂，豈復加之以苦？不有來損，則攝受之路",
    "T07n0220l_001:1044a27": "無從；不有往慈，則菩提之行無主。翻為善友，",
    "T07n0220l_001:1044a28": "更領深恩，聞詈劇絲竹之娛，得捶踰捧戴之",
    "T07n0220l_001:1044a29": "悅。太子之二目兼喪，曾靡二心；仙人之七分",
    "T07n0220l_001:1044b01": "支解，方酬七覺。其感通也，則百矛集體，百",
    "T07n0220l_001:1044b02": "福之相開；萬惱縈身，萬德之基立。其致用",
    "T07n0220l_001:1044b03": "也，則遠契無生，俯遠塵於證淨；遙資大捨，均",
    "T07n0220l_001:1044b04": "左塗於右割。比慚愧而為衣，則龍袞不侔其",
    "T07n0220l_001:1044b05": "麗；禦煩惱而成鎧，則犀渠有謝其堅。語其大",
    "T07n0220l_001:1044b06": "力，則拔山無以喻；談其無畏，則賈勇弗之倫。",
    "T07n0220l_001:1044b07": "始即事而為三，卒階行而成五，莫不具依方",
    "T07n0220l_001:1044b08": "便，斯著圓音。詞旨慇懃，理義詳覈。一軸單",
    "T07n0220l_001:1044b09": "譯，比於勤分。規弼之美，不其要歟！",
    "T07n0220l_001:1044b16": "三藏法師玄奘奉　詔譯",
    "T07n0220l_001:1044b17": "第十三安忍波羅蜜多分",
    "T07n0220l_001:1044b18": "如是我聞：一時，薄伽梵在室羅筏住誓多林",
    "T07n0220l_001:1044b19": "給孤獨園，與大苾芻眾千二百五十人俱。爾",
    "T07n0220l_001:1044b20": "時，世尊告具壽滿慈子：「汝今應為欲證無上",
    "T07n0220l_001:1044b21": "正等菩提諸菩薩摩訶薩宣說安忍波羅蜜",
    "T07n0220l_001:1044b22": "多。」時，滿慈子蒙佛教勅，承佛神力便白佛言：",
    "T07n0220l_001:1044b23": "「若菩薩摩訶薩欲證無上正等菩提，於他有",
    "T07n0220l_001:1044b24": "情種種訶罵、毀謗、言說應深忍受，不應發起",
    "T07n0220l_001:1044b25": "忿恚恨心，應起慈悲報彼恩德。如是菩薩應",
    "T07n0220l_001:1044b26": "於安忍波羅蜜多深心信樂，隨所發起安忍",
    "T07n0220l_001:1044b27": "之心，迴向趣求一切智智，是菩薩摩訶薩",
    "T07n0220l_001:1044b28": "能住安忍波羅蜜多。」時，舍利子便問具壽滿",
    "T07n0220l_001:1044b29": "慈子言：「諸菩薩眾所修安忍，與聲聞眾所修",
    "T07n0220l_001:1044c01": "安忍，有何差別？」滿慈子言：「諸聲聞眾所修安",
    "T07n0220l_001:1044c02": "忍，名為少分行相，所緣非極圓滿；諸菩薩眾",
    "T07n0220l_001:1044c03": "所修安忍，名為具分行相，所緣最極圓滿。謂",
    "T07n0220l_001:1044c04": "諸菩薩安忍無量，為欲利樂無量有情，被安",
    "T07n0220l_001:1044c05": "忍鎧作是誓言：『我當度脫無量有情，皆令離",
    "T07n0220l_001:1044c06": "苦，證涅槃樂。』是故菩薩安忍無量。聲聞安忍",
    "T07n0220l_001:1044c07": "唯為捨棄自身煩惱，非為有情，是故名為少",
    "T07n0220l_001:1044c08": "分安忍，非如菩薩摩訶薩眾安忍無量。以諸",
    "T07n0220l_001:1044c09": "菩薩不離安忍波羅蜜多，是故名為具分安",
    "T07n0220l_001:1044c10": "忍。若於菩薩起不清淨，不能含忍損害之心，",
    "T07n0220l_001:1044c11": "當知彼人獲無量罪，非於聲聞、獨覺乘等，是",
    "T07n0220l_001:1044c12": "故菩薩安忍最勝。「又，舍利子！諸菩薩摩訶薩",
    "T07n0220l_001:1044c13": "如為如來、應、正等覺之所訶責，心無忿恨；如",
    "T07n0220l_001:1044c14": "是若為或旃荼羅、或補羯娑、或餘下賤諸有情",
    "T07n0220l_001:1044c15": "類訶罵、謗毀，亦不應起忿恚、嫌恨、加報之心",
    "T07n0220l_001:1044c16": "經剎那頃。如是菩薩攝受安忍波羅蜜多疾",
    "T07n0220l_001:1044c17": "得圓滿，不久證得一切智智。如是菩薩修學",
    "T07n0220l_001:1044c18": "安忍波羅蜜多漸次究竟，疾證無上正等菩",
    "T07n0220l_001:1044c19": "提。若菩薩摩訶薩如是安住攝受安忍波羅",
    "T07n0220l_001:1044c20": "蜜多，堪受他人訶罵、謗毀，其心不動如妙高",
    "T07n0220l_001:1044c21": "山，功德善根增長難壞，速證無上正等菩提，",
    "T07n0220l_001:1044c22": "普為世間作大饒益。」",
    "T07n0220l_001:1044c23": "時，舍利子復問具壽滿慈子言：「若菩薩摩訶",
    "T07n0220l_001:1044c24": "薩修安忍時，有二人來至菩薩所：一善心",
    "T07n0220l_001:1044c25": "故以旃檀塗，一惡心故以火燒身。菩薩於",
    "T07n0220l_001:1044c26": "彼應起何心？」滿慈子言：「是菩薩摩訶薩欲",
    "T07n0220l_001:1044c27": "證無上正等菩提，於第一人不應起愛，於第",
    "T07n0220l_001:1044c28": "二人不應起恚，應於彼二起平等心，俱欲畢",
    "T07n0220l_001:1044c29": "竟利益安樂；如是菩薩摩訶薩眾能行安忍",
    "T07n0220l_001:1045a01": "波羅蜜多，能住安忍波羅蜜多。若菩薩摩訶",
    "T07n0220l_001:1045a02": "薩能行安忍波羅蜜多，能住安忍波羅蜜多，",
    "T07n0220l_001:1045a03": "是菩薩摩訶薩能無倒行菩薩行處，能無倒",
    "T07n0220l_001:1045a04": "住菩薩淨土。如是菩薩摩訶薩眾於有情類，",
    "T07n0220l_001:1045a05": "不應發起忿恚之心，不應發起嫌恨之心，不",
    "T07n0220l_001:1045a06": "應發起報怨之心。如是菩薩摩訶薩眾於有",
    "T07n0220l_001:1045a07": "情類，安忍圓滿、稱讚圓滿、柔和圓滿、意樂",
    "T07n0220l_001:1045a08": "圓滿，無忿無恨，於一切處皆起慈心。如是",
    "T07n0220l_001:1045a09": "菩薩摩訶薩眾，他諸有情來至其所，起怨害",
    "T07n0220l_001:1045a10": "心，欲打、欲縛、毀辱、訶責，皆能安忍無心加",
    "T07n0220l_001:1045a11": "報。如是菩薩摩訶薩眾，他諸有情來至其所，",
    "T07n0220l_001:1045a12": "欲興鬪諍作不饒益，菩薩於彼起和好心，軟",
    "T07n0220l_001:1045a13": "言愧謝令毒心息。「爾時，菩薩作是思惟：『如",
    "T07n0220l_001:1045a14": "是有情來至我所，欲興鬪諍作不饒益。我證",
    "T07n0220l_001:1045a15": "無上正等覺時，當為宣揚甚深空法，令永息",
    "T07n0220l_001:1045a16": "滅一切鬪諍，謂為宣揚所有色蘊皆如幻化",
    "T07n0220l_001:1045a17": "畢竟性空，畢竟空中無所諍競，令彼聞已",
    "T07n0220l_001:1045a18": "鬪諍心息，亦為宣揚所有受、想、行、識蘊皆如",
    "T07n0220l_001:1045a19": "幻化畢竟性空，畢竟空中無所諍競，令彼聞",
    "T07n0220l_001:1045a20": "已鬪諍心息。或為宣揚所有眼處皆如幻化",
    "T07n0220l_001:1045a21": "畢竟性空，畢竟空中無所諍競，令彼聞已鬪",
    "T07n0220l_001:1045a22": "諍心息，亦為宣揚所有耳、鼻、舌、身、意處皆如",
    "T07n0220l_001:1045a23": "幻化畢竟性空，畢竟空中無所諍競，令彼聞",
    "T07n0220l_001:1045a24": "已鬪諍心息。或為宣揚所有色處皆如幻化",
    "T07n0220l_001:1045a25": "畢竟性空，畢竟空中無所諍競，令彼聞已鬪",
    "T07n0220l_001:1045a26": "諍心息，亦為宣揚所有聲、香、味、觸、法處皆如",
    "T07n0220l_001:1045a27": "幻化畢竟性空，畢竟空中無所諍競，令彼聞",
    "T07n0220l_001:1045a28": "已鬪諍心息。或為宣揚所有眼界皆如幻化",
    "T07n0220l_001:1045a29": "畢竟性空，畢竟空中無所諍競，令彼聞已鬪",
    "T07n0220l_001:1045b01": "諍心息，亦為宣揚所有耳、鼻、舌、身、意界皆如",
    "T07n0220l_001:1045b02": "幻化畢竟性空，畢竟空中無所諍競，令彼聞",
    "T07n0220l_001:1045b03": "已鬪諍心息。或為宣揚所有色界皆如幻化",
    "T07n0220l_001:1045b04": "畢竟性空，畢竟空中無所諍競，令彼聞已鬪",
    "T07n0220l_001:1045b05": "諍心息，亦為宣揚所有聲、香、味、觸、法界皆如",
    "T07n0220l_001:1045b06": "幻化畢竟性空，畢竟空中無所諍競，令彼聞",
    "T07n0220l_001:1045b07": "已鬪諍心息。或為宣揚所有眼識界皆如幻",
    "T07n0220l_001:1045b08": "化畢竟性空，畢竟空中無所諍競，令彼聞已",
    "T07n0220l_001:1045b09": "鬪諍心息，亦為宣揚所有耳、鼻、舌、身、意識界",
    "T07n0220l_001:1045b10": "皆如幻化畢竟性空，畢竟空中無所諍競，令",
    "T07n0220l_001:1045b11": "彼聞已鬪諍心息。或為宣揚所有眼觸皆如",
    "T07n0220l_001:1045b12": "幻化畢竟性空，畢竟空中無所諍競，令彼聞",
    "T07n0220l_001:1045b13": "已鬪諍心息，亦為宣揚所有耳、鼻、舌、身、意觸",
    "T07n0220l_001:1045b14": "皆如幻化畢竟性空，畢竟空中無所諍競，令",
    "T07n0220l_001:1045b15": "彼聞已鬪諍心息。或為宣揚所有眼觸為緣",
    "T07n0220l_001:1045b16": "所生諸受皆如幻化畢竟性空，畢竟空中無",
    "T07n0220l_001:1045b17": "所諍競，令彼聞已鬪諍心息，亦為宣揚所有",
    "T07n0220l_001:1045b18": "耳、鼻、舌、身、意觸為緣所生諸受皆如幻化畢竟",
    "T07n0220l_001:1045b19": "性空，畢竟空中無所諍競，令彼聞已鬪諍心",
    "T07n0220l_001:1045b20": "息。「『或為宣揚所有地界皆如幻化畢竟性空，",
    "T07n0220l_001:1045b21": "畢竟空中無所諍競，令彼聞已鬪諍心息，亦",
    "T07n0220l_001:1045b22": "為宣揚所有水、火、風、空、識界皆如幻化畢竟性",
    "T07n0220l_001:1045b23": "空，畢竟空中無所諍競，令彼聞已鬪諍心息。",
    "T07n0220l_001:1045b24": "或為宣揚所有因緣皆如幻化畢竟性空，畢",
    "T07n0220l_001:1045b25": "竟空中無所諍競，令彼聞已鬪諍心息，亦為",
    "T07n0220l_001:1045b26": "宣揚所有等無間緣、所緣緣、增上緣及從諸緣",
    "T07n0220l_001:1045b27": "所生諸法皆如幻化畢竟性空，畢竟空中無",
    "T07n0220l_001:1045b28": "所諍競，令彼聞已鬪諍心息。或為宣揚所有",
    "T07n0220l_001:1045b29": "無明皆如幻化畢竟性空，畢竟空中無所諍",
    "T07n0220l_001:1045c01": "競，令彼聞已鬪諍心息，亦為宣揚所有行、識、",
    "T07n0220l_001:1045c02": "名色、六處、觸、受、愛、取、有、生、老死皆如幻化畢",
    "T07n0220l_001:1045c03": "竟性空，畢竟空中無所諍競，令彼聞已鬪諍",
    "T07n0220l_001:1045c04": "心息。或為宣揚所有欲界皆如幻化畢竟性",
    "T07n0220l_001:1045c05": "空，畢竟空中無所諍競，令彼聞已鬪諍心息，",
    "T07n0220l_001:1045c06": "亦為宣揚所有色界、若無色界、若無漏界皆如",
    "T07n0220l_001:1045c07": "幻化畢竟性空，畢竟空中無所諍競，令彼聞",
    "T07n0220l_001:1045c08": "已鬪諍心息。』「如是菩薩作是思惟：『我證無上",
    "T07n0220l_001:1045c09": "正等覺時，為諸有情說如是法，令其永滅一",
    "T07n0220l_001:1045c10": "切鬪諍，其心平等猶若虛空，不相伺求種種",
    "T07n0220l_001:1045c11": "瑕隙，由斯感得大士夫相所莊嚴身，一切有",
    "T07n0220l_001:1045c12": "情見者歡喜互相饒益，乃至證得清涼涅槃，",
    "T07n0220l_001:1045c13": "離諸戲論畢竟安樂。』」",
    "T07n0220l_001:1045c14": "爾時，舍利子問滿慈子言：「菩薩、聲聞二種安",
    "T07n0220l_001:1045c15": "忍，應知何者廣大、微妙、清淨、殊勝？」時，滿慈子",
    "T07n0220l_001:1045c16": "便謂具壽舍利子言：「今以現事詰問尊者，隨",
    "T07n0220l_001:1045c17": "意為答。」舍利子言：「隨意詰問，我當為答。」滿",
    "T07n0220l_001:1045c18": "慈子言：「世間鏵鐵與贍部金二種光彩，應知",
    "T07n0220l_001:1045c19": "何者廣大、微妙、清淨、殊勝？」舍利子言：「世間鏵",
    "T07n0220l_001:1045c20": "鐵所有光彩，難可方比贍部真金，謂贍部金",
    "T07n0220l_001:1045c21": "所有光彩廣大、微妙、清淨、殊勝。」滿慈子言：「聲",
    "T07n0220l_001:1045c22": "聞安忍如世鏵鐵所有光彩，菩薩安忍如贍",
    "T07n0220l_001:1045c23": "部金所有光彩，應知二種安忍勝劣差別之",
    "T07n0220l_001:1045c24": "相。何以故？舍利子！聲聞乘人所有安忍，唯",
    "T07n0220l_001:1045c25": "觀色蘊乃至識蘊，無我、有情、命者、生者、養者、",
    "T07n0220l_001:1045c26": "士夫、補特伽羅、意生、儒童、作者、受者、知者、見者",
    "T07n0220l_001:1045c27": "之所引發；菩薩乘人所有安忍，亦觀色蘊乃",
    "T07n0220l_001:1045c28": "至識蘊，都無自性，無生無滅，無染無淨，無增",
    "T07n0220l_001:1045c29": "無減，本來寂靜之所引發，是故菩薩所有安",
    "T07n0220l_001:1046a01": "忍廣大、微妙、清淨、殊勝，過諸聲聞所有安忍。",
    "T07n0220l_001:1046a02": "聲聞乘人所有安忍，唯觀眼處乃至意處，",
    "T07n0220l_001:1046a03": "無我、有情、命者、生者、養者、士夫、補特伽羅、意",
    "T07n0220l_001:1046a04": "生、儒童、作者、受者、知者、見者之所引發；菩薩",
    "T07n0220l_001:1046a05": "乘人所有安忍，亦觀眼處乃至意處，都無自",
    "T07n0220l_001:1046a06": "性，無生無滅，無染無淨，無增無減，本來寂靜",
    "T07n0220l_001:1046a07": "之所引發，是故菩薩所有安忍廣大、微妙、清",
    "T07n0220l_001:1046a08": "淨、殊勝，過諸聲聞所有安忍。聲聞乘人所",
    "T07n0220l_001:1046a09": "有安忍，唯觀色處乃至法處，無我、有情、命",
    "T07n0220l_001:1046a10": "者、生者、養者、士夫、補特伽羅、意生、儒童、作者、",
    "T07n0220l_001:1046a11": "受者、知者、見者之所引發；菩薩乘人所有安",
    "T07n0220l_001:1046a12": "忍，亦觀色處乃至法處，都無自性，無生無",
    "T07n0220l_001:1046a13": "滅，無染無淨，無增無減，本來寂靜之所引發，",
    "T07n0220l_001:1046a14": "是故菩薩所有安忍廣大、微妙、清淨、殊勝，過",
    "T07n0220l_001:1046a15": "諸聲聞所有安忍。聲聞乘人所有安忍，唯觀",
    "T07n0220l_001:1046a16": "眼界乃至意界，無我、有情、命者、生者、養者、士",
    "T07n0220l_001:1046a17": "夫、補特伽羅、意生、儒童、作者、受者、知者、見者之",
    "T07n0220l_001:1046a18": "所引發；菩薩乘人所有安忍，亦觀眼界乃至",
    "T07n0220l_001:1046a19": "意界，都無自性，無生無滅，無染無淨，無增無",
    "T07n0220l_001:1046a20": "減，本來寂靜之所引發，是故菩薩所有安忍",
    "T07n0220l_001:1046a21": "廣大、微妙、清淨、殊勝，過諸聲聞所有安忍。聲",
    "T07n0220l_001:1046a22": "聞乘人所有安忍，唯觀色界乃至法界，無我、",
    "T07n0220l_001:1046a23": "有情、命者、生者、養者、士夫、補特伽羅、意生、儒童、",
    "T07n0220l_001:1046a24": "作者、受者、知者、見者之所引發；菩薩乘人所",
    "T07n0220l_001:1046a25": "有安忍，亦觀色界乃至法界，都無自性，無生",
    "T07n0220l_001:1046a26": "無滅，無染無淨，無增無減，本來寂靜之所引",
    "T07n0220l_001:1046a27": "發，是故菩薩所有安忍廣大、微妙、清淨、殊勝，",
    "T07n0220l_001:1046a28": "過諸聲聞所有安忍。聲聞乘人所有安忍，唯",
    "T07n0220l_001:1046a29": "觀眼識界乃至意識界，無我、有情、命者、生者、",
    "T07n0220l_001:1046b01": "養者、士夫、補特伽羅、意生、儒童、作者、受者、知者、",
    "T07n0220l_001:1046b02": "見者之所引發；菩薩乘人所有安忍，亦觀眼",
    "T07n0220l_001:1046b03": "識界乃至意識界，都無自性，無生無滅，無染",
    "T07n0220l_001:1046b04": "無淨，無增無減，本來寂靜之所引發，是故菩",
    "T07n0220l_001:1046b05": "薩所有安忍廣大、微妙、清淨、殊勝，過諸聲聞",
    "T07n0220l_001:1046b06": "所有安忍。聲聞乘人所有安忍，唯觀眼觸乃",
    "T07n0220l_001:1046b07": "至意觸，無我、有情、命者、生者、養者、士夫、補特",
    "T07n0220l_001:1046b08": "伽羅、意生、儒童、作者、受者、知者、見者之所引",
    "T07n0220l_001:1046b09": "發；菩薩乘人所有安忍，亦觀眼觸乃至意觸，",
    "T07n0220l_001:1046b10": "都無自性，無生無滅，無染無淨，無增無減，本",
    "T07n0220l_001:1046b11": "來寂靜之所引發，是故菩薩所有安忍廣大、",
    "T07n0220l_001:1046b12": "微妙、清淨、殊勝，過諸聲聞所有安忍。聲聞乘",
    "T07n0220l_001:1046b13": "人所有安忍，唯觀眼觸為緣所生諸受乃至",
    "T07n0220l_001:1046b14": "意觸為緣所生諸受，無我、有情、命者、生者、養",
    "T07n0220l_001:1046b15": "者、士夫、補特伽羅、意生、儒童、作者、受者、知者、見",
    "T07n0220l_001:1046b16": "者之所引發；菩薩乘人所有安忍，亦觀眼觸",
    "T07n0220l_001:1046b17": "為緣所生諸受乃至意觸為緣所生諸受，都無",
    "T07n0220l_001:1046b18": "自性，無生無滅，無染無淨，無增無減，本來寂",
    "T07n0220l_001:1046b19": "靜之所引發，是故菩薩所有安忍廣大、微妙、",
    "T07n0220l_001:1046b20": "清淨、殊勝，過諸聲聞所有安忍。聲聞乘人所",
    "T07n0220l_001:1046b21": "有安忍，唯觀地界乃至識界，無我、有情、命者、",
    "T07n0220l_001:1046b22": "生者、養者、士夫、補特伽羅、意生、儒童、作者、受者、",
    "T07n0220l_001:1046b23": "知者、見者之所引發；菩薩乘人所有安忍，亦",
    "T07n0220l_001:1046b24": "觀地界乃至識界，都無自性，無生無滅，無染",
    "T07n0220l_001:1046b25": "無淨，無增無減，本來寂靜之所引發，是故菩",
    "T07n0220l_001:1046b26": "薩所有安忍廣大、微妙、清淨、殊勝，過諸聲聞",
    "T07n0220l_001:1046b27": "所有安忍。聲聞乘人所有安忍，唯觀無明乃",
    "T07n0220l_001:1046b28": "至老死，無我、有情、命者、生者、養者、士夫、補特",
    "T07n0220l_001:1046b29": "伽羅、意生、儒童、作者、受者、知者、見者之所引發；",
    "T07n0220l_001:1046c01": "菩薩乘人所有安忍，亦觀無明乃至老死，都",
    "T07n0220l_001:1046c02": "無自性，無生無滅，無染無淨，無增無減，本來",
    "T07n0220l_001:1046c03": "寂靜之所引發，是故菩薩所有安忍廣大、微",
    "T07n0220l_001:1046c04": "妙、清淨、殊勝，過諸聲聞所有安忍。",
    "T07n0220l_001:1046c05": "「又，舍利子！若菩薩摩訶薩欲證無上正等菩",
    "T07n0220l_001:1046c06": "提，若怨賊來解身支節，是菩薩摩訶薩應作",
    "T07n0220l_001:1046c07": "是念：『殑伽河沙可知數量，身之數量難可得",
    "T07n0220l_001:1046c08": "知。若所解身、若能解者，俱色攝故分數難知；",
    "T07n0220l_001:1046c09": "所解身支分數極少，如何緣此應生忿恚？』",
    "T07n0220l_001:1046c10": "是菩薩摩訶薩觀如是義，雖遭怨賊解身支",
    "T07n0220l_001:1046c11": "節而能忍受，都無瞋忿、怨恨之心。是諸菩",
    "T07n0220l_001:1046c12": "薩摩訶薩眾，隨所發起安忍之心，迴向趣",
    "T07n0220l_001:1046c13": "求一切智智，攝受安忍波羅蜜多。如是菩",
    "T07n0220l_001:1046c14": "薩摩訶薩眾，應知安忍波羅蜜多，能一切時",
    "T07n0220l_001:1046c15": "常不捨離。「又，舍利子！若菩薩摩訶薩欲證",
    "T07n0220l_001:1046c16": "無上正等菩提，若有人來捶打、訶罵，是菩",
    "T07n0220l_001:1046c17": "薩摩訶薩應作是念：『殑伽河沙可知數量，",
    "T07n0220l_001:1046c18": "我身過患難可得知，謂無始來發起種種煩",
    "T07n0220l_001:1046c19": "惱惡業違害理事，諸佛賢聖共所訶毀。今",
    "T07n0220l_001:1046c20": "此人來捶打、訶罵，百分、千分乃至鄔波尼殺",
    "T07n0220l_001:1046c21": "曇分未得其一，如何緣此應生忿恚？』是菩薩",
    "T07n0220l_001:1046c22": "摩訶薩觀如是義，雖有人來捶打、訶罵而能",
    "T07n0220l_001:1046c23": "忍受，都無瞋忿、怨恨之心。是諸菩薩摩訶薩",
    "T07n0220l_001:1046c24": "眾，隨所發起安忍之心，迴向趣求一切智智，",
    "T07n0220l_001:1046c25": "攝受安忍波羅蜜多。如是菩薩摩訶薩眾，應",
    "T07n0220l_001:1046c26": "知安忍波羅蜜多，能一切時常不捨離。「又，舍",
    "T07n0220l_001:1046c27": "利子！若菩薩摩訶薩欲證無上正等菩提，若",
    "T07n0220l_001:1046c28": "怨賊來劫奪財寶，是菩薩摩訶薩應作是念：",
    "T07n0220l_001:1046c29": "『如是財寶本性皆空無所繫屬，如何緣此應",
    "T07n0220l_001:1047a01": "生忿恚？』是菩薩摩訶薩觀如是義，雖遭怨賊",
    "T07n0220l_001:1047a02": "劫奪財寶，而心都無瞋忿、怨恨。是諸菩薩摩",
    "T07n0220l_001:1047a03": "訶薩眾，隨所發起安忍之心，迴向趣求一切",
    "T07n0220l_001:1047a04": "智智，攝受安忍波羅蜜多。如是菩薩摩訶薩",
    "T07n0220l_001:1047a05": "眾，應知安忍波羅蜜多，能一切時常不捨離。",
    "T07n0220l_001:1047a06": "「又，舍利子！若菩薩摩訶薩欲證無上正等菩",
    "T07n0220l_001:1047a07": "提，應修其心令與地、水、火、風、空等。」舍利子言：",
    "T07n0220l_001:1047a08": "「云何菩薩摩訶薩眾欲證無上正等菩提，應修",
    "T07n0220l_001:1047a09": "其心令與地、水、火、風、空等？」滿慈子言：「若諸菩",
    "T07n0220l_001:1047a10": "薩摩訶薩眾欲證無上正等菩提，應修其心",
    "T07n0220l_001:1047a11": "令如大地、大水、大火、大風、虛空無所分別。」舍",
    "T07n0220l_001:1047a12": "利子言：「云何菩薩摩訶薩眾欲證無上正等",
    "T07n0220l_001:1047a13": "菩提，應修其心令如大地無所分別？」滿慈子",
    "T07n0220l_001:1047a14": "言：「譬如大地，雖以可愛色、香、味、觸擲置其中，",
    "T07n0220l_001:1047a15": "而都不生高欣喜愛；雖以非愛色、香、味、觸擲",
    "T07n0220l_001:1047a16": "置其中，而都不生下慼憂恚。如是菩薩摩",
    "T07n0220l_001:1047a17": "訶薩眾雖遇種種可愛所緣，而不應生高欣",
    "T07n0220l_001:1047a18": "喜愛；雖遇種種不可愛緣，而不應生下慼憂",
    "T07n0220l_001:1047a19": "恚。安忍淨信常現在前，猶如大地平等而轉，",
    "T07n0220l_001:1047a20": "故說菩薩摩訶薩眾欲證無上正等菩提，應",
    "T07n0220l_001:1047a21": "修其心令如大地無所分別。」舍利子言：「云何",
    "T07n0220l_001:1047a22": "菩薩摩訶薩眾欲證無上正等菩提，應修其",
    "T07n0220l_001:1047a23": "心令如大水無所分別？」滿慈子言：「譬如大水，",
    "T07n0220l_001:1047a24": "雖以可愛色、香、味、觸擲置其中，而都不生高",
    "T07n0220l_001:1047a25": "欣喜愛；雖以非愛色、香、味、觸擲置其中，而",
    "T07n0220l_001:1047a26": "都不生下慼憂恚。如是菩薩摩訶薩眾雖遇",
    "T07n0220l_001:1047a27": "種種可愛所緣，而不應生高欣喜愛；雖遇種",
    "T07n0220l_001:1047a28": "種不可愛緣，而不應生下慼憂恚。安忍淨信",
    "T07n0220l_001:1047a29": "常現在前，猶如大水平等而轉，故說菩薩摩",
    "T07n0220l_001:1047b01": "訶薩眾欲證無上正等菩提，應修其心令如",
    "T07n0220l_001:1047b02": "大水無所分別。」舍利子言：「云何菩薩摩訶薩",
    "T07n0220l_001:1047b03": "眾欲證無上正等菩提，應修其心令如大火",
    "T07n0220l_001:1047b04": "無所分別？」滿慈子言：「譬如大火，雖以可愛",
    "T07n0220l_001:1047b05": "色、香、味、觸擲置其中，而都不生高欣喜愛；雖",
    "T07n0220l_001:1047b06": "以非愛色、香、味、觸擲置其中，而都不生下慼",
    "T07n0220l_001:1047b07": "憂恚。如是菩薩摩訶薩眾雖遇種種可愛所",
    "T07n0220l_001:1047b08": "緣，而不應生高欣喜愛；雖遇種種不可愛緣，",
    "T07n0220l_001:1047b09": "而不應生下慼憂恚。安忍淨信常現在前，猶",
    "T07n0220l_001:1047b10": "如大火平等而轉，故說菩薩摩訶薩眾欲證",
    "T07n0220l_001:1047b11": "無上正等菩提，應修其心令如大火無所分",
    "T07n0220l_001:1047b12": "別。」舍利子言：「云何菩薩摩訶薩眾欲證無上",
    "T07n0220l_001:1047b13": "正等菩提，應修其心令如大風無所分別？」滿",
    "T07n0220l_001:1047b14": "慈子言：「譬如大風，雖以可愛色、香、味、觸擲置",
    "T07n0220l_001:1047b15": "其中，而都不生高欣喜愛；雖以非愛色、香、味、",
    "T07n0220l_001:1047b16": "觸擲置其中，而都不生下慼憂恚。如是菩薩",
    "T07n0220l_001:1047b17": "摩訶薩眾雖遇種種可愛所緣，而不應生高",
    "T07n0220l_001:1047b18": "欣喜愛；雖遇種種不可愛緣，而不應生下慼",
    "T07n0220l_001:1047b19": "憂恚。安忍淨信常現在前，猶如大風平等而",
    "T07n0220l_001:1047b20": "轉，故說菩薩摩訶薩眾欲證無上正等菩提，",
    "T07n0220l_001:1047b21": "應修其心令如大風無所分別。」舍利子言：「云",
    "T07n0220l_001:1047b22": "何菩薩摩訶薩眾欲證無上正等菩提，應修",
    "T07n0220l_001:1047b23": "其心令如虛空無所分別？」滿慈子言：「譬如虛",
    "T07n0220l_001:1047b24": "空，雖以可愛色、香、味、觸擲置其中，而都不生",
    "T07n0220l_001:1047b25": "高欣喜愛；雖以非愛色、香、味、觸擲置其中，而",
    "T07n0220l_001:1047b26": "都不生下慼憂恚。如是菩薩摩訶薩眾雖遇",
    "T07n0220l_001:1047b27": "種種可愛所緣，而不應生高欣喜愛；雖遇種",
    "T07n0220l_001:1047b28": "種不可愛緣，而不應生下慼憂恚。安忍淨信",
    "T07n0220l_001:1047b29": "常現在前，猶如虛空平等而轉，故說菩薩摩",
    "T07n0220l_001:1047c01": "訶薩眾欲證無上正等菩提，應修其心令如",
    "T07n0220l_001:1047c02": "虛空無所分別。」",
    "T07n0220l_001:1047c03": "時，舍利子便問具壽滿慈子言：「虛空無為，諸",
    "T07n0220l_001:1047c04": "菩薩眾豈無為攝？」滿慈子言：「非菩薩眾是無",
    "T07n0220l_001:1047c05": "為攝。然諸菩薩修行般若波羅蜜多方便善",
    "T07n0220l_001:1047c06": "巧，觀察身心與虛空等，令於境界無所分別，",
    "T07n0220l_001:1047c07": "堪修安忍波羅蜜多，謂諸菩薩摩訶薩眾方",
    "T07n0220l_001:1047c08": "便善巧，觀察身心無性、無礙與虛空等，堪受",
    "T07n0220l_001:1047c09": "種種刀杖等觸。如是菩薩摩訶薩眾方便善",
    "T07n0220l_001:1047c10": "巧，依止般若波羅蜜多，觀察身心與虛空等，",
    "T07n0220l_001:1047c11": "攝受安忍波羅蜜多，假使恒時地獄猛火、地",
    "T07n0220l_001:1047c12": "獄刀杖及餘苦具逼迫其身，亦能忍受，其心",
    "T07n0220l_001:1047c13": "平等無動無變。如是菩薩摩訶薩眾修行般若",
    "T07n0220l_001:1047c14": "波羅蜜多，攝受般若波羅蜜多，觀察身心與",
    "T07n0220l_001:1047c15": "虛空等，堪受眾苦無動無變，如是菩薩摩訶",
    "T07n0220l_001:1047c16": "薩眾堪受眾苦無動無變，即是安忍波羅蜜",
    "T07n0220l_001:1047c17": "多。如是菩薩摩訶薩眾修行般若波羅蜜多，",
    "T07n0220l_001:1047c18": "重苦觸時便作是念：『我從無始生死已來，",
    "T07n0220l_001:1047c19": "雖受身心猛利眾苦，而由此苦尚不能得若",
    "T07n0220l_001:1047c20": "預流果、若一來果、若不還果、若阿羅漢果、若獨",
    "T07n0220l_001:1047c21": "覺菩提，況由此苦能證無上正等菩提！今我",
    "T07n0220l_001:1047c22": "身心所受眾苦，既為利樂諸有情故，定證無",
    "T07n0220l_001:1047c23": "上正等菩提，是故我今應歡喜受。』如是菩薩",
    "T07n0220l_001:1047c24": "摩訶薩眾觀此義故，雖受眾苦而能發生增",
    "T07n0220l_001:1047c25": "上猛利歡喜忍受。「又，舍利子！譬如有人食",
    "T07n0220l_001:1047c26": "百味食，身心適悅生勝歡喜。如是菩薩見乞",
    "T07n0220l_001:1047c27": "者來或求資財、或求身分，或因捨施受種種",
    "T07n0220l_001:1047c28": "苦，歡喜忍受身心適悅，過前適悅多百千倍。",
    "T07n0220l_001:1047c29": "又舍利子！如阿羅漢若見如來、應、正等覺，",
    "T07n0220l_001:1048a01": "雖漏已盡而生殊勝信敬喜心。如是菩薩摩",
    "T07n0220l_001:1048a02": "訶薩眾見來求者或乞資財、或乞身分，心",
    "T07n0220l_001:1048a03": "生殊勝信敬歡喜，能深忍受彼所加害、訶罵、",
    "T07n0220l_001:1048a04": "毀謗種種重苦，隨所發起安忍心時，迴向",
    "T07n0220l_001:1048a05": "趣求一切智智。如是菩薩摩訶薩眾由隨發",
    "T07n0220l_001:1048a06": "起安忍心時，迴向趣求一切智智，常不遠離",
    "T07n0220l_001:1048a07": "所修安忍波羅蜜多，與諸有情作大饒益恒",
    "T07n0220l_001:1048a08": "無間斷。「又，舍利子！諸菩薩摩訶薩欲證無上",
    "T07n0220l_001:1048a09": "正等菩提，於諸有情應修安忍，打不報打，罵",
    "T07n0220l_001:1048a10": "不報罵，謗不報謗，瞋不報瞋，訶不報訶，忿不",
    "T07n0220l_001:1048a11": "報忿，怒不報怒，害不報害，於諸惡事皆能",
    "T07n0220l_001:1048a12": "忍受。何以故？舍利子！是諸菩薩摩訶薩眾恒",
    "T07n0220l_001:1048a13": "不捨離一切智心，於諸有情欲饒益故。若諸",
    "T07n0220l_001:1048a14": "菩薩摩訶薩眾恒不捨離一切智心，於諸有",
    "T07n0220l_001:1048a15": "情欲作饒益，假使身受百千矛𥎞，而無一念",
    "T07n0220l_001:1048a16": "報害之心，於彼常生淨信安忍。如是菩薩摩",
    "T07n0220l_001:1048a17": "訶薩眾修行安忍波羅蜜多，於諸有情欲作",
    "T07n0220l_001:1048a18": "饒益，定當獲得真金色身，相好莊嚴見者歡",
    "T07n0220l_001:1048a19": "喜。「是故，舍利子！菩薩摩訶薩皆應精勤修安",
    "T07n0220l_001:1048a20": "忍力，忍受一切加害等苦。若菩薩摩訶薩修",
    "T07n0220l_001:1048a21": "安忍力忍受眾苦，攝受安忍波羅蜜多，是菩",
    "T07n0220l_001:1048a22": "薩摩訶薩遠離生死近一切智，能與有情作",
    "T07n0220l_001:1048a23": "大饒益。若菩薩摩訶薩愛樂聲聞或獨覺地，",
    "T07n0220l_001:1048a24": "是菩薩摩訶薩當知退失菩薩安忍波羅蜜",
    "T07n0220l_001:1048a25": "多。所以者何？諸菩薩摩訶薩寧以自身具受",
    "T07n0220l_001:1048a26": "生死無邊大苦，而不愛著聲聞、獨覺自利眾",
    "T07n0220l_001:1048a27": "善。何以故？舍利子！若菩薩摩訶薩愛著聲",
    "T07n0220l_001:1048a28": "聞或獨覺地，是菩薩摩訶薩當知退失自所",
    "T07n0220l_001:1048a29": "行處，行他行處。」時，舍利子便問具壽滿慈子",
    "T07n0220l_001:1048a30": "言：「云何菩薩摩訶薩行他行處？」滿慈子言：「若",
    "T07n0220l_001:1048b01": "菩薩摩訶薩住聲聞地或獨覺地，是菩薩摩訶",
    "T07n0220l_001:1048b02": "薩行他行處；若菩薩摩訶薩起聲聞作意或",
    "T07n0220l_001:1048b03": "獨覺作意，是菩薩摩訶薩行他行處；若菩薩",
    "T07n0220l_001:1048b04": "摩訶薩樂著聲聞相應法教，或樂獨覺相應",
    "T07n0220l_001:1048b05": "言論，是菩薩摩訶薩行他行處。「又，舍利子！若",
    "T07n0220l_001:1048b06": "菩薩摩訶薩樂觀色蘊若常若無常，樂觀受、",
    "T07n0220l_001:1048b07": "想、行、識蘊若常若無常，是菩薩摩訶薩行他",
    "T07n0220l_001:1048b08": "行處。若菩薩摩訶薩樂觀色蘊若樂若苦，樂",
    "T07n0220l_001:1048b09": "觀受、想、行、識蘊若樂若苦，是菩薩摩訶薩行",
    "T07n0220l_001:1048b10": "他行處。若菩薩摩訶薩樂觀色蘊若我若無",
    "T07n0220l_001:1048b11": "我，樂觀受、想、行、識蘊若我若無我，是菩薩摩",
    "T07n0220l_001:1048b12": "訶薩行他行處。若菩薩摩訶薩樂觀色蘊若",
    "T07n0220l_001:1048b13": "淨若不淨，樂觀受、想、行、識蘊若淨若不淨，是",
    "T07n0220l_001:1048b14": "菩薩摩訶薩行他行處。「又，舍利子！若菩薩摩",
    "T07n0220l_001:1048b15": "訶薩樂觀眼處若常若無常，樂觀耳、鼻、舌、身、",
    "T07n0220l_001:1048b16": "意處若常若無常，是菩薩摩訶薩行他行處。",
    "T07n0220l_001:1048b17": "若菩薩摩訶薩樂觀眼處若樂若苦，樂觀耳、",
    "T07n0220l_001:1048b18": "鼻、舌、身、意處若樂若苦，是菩薩摩訶薩行他",
    "T07n0220l_001:1048b19": "行處。若菩薩摩訶薩樂觀眼處若我若無我，",
    "T07n0220l_001:1048b20": "樂觀耳、鼻、舌、身、意處若我若無我，是菩薩摩",
    "T07n0220l_001:1048b21": "訶薩行他行處。若菩薩摩訶薩樂觀眼處若",
    "T07n0220l_001:1048b22": "淨若不淨，樂觀耳、鼻、舌、身、意處若淨若不淨，",
    "T07n0220l_001:1048b23": "是菩薩摩訶薩行他行處。「又，舍利子！若菩薩",
    "T07n0220l_001:1048b24": "摩訶薩樂觀色處若常若無常，樂觀聲、香、味、",
    "T07n0220l_001:1048b25": "觸、法處若常若無常，是菩薩摩訶薩行他行",
    "T07n0220l_001:1048b26": "處。若菩薩摩訶薩樂觀色處若樂若苦，樂觀",
    "T07n0220l_001:1048b27": "聲、香、味、觸、法處若樂若苦，是菩薩摩訶薩行",
    "T07n0220l_001:1048b28": "他行處。若菩薩摩訶薩樂觀色處若我若無",
    "T07n0220l_001:1048b29": "我，樂觀聲、香、味、觸、法處若我若無我，是菩薩",
    "T07n0220l_001:1048c01": "摩訶薩行他行處。若菩薩摩訶薩樂觀色處",
    "T07n0220l_001:1048c02": "若淨若不淨，樂觀聲、香、味、觸、法處若淨若不",
    "T07n0220l_001:1048c03": "淨，是菩薩摩訶薩行他行處。「又，舍利子！若",
    "T07n0220l_001:1048c04": "菩薩摩訶薩樂觀眼界若常若無常，樂觀耳、",
    "T07n0220l_001:1048c05": "鼻、舌、身、意界若常若無常，是菩薩摩訶薩",
    "T07n0220l_001:1048c06": "行他行處。若菩薩摩訶薩樂觀眼界若樂若",
    "T07n0220l_001:1048c07": "苦，樂觀耳、鼻、舌、身、意界若樂若苦，是菩薩摩",
    "T07n0220l_001:1048c08": "訶薩行他行處。若菩薩摩訶薩樂觀眼界若",
    "T07n0220l_001:1048c09": "我若無我，樂觀耳、鼻、舌、身、意界若我若無我，",
    "T07n0220l_001:1048c10": "是菩薩摩訶薩行他行處。若菩薩摩訶薩樂",
    "T07n0220l_001:1048c11": "觀眼界若淨若不淨，樂觀耳、鼻、舌、身、意界若",
    "T07n0220l_001:1048c12": "淨若不淨，是菩薩摩訶薩行他行處。「又，舍利",
    "T07n0220l_001:1048c13": "子！若菩薩摩訶薩樂觀色界若常若無常，樂",
    "T07n0220l_001:1048c14": "觀聲、香、味、觸、法界若常若無常，是菩薩摩訶",
    "T07n0220l_001:1048c15": "薩行他行處。若菩薩摩訶薩樂觀色界若樂",
    "T07n0220l_001:1048c16": "若苦，樂觀聲、香、味、觸、法界若樂、若苦是菩薩",
    "T07n0220l_001:1048c17": "摩訶薩行他行處。若菩薩摩訶薩樂觀色界",
    "T07n0220l_001:1048c18": "若我若無我，樂觀聲、香、味、觸、法界若我若無",
    "T07n0220l_001:1048c19": "我，是菩薩摩訶薩行他行處。若菩薩摩訶薩",
    "T07n0220l_001:1048c20": "樂觀色界若淨若不淨，樂觀聲、香、味、觸、法界",
    "T07n0220l_001:1048c21": "若淨若不淨，是菩薩摩訶薩行他行處。「又，舍",
    "T07n0220l_001:1048c22": "利子！若菩薩摩訶薩樂觀眼識界若常若無",
    "T07n0220l_001:1048c23": "常，樂觀耳、鼻、舌、身、意識界若常若無常，是菩",
    "T07n0220l_001:1048c24": "薩摩訶薩行他行處。若菩薩摩訶薩樂觀眼",
    "T07n0220l_001:1048c25": "識界若樂若苦，樂觀耳、鼻、舌、身、意識界若樂",
    "T07n0220l_001:1048c26": "若苦，是菩薩摩訶薩行他行處。若菩薩摩訶",
    "T07n0220l_001:1048c27": "薩樂觀眼識界若我若無我，樂觀耳、鼻、舌、身、",
    "T07n0220l_001:1048c28": "意識界若我若無我，是菩薩摩訶薩行他行",
    "T07n0220l_001:1048c29": "處。若菩薩摩訶薩樂觀眼識界若淨若不淨，",
    "T07n0220l_001:1049a01": "樂觀耳、鼻、舌、身、意識界若淨若不淨，是菩薩",
    "T07n0220l_001:1049a02": "摩訶薩行他行處。」",
    "T07n0220l_001:1049a03": "時，舍利子復問具壽滿慈子言：「云何菩薩摩",
    "T07n0220l_001:1049a04": "訶薩行自行處？」滿慈子言：「若菩薩摩訶薩修",
    "T07n0220l_001:1049a05": "行六種波羅蜜多，一切智智相應作意，是菩",
    "T07n0220l_001:1049a06": "薩摩訶薩行自行處。若菩薩摩訶薩修行六",
    "T07n0220l_001:1049a07": "種波羅蜜多，一切惡魔不能得便。譬如野干",
    "T07n0220l_001:1049a08": "於諸龜、鼈不能得便，不得便故所行自在。如",
    "T07n0220l_001:1049a09": "是菩薩摩訶薩眾修行六種波羅蜜多，一切",
    "T07n0220l_001:1049a10": "惡魔不能得便，不得便故所行自在。「又，舍利",
    "T07n0220l_001:1049a11": "子！假使惡魔普化三千大千世界諸有情類",
    "T07n0220l_001:1049a12": "皆為惡魔，一一惡魔各有爾所魔軍眷屬，前",
    "T07n0220l_001:1049a13": "後圍遶來至菩薩摩訶薩所。是菩薩摩訶薩",
    "T07n0220l_001:1049a14": "修行六種波羅蜜多，彼諸惡魔不能得便，不",
    "T07n0220l_001:1049a15": "得便故所行自在。譬如野干於諸龜、鼈不能得",
    "T07n0220l_001:1049a16": "便，不得便故所行自在。「是故，舍利子！菩薩摩",
    "T07n0220l_001:1049a17": "訶薩應如是學：『我心不應遠離六種波羅蜜",
    "T07n0220l_001:1049a18": "多。』若心不離如是六種波羅蜜多，一切惡魔",
    "T07n0220l_001:1049a19": "不能得便，不得便故所行自在。」時，舍利子復",
    "T07n0220l_001:1049a20": "問具壽滿慈子言：「云何菩薩摩訶薩於諸魔",
    "T07n0220l_001:1049a21": "事應如實知？」滿慈子言：「若菩薩摩訶薩不樂",
    "T07n0220l_001:1049a22": "聽聞波羅蜜多相應法教，當知是為諸惡魔",
    "T07n0220l_001:1049a23": "事。又，舍利子！若菩薩摩訶薩不樂受持波羅",
    "T07n0220l_001:1049a24": "蜜多相應法教，當知是為諸惡魔事。又，舍利",
    "T07n0220l_001:1049a25": "子！若菩薩摩訶薩不樂讀誦波羅蜜多相應",
    "T07n0220l_001:1049a26": "法教，當知是為諸惡魔事。又，舍利子！若菩薩",
    "T07n0220l_001:1049a27": "摩訶薩不樂思惟波羅蜜多相應法教，當知",
    "T07n0220l_001:1049a28": "是為諸惡魔事。又，舍利子！若菩薩摩訶薩不",
    "T07n0220l_001:1049a29": "樂修行波羅蜜多相應法行，當知是為諸惡",
    "T07n0220l_001:1049a30": "魔事。諸菩薩摩訶薩覺此事已，作是思惟：『定",
    "T07n0220l_001:1049b01": "是惡魔方便障礙我心所求一切智智，我今",
    "T07n0220l_001:1049b02": "不應隨彼所欲，應勤修學波羅蜜多。』是菩薩",
    "T07n0220l_001:1049b03": "摩訶薩於彼惡魔不應忿恚，亦不應起不堪",
    "T07n0220l_001:1049b04": "忍心，若如是行即為安忍波羅蜜多。此菩薩",
    "T07n0220l_001:1049b05": "摩訶薩應作是念：『我證無上正等覺時，當為",
    "T07n0220l_001:1049b06": "有情說能永斷貪、瞋、癡法，是故今者於彼惡",
    "T07n0220l_001:1049b07": "魔不應忿恚。』若時菩薩摩訶薩得如是念，爾",
    "T07n0220l_001:1049b08": "時菩薩摩訶薩勝諸惡魔，自在修行布施、淨",
    "T07n0220l_001:1049b09": "戒、安忍、精進、靜慮、般若波羅蜜多。若時菩薩",
    "T07n0220l_001:1049b10": "摩訶薩一切智智相應作意不現在前，是時",
    "T07n0220l_001:1049b11": "菩薩摩訶薩應作是念：『我於今者勿行非處，",
    "T07n0220l_001:1049b12": "令我不憶一切智智。』如是菩薩應自責心：『我",
    "T07n0220l_001:1049b13": "於今者虛費時日。』」時，舍利子便問具壽滿慈",
    "T07n0220l_001:1049b14": "子言：「齊何名為虛費時日？」滿慈子言：「若菩",
    "T07n0220l_001:1049b15": "薩摩訶薩於此六種波羅蜜多隨一現行，不",
    "T07n0220l_001:1049b16": "能憶念一切智智，不能迴向一切智智，是菩",
    "T07n0220l_001:1049b17": "薩摩訶薩虛費時日，損時日果。若菩薩摩訶",
    "T07n0220l_001:1049b18": "薩於此六種波羅蜜多隨一現行，或第二",
    "T07n0220l_001:1049b19": "日或第三日，乃能憶念一切智智，及能迴",
    "T07n0220l_001:1049b20": "向一切智智，是菩薩摩訶薩雖有所犯，而得",
    "T07n0220l_001:1049b21": "名為有時日果。」",
    "T07n0220l_001:1049b22": "爾時，舍利子問滿慈子言：「菩薩安忍與阿羅",
    "T07n0220l_001:1049b23": "漢所有安忍有何差別？」滿慈子言：「今問尊",
    "T07n0220l_001:1049b24": "者：妙高山王與小芥子，大小、高下、輕重何別？」",
    "T07n0220l_001:1049b25": "舍利子言：「無量差別。」滿慈子言：「菩薩安忍與",
    "T07n0220l_001:1049b26": "阿羅漢所有安忍亦復如是，不應為問。又，舍",
    "T07n0220l_001:1049b27": "利子！於意云何？大海中水、一毛端水，何者",
    "T07n0220l_001:1049b28": "為多？」舍利子言：「大海中水、一毛端水，百",
    "T07n0220l_001:1049b29": "分、千分乃至鄔波尼殺曇分亦未能比其量多",
    "T07n0220l_001:1049c01": "少。」滿慈子言：「菩薩安忍與阿羅漢所有安忍",
    "T07n0220l_001:1049c02": "亦復如是，百分、千分乃至鄔波尼殺曇分亦",
    "T07n0220l_001:1049c03": "未能比其量多少，是故不應作如是問。」爾時，",
    "T07n0220l_001:1049c04": "佛讚滿慈子言：「善哉！善哉！如汝所說。汝承佛",
    "T07n0220l_001:1049c05": "力善說安忍波羅蜜多。若取菩薩摩訶薩忍",
    "T07n0220l_001:1049c06": "其量大小、校量聲聞、獨覺忍者，則為欲取",
    "T07n0220l_001:1049c07": "如來之忍其量大小，校量聲聞、獨覺等忍。所",
    "T07n0220l_001:1049c08": "以者何？諸菩薩眾所成就忍其量無邊，不應",
    "T07n0220l_001:1049c09": "校量聲聞等忍。」",
    "T07n0220l_001:1049c10": "爾時，佛告阿難陀言：「汝應受持如滿慈子所",
    "T07n0220l_001:1049c11": "說菩薩摩訶薩眾所修安忍波羅蜜多，勿令忘",
    "T07n0220l_001:1049c12": "失！」阿難陀曰：「唯然！世尊！我已受持如滿慈",
    "T07n0220l_001:1049c13": "子所說菩薩摩訶薩眾所修安忍波羅蜜多，必",
    "T07n0220l_001:1049c14": "不忘失！」時，薄伽梵說是經已，具壽滿慈子、",
    "T07n0220l_001:1049c15": "具壽舍利子、具壽阿難陀，及餘聲聞、諸菩薩",
    "T07n0220l_001:1049c16": "眾，并餘一切天、龍、藥叉、阿素洛等，聞佛所說",
    "T07n0220l_001:1049c17": "皆大歡喜、信受奉行。",
    "T07n0220l_001:1049c18": "大般若波羅蜜多經卷第五百八十九"
}