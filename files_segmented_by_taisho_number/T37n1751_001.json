{
    "T37n1751_001:0195a03": "觀無量壽佛經疏妙宗鈔卷",
    "T37n1751_001:0195a04": "第一",
    "T37n1751_001:0195a06": "宋四明沙門知禮述",
    "T37n1751_001:0195a07": "此經義疏人悕淨報。故說聽者多矣。所稟寶",
    "T37n1751_001:0195a08": "雲師。首製記文。相沿至今。著述不絕。皆宗智",
    "T37n1751_001:0195a09": "者。豈有不知修心妙觀。感四淨土文義者耶。",
    "T37n1751_001:0195a10": "良以愍物情深適時智巧。故多談事相。少示",
    "T37n1751_001:0195a11": "觀門。務在下凡普霑緣種。方今嘉運。盛演圓",
    "T37n1751_001:0195a12": "乘慕學之徒。皆欲得旨而修證矣。故竭鄙",
    "T37n1751_001:0195a13": "思。鈔數千言。上順妙宗。略消此疏。適時之",
    "T37n1751_001:0195a14": "巧。非我所能。願共有情。即心念佛。乃此鈔所",
    "T37n1751_001:0195a15": "以作也。天禧五年。歲在辛酉。重陽日下筆故",
    "T37n1751_001:0195a16": "序。",
    "T37n1751_001:0195a17": "此之疏題。佛等八字。備舉經目。皆是所釋。唯",
    "T37n1751_001:0195a18": "疏一字是能釋也。今之五章。釋其八字。義稍",
    "T37n1751_001:0195a19": "委悉。入文自見。若欲預知可陳梗概。經是通",
    "T37n1751_001:0195a20": "號。餘是別名。今且明別。佛說者。釋迦化主。",
    "T37n1751_001:0195a21": "四辯宣演也。觀者。總舉能觀。即十六觀也。",
    "T37n1751_001:0195a22": "無量壽佛者。舉所觀要。攝十五境也。且置能",
    "T37n1751_001:0195a23": "說。略明所說。能觀皆是一心三觀。所觀皆是",
    "T37n1751_001:0195a24": "三諦一境。毘盧遮那遍一切處。一切諸法皆",
    "T37n1751_001:0195a25": "是佛法。所謂眾生性德之佛。非自非他非因",
    "T37n1751_001:0195a26": "非果。即是圓常大覺之體。故起信論云。所言",
    "T37n1751_001:0195a27": "覺義者。謂心體離念。離念相者。等虛空界無",
    "T37n1751_001:0195a28": "所不遍。法界一相即是如來常住法身。依此",
    "T37n1751_001:0195a29": "法身說名本覺。故知果佛圓明之體。是我凡",
    "T37n1751_001:0195b01": "夫本具性德故。一切教所談行法。無不為顯",
    "T37n1751_001:0195b02": "此之覺體。故四三昧通名念佛。但其觀法為",
    "T37n1751_001:0195b03": "門不同。如一行三昧。直觀三道顯本性佛。方",
    "T37n1751_001:0195b04": "等三昧觀袒持顯。法華兼誦經。觀音兼數息。",
    "T37n1751_001:0195b05": "覺意歷三性。此等三昧歷事雖異。念佛是同。",
    "T37n1751_001:0195b06": "俱為顯於大覺體故。雖俱念佛。而是通途。顯",
    "T37n1751_001:0195b07": "諸佛體。若此觀門及般舟三昧。託彼安養依",
    "T37n1751_001:0195b08": "正之境。用微妙觀。專就彌陀。顯真佛體。雖託",
    "T37n1751_001:0195b09": "彼境。須知依正同居一心。心性遍周。無法不",
    "T37n1751_001:0195b10": "造。無法不具。若一毫法從心外生。則不名為",
    "T37n1751_001:0195b11": "大乘觀也。行者應知。據乎心性觀彼依正。依",
    "T37n1751_001:0195b12": "正可彰。託彼依正。觀於心性。心性易發。所言",
    "T37n1751_001:0195b13": "心性具一切法造一切法者。實無能具所具",
    "T37n1751_001:0195b14": "能造所造。即心是法。即法是心。能造因緣及",
    "T37n1751_001:0195b15": "所造法。皆悉當處全是心性。是故今觀。若依",
    "T37n1751_001:0195b16": "若正。乃法界心。觀法界境。生於法界。依正色",
    "T37n1751_001:0195b17": "心。是則名為唯依唯正唯色唯心唯觀唯境。",
    "T37n1751_001:0195b18": "故釋觀字。用一心三觀。釋無量壽用一體三",
    "T37n1751_001:0195b19": "身。體宗力用義並從圓。判教屬頓。五重玄義",
    "T37n1751_001:0195b20": "本是經中所詮觀法。大師預取解釋經題。欲",
    "T37n1751_001:0195b21": "令行者用此視法。入十六門而為修證。故於",
    "T37n1751_001:0195b22": "序文。以主包眾。以正收依。觀佛既即三身。觀",
    "T37n1751_001:0195b23": "餘豈非三諦。寄語行者。觀雖深妙。本被初心。",
    "T37n1751_001:0195b24": "若能進功。何憂不就。縱未入品。為因亦強。生",
    "T37n1751_001:0195b25": "至彼邦。得預大會。所見依正。微妙難思。速入",
    "T37n1751_001:0195b26": "聖階。度生亦廣。永異事善及小乘行。得往生",
    "T37n1751_001:0195b27": "者。如此土人宿圓修者。於諸座席見相殊常。",
    "T37n1751_001:0195b28": "聞法易悟。以此類彼。功在妙宗。但為戒福不",
    "T37n1751_001:0195b29": "精。無往生願故。在穢土聞法入真。須懼娑婆",
    "T37n1751_001:0195c01": "不常值佛。縱遇善友色心不勝。難發我心。況",
    "T37n1751_001:0195c02": "塵境麁強。誠為險處。故須外加事懺內勤理",
    "T37n1751_001:0195c03": "觀。正助雙行加願要制。必於寶剎速證無生。",
    "T37n1751_001:0195c04": "今解觀門其意在此。疏者疎也。決也。疎通決",
    "T37n1751_001:0195c05": "擇上之義趣。通而不壅。令其行者得意修之",
    "T37n1751_001:0195c06": "故也。次能說人號。備於別傳及諸章記。有未",
    "T37n1751_001:0195c07": "知者須尋彼文。二釋文。初釋序三。初敘經觀",
    "T37n1751_001:0195c08": "意二。初正明觀行二。初敘意二。初對垢立淨",
    "T37n1751_001:0195c09": "二。初法二。初明二報苦樂。欲論觀行。先示二",
    "T37n1751_001:0195c10": "報苦樂之相。文有四句。一一皆論淨穢相對。",
    "T37n1751_001:0195c11": "初句以所成國土苦樂相對。安養淨國。但受",
    "T37n1751_001:0195c12": "諸樂故名樂邦。堪忍穢土多受眾苦。義言苦",
    "T37n1751_001:0195c13": "域。次句以能成物體貴賤相對。彼純七珍。略",
    "T37n1751_001:0195c14": "言金寶。此多眾穢略語泥沙。次句以初生受",
    "T37n1751_001:0195c15": "質。垢淨相對。此土六道具有四生。今就人中",
    "T37n1751_001:0195c16": "多從胎藏。母食冷熱及飢飽時。兒在胎中。如",
    "T37n1751_001:0195c17": "處寒熱倒懸山壓地獄之苦。故云胎獄。彼土",
    "T37n1751_001:0195c18": "九品。八從蓮生。下品之人雖經多劫。大本中",
    "T37n1751_001:0195c19": "說。疑心修善。生彼胎宮樂同忉利。況八九品",
    "T37n1751_001:0195c20": "不生疑惑。豈有苦耶。是故華池受生即樂。次",
    "T37n1751_001:0195c21": "句以生後遊處麁好相對。此則荊棘叢林。彼",
    "T37n1751_001:0195c22": "則金渠玉樹。然此四句雖一一句。苦樂相對。",
    "T37n1751_001:0195c23": "意則對穢顯彼淨相。又復應知。四句之文似",
    "T37n1751_001:0195c24": "唯顯示同居二土。據下明宗。具論四。土淨穢",
    "T37n1751_001:0195c25": "之相。以後驗此不專同居。當知四句一一通",
    "T37n1751_001:0195c26": "於四種淨穢。見思輕重。則感同居樂邦苦域。",
    "T37n1751_001:0195c27": "體析巧拙。則感方便樂邦苦域。次第頓入。",
    "T37n1751_001:0195c28": "則感實報樂邦苦域。分證究竟。則感寂光樂",
    "T37n1751_001:0195c29": "邦苦域。以例金寶泥沙。胎獄華池棘林瓊樹。",
    "T37n1751_001:0196a01": "亦復如是。一家制立。正文與序必不相違。但",
    "T37n1751_001:0196a02": "序總示。文宗別說。是故似異。問下三淨土",
    "T37n1751_001:0196a03": "既皆有相。則可論於金寶等事。寂光之淨已",
    "T37n1751_001:0196a04": "全無相。如何可說金寶華池及以瓊樹。答經",
    "T37n1751_001:0196a05": "論中言寂光無相。乃是已盡染礙之相。非如",
    "T37n1751_001:0196a06": "太虛空無一物。良由三惑究竟清淨。則依正",
    "T37n1751_001:0196a07": "色心究竟明顯。故大經云。因滅是色獲得常",
    "T37n1751_001:0196a08": "色。受想行識亦復如是。仁王稱為法性五陰。",
    "T37n1751_001:0196a09": "亦是法華世間相常。大品色香無非中道。是",
    "T37n1751_001:0196a10": "則名為究竟樂邦。究竟金寶。究竟華池。究竟",
    "T37n1751_001:0196a11": "瓊樹。又復此就捨穢究盡取淨窮源。故苦域",
    "T37n1751_001:0196a12": "等判屬三障樂邦。金寶以為寂光。若就淨穢",
    "T37n1751_001:0196a13": "平等而談。則以究竟苦域泥沙而為寂光。此",
    "T37n1751_001:0196a14": "之二說但順悉檀無不圓極。問佛無上報是",
    "T37n1751_001:0196a15": "即理之事。可論金等。究竟寂光是即事之理。",
    "T37n1751_001:0196a16": "豈有金等。若其同有事理既混。如何分於二",
    "T37n1751_001:0196a17": "土義耶。答佛無上報是究竟始覺。上品寂光",
    "T37n1751_001:0196a18": "是究竟本覺。始本既極豈分二體。應知二土",
    "T37n1751_001:0196a19": "縱分事理實非有無。豈真善妙有而非理邪。",
    "T37n1751_001:0196a20": "祕藏之理豈同小空。故此事理二名一體。以",
    "T37n1751_001:0196a21": "復本故。名無上報事也。以復本故。名上寂光",
    "T37n1751_001:0196a22": "理也。故妙樂云。修得四德。本有四德。二義齊",
    "T37n1751_001:0196a23": "等。方是遮那身土之相。況淨名疏。顯將寂光",
    "T37n1751_001:0196a24": "為佛依報。故知定執報土有金寶等。寂光定",
    "T37n1751_001:0196a25": "無。斯乃迷名全不知義矣。二誠由下。明二因",
    "T37n1751_001:0196a26": "心行。誠實也。由從也。報之淨穢實從心行二",
    "T37n1751_001:0196a27": "因致感。心即迷了二心。行即違順二行。六道",
    "T37n1751_001:0196a28": "三教迷三德性。為三惑染。故曰垢心。身口諸",
    "T37n1751_001:0196a29": "業違理有作。皆名惡行。此之心行感四穢土。",
    "T37n1751_001:0196b01": "沈下麁淺也。唯圓頓教了三德性。離三惑染。",
    "T37n1751_001:0196b02": "方名淨心。身口諸業順理無作。稱為善行。此",
    "T37n1751_001:0196b03": "之心行感四淨土。高升深妙也。心雖本一。以",
    "T37n1751_001:0196b04": "迷了故。須分垢淨。行業雖同。以違順故。須開",
    "T37n1751_001:0196b05": "善惡。從此二因感報淨穢。應知圓人。以上寂",
    "T37n1751_001:0196b06": "光而為觀體。凡聖因位皆即究竟。不同別人",
    "T37n1751_001:0196b07": "要心只齊一十二品。故分證穢。正在別教。",
    "T37n1751_001:0196b08": "問至理微妙不垢不淨。無取無捨。今立垢淨",
    "T37n1751_001:0196b09": "令人取捨。既乖妙理即非上乘。何得名為修",
    "T37n1751_001:0196b10": "心妙觀顯一實相。答據名求義萬無一得。以",
    "T37n1751_001:0196b11": "義定名萬無一失。良以理外理內。小乘大乘。",
    "T37n1751_001:0196b12": "漸次圓頓。所立名言率多相似。須以邪正定",
    "T37n1751_001:0196b13": "其內外。次以空中甄其小大。復以漸頓分其",
    "T37n1751_001:0196b14": "別圓。則使名言纖毫不濫。方可憑之立乎觀",
    "T37n1751_001:0196b15": "行。是故今家評此等義。而用六句判於同異。",
    "T37n1751_001:0196b16": "所謂相破相修相即。各有二句。即六句也。今",
    "T37n1751_001:0196b17": "用此六判此相違。先以別義定其同名。所謂",
    "T37n1751_001:0196b18": "外道斷無不垢不淨見。二乘空理不垢不淨",
    "T37n1751_001:0196b19": "證。別教但中不垢不淨門。圓教祕藏不垢不",
    "T37n1751_001:0196b20": "淨理。復有四淨。外道欣厭執淨之見。二乘斷",
    "T37n1751_001:0196b21": "惑滅淨之證。別教離染漸淨之門。圓教即染",
    "T37n1751_001:0196b22": "頓淨之理。既知此已。乃可論於淨與不垢不",
    "T37n1751_001:0196b23": "淨相破之句。圓教頓淨破於別教二乘外道",
    "T37n1751_001:0196b24": "不垢不淨。圓教不垢不淨。破於三種之淨。相",
    "T37n1751_001:0196b25": "修句者。三種之淨。修於圓教祕藏不垢不淨。",
    "T37n1751_001:0196b26": "三種不垢不淨。修於圓教即染之淨。相即句",
    "T37n1751_001:0196b27": "者。圓教即染之淨。即是祕藏不垢不淨。祕藏",
    "T37n1751_001:0196b28": "不垢不淨。即是即染之淨。今之妙觀。即於染",
    "T37n1751_001:0196b29": "心觀四淨土。既照寂光。豈異祕藏不垢不淨",
    "T37n1751_001:0196c01": "邪。若謂今經捨穢取淨異於祕。藏雙非理",
    "T37n1751_001:0196c02": "者。何故韋提聞觀淨土。分證祕藏邪。應知",
    "T37n1751_001:0196c03": "今淨淨於垢淨。乃以垢淨平等之理。而為於",
    "T37n1751_001:0196c04": "淨土。名偏義圓。斯之謂矣。但以機緣捨穢",
    "T37n1751_001:0196c05": "心強。宜以淨門淨一切相。故今談淨與不垢",
    "T37n1751_001:0196c06": "不淨。全不相違。又復應知。取捨若極。與不取",
    "T37n1751_001:0196c07": "捨亦非異轍。二喻。形端喻淨因。了性淨心。順",
    "T37n1751_001:0196c08": "理善行。影直喻果。四淨土也。源濁喻穢因。迷",
    "T37n1751_001:0196c09": "性垢心。違理惡行。流昏喻果。四穢土也。若翻",
    "T37n1751_001:0196c10": "上喻。形曲影凹。自可喻於逆修因果。若翻下",
    "T37n1751_001:0196c11": "喻。源淨流清。亦自可喻順修因果。今舉二喻",
    "T37n1751_001:0196c12": "各喻一種其義甚明。二故知下。就淨示修。上",
    "T37n1751_001:0196c13": "已對穢顯於淨相。故今就淨而明修法。前示",
    "T37n1751_001:0196c14": "二因。通云淨心及以善行。此明修相。故的指",
    "T37n1751_001:0196c15": "今十六妙觀三種淨業。於十六境不照三諦。",
    "T37n1751_001:0196c16": "豈明妙觀修三種福為三惑染。不稱淨業。",
    "T37n1751_001:0196c17": "妙觀是正。淨業為助。正助合行。能感四種極",
    "T37n1751_001:0196c18": "樂國土。得見三身彌陀世尊。文從互說。觀論",
    "T37n1751_001:0196c19": "生土。業論見佛。依正既俱。正助非隔。二然化",
    "T37n1751_001:0196c20": "下。示文二。初示教興二。初明興由革凡之化。",
    "T37n1751_001:0196c21": "要因近事。而為鴻漸。詮理之教。必藉機緣。方",
    "T37n1751_001:0196c22": "得興起。近事為漸通於諸化。今化別由殺逆",
    "T37n1751_001:0196c23": "之事欲令眾生厭濁世故。此教當機。是韋提",
    "T37n1751_001:0196c24": "希。華言思惟。善修觀故。二大聖下。明現土。",
    "T37n1751_001:0196c25": "佛是極聖。故稱為大。佛慈下被。名之曰垂。託",
    "T37n1751_001:0196c26": "韋提請。布所證理。名乘機演法。曜玉相等者。",
    "T37n1751_001:0196c27": "經云。爾時世尊放眉間光。遍照十方無量世",
    "T37n1751_001:0196c28": "界。還住佛頂化為金臺。如須彌山雖廣示等",
    "T37n1751_001:0196c29": "者。經云。十方妙國皆於中現。或有國土七寶",
    "T37n1751_001:0197a01": "合成。復有國土純是蓮華。乃至云。時韋提希",
    "T37n1751_001:0197a02": "白佛言。是諸國土雖復清淨。我今樂生極樂",
    "T37n1751_001:0197a03": "世界阿彌陀佛所。二使末下。示觀相二。初總",
    "T37n1751_001:0197a04": "標。使末俗等者。經云。如來今者教韋提希。及",
    "T37n1751_001:0197a05": "未來世一切眾生。觀於西方極樂世界。以佛",
    "T37n1751_001:0197a06": "力故。當得見彼清淨國土等。二落日下。別示",
    "T37n1751_001:0197a07": "十六觀法不出三類。即依報正報。及三輩往",
    "T37n1751_001:0197a08": "生。今順此三。撮要而示。文自為三。初依報。",
    "T37n1751_001:0197a09": "初觀落日狀如懸鼓。令心堅住專想不移。此",
    "T37n1751_001:0197a10": "有二意。一令觀日心不馳散。二令心想正趣",
    "T37n1751_001:0197a11": "西方。故云用標送想之方。次觀清水。復想成",
    "T37n1751_001:0197a12": "氷。良以彼土瑠璃為地。此地難想。且令想氷。",
    "T37n1751_001:0197a13": "氷想若成寶地可見。故云實表瑠璃之地。次",
    "T37n1751_001:0197a14": "示樹觀。而經但云其諸寶樹七寶華葉無不",
    "T37n1751_001:0197a15": "具足。而無風吟天樂之事。乃取小本中語。成",
    "T37n1751_001:0197a16": "今樹觀之文。故彼經云。微風吹動眾寶行樹。",
    "T37n1751_001:0197a17": "及寶羅網。出微妙音。譬如百千種樂同時俱",
    "T37n1751_001:0197a18": "作。故云共天樂而同繁。次示池觀經云。有",
    "T37n1751_001:0197a19": "八池水。從如意珠王生。分十四支。黃金為渠。",
    "T37n1751_001:0197a20": "其摩尼水流澍華間。其聲微妙。演說苦空無",
    "T37n1751_001:0197a21": "常無我。諸波羅蜜等。故云將契經而合響。二",
    "T37n1751_001:0197a22": "觀肉下。示正報。先明觀音勢至二菩薩觀。以",
    "T37n1751_001:0197a23": "此二觀皆明肉髻故。經云。若有欲觀觀世音",
    "T37n1751_001:0197a24": "菩薩者。先觀頂上肉髻。次觀天冠。其餘眾相。",
    "T37n1751_001:0197a25": "亦次第觀之。勢至。經云。頂上肉髻如鉢頭摩",
    "T37n1751_001:0197a26": "華。於肉髻上。有一寶瓶。盛諸光明。普現佛",
    "T37n1751_001:0197a27": "事。餘諸身相如觀世音等無有異。斯是如來",
    "T37n1751_001:0197a28": "教示行者。想二大士觀法之要也。此二菩薩。",
    "T37n1751_001:0197a29": "次當補處。今為近侍。故云瞻侍者也。次示彌",
    "T37n1751_001:0197b01": "陀觀。經云。觀無量壽佛者。從一相好入。但觀",
    "T37n1751_001:0197b02": "眉間白毫。極令明了。見眉間白毫者。八萬四",
    "T37n1751_001:0197b03": "千相自然當現。豈非教示觀法之門。故云念",
    "T37n1751_001:0197b04": "毫相而覩如來也。三及其下。示三輩觀。下疏",
    "T37n1751_001:0197b05": "判云。觀三品往生有二意。一令捨中下修上",
    "T37n1751_001:0197b06": "品故。二令識位高下。即大本三品故。此之二",
    "T37n1751_001:0197b07": "意初策自行。次則觀他。故今略敘。就策自行。",
    "T37n1751_001:0197b08": "即修觀行人功有淺深。致使往生相分三品。",
    "T37n1751_001:0197b09": "故云及其瞑目告終等也。初明上品上生及",
    "T37n1751_001:0197b10": "上品中生。以經明上生乘金剛臺。中生坐紫",
    "T37n1751_001:0197b11": "金臺。故云上珍臺也。次文成下。明上品下生。",
    "T37n1751_001:0197b12": "經云。即見自身坐金蓮華。文成印壞者。大經",
    "T37n1751_001:0197b13": "二十七云。譬如蠟印印泥。印與泥合。印滅文",
    "T37n1751_001:0197b14": "成。以喻凡夫現在陰滅中有陰生。今借此文",
    "T37n1751_001:0197b15": "以喻往生菩薩此土陰滅彼國陰生。須知垂終",
    "T37n1751_001:0197b16": "自見坐金蓮身。已是彼國生陰故也。成論明",
    "T37n1751_001:0197b17": "極善極惡俱不經中陰。如[矛*(替-曰+貝)]矛離手也。上雖",
    "T37n1751_001:0197b18": "三品但是上輩。次總示三輩往生之者。俱出",
    "T37n1751_001:0197b19": "輪迴。言隨三輩者。非謂隨他。蓋是隨己所修。",
    "T37n1751_001:0197b20": "三輩行業皆能橫截五道。永得不退也。大本",
    "T37n1751_001:0197b21": "云。往生安養國橫截五惡道。五苦者。此方五",
    "T37n1751_001:0197b22": "道俱不免苦。天道縱樂還墮惡趣故。二可謂",
    "T37n1751_001:0197b23": "下。結歎觀行。微行者。歎三種業。雖是身口運",
    "T37n1751_001:0197b24": "為之善。今順理修。皆成無作幽微無相之行",
    "T37n1751_001:0197b25": "也。妙觀者。歎十六觀。雖託安養依正之境。",
    "T37n1751_001:0197b26": "而皆稱性絕待照之。即不思議圓妙觀也。此",
    "T37n1751_001:0197b27": "之觀行能令修者達四淨土。縱具見思而能",
    "T37n1751_001:0197b28": "不退。誠為至極之道要妙之術。如此歎結意",
    "T37n1751_001:0197b29": "令聞者尚之修之。不肖之徒。輕欺生死不求",
    "T37n1751_001:0197c01": "不退。於斯要術生謗障人。痛哉痛哉。二此經",
    "T37n1751_001:0197c02": "下。敘經宗體。心觀者。經以觀佛而為題目。疏",
    "T37n1751_001:0197c03": "今乃以心觀為宗。此二無殊。方是今觀。良以",
    "T37n1751_001:0197c04": "圓解全異小乘。小昧唯心佛從外有。是故心",
    "T37n1751_001:0197c05": "佛其體不同。大乘行人。知我一心具諸佛性。",
    "T37n1751_001:0197c06": "託境修觀。佛相乃彰。今觀彌陀依正為緣。熏",
    "T37n1751_001:0197c07": "乎心性。心性所具極樂依正。由熏發生。心具",
    "T37n1751_001:0197c08": "而生。豈離心性。全心是佛全佛是心。終日觀",
    "T37n1751_001:0197c09": "心終日觀佛。是故經目與疏立宗。語雖不同。",
    "T37n1751_001:0197c10": "其義無別。又應須了。若觀佛者。必須照心。若",
    "T37n1751_001:0197c11": "專觀心。未必託佛。如一行三昧直觀一念。不",
    "T37n1751_001:0197c12": "託他佛而為所緣。若彼般舟及此觀法發軫",
    "T37n1751_001:0197c13": "即觀安養依正。而觀依正不離心性。故曰心",
    "T37n1751_001:0197c14": "觀。須知此觀不專觀心內外分之。此當外觀",
    "T37n1751_001:0197c15": "以由託彼依正觀故。是以經題稱為觀佛。若",
    "T37n1751_001:0197c16": "論難易今須從易。法華玄云。佛法太高。眾生",
    "T37n1751_001:0197c17": "太廣。初心為難。心佛眾生三無差別。觀心則",
    "T37n1751_001:0197c18": "易。今此觀法非但觀佛。乃據心觀。就下顯高。",
    "T37n1751_001:0197c19": "雖修佛觀不名為難。是知今經心觀為宗。意",
    "T37n1751_001:0197c20": "在見佛。故得二說義匪殊途。又應了知。法",
    "T37n1751_001:0197c21": "界圓融不思議體。作我一念之心。亦復舉體",
    "T37n1751_001:0197c22": "作生作佛。作依作正。作根作境。一心一塵至",
    "T37n1751_001:0197c23": "一極微。無非法界全體而作。既一一法全法",
    "T37n1751_001:0197c24": "界作。故趣舉一即是圓融法界全分。既全法",
    "T37n1751_001:0197c25": "界。有何一物不具諸法。如義例中。僻解師云。",
    "T37n1751_001:0197c26": "四教中圓。唯論心具一切諸法。身色依報則",
    "T37n1751_001:0197c27": "不論具。唯一頓頓方明三處皆具諸法。荊谿",
    "T37n1751_001:0197c28": "論曰。四教中圓。何甞不云三處具法。稟今宗",
    "T37n1751_001:0197c29": "者。若云心具色等不具。同彼謬立漸圓之見。",
    "T37n1751_001:0198a01": "望彼頓頓。天地相懸。尚劣於彼。何預今宗。以",
    "T37n1751_001:0198a02": "一切法一一皆具一切法故。是故今家立於",
    "T37n1751_001:0198a03": "唯色唯香等義。若其然者。何故經論多以一",
    "T37n1751_001:0198a04": "心為諸法。總立觀境邪。良以若觀生佛等",
    "T37n1751_001:0198a05": "境。事既隔異。能所難忘。觀心法者近而復要。",
    "T37n1751_001:0198a06": "既是能造。具義易彰。又即能觀而為所照易",
    "T37n1751_001:0198a07": "絕念故。妙玄云。三無差別觀心則易。縱觀他",
    "T37n1751_001:0198a08": "境亦須約心。此經正當約心觀佛也。實相為",
    "T37n1751_001:0198a09": "體者。心觀之宗。方能顯發中道實相深廣之",
    "T37n1751_001:0198a10": "體。所以者何。若於心外而觀佛者。縱能推理",
    "T37n1751_001:0198a11": "但見偏真。即如善吉觀佛法身。但證小理。今",
    "T37n1751_001:0198a12": "約唯心。觀佛依正當處顯發中實之體。中必",
    "T37n1751_001:0198a13": "雙照三諦具足。故云。此經心觀為宗。實相為",
    "T37n1751_001:0198a14": "體。文特於此。舉宗體者。成前敘觀。顯後敘",
    "T37n1751_001:0198a15": "題。成前者。以敘觀文雖具三觀四土之義。語",
    "T37n1751_001:0198a16": "且總略。恐失意者。謂但敘於同居淨土觀行",
    "T37n1751_001:0198a17": "之意故。敘觀畢。特示唯心妙觀之宗。以顯中",
    "T37n1751_001:0198a18": "道實相之體。實相既是常寂光土。若謂十六",
    "T37n1751_001:0198a19": "只觀應佛依正之相。豈能顯此實相寂光若",
    "T37n1751_001:0198a20": "於十六用圓三觀。尚能感得寂光極樂。豈不",
    "T37n1751_001:0198a21": "能感三土極樂。以此成前樂邦。金寶等諸文",
    "T37n1751_001:0198a22": "義。皆明四種淨土因果也。顯後者。行人若得",
    "T37n1751_001:0198a23": "此宗體意。則知敘題能說之佛。所說觀境徒",
    "T37n1751_001:0198a24": "眾依報。及以通名。如是諸義悉皆圓妙。非小",
    "T37n1751_001:0198a25": "非偏。方是今經首題名字。敘觀敘題兩楹之",
    "T37n1751_001:0198a26": "際。云乎宗體。其意在茲。三所言下。敘經題目",
    "T37n1751_001:0198a27": "二。初別題七字。具含能說所說能觀所觀正",
    "T37n1751_001:0198a28": "文釋名備顯其義。今序但明以勝攝劣攬別",
    "T37n1751_001:0198a29": "為總。立題之意也。以十六境佛境最勝。故云",
    "T37n1751_001:0198b01": "佛是所觀勝境。蓋十六觀不出依正及以徒",
    "T37n1751_001:0198b02": "主。若論依正。佛是正報。舉正收依。則攝日",
    "T37n1751_001:0198b03": "氷地樹等六觀也。若分徒主。佛是化主。述",
    "T37n1751_001:0198b04": "主包徒。則攝觀音勢至三輩等九觀也。故云",
    "T37n1751_001:0198b05": "觀雖十六言佛便周。故入正文以圓三觀釋",
    "T37n1751_001:0198b06": "乎能觀。以妙三身釋所觀佛。佛既總攝。餘十",
    "T37n1751_001:0198b07": "五境。豈不一一皆是圓妙三諦三觀邪。二經",
    "T37n1751_001:0198b08": "者下。通題。儒經講解。有茲二訓。萬代軌則。",
    "T37n1751_001:0198b09": "故訓法也。百王不易。故訓常也。佛經亦然。十",
    "T37n1751_001:0198b10": "界咸規。三世不易。復以由義而釋於經。由佛",
    "T37n1751_001:0198b11": "大聖金口。宣吐自證之法故。名為經。法華玄",
    "T37n1751_001:0198b12": "義委解通名。當宗學人不可不究。二入文二。",
    "T37n1751_001:0198b13": "初取義釋題二。初標列。注云云者。令依諸部",
    "T37n1751_001:0198b14": "明於通釋五章之義妙玄最委。故彼文云。就",
    "T37n1751_001:0198b15": "通作七番共解。一標章。二引證。三生起。四開",
    "T37n1751_001:0198b16": "合。五科簡。六觀心。七會異。標章令易憶持。",
    "T37n1751_001:0198b17": "起念心故。引證據佛語。起信心故。生起使不",
    "T37n1751_001:0198b18": "雜亂。起定心故。開合料揀會異。等起慧心",
    "T37n1751_001:0198b19": "故。觀心即聞即行。起精進心故。五心立成五",
    "T37n1751_001:0198b20": "根。排五障成五力。乃至入三解脫。略說七重",
    "T37n1751_001:0198b21": "共意如此。今疏從略。但標五名也。",
    "T37n1751_001:0198b22": "二隨釋五。初釋名二。初標。二一切下釋二。",
    "T37n1751_001:0198b23": "初對通略示二。初就三處論通別三。初約一",
    "T37n1751_001:0198b24": "化二。初釋二。初示諸題具通別。他釋經題皆",
    "T37n1751_001:0198b25": "以經字為能詮教。餘字並是所詮之義。作此",
    "T37n1751_001:0198b26": "分之。甚違佛旨。且人法譬皆是名字。豈非能",
    "T37n1751_001:0198b27": "詮。那得一向屬所詮義。經字不可一向屬教。",
    "T37n1751_001:0198b28": "如妙經云。法華經藏深固幽遠無人能到。又",
    "T37n1751_001:0198b29": "云。為佛護念植種德本。入正定聚。發救一",
    "T37n1751_001:0198c01": "切眾生之心。成就四法。必得是經。疏釋此四",
    "T37n1751_001:0198c02": "是開示悟入佛之知見。知見證理名為得經。",
    "T37n1751_001:0198c03": "此二豈非以理為經。金光明云。十方諸佛常",
    "T37n1751_001:0198c04": "念是經。豈令諸佛但念於教。此例蓋多。不能",
    "T37n1751_001:0198c05": "備引。故知諸師。以能詮所詮釋眾經題。失旨",
    "T37n1751_001:0198c06": "之甚。今家皆用通別釋題方無所失。二通則",
    "T37n1751_001:0198c07": "下。明通別有三種。今解諸經通別二名。俱",
    "T37n1751_001:0198c08": "是能詮俱是所詮。良以通別各自具於教行",
    "T37n1751_001:0198c09": "理故。勿謂二名但在於教。須知通別自有教",
    "T37n1751_001:0198c10": "名行名理名。如一別題。佛說是教。觀即是行。",
    "T37n1751_001:0198c11": "無量壽佛是理。豈非別教別行別理。以此三",
    "T37n1751_001:0198c12": "別對於經字。即是通教通行通理今於三中。",
    "T37n1751_001:0198c13": "初明教通別二。初正明一化通名者。頓說漸",
    "T37n1751_001:0198c14": "說施權開權律論之外。皆名為經。故稱通也。",
    "T37n1751_001:0198c15": "別名者。別相乃多。今從三種。謂人法譬。單三",
    "T37n1751_001:0198c16": "複三。并具足一以成七別。單三者。單人。如",
    "T37n1751_001:0198c17": "阿彌陀經等。單法。如大般涅槃經等。單譬。如",
    "T37n1751_001:0198c18": "梵網經等。複三者。人法。如文殊問般若經等。",
    "T37n1751_001:0198c19": "法譬。如妙法蓮華經等。人譬。如如來師子吼",
    "T37n1751_001:0198c20": "經等。人法譬具足者。如勝鬘師子吼一乘大",
    "T37n1751_001:0198c21": "方便方廣經等。以此七別與通。合標一代佛",
    "T37n1751_001:0198c22": "法。二今經下。別指此經。本論一化。言此經",
    "T37n1751_001:0198c23": "者。以明七別。此屬單人。是故言也。雖屬單人",
    "T37n1751_001:0198c24": "而人自分。能說釋迦。所說彌陀。以此二人而",
    "T37n1751_001:0198c25": "為別目。經同一化。故曰通名。據有觀字合是",
    "T37n1751_001:0198c26": "人法。能從於所。以人兼之。故略不示。然分通",
    "T37n1751_001:0198c27": "別。不同廣釋故未委悉。二為行下。行通別。諸",
    "T37n1751_001:0198c28": "經有用一種之行而為別名。以對通名。經即",
    "T37n1751_001:0198c29": "通行。若論別行。其數無量。卒難說盡。今以增",
    "T37n1751_001:0199a01": "數示於行人。似可領會。一如一行等。二如二",
    "T37n1751_001:0199a02": "智等。三如三觀等。四如四念等。五如五根等。",
    "T37n1751_001:0199a03": "六如六妙等。七如七覺等。八如八正等。九如",
    "T37n1751_001:0199a04": "九禪等。十如十度等。乃至百千萬億無量行",
    "T37n1751_001:0199a05": "也。此等別行皆趣涅槃。究竟四德略言常樂。",
    "T37n1751_001:0199a06": "約趣涅槃別行即通。故為行經。彼釋籤中。乃",
    "T37n1751_001:0199a07": "以因果判行通別。須知其意。非謂至果其行",
    "T37n1751_001:0199a08": "方通。欲知意者。據各修因名為行別。約趣一",
    "T37n1751_001:0199a09": "果。此別即通。斯乃別時論通。通時論別。豈唯",
    "T37n1751_001:0199a10": "行爾。教理亦然。如以機應對教通別。佛以一",
    "T37n1751_001:0199a11": "音演說法。眾生隨類各得解。各解則機別。一",
    "T37n1751_001:0199a12": "音則應通。各解不離一音。一音不妨各解。如",
    "T37n1751_001:0199a13": "金光明玄。以能詮文字為教通。以能詮所以",
    "T37n1751_001:0199a14": "為教別。所以即是四悉檀也。一一悉檀皆用",
    "T37n1751_001:0199a15": "文字。一一文字不離悉檀。如以名實對理通",
    "T37n1751_001:0199a16": "別。多名不離一實。一實不妨多名。故三通別",
    "T37n1751_001:0199a17": "皆悉同時。悉類樂中管色之韻。約聲則通。",
    "T37n1751_001:0199a18": "約曲則別。通別二用不相妨礙三理雖下。理",
    "T37n1751_001:0199a19": "通別。名實相對名即是門。乃以四門彰一理",
    "T37n1751_001:0199a20": "也。亦是事別而對理通。良以諸經多用一事",
    "T37n1751_001:0199a21": "而彰於理。得理別名。如此經題以無量壽佛。",
    "T37n1751_001:0199a22": "名為別理。以對通名經則通理。若於一化以",
    "T37n1751_001:0199a23": "通別理解經題者。莫若四門以為別理。四門",
    "T37n1751_001:0199a24": "者有門。空門。雙亦門。雙非門。四門名通。須",
    "T37n1751_001:0199a25": "分四教。所謂三藏教。通教別教。圓教。四教",
    "T37n1751_001:0199a26": "各開有等四門。四四乃成一十六門。詮於別",
    "T37n1751_001:0199a27": "理成十六理。理尚非一。那得十六。然理無礙",
    "T37n1751_001:0199a28": "能應諸門。猶彼虛空其體實非方圓大小。以",
    "T37n1751_001:0199a29": "無礙故。故能隨彼方圓等物成無量相。從無",
    "T37n1751_001:0199b01": "量說即是別理。體是一空名為通理。無通不",
    "T37n1751_001:0199b02": "別無別不通。通別合標成一題目。二此約下。",
    "T37n1751_001:0199b03": "結五時之內。一一經題皆具通別。若不用此",
    "T37n1751_001:0199b04": "教行理判。徒分通別。全無所以也。然無量行",
    "T37n1751_001:0199b05": "會一常樂。四教四門同詮一理若專方等未",
    "T37n1751_001:0199b06": "堪此聞。乃是預取法華之意。跨節而談。於佛",
    "T37n1751_001:0199b07": "滅後。解釋諸經不約法華寧窮一化。二更約",
    "T37n1751_001:0199b08": "下。約一題。一化經目通別二名。具教等三關",
    "T37n1751_001:0199b09": "涉既廣。思修或難故。就即今所解經題。明教",
    "T37n1751_001:0199b10": "行理。宛然可見。此三皆別。以對經字。即是三",
    "T37n1751_001:0199b11": "通。故云任運有通別意。欲使行者。即此一題。",
    "T37n1751_001:0199b12": "就說解教起能觀行見真佛理。三更就下。約",
    "T37n1751_001:0199b13": "一字。一題雖約而涉三名。今示一字。解行",
    "T37n1751_001:0199b14": "證三悉得具足。此復為二。初就說字兼含釋",
    "T37n1751_001:0199b15": "題。中說字最可顯於教行并理。故引釋論所",
    "T37n1751_001:0199b16": "行如所說句。以示說中含於行理。如者真如",
    "T37n1751_001:0199b17": "也。如名不異。一真覺性。物成無殊。三際平",
    "T37n1751_001:0199b18": "等。契此如理。方得心口說行不異。故金剛般",
    "T37n1751_001:0199b19": "若云。云何為人演說。如如不動。法華云。諸法",
    "T37n1751_001:0199b20": "空為座。處此為說法。事相解如。二物相似。以",
    "T37n1751_001:0199b21": "為不異。理觀解如。二物性一。方名不異。故釋",
    "T37n1751_001:0199b22": "經如是。三藏則以傳佛所說。似水傳瓶。名曰",
    "T37n1751_001:0199b23": "文如。衍教不爾。通以二諦相即為如。別則唯",
    "T37n1751_001:0199b24": "聞中道為如。圓以文字。性離為如。三教約此",
    "T37n1751_001:0199b25": "方曰文如。論就理觀心口理一。方得說行如",
    "T37n1751_001:0199b26": "如不異。此令說者行契如理也。二佛即下。就",
    "T37n1751_001:0199b27": "諸字互具釋。佛復本源究竟覺體。非寂非照。",
    "T37n1751_001:0199b28": "故屬法身。觀字即是清淨智慧寂而常照。故",
    "T37n1751_001:0199b29": "屬般若。無量壽是自在神通。照而常寂。故屬",
    "T37n1751_001:0199c01": "解脫。今將諸字。分對三德。深有所以。所以者",
    "T37n1751_001:0199c02": "何。向就一字明教行理。雖約說字義具於三。",
    "T37n1751_001:0199c03": "既約修辯。尚通前教。而又未明字字具三。",
    "T37n1751_001:0199c04": "故今特用涅槃三德。對於諸字。乃彰諸字性",
    "T37n1751_001:0199c05": "各具三。非前教人所能思說。良以三德性本",
    "T37n1751_001:0199c06": "圓融。一一互具故。直法身非法身。法身必具",
    "T37n1751_001:0199c07": "般若解脫。直般若非般若。般若必具解脫法",
    "T37n1751_001:0199c08": "身。直解脫非解脫。解脫必具法身般若。三德",
    "T37n1751_001:0199c09": "即是教行理三。般若是教。智在說故。解脫是",
    "T37n1751_001:0199c10": "行。用從緣故。法身屬理。是所顯故。佛字既是",
    "T37n1751_001:0199c11": "法身之理。即具二德及教行也。觀字既屬般",
    "T37n1751_001:0199c12": "若之教。亦具二德及行理也。無量壽既是解",
    "T37n1751_001:0199c13": "脫之行。亦具二德及理教也。若不然者。豈得",
    "T37n1751_001:0199c14": "即一達三即三達一。問本以一字具教行理。",
    "T37n1751_001:0199c15": "今何得以無量壽三字。方具於三。則不名為",
    "T37n1751_001:0199c16": "約一字也。答以題諸字對三德釋。斯是妙談。",
    "T37n1751_001:0199c17": "貴在得意。欲令行者知三德性遍一切處。一",
    "T37n1751_001:0199c18": "字一句。一偈一品。一部一經。一時一化。乃至",
    "T37n1751_001:0199c19": "一切依正色心。多亦三德。少亦三德。一塵三",
    "T37n1751_001:0199c20": "德不小。剎海三德不大。故引華嚴云。一中",
    "T37n1751_001:0199c21": "解無量等也。若得此意。今之妙觀有造修分。",
    "T37n1751_001:0199c22": "應色一相可照三身。依報一塵即寂光土。故",
    "T37n1751_001:0199c23": "十六觀皆照三諦。其不信者則辜吾祖立茲",
    "T37n1751_001:0199c24": "法矣。二於一下。約一字以校量三初正校量。",
    "T37n1751_001:0199c25": "上窮妙旨。從廣至狹。今校功德。從少至多。一",
    "T37n1751_001:0199c26": "字尚詮大涅槃理。況一切經豈不圓遍。二故",
    "T37n1751_001:0199c27": "經下。引經證。如金光明及諸大乘。多作此說。",
    "T37n1751_001:0199c28": "三若不下。結今得。不明一字圓具三德。諸經",
    "T37n1751_001:0199c29": "所說一句一題。受持功德無量無邊。便成虛",
    "T37n1751_001:0200a01": "設也。自非道場得入三昧發旋總持。曷能妙",
    "T37n1751_001:0200a02": "說自在若斯。二初釋下。就別廣明。置通釋別",
    "T37n1751_001:0200a03": "也。文四。初釋佛字二。初正約佛名示六即二。",
    "T37n1751_001:0200a04": "初翻名標示。梵云佛陀。華言覺者。即說教主。",
    "T37n1751_001:0200a05": "別號稱曰釋迦牟尼通號有十。今舉第九。故",
    "T37n1751_001:0200a06": "標佛也。既是極果。即究竟覺。起信論云。覺心",
    "T37n1751_001:0200a07": "初起。心無初相。遠離微細念故。心即常住。名",
    "T37n1751_001:0200a08": "究竟覺。此覺圓淨無所對待。生佛依正鎔融",
    "T37n1751_001:0200a09": "總攝。十方三世亙徹無外。五住二死盡淨無",
    "T37n1751_001:0200a10": "餘。無量甚深永絕思議。強名妙覺。此之覺義",
    "T37n1751_001:0200a11": "有六種即。即者是義。今釋迦文。乃究竟是圓",
    "T37n1751_001:0200a12": "淨之覺。一切凡聖無不全體皆是此覺。雖全",
    "T37n1751_001:0200a13": "體是。且迷悟因果其相不同。故以六種分別",
    "T37n1751_001:0200a14": "此是。所謂理是。名字是。觀行是。相似是。分",
    "T37n1751_001:0200a15": "證是。究竟是。然若不知性染性惡。所有染惡",
    "T37n1751_001:0200a16": "定須斷破。如何可論全體是邪。全體是故。",
    "T37n1751_001:0200a17": "免於退屈。六分別故。免於上慢。六不離即。即",
    "T37n1751_001:0200a18": "不妨六。六即義成圓位可辯。問所言凡聖全",
    "T37n1751_001:0200a19": "體即佛。為即自己當果之佛。為即釋迦已成",
    "T37n1751_001:0200a20": "之佛。答自己當果。釋迦已成。二佛之體究竟",
    "T37n1751_001:0200a21": "不別。故諸果佛為生性佛。迷則俱迷。見則俱",
    "T37n1751_001:0200a22": "見。故己他佛於今色心。皆可辯於六即義也。",
    "T37n1751_001:0200a23": "又復應知。六即之義不專在佛。一切假實三",
    "T37n1751_001:0200a24": "乘人天。下至蛣蜣地獄色心。皆須六即辯其",
    "T37n1751_001:0200a25": "初後。所謂理蛣蜣名字乃至究竟蛣蜣。今釋",
    "T37n1751_001:0200a26": "教主。故就佛辯。以論十界皆理性故。無非",
    "T37n1751_001:0200a27": "法界。一一不改故名字。去不唯顯佛。九亦同",
    "T37n1751_001:0200a28": "彰。至於果成。十皆究竟故蛣蜣等皆明六即。",
    "T37n1751_001:0200a29": "二涅槃下。就覺廣明六。初理即。六種即名皆",
    "T37n1751_001:0200b01": "是事理體不二義。而事有逆順。名字等五是",
    "T37n1751_001:0200b02": "順修事。唯理性一純逆修事。此逆順事。與本",
    "T37n1751_001:0200b03": "覺理體皆不二。其逆順名自何而立。以知不",
    "T37n1751_001:0200b04": "二。事皆合理。名之為順。其不知者。事皆違理",
    "T37n1751_001:0200b05": "故名為逆。名字等五。若淺若深。皆知皆順。若",
    "T37n1751_001:0200b06": "初理即唯迷唯逆。而迷逆事與其覺理。未始",
    "T37n1751_001:0200b07": "暫乖。故名即佛。所以者何。良由眾生性具染",
    "T37n1751_001:0200b08": "惡不可變異。其性圓明。名之為佛。性染性惡",
    "T37n1751_001:0200b09": "全體起作。修染修惡更無別體。全修是性故",
    "T37n1751_001:0200b10": "得迷事無非理佛。即以此理起惑。造業輪迴",
    "T37n1751_001:0200b11": "生死。而全不知事全是理。長劫用理長劫不",
    "T37n1751_001:0200b12": "知。不由不知。便非理佛。以全是故。名理即佛。",
    "T37n1751_001:0200b13": "以不知故非後五即。然理即佛。貶之極也。以",
    "T37n1751_001:0200b14": "其全乏解行證即。但有理性自爾即也。又理",
    "T37n1751_001:0200b15": "即佛。非於事外指理為佛。蓋言三障理全是",
    "T37n1751_001:0200b16": "佛。又復應知。不名障即佛。而名理即佛者。欲",
    "T37n1751_001:0200b17": "障後五有修德是。此之一位唯理性是也。又",
    "T37n1751_001:0200b18": "障即佛。其名猶通。以後五人皆了三障即是",
    "T37n1751_001:0200b19": "佛故。釋此為三。初引諸經示即。初引大經迦",
    "T37n1751_001:0200b20": "葉品云。眾生即是佛。何以故。若離眾生不得",
    "T37n1751_001:0200b21": "三菩提故。如來性品。我者即是如來藏義。一",
    "T37n1751_001:0200b22": "切眾生悉有佛性。即是我義。如是我義。從本",
    "T37n1751_001:0200b23": "已來。常為無量煩惱所覆。是故眾生不能得",
    "T37n1751_001:0200b24": "見。如貧女人舍內多有真金之藏。家人大小",
    "T37n1751_001:0200b25": "無有知者。時有異人善知方便。乃至即於其",
    "T37n1751_001:0200b26": "家掘出金藏。又云。譬如王家有大力士。其人",
    "T37n1751_001:0200b27": "眉間有金剛珠。與餘力士捔力相撲。而彼力",
    "T37n1751_001:0200b28": "士以頭觸之。其額上珠尋沒膚中。都不自知",
    "T37n1751_001:0200b29": "是珠所在。其處有瘡。即命良醫。欲自療治。乃",
    "T37n1751_001:0200c01": "至時醫執鏡以照其面。珠在鏡中明了顯現",
    "T37n1751_001:0200c02": "等。如來藏經十喻者。彼經十文。一法。九喻。",
    "T37n1751_001:0200c03": "一是所喻。九是能喻。以所從能。故云十喻。一",
    "T37n1751_001:0200c04": "法者。經云。佛告金剛慧菩薩。我以佛眼觀一",
    "T37n1751_001:0200c05": "切眾生。貪瞋癡諸煩惱中。有如來智。如來眼。",
    "T37n1751_001:0200c06": "如來身。結加趺坐。儼然不動。善男子。一切眾",
    "T37n1751_001:0200c07": "生雖在諸趣煩惱身中。有如來藏常無染污。",
    "T37n1751_001:0200c08": "德相具足如我無異。於此文後。即舉九事以",
    "T37n1751_001:0200c09": "喻其法。各有長行重頌。一萎華佛身喻。二巖",
    "T37n1751_001:0200c10": "蜂淳蜜喻。三糠繪粳米喻。四糞穢真金喻。五",
    "T37n1751_001:0200c11": "貧家寶藏喻。六菴羅內實喻。七弊衣金像喻。",
    "T37n1751_001:0200c12": "八貧女貴胎喻。九焦模鑄像喻。弊帛者。經偈",
    "T37n1751_001:0200c13": "云。譬如持金像行詣於他國。裹以穢弊物。棄",
    "T37n1751_001:0200c14": "之在曠野。天眼見之者。即以告眾人去穢現",
    "T37n1751_001:0200c15": "真像。一切大歡喜。我天眼亦爾。觀彼眾生類。",
    "T37n1751_001:0200c16": "惡業煩惱纏生厄備眾苦。又見彼眾生無明",
    "T37n1751_001:0200c17": "塵垢中。如來性不動無能毀壞者。土模者。經",
    "T37n1751_001:0200c18": "偈云。譬如大冶鑄無量真金像。愚者自外觀",
    "T37n1751_001:0200c19": "但見焦黑土。鑄師量已冷。開模令質現。眾穢",
    "T37n1751_001:0200c20": "既已除。相好劃然顯。我以佛眼觀。眾生類如",
    "T37n1751_001:0200c21": "是。煩惱淤泥中。皆有如來性。闇室下。復出涅",
    "T37n1751_001:0200c22": "槃經云。如闇室中井。及種種寶。人亦知有。闇",
    "T37n1751_001:0200c23": "故不見。有善方便。然大明燈照之得見。是人",
    "T37n1751_001:0200c24": "終不生念是水及寶本無今有。涅槃亦爾。本",
    "T37n1751_001:0200c25": "自有之。非適今也。大智如來。以善方便。然智",
    "T37n1751_001:0200c26": "慧燈。令諸菩薩得見涅槃。今文但引闇井具",
    "T37n1751_001:0200c27": "寶。以證理即。不取人亦知有等文。諸喻皆爾。",
    "T37n1751_001:0200c28": "須知諸喻。理兼圓別。若言三障定覆佛性破",
    "T37n1751_001:0200c29": "障方顯。此猶屬別。若全性成障。障即佛性。以",
    "T37n1751_001:0201a01": "不思議德。障消者則諸喻皆圓。方是今文理",
    "T37n1751_001:0201a02": "即之喻。故如來藏喻止觀顯別。今文顯圓。次",
    "T37n1751_001:0201a03": "淨名皆如。語尚涉通。今須圓解。次寶篋下卷",
    "T37n1751_001:0201a04": "勝志菩薩。向佛說偈。己界及法界。眾生界同",
    "T37n1751_001:0201a05": "等。己界即心法。法界即佛法。佛以法界而為",
    "T37n1751_001:0201a06": "體故。對眾生界即成三法。心生在因佛法在",
    "T37n1751_001:0201a07": "果。三無差別故云一界無別界也。二此是下。",
    "T37n1751_001:0201a08": "就本覺明佛。前引諸經。雖云即佛。猶未的示",
    "T37n1751_001:0201a09": "覺了之相。且指三障體全是理。今示此理。當",
    "T37n1751_001:0201a10": "處照明。名為本覺。佛義成也。此自分二初正",
    "T37n1751_001:0201a11": "示。言此是者。指上大經眾生即佛。諸喻寶物。",
    "T37n1751_001:0201a12": "淨名皆如。寶篋法界。此等皆是本性圓智。非",
    "T37n1751_001:0201a13": "三般若融即微妙。智不名圓。知一切法一一",
    "T37n1751_001:0201a14": "含受一切諸法。全法是智。全智是法。待對斯",
    "T37n1751_001:0201a15": "絕名圓覺諸法。諸法乃是生佛依正。三際十",
    "T37n1751_001:0201a16": "方。此等時處。既全是智。何有一處一物一塵。",
    "T37n1751_001:0201a17": "體不明了。然此明了非心意識所能及也。故",
    "T37n1751_001:0201a18": "起信論本覺義云。心體離念無所不遍。等虛",
    "T37n1751_001:0201a19": "空界本性明了。既其離念安以情求所謂不",
    "T37n1751_001:0201a20": "思議智照等也。勿認六道漏心三乘證智而",
    "T37n1751_001:0201a21": "為本覺明了之相。妙覺之覺方是理佛。全修",
    "T37n1751_001:0201a22": "在性斯之謂歟。二雖五下遮情。情執者云。諸",
    "T37n1751_001:0201a23": "有業縛無明惑暗。那言眾生即是佛邪。故遮",
    "T37n1751_001:0201a24": "之曰。雖業至無間。而皆當體是三解脫。雖見",
    "T37n1751_001:0201a25": "思昏倒而本覺理未始不存惑業。全是性德",
    "T37n1751_001:0201a26": "緣了佛性。豈可更壞理佛。刀不自傷故。二",
    "T37n1751_001:0201a27": "斯下。對四事辯理。世間常住者。即十法界三",
    "T37n1751_001:0201a28": "十世間。一一皆住真如法位。法位常故。世相",
    "T37n1751_001:0201a29": "亦常。然世本代謝而言常者。以一切法即真",
    "T37n1751_001:0201b01": "實性。性不改故。故名為常。若謂遷流不得言",
    "T37n1751_001:0201b02": "常。斯謂情見。良以生法即性故。常住異滅法",
    "T37n1751_001:0201b03": "即性故。常即性之常。非常無常不可思議。言",
    "T37n1751_001:0201b04": "偏意圓。故可得云一生一滅無非中道。唯生",
    "T37n1751_001:0201b05": "唯住。唯異唯滅。法華迹門顯所證云。世間相",
    "T37n1751_001:0201b06": "常住。於道場知已。本門乃云。如來如實知見",
    "T37n1751_001:0201b07": "三界之相。非如非異。故知世間即是三界常",
    "T37n1751_001:0201b08": "住。豈乖非如非異。本迹雖殊不思議一也。此",
    "T37n1751_001:0201b09": "理祕妙。佛能明見故。故云灼然。今我智者成",
    "T37n1751_001:0201b10": "祕妙觀。雖是肉眼而名佛眼。能見祕藏亦云",
    "T37n1751_001:0201b11": "灼然。故妙樂云。顯露彰灼稱為真祕真祕之",
    "T37n1751_001:0201b12": "理即世相常。世相常故眾生即佛。此理妙故。",
    "T37n1751_001:0201b13": "有佛教化不益一毫。空過無佛不損一毫。五",
    "T37n1751_001:0201b14": "即得之何足為高理即失之未始暫下。對此",
    "T37n1751_001:0201b15": "四事示理佛也二如斯下。名字即。此至究竟",
    "T37n1751_001:0201b16": "皆修德也。須論損益及以高下。言名字即佛",
    "T37n1751_001:0201b17": "者。修德之始。聞前理性能詮名也。然有收簡。",
    "T37n1751_001:0201b18": "收則耳歷法音。不門明昧異全不聞。俱在此",
    "T37n1751_001:0201b19": "位。簡則未得圓聞。齊別內凡。尚屬理即。以七",
    "T37n1751_001:0201b20": "方便未解妙名。豈知即佛。此自分二。初帶喻",
    "T37n1751_001:0201b21": "示名字二。初不聞之失。理雖是佛全體在迷。",
    "T37n1751_001:0201b22": "佛出不聞經名絕聽。此乃却指但理之失也。",
    "T37n1751_001:0201b23": "二若佛下。聞名之得。六即辯佛。故今名字",
    "T37n1751_001:0201b24": "唯約三寶及十號也。無明長夜佛出令曉。闡",
    "T37n1751_001:0201b25": "本智日乃識三寶照世光明。生死巨關無佛",
    "T37n1751_001:0201b26": "長鎖。佛能於此開甘露門。令知十號是常住",
    "T37n1751_001:0201b27": "味。此光此味。乃從眾生心性流出。還使眾生",
    "T37n1751_001:0201b28": "解此光味即本性佛。因說等者。却指貧女舍",
    "T37n1751_001:0201b29": "寶喻也。初既不知家有寶藏。唯受貧苦。因示",
    "T37n1751_001:0201c01": "得知。寶雖未掘預生適悅。此等法喻皆示於",
    "T37n1751_001:0201c02": "名有識知義。能知所知即名字佛。二故須下。",
    "T37n1751_001:0201c03": "引人明即佛。梵云須達多。此云善施。亦曰給",
    "T37n1751_001:0201c04": "孤獨涅槃二十七云。舍衛有長者。名須達多。",
    "T37n1751_001:0201c05": "為兒娉婦。詣王舍城。宿珊壇那舍。見彼長",
    "T37n1751_001:0201c06": "者中夜而起。莊嚴舍宅。乃問。當請摩伽陀王",
    "T37n1751_001:0201c07": "耶。答云。請佛。須達初聞身毛皆竪。復問。今",
    "T37n1751_001:0201c08": "在何處。答曰。在迦蘭陀精舍。須達思念欲見。",
    "T37n1751_001:0201c09": "于時忽見光明如晝。尋道而出。城門自開。見",
    "T37n1751_001:0201c10": "佛聞法證須陀洹。疏云。巨關。即城門也。今明",
    "T37n1751_001:0201c11": "毛竪。即驚覺也。聞名生覺即本性佛。若論大",
    "T37n1751_001:0201c12": "經追敘昔事。方證初果。驗聞名時。未能解了",
    "T37n1751_001:0201c13": "覺即本性。及前科中三寶十號。亦涉於小。",
    "T37n1751_001:0201c14": "今約跨節取意而談。五時示現身相名號說",
    "T37n1751_001:0201c15": "法度人。乃至聞者一念微解。一一皆是全性",
    "T37n1751_001:0201c16": "起修。當處無非本性佛法。如前一化增數諸",
    "T37n1751_001:0201c17": "行。皆會圓常。四教四門。唯詮一理。不從跨",
    "T37n1751_001:0201c18": "節焉消彼文。況文出涅槃。部已開會。故約驚",
    "T37n1751_001:0201c19": "覺示名字佛。◎",
    "T37n1751_001:0201c20": "觀無量壽佛經疏妙宗鈔卷第一"
}