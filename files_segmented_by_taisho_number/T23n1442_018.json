{
    "T23n1442_018:0717c02": "根本說一切有部毘奈耶卷",
    "T23n1442_018:0717c03": "第十八",
    "T23n1442_018:0717c05": "三藏法師義淨奉　制譯",
    "T23n1442_018:0717c06": "使非親尼浣故衣學處第四之二",
    "T23n1442_018:0717c07": "爾時鄔陀夷聞佛世尊說伽他已，頂禮佛足",
    "T23n1442_018:0717c08": "白佛言：「世尊！我欲還宮白父王知。」佛告鄔陀",
    "T23n1442_018:0717c09": "夷：「為佛使者理不應然。」鄔陀夷白佛言：「為佛",
    "T23n1442_018:0717c10": "使者其事如何？」佛告鄔陀夷：「凡出家者方為",
    "T23n1442_018:0717c11": "佛使。」鄔陀夷言：「我願出家，然為要契事須還",
    "T23n1442_018:0717c12": "報淨飯大王，我今且去。」佛言：「待出家已方報",
    "T23n1442_018:0717c13": "前信。」鄔陀夷言：「善哉！我今出家。」然而世尊為",
    "T23n1442_018:0717c14": "菩薩時，生生之處於二師二親及尊重類，有",
    "T23n1442_018:0717c15": "如法教令曾不違逆，由此因緣言無違者。時",
    "T23n1442_018:0717c16": "鄔陀夷白佛言：「我今出家。」佛告舍利子：「汝與",
    "T23n1442_018:0717c17": "鄔陀夷出家，令其長夜永得利益。」舍利子言：",
    "T23n1442_018:0717c18": "「如是。」世尊便與出家并受圓具，所有行法略並",
    "T23n1442_018:0717c19": "告知。時鄔陀夷既受教誡，禮舍利子已，詣世",
    "T23n1442_018:0717c20": "尊所禮佛雙足，白佛言：「世尊！我已出家。」佛言：",
    "T23n1442_018:0717c21": "「汝今可去，然而造次勿入王宮，宜至其門立",
    "T23n1442_018:0717c22": "而告曰：『釋迦苾芻今至門外。』若喚入者即應",
    "T23n1442_018:0717c23": "隨入。彼若問言：『更有諸餘釋迦苾芻不？』答言：",
    "T23n1442_018:0717c24": "『更有。』若問：『一切義成太子亦作如是形狀耶？』",
    "T23n1442_018:0717c25": "答言：『亦作如是形狀。』汝亦不應宿王宮內。若",
    "T23n1442_018:0717c26": "問：『一切義成太子宿王宮不？』答言：『不宿。』問：『何",
    "T23n1442_018:0717c27": "處宿止？』答言：『或阿蘭若、或毘訶羅。』若問：『一切",
    "T23n1442_018:0717c28": "義成太子欲來此不？』答言：『欲來。』若言：『何時欲",
    "T23n1442_018:0717c29": "來？』答言：『過七日後方來至此。』」時鄔陀夷禮佛",
    "T23n1442_018:0718a01": "而去。爾時世尊神力加被，令鄔陀夷如申臂",
    "T23n1442_018:0718a02": "頃即至劫比羅城，立王門外告守門者曰：「為",
    "T23n1442_018:0718a03": "我白王：『釋迦苾芻今在門外。』」門人問曰：「更有",
    "T23n1442_018:0718a04": "諸餘釋迦苾芻不？」報言：「更有。」門人即便入白",
    "T23n1442_018:0718a05": "王曰：「大王！釋迦苾芻來在門外，得令入不？」王",
    "T23n1442_018:0718a06": "言：「喚入！我觀釋迦苾芻其狀如何？」門人引入",
    "T23n1442_018:0718a07": "既至王所，王識顏狀，問言：「鄔陀夷！汝今出",
    "T23n1442_018:0718a08": "家？」報言：「我已出家。」王便問曰：「一切義成太子",
    "T23n1442_018:0718a09": "亦作如是形狀？」答言：「大王！亦同此狀。」時淨飯",
    "T23n1442_018:0718a10": "王無始劫來恩愛情重，聞是語已即便悶絕",
    "T23n1442_018:0718a11": "投身躄地，以冷水灑良久乃穌，從地起已",
    "T23n1442_018:0718a12": "問鄔陀夷曰：「一切義成太子欲來此不？」答言：",
    "T23n1442_018:0718a13": "「欲來。」「何時欲來？」「過七日已方來至此。」時王即",
    "T23n1442_018:0718a14": "便命諸臣曰：「一切義成太子過七日已欲歸",
    "T23n1442_018:0718a15": "故居，卿等應可修飾城隍莊嚴道路，宮中內",
    "T23n1442_018:0718a16": "人亦令灑掃，太子欲來。」鄔陀夷言：「世尊不住",
    "T23n1442_018:0718a17": "王家及內宮裏。」王曰：「何處居停？」答曰：「或阿蘭",
    "T23n1442_018:0718a18": "若、或毘訶羅。」王告諸臣曰：「卿等往阿蘭若處",
    "T23n1442_018:0718a19": "屈路陀林，同逝多林造一住處，有十六大院、",
    "T23n1442_018:0718a20": "院六十房。」是時諸臣奉王命已，遂往阿蘭若",
    "T23n1442_018:0718a21": "屈路陀林，同逝多林造十六大院、院有六十",
    "T23n1442_018:0718a22": "房。然大王教令隨言即成，諸勝天人舉心事",
    "T23n1442_018:0718a23": "辦，相應定力意念皆就，於此城中街衢巷陌",
    "T23n1442_018:0718a24": "屏除諸穢，以栴檀香水而遍灑之，處處皆有",
    "T23n1442_018:0718a25": "殊妙香供，懸眾繒綵建立幢幡，布列香花誠",
    "T23n1442_018:0718a26": "可愛樂，猶如帝釋歡喜之園。時諸大眾各懷",
    "T23n1442_018:0718a27": "渴仰，瞻望世尊企想而住。",
    "T23n1442_018:0718a28": "爾時世尊在逝多林，命大目連曰：「汝今宜往",
    "T23n1442_018:0718a29": "告諸苾芻：『如來欲向劫比羅城。若諸具壽情",
    "T23n1442_018:0718b01": "樂欲見父子相遇者，應持衣鉢。』」時大目連受",
    "T23n1442_018:0718b02": "佛教已，告諸苾芻曰：「諸具壽！世尊欲向劫比",
    "T23n1442_018:0718b03": "羅城。若諸具壽！情樂欲見父子相遇者，應持",
    "T23n1442_018:0718b04": "衣鉢隨從世尊。」時諸苾芻既承告已俱來從",
    "T23n1442_018:0718b05": "佛。爾時世尊自調伏故調伏圍繞，自寂靜故",
    "T23n1442_018:0718b06": "寂靜圍繞，解脫解脫圍繞，安隱安隱圍繞，善",
    "T23n1442_018:0718b07": "順善順圍繞，離欲離欲圍繞，阿羅漢阿羅漢",
    "T23n1442_018:0718b08": "圍繞，端嚴端嚴圍繞，如栴檀林栴檀圍繞，猶",
    "T23n1442_018:0718b09": "如象王象子圍繞，如師子王師子圍繞，如大",
    "T23n1442_018:0718b10": "牛王諸牛圍繞，猶如鵝王諸鵝圍繞，如妙翅",
    "T23n1442_018:0718b11": "王妙翅鳥圍繞，如波羅門學徒圍繞，猶如大",
    "T23n1442_018:0718b12": "醫病者圍繞，如大軍將兵眾圍繞，猶如導師",
    "T23n1442_018:0718b13": "行旅圍繞，猶如商主商客圍繞，如大長者人",
    "T23n1442_018:0718b14": "眾圍繞，如諸國王大臣圍繞，猶如明月眾星",
    "T23n1442_018:0718b15": "圍繞，猶如日輪千光圍繞，如持國天王乾闥",
    "T23n1442_018:0718b16": "婆圍繞，如增長天王鳩槃荼圍繞，如醜目天",
    "T23n1442_018:0718b17": "王龍眾圍繞，如多聞天王藥叉眾圍繞，如淨",
    "T23n1442_018:0718b18": "妙王阿蘇羅眾圍繞，猶如帝釋三十三天圍繞，",
    "T23n1442_018:0718b19": "如梵天王梵眾圍繞，猶如大海湛然安住，猶",
    "T23n1442_018:0718b20": "如大雲靉靆垂布，猶如象王屏息狂醉，調伏",
    "T23n1442_018:0718b21": "諸根威儀寂靜，三十二相而為莊飾，八十種",
    "T23n1442_018:0718b22": "好以自嚴身，圓光一尋朗逾千日，安步而進",
    "T23n1442_018:0718b23": "如移寶山，十力、四無畏、大悲、三念住，無量功",
    "T23n1442_018:0718b24": "德皆悉圓滿。諸大聲聞：尊者阿眘若憍陳如、",
    "T23n1442_018:0718b25": "尊者高勝、尊者婆瑟波、尊者大名、尊者無滅、",
    "T23n1442_018:0718b26": "尊者舍利子、尊者大目連、尊者迦攝波、尊",
    "T23n1442_018:0718b27": "者名稱、尊者圓滿等，諸大聲聞及餘人眾往",
    "T23n1442_018:0718b28": "劫比羅，漸次而行至盧呬多河。時諸苾芻，或",
    "T23n1442_018:0718b29": "有洗濯手足、或嚼齒木、或濾淨水、或時澡浴。",
    "T23n1442_018:0718c01": "是時劫比羅城所有人眾，聞一切義成太子",
    "T23n1442_018:0718c02": "今欲來至，皆大歡喜競共奔走往屈路陀林。",
    "T23n1442_018:0718c03": "時淨飯王於寬廣處敷設床座以待太子，是",
    "T23n1442_018:0718c04": "時乃有無量百千大眾雲集，或有先世善根",
    "T23n1442_018:0718c05": "共相警覺，或有情生喜樂作如是念：「為父禮",
    "T23n1442_018:0718c06": "子？為子拜父耶？」時佛世尊便作是念：「我若足",
    "T23n1442_018:0718c07": "步入城中者，諸釋迦子各起慢情，共生不信",
    "T23n1442_018:0718c08": "作如是議：『一切義成太子大有所失，昔時去",
    "T23n1442_018:0718c09": "日百千天眾隨從空中，於劫比羅城圍繞而",
    "T23n1442_018:0718c10": "去。今者獲得無上妙智，更乃足步而還。』欲令",
    "T23n1442_018:0718c11": "諸人息輕慢心故，我今應以神變入劫比羅",
    "T23n1442_018:0718c12": "城。」爾時世尊隨心所念入三摩地，既入定已",
    "T23n1442_018:0718c13": "於座不現，共諸苾芻踊在虛空，猶如滿月共",
    "T23n1442_018:0718c14": "相圍繞，亦如鵝王舒翼而住，行住坐臥四威",
    "T23n1442_018:0718c15": "儀中廣現神變。爾時世尊先於東方入火光",
    "T23n1442_018:0718c16": "定，現種種焰青黃赤白紅頗胝色，或現變神",
    "T23n1442_018:0718c17": "通身上出水身下出火，身上出火身下出水。",
    "T23n1442_018:0718c18": "如東方既然，南西北方亦復如是。次攝神通，",
    "T23n1442_018:0718c19": "於虛空中高七多羅樹。時諸苾芻但高六樹，",
    "T23n1442_018:0718c20": "世尊高六、苾芻高五，佛五眾四，佛四眾三，佛",
    "T23n1442_018:0718c21": "三眾二，佛二眾一。佛一眾與六人等，佛六眾",
    "T23n1442_018:0718c22": "五，佛五眾四，佛四眾三，佛三眾二，佛二眾",
    "T23n1442_018:0718c23": "一，佛一眾便居地。世尊去地高踰一人行空",
    "T23n1442_018:0718c24": "而去，并與無量百千俱胝人天大眾圍繞而",
    "T23n1442_018:0718c25": "去，至劫比羅城。時淨飯王既見佛已，頭面禮",
    "T23n1442_018:0718c26": "足說伽他曰：",
    "T23n1442_018:0718c27": "「佛初生時大地動，　　贍部樹影不離身；",
    "T23n1442_018:0718c28": "　今是第三禮圓智，　　降伏魔怨成正覺。」",
    "T23n1442_018:0718c29": "時諸釋迦及餘大眾，見淨飯王禮佛足已，情",
    "T23n1442_018:0719a01": "生不忍共相唱言：「云何尊父禮子之足？」時淨",
    "T23n1442_018:0719a02": "飯王告諸釋子曰：「汝等不應作如是語，當時",
    "T23n1442_018:0719a03": "菩薩初生之日大地振動，放大光明普照世",
    "T23n1442_018:0719a04": "界，其色晃曜過於三十三天，於世界中間黑",
    "T23n1442_018:0719a05": "闇之處，日月威光之所不及。當爾之時並蒙",
    "T23n1442_018:0719a06": "光曜，彼處所有舊住有情蒙光曜已互得相",
    "T23n1442_018:0719a07": "見，共作是語：『仁等有情亦居此處。』爾時我見",
    "T23n1442_018:0719a08": "希有事已便禮佛足。又復菩薩曾往田中觀",
    "T23n1442_018:0719a09": "諸產業，於贍部樹影結跏而坐，遠離欲界惡不",
    "T23n1442_018:0719a10": "善法，有尋有伺得喜樂定，入初靜慮。日已過",
    "T23n1442_018:0719a11": "午，其餘諸樹影悉東垂，唯贍部樹影而獨不",
    "T23n1442_018:0719a12": "移蔭菩薩身。爾時我見希有事已復禮佛足。",
    "T23n1442_018:0719a13": "此是第三禮世尊足。」爾時世尊，於苾芻眾中",
    "T23n1442_018:0719a14": "及諸大眾就座而坐。時淨飯王復禮佛足一",
    "T23n1442_018:0719a15": "面而坐，此是第四禮世尊足。時諸釋迦於屈",
    "T23n1442_018:0719a16": "路陀林中殊妙之處，敷設勝座并上供養，以",
    "T23n1442_018:0719a17": "待世尊及苾芻眾。爾時世尊詣彼林所，於大",
    "T23n1442_018:0719a18": "眾中就座而坐。時淨飯王即以種種盡世微",
    "T23n1442_018:0719a19": "妙殊勝供養供佛僧已，時淨飯王、白飯王、斛",
    "T23n1442_018:0719a20": "飯王、甘露飯王，及餘百千諸來大眾，禮佛足",
    "T23n1442_018:0719a21": "已在一面坐，或有諸人但為合掌，復有諸人",
    "T23n1442_018:0719a22": "遙望世尊默然而坐。時淨飯王即以伽他而",
    "T23n1442_018:0719a23": "問佛曰：",
    "T23n1442_018:0719a24": "「佛昔在王宮，　　出乘象馬輿；",
    "T23n1442_018:0719a25": "　云何以雙足，　　遊於棘刺中？」",
    "T23n1442_018:0719a26": "世尊報曰：",
    "T23n1442_018:0719a27": "「我以神足通，　　自在乘空去，",
    "T23n1442_018:0719a28": "　周行大地盡，　　煩惱刺無傷。」",
    "T23n1442_018:0719a29": "王復問曰：",
    "T23n1442_018:0719b01": "「昔衣上妙服，　　容色多光彩；",
    "T23n1442_018:0719b02": "　今著麁弊衣，　　如何得堪忍？」",
    "T23n1442_018:0719b03": "世尊報曰：",
    "T23n1442_018:0719b04": "「慚愧為上服，　　披著甚端嚴，",
    "T23n1442_018:0719b05": "　見者起歡心，　　寂靜居林野。」",
    "T23n1442_018:0719b06": "王復問曰：",
    "T23n1442_018:0719b07": "「昔飡香稻飯，　　盛以勝金盤，",
    "T23n1442_018:0719b08": "　乞匃噉麁踈，　　云何得充濟？」",
    "T23n1442_018:0719b09": "世尊報曰：",
    "T23n1442_018:0719b10": "「我飡微妙法，　　味與定相應；",
    "T23n1442_018:0719b11": "　蠲除飲食貪，　　愍物故哀受。」",
    "T23n1442_018:0719b12": "王復問曰：",
    "T23n1442_018:0719b13": "「昔昇妙樓殿，　　隨時以自安；",
    "T23n1442_018:0719b14": "　比在山林中，　　云何不驚怖？」",
    "T23n1442_018:0719b15": "世尊報曰：",
    "T23n1442_018:0719b16": "「我斷怖根本，　　煩惱悉蠲除；",
    "T23n1442_018:0719b17": "　雖處林野中，　　永絕諸憂懼。」",
    "T23n1442_018:0719b18": "王復問曰：",
    "T23n1442_018:0719b19": "「昔在王宮內，　　沐浴以香湯；",
    "T23n1442_018:0719b20": "　比居林野中，　　牟尼以何浴？」",
    "T23n1442_018:0719b21": "世尊報曰：",
    "T23n1442_018:0719b22": "「法池福德津，　　清淨人所歎，",
    "T23n1442_018:0719b23": "　智者於中浴，　　去垢不霑身。」",
    "T23n1442_018:0719b24": "王復問曰：",
    "T23n1442_018:0719b25": "「昔日在王宮，　　金瓶灌水浴，",
    "T23n1442_018:0719b26": "　比在江池處，　　何器以澆身？」",
    "T23n1442_018:0719b27": "世尊報曰：",
    "T23n1442_018:0719b28": "「我浴淨戒水，　　灌以妙法器，",
    "T23n1442_018:0719b29": "　智者共欽讚，　　能淨身心垢。」",
    "T23n1442_018:0719c01": "爾時世尊以妙伽他答淨飯王已，次觀大眾",
    "T23n1442_018:0719c02": "意樂隨眠界性差別，稱彼根機而為說法。其",
    "T23n1442_018:0719c03": "聽法者，所謂白飯王、斛飯王、甘露飯王，及餘",
    "T23n1442_018:0719c04": "百千諸來大眾，同聞妙法得預流果、或得一",
    "T23n1442_018:0719c05": "來果、或得不還果、或有出家斷諸煩惱證阿",
    "T23n1442_018:0719c06": "羅漢果、或發獨覺菩提之心、或有發起無上",
    "T23n1442_018:0719c07": "菩提之心，自餘諸眾皆令歸依三寶住正信",
    "T23n1442_018:0719c08": "中。時淨飯王由極歡喜故未得見諦，淨飯王",
    "T23n1442_018:0719c09": "及諸大眾禮佛足已恭敬而去。其淨飯王便",
    "T23n1442_018:0719c10": "於夜中作如是念：「唯我一子有此威德餘無",
    "T23n1442_018:0719c11": "及者。」爾時世尊知淨飯王心之所念，欲令降",
    "T23n1442_018:0719c12": "伏家宗慢故，至天曉已便命大目連曰：「汝當",
    "T23n1442_018:0719c13": "觀察愍念父王。」目連白佛言：「唯然。世尊！」即便",
    "T23n1442_018:0719c14": "執持衣鉢詣淨飯王所。時王既見目連來至，",
    "T23n1442_018:0719c15": "便唱善來命之就座。是時目連即如所念入",
    "T23n1442_018:0719c16": "三摩地，既入定已隱身於座踊現空中。時大",
    "T23n1442_018:0719c17": "目連先於東方入火光定，現種種焰青黃赤",
    "T23n1442_018:0719c18": "白紅色頗胝迦色，或變神通身上出水身下",
    "T23n1442_018:0719c19": "出火，身上出火身下出水。如東方既然，南西",
    "T23n1442_018:0719c20": "北方亦復如是。次攝神通現於本座。時淨飯",
    "T23n1442_018:0719c21": "王白大目連曰：「世尊弟子更有如是大威德",
    "T23n1442_018:0719c22": "類如尊者不？」時大目連即為父王說伽他曰：",
    "T23n1442_018:0719c23": "「牟尼聖弟子，　　皆有大威德，",
    "T23n1442_018:0719c24": "　三明及六通，　　無不具足者。」",
    "T23n1442_018:0719c25": "時淨飯王便作是念：「非唯我子有大威德，於",
    "T23n1442_018:0719c26": "餘亦有如是苾芻具大神力。」前起慢心即便",
    "T23n1442_018:0719c27": "除斷。是時淨飯王復作是念：「今者世尊唯人",
    "T23n1442_018:0719c28": "供養，不見諸天。」時大目連知王念已，便白王",
    "T23n1442_018:0719c29": "曰：「大王！我今還欲往世尊所。」白言：「隨意。」時",
    "T23n1442_018:0720a01": "淨飯王亦詣佛所。",
    "T23n1442_018:0720a02": "爾時世尊知父王念，即於屈路陀林悉皆化",
    "T23n1442_018:0720a03": "作蘇頗胝迦。時淨飯王欲東門入，門人報曰：",
    "T23n1442_018:0720a04": "「大王勿入。」王曰：「何意？」門人報曰：「佛今純為諸",
    "T23n1442_018:0720a05": "天說法。」王問門人曰：「賢首！汝是何人？」門人答",
    "T23n1442_018:0720a06": "曰：「大王！我是東方持國天王。」時淨飯王便往",
    "T23n1442_018:0720a07": "南門欲見世尊，門人白言：「大王勿入。」王問：「何",
    "T23n1442_018:0720a08": "意？」門人報曰：「佛今純為諸天說法。」王問門人",
    "T23n1442_018:0720a09": "曰：「賢首！汝是何人？」答曰：「我是南方增長天",
    "T23n1442_018:0720a10": "王。」時淨飯王便往西門欲見世尊，門人白言：",
    "T23n1442_018:0720a11": "「大王勿入。」王問：「何意？」門人報曰：「佛今純為諸",
    "T23n1442_018:0720a12": "天說法。」王問門人曰：「賢首！汝是何人？」門人答",
    "T23n1442_018:0720a13": "曰：「我是西方醜目天王。」時淨飯王便往北門",
    "T23n1442_018:0720a14": "欲見世尊，門人白言：「大王勿入。」王問：「何意？」門",
    "T23n1442_018:0720a15": "人報曰：「佛今純為諸天說法。」王問門人曰：「賢",
    "T23n1442_018:0720a16": "首！汝是何人？」門人答曰：「我是北方多聞天王。」",
    "T23n1442_018:0720a17": "爾時世尊便以神力加被淨飯王，令於門外",
    "T23n1442_018:0720a18": "見佛世尊與諸天眾說微妙法。時淨飯王見",
    "T23n1442_018:0720a19": "是事已便作斯念：「今佛世尊非唯人眾之所",
    "T23n1442_018:0720a20": "供養，亦為諸天而來親奉。」令淨飯王慢心息",
    "T23n1442_018:0720a21": "已便攝神變。時大目連引淨飯王入見世尊，",
    "T23n1442_018:0720a22": "既至佛所禮佛足已在一面坐。",
    "T23n1442_018:0720a23": "爾時世尊隨淨飯王及餘諸眾意樂隨眠界性",
    "T23n1442_018:0720a24": "差別，隨其根機而為說法，令淨飯王以智金",
    "T23n1442_018:0720a25": "剛杵摧破二十身見高山得預流果。既證果",
    "T23n1442_018:0720a26": "已白佛言：「世尊！我今所證非高祖所作，亦非",
    "T23n1442_018:0720a27": "父母所作，非王非天非沙門婆羅門，非諸宗",
    "T23n1442_018:0720a28": "親之所能作。我依世尊善知識故方獲斯事，",
    "T23n1442_018:0720a29": "於捺落迦、傍生、餓鬼三惡道中，拔濟令出安",
    "T23n1442_018:0720b01": "置人天，能盡未來生死邊際，乾竭血淚巨海，",
    "T23n1442_018:0720b02": "越度白骨大山，無始已來曾所積集，身見窟",
    "T23n1442_018:0720b03": "宅今並除棄證斯妙果。大德！於生死流我今",
    "T23n1442_018:0720b04": "得出，我今歸依佛法僧寶為鄔波索迦。唯願",
    "T23n1442_018:0720b05": "世尊慈悲鑒察，我從今日乃至盡形，不斷有",
    "T23n1442_018:0720b06": "情命乃至不飲諸酒，頂受世尊所制學處。」時",
    "T23n1442_018:0720b07": "淨飯王禮佛而去，便詣白飯王所報言：「太子",
    "T23n1442_018:0720b08": "可受王位。」彼便報曰：「有何意耶？」王曰：「我今",
    "T23n1442_018:0720b09": "見諦不能為王。」問言：「何日？」報言：「今日。」彼便報",
    "T23n1442_018:0720b10": "曰：「我於世尊初來之日，即於彼時我得見諦。」",
    "T23n1442_018:0720b11": "次往斛飯王，後往甘露飯王所，冀稱王位，彼",
    "T23n1442_018:0720b12": "悉自云：「我已見諦。」淨飯王曰：「若如是者我今",
    "T23n1442_018:0720b13": "欲灌誰頂令受王位？」彼便報曰：「釋迦童子名",
    "T23n1442_018:0720b14": "曰賢善！可稱王位。」時淨飯王即便灌頂，以其",
    "T23n1442_018:0720b15": "王位授與賢善。",
    "T23n1442_018:0720b16": "爾時世尊及苾芻僧眾，於日日中入王宮內",
    "T23n1442_018:0720b17": "受其供養。時淨飯王作如是念：「今佛弟子外",
    "T23n1442_018:0720b18": "道千人，心雖端正身非嚴好，由昔苦身形容",
    "T23n1442_018:0720b19": "瘦悴。云何得令世尊門徒，容儀可愛覩相",
    "T23n1442_018:0720b20": "生善？若令釋種陪隨世尊，方是端嚴，人共",
    "T23n1442_018:0720b21": "尊重。」時淨飯王集諸釋種而告之曰：「諸君",
    "T23n1442_018:0720b22": "當知，一切義成太子若不出家者當何所作？」",
    "T23n1442_018:0720b23": "彼皆報曰：「作轉輪王。」又問曰：「君等作何？」報言：",
    "T23n1442_018:0720b24": "「我等稱臣皆為從者。」王復告曰：「今一切義成",
    "T23n1442_018:0720b25": "太子證甘露法，亦令有情同飡斯味。仁等何",
    "T23n1442_018:0720b26": "因不為隨從？」彼皆報曰：「我今出家。」王曰：「各隨",
    "T23n1442_018:0720b27": "汝意。」諸釋子曰：「為全家並去？為當家別一人？」",
    "T23n1442_018:0720b28": "王曰：「家別一人。」時淨飯王即便槌鍾，宣令",
    "T23n1442_018:0720b29": "普告諸釋種中，家別一人出家奉佛，若不肯",
    "T23n1442_018:0720c01": "者必招咎責。即於是時釋種之中，賢善、無滅",
    "T23n1442_018:0720c02": "等五百釋子悉皆出家。如世尊說，若捨貴族",
    "T23n1442_018:0720c03": "而出家者多獲利養。時五百釋子苾芻極招利",
    "T23n1442_018:0720c04": "養，爾時世尊便作是念：「此諸釋子本為解脫",
    "T23n1442_018:0720c05": "而求出家，今捨少欲耽著財利。」世尊欲令絕",
    "T23n1442_018:0720c06": "利養故，即便旋往室羅伐城，在逝多林如昔",
    "T23n1442_018:0720c07": "安住。時具壽鄔陀夷於日初分執持衣鉢，入",
    "T23n1442_018:0720c08": "室羅伐城次第乞食，遂至故二笈多之宅在",
    "T23n1442_018:0720c09": "門而立。是時笈多遙見鄔陀夷來，瞻其顏狀",
    "T23n1442_018:0720c10": "知是故二，即便以手槌胸而告之曰：「鄔陀",
    "T23n1442_018:0720c11": "夷！仁今何意棄我出家？」鄔陀夷曰：「賢首！如我",
    "T23n1442_018:0720c12": "世尊為菩薩時，便捨寶女耶輸陀羅(持稱亦云具稱)、",
    "T23n1442_018:0720c13": "瞿比迦(密語也)、密伽闍(鹿子也)等六萬婇女而為出",
    "T23n1442_018:0720c14": "俗，誰能共汝塵垢之面而沈溺耶？」笈多報言：",
    "T23n1442_018:0720c15": "「鄔陀夷！若如是者，我亦出家。」答曰：「善哉！」笈多",
    "T23n1442_018:0720c16": "報言：「我今收斂家業尋當出家。」鄔陀夷曰：",
    "T23n1442_018:0720c17": "「宜疾勿遲。」遂捨而去。然鄔陀夷於時時中數",
    "T23n1442_018:0720c18": "來看問，告笈多曰：「汝未出家。」彼便報曰：「我之",
    "T23n1442_018:0720c19": "家業尚未收斂。」鄔陀夷曰：「要待憍薩羅國煨",
    "T23n1442_018:0720c20": "燼之後，汝之家業方可了耶？」笈多報言：「今即",
    "T23n1442_018:0720c21": "收斂明當出家。」時鄔陀夷便作是念：「我於今",
    "T23n1442_018:0720c22": "時由昔俗累，尚被黑鉢同梵行者所輕，況復",
    "T23n1442_018:0720c23": "令彼出家更招譏議，云六眾苾芻度苾芻尼。」",
    "T23n1442_018:0720c24": "便生追悔。至天曉已，執持衣鉢往王舍城，既",
    "T23n1442_018:0720c25": "至彼已安居坐夏。是時笈多付家業已，便於",
    "T23n1442_018:0720c26": "他日往逝多林，問諸苾芻曰：「彼向何處？」苾芻",
    "T23n1442_018:0720c27": "問曰：「彼者是誰？」報言：「聖者鄔陀夷！」諸苾芻報",
    "T23n1442_018:0720c28": "曰：「彼以遠趣王舍大城。」彼既聞已即便啼泣。",
    "T23n1442_018:0720c29": "苾芻問言：「笈多！何意啼泣？」報言：「聖者鄔陀夷！",
    "T23n1442_018:0721a01": "令我棄俗許與出家，我既付囑家產，彼便遠",
    "T23n1442_018:0721a02": "捨而去。我今不居俗舍復非出家，寧不憂惱？」",
    "T23n1442_018:0721a03": "有人報曰：「為剃刀故彼向王城，欲取新刀剃",
    "T23n1442_018:0721a04": "汝新髮。」于時苾芻尼眾為請教授來逝多林，",
    "T23n1442_018:0721a05": "見彼笈多行啼憂悒，問言：「笈多！何意啼泣？」笈",
    "T23n1442_018:0721a06": "多具以前事告苾芻尼，諸尼報曰：「汝誠無識，",
    "T23n1442_018:0721a07": "豈有苾芻度苾芻尼耶？還令尼眾度汝出家，",
    "T23n1442_018:0721a08": "可隨我來，至大世主喬答彌處度汝出家。」時",
    "T23n1442_018:0721a09": "諸尼眾便將笈多至大世主處，白言：「聖者！此",
    "T23n1442_018:0721a10": "之笈多情願出家。」時大世主即與出家。時鄔",
    "T23n1442_018:0721a11": "陀夷在王舍城作如是念：「我為護惜諸黑鉢",
    "T23n1442_018:0721a12": "者故，不與笈多出家，我多喪失腰絛雜物資",
    "T23n1442_018:0721a13": "身之具。若餘黑鉢度笈多出家者，乃至暫欲",
    "T23n1442_018:0721a14": "見我亦無由得。」雖及安居情常不樂。時有摩",
    "T23n1442_018:0721a15": "訶羅苾芻，從室羅伐城夏安居已來至王城。",
    "T23n1442_018:0721a16": "時鄔陀夷於竹林精舍外近大道邊瞻望而",
    "T23n1442_018:0721a17": "住，遂遙見彼老苾芻來，髮若荻花眉長下覆，",
    "T23n1442_018:0721a18": "傴肩垂臂徐步而行。時鄔陀夷便作是念：「此",
    "T23n1442_018:0721a19": "之來者何上座耶？」既相近已告言：「善來！善來",
    "T23n1442_018:0721a20": "上座！」老苾芻云：「敬禮阿遮利耶！敬禮鄔波馱",
    "T23n1442_018:0721a21": "耶！」時鄔陀夷見無軌則不識二師，即知定是",
    "T23n1442_018:0721a22": "摩訶羅也，遂將入寺問言：「爾從何來？」報言：",
    "T23n1442_018:0721a23": "「從室羅伐來。」時鄔陀夷便生是念：「若我先問",
    "T23n1442_018:0721a24": "笈多消息，聞者譏醜，我應次第而問。汝摩訶",
    "T23n1442_018:0721a25": "羅既從彼來，得知世尊少病少惱起居輕利安",
    "T23n1442_018:0721a26": "樂行不？在室羅伐為夏安居。」彼便報言：「世尊",
    "T23n1442_018:0721a27": "無病安樂在彼安居。」又問：「苾芻、苾芻尼、鄔波",
    "T23n1442_018:0721a28": "索迦、鄔波斯迦眾，並得無病安樂如常所居，",
    "T23n1442_018:0721a29": "於時時中奉覲世尊聽正法不？」答言：「所問之人",
    "T23n1442_018:0721b01": "並得安隱，亦時時中來聞正法。」又問：「住位了",
    "T23n1442_018:0721b02": "教憍陳如、住位迦攝波、住位舍利子、大目連",
    "T23n1442_018:0721b03": "等諸餘尊宿，大世主喬答彌，及勝光王長者、",
    "T23n1442_018:0721b04": "仙授故舊、鹿母毘舍佉、善生夫人，悉得無病",
    "T23n1442_018:0721b05": "安樂住不？」答言：「並安樂住。」又問：「汝識長者婦",
    "T23n1442_018:0721b06": "笈多不？」答言：「我識。彼是大德鄔陀夷昔日之",
    "T23n1442_018:0721b07": "妻。」鄔陀夷曰：「彼豈今時尚為長者之婦？」答曰：",
    "T23n1442_018:0721b08": "「已出家訖。」鄔陀夷問曰：「誰與出家？」報言：「是大",
    "T23n1442_018:0721b09": "世主。」鄔陀夷便作斯念：「既是出家或容再面。」",
    "T23n1442_018:0721b10": "即便喚言：「摩訶羅且來濯足。」時鄔陀夷取彼",
    "T23n1442_018:0721b11": "衣鉢掛在極高象牙[木*戈]上，遂多與油令塗手",
    "T23n1442_018:0721b12": "足，報言：「今此房中有食有利，宜當安隱歡意",
    "T23n1442_018:0721b13": "而住。」彼便報言：「我不樂住。」時鄔陀夷便持鎖",
    "T23n1442_018:0721b14": "鑰而付與之，告言：「如世尊說：『苾芻不應空棄",
    "T23n1442_018:0721b15": "住處，捨之而去。』摩訶羅！此是鎖鑰汝自當知。」",
    "T23n1442_018:0721b16": "說是語已，即便涉路漸至室羅伐城逝多林",
    "T23n1442_018:0721b17": "內，灑掃房宇以軟牛糞而塗拭已，便掩半扇",
    "T23n1442_018:0721b18": "偃臥床上，作歌詠聲而誦正法。時有苾芻尼，",
    "T23n1442_018:0721b19": "為請教授而來至此，諸尼聞此諷誦之聲識其",
    "T23n1442_018:0721b20": "響韻，即便共往鄔陀夷所，問言：「大德往時走",
    "T23n1442_018:0721b21": "去，比何處來？」答言：「我前須往王舍城中。」尼問",
    "T23n1442_018:0721b22": "知已即便歸寺，告笈多曰：「汝今喜滿，阿遮利",
    "T23n1442_018:0721b23": "耶現已來至。」笈多問曰：「若箇阿遮利耶？」報言：",
    "T23n1442_018:0721b24": "「是鄔陀夷！」笈多曰：「因何是我軌範之師？我豈",
    "T23n1442_018:0721b25": "從彼而受學業？」諸尼報曰：「汝無識人，多有諸",
    "T23n1442_018:0721b26": "尼與大苾芻共相繫屬，汝今宜往問其安不？」",
    "T23n1442_018:0721b27": "彼即具持屑香及油澡浴之物，往詣彼房扣",
    "T23n1442_018:0721b28": "門而喚。鄔陀夷問曰：「扣門者誰？」報曰：「我是",
    "T23n1442_018:0721b29": "笈多。」鄔陀夷曰：「善來！善來！長者之婦，隨意當",
    "T23n1442_018:0721c01": "進。」是時笈多入而告曰：「大德！我今豈是長者",
    "T23n1442_018:0721c02": "婦耶？我已出家。」問言：「誰復與汝而為出家？」報",
    "T23n1442_018:0721c03": "言：「聖者！大世主與我出家。」鄔陀夷曰：「我有他",
    "T23n1442_018:0721c04": "事須向王城，汝復何緣急求離俗？」彼便報曰：",
    "T23n1442_018:0721c05": "「豈非大德前作斯語：『汝當收斂家業，我度汝",
    "T23n1442_018:0721c06": "出家。』我依斯教付囑家產，大德棄我遠向王",
    "T23n1442_018:0721c07": "城。若大世主不度我者，我誠非俗亦非出家。」",
    "T23n1442_018:0721c08": "鄔陀夷曰：「我豈當時自貽重檐許言教汝，今",
    "T23n1442_018:0721c09": "且可坐為汝說法。」禮已便坐端心聽法。時鄔",
    "T23n1442_018:0721c10": "陀夷即為說法，說法之時即便追念昔時所",
    "T23n1442_018:0721c11": "有歡笑之事，問笈多曰：「汝憶往時在某園林",
    "T23n1442_018:0721c12": "天祠之處，飡噉如是美妙飯食。」談話之時欲",
    "T23n1442_018:0721c13": "意便起，欲心既起情多錯亂。凡智慧女人有",
    "T23n1442_018:0721c14": "五不共事表：知男女有欲盛心、無欲盛心。笈",
    "T23n1442_018:0721c15": "多覺知鄔陀夷欲心熾盛，告言：「聖者！我暫須",
    "T23n1442_018:0721c16": "出，事了還來。」鄔陀夷作如是念：「此為便利而",
    "T23n1442_018:0721c17": "欲出耶？」遂令暫出。笈多出已撩舉裙衣急走",
    "T23n1442_018:0721c18": "而去。時鄔陀夷聞其走聲，即便出外隨後而",
    "T23n1442_018:0721c19": "去，喚言：「禿沙門女，走向何處？」復更急趁生支",
    "T23n1442_018:0721c20": "觸脾，其精遂泄。欲心既歇，徘徊而住。笈多",
    "T23n1442_018:0721c21": "知已亦復還來，報言：「聖者！我若許者，我非苾",
    "T23n1442_018:0721c22": "芻尼，仁非苾芻。」鄔陀夷曰：「姊妹！如世尊說：『若",
    "T23n1442_018:0721c23": "自護者即是護他，若護他者便成自護。云何",
    "T23n1442_018:0721c24": "自護即是護他？自能修習多修習故有所證",
    "T23n1442_018:0721c25": "悟，由斯自護即是護他。云何護他便成自護？",
    "T23n1442_018:0721c26": "不惱不恚無怨害心，常起慈悲愍念於物，是",
    "T23n1442_018:0721c27": "名護他便成自護。』」笈多報曰：「聖者！可脫裙來",
    "T23n1442_018:0721c28": "我當為浣。」時鄔陀夷即以衣付。是時笈多見",
    "T23n1442_018:0721c29": "衣精已便生悔心，即便自念：「我之身分未有",
    "T23n1442_018:0722a01": "聖者鄔陀夷不觸不見，我不順彼實非善",
    "T23n1442_018:0722a02": "事。」作是念已倍發染心，如佛經中說伽他",
    "T23n1442_018:0722a03": "曰：",
    "T23n1442_018:0722a04": "「諸有耽欲人，　　不見於義利，",
    "T23n1442_018:0722a05": "　亦不觀善法，　　常行黑闇中。」",
    "T23n1442_018:0722a06": "時彼笈多欲心亂故，取精一渧置於口中，復",
    "T23n1442_018:0722a07": "取一渧投女根內。有情業力事不思議，時有",
    "T23n1442_018:0722a08": "中蘊有情，是最後生而來依託。笈多至寺",
    "T23n1442_018:0722a09": "便為浣衣。諸尼見問，笈多具答其事。諸尼便",
    "T23n1442_018:0722a10": "問：「我言謂汝為求勝法往大德處，寧知更有",
    "T23n1442_018:0722a11": "此惡事耶？」笈多報曰：「彼之大德是持戒者，自",
    "T23n1442_018:0722a12": "出家後，我之身分曾不重觸。」諸尼報曰：「不觸",
    "T23n1442_018:0722a13": "身分尚有斯事，如其觸著汝欲如何？」諸苾芻",
    "T23n1442_018:0722a14": "尼知其事已往白苾芻，諸苾芻白佛。佛告諸",
    "T23n1442_018:0722a15": "苾芻：「彼尼無犯波羅市迦，既其有娠應安屏",
    "T23n1442_018:0722a16": "室，與食供給無令闕事。當生其子，名童子迦",
    "T23n1442_018:0722a17": "攝波，於我法中而為出家，斷諸有漏成阿羅",
    "T23n1442_018:0722a18": "漢。我弟子中辯才巧妙，善能宣說最為第一。」",
    "T23n1442_018:0722a19": "爾時世尊遂作是念：「若有苾芻，令非親族苾",
    "T23n1442_018:0722a20": "芻尼浣故衣者有斯過失。」世尊以此因緣如",
    "T23n1442_018:0722a21": "前廣說，乃至「我今為諸弟子，於毘奈耶制其",
    "T23n1442_018:0722a22": "學處，應如是說：",
    "T23n1442_018:0722a23": "「若復苾芻，使非親苾芻尼浣染打故衣者，泥",
    "T23n1442_018:0722a24": "薩祇波逸底迦。」",
    "T23n1442_018:0722a25": "若復苾芻者，謂鄔陀夷，若更有餘如是流類。",
    "T23n1442_018:0722a26": "言親族者，謂從七祖父母兩人已來皆是親",
    "T23n1442_018:0722a27": "族，過此便非。苾芻尼者，謂是笈多。故衣者，",
    "T23n1442_018:0722a28": "七種衣中隨是一數。云何為七？一者毛；二者",
    "T23n1442_018:0722a29": "芻摩迦(此方無)；三者奢搦迦(此方無)；四者羯播死",
    "T23n1442_018:0722b01": "迦(白疊)；五者獨孤洛迦(紵布)；六者高詁薄迦(是上",
    "T23n1442_018:0722b02": "毛緂，此方無也)；七者阿般闌得迦(是北方地名，其處有此衣也。亦有釋云即是絁",
    "T23n1442_018:0722b03": "絹之衣耳)。言浣者，下至水浸。染者，下至一入色。打",
    "T23n1442_018:0722b04": "者，下至手一打。泥薩祇波逸底迦者，廣說如",
    "T23n1442_018:0722b05": "前。",
    "T23n1442_018:0722b06": "此中犯相其事云何？若苾芻知非親族尼，作",
    "T23n1442_018:0722b07": "非親族想，令浣故衣犯捨墮，染、打亦如是。於",
    "T23n1442_018:0722b08": "三事中或令三事俱作、或令作二、或令作一；",
    "T23n1442_018:0722b09": "又於三中隨一為初，使非親尼皆得本罪。若",
    "T23n1442_018:0722b10": "非親尼疑，亦捨墮罪。若是親尼作非親想，得",
    "T23n1442_018:0722b11": "惡作罪。若是親尼而起疑心，得惡作罪。又無",
    "T23n1442_018:0722b12": "犯者，謂最初犯人，或癡狂、心亂、痛惱所纏。",
    "T23n1442_018:0722b13": "從非親尼取衣學處第五",
    "T23n1442_018:0722b14": "爾時世尊在室羅伐城逝多林中。如佛所說，",
    "T23n1442_018:0722b15": "若捨貴族而出家者多獲利養，然諸釋種既出",
    "T23n1442_018:0722b16": "家已利養豐多，彼於衣服常事料理，長衣長",
    "T23n1442_018:0722b17": "鉢絡囊腰絛並多貯畜。世尊知已作如是念：",
    "T23n1442_018:0722b18": "「此諸釋子本求解脫而為出家，於出離因悉",
    "T23n1442_018:0722b19": "皆棄捨，不修善品耽著財利。我今應為說法",
    "T23n1442_018:0722b20": "令捨財利。」世尊時時為其說法，彼諸釋子不",
    "T23n1442_018:0722b21": "能見諦。世尊復念：「何因緣故釋子出家不能",
    "T23n1442_018:0722b22": "見諦，皆由耽著財利資生雜物。我今若作呵",
    "T23n1442_018:0722b23": "責治罰者，釋子苾芻無由開解，應示諸佛正",
    "T23n1442_018:0722b24": "覺調伏善巧化度之儀。」爾時世尊告諸苾芻曰：",
    "T23n1442_018:0722b25": "「汝等當知，我欲於此夏安居，三月之內宴默",
    "T23n1442_018:0722b26": "而住，勿令苾芻輒來見我；除一苾芻為我請",
    "T23n1442_018:0722b27": "食者，除長淨日。」時諸苾芻謹受佛教眾共立",
    "T23n1442_018:0722b28": "制：「於此夏安居內苾芻不得輒見世尊，除",
    "T23n1442_018:0722b29": "一苾芻為佛請食者及長淨日。若違制者，我",
    "T23n1442_018:0722c01": "等令其作波逸底迦罪說悔。」爾時世尊於三",
    "T23n1442_018:0722c02": "月內宴默而住，無一苾芻輒得見佛，除請食",
    "T23n1442_018:0722c03": "人及長淨日。時有苾芻名曰小軍，於王舍城",
    "T23n1442_018:0722c04": "作前三月安居，佛於室羅伐城作後月安居。",
    "T23n1442_018:0722c05": "是時小軍三月滿已，隨意事了并作衣竟，執",
    "T23n1442_018:0722c06": "持衣鉢順杜多行，與諸門徒端嚴整肅往室",
    "T23n1442_018:0722c07": "羅伐城。既至彼已小軍苾芻安置衣鉢，洗手",
    "T23n1442_018:0722c08": "足已詣世尊所。時六眾苾芻遙見小軍苾芻",
    "T23n1442_018:0722c09": "來世尊所，共作是說：「此客苾芻破僧伽制。」復",
    "T23n1442_018:0722c10": "有說云：「我當令作波逸底迦罪說悔。」時小軍",
    "T23n1442_018:0722c11": "苾芻詣世尊所，徐扣門扇，佛與開門，小軍入",
    "T23n1442_018:0722c12": "已禮世尊足在一面坐。",
    "T23n1442_018:0722c13": "世尊常法見客苾芻來歡言慰問：「汝從何至？",
    "T23n1442_018:0722c14": "何處安居？」佛見小軍歡言慰問：「汝從何至？何",
    "T23n1442_018:0722c15": "處安居？」小軍白言：「大德！我從王舍城來，於彼",
    "T23n1442_018:0722c16": "安居。」世尊問曰：「王城苾芻已作隨意。」白言：「已",
    "T23n1442_018:0722c17": "作。」世尊問曰：「小軍！何意汝自端嚴端嚴圍繞？」",
    "T23n1442_018:0722c18": "(或云：「隨繞。」或云：「隨從。」或云：「眷屬。」皆一義也。)小軍白言：「大德！若有人來",
    "T23n1442_018:0722c19": "見求於我欲出家者，我便報言：『汝善男子！當",
    "T23n1442_018:0722c20": "住阿蘭若、常乞食、但三衣、糞掃衣、樹下坐，我",
    "T23n1442_018:0722c21": "為讚歎如是等事。若言能者，我度出家。若言",
    "T23n1442_018:0722c22": "不能，令隨意去。』若有欲受圓具、或求依止、或",
    "T23n1442_018:0722c23": "求讀誦、或學如理，作意寂念思惟來求我者，",
    "T23n1442_018:0722c24": "皆如前報。若言能者，隨彼所求圓具等事，若",
    "T23n1442_018:0722c25": "言不能令隨意去。由此緣故我身端嚴，門徒",
    "T23n1442_018:0722c26": "亦爾。」世尊告曰：「善哉！善哉！小軍！汝能誓度無",
    "T23n1442_018:0722c27": "量人天，利益無邊諸有情類，來求法者令得",
    "T23n1442_018:0722c28": "安樂。小軍當知！若能讚歎杜多功德者，則為",
    "T23n1442_018:0722c29": "讚歎我身無異。若有毀訾杜多功德者，即是",
    "T23n1442_018:0723a01": "毀訾我身。何以故？小軍！我於長夜讚歎稱揚",
    "T23n1442_018:0723a02": "如斯出要杜多功德，然汝不應違僧制令。」小",
    "T23n1442_018:0723a03": "軍白佛言：「我實不知此處僧伽作何制令？」世",
    "T23n1442_018:0723a04": "尊告曰：「小軍！我安居時告苾芻曰：『汝等當知",
    "T23n1442_018:0723a05": "我欲於此夏安居，三月之內宴默而住，勿令",
    "T23n1442_018:0723a06": "苾芻輙來見我，除一苾芻為我請食者及長",
    "T23n1442_018:0723a07": "淨日。』時諸苾芻受我教已又共立制，於此",
    "T23n1442_018:0723a08": "夏安居內苾芻不得輒見世尊，除一苾芻為",
    "T23n1442_018:0723a09": "佛請食者并長淨日。若違制者，我等應令",
    "T23n1442_018:0723a10": "作波逸底迦罪說悔。」小軍白佛言：「大德！我身",
    "T23n1442_018:0723a11": "是客，彼是主人，自立制令豈及於我？」佛告小",
    "T23n1442_018:0723a12": "軍：「無問客主，僧伽制令咸須遵奉。然我從今",
    "T23n1442_018:0723a13": "為客苾芻制其行法。凡客苾芻入寺之時，即",
    "T23n1442_018:0723a14": "應先問舊住苾芻曰：『具壽！今此寺中僧伽有",
    "T23n1442_018:0723a15": "何制令？』若問者善，若不問者得惡作罪。若主",
    "T23n1442_018:0723a16": "人報者善，若不報者亦惡作罪。」佛告小軍：「然",
    "T23n1442_018:0723a17": "阿蘭若苾芻與其饒益免依僧制。若阿蘭若",
    "T23n1442_018:0723a18": "人欲見我者，無問時節隨意來見，并與十三",
    "T23n1442_018:0723a19": "杜多功德相應者，亦隨意求見。若糞掃衣人、",
    "T23n1442_018:0723a20": "但三衣人(此二與衣相應)、常乞食人、次第乞食人、一坐",
    "T23n1442_018:0723a21": "食人、鉢乞食人、不重受食人(此五與食相應)、住阿蘭",
    "T23n1442_018:0723a22": "若人、樹下居人、露處住人、隨處住人、屍林住",
    "T23n1442_018:0723a23": "人(此五與處相應)、常坐人(此一與策進相應)，小軍當知，斯等諸人",
    "T23n1442_018:0723a24": "隨情見我。」",
    "T23n1442_018:0723a25": "是時小軍苾芻聞佛說已，歡喜奉行禮佛而",
    "T23n1442_018:0723a26": "退。時六眾苾芻即便往詣小軍之所，白言：「具",
    "T23n1442_018:0723a27": "壽！可見容許我欲詰問？」小軍報曰：「具壽！五",
    "T23n1442_018:0723a28": "部罪中隨意當詰。」報言：「汝犯波逸底迦罪，須",
    "T23n1442_018:0723a29": "如法說悔。」小軍答言：「具壽！我不見罪。」報云：",
    "T23n1442_018:0723b01": "「汝豈不見破僧制耶？」答曰：「僧伽有何制令？」即",
    "T23n1442_018:0723b02": "如前所制具以告之。小軍曰：「具壽！世尊告我",
    "T23n1442_018:0723b03": "云：『小軍！我與蘭若苾芻作其饒益免依僧制，",
    "T23n1442_018:0723b04": "隨意入見呾他揭多。』」時彼釋種諸出家者，聞",
    "T23n1442_018:0723b05": "斯說已各生是念：「諸仁當知！具壽小軍在王",
    "T23n1442_018:0723b06": "舍城夏安居了，來見世尊即得承事親共言",
    "T23n1442_018:0723b07": "談。我等在此而不能得親奉承事，此意即是",
    "T23n1442_018:0723b08": "由見多貪擯斥於我。我等宜於長衣鉢物，觀",
    "T23n1442_018:0723b09": "之如病、如癰、如箭，當棄除之。」時諸釋子苾芻",
    "T23n1442_018:0723b10": "咸作是念：「我等宜將所有長衣鉢等，向具壽",
    "T23n1442_018:0723b11": "阿難陀所，隨有言教我等奉行。」時諸釋子苾",
    "T23n1442_018:0723b12": "芻，各各自持長衣長鉢絡囊腰絛諸資具物，",
    "T23n1442_018:0723b13": "至阿難陀所作如是語：「善哉大德！我等有此",
    "T23n1442_018:0723b14": "長衣鉢等資生之具，願為哀受。」時具壽阿難",
    "T23n1442_018:0723b15": "陀報諸釋子苾芻曰：「仁等且住，待我當為白",
    "T23n1442_018:0723b16": "世尊知。」時具壽阿難陀便詣佛所，禮雙足已",
    "T23n1442_018:0723b17": "在一面立，具以其事而白世尊。佛告阿難陀：",
    "T23n1442_018:0723b18": "「可為受取置一大房，并語諸苾芻：若有闕乏",
    "T23n1442_018:0723b19": "資具者隨意取用。」時具壽阿難陀唯然受教，",
    "T23n1442_018:0723b20": "即還詣彼諸釋子處，受其所有長衣鉢等，置",
    "T23n1442_018:0723b21": "大房中以為一聚，告諸苾芻曰：「若闕乏者，隨",
    "T23n1442_018:0723b22": "意於此取其衣鉢。」時諸釋子於彼長衣視如",
    "T23n1442_018:0723b23": "癰箭，既棄捨已遠離多求樂修少欲，即便共",
    "T23n1442_018:0723b24": "往詣世尊所，禮佛足已在一面坐。",
    "T23n1442_018:0723b25": "根本說一切有部毘奈耶卷第十八"
}