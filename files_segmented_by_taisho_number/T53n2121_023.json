{
    "T53n2121_023:0121b23": "經律異相卷第二十三聲聞無學學尼僧部第十二",
    "T53n2121_023:0121b25": "梁沙門僧旻寶唱等集",
    "T53n2121_023:0121b26": "11 聲聞無學尼僧部(二三)跋陀羅自識宿命遇佛成道一叔離以㲲",
    "T53n2121_023:0121b27": "裹身而生出家悟道二跋陀迦毘羅為王",
    "T53n2121_023:0121b28": "所逼其心無染三花色得道後臥婆羅門",
    "T53n2121_023:0121b29": "竊行不淨四蓮花婬女見化人聞說法",
    "T53n2121_023:0121c01": "意解五五百婆羅門女聞法開悟六婆",
    "T53n2121_023:0121c02": "羅門尼請優陀夷慢不聞法七差摩蓮華",
    "T53n2121_023:0121c03": "遇強暴人脫眼獲免八毘低羅先慳貪從",
    "T53n2121_023:0121c04": "佛受化得道九婆四吒母喪子發狂聞",
    "T53n2121_023:0121c05": "法得道十孤獨母女為王所納出家悟道",
    "T53n2121_023:0121c06": "十一尸利摩忘飢贍僧十二暴志前生",
    "T53n2121_023:0121c07": "為鼈婦十三暴志謗佛十四",
    "T53n2121_023:0121c08": "1 跋陀羅自識宿命遇佛成道跋陀羅自識宿命遇佛成道一",
    "T53n2121_023:0121c09": "婆伽婆在羅閱城。時跋陀羅比丘尼。出比丘",
    "T53n2121_023:0121c10": "園在一樹下。端坐繫念自識宿命便笑。諸比",
    "T53n2121_023:0121c11": "丘尼見即問之。跋陀羅比丘尼言。我自識宿",
    "T53n2121_023:0121c12": "命。過去九十一劫。有毘婆式如來。出現於",
    "T53n2121_023:0121c13": "世。有一童子。名跋羅摩提婆。饒財多貨極富",
    "T53n2121_023:0121c14": "無量。童子執寶蓋從舍出。有一長者婦。端正",
    "T53n2121_023:0121c15": "無比。亦從彼過。有眾多人民皆悉觀察。時童",
    "T53n2121_023:0121c16": "子便作是念。我今擎寶蓋。眾寶合成從此路",
    "T53n2121_023:0121c17": "過。然無人觀察我者。此長者婦。我今當設方",
    "T53n2121_023:0121c18": "便使眾人觀察我。時童子手執寶蓋。便出彼",
    "T53n2121_023:0121c19": "境界。詣毘婆式如來所。住如來後擎寶蓋。",
    "T53n2121_023:0121c20": "經七日七夜。作此誓願言。持我供養世尊功",
    "T53n2121_023:0121c21": "德。當為女身端正無比。使有見者迷惑偃",
    "T53n2121_023:0121c22": "地。童子壽終。生三十三天為天女。有五事勝。",
    "T53n2121_023:0121c23": "云何為五。天壽天色天樂天神足天增上功",
    "T53n2121_023:0121c24": "德。天見此女皆懷希望欲得與俱。時三十三",
    "T53n2121_023:0121c25": "天皆各共諍。天女壽終來生人間為后若達",
    "T53n2121_023:0121c26": "多婆羅門作女。端正殊妙。往反人天常得端",
    "T53n2121_023:0121c27": "正。多值諸佛悉皆承事供養。求為女人。後生",
    "T53n2121_023:0121c28": "人間卑賤婆羅門家。為月光童子作婢。名曰",
    "T53n2121_023:0121c29": "幾羅。月光童子婦名摩奴訶羅。端正無比。時",
    "T53n2121_023:0122a01": "月光夫人語彼婢言。汝出舍外。若見沙門婆",
    "T53n2121_023:0122a02": "羅門者將來至此。我欲惠施。時婢出舍。有辟",
    "T53n2121_023:0122a03": "支佛。在門閾上乞食。時幾羅婢語言入來。欲",
    "T53n2121_023:0122a04": "相惠施。夫人見其體不端正。語幾羅言。發",
    "T53n2121_023:0122a05": "遣沙門我不施也。婢言。願尊開意莫嫌沙門",
    "T53n2121_023:0122a06": "形狀。供養功德不可稱計。時夫人報言。速驅",
    "T53n2121_023:0122a07": "此沙門出。我不堪施。婢報言。若尊不施此沙",
    "T53n2121_023:0122a08": "門者。我今日所應得分食願莫愛惜。時夫人",
    "T53n2121_023:0122a09": "即以󰉓與婢。時幾羅婢。即以分󰉓著辟支佛",
    "T53n2121_023:0122a10": "鉢中。食已身昇虛空。時婢見歡喜不能自勝。",
    "T53n2121_023:0122a11": "便作誓願。持是功德莫墮惡趣。使我當來久",
    "T53n2121_023:0122a12": "遠恒值此聖。為我說法使速解脫。時波羅奈",
    "T53n2121_023:0122a13": "城梵摩達多王。見彼辟支佛昇在虛空。語群",
    "T53n2121_023:0122a14": "臣言。彼所惠施。時月光長者。將五百賈客集",
    "T53n2121_023:0122a15": "大講堂。遙見辟支佛執鉢昇空。或有賈客作",
    "T53n2121_023:0122a16": "是說。此聖人必於我家得食。時大月光夫人。",
    "T53n2121_023:0122a17": "見為幾羅婢言。汝所得功德。持惠施我。此",
    "T53n2121_023:0122a18": "則是我所惠施。我今更持食與汝。婢言不施。",
    "T53n2121_023:0122a19": "又言。我今與汝二分食。對曰。亦不須。夫人又",
    "T53n2121_023:0122a20": "言。與汝三分五分十分二十分乃至百分千",
    "T53n2121_023:0122a21": "分。幾羅婢言。我不相施。夫人報言。設汝不與",
    "T53n2121_023:0122a22": "我者。我當截汝耳鼻手。幾羅婢言。我不相",
    "T53n2121_023:0122a23": "施。時長者婦。以杖打婢。打之已竟。月光長者",
    "T53n2121_023:0122a24": "還來。見幾羅婢。頭破衣裂悲泣墮淚。問其始",
    "T53n2121_023:0122a25": "末。具以事白。時月光童子。取彼夫人持用作",
    "T53n2121_023:0122a26": "婢。以幾羅婢作第一夫人。五百婇女圍遶。以",
    "T53n2121_023:0122a27": "百千珍寶莊嚴其身。時梵摩達多王。聞月光",
    "T53n2121_023:0122a28": "婢飯彼辟支佛。時梵摩達多王。以百千兩珍",
    "T53n2121_023:0122a29": "寶以餉月光長者婦。復以田業惠施月光長",
    "T53n2121_023:0122b01": "者。時梵摩達多王。今伽毘羅摩奢羅是。月光",
    "T53n2121_023:0122b02": "長者大迦葉是。幾羅婢者即我身是。今得值",
    "T53n2121_023:0122b03": "佛得阿羅漢出跋陀羅比丘尼經。",
    "T53n2121_023:0122b04": "2 叔離以㲲裹身而生出家悟道叔離以㲲裹身而生出家悟道二",
    "T53n2121_023:0122b05": "時舍衛國有一長者婦。生一女。殊妙少雙。",
    "T53n2121_023:0122b06": "其初生時。細濡白㲲裹身而出。父母怪之。",
    "T53n2121_023:0122b07": "瞻相甚吉。因為作字。名曰叔離梁言白也叔離長",
    "T53n2121_023:0122b08": "大。㲲隨身大。此女璝偉。國內遠近競來娉",
    "T53n2121_023:0122b09": "求。女白父母。我欲出家。父母愛念不違其志。",
    "T53n2121_023:0122b10": "尋為出㲲。欲作五衣。女白父母。我此所著悉",
    "T53n2121_023:0122b11": "已具足。更不須作。唯願聽我時往佛所。詣佛",
    "T53n2121_023:0122b12": "作禮求索出家。佛言善來。頭髮自墮。所著白",
    "T53n2121_023:0122b13": "㲲尋成五衣。付大愛道為比丘尼。精進不久",
    "T53n2121_023:0122b14": "成羅漢道。阿難白佛言。叔離本修何德。生與",
    "T53n2121_023:0122b15": "㲲俱出家得道。佛言。過去有佛。名毘婆尸。時",
    "T53n2121_023:0122b16": "王臣民多設供養。時有女人。名檀膩䩭。極",
    "T53n2121_023:0122b17": "為貧窮。夫婦二人共有一㲲。若夫出行則被",
    "T53n2121_023:0122b18": "而往。婦便裸住。若婦被㲲。夫則裸坐。有勸",
    "T53n2121_023:0122b19": "化比丘。行至其家。見是女人。因勸之言。佛世",
    "T53n2121_023:0122b20": "難值人身難得。汝當聽法汝當布施。女還語",
    "T53n2121_023:0122b21": "夫。外有沙門。勸我見佛聽法布施。夫答之言。",
    "T53n2121_023:0122b22": "我家窮困。雖可有心當以何施。婦言。我意欲",
    "T53n2121_023:0122b23": "以此㲲布施。夫言我之與汝。共此一㲲。出入",
    "T53n2121_023:0122b24": "求索以自存活。今若用施俱當守死。婦言。人",
    "T53n2121_023:0122b25": "生有死不施會死。施而死後世有望。不施而",
    "T53n2121_023:0122b26": "死後遂當劇。夫歡喜言。分死用施。婦即還出。",
    "T53n2121_023:0122b27": "白比丘言。大德可上疏。下我名字。比丘答言。",
    "T53n2121_023:0122b28": "若欲施者汝當面施。為汝呪願。叔離白言。唯",
    "T53n2121_023:0122b29": "此被㲲內無異衣。女形穢惡不宜此脫。即還",
    "T53n2121_023:0122c01": "入內。遙於向下脫身上㲲。授與比丘。比丘呪",
    "T53n2121_023:0122c02": "願持至佛所。佛言。比丘持此㲲來。比丘授佛。",
    "T53n2121_023:0122c03": "佛自手受。此㲲垢污。時王眾會。微心嫌佛受",
    "T53n2121_023:0122c04": "此垢㲲。佛知眾心而告之言。我觀此會。清淨",
    "T53n2121_023:0122c05": "大施無過於此。以㲲施者。大眾聞已莫不悚",
    "T53n2121_023:0122c06": "然。夫人歡喜。即脫己身所著嚴飾瓔珞寶衣。",
    "T53n2121_023:0122c07": "送與陀膩䩭。王亦欣悅。脫身衣服送與其夫",
    "T53n2121_023:0122c08": "命令詣會。佛告阿難。欲知爾時貧窮女人陀",
    "T53n2121_023:0122c09": "膩䩭者。今叔離比丘尼是。由於爾時以清淨",
    "T53n2121_023:0122c10": "心㲲布施故。九十一劫所生之處。常與㲲生。",
    "T53n2121_023:0122c11": "無所乏少出賢愚經第七卷。",
    "T53n2121_023:0122c12": "3 跋陀迦毘羅為王所逼其心無染跋陀迦毘羅為王所逼其心無染三",
    "T53n2121_023:0122c13": "俱薩羅國。波斯匿王。聞跋陀迦毘羅出家。即",
    "T53n2121_023:0122c14": "請入宮。夏四月安居共止一處。王到園中。語",
    "T53n2121_023:0122c15": "守門人言。汝好守門。莫令是比丘尼出。守門",
    "T53n2121_023:0122c16": "人作是念。是比丘尼樂住不走。時守門人有",
    "T53n2121_023:0122c17": "餘因緣。比丘尼著夫人被服從門而出。遙到",
    "T53n2121_023:0122c18": "祇桓。聽佛說法。佛遙見言。善來跋陀迦毘",
    "T53n2121_023:0122c19": "羅。即失夫人被服。頭髮自落袈裟著身作比",
    "T53n2121_023:0122c20": "丘尼。到佛所頭面禮佛。佛為說四如意足力。",
    "T53n2121_023:0122c21": "時比丘尼得神足力。是時王聞跋陀迦毘羅",
    "T53n2121_023:0122c22": "女走去。便將兵眾圍遶比丘眾。及圍遶比丘",
    "T53n2121_023:0122c23": "尼坊。是比丘尼便飛虛空。王仰看。即生悔心。",
    "T53n2121_023:0122c24": "我云何乃污阿羅漢比丘尼。心悶躄地向比",
    "T53n2121_023:0122c25": "丘尼悔過。寺中比丘尼驅令出去。答曰。我無",
    "T53n2121_023:0122c26": "愛欲心。諸比丘尼云。汝夏四月共王殿中。",
    "T53n2121_023:0122c27": "云何無愛。以事白佛。佛知故問。是比丘尼。",
    "T53n2121_023:0122c28": "汝實受細滑不。答言。世尊我云何當受。我覺",
    "T53n2121_023:0122c29": "是細滑如熱鐵入身。佛言。汝若無受細滑心",
    "T53n2121_023:0123a01": "無罪出十誦律善誦卷第二。",
    "T53n2121_023:0123a02": "4 華色得道後臥婆羅門竊行不淨華色得道後臥婆羅門竊行不淨四",
    "T53n2121_023:0123a03": "佛在舍衛城。爾時優善那邑。有年少居士。出",
    "T53n2121_023:0123a04": "行遊戲。見一女人。名蓮華色。色如姚李。女相",
    "T53n2121_023:0123a05": "具足。情相敬重。即娉為婦。其後少時婦便有",
    "T53n2121_023:0123a06": "身。送歸其家。月滿生女。以婦在產不復附",
    "T53n2121_023:0123a07": "近。遂乃私竊通于其母。蓮華既知便委去。夫",
    "T53n2121_023:0123a08": "婦道絕恐累父母。顧愍嬰孩吞忍恥愧。還于",
    "T53n2121_023:0123a09": "夫家。養女八歲然後乃去。至波羅奈。飢渴疲",
    "T53n2121_023:0123a10": "極。於水邊坐。時彼長者。出行遊觀。見之愛重",
    "T53n2121_023:0123a11": "即問。卿所居父母氏族今為係誰。而獨在此。",
    "T53n2121_023:0123a12": "蓮華色言。我某氏女。今無所屬。長者復問。若",
    "T53n2121_023:0123a13": "無所屬。能作我正室不。答言女人有夫。何為",
    "T53n2121_023:0123a14": "不可。即便載歸拜為正婦。蓮華色料理其家。",
    "T53n2121_023:0123a15": "允和小大。夫婦相重至于八年。爾時長者語",
    "T53n2121_023:0123a16": "其婦言。我有出息在。優善那邑不復責斂。",
    "T53n2121_023:0123a17": "於今八年。考計生長乃有億數。今往責之與",
    "T53n2121_023:0123a18": "汝暫別。婦言。彼邑風俗女人放逸。君今自往",
    "T53n2121_023:0123a19": "或失丈夫操。答言。吾雖短昧不至此亂。婦復",
    "T53n2121_023:0123a20": "言。若必爾宜去。思聞一誓。答言。甚善。若發",
    "T53n2121_023:0123a21": "邪心與念同滅。於是別去。到于彼邑。責斂",
    "T53n2121_023:0123a22": "處多遂經年載。思室漸深。我若邪婬乃負本",
    "T53n2121_023:0123a23": "誓。更取別室不為違信。於是推訪遇見一女。",
    "T53n2121_023:0123a24": "顏容雅妙視瞻不邪。甚相敬愛。便往求婚。父",
    "T53n2121_023:0123a25": "以長者才明大富。歡喜與之。責斂既畢將還",
    "T53n2121_023:0123a26": "本國。安處別宅。然後乃歸。晨出暮反異于",
    "T53n2121_023:0123a27": "平昔。蓮華怪之。密問從人。從人答。有少婦。",
    "T53n2121_023:0123a28": "其夫暮還。蓮華色問。君有新室。何故藏隱不",
    "T53n2121_023:0123a29": "令我見。答言。恐卿見恨是故留外。婦言。我",
    "T53n2121_023:0123b01": "無嫌妬。神明監識。便可呼歸。助君料理。即",
    "T53n2121_023:0123b02": "便將還。乃是其女。母子相見不復相識。後",
    "T53n2121_023:0123b03": "因沐頭諦觀形相。乃疑是女。便問鄉邦父母",
    "T53n2121_023:0123b04": "姓族。女具以答。爾乃知之。母驚惋曰。昔與母",
    "T53n2121_023:0123b05": "共夫。今與女同婿。生死迷亂乃至於此。不斷",
    "T53n2121_023:0123b06": "愛欲出家學道。如此倒惑何由得息。便委而",
    "T53n2121_023:0123b07": "去。到祇洹門。飢渴疲極坐一樹下。爾時世尊。",
    "T53n2121_023:0123b08": "與大眾圍繞說法。蓮華色見眾人多。謂是節",
    "T53n2121_023:0123b09": "會。當有飲食。便入精舍。見佛世尊為眾說法。",
    "T53n2121_023:0123b10": "聞法開解飢渴消除。於是世尊。遍觀眾會誰",
    "T53n2121_023:0123b11": "應得度。唯蓮華色應得道果。即說苦集滅道。",
    "T53n2121_023:0123b12": "便於坐上遠塵離垢得法眼淨。既得果已。一",
    "T53n2121_023:0123b13": "心合掌向佛而住。佛說法已。眾會各還。時蓮",
    "T53n2121_023:0123b14": "華色前禮佛足長跪合掌白言。於佛法中願",
    "T53n2121_023:0123b15": "得出家。佛即許之。告波闍波提比丘尼。汝今",
    "T53n2121_023:0123b16": "可度此女為道。即度出家受具足戒。勤行精",
    "T53n2121_023:0123b17": "進逮成羅漢。具八解脫。顏容光發倍勝於昔。",
    "T53n2121_023:0123b18": "入城乞食。一婆羅門見生染樂。心作是念。",
    "T53n2121_023:0123b19": "此比丘尼今不可得。當尋其住處方便圖之。",
    "T53n2121_023:0123b20": "後復行乞食。彼婆羅門於後逃入伏其床下。",
    "T53n2121_023:0123b21": "是日諸比丘尼。竟夜說法疲極。還房仰臥熟",
    "T53n2121_023:0123b22": "眠。於是婆羅門從床下出。作不淨行。時比丘",
    "T53n2121_023:0123b23": "尼即踊昇虛空。時婆羅門便於床上生入地",
    "T53n2121_023:0123b24": "獄出彌沙塞律第五卷。",
    "T53n2121_023:0123b25": "5 蓮華婬女見化人聞說法意解蓮華婬女見化人聞說法意解五",
    "T53n2121_023:0123b26": "佛在羅閱祇耆闍崛山。有一婬女。名曰蓮華。",
    "T53n2121_023:0123b27": "善心自生便棄世事。作比丘尼。即詣山中行",
    "T53n2121_023:0123b28": "到佛所。未至中道有流泉水。女因飲水澡手",
    "T53n2121_023:0123b29": "自觀。見其面像姿妍無比。即便念言。云何自",
    "T53n2121_023:0123c01": "棄作沙門耶。且當少時快我私情。尋即還家。",
    "T53n2121_023:0123c02": "佛知蓮華應當得度。化作婦人端正絕世。勝",
    "T53n2121_023:0123c03": "蓮華女。尋路而來。蓮華見之。心甚愛敬。即問",
    "T53n2121_023:0123c04": "化人。從何所來。夫主中外皆在何許。云何獨",
    "T53n2121_023:0123c05": "行而無將從。化人答言。從城中來欲還歸",
    "T53n2121_023:0123c06": "家。雖不相識可俱還到向泉水上。蓮華言善。",
    "T53n2121_023:0123c07": "二人俱還到泉水上。陳意委曲。化人睡臥。枕",
    "T53n2121_023:0123c08": "蓮華膝。須臾之頃忽然命絕。膖脹臭爛腹膭",
    "T53n2121_023:0123c09": "蟲出。齒落髮墮肌體解散。蓮華見之心大驚",
    "T53n2121_023:0123c10": "怖。云何好人忽便無常。此人尚爾我豈得久。",
    "T53n2121_023:0123c11": "怖當詣佛精進學道。即至佛所。五體投地作",
    "T53n2121_023:0123c12": "禮自說。佛告蓮華。女人有四事。不可恃怙。一",
    "T53n2121_023:0123c13": "者少壯會當歸老。二者強健會當歸死。三者",
    "T53n2121_023:0123c14": "六親歡娛會當別離。四者財寶積聚要當分",
    "T53n2121_023:0123c15": "散。蓮華聞法欣然解釋。得阿羅漢出蓮華女經。",
    "T53n2121_023:0123c16": "6 五百婆羅門女聞法開悟五百婆羅門女聞法開悟六",
    "T53n2121_023:0123c17": "舍衛國東南海中有臺。上有華香樹木清淨。",
    "T53n2121_023:0123c18": "有婆羅門女五百人。奉事異道意甚精進不",
    "T53n2121_023:0123c19": "知有佛。時諸女自相謂曰。我等稟形生為女",
    "T53n2121_023:0123c20": "人。從少至老為三事所鑑不得自由。命又短",
    "T53n2121_023:0123c21": "促形如幻化當復死亡。不如共至香華臺上。",
    "T53n2121_023:0123c22": "採取香華精進持齋。降屈梵天當從求願。願",
    "T53n2121_023:0123c23": "生梵天長壽不死。又得自在無有鑑忌。離諸",
    "T53n2121_023:0123c24": "罪對無復憂患。即齎供具往至臺上。採取華",
    "T53n2121_023:0123c25": "香奉事梵天。一心持齋願屈尊神。佛見其心",
    "T53n2121_023:0123c26": "應可化度。即與大眾飛昇虛空。往至臺上坐",
    "T53n2121_023:0123c27": "於樹下。諸女喜謂。是梵天自相慶慰得我所",
    "T53n2121_023:0123c28": "願矣。時一天人語諸女言。此非梵天。是三界",
    "T53n2121_023:0123c29": "最尊。號名為佛。度人無量。諸女白佛言。我等",
    "T53n2121_023:0124a01": "多垢今為女人。求離鑑撿願生梵天。佛言。",
    "T53n2121_023:0124a02": "諸女善利乃發此願。世有二事其報明審。為",
    "T53n2121_023:0124a03": "善受福為惡受殃。世間之苦天上之樂。有為",
    "T53n2121_023:0124a04": "之煩無為之寂。誰能選擇求其真者。善哉諸",
    "T53n2121_023:0124a05": "女。乃有名志。於是世尊。即說偈言。",
    "T53n2121_023:0124a06": "孰能擇地　　捨鑑取天　　誰說法句",
    "T53n2121_023:0124a07": "如擇善華　　知世坏論　　幻法忽有",
    "T53n2121_023:0124a08": "斷魔華開　　不覩死生",
    "T53n2121_023:0124a09": "諸女聞偈。願學真道為比丘尼。頭髮自墮法",
    "T53n2121_023:0124a10": "衣具足。思惟寂定。即得羅漢道出法句譬喻經第三卷。",
    "T53n2121_023:0124a11": "7 婆羅門尼請優陀夷慢不聞法婆羅門尼請優陀夷慢不聞法七",
    "T53n2121_023:0124a12": "優陀夷。往拘薩羅國。到毘紐迦亶延氏婆羅",
    "T53n2121_023:0124a13": "門尼菴羅園中住。尼諸弟子遊行採薪。至菴",
    "T53n2121_023:0124a14": "羅園中。見優陀夷坐一樹下容貌端正諸根",
    "T53n2121_023:0124a15": "寂靜。心意安諦成就第一調伏。往詣其所問",
    "T53n2121_023:0124a16": "訊退坐。時優陀夷為諸年少種種說法。勸勵",
    "T53n2121_023:0124a17": "已默然。彼諸年少聞法歡喜。擔持束薪還至",
    "T53n2121_023:0124a18": "尼所。白言和上。園中有沙門。姓瞿曇氏。極",
    "T53n2121_023:0124a19": "善說法。尼語弟子言。汝可往請明此飯食。時",
    "T53n2121_023:0124a20": "諸弟子受教往請。尊者默然。還白和上。尊者",
    "T53n2121_023:0124a21": "受請。時優陀夷夜過。著衣持鉢往詣尼舍。尼",
    "T53n2121_023:0124a22": "遙見來。敷座請坐。設種種飲食。自手供養豐",
    "T53n2121_023:0124a23": "美滿足。澡嗽洗鉢還就本座。婆羅門尼著好",
    "T53n2121_023:0124a24": "革屣。以衣覆頭別施高床。現傲慢相。語優",
    "T53n2121_023:0124a25": "陀夷言。欲有所問。寧有閑暇見答與不。答言。",
    "T53n2121_023:0124a26": "姊妹今非是時。明日弟子。復至園中採薪聽",
    "T53n2121_023:0124a27": "法。還白和上。尼復遣請食如前三反。乃至請",
    "T53n2121_023:0124a28": "法。答言非時。諸弟子言。和上尼不恭敬坐。彼",
    "T53n2121_023:0124a29": "云何說。和上尼言。若如是者更為我請。受教",
    "T53n2121_023:0124b01": "更請。供養如前。時和上尼。知食訖已。脫革",
    "T53n2121_023:0124b02": "屣上服更坐卑床。恭敬白言。欲有所問。寧",
    "T53n2121_023:0124b03": "見答不。答言。但問當為汝說。彼即問言。云何",
    "T53n2121_023:0124b04": "有說苦樂自作。復言苦樂他作。復言苦樂自",
    "T53n2121_023:0124b05": "他作。復言苦樂非自非他作。答言。姊妹阿羅",
    "T53n2121_023:0124b06": "訶說。苦樂異生。復問。其義云何。答言。彼其",
    "T53n2121_023:0124b07": "因緣生諸苦樂。復言。我今問汝。隨意答我。有",
    "T53n2121_023:0124b08": "眼不。答言有。有色不。答言有。有眼識眼觸觸",
    "T53n2121_023:0124b09": "因緣生受內覺若苦若樂不苦不樂不。答言",
    "T53n2121_023:0124b10": "如是。優陀夷言。此是阿羅訶說。從其因緣生",
    "T53n2121_023:0124b11": "於苦樂。尊者說是法時。婆羅門尼遠塵離垢",
    "T53n2121_023:0124b12": "得法眼淨。從坐起正衣服。恭敬合掌白尊者",
    "T53n2121_023:0124b13": "言。我今日超入決定。我從今日歸依佛法僧。",
    "T53n2121_023:0124b14": "盡壽依三寶出憂陀夷坐樹寂靜調伏經。",
    "T53n2121_023:0124b15": "8 差摩蓮華遇強暴人脫眼獲免差摩蓮華遇強暴人脫眼獲免八",
    "T53n2121_023:0124b16": "昔舍衛城。名拘薩國。有諸放逸淫亂之眾。",
    "T53n2121_023:0124b17": "專為凶惡。時國中諸比丘尼。樹下精專思",
    "T53n2121_023:0124b18": "惟正道不捨心懷。比丘尼中智慧第一。名曰",
    "T53n2121_023:0124b19": "差摩。神足第一。名蓮華鮮。各有德行威神巍",
    "T53n2121_023:0124b20": "巍。時天小熱俱行洗浴。詣流水側。凶眾遙見",
    "T53n2121_023:0124b21": "即生惡心。婬意隆崇欲以犯之。候比丘尼。適",
    "T53n2121_023:0124b22": "脫衣被入水洗浴。尋前掣衣持著遠處。欲牽",
    "T53n2121_023:0124b23": "犯之。時比丘尼愴然愍之。因脫兩眼著其掌",
    "T53n2121_023:0124b24": "中。以示諸逆。卿所愛我。唯愛面色。已盲無",
    "T53n2121_023:0124b25": "目。何所可好。復示腹胃。身體五藏手脚各",
    "T53n2121_023:0124b26": "異。棄在一面。謂凶眾言。好為何在。逆凶見",
    "T53n2121_023:0124b27": "此。忽然恐怖。知世無常三界如寄。其身化成",
    "T53n2121_023:0124b28": "骨血不淨。無可貪著。尋還衣被。稽首悔過所",
    "T53n2121_023:0124b29": "作無狀。返逆無義願捨其殃。長跪叉手各受",
    "T53n2121_023:0124c01": "五戒。將至佛所。稽首于地。自責其罪出生經第四卷又出",
    "T53n2121_023:0124c02": "毘尼。",
    "T53n2121_023:0124c03": "9 毘低羅先慳貪從佛受化悟道毘低羅先慳貪從佛受化悟道九",
    "T53n2121_023:0124c04": "須達長者有一老母。名毘低羅。勤謹家業掌",
    "T53n2121_023:0124c05": "執庫藏一切委之。須達長者。請佛及僧供給",
    "T53n2121_023:0124c06": "所須。看病比丘多所求索。老母慳貪瞋佛法",
    "T53n2121_023:0124c07": "僧。而作是言。我家長者愚癡迷惑。受沙門術",
    "T53n2121_023:0124c08": "求乞無厭何道之有。作是語已復發惡願。何",
    "T53n2121_023:0124c09": "時當得不聞佛法僧名。末利夫人聞之。而作",
    "T53n2121_023:0124c10": "是言。云何須達如好蓮華。而立四毒蛇。即勅",
    "T53n2121_023:0124c11": "須達。遣汝婦來。婦到。語言。汝家老婢。惡口",
    "T53n2121_023:0124c12": "誹謗何不驅擯。婦言。佛出多所潤益。何況老",
    "T53n2121_023:0124c13": "婢。夫人聞已心大歡喜。我欲請佛。汝遣婢來。",
    "T53n2121_023:0124c14": "明日佛到。長者遣婢。持滿瓶金摩尼珠蓋。",
    "T53n2121_023:0124c15": "勸助王家供養眾僧。時佛入門。老婢見已心",
    "T53n2121_023:0124c16": "生不喜。即時欲退從狗竇出。狗竇及四方小",
    "T53n2121_023:0124c17": "巷一時閉塞。唯正路開。老母覆面以扇。佛在",
    "T53n2121_023:0124c18": "其前。令扇如鏡無所障礙。迴頭四顧悉皆見",
    "T53n2121_023:0124c19": "佛。低頭伏地及手十指皆化為佛。老母見佛",
    "T53n2121_023:0124c20": "及諸譬喻。除却八十萬億。雖不起信猶能却",
    "T53n2121_023:0124c21": "生死之罪。佛見身異。婢走還家入木籠中。",
    "T53n2121_023:0124c22": "白㲲纏頭畏復見佛。佛言。此婢罪重於佛無",
    "T53n2121_023:0124c23": "緣。羅睺羅與其有大緣。當令化之。時羅睺",
    "T53n2121_023:0124c24": "羅承佛威神。入如意定。化身作轉輪聖王。千",
    "T53n2121_023:0124c25": "二百五十比丘化為千子。阿難為典藏臣。難",
    "T53n2121_023:0124c26": "陀為主兵臣。七寶四兵皆悉具足。時金輪寶",
    "T53n2121_023:0124c27": "在虛空中。乘蓮華臺。徑往須達大長者家。夜",
    "T53n2121_023:0124c28": "叉唱言。聖王出世。擯諸惡人。宣揚善法。老母",
    "T53n2121_023:0124c29": "聞已心大歡喜。聖王出者有如意珠。無所求",
    "T53n2121_023:0125a01": "索此當可言。爾時聖王撞鍾鳴鼓乘大寶輿。",
    "T53n2121_023:0125a02": "至須達家。老母見已甚大歡喜。聖王出世多",
    "T53n2121_023:0125a03": "所潤益識別善惡必當不為。沙門所惑從木",
    "T53n2121_023:0125a04": "籠出。敬禮聖王。聖王即遣主寶藏臣。往至女",
    "T53n2121_023:0125a05": "所告。姊妹汝宿有福應。王者相聖王。今者",
    "T53n2121_023:0125a06": "欲以姊妹為玉女寶。老母白言。我身卑賤猶",
    "T53n2121_023:0125a07": "如糞穢。聖王顧問喜慶無量。何所堪任應玉",
    "T53n2121_023:0125a08": "女寶。若見念者。勅我大家。放我令脫。所賜",
    "T53n2121_023:0125a09": "已多。爾時聖王。告須達言。卿家老女眾相巍",
    "T53n2121_023:0125a10": "巍。吾今欲以充玉女寶。須達白言。唯命是",
    "T53n2121_023:0125a11": "從。願上大王。老婢聞放喜悅非恒。聖王即便",
    "T53n2121_023:0125a12": "以如意珠照耀女面令女自見。如玉女寶。倍",
    "T53n2121_023:0125a13": "大歡喜。而作是言。諸沙門等高談大語。自言",
    "T53n2121_023:0125a14": "有道無一効驗。聖王出世弘利處多。令我老",
    "T53n2121_023:0125a15": "弊如玉女寶。作是語已五體投地禮於聖王。",
    "T53n2121_023:0125a16": "時典藏臣。宣王優令。開十善法。女聞十善心",
    "T53n2121_023:0125a17": "大歡喜。即作是言。聖王所說。義無不善。為王",
    "T53n2121_023:0125a18": "作禮悔過自責。心既調伏。時羅睺羅還復本",
    "T53n2121_023:0125a19": "身。老母舉頭。見千二百五十比丘。即作此言",
    "T53n2121_023:0125a20": "佛法清淨不捨眾生。如我弊惡猶尚化度。作",
    "T53n2121_023:0125a21": "是語已。求受五戒。時羅睺羅。為說三歸受",
    "T53n2121_023:0125a22": "五戒法。母聞此法。未舉頭頃成須陀洹。時羅",
    "T53n2121_023:0125a23": "睺羅。將此老母詣祇陀林。到已見佛。歡喜合",
    "T53n2121_023:0125a24": "掌作禮懺悔。求佛出家。佛告羅睺汝將此母",
    "T53n2121_023:0125a25": "詣憍曇彌。未至中間。羅睺羅。為說苦空非常",
    "T53n2121_023:0125a26": "無我等法。老母聞已。頭髮自落成比丘尼。三",
    "T53n2121_023:0125a27": "明六通具八解脫。波斯匿王。末利夫人。心大",
    "T53n2121_023:0125a28": "歡喜白言。世尊。如此老母。宿有何罪。復何福",
    "T53n2121_023:0125a29": "慶。得羅漢道。佛告。大王。過去劫時。有佛世",
    "T53n2121_023:0125b01": "尊。名寶蓋燈王。彼佛滅後於像法中。王名",
    "T53n2121_023:0125b02": "雜寶花光。其王有子。名曰快見。求欲出家。父",
    "T53n2121_023:0125b03": "即聽許。王子到僧坊中。求欲出家。時有比丘。",
    "T53n2121_023:0125b04": "聰明多智深解實相。受為弟子。復有比丘。名",
    "T53n2121_023:0125b05": "德花光。善說法要誘進初學。王子比丘雖復",
    "T53n2121_023:0125b06": "出家。猶懷憍慢。和上為說甚深妙法般若",
    "T53n2121_023:0125b07": "波羅蜜大空之義。王子聞已謬解邪說。比丘",
    "T53n2121_023:0125b08": "滅後即作此言。我大和上空無智慧。但能讚",
    "T53n2121_023:0125b09": "歎虛無空事。願我後生不樂見也。我阿闍梨",
    "T53n2121_023:0125b10": "智慧辯才願於此生為善知識。王子比丘作",
    "T53n2121_023:0125b11": "是語已。法說非法非法說法。教諸徒眾。皆行",
    "T53n2121_023:0125b12": "邪見。雖持禁戒威儀不缺。以謬解故命終之",
    "T53n2121_023:0125b13": "後。如射箭頃墮阿鼻獄。八十億劫恒受大苦。",
    "T53n2121_023:0125b14": "出為貧賤人。聾癡無目。為人婢使。爾時和上",
    "T53n2121_023:0125b15": "即我身是。時阿闍梨者羅睺羅是。王子比丘",
    "T53n2121_023:0125b16": "此老母是出觀佛三昧經第六卷。",
    "T53n2121_023:0125b17": "10 婆四吒母喪子發狂聞法得道婆四吒母喪子發狂聞法得道十",
    "T53n2121_023:0125b18": "有婆四吒婆羅門。母有六子。相續命終念子",
    "T53n2121_023:0125b19": "發狂。裸形被髮隨路而走。遙見世尊即得本",
    "T53n2121_023:0125b20": "心。慚愧羞恥斂身蹲坐。佛告阿難。取汝欝多",
    "T53n2121_023:0125b21": "羅僧與著聽法。阿難與衣著。至佛前稽首禮",
    "T53n2121_023:0125b22": "佛。佛為說法示教利喜。受三自歸成優婆",
    "T53n2121_023:0125b23": "夷。歡喜而去。其第七子後時命終。都不啼哭。",
    "T53n2121_023:0125b24": "持夫以偈問言。",
    "T53n2121_023:0125b25": "諸子先命終　　汝念生憂惱",
    "T53n2121_023:0125b26": "晝夜不飲食　　乃至發狂亂",
    "T53n2121_023:0125b27": "今喪第七子　　而獨不生憂",
    "T53n2121_023:0125b28": "婦言。兒孫無量數　　因緣和合生",
    "T53n2121_023:0125b29": "長夜遷過去　　我與君亦然",
    "T53n2121_023:0125c01": "彼所生處處　　更互相殘食",
    "T53n2121_023:0125c02": "若知生要者　　何足復為憂",
    "T53n2121_023:0125c03": "我已識出離　　是故不復惱",
    "T53n2121_023:0125c04": "夫言。是法未曾聞　　而今聞汝說",
    "T53n2121_023:0125c05": "何處聞正法　　而不憂念子",
    "T53n2121_023:0125c06": "婦言。今日等正覺　　永離一切苦",
    "T53n2121_023:0125c07": "說苦習滅道　　安隱趣涅槃",
    "T53n2121_023:0125c08": "我已知正法　　能開為子憂",
    "T53n2121_023:0125c09": "夫言。我今亦當往　　彌絺菴羅園",
    "T53n2121_023:0125c10": "從彼世尊所　　求開憂子苦",
    "T53n2121_023:0125c11": "婦言。當觀等正覺　　柔濡金色身",
    "T53n2121_023:0125c12": "不調者能調　　廣度一切人",
    "T53n2121_023:0125c13": "夫往見佛。佛說偈言。",
    "T53n2121_023:0125c14": "苦習滅道　　弗向涅槃",
    "T53n2121_023:0125c15": "彼即見法　　成無等間",
    "T53n2121_023:0125c16": "聞法意解從佛出家。獨靜思惟成阿羅漢。婦",
    "T53n2121_023:0125c17": "及女孫陀槃梨。悉亦出家究竟苦邊出雜阿含經第三",
    "T53n2121_023:0125c18": "十四卷。",
    "T53n2121_023:0125c19": "11 孤獨母女為王所納出家悟道孤獨母女為王所納出家悟道十一",
    "T53n2121_023:0125c20": "舍衛城。有孤獨母人。自生一女。年始十七。顏",
    "T53n2121_023:0125c21": "容端嚴衣不蔽形。母乞食自連。女貞賢明",
    "T53n2121_023:0125c22": "達。博讀經書守節不出門戶。居近王道而心",
    "T53n2121_023:0125c23": "願𡣪王。又願事神如佛。王出行國內。見烏在",
    "T53n2121_023:0125c24": "貧女門上鳴。王便舉弓射烏。烏持王箭走入",
    "T53n2121_023:0125c25": "女家。王傍人追烏入舍。女不出面。但拔箭放",
    "T53n2121_023:0125c26": "烏授箭擲外。王人見指知之非凡。却後年中。",
    "T53n2121_023:0125c27": "王第一夫人卒。娉求夫人。無應相者。廣訪人",
    "T53n2121_023:0125c28": "間。左右白言。前時射烏窮獨母女。年十六七",
    "T53n2121_023:0125c29": "雖不見面。瞻手聞聲似是貴人。王便往視呼",
    "T53n2121_023:0125c30": "將俱來。使相師占之使到女門直入其內。女",
    "T53n2121_023:0126a01": "母不在唯獨女住。使呼女出三呼不應。使",
    "T53n2121_023:0126a02": "曰。貧家女出來。女應曰。才不才各一家子。",
    "T53n2121_023:0126a03": "卿是何人唐突我舍。急出門外。使人曰。國",
    "T53n2121_023:0126a04": "王遣我呼汝。汝小家子何敢爾耶。女曰。國王",
    "T53n2121_023:0126a05": "何事使汝來。若求我作婢者。我家不犯王法。",
    "T53n2121_023:0126a06": "若求我作婦者。汝曹則是我給使。何敢輕易",
    "T53n2121_023:0126a07": "貧門。乘勢蹜突迫愶女人。女人雖微。自有",
    "T53n2121_023:0126a08": "宿命不為威屈。汝曹啟王。使人敢應。具以",
    "T53n2121_023:0126a09": "啟王。王便勅百官。嚴駕備具禮儀。從五百",
    "T53n2121_023:0126a10": "婇女而往迎之。使者齎持謁敬牛羊猪酒納",
    "T53n2121_023:0126a11": "娉之饌。使者乘皂蓋之車。五馬引御以迎",
    "T53n2121_023:0126a12": "女。前導精兵十萬。從車千乘。細馬萬匹。散從",
    "T53n2121_023:0126a13": "十二萬人。鳴鍾伐鼓聲動天地。觀者無數往",
    "T53n2121_023:0126a14": "到女門。使者下車前通謁敬。女敬令曰。謝",
    "T53n2121_023:0126a15": "使者及諸百官吏民。大小勞屈道路。孤貧之",
    "T53n2121_023:0126a16": "女鄙賤不遺。遠煩官屬侍從。抂屈辱王重",
    "T53n2121_023:0126a17": "命。女以寒賤誤以宿福。當王階殿自揆醜陋。",
    "T53n2121_023:0126a18": "德無女儀。容無桃華優曇之色。聲無絃管入",
    "T53n2121_023:0126a19": "耳之聽。智無神聖大人之明。識無聖人萬里",
    "T53n2121_023:0126a20": "之見。身無紫金光潤之澤。氣無栴檀香麝之",
    "T53n2121_023:0126a21": "芳。言無忠和仁善之美。行無進退高下之節。",
    "T53n2121_023:0126a22": "謬忝王命徒勞觀者。使者及百官無不累息。",
    "T53n2121_023:0126a23": "語諸婇女。汝曹薄福墮此卑役。自今以往相",
    "T53n2121_023:0126a24": "與從事。宜各正心修善為行。莫犯王儀。五百",
    "T53n2121_023:0126a25": "婇女皆應唯諾。又呼二千五百青衣。語之曰。",
    "T53n2121_023:0126a26": "人無貴賤道在者尊。汝等皆善人之子。古今",
    "T53n2121_023:0126a27": "之變處在卑微。莫以自卑當務為善。僉曰奉",
    "T53n2121_023:0126a28": "教。百官前進王禮。黃金千󰉔。白銀二千󰉔。",
    "T53n2121_023:0126a29": "華瑞瓔珞水精琉璃。明月神珠珊瑚琥珀。白",
    "T53n2121_023:0126b01": "素千匹御縑千匹。綺繒綿羅朱繡紫綠。素黃",
    "T53n2121_023:0126b02": "赤白羅縠之衣。栴檀之香種種千匹。百官進",
    "T53n2121_023:0126b03": "衣百領夫人服飾。女便受之嚴莊已辦。出拜",
    "T53n2121_023:0126b04": "上位。百官見之莫不歡喜。皆稱萬歲國必大",
    "T53n2121_023:0126b05": "平。得我百姓萬民之母。婇女青衣親近附之",
    "T53n2121_023:0126b06": "如子得母。攝衣上車車為端安。馬為調御天",
    "T53n2121_023:0126b07": "為清明。白象雲集相追悲鳴。百官臣民皆",
    "T53n2121_023:0126b08": "言。天人來下國必保安。到王宮門自然開闢。",
    "T53n2121_023:0126b09": "五百侍從入宮下車。宮中自然生五色之光。",
    "T53n2121_023:0126b10": "殿上晃耀內外照明。入殿拜王。王見驚悚不",
    "T53n2121_023:0126b11": "知。下座答之。大夫人朝王。百拜跪如流水。自",
    "T53n2121_023:0126b12": "跪自起百拜乃止。王長跪答之。教令宮內。柔",
    "T53n2121_023:0126b13": "和仁善不傷他意。王愛敬之。徐言少語語必",
    "T53n2121_023:0126b14": "合義。內外敬伏。入宮七日七夜不寢不寐。與",
    "T53n2121_023:0126b15": "諸夫人婇女共相娛樂。王意欲見之。夫人意",
    "T53n2121_023:0126b16": "貞心潔不在濁穢。本意清淨不與王語。又不",
    "T53n2121_023:0126b17": "相見。王曰。室家之義夫婦之分。以恩愛為親。",
    "T53n2121_023:0126b18": "夫人入宮七日七夜。而不相見。其意云何。以",
    "T53n2121_023:0126b19": "為法乎。夫人使婇女答王曰。本生有二願。",
    "T53n2121_023:0126b20": "今已得一。未得一也。故未相見。王曰。已得何",
    "T53n2121_023:0126b21": "等。未得何等。夫人答曰。我少小結願。使婿如",
    "T53n2121_023:0126b22": "國王事神如佛。王曰。可一相見。後當為往呼",
    "T53n2121_023:0126b23": "佛。夫人曰不也。未得見佛。終不與王相見。王",
    "T53n2121_023:0126b24": "大怒曰。汝本寒賤乞人種。何敢違萬乘之",
    "T53n2121_023:0126b25": "意。夫人曰。婦人繫命於夫婿耳。東西唯命。我",
    "T53n2121_023:0126b26": "有宿誓不可負也。王者雖尊。不得抂問無辜",
    "T53n2121_023:0126b27": "之人。王曰。吾萬乘之主。犯者便誅。豈問抂直。",
    "T53n2121_023:0126b28": "夫人曰。王者百姓父母。斷截當以道理。何得",
    "T53n2121_023:0126b29": "自喜自怒。凡夫所不行。豈況國王耶。王曰。從",
    "T53n2121_023:0126c01": "吾心者原。不從者誅。夫人曰。女人亦有微心。",
    "T53n2121_023:0126c02": "得從心者乃相見耳。不得從心者。終不相見。",
    "T53n2121_023:0126c03": "王曰。奈何請之耶。夫人曰。佛在我國請之必",
    "T53n2121_023:0126c04": "來。王曰。恐百官笑人耳。夫人曰。王請佛入宮。",
    "T53n2121_023:0126c05": "上殿百官自當歡喜。世世受福不為笑王也。",
    "T53n2121_023:0126c06": "王曰。大善。即日勅厨作十萬人饌具。遣侍女",
    "T53n2121_023:0126c07": "白夫人言。請佛作十萬人饌已具。可往請佛。",
    "T53n2121_023:0126c08": "夫人曰。婦人唯命是從。請佛之義大王宜自",
    "T53n2121_023:0126c09": "抂車騎。暫往與佛相見深恭敬之。王曰。我請",
    "T53n2121_023:0126c10": "我自往。卿請卿自往。吾不往也。夫人言。王者",
    "T53n2121_023:0126c11": "尊貴是妾之夫。女人之力不如王者之微言。",
    "T53n2121_023:0126c12": "王抂威暫往與佛相見。不者非大王家人也。",
    "T53n2121_023:0126c13": "未有夫婦室家之義。故自他人耳。王曰。夫婦",
    "T53n2121_023:0126c14": "未成則無分義在卿意耳。夫人默默不言。光",
    "T53n2121_023:0126c15": "輝暐曄顏色非凡。王疑夫人恐欲自殺。或",
    "T53n2121_023:0126c16": "恐突去。勅內外游徼司候。備衛吏兵關閉",
    "T53n2121_023:0126c17": "宮門。步羅相連飛鳥不得度。宮內婇女展轉",
    "T53n2121_023:0126c18": "相次使針不得下。夫人知王意不往請佛。及",
    "T53n2121_023:0126c19": "不信夫人。夫人便於殿上化滅。身體了無所",
    "T53n2121_023:0126c20": "見。婇女千人并七十一夫人。皆驚相視分布",
    "T53n2121_023:0126c21": "求索。內外羅落了無所見。王大慚怖銜泣而",
    "T53n2121_023:0126c22": "起。王曰。奈何奈何。我剛直所致追以為恨。以",
    "T53n2121_023:0126c23": "何方便而使之還。第二夫人白王言。大夫人。",
    "T53n2121_023:0126c24": "非我凡庶小人輩也。王應當稱隨其意。而忽",
    "T53n2121_023:0126c25": "拒逆喜怒惡言待之。此乃天人。王令去大夫",
    "T53n2121_023:0126c26": "人者。我曹等七十一人。何所依恃耶。婇女",
    "T53n2121_023:0126c27": "青衣皆悉啼哭。如有死者。公卿男女亦皆悲",
    "T53n2121_023:0126c28": "怨。今我國中誰所依怙。百鳥嘯鳴天地大動。",
    "T53n2121_023:0126c29": "王感激欲死。向天大息泣落如雨。民人不",
    "T53n2121_023:0127a01": "修事業市里空廢。十十五五相隨悲哀。七日",
    "T53n2121_023:0127a02": "七夜王安臥絕穀不食。第二夫人曰。且當暫",
    "T53n2121_023:0127a03": "與佛相見。并請俱來。王到佛所頭面為禮。白",
    "T53n2121_023:0127a04": "佛言。我是阿祇羅奈國王何迦達留。如是者",
    "T53n2121_023:0127a05": "三須逋替禮敬。連務國事不待日夕。佛言。",
    "T53n2121_023:0127a06": "國事勞擾眾猥煩惱誠抂神思。吏民境界平",
    "T53n2121_023:0127a07": "安不乎。王曰。皆受佛恩。唯願抂屈。暫臨",
    "T53n2121_023:0127a08": "鄙解。佛默然。須臾佛到殿上。大夫人。與諸",
    "T53n2121_023:0127a09": "夫人婇女三千五百七十一人俱為佛作禮。",
    "T53n2121_023:0127a10": "王初未見夫人。婇女亦不見。唯佛自見。王",
    "T53n2121_023:0127a11": "與佛作禮畢心愁不歡。佛語王言。所求大夫",
    "T53n2121_023:0127a12": "人者。正此人是也。王見歡喜。百官夫人婇",
    "T53n2121_023:0127a13": "女大小皆亦歡喜。王設飲食。食畢佛大呪",
    "T53n2121_023:0127a14": "願。各求心中所欲。王白佛言。我大夫人。本貧",
    "T53n2121_023:0127a15": "賤孤獨母之女。今為大夫人。復能滅身幻化",
    "T53n2121_023:0127a16": "如是。有何罪福致斯。尊貴在一人之上。得為",
    "T53n2121_023:0127a17": "百姓之母。仁德賢慈言語柔軟不傷人意。隱",
    "T53n2121_023:0127a18": "形七日人鬼神龍不知其所。佛告言。大夫人。",
    "T53n2121_023:0127a19": "昔為大迦羅越。財富無數慳貪不施。故今",
    "T53n2121_023:0127a20": "貧窮。迦羅越性好婬妷。樂與女人從事。今",
    "T53n2121_023:0127a21": "故墮女人中。又樂與明經道士遊。學故有智",
    "T53n2121_023:0127a22": "慧。已見五百佛。今得值我。昔與王為善知識。",
    "T53n2121_023:0127a23": "故得為夫婦。大夫人先世事五百佛。但持心",
    "T53n2121_023:0127a24": "不堅。嬈惱世人故墮女人中。大夫人却後三",
    "T53n2121_023:0127a25": "十九劫。當得作佛。王亦以七生天上。七生世",
    "T53n2121_023:0127a26": "間。王生天時。大夫人為天女。侍王左右。常得",
    "T53n2121_023:0127a27": "王意。王與大夫人結願俱死。生生相隨俱為",
    "T53n2121_023:0127a28": "解脫。王自憍奢制意喜怒。一切不復更見也。",
    "T53n2121_023:0127a29": "王心大歡喜。即得阿惟越致道。便授王五",
    "T53n2121_023:0127b01": "戒。夫人婇女大小公卿百官舉國人民皆奉",
    "T53n2121_023:0127b02": "五戒。大夫人前受十戒。歲三齋。月六齋。與後",
    "T53n2121_023:0127b03": "宮婇女三千五百七十一人。從事相率為善。",
    "T53n2121_023:0127b04": "王正教寬弘國致太平。興立塔寺皆以七寶。",
    "T53n2121_023:0127b05": "更相尊敬內外無別離之心。人民死皆以壽",
    "T53n2121_023:0127b06": "終。王大夫人覺意念世無常。人晝夜婬妷恩",
    "T53n2121_023:0127b07": "愛無明濁穢。生無賢名。死為不淨之鬼。便長",
    "T53n2121_023:0127b08": "歎易服敗狀亂頭。前白王言。天下一切無常",
    "T53n2121_023:0127b09": "皆當歸死。王所以貪我者。為我年少顏色肌",
    "T53n2121_023:0127b10": "膚滑澤氣息香潔。是皆非常皆當歸死。夫婦",
    "T53n2121_023:0127b11": "合會略無可奇是皆不淨。恩愛於此當有老",
    "T53n2121_023:0127b12": "病。至來無期誰當為我却之者哉。我今愁怖",
    "T53n2121_023:0127b13": "災害卒至不可得脫。一切貴賤因此一事。皆",
    "T53n2121_023:0127b14": "當膖脹臭處不淨。空愛惜之夫復何益。王自",
    "T53n2121_023:0127b15": "思惟。男女合會有何可奇。我言真諦非不及",
    "T53n2121_023:0127b16": "事。王言。卿是天人種。所言不妄也。皆得事體",
    "T53n2121_023:0127b17": "無不可者。國人男女大小皆相恃賴。唯復照",
    "T53n2121_023:0127b18": "察留念也。大夫人言。我是女人。不得自制故",
    "T53n2121_023:0127b19": "以啟王。大王可相發遣以副宿命之本願。王",
    "T53n2121_023:0127b20": "言。我年欲老。雖有諸夫人婇女小兒輩。無",
    "T53n2121_023:0127b21": "一人可我意者。卿當卒我餘年。終亡之後當",
    "T53n2121_023:0127b22": "以後事相付。太子尚小。奈何當相捨去。至何",
    "T53n2121_023:0127b23": "所耶。夫人言。我生死無常厭是變化。欲從佛",
    "T53n2121_023:0127b24": "求作沙門。王言。卿是一國之母為上夫人。諸",
    "T53n2121_023:0127b25": "國夫人宮內婇女大小皆恃賴卿。卿奈何忽",
    "T53n2121_023:0127b26": "規立此計。遠近士夫聞之不當笑人如此沙",
    "T53n2121_023:0127b27": "門輩非卿夫人種所志作也宜更計之。夫人",
    "T53n2121_023:0127b28": "言。十方諸佛皆從沙門中來。佛迦沙王。捨",
    "T53n2121_023:0127b29": "九十九小國夫人婇女八九千人。求作沙門。",
    "T53n2121_023:0127c01": "前後男女求作沙門者不少。非獨我一女人",
    "T53n2121_023:0127c02": "也。王以恩愛貪欲華色愛惜我身。我身皆膿",
    "T53n2121_023:0127c03": "血惡露不淨。女人難與從事。人有與女人從",
    "T53n2121_023:0127c04": "事無不墮罪中者。女人之身熱於湯火。燒炙",
    "T53n2121_023:0127c05": "於人令墮重罪。千劫不脫。我前世亦為男子。",
    "T53n2121_023:0127c06": "但坐與女人從事。恩愛多故去男為女。女人",
    "T53n2121_023:0127c07": "可畏。王不覺耳。",
    "T53n2121_023:0127c08": "王意不能與女人相離者。夫人婇女故三千",
    "T53n2121_023:0127c09": "餘人足相娛樂。王意宜發遣無令愁惱也。我",
    "T53n2121_023:0127c10": "作沙門死死不止。王當相勸不宜相割。王",
    "T53n2121_023:0127c11": "曰。卿若爾者我用國為。夫人言。王能知無常",
    "T53n2121_023:0127c12": "者是王上願。國土王位百官婇女珍寶宮城",
    "T53n2121_023:0127c13": "皆非王有。王有身體骸骨頭腦五藏。皆當分",
    "T53n2121_023:0127c14": "散。何所愛惜乎。王言。今日聽卿一人耳。恐我",
    "T53n2121_023:0127c15": "夫人婇女相追俱去。夫人言。各有宿命福",
    "T53n2121_023:0127c16": "力。非人所止。悉加刀杖事應當爾。終不得",
    "T53n2121_023:0127c17": "止。正希我身得發遣耳。王當以恩愛慰愍諸",
    "T53n2121_023:0127c18": "人。自當親近附王。王言。此諸人慕樂卿德。我",
    "T53n2121_023:0127c19": "一男子何能善意周遍此耶。我唯恃卿當為",
    "T53n2121_023:0127c20": "正御。卿今捨我。此諸女人持刀斬殺乃當畏",
    "T53n2121_023:0127c21": "我。夫人言。不也。女人以男子為正耳。王留意",
    "T53n2121_023:0127c22": "近之仍當自安。王言。在卿耳。夫人便呼諸夫",
    "T53n2121_023:0127c23": "人婇女三千人。諫謂之言。卿諸女人。善親",
    "T53n2121_023:0127c24": "近大王威尊致貴莫得輕慢。我今與卿等",
    "T53n2121_023:0127c25": "別。各自努力勤意朝夕。親奉經法加於精進。",
    "T53n2121_023:0127c26": "願我早得佛道。當還相度。諸夫人婇女便舉",
    "T53n2121_023:0127c27": "聲大哭。聞忉利天。帝釋即下授與袈裟。自然",
    "T53n2121_023:0127c28": "著身髮便墮地。授五百戒為比丘尼。夫人婇",
    "T53n2121_023:0127c29": "女皆大歡喜。帝釋復授袈裟食器為沙門。王",
    "T53n2121_023:0128a01": "得知足晏然不怒。忻然大笑曰。諸賢者功德",
    "T53n2121_023:0128a02": "巍巍豈不快也。即得道跡王還宮內。意甚罔",
    "T53n2121_023:0128a03": "罔。出呼太子以國委之。王便願言。我今欲作",
    "T53n2121_023:0128a04": "沙門誰知我者。帝釋便剃王頭。袈裟著身應",
    "T53n2121_023:0128a05": "器自具。便隨佛去。十二小國王。皆捨國付太",
    "T53n2121_023:0128a06": "子。隨王作沙門。一時同得阿羅漢道。阿迦達",
    "T53n2121_023:0128a07": "留者我身是。大夫人者瞿夷是出貧女為國王夫人經。",
    "T53n2121_023:0128a08": "12 尸利摩忘飢贍僧尸利摩忘飢贍僧十二",
    "T53n2121_023:0128a09": "佛住毘善離。語諸比丘。我聞尼中福德第一",
    "T53n2121_023:0128a10": "者。有尸利摩。時世飢饉乞食難得。時尸利摩",
    "T53n2121_023:0128a11": "比丘尼入城乞食。見比丘即問言。尊者得食",
    "T53n2121_023:0128a12": "不。比丘即以空鉢示之。便持己鉢中食與比",
    "T53n2121_023:0128a13": "丘。比丘得食還精舍。喚餘比丘共食。諸比丘",
    "T53n2121_023:0128a14": "問言。長老何處得是好食。答言。尸利摩比丘",
    "T53n2121_023:0128a15": "尼邊得。諸比丘聞已各各往索。如是次第乃",
    "T53n2121_023:0128a16": "至五百比丘。盡皆得食。然後自求。日時已過。",
    "T53n2121_023:0128a17": "失食還到精舍。明日晨朝。諸比丘復著衣持",
    "T53n2121_023:0128a18": "鉢。至比丘尼精舍門立。比丘尼見已即入。語",
    "T53n2121_023:0128a19": "尸利摩言。諸比丘今在門外相待。尸利摩聞",
    "T53n2121_023:0128a20": "已語弟子。取衣鉢來。我為諸上尊乞食。如",
    "T53n2121_023:0128a21": "是次第供給五百人已然後自求。日時復過",
    "T53n2121_023:0128a22": "失食而還。至第三日亦復如是。乃至次第供",
    "T53n2121_023:0128a23": "給五百人。唯一人未得。此比丘隨尸利摩後",
    "T53n2121_023:0128a24": "入一家。以先三日失食故。身體虛羸迷悶倒",
    "T53n2121_023:0128a25": "地出僧祇律二十一卷十誦四分並同。",
    "T53n2121_023:0128a26": "13 暴志前生為鼈婦暴志前生為鼈婦十三",
    "T53n2121_023:0128a27": "有暴志比丘尼者。反懷惡信謗佛毀僧。佛言。",
    "T53n2121_023:0128a28": "不但今世。過去無數劫時。一獼猴王居在林",
    "T53n2121_023:0128a29": "樹食果飲水。時念一切蚑行喘息人物之類。",
    "T53n2121_023:0128b01": "皆欲令度使至無為。時有一鼈以為知友。鼈",
    "T53n2121_023:0128b02": "數往來到獼猴所。飲食言談說正義理。其婦",
    "T53n2121_023:0128b03": "見之。謂有婬盪問。夫為何所至。答曰。吾與",
    "T53n2121_023:0128b04": "獼猴共結親友。甚聰明智慧又曉義理。婦猶",
    "T53n2121_023:0128b05": "不信。因便佯病。困劣著地治不肯差。謂夫",
    "T53n2121_023:0128b06": "言。吾病甚重。得卿所親獼猴肝。乃當活耳。夫",
    "T53n2121_023:0128b07": "答曰。吾寄身託命。云何以活卿耶。婦曰。夫婦",
    "T53n2121_023:0128b08": "同共一體不念相濟。反為獼猴夫敬重婦。往",
    "T53n2121_023:0128b09": "請獼猴共食。獼猴答曰。吾家陸地。卿在水中。",
    "T53n2121_023:0128b10": "安得相從。鼈曰。吾當負卿。獼猴從之負到中",
    "T53n2121_023:0128b11": "道語獼猴言。婦病須卿肝。獼猴曰。何不早道。",
    "T53n2121_023:0128b12": "吾肝掛樹不齎將來。從還取肝乃相從耳。便",
    "T53n2121_023:0128b13": "還樹上跳梁歡喜。鼈問曰。卿應取肝來。到",
    "T53n2121_023:0128b14": "我家去。反更跳梁何耶。獼猴答曰。天下至",
    "T53n2121_023:0128b15": "愚無過於汝。共為親友寄身託命。還欲見危。",
    "T53n2121_023:0128b16": "鼈婦暴志是。鼈調達是。獼猴王我是出鼈獼猴經。",
    "T53n2121_023:0128b17": "14 暴志謗佛暴志謗佛十四",
    "T53n2121_023:0128b18": "佛遊舍衛祇國。波斯匿王。請佛及僧。宮中設",
    "T53n2121_023:0128b19": "飯。欲詣王宮。有比丘尼。名暴志。木盔繫腹",
    "T53n2121_023:0128b20": "似如懷妊。因索佛衣。汝為我夫從得有身。",
    "T53n2121_023:0128b21": "不給衣食此事云何。時諸大眾人天釋梵四",
    "T53n2121_023:0128b22": "王諸天鬼神。及國人民莫不驚惶。佛為一切",
    "T53n2121_023:0128b23": "三界之尊。其心清淨過於摩尼。智慧之明超",
    "T53n2121_023:0128b24": "於日月。獨步三世無能逮者。降伏諸邪。九十",
    "T53n2121_023:0128b25": "六種莫不歸伏。道德巍巍不可為喻。虛空無",
    "T53n2121_023:0128b26": "形不可污染。佛心過彼無有等侶。此比丘尼",
    "T53n2121_023:0128b27": "既佛弟子。云何懷惡欲謗如來。佛見眾心欲",
    "T53n2121_023:0128b28": "為決疑仰瞻上方。時天帝釋尋時來下。化作",
    "T53n2121_023:0128b29": "一鼠齧繫盔繩。盔即墮地。眾會覩之。瞋喜",
    "T53n2121_023:0128c01": "交集怪之所以。時國王瞋。此比丘尼棄家遠",
    "T53n2121_023:0128c02": "業為佛弟子。既不能歎譽如來無極功德。反",
    "T53n2121_023:0128c03": "還妬謗於是大王。即勅侍者。掘地為坑欲",
    "T53n2121_023:0128c04": "倒埋之。時佛解喻勿得爾也。是吾宿罪非獨",
    "T53n2121_023:0128c05": "彼殃。乃往過去久遠世時。時有賈客。賣好真",
    "T53n2121_023:0128c06": "珠枚數甚多。且圓明好。時有一女皆欲買",
    "T53n2121_023:0128c07": "之。向欲成市。有一男子。遷益倍價獨得珠去。",
    "T53n2121_023:0128c08": "女人不得心懷瞋恨。乃從請求復不肯與。心",
    "T53n2121_023:0128c09": "怒既盛。我前買珠。便來遷奪。又從請求復不",
    "T53n2121_023:0128c10": "肯與。汝毀辱我。我在所生當報汝怨。時買",
    "T53n2121_023:0128c11": "珠男子則我身是。其女身者則暴志是。此自",
    "T53n2121_023:0128c12": "往緣。非直今身也出生經第一卷。",
    "T53n2121_023:0128c13": "經律異相卷第二十三"
}