{
    "T47n2000_002:0993b13": "虛堂和尚語錄卷之二",
    "T47n2000_002:0993b15": "婺州雲黃山寶林禪寺語錄婺州雲黃山寶林禪寺語錄",
    "T47n2000_002:0993b16": "侍者惟俊法雲編",
    "T47n2000_002:0993b17": "師入寺。指山門。不勞彈指。豈涉思惟。現成門",
    "T47n2000_002:0993b18": "戶。到者方知。",
    "T47n2000_002:0993b19": "指佛殿。前釋迦後彌勒。且道。阿那箇是正主。",
    "T47n2000_002:0993b20": "喝一喝。",
    "T47n2000_002:0993b21": "拈帖。尋常雲水家。或凝或流。初無固必。因甚",
    "T47n2000_002:0993b22": "得者箇入手。便從者裏住。試下一轉語看。",
    "T47n2000_002:0993b23": "諸山疏。居必擇隣。鑑非止水。明暗相凌。言猶",
    "T47n2000_002:0993b24": "在耳。",
    "T47n2000_002:0993b25": "山門疏。關著門盡是自家屋裏。何須冷言冷",
    "T47n2000_002:0993b26": "語。暗地敲人。不信。聽取下文。",
    "T47n2000_002:0993b27": "指法座。聚草積石。說有談空。取古尚賒。一時",
    "T47n2000_002:0993b28": "拈却。何故別有一路子。",
    "T47n2000_002:0993b29": "師陞堂祝　聖畢。就座云。大凡善射者。發必",
    "T47n2000_002:0993c01": "中的。若不中的。徒勞沒羽。莫有善射者麼。試",
    "T47n2000_002:0993c02": "發一箭看。僧問。不從天降。不從地湧須彌山",
    "T47n2000_002:0993c03": "從甚處得來。師云。突出難辨。僧云。只將者箇",
    "T47n2000_002:0993c04": "真消息。用祝吾皇億萬春。師云。巢知風穴知",
    "T47n2000_002:0993c05": "雨。僧云。雙檮勝所。大士垂化之方。應庵雲",
    "T47n2000_002:0993c06": "孫。今虛堂高蹈其轍。還端的也無。師云。誣人",
    "T47n2000_002:0993c07": "之罪。以罪加之僧云。爭柰是非已。落傍人耳。",
    "T47n2000_002:0993c08": "便挽天河。洗不清。師云。面赤不如語直。僧",
    "T47n2000_002:0993c09": "云。只如判府直院侍郎請和尚住此名山。有",
    "T47n2000_002:0993c10": "何方便。師云。劍握甑人手。僧云。還許學人露",
    "T47n2000_002:0993c11": "箇消息也無。師云。杜鵑啼處花狼藉。僧禮拜。",
    "T47n2000_002:0993c12": "師乃云。一絲不挂。猶涉廉纖。獨脫無依。未為",
    "T47n2000_002:0993c13": "極則。衲僧家。去來不以象。動靜不以心冥運",
    "T47n2000_002:0993c14": "無方。群機頓顯。便見雲黃峯頂鐵樹抽枝。小",
    "T47n2000_002:0993c15": "白花邊。無風起浪。處處普門境界。頭頭彌勒",
    "T47n2000_002:0993c16": "道場。不應萬緣。靈然自得。直得。堯風舜日。",
    "T47n2000_002:0993c17": "共樂昇平。樵唱漁歌。咸霑聖化。畢竟以何為",
    "T47n2000_002:0993c18": "驗。擊拂子巖莎步入祥麟穩。海樹飛來白鳳",
    "T47n2000_002:0993c19": "閑。",
    "T47n2000_002:0993c20": "復舉。閩王請羅山開堂。纔登座。以手歛僧伽",
    "T47n2000_002:0993c21": "梨衣。顧視大眾便下座。王近前執山手云。靈",
    "T47n2000_002:0993c22": "山一會。何異今日。山云。將謂爾是箇俗漢。師",
    "T47n2000_002:0993c23": "云。羅山當時下者一著。不妨驚群動眾。賴遇",
    "T47n2000_002:0993c24": "大王是佛法中人。今日忽有人問新寶林。只",
    "T47n2000_002:0993c25": "對他道。將謂無人知音。自然頭正尾正。",
    "T47n2000_002:0993c26": "當晚小參。師云。往往。多是向蓍草影邊。胡卜",
    "T47n2000_002:0993c27": "亂卜。今夜與諸人。𠢐破卦文了也。請欵欵出",
    "T47n2000_002:0993c28": "來商量。問答罷師乃云。客是主人相師。未到",
    "T47n2000_002:0993c29": "寶林則已。一到寶林。山僧伎倆不出諸人探",
    "T47n2000_002:0994a01": "頭一覷。賴得堂中有一箇半箇。髣髣髴髴地。",
    "T47n2000_002:0994a02": "是舊時相識。指出行道塔風鐸亂鳴。罵破梁",
    "T47n2000_002:0994a03": "寶公多口饒舌。便見主賓和氣。彼此無疑。然",
    "T47n2000_002:0994a04": "雖如是。且道。慈氏宮中今日說甚麼法。卓主",
    "T47n2000_002:0994a05": "丈。鋼刀雖利。不斬無罪之人。",
    "T47n2000_002:0994a06": "復舉。當山善慧大士。因遇天竺嵩頭陀曰。我",
    "T47n2000_002:0994a07": "與汝毘婆尸佛所發誓。今兜率天宮衣鉢現",
    "T47n2000_002:0994a08": "在。何日當還。命大士。臨水觀形。見圓光寶",
    "T47n2000_002:0994a09": "蓋。大士謂之曰。爐鞴之所多鈍鐵。良醫之門",
    "T47n2000_002:0994a10": "足病人。師云。好笑好笑。當時待他道請大士",
    "T47n2000_002:0994a11": "臨水觀形。拈起門椎柏板。劈嘴便摵。尚且",
    "T47n2000_002:0994a12": "救得一半。更說甚麼爐鞴鈍鐵良醫病人。翻",
    "T47n2000_002:0994a13": "得本來。劍去久矣。山僧尋常黨理不黨親。莫",
    "T47n2000_002:0994a14": "有為大士作主底麼。如無夜深。珍重。",
    "T47n2000_002:0994a15": "上堂。舉。晏國師示眾云。鼓山門下不得咳嗽。",
    "T47n2000_002:0994a16": "時有僧咳嗽一聲。山云。作甚麼。僧云。傷風。",
    "T47n2000_002:0994a17": "山云。傷風即得。師云。是則是。垛生招箭。若",
    "T47n2000_002:0994a18": "一向與麼。道絕人荒。",
    "T47n2000_002:0994a19": "結夏小參。卓主丈。不必善財歛念彌勒彈指。",
    "T47n2000_002:0994a20": "普請四聖六凡。入此大光明藏。互為主伴。快",
    "T47n2000_002:0994a21": "說禪病。使瞽者明。聾者聽。迷者悟。縛者脫。",
    "T47n2000_002:0994a22": "於是九十之期。各證本法。然後升雙檮堂。入",
    "T47n2000_002:0994a23": "息畊室。向無星等子上。較其重輕。以憑勞賞",
    "T47n2000_002:0994a24": "會麼。卓主丈。力㘞唏。咄咄咄。",
    "T47n2000_002:0994a25": "復舉。天平漪和尚行脚時。參西院每云。莫道",
    "T47n2000_002:0994a26": "會佛法。覓箇舉話底也無。一日西院召云。從",
    "T47n2000_002:0994a27": "漪。平舉頭。院云。錯。平行三兩步。院又云。錯。",
    "T47n2000_002:0994a28": "平近前。院云。適來者兩錯。是西院錯。上座",
    "T47n2000_002:0994a29": "錯。平云。是從漪錯。院云。錯。平休去。院云。且",
    "T47n2000_002:0994b01": "在者裏過夏。待共上座商量者兩錯。平當時",
    "T47n2000_002:0994b02": "起去。後住院謂眾云。我當初行脚時。被風吹",
    "T47n2000_002:0994b03": "過思明長老處。被他連下兩錯。更留我過夏",
    "T47n2000_002:0994b04": "商量。我不道那時錯。發足南方時早錯了也。",
    "T47n2000_002:0994b05": "師云。慢藏誨盜。冶容誨婬。雙林今夏還有商",
    "T47n2000_002:0994b06": "量者兩錯底麼。",
    "T47n2000_002:0994b07": "次日上堂。箇箇頂天履地。為甚麼。蹈著二千",
    "T47n2000_002:0994b08": "年前底影子。便做一動子不得。莫有不蹈者",
    "T47n2000_002:0994b09": "影子底麼。卓主丈。有則有。只是今日不來。",
    "T47n2000_002:0994b10": "謝頭首秉拂上堂。以檀拜將。為求活國之英。",
    "T47n2000_002:0994b11": "以拂授人。要見枯心之士。雲黃峯下。象龍所",
    "T47n2000_002:0994b12": "歸。虛堂薄處。先穿引得證龜作鼈。",
    "T47n2000_002:0994b13": "開山忌日上堂。正法像法知他是幾年。尚且",
    "T47n2000_002:0994b14": "拈弄不出。那堪忍俊不禁出來攙行奪市既",
    "T47n2000_002:0994b15": "未得箇補處。又却恁麼去。是去非去。卓主丈",
    "T47n2000_002:0994b16": "露。",
    "T47n2000_002:0994b17": "上堂舉。興化因。僧問。四方八面來時如何。化",
    "T47n2000_002:0994b18": "云。打中間底。僧便禮拜。化云。昨日赴箇村",
    "T47n2000_002:0994b19": "齋。中路值一陣狂風暴雨。向古廟裏避得過。",
    "T47n2000_002:0994b20": "師云。興化被者僧拈出無刃斧子。便乃高竪",
    "T47n2000_002:0994b21": "降旗。寶林堂時若見他禮拜便休去。何故且",
    "T47n2000_002:0994b22": "教者漢擔一片板空過一生。",
    "T47n2000_002:0994b23": "大士生日上堂。一自嵩頭陀道破之後。不出",
    "T47n2000_002:0994b24": "來。是好手。無端貧時思舊債。再揚家醜。要見",
    "T47n2000_002:0994b25": "大士麼。卓主丈。空手把鉏頭。步行騎水牛。",
    "T47n2000_002:0994b26": "上堂。舉。臺山路上有婆子。凡有僧問。臺山路",
    "T47n2000_002:0994b27": "向甚麼處去。婆云。驀直去。僧纔行。婆云。好",
    "T47n2000_002:0994b28": "箇師。僧便與麼去。趙州聞得云。待我去勘者",
    "T47n2000_002:0994b29": "婆子。州到如前問。婆亦如前答。州歸院云。",
    "T47n2000_002:0994c01": "婆子被我勘破了也。師云。者婆子向寸草不",
    "T47n2000_002:0994c02": "生處。打箇陣子。趙州不施韜略。直欲破之。及",
    "T47n2000_002:0994c03": "乎交鋒之際。又却失利。道被我勘破了也。大",
    "T47n2000_002:0994c04": "似別人棺木扛歸屋裏哭。莫有為趙州作主",
    "T47n2000_002:0994c05": "底麼。卓主丈。勘過了一道打。",
    "T47n2000_002:0994c06": "上堂。水中鹽味。色裏膠青。祖師只認得箇相",
    "T47n2000_002:0994c07": "似底。何異楚人以鷄為鳳。我者裏任爾三頭",
    "T47n2000_002:0994c08": "六臂。盡其來機。也無爾湊泊處。何故。慣將三",
    "T47n2000_002:0994c09": "尺喙。罵倒五湖僧。",
    "T47n2000_002:0994c10": "上堂。舉。雲門示眾。直得觸目無滯。達得名身",
    "T47n2000_002:0994c11": "句身。一切法空。山河大地是名。名亦不可得。",
    "T47n2000_002:0994c12": "喚作三昧性海俱備。猶是無風。匝匝之波。直",
    "T47n2000_002:0994c13": "得忘知於覺。覺即佛性矣。喚作無事人。更須",
    "T47n2000_002:0994c14": "知有向上一竅。師云。雲門大師。今日入爾諸",
    "T47n2000_002:0994c15": "人髑髏裏。橫三竪四。見爾不覺不知。乃云。土",
    "T47n2000_002:0994c16": "曠人稀。相逢者少。",
    "T47n2000_002:0994c17": "解夏小參。僧問。長期已滿。布袋頭開。江南江",
    "T47n2000_002:0994c18": "北。依舊水鄉。黃葉黃花。無非秋色。學人便與",
    "T47n2000_002:0994c19": "麼去時如何。師云。掘地深埋。僧云。與麼則楖",
    "T47n2000_002:0994c20": "栗橫擔不顧人。直入千峯萬峯去。師云。露濕",
    "T47n2000_002:0994c21": "草鞋重。僧云。若不垂芳餌。爭知碧沼深。師便",
    "T47n2000_002:0994c22": "喝。僧禮拜。",
    "T47n2000_002:0994c23": "師乃云。一葉落天下秋。認奴作郎。一塵起大",
    "T47n2000_002:0994c24": "地收。猶有跡在。初秋夏末。直須向萬里無寸",
    "T47n2000_002:0994c25": "草處去。乾茅引火。出門便是草。見人富貴常",
    "T47n2000_002:0994c26": "歡喜。莫把心頭似火燒。恁麼恁麼。四路葛藤。",
    "T47n2000_002:0994c27": "一時拈却。不恁麼不恁麼。九旬功用。驗在今",
    "T47n2000_002:0994c28": "宵。十洲三島任遨遊。雁蕩天台從出沒。只如",
    "T47n2000_002:0994c29": "雲門道還我九十日飯錢來。又作麼生。",
    "T47n2000_002:0995a01": "復舉。黃檗因。臨際辭。檗云。甚處去。際云。不",
    "T47n2000_002:0995a02": "是河南便是河北。檗便打。際約住棒。遂與一",
    "T47n2000_002:0995a03": "掌。檗呵呵大笑。喚侍者。將百丈先師禪板拂",
    "T47n2000_002:0995a04": "子來。際亦召侍者將火來。檗云。汝但將去。已",
    "T47n2000_002:0995a05": "後坐却天下人舌頭在。師云。明投暗合。則不",
    "T47n2000_002:0995a06": "無二大士。爭柰久而成弊。寶林有僧出辭劈",
    "T47n2000_002:0995a07": "脊便棒。何故。寧可堂上苔生。終不引人落",
    "T47n2000_002:0995a08": "草。",
    "T47n2000_002:0995a09": "上堂。舉。雲門因。僧問。如何是超佛越祖之",
    "T47n2000_002:0995a10": "談。門云。胡餅。師云。傷弓之鳥。見曲木而高",
    "T47n2000_002:0995a11": "飛。有人見得雲門。善為我辭。",
    "T47n2000_002:0995a12": "施主捨田建達磨忌。上堂。達磨大師恐汝諸",
    "T47n2000_002:0995a13": "人喫飯向鼻孔裏去。所以得得。自西天來。既",
    "T47n2000_002:0995a14": "見得分曉了。還復西天去。今有道人劉善富。",
    "T47n2000_002:0995a15": "路見不平。捨膏腴入常住。年年於此日設供。",
    "T47n2000_002:0995a16": "要穿他鼻孔。今當第一供。且道。者老子還來",
    "T47n2000_002:0995a17": "也無。卓主丈。金屑雖貴。落眼成翳。",
    "T47n2000_002:0995a18": "達磨初忌拈香。破六宗之執。道被五天。斷二",
    "T47n2000_002:0995a19": "祖之疑。光流華夏。以致擊齒服毒。何莫由斯。",
    "T47n2000_002:0995a20": "休言隻影度流沙。熊耳峯前月如晝。瓣香盃",
    "T47n2000_002:0995a21": "茗。追慕遺音。一念萬年。真風不墜。",
    "T47n2000_002:0995a22": "上堂。舉。黃檗示眾。汝等諸人。甚是噇酒糟",
    "T47n2000_002:0995a23": "漢。與麼行脚。何處有今日。還知大唐國裏無",
    "T47n2000_002:0995a24": "禪師麼。時有僧出云。只如諸方𭅕徒領眾。又",
    "T47n2000_002:0995a25": "作麼生。檗云。不道無禪。只是無師。師云。箇",
    "T47n2000_002:0995a26": "些子說話。蹉過者多。真點胸道。霧豹澤毛。未",
    "T47n2000_002:0995a27": "甞下食。庭禽養勇。終待驚人也。只知其養士",
    "T47n2000_002:0995a28": "之心。而不知死灰裏火蛇燒面。透得親見黃",
    "T47n2000_002:0995a29": "檗。不然切忌。向噇酒糟漢處。會去。",
    "T47n2000_002:0995b01": "冬至小參。僧問。文殊是七佛之師。因甚出女",
    "T47n2000_002:0995b02": "子定不得。師云。家鬼作祟。僧云。罔明是下方",
    "T47n2000_002:0995b03": "聲聞。因甚却出得。師云。半幅全封。僧云。不",
    "T47n2000_002:0995b04": "落因果。因甚墮野狐。師云。鑿池不待月。池成",
    "T47n2000_002:0995b05": "月自來。僧云。不昧因果。因甚脫野狐。師云。",
    "T47n2000_002:0995b06": "錦包特石。僧云。老觀逢僧引麵時如何。師云。",
    "T47n2000_002:0995b07": "有錢使得鬼走。僧云。魯祖逢僧。面壁時如何。",
    "T47n2000_002:0995b08": "師云。寸草不生。僧云。學人今日小出大遇。便",
    "T47n2000_002:0995b09": "禮拜。師云。腦後少一錐。",
    "T47n2000_002:0995b10": "乃云。衣穿肘露。戶破家殘。要知𠘶極泰來。自",
    "T47n2000_002:0995b11": "然有時有節。衲僧家更更做夢。一日趲得一",
    "T47n2000_002:0995b12": "日是好手。誰管爾布裩懶洗。不展臥單。縱饒",
    "T47n2000_002:0995b13": "使得十二時。贏得口邊生白醭。寶林與麼告",
    "T47n2000_002:0995b14": "報。只打淨潔毬子。莫有和泥合水與物俱化",
    "T47n2000_002:0995b15": "底麼。近前來。我要識爾良久以主丈畫云。將",
    "T47n2000_002:0995b16": "成九仞之山。不進一簣之工。",
    "T47n2000_002:0995b17": "復舉。明招示眾。眾纔集。招云。者裏風頭稍",
    "T47n2000_002:0995b18": "硬。且歸暖處商量。便下座眾隨至方丈。招便",
    "T47n2000_002:0995b19": "打云。纔到暖處。便見瞌睡。師云。喑鳴叱咜。",
    "T47n2000_002:0995b20": "萬人氣索。則不無明招。只是未見有棄甲曳",
    "T47n2000_002:0995b21": "兵者。莫有同死同生底麼。喝一喝。",
    "T47n2000_002:0995b22": "次日上堂。寂寥之景。清白傳家。纔應萬緣。石",
    "T47n2000_002:0995b23": "人拊掌。明得地天泰。吉無不利。不然。岣嶁峯",
    "T47n2000_002:0995b24": "頭神禹碑。",
    "T47n2000_002:0995b25": "天基節上堂。風磨劫石。堅猶潤雪。傲孤松韻",
    "T47n2000_002:0995b26": "轉青。四海隆平煙浪靜。斗南長見老人星。",
    "T47n2000_002:0995b27": "臘八上堂。入山不深。見地不脫。引得漆桶排",
    "T47n2000_002:0995b28": "頭。妄想不歇。寶林有箇見處。只是不說。何",
    "T47n2000_002:0995b29": "故。臘月苦寒風雪吹。急急抽身早是遲。",
    "T47n2000_002:0995c01": "上堂。僧問。雪覆千山。因甚孤峯不白。師云。",
    "T47n2000_002:0995c02": "消得龍王多少風。僧云。大小大。虛堂今日失",
    "T47n2000_002:0995c03": "利。師云。手臂終不向外曲。僧云。普化搖木",
    "T47n2000_002:0995c04": "鐸。騰空而去。未審向甚麼處去。師云。三九二",
    "T47n2000_002:0995c05": "十七。僧云。畢竟向甚麼處去。師云。咬人屎",
    "T47n2000_002:0995c06": "橛。不是好狗。僧云。學人今日小出大遇。便",
    "T47n2000_002:0995c07": "禮拜。師云。窮鬼子。",
    "T47n2000_002:0995c08": "乃舉。百丈因。僧問。如何是奇特事。丈云。獨",
    "T47n2000_002:0995c09": "坐大雄峯。僧禮拜。丈便打。師云。百丈故是大",
    "T47n2000_002:0995c10": "機大用。若非劍手相酬。幾乎落節。",
    "T47n2000_002:0995c11": "除夜小參。僧問。舊歲送不去。新年迎不來。新",
    "T47n2000_002:0995c12": "舊本無情。去來誰可擬。師云。門前石敢當。僧",
    "T47n2000_002:0995c13": "云。只如舊歲已去新歲已來。衲僧家還有不",
    "T47n2000_002:0995c14": "被寒暑所遷底麼。師云。有。僧云。那箇是不遷",
    "T47n2000_002:0995c15": "底。師云。階下雪師子。僧云。依舊跳不出。師",
    "T47n2000_002:0995c16": "云。蒼天蒼天。",
    "T47n2000_002:0995c17": "乃云。寒暑不到處。露柱證明。歲月無改遷。道",
    "T47n2000_002:0995c18": "人眼活。所以一年有三百六十日。從年頭數",
    "T47n2000_002:0995c19": "到年尾。未嘗一日不作一日用。今日正當臘",
    "T47n2000_002:0995c20": "月三十夜。將謂寒灰發焰。枯木重榮。及乎子",
    "T47n2000_002:0995c21": "細思量。元來前頭。大有雪在。寶林與麼告報。",
    "T47n2000_002:0995c22": "自知道。窮廝煎餓廝吵。無可與說人。做箇鬧",
    "T47n2000_002:0995c23": "熱子。何故。曾經霜雪苦。楊花落也驚。",
    "T47n2000_002:0995c24": "復舉。北禪歲除示眾。年窮歲盡。無可與諸人",
    "T47n2000_002:0995c25": "分歲。烹一頭露地白牛。炊黍米飲煮野菜羹。",
    "T47n2000_002:0995c26": "燒榾柮火。唱村田樂。免見倚他門戶傍他牆。",
    "T47n2000_002:0995c27": "便下座時。有僧出云。和尚宰牛。因甚不納筋",
    "T47n2000_002:0995c28": "角。北禪拋下帽子。僧拈起云。天寒還和尚帽",
    "T47n2000_002:0995c29": "子。師云。簫韶九成。鳳凰來儀。",
    "T47n2000_002:0996a01": "上堂。每日蒲團上妄想。無爾插手處。以致奔",
    "T47n2000_002:0996a02": "南走北。如鴨吞螺螄。山僧今日不動聲氣。教",
    "T47n2000_002:0996a03": "爾諸人有箇入處。良久拍手云。一半入得。一",
    "T47n2000_002:0996a04": "半入不得。",
    "T47n2000_002:0996a05": "上堂。舉。龐居士辭藥山。山命十禪客。送至門",
    "T47n2000_002:0996a06": "前。士指空中雪云。好雪片片不落別處。時有",
    "T47n2000_002:0996a07": "全禪客云。落在甚麼處。士便與一掌。全云。居",
    "T47n2000_002:0996a08": "士且莫草草。士云。恁麼稱禪客。閻老子未放",
    "T47n2000_002:0996a09": "爾在。全云。居士作麼生。士又與一掌。師云。",
    "T47n2000_002:0996a10": "雖則是兩掌。其間有擡有搦。有收有放。",
    "T47n2000_002:0996a11": "小師設供上堂。舉。章敬因。小師遊方回。敬",
    "T47n2000_002:0996a12": "云。汝離此間多少時。僧云。已經八載。敬云。",
    "T47n2000_002:0996a13": "作得箇甚麼。僧就地上。畫一圓相。敬云。此外",
    "T47n2000_002:0996a14": "莫更有麼。僧近前。畫破圓相。作禮而退。師",
    "T47n2000_002:0996a15": "云。嚴師出好弟子。二林養子不及父。但只教",
    "T47n2000_002:0996a16": "伊供養大眾。不必呈見解。何故。恐薄禮致怨。",
    "T47n2000_002:0996a17": "上堂。僧問。靈雲見桃花悟去。學人每日。也見",
    "T47n2000_002:0996a18": "一枝兩枝。因甚不悟。師云。含血噴人。先污其",
    "T47n2000_002:0996a19": "口。僧云。為甚玄沙不肯他。師云。他是他屋裏",
    "T47n2000_002:0996a20": "人。僧云。學人到者裏。大似胡孫咬生鐵。師",
    "T47n2000_002:0996a21": "云。爾莫只管上頭上面。僧云。也要和尚委",
    "T47n2000_002:0996a22": "悉。",
    "T47n2000_002:0996a23": "師乃舉。雲門問首座。山河大地。與自己是同",
    "T47n2000_002:0996a24": "是別。座云同。門云。一切物命飛蛾蟻子。與自",
    "T47n2000_002:0996a25": "己是同是別。座云同。門云好好。借問何得干",
    "T47n2000_002:0996a26": "戈相待。師云。雲門易見。首座難見。何故。蓋",
    "T47n2000_002:0996a27": "他不坐在無變異之鄉。所以曰同。",
    "T47n2000_002:0996a28": "智者和尚至。上堂。淨瓶裏澡洗。古檮下修身。",
    "T47n2000_002:0996a29": "彼此寸長尺短。何妨忝為切隣。相見又無事。",
    "T47n2000_002:0996b01": "不來還憶君。杜鵑啼斷月如晝。不似尋常空",
    "T47n2000_002:0996b02": "過春。",
    "T47n2000_002:0996b03": "結夏小參。此事如青天白日。無一絲頭許。為",
    "T47n2000_002:0996b04": "障為礙。自是爾諸人智眼不高。墮在區宇。故",
    "T47n2000_002:0996b05": "勞我竺乾大士。立期立限。對病與藥。以為中",
    "T47n2000_002:0996b06": "下之機。若是上流。豈肯受爾者般茶飯。況今",
    "T47n2000_002:0996b07": "夏恰恰。一百二十日。爾諸人向甚處插手。若",
    "T47n2000_002:0996b08": "無插手處。則孤負竺乾大士。若得箇插手處。",
    "T47n2000_002:0996b09": "莫待期滿。便請說看。何故。蓋老僧急欲明窓",
    "T47n2000_002:0996b10": "下安排。",
    "T47n2000_002:0996b11": "復舉。首山示眾。咄哉巧女兒。攛梭不解織。看",
    "T47n2000_002:0996b12": "他鬪鷄人。水牛也不識。咄哉拙郎君。巧妙無",
    "T47n2000_002:0996b13": "人識。打破鳳林關。著靴水上立。師云。首山自",
    "T47n2000_002:0996b14": "謂。得臨際正傳。却作野犴鳴。致令天下兒孫。",
    "T47n2000_002:0996b15": "箇箇拖泥帶水。",
    "T47n2000_002:0996b16": "次日上堂舉。應庵師祖。昔日謝事當山。寄夏",
    "T47n2000_002:0996b17": "淨明。示眾。三十三州七十僧。驢腮馬頷得人",
    "T47n2000_002:0996b18": "憎。諸方若具羅籠手。今日無因到淨明。師云。",
    "T47n2000_002:0996b19": "想見當時龍象。拙孫褊短。不敢貶剝諸方。只",
    "T47n2000_002:0996b20": "多得幾州子。暗地裏賽他。何故。卓主丈。勸君",
    "T47n2000_002:0996b21": "不用栽荊棘。後代兒孫惹著衣。",
    "T47n2000_002:0996b22": "上堂。舉。肅宗皇帝問忠國師。百年後所需何",
    "T47n2000_002:0996b23": "物。國師云。為老僧造箇無縫塔。帝云。請師塔",
    "T47n2000_002:0996b24": "樣。國師良久云。會麼。帝云。不會。國師云。吾",
    "T47n2000_002:0996b25": "有付法弟子耽源。却諳此事。國師遷化後。帝",
    "T47n2000_002:0996b26": "詔耽源問之。源云。湘之南潭之北。中有黃金",
    "T47n2000_002:0996b27": "充一國。無影樹下合同舡。琉璃殿上無知識。",
    "T47n2000_002:0996b28": "師云。肅宗當時若向國師良久處。下得一喝。",
    "T47n2000_002:0996b29": "免致耽源墮坑落塹。要見無縫塔麼。卓主丈。",
    "T47n2000_002:0996c01": "勸君盡此一盃酒。西出陽關無故人。",
    "T47n2000_002:0996c02": "上堂。僧問。參須實參。悟須實悟。作麼生是實",
    "T47n2000_002:0996c03": "參。師云。歷歷寂寂。僧云。長期已過半。猶如",
    "T47n2000_002:0996c04": "冷水浸冬瓜。和尚有何方便。師云。精精靈靈。",
    "T47n2000_002:0996c05": "僧云。趙州示僧。洗鉢盂去。其僧便悟。此意如",
    "T47n2000_002:0996c06": "何。師云。燒錢引鬼。僧云。我等喫粥了也。洗",
    "T47n2000_002:0996c07": "鉢盂了也。為甚不悟。師云。甜瓜徹蔕甜。僧禮",
    "T47n2000_002:0996c08": "拜。師云果然。",
    "T47n2000_002:0996c09": "乃舉。鹽官一日。喚侍者將犀牛扇子來。侍云。",
    "T47n2000_002:0996c10": "已破也。官云。扇子既破。還我犀牛兒來。侍無",
    "T47n2000_002:0996c11": "對。師云。鹽官恐侍者不在。二林扇子暑月要",
    "T47n2000_002:0996c12": "用。不必有勞侍者。若是犀牛兒。輸與國師。",
    "T47n2000_002:0996c13": "上堂。二林初無門戶與人近傍。亦不置之於",
    "T47n2000_002:0996c14": "無何有之鄉。只要諸人如鐵入土與土俱化。",
    "T47n2000_002:0996c15": "然後可以發越。其如運糞入者。吾末如之",
    "T47n2000_002:0996c16": "何。",
    "T47n2000_002:0996c17": "上堂。僧問。法身病色身不安。色身病法身不",
    "T47n2000_002:0996c18": "安。作麼生免得。師云。口上著。僧云。色身病故",
    "T47n2000_002:0996c19": "有之。法身作麼生病。師云。他病最苦。僧云。",
    "T47n2000_002:0996c20": "大似維摩老子以代眾生。師云。爾識他未盡。",
    "T47n2000_002:0996c21": "僧云。莫是佛手遮不得。人心似等閑。師云。撥",
    "T47n2000_002:0996c22": "波求水。僧云。畢竟如何。師云。待爾鼻孔無",
    "T47n2000_002:0996c23": "氣。却向汝道。僧便喝。師云。怕死漢。",
    "T47n2000_002:0996c24": "乃云。水牯子數日來。不忺水草。蓋牧之無功",
    "T47n2000_002:0996c25": "也。若言一回入草去。驀鼻拽將來。此又未是",
    "T47n2000_002:0996c26": "牧牛之法。且作麼生牧。擊禪床云。叱叱叱。者",
    "T47n2000_002:0996c27": "畜生。",
    "T47n2000_002:0996c28": "建鳳林庫上堂。鳳非竹實而不食。非醴泉而",
    "T47n2000_002:0996c29": "不飲。因甚却在板橋村。卓主丈。有林自是真",
    "T47n2000_002:0997a01": "棲處。風淡惟聞靜夜鳴。",
    "T47n2000_002:0997a02": "上堂。舉。雲門因。僧問。佛法如水中月是否。",
    "T47n2000_002:0997a03": "門云。清波無透路。師云。雲峯道。雲門禪如九",
    "T47n2000_002:0997a04": "轉透瓶丹。若果是恐未是。",
    "T47n2000_002:0997a05": "上堂。諸方朝呪暮呪。要兜爾做羹飯主。我者",
    "T47n2000_002:0997a06": "裏疥狗。不願生天。爾若向無人行處。尋得一",
    "T47n2000_002:0997a07": "條路子。蕩蕩地臨機自由自在。便是我同流。",
    "T47n2000_002:0997a08": "解夏小參。僧問。初秋夏末。衲僧家。氣宇如",
    "T47n2000_002:0997a09": "王。離却雙林。途中如何受用。師云。踏著爛如",
    "T47n2000_002:0997a10": "泥。僧云。只者莫便是途中受用底麼。師云。南",
    "T47n2000_002:0997a11": "辰北斗。僧云。領師以拂子一指。僧禮拜。",
    "T47n2000_002:0997a12": "師乃云。一夏伽藍地上行。未甞敢重步。踏著",
    "T47n2000_002:0997a13": "常住一片甎。來朝期滿。合作麼生賞勞。若從",
    "T47n2000_002:0997a14": "首座板頭。數到聖僧侍者。普請與之。猶恐諸",
    "T47n2000_002:0997a15": "人以謂。山僧不分緇素。更若較其重輕。又見",
    "T47n2000_002:0997a16": "山僧惠心不普。作麼得相當去。所以道。重賞",
    "T47n2000_002:0997a17": "之下。必有勇士。重賞則故不辭。阿那箇是勇",
    "T47n2000_002:0997a18": "士驀。拈主丈。指云。是爾。",
    "T47n2000_002:0997a19": "復舉。黃檗因臨際。半夏上山問訊。見檗看經。",
    "T47n2000_002:0997a20": "際云。我將謂是箇人。元來是淹黑豆老僧。住",
    "T47n2000_002:0997a21": "數日乃辭。檗云。汝破夏來。何不終夏去。際",
    "T47n2000_002:0997a22": "云。暫來禮拜。檗便打令其去。際行數里疑其",
    "T47n2000_002:0997a23": "事。再回終夏。師云。黃檗當時若大機大用。",
    "T47n2000_002:0997a24": "死盡臨際偷心。今日子孫。未致尾巴焦黃。檮",
    "T47n2000_002:0997a25": "林莫有再來終夏底麼。喝一喝。",
    "T47n2000_002:0997a26": "上堂。僧問。世界與麼廣闊。因甚聞鐘聲披七",
    "T47n2000_002:0997a27": "條。師云。水淺無魚。徒勞下釣。僧云。長期已",
    "T47n2000_002:0997a28": "過了。中間事作麼生。師云。一向收捨不來。僧",
    "T47n2000_002:0997a29": "云。鐘樓上念讚。床脚下種菜。明甚麼邊事。師",
    "T47n2000_002:0997b01": "云。刮皮見骨。僧云。勝首座道猛虎當路坐聻。",
    "T47n2000_002:0997b02": "師云。乞兒席袋。",
    "T47n2000_002:0997b03": "乃舉。鷄鳴丑愁見起來。還漏逗裙子偏衫箇",
    "T47n2000_002:0997b04": "也無。袈裟形相些些。有裩無腰袴無口。頭上",
    "T47n2000_002:0997b05": "青灰三五斗。指望修行利濟人。誰知翻成不",
    "T47n2000_002:0997b06": "唧𠺕。師云。趙州新婦面上添笑靨。又向繡幕",
    "T47n2000_002:0997b07": "裏行。只是少得人見。",
    "T47n2000_002:0997b08": "運庵先師忌拈香。老和尚死去。二十五年。有",
    "T47n2000_002:0997b09": "誰撑門拄戶。雖與松源同日行。不會松源三",
    "T47n2000_002:0997b10": "轉語。父子背馳。面不相覩。直至如今成莾鹵。",
    "T47n2000_002:0997b11": "露冷風高秋意深。久矣無心薦藜黍。",
    "T47n2000_002:0997b12": "中秋上堂。僧問。靈山話月。曹溪指月。意旨如",
    "T47n2000_002:0997b13": "何。師云。欺胡謾漢。僧云。謝三郎有甚麼過。",
    "T47n2000_002:0997b14": "師云。誣人之罪。僧云。恁麼則天上月圓。人",
    "T47n2000_002:0997b15": "間月半。師云。老鴉啄蠣。僧打圓相云。者箇作",
    "T47n2000_002:0997b16": "麼生明。師云。明之則瞎。僧云。謝師指示。師",
    "T47n2000_002:0997b17": "云。屢生子。乃云。華亭滿舡猶不足。南泉驟",
    "T47n2000_002:0997b18": "步踏不著。自餘眼底紛紛。總道見月忘指。卓",
    "T47n2000_002:0997b19": "主丈。月聻。",
    "T47n2000_002:0997b20": "上堂。僧問。仰山謂香嚴云。如來禪許師兄會。",
    "T47n2000_002:0997b21": "祖師禪未夢見在。此意如何。師云。蛇入竹筒。",
    "T47n2000_002:0997b22": "僧云。仰山平白受屈。師云。和爾脫不得。僧",
    "T47n2000_002:0997b23": "云。作麼生是如來禪。師云。鐵壁鐵壁。僧云。",
    "T47n2000_002:0997b24": "如何是祖師禪。師云。楚甸雲寒。越山風暖。",
    "T47n2000_002:0997b25": "僧云。如何是和尚禪。師云。爾是顛耶狂耶。",
    "T47n2000_002:0997b26": "僧云。學人從此不問話。師云。更須勘過。",
    "T47n2000_002:0997b27": "乃舉。太原孚上座。初參雪峯。跨門纔見雪峯。",
    "T47n2000_002:0997b28": "便參主事。次日却來禮拜云。昨日觸忤和尚。",
    "T47n2000_002:0997b29": "峯云。知是般事。便休。師云。盡謂雪峯。有陷",
    "T47n2000_002:0997c01": "虎之機。無斬蛟之劍。殊不知。養子之緣。寬",
    "T47n2000_002:0997c02": "而有恕。",
    "T47n2000_002:0997c03": "重九上堂。僧問。理不逐事變。事不逐理遷。九",
    "T47n2000_002:0997c04": "九之日。為甚檛鼓陞堂。師云。理事拘他不得。",
    "T47n2000_002:0997c05": "僧云。他是甚麼人。師云。頭輕尾重脚邏沙。僧",
    "T47n2000_002:0997c06": "云。錯指示人了也。師云。山僧年邁。僧云。汾",
    "T47n2000_002:0997c07": "陽道。重陽九日菊花新。此意如何。師云。我無",
    "T47n2000_002:0997c08": "隔水犀。自然塵不染。僧云。汾陽今日落節。師",
    "T47n2000_002:0997c09": "云。那裏見汾陽。僧便喝。師云。弋不射宿。",
    "T47n2000_002:0997c10": "乃云採菊東籬下。悠然見南山。陶靖節雖是",
    "T47n2000_002:0997c11": "箇俗人。却有些衲僧說話。雖然他是晉時人",
    "T47n2000_002:0997c12": "未可全信。",
    "T47n2000_002:0997c13": "開爐謝首座上堂僧問。趙州道。我喚作火。爾",
    "T47n2000_002:0997c14": "不得喚作火。此意如何。師云。撓鉤塔索。僧",
    "T47n2000_002:0997c15": "云。今日得見趙州。師云。爾會他東壁拄葫蘆",
    "T47n2000_002:0997c16": "麼。僧云。也是家常茶飯。師云。互鄉童子。",
    "T47n2000_002:0997c17": "乃云。霜風戒曉。黃葉堆雲。如我門庭。一般冷",
    "T47n2000_002:0997c18": "落有底道。老子尋常多是鬪貧不鬪富。山僧",
    "T47n2000_002:0997c19": "以謂不然。何故。但得板頭有人。自然暖氣相",
    "T47n2000_002:0997c20": "洽。",
    "T47n2000_002:0997c21": "達磨第二忌拈香。葱嶺不見宋雲。全身豈在",
    "T47n2000_002:0997c22": "熊耳。石火電光殊莫擬。雙檮堂上再相逢。究",
    "T47n2000_002:0997c23": "竟何曾缺兩齒。雪際傳心。節灰厭鬼。後代兒",
    "T47n2000_002:0997c24": "孫。誰采爾麁羹淡飯當殷勤。四海香風從此",
    "T47n2000_002:0997c25": "起。",
    "T47n2000_002:0997c26": "上堂。僧問。布袋長年落魄。盤山猪肉案頭。觀",
    "T47n2000_002:0997c27": "音手裏魚藍。大士門椎柏板。者一絡索。到",
    "T47n2000_002:0997c28": "虛堂面前時如何。師云。蘇嚧蘇嚧。僧云。轉",
    "T47n2000_002:0997c29": "凡夫為賢聖。抑賢聖為凡夫。則不無和尚。師",
    "T47n2000_002:0998a01": "云。家狗咬人。僧云。布袋向鬧裡打開件件。拈",
    "T47n2000_002:0998a02": "起云。看看。此意如何。師云。不勘自敗。僧云。",
    "T47n2000_002:0998a03": "且道。與門椎柏板。相去多少。師云。窮餓相",
    "T47n2000_002:0998a04": "煎。僧云。手裏魚藍則不問。猪肉案頭事作麼",
    "T47n2000_002:0998a05": "生。師云。地獄門前鬼脫卯。僧云。不伸此問。",
    "T47n2000_002:0998a06": "蹉過一生。師便喝。",
    "T47n2000_002:0998a07": "乃舉。羅山初參嵓頭便問。起滅不停時如何。",
    "T47n2000_002:0998a08": "頭云。咄是誰起滅。山豁然大悟。師云。嵓頭雖",
    "T47n2000_002:0998a09": "則見孔著楔。累他羅山。坐在起滅不停處。",
    "T47n2000_002:0998a10": "上堂。僧問。若論戰也箇箇力在轉處。此意如",
    "T47n2000_002:0998a11": "何。師云。猶是死法。僧云。作麼生是活法。師",
    "T47n2000_002:0998a12": "云。逆風張帆。僧云。二林今日自納敗闕。師",
    "T47n2000_002:0998a13": "云。年老成精。僧云。大力量人。因甚擡脚不",
    "T47n2000_002:0998a14": "起。師云。師子咬人。韓獹逐塊。僧云。開口",
    "T47n2000_002:0998a15": "因甚不在舌頭上。師云。抱贓叫屈。僧云。明",
    "T47n2000_002:0998a16": "眼衲僧。因甚脚跟下紅。絲線不斷。師云。貪",
    "T47n2000_002:0998a17": "多嚼不細。僧云。昔日松源。今朝和尚。師云。",
    "T47n2000_002:0998a18": "牢記取。",
    "T47n2000_002:0998a19": "乃云。此事甚易。因走作反以為難。何處是走",
    "T47n2000_002:0998a20": "作。眼見耳聞是走作。鼻嗅舌嗜是走作。運奔",
    "T47n2000_002:0998a21": "執捉是走作。覺觸攀緣是走作。以至舉心動",
    "T47n2000_002:0998a22": "念。參禪問道。穿鑿古今。是非人我。悉是走",
    "T47n2000_002:0998a23": "作。只有一處不走作。難以說向諸人。若說和",
    "T47n2000_002:0998a24": "者不走作底。一時走作了也。",
    "T47n2000_002:0998a25": "冬至小參。僧問。黑豆未芽時如何。師云。黑",
    "T47n2000_002:0998a26": "鱗皴地。僧云。芽後如何。師云。黑鱗皴地。僧",
    "T47n2000_002:0998a27": "云。芽與未芽時如何。師云。黑鱗皴地。僧云。",
    "T47n2000_002:0998a28": "若與麼有甚分曉。師云。向無分曉處。識取黑",
    "T47n2000_002:0998a29": "鱗皴地。僧云。學人今夜白衣拜相。便禮拜。復",
    "T47n2000_002:0998b01": "有僧出問。如何是冬來事。古德道。京師出大",
    "T47n2000_002:0998b02": "黃。此意如何。師云。短處求長。僧云。忽有人",
    "T47n2000_002:0998b03": "問和尚冬來事聻。師云。雪後添衣定是寒。僧",
    "T47n2000_002:0998b04": "云。元來古德猶在。師云。汝是安祿山。",
    "T47n2000_002:0998b05": "乃云。葭灰未動。律管先知。暗去明來。未嘗遷",
    "T47n2000_002:0998b06": "謝。所以衲僧家。就理就事。順水流舟。殊不",
    "T47n2000_002:0998b07": "知。無陰陽地。荊棘參天。有契券邊。蒺䔧滿",
    "T47n2000_002:0998b08": "地。致使春生夏長之徒。卒難近傍。二林放過",
    "T47n2000_002:0998b09": "一著。曲為今時。",
    "T47n2000_002:0998b10": "復舉。溈山問仰山。仲冬嚴寒年年事。晷運推",
    "T47n2000_002:0998b11": "移事若何。仰山近前。叉手而立。溈云。誠知子",
    "T47n2000_002:0998b12": "答者話不得。香嚴至。溈舉前話。嚴云某甲偏",
    "T47n2000_002:0998b13": "答得者話。溈復舉。嚴亦近前。叉手而立。溈",
    "T47n2000_002:0998b14": "云。賴遇寂子不會。師云。溈山若無後語。儘自",
    "T47n2000_002:0998b15": "包裹得去。其奈用處太過。以致栓索俱露。",
    "T47n2000_002:0998b16": "上堂。謝秉拂。僧問。智與師齊。減師半德。智",
    "T47n2000_002:0998b17": "過於師。方堪傳授。那箇智過於師。師云。忽去",
    "T47n2000_002:0998b18": "忽來。坐斷今古。僧云。學人瞻仰有分。師云。",
    "T47n2000_002:0998b19": "合取狗口。僧云。若與麼。首座藏主遂成虛設。",
    "T47n2000_002:0998b20": "師云。不是苦心人不知。僧云。却較些子。便禮",
    "T47n2000_002:0998b21": "拜。師云。急抽頭是好手。",
    "T47n2000_002:0998b22": "乃云。深山大澤象龍之所。雷霆變化。在乎一",
    "T47n2000_002:0998b23": "時之間。草木自然光潤。檮林之下。莫有此瑞",
    "T47n2000_002:0998b24": "麼。卓拄杖。疑殺闍梨。",
    "T47n2000_002:0998b25": "上堂。僧問。天欲雪而未雪。梅欲花而未花。好",
    "T47n2000_002:0998b26": "箇西來意。無人共出家。師云。掩耳偷鈴。僧",
    "T47n2000_002:0998b27": "云。和尚多是成禠學人。師云。老僧向爾道甚",
    "T47n2000_002:0998b28": "麼。僧云。當面蹉過。師云。座上無老僧。目前",
    "T47n2000_002:0998b29": "無闍梨聻。僧云。莫向夾山背後叉手。師云。老",
    "T47n2000_002:0998c01": "僧被爾靠倒。",
    "T47n2000_002:0998c02": "乃云。明明向汝道。得得不得。不得得得。自是",
    "T47n2000_002:0998c03": "諸人。雙眼清寒。坐在無事甲裏。直饒。彌勒即",
    "T47n2000_002:0998c04": "今下生。現三頭六臂。也救爾不得。",
    "T47n2000_002:0998c05": "臘八上堂。僧問。釋迦老子棄金輪寶位。雪山",
    "T47n2000_002:0998c06": "苦行六年。於臘月八夜。忽覩明星悟去。還端",
    "T47n2000_002:0998c07": "的也無。師云。令人長憶李將軍。僧云。後來說",
    "T47n2000_002:0998c08": "一藏葛藤。牽枝引蔓拋尿撒屙。至今未已。師",
    "T47n2000_002:0998c09": "云。師子身中蟲。僧擲下坐具云。未見明星時。",
    "T47n2000_002:0998c10": "還有者箇消息也無。師云。把髻投衙。",
    "T47n2000_002:0998c11": "乃卓拄杖云。是則是窮則變。變則通。只如三",
    "T47n2000_002:0998c12": "更半夜。眾星朗然。不知是見那箇星悟去。急",
    "T47n2000_002:0998c13": "急出來。下一轉語。蓋覆者老子。不然母貽後",
    "T47n2000_002:0998c14": "悔靠主丈。",
    "T47n2000_002:0998c15": "華藏和尚至。上堂。僧問。我手何似佛手。師",
    "T47n2000_002:0998c16": "云。老婦顰眉出醜。僧云。我脚何似驢脚。師",
    "T47n2000_002:0998c17": "云。曾踏趙州𭛵彴。僧云。人人有箇生緣。如何",
    "T47n2000_002:0998c18": "是學人生緣。師云。懶向人前拔茄樹。要去南",
    "T47n2000_002:0998c19": "川作化主。僧禮拜。",
    "T47n2000_002:0998c20": "師乃云。我本無心有所希求。今此寶藏自然",
    "T47n2000_002:0998c21": "而至。二林小眾。枯枯燥燥。鶴望多時。珊瑚枕",
    "T47n2000_002:0998c22": "明月珠。從便採取。只是不得觸諱。",
    "T47n2000_002:0998c23": "上堂。傅大士本相現。引得一地裏人。前廊後",
    "T47n2000_002:0998c24": "架。拋尿撒屙。謂之龍華勝會。不知當來所",
    "T47n2000_002:0998c25": "證果。有此否。不然。卓主丈。青山綠水短棹",
    "T47n2000_002:0998c26": "孤舟。",
    "T47n2000_002:0998c27": "慈雲和尚至。上堂。僧問。路逢道伴交肩過。一",
    "T47n2000_002:0998c28": "生參學事畢時如何。師云。鵓鳩樹上啼。僧云。",
    "T47n2000_002:0998c29": "也恐和尚見古人未盡。師云。同道方知。僧云。",
    "T47n2000_002:0999a01": "知後如何。師云。布袋盛錐。快者先出。",
    "T47n2000_002:0999a02": "乃云。去住無心。卷舒有則。布之則彌於六合。",
    "T47n2000_002:0999a03": "六合猶窄。置之則歛於一毫。一毫猶寬。為彼",
    "T47n2000_002:0999a04": "群生從何而起。卓主丈。飛過帝鄉去。遠接",
    "T47n2000_002:0999a05": "南山陰。",
    "T47n2000_002:0999a06": "上堂。舉。風穴因。僧問。語默涉離微。如何通",
    "T47n2000_002:0999a07": "不犯。穴云。長憶江南三月裏。鷓鴣啼處百花",
    "T47n2000_002:0999a08": "香。師云。風穴破關受敵。不知蹉過者僧。二林",
    "T47n2000_002:0999a09": "有僧出問。拈主丈便打。",
    "T47n2000_002:0999a10": "上堂。舉。趙州因。僧問。一物不將來時如何。",
    "T47n2000_002:0999a11": "州云。放下著。僧云。一物不將來。放下箇甚",
    "T47n2000_002:0999a12": "麼。州云。放不下擔將去。師云。趙州向者僧痛",
    "T47n2000_002:0999a13": "處。下一針不妨奇特。只是病入膏肓。難以發",
    "T47n2000_002:0999a14": "藥。",
    "T47n2000_002:0999a15": "上堂。明明道不在言語上。何必用三寸舌頭。",
    "T47n2000_002:0999a16": "帶將出來。會得。桐花落地春將半。不然。杜宇",
    "T47n2000_002:0999a17": "催歸月過三。",
    "T47n2000_002:0999a18": "上堂。舉。百丈普請鉏地。次有一僧。舉起鉏",
    "T47n2000_002:0999a19": "頭。忽聞鼓聲。乃拋下大笑便歸。丈云。俊哉此",
    "T47n2000_002:0999a20": "是觀音入理之門。歸院乃喚僧問。適來見箇",
    "T47n2000_002:0999a21": "甚麼道理。便與麼。僧云。適來肚飢。聞鼓聲歸",
    "T47n2000_002:0999a22": "喫飯去。丈乃大笑。師云。百丈當面。被者僧",
    "T47n2000_002:0999a23": "謾。若是二林。誰管爾口欵。未招便與闌胸一",
    "T47n2000_002:0999a24": "踏。只如百丈笑。者僧笑。還有優劣也無。",
    "T47n2000_002:0999a25": "西白和尚至。上堂。僧問。三日不說著。口邊生",
    "T47n2000_002:0999a26": "白醭。學人出去。四十餘日。作麼生。師云。待",
    "T47n2000_002:0999a27": "爾口邊出青草。却向汝道。僧云。低聲低聲。牆",
    "T47n2000_002:0999a28": "壁有耳。師云。也要大家知。僧云。只如口邊出",
    "T47n2000_002:0999a29": "青草底人。還有方便也無。師云。大有方便。僧",
    "T47n2000_002:0999b01": "云。那裏是他方便處。師云。一任牛搏馬踏。僧",
    "T47n2000_002:0999b02": "云。學人不會。師乃云。風穴破屋數間。單丁者",
    "T47n2000_002:0999b03": "七年。後為臨際正續。西白道人即斯人也。深",
    "T47n2000_002:0999b04": "雲古木。雙眼清寒。大音希聲。豈同常調。",
    "T47n2000_002:0999b05": "佛生日上堂。僧問。鐵壁鐵壁。號之曰佛。常在",
    "T47n2000_002:0999b06": "苦海中立。只如今日降生底是。苦海中立底",
    "T47n2000_002:0999b07": "是。師云。二俱不是。僧云。天上天下唯我獨尊",
    "T47n2000_002:0999b08": "聻。師云。脫却籠頭卸角馱。僧云。恁麼則三尺",
    "T47n2000_002:0999b09": "一丈六。且同携手歸。師云。爾道。他有幾莖蓋",
    "T47n2000_002:0999b10": "膽毛。僧便喝。師亦喝。",
    "T47n2000_002:0999b11": "乃卓主丈云。看看。九龍吐水。灌沐金軀。紫",
    "T47n2000_002:0999b12": "毫相光。無幽不燭。直得嘉禾老比丘。跛却一",
    "T47n2000_002:0999b13": "足。走到廣南光泰寺裏。有口也讚嘆不及。何",
    "T47n2000_002:0999b14": "故。物見主眼卓豎。",
    "T47n2000_002:0999b15": "結夏上堂。登山須到頂。涉海須到底。到頂則",
    "T47n2000_002:0999b16": "知宇宙之寬廓。到底則知大海之淺深。故我",
    "T47n2000_002:0999b17": "釋迦老子。以九夏之月。剋期取證。而欲法中",
    "T47n2000_002:0999b18": "龍象。知其山之高海之深也。苟或飽食安眠。",
    "T47n2000_002:0999b19": "略無知愧。是大罪人。莫言不道。",
    "T47n2000_002:0999b20": "上堂。僧問。結夏已半月。衲僧家牙如劍樹。口",
    "T47n2000_002:0999b21": "似血盆。還透得虛堂一句子也無。師云。老僧",
    "T47n2000_002:0999b22": "不曾殺生害命。僧云。和尚太殺慈悲。師云。墦",
    "T47n2000_002:0999b23": "間易飢飽。僧云。有一人常在途中。不離家舍。",
    "T47n2000_002:0999b24": "有一人常在家舍。不離途中。且道。那一人合",
    "T47n2000_002:0999b25": "受人天供養。師云。水也消他一滴不得。僧云。",
    "T47n2000_002:0999b26": "因甚如此。師云。蓋他在布袋裡輥毬。僧禮",
    "T47n2000_002:0999b27": "拜。",
    "T47n2000_002:0999b28": "師乃舉。雪峯一日敲觀和尚門。觀云誰。峯云",
    "T47n2000_002:0999b29": "鳳凰兒。觀云作甚麼。峯云。㗖老觀。觀便開",
    "T47n2000_002:0999c01": "門。搊住云道道。峯擬議。被觀推出。雪峯住後",
    "T47n2000_002:0999c02": "云。我當時若入得老觀門。爾者一隊噇酒糟",
    "T47n2000_002:0999c03": "漢。向甚麼摸𢱢。師云。雪峯擬議。老觀推出。",
    "T47n2000_002:0999c04": "若較其錙銖。則固有重輕。不知雪峯當時合",
    "T47n2000_002:0999c05": "下得甚麼語。可以入得老觀門。",
    "T47n2000_002:0999c06": "上堂。舉五祖道。諸莊不收。不以為憂。百數衲",
    "T47n2000_002:0999c07": "子。無一箇透得狗子佛性話。誠以為憂。師云。",
    "T47n2000_002:0999c08": "五祖大似破關中收圖書。",
    "T47n2000_002:0999c09": "承天短蓬遠和尚遺書至。上堂。僧問。昔本不",
    "T47n2000_002:0999c10": "離此。今朝亦不來。且道。承天老子向甚麼處",
    "T47n2000_002:0999c11": "去。師云。趕人不得趕上。僧云。莫是向不生不",
    "T47n2000_002:0999c12": "滅處去麼。師云。爾莫要撩撥者氣鼓老僧。僧",
    "T47n2000_002:0999c13": "云。他觸著便三毒起。師云。多少人仰望不及。",
    "T47n2000_002:0999c14": "僧云。洞山遷化。設愚癡齋。承天遷化。有何",
    "T47n2000_002:0999c15": "分付。師云。有分付。僧云。有甚分付。師云。",
    "T47n2000_002:0999c16": "教爾近前退後牢記話頭。僧云。也是不惜口",
    "T47n2000_002:0999c17": "業漢。",
    "T47n2000_002:0999c18": "師乃云。遠之莫及故曰短。蹤之不即故曰蓬。",
    "T47n2000_002:0999c19": "波波浪浪。西西東東。直鉤已掛雙峨碧。一橈",
    "T47n2000_002:0999c20": "香散蘆花風。",
    "T47n2000_002:0999c21": "解夏小參。僧問。衲僧家。四月十五。結他不",
    "T47n2000_002:0999c22": "得。七月十五。解他不得。畢竟向甚處。安身立",
    "T47n2000_002:0999c23": "命。師云。針鋒頭上翻筋斗。僧云。得與麼自由",
    "T47n2000_002:0999c24": "自在。師云。爾莫向石灰籮裏反眼。僧云。可謂",
    "T47n2000_002:0999c25": "一夏不虛度光陰。師云。刀錐之利。僧云。前程",
    "T47n2000_002:0999c26": "忽有人問。和尚今夏將何示人師云。多添少",
    "T47n2000_002:0999c27": "減。僧云。三世諸佛也理會不得。師云。山僧更",
    "T47n2000_002:0999c28": "是理會不得。僧云。和尚今夜盡情。說與學人",
    "T47n2000_002:0999c29": "了也。便禮拜。",
    "T47n2000_002:1000a01": "師乃拈主丈云。便與麼去。早是節外生枝。",
    "T47n2000_002:1000a02": "更若較短論長。何啻崖州萬里。所以道。太陽",
    "T47n2000_002:1000a03": "門下。日日三秋。明月堂前。時時九夏。何用刻",
    "T47n2000_002:1000a04": "舟尋劍緣木求魚。西天此土佛法平沈。末代",
    "T47n2000_002:1000a05": "比丘全無慚愧。說甚正因二字言薦賞勞。古",
    "T47n2000_002:1000a06": "人不解隨機。二林只圖實効。然雖如是。且道。",
    "T47n2000_002:1000a07": "七佛行處。因甚寸草不生。快出來下一轉語。",
    "T47n2000_002:1000a08": "以補九夏關疑。卓主丈。",
    "T47n2000_002:1000a09": "復舉。南泉歸宗麻谷同往。禮拜忠國師。泉至",
    "T47n2000_002:1000a10": "路畫一圓相云。道得即去。歸宗。於圓相內坐。",
    "T47n2000_002:1000a11": "麻谷作女人拜。泉云。恁麼則不去也。宗云。",
    "T47n2000_002:1000a12": "是甚麼心行。師云。王老師既被人道破。未為",
    "T47n2000_002:1000a13": "好手。麻谷作女人拜。見得國師。",
    "T47n2000_002:1000a14": "次日上堂。一夏未嘗不與諸人朝思暮想。今",
    "T47n2000_002:1000a15": "朝期滿。驀忽相應。方知山是山水是水。向來",
    "T47n2000_002:1000a16": "豈不知山是山水是水。今日方知。道山是山",
    "T47n2000_002:1000a17": "水是水。汝若不信。三十年後。自有人知。",
    "T47n2000_002:1000a18": "上堂。謝執事。松有操則歲寒不凋。竹有節則",
    "T47n2000_002:1000a19": "虛心澹靜。衲子勇於義。可以表率叢林游刃",
    "T47n2000_002:1000a20": "事海。自然左右逢其原。",
    "T47n2000_002:1000a21": "中秋上堂。以主丈打一圓相云。裏面有一株",
    "T47n2000_002:1000a22": "樹。名之曰娑婆樹。下有一兔。長時搗藥。尋常",
    "T47n2000_002:1000a23": "見得不甚真。惟有今宵。極是分曉。諸人還見",
    "T47n2000_002:1000a24": "麼。卓主丈。見之則不妄擡眸。不然則明不",
    "T47n2000_002:1000a25": "如暗。",
    "T47n2000_002:1000a26": "上堂。舉。馬祖因。百丈再參。祖以目視禪床角",
    "T47n2000_002:1000a27": "拂子。丈云。即此用離此用。祖云。爾向後開兩",
    "T47n2000_002:1000a28": "片皮。將何為人。丈取拂子竪起。祖云。即此用",
    "T47n2000_002:1000a29": "離此用。丈掛拂子舊處。祖震威一喝。丈云。我",
    "T47n2000_002:1000b01": "直得三日耳聾。師云。豈止乎百丈三日耳聾。",
    "T47n2000_002:1000b02": "直使盡天下人。聽事不真喚鐘作甕。方契馬",
    "T47n2000_002:1000b03": "師。",
    "T47n2000_002:1000b04": "上堂。舉。汾陽無業國師示眾。若有一毫聖凡",
    "T47n2000_002:1000b05": "情念未盡。未免入驢胎馬腹。白雲又道。直饒",
    "T47n2000_002:1000b06": "一毫聖凡情念頓盡。亦未免入驢胎馬腹。師",
    "T47n2000_002:1000b07": "云。二大老向無心中。撰出一場口面。卓主",
    "T47n2000_002:1000b08": "丈。近日王令稍嚴。",
    "T47n2000_002:1000b09": "開爐上堂。箇裡無峻機妙用與人湊泊。老來",
    "T47n2000_002:1000b10": "畏寒。只要說些火爐頭話。且道。火爐頭說甚",
    "T47n2000_002:1000b11": "麼話。恐冷灰豆爆。彈破諸人鼻孔。",
    "T47n2000_002:1000b12": "達磨第三忌拈香。十萬里水雲蹤跡。七百年",
    "T47n2000_002:1000b13": "西竺陳人。眼睛烏律卒。面子黑鱗皴。傳衣付",
    "T47n2000_002:1000b14": "法。惹起埃塵。如今紅紫亂朱。紛然而出。豈止",
    "T47n2000_002:1000b15": "乎少林五葉一花之春。斯臨遠諱。薦此溪蘋。",
    "T47n2000_002:1000b16": "萬古千秋累子孫。",
    "T47n2000_002:1000b17": "上堂。一出數日所至。溪山風物歷歷在目。歸",
    "T47n2000_002:1000b18": "來撾鼓陞堂。從頭又舉一遍會麼。眼力到處",
    "T47n2000_002:1000b19": "不被人謾。",
    "T47n2000_002:1000b20": "冬至小參。一氣順昇。百昌萌動。是時人知有。",
    "T47n2000_002:1000b21": "還知有不知有者。不被寒暑推遷。不逐四時",
    "T47n2000_002:1000b22": "消長。靜而善應。卓爾不群。若謂尺二眉毛頷",
    "T47n2000_002:1000b23": "下生。此又是見他未盡。山僧尋常口似磉盤。",
    "T47n2000_002:1000b24": "未嘗容易與人道破。爾若見得分曉。黑豆生",
    "T47n2000_002:1000b25": "芽。繡紋添線。也是尋常時節。且道。今夜還來",
    "T47n2000_002:1000b26": "喫果子否。卓主丈。嚼飯餵嬰兒。",
    "T47n2000_002:1000b27": "復舉。五祖因。僧問。如何是道。祖云。始平郡。",
    "T47n2000_002:1000b28": "僧又問。如何是道中人。祖云。赤心為主。師",
    "T47n2000_002:1000b29": "云。五祖恐者僧信根未深。囑之又囑。且道。節",
    "T47n2000_002:1000c01": "文在甚麼處。逗源河擘泰華。須是其人。",
    "T47n2000_002:1000c02": "上堂。謝秉拂。此拂子過如吹毛劍。善用者坐",
    "T47n2000_002:1000c03": "致太平。不善用者傷鋒犯手。二林莫有出廐",
    "T47n2000_002:1000c04": "良駒不勞鞭影底麼擲下拂子。看看。",
    "T47n2000_002:1000c05": "上堂。僧問。雲門因。僧問。不起一念還有過也",
    "T47n2000_002:1000c06": "無。門云。須彌山。此意如何。師云。買鐵得金。",
    "T47n2000_002:1000c07": "僧云。和尚平生凌辱古人。今日因甚全肯雲",
    "T47n2000_002:1000c08": "門。師云。冷處著把火。僧云。學人一冬。在外",
    "T47n2000_002:1000c09": "奔波。還有過也無。師云。秤椎落井。僧云。許",
    "T47n2000_002:1000c10": "多施利歸常住。因甚全無些子功勞。師云。莫",
    "T47n2000_002:1000c11": "來掩彩我。",
    "T47n2000_002:1000c12": "乃云。盡其機用。只作一句。布施諸人。良久。",
    "T47n2000_002:1000c13": "卓主丈。大海若知足。百川應倒流。",
    "T47n2000_002:1000c14": "臘八上堂僧問。枯木倚寒嵓。三冬無暖氣。此",
    "T47n2000_002:1000c15": "意如何。師云。牙根不瀝水。僧云。婆子因甚燒",
    "T47n2000_002:1000c16": "却庵。師云。爭交賭籌。僧云。和尚也不得胡亂",
    "T47n2000_002:1000c17": "穿鑿古人公案。師云。非子不委。僧云。老胡今",
    "T47n2000_002:1000c18": "日成道。有何祥瑞。師云。山深雪未消。僧云。",
    "T47n2000_002:1000c19": "諾諾。師以拂一指。",
    "T47n2000_002:1000c20": "乃云。釋迦老子。雪山六年。功成行滿。到臘月",
    "T47n2000_002:1000c21": "八夜。討得一條路子。與後人行。若謂他見明",
    "T47n2000_002:1000c22": "星悟去。已是謗焰未息。",
    "T47n2000_002:1000c23": "上堂。僧問。馬祖因。龐居士問。不與萬法為侶",
    "T47n2000_002:1000c24": "者。是甚麼人。此意如何。師云。乞兒弄飯椀。",
    "T47n2000_002:1000c25": "僧云。只如馬大師道。待汝一口吸盡西江水。",
    "T47n2000_002:1000c26": "却向汝道聻。師云。劈腹剜心。僧云。且道。龐",
    "T47n2000_002:1000c27": "老子興此一問。是會了問。不會了問。師云。會",
    "T47n2000_002:1000c28": "了問。僧云。既是會了問。何必悟去。師云。不",
    "T47n2000_002:1000c29": "悟爭得會。僧云。人天眾前豈無方便。師云。踏",
    "T47n2000_002:1001a01": "泥漢。",
    "T47n2000_002:1001a02": "乃云。自家田地不肯從實履踐。只要冒姓佃",
    "T47n2000_002:1001a03": "官田。還知二祖對達磨禮三拜。依位而立",
    "T47n2000_002:1001a04": "麼。",
    "T47n2000_002:1001a05": "除夜小參。僧問。年窮歲逼。烏龜上壁。豈不是",
    "T47n2000_002:1001a06": "和尚語。師云。只得自傷己命。僧云。忽然眾",
    "T47n2000_002:1001a07": "中有箇通方作者。冷笑一聲。老師未免面熱",
    "T47n2000_002:1001a08": "汗下。師云。爾更近前驗我看。僧近前云了。師",
    "T47n2000_002:1001a09": "云果然。",
    "T47n2000_002:1001a10": "乃云。日日日東上。日日日西沈。無為無事者。",
    "T47n2000_002:1001a11": "子細好推尋。既是無為無事。又推尋箇甚麼。",
    "T47n2000_002:1001a12": "若推尋佛法要妙。每日起來。呵奴使婢。說東",
    "T47n2000_002:1001a13": "道西。無非在他影子裏。若推尋舊歲未去。新",
    "T47n2000_002:1001a14": "歲未來。東村王老夜燒錢。野鬼閑神俱飽足。",
    "T47n2000_002:1001a15": "者裏又無爾插嘴處。畢竟如何。擊拂子。一年",
    "T47n2000_002:1001a16": "三百六十日。斷斷月建寅為首。",
    "T47n2000_002:1001a17": "復舉。晦堂因。看如何是多福一叢竹。一莖兩",
    "T47n2000_002:1001a18": "莖斜。學人不會。三莖四莖曲。驀然契悟。師",
    "T47n2000_002:1001a19": "云。往往。多是知竹。而不知多福。知多福而不",
    "T47n2000_002:1001a20": "知竹。有人緇素得出。許爾親見晦堂。",
    "T47n2000_002:1001a21": "使府陞座回。上堂。僧問。毘耶城裏說法。雙檮",
    "T47n2000_002:1001a22": "樹下談玄。如何是不動尊。師云。東走西走。僧",
    "T47n2000_002:1001a23": "云。既是不動尊。為甚麼東走西走。師云。癡人",
    "T47n2000_002:1001a24": "面前不得說夢。僧云。莫是動則不動不動則",
    "T47n2000_002:1001a25": "動麼。師云寶所在近。更進一步。僧云。忽然將",
    "T47n2000_002:1001a26": "動與不動。一時貶向無生國裡。却問如何是",
    "T47n2000_002:1001a27": "不動尊。師云。東走西走。僧云。和尚也只救得",
    "T47n2000_002:1001a28": "一半。師云。信根者少。",
    "T47n2000_002:1001a29": "乃云。或指或掌。無非是太平戈矛。二林莫有",
    "T47n2000_002:1001b01": "捷徑麼。卓主丈。兔子何曾離得窟。",
    "T47n2000_002:1001b02": "元宵上堂。僧問。香林因。僧問。如何是室內一",
    "T47n2000_002:1001b03": "椀燈。林云。三人證龜成鼈。意旨如何。師云。",
    "T47n2000_002:1001b04": "奴見婢殷勤。僧云。學人禮謝去也。師云。承虛",
    "T47n2000_002:1001b05": "接響。",
    "T47n2000_002:1001b06": "乃云。以火續燈名晝。以燈續火為夜。晝夜相",
    "T47n2000_002:1001b07": "續燈燈無盡。驀然黑地裏。撞著露柱。怪得阿",
    "T47n2000_002:1001b08": "誰。",
    "T47n2000_002:1001b09": "妙勝和尚至上堂。僧問。雪峯見僧來參。低頭",
    "T47n2000_002:1001b10": "歸庵。此意如何。師云。誰知席帽下。有此昔愁",
    "T47n2000_002:1001b11": "人。僧云。未審二林見僧作麼生接。師云。把手",
    "T47n2000_002:1001b12": "拽不入。",
    "T47n2000_002:1001b13": "乃云。洪波深處赤立。妙不資於一毫。香積世",
    "T47n2000_002:1001b14": "界藏用。勝不盈於一握。如是則坦夷處巇嶮。",
    "T47n2000_002:1001b15": "木訥處難酬。且道。此是何人卓主丈。",
    "T47n2000_002:1001b16": "上堂。僧問。二月已過三月已來。桃花李花零",
    "T47n2000_002:1001b17": "亂。桑條柳條成陰。不涉萬緣。如何顧鑑。師",
    "T47n2000_002:1001b18": "云。不覺日又夜。爭教人少年。僧云。和尚豈無",
    "T47n2000_002:1001b19": "方便。師云。生薑終不改辣。僧云。有一人十二",
    "T47n2000_002:1001b20": "時中。不依倚一物時如何。師云。鶻臭布衫須",
    "T47n2000_002:1001b21": "脫却。僧云。既不依倚一物。又脫箇甚麼。師",
    "T47n2000_002:1001b22": "云。細嚼難飢。",
    "T47n2000_002:1001b23": "乃舉。大龍因。僧問。色身敗壞。如何是堅固法",
    "T47n2000_002:1001b24": "身。龍云。山花開似錦。㵎水湛如藍。師云。若",
    "T47n2000_002:1001b25": "是堅固法身。也苦地在。有問雲黃。只對他道。",
    "T47n2000_002:1001b26": "垢面漢。我二十年做長老。未嘗與人過話。",
    "T47n2000_002:1001b27": "上堂。舉烏臼因。玄紹二上座來參。臼問。近離",
    "T47n2000_002:1001b28": "甚處。僧云。江西。臼便打。僧云。也知和尚有",
    "T47n2000_002:1001b29": "此機要。臼云。爾既不會。第二禪客近前來。僧",
    "T47n2000_002:1001c01": "擬議。臼亦打。師云。二僧見烏臼。如登龍門。",
    "T47n2000_002:1001c02": "結夏小參。僧問。布袋長年鬧市。觀音終日魚",
    "T47n2000_002:1001c03": "籃。禁足安居。當圖何事。師云。擊筒方木響。",
    "T47n2000_002:1001c04": "僧云。與麼則深密處。足可觀光。師云。差之毫",
    "T47n2000_002:1001c05": "釐。僧云。和尚答處辛辣。學人如何湊泊。師",
    "T47n2000_002:1001c06": "云。向無湊泊處領取。",
    "T47n2000_002:1001c07": "乃拈主丈云。舉一事則迷理。措一機則失",
    "T47n2000_002:1001c08": "用。衲僧家。智游象外。妙入環中。猶是家常茶",
    "T47n2000_002:1001c09": "飯無端。被釋迦老子以無絲線繫却脚跟。直",
    "T47n2000_002:1001c10": "得東西南北。去路無從。於是九十日內。如守",
    "T47n2000_002:1001c11": "古塚鬼。謂之禁足安居剋期取證。亦未知所",
    "T47n2000_002:1001c12": "證者何事。驀然有箇不顧危亡底。掀翻圓覺",
    "T47n2000_002:1001c13": "伽監。毀罵平等性智。山僧只得退身有分。何",
    "T47n2000_002:1001c14": "故。卓主丈。老不以筋力為能。",
    "T47n2000_002:1001c15": "復舉。雪峯示眾。盡大地撮來如粟粒。拋向面",
    "T47n2000_002:1001c16": "前漆桶不會。打鼓普請看。師云。雪老當時與",
    "T47n2000_002:1001c17": "麼。殊不知有今日。二林今夏亦教諸人密密",
    "T47n2000_002:1001c18": "地與麼。但不必普請。更若不會。爾自孤負雪",
    "T47n2000_002:1001c19": "峯。於虛堂初無干與。",
    "T47n2000_002:1001c20": "次日上堂。諸方以期取効。時刻不忘。我者裏",
    "T47n2000_002:1001c21": "山邊水邊。從便走作。何故。擊拂子。棄細錄",
    "T47n2000_002:1001c22": "大。以待知己。",
    "T47n2000_002:1001c23": "上堂。僧問。臨際會下兩堂首座相見。齊下一",
    "T47n2000_002:1001c24": "喝。此意如何。師云。鬪貧不鬪富。僧云。有僧",
    "T47n2000_002:1001c25": "問。此兩喝還有賓主也無。際云。賓主歷然。又",
    "T47n2000_002:1001c26": "作麼生。師云。隻手遮日。僧云。二林頭首峻機",
    "T47n2000_002:1001c27": "妙用。眾眼難謾。還與者兩喝。是同是別。師",
    "T47n2000_002:1001c28": "云。爾自勘他看。僧云。人天眾前。也蓋覆伊不",
    "T47n2000_002:1001c29": "得。師云。爾道那箇賓那箇主。僧便喝。師云。",
    "T47n2000_002:1002a01": "脫身鬼子。",
    "T47n2000_002:1002a02": "乃云。師子嚬呻。象王回顧此猶是齊眉共躅。",
    "T47n2000_002:1002a03": "要見跨釜之作麼。竪起拂子。新羅人過海。",
    "T47n2000_002:1002a04": "上堂。僧問。有一句子到爾。拔舌犁耕。無一句",
    "T47n2000_002:1002a05": "子到。爾自招殃禍。明甚麼邊事。師云。彼此出",
    "T47n2000_002:1002a06": "家兒僧云。和尚把定封疆。不通水泄。師云。",
    "T47n2000_002:1002a07": "不是少林客。",
    "T47n2000_002:1002a08": "乃舉。仰山參東寺。纔跨門。寺云。已相見了。",
    "T47n2000_002:1002a09": "不用上來。仰云。與麼相見。莫不得麼。寺便歸",
    "T47n2000_002:1002a10": "方丈。閉却門。仰山歸。舉似溈山。溈云。子是",
    "T47n2000_002:1002a11": "甚麼心行。仰云若不與麼。爭識得伊。師云。",
    "T47n2000_002:1002a12": "東寺便歸方丈。千古楷模。仰山舉似溈山。因",
    "T47n2000_002:1002a13": "邪打正。",
    "T47n2000_002:1002a14": "上堂僧問。劉鐵磨訪溈山。山云。老牸牛汝來",
    "T47n2000_002:1002a15": "也。此意如何。師云。一箭中紅心。僧云。劉鐵",
    "T47n2000_002:1002a16": "磨云。來日臺山大會齋。山作臥勢。磨便出聻。",
    "T47n2000_002:1002a17": "師云。果然僧云。可謂二俱作家。師云。謗斯經",
    "T47n2000_002:1002a18": "故。獲罪如是。僧禮拜。",
    "T47n2000_002:1002a19": "乃云師曠之聰。离婁之明。因甚有眼。終日不",
    "T47n2000_002:1002a20": "見鼻孔。下得一轉語。合得老僧。樹下塚間。許",
    "T47n2000_002:1002a21": "爾妄想。不然老胡失望。",
    "T47n2000_002:1002a22": "上堂。僧問。久雨不晴時如何。師云。逢庚則",
    "T47n2000_002:1002a23": "變。僧云。久雨忽晴時如何。師云。處處可以晒",
    "T47n2000_002:1002a24": "眼皮草。僧云。與麼答話。諸方未肯在。師云。",
    "T47n2000_002:1002a25": "割鷄之刃。僧云。二祖禮三拜依位而立。師云。",
    "T47n2000_002:1002a26": "呈漆器。僧云。達磨云汝得吾髓。師云。覆水難",
    "T47n2000_002:1002a27": "收。僧云。學人纔見和尚陞堂。便出禮拜。得箇",
    "T47n2000_002:1002a28": "甚麼。師云。他時不得退欵。僧云。且喜水米無",
    "T47n2000_002:1002a29": "交。師云。早是退欵了也。僧便喝。師亦喝。",
    "T47n2000_002:1002b01": "乃云。山僧尋常不曾抑逼人。只教退步楷磨。",
    "T47n2000_002:1002b02": "但得心死意消一番了。自然不胡亂拈匙放",
    "T47n2000_002:1002b03": "筋。不然盡是念話杜家。",
    "T47n2000_002:1002b04": "上堂。舉。洛浦因。龐居士來參。禮拜起云。仲",
    "T47n2000_002:1002b05": "夏毒熱。孟冬薄寒。浦云。莫錯。士云。龐公年",
    "T47n2000_002:1002b06": "老。浦云。何不寒便道寒熱便道熱。士云。患聾",
    "T47n2000_002:1002b07": "作麼。浦云。放爾三十棒。士云。啞却我口。塞",
    "T47n2000_002:1002b08": "却爾耳。師云。洛浦當時。若向龐公年老處。下",
    "T47n2000_002:1002b09": "得一喝。免得彼此葛藤。",
    "T47n2000_002:1002b10": "上堂。僧問。熱時寒向甚麼處去。師云。爾抓著",
    "T47n2000_002:1002b11": "我痒處。僧云。寒時熱向甚麼處去。師云。乾",
    "T47n2000_002:1002b12": "籬頭上。覓甚麼汁。僧云。不涉寒暑底人。在甚",
    "T47n2000_002:1002b13": "麼處。師云。鬧市裏尋取。僧云。尋得後如何。",
    "T47n2000_002:1002b14": "師云。出三界二十五有。僧云。也未是極則。師",
    "T47n2000_002:1002b15": "云。作麼生是極。則僧便喝。師云。也未是極",
    "T47n2000_002:1002b16": "則。",
    "T47n2000_002:1002b17": "乃舉。天童啟和尚因。僧問。學人卓卓上來。請",
    "T47n2000_002:1002b18": "師的的。啟云。我者裏一屙便了。說甚麼卓卓",
    "T47n2000_002:1002b19": "的的。僧云。和尚與麼答話。更買草鞋行脚。啟",
    "T47n2000_002:1002b20": "云。近前來。僧近前。啟云。老僧與麼答話。有",
    "T47n2000_002:1002b21": "甚麼過。僧無語。啟便打。師云。者僧喚既近",
    "T47n2000_002:1002b22": "前。何不便與本分草料。只因下刃不嚴。返被",
    "T47n2000_002:1002b23": "暗窺牆壁。",
    "T47n2000_002:1002b24": "解夏小參。各各鼻貫已脫。秋風影裡。擺尾搖",
    "T47n2000_002:1002b25": "頭。老安雖則善能訪跡。終竟難尋。寂子只知",
    "T47n2000_002:1002b26": "樹下忘軀。何曾解牧露逈逈。雲山溢目飽齁",
    "T47n2000_002:1002b27": "齁。野草連天。不須短笛催歸。千聖也無覓處。",
    "T47n2000_002:1002b28": "驀然傅公子出來道。汝等頭角之士。九十日",
    "T47n2000_002:1002b29": "內託此檮陰。未嘗有半蹄之功。踏破我常住",
    "T47n2000_002:1002c01": "一塊泥𡋯。何得如此快活。山僧只得與他代",
    "T47n2000_002:1002c02": "一轉語。",
    "T47n2000_002:1002c03": "復舉。德山托鉢公案。師云。德山如師子遊行",
    "T47n2000_002:1002c04": "百獸股栗。嵓頭假其威。而陰風逼人。後之來",
    "T47n2000_002:1002c05": "者。棒土揭木。",
    "T47n2000_002:1002c06": "上堂。僧問。大隋蓋龜時如何。師云。神照無此",
    "T47n2000_002:1002c07": "作。僧云。初秋夏末。衲子往來。牢記取者一轉",
    "T47n2000_002:1002c08": "語。舉似諸方。師云。苦哉。",
    "T47n2000_002:1002c09": "乃舉。天台幽棲和尚。一日鳴鐘上堂。眾纔集。",
    "T47n2000_002:1002c10": "棲云。誰打鐘。僧云。維那。棲云。近前來。僧近",
    "T47n2000_002:1002c11": "前棲遂與一掌。歸方丈。師云。賤如泥沙。貴",
    "T47n2000_002:1002c12": "如金璧。當時若安詳登座。活得者僧。",
    "T47n2000_002:1002c13": "中秋上堂。僧問。天上月圓人間月半。是人知",
    "T47n2000_002:1002c14": "有。未審中間樹子。屬甚麼人。師云。有契券者",
    "T47n2000_002:1002c15": "得。僧云。恁麼則天香桂子落紛紛。師云。爾早",
    "T47n2000_002:1002c16": "錯認了也。僧云。馬大師翫月。次一人道正好",
    "T47n2000_002:1002c17": "供養。一人道正好修行。一人驟步便行。此意",
    "T47n2000_002:1002c18": "如何。師云。一畝之地。三蛇九鼠。僧云。馬大",
    "T47n2000_002:1002c19": "師道。經入藏禪歸海。唯有普願。獨超物外。師",
    "T47n2000_002:1002c20": "云。打驢聽馬知。僧禮拜。師噓一聲。",
    "T47n2000_002:1002c21": "乃云。與日雙運。鑑物無私。自是暗中之人。責",
    "T47n2000_002:1002c22": "冬裘比夏葛。當此良夜眾星推遜之時。可憐",
    "T47n2000_002:1002c23": "不見華亭叟。冷照海濤空渺瀰。",
    "T47n2000_002:1002c24": "上堂。僧問。望見資福剎竿。便回脚跟下好與",
    "T47n2000_002:1002c25": "三十。此意如何。師云。臭肉來蠅。僧云。望見雪",
    "T47n2000_002:1002c26": "峯。便參主事。又作麼生。師云。何樓漆器休拈",
    "T47n2000_002:1002c27": "出。僧云。望見寶林雙楊塔尖。便悟去。師云。",
    "T47n2000_002:1002c28": "沙裏淘金。僧云。和尚也是年老心孤。師云。宣",
    "T47n2000_002:1002c29": "人之過未為好手。",
    "T47n2000_002:1003a01": "乃舉。欽山同嵓頭雪峯。到德山乃問。天皇也",
    "T47n2000_002:1003a02": "與麼道。龍潭也與麼道。未審德山作麼生道。",
    "T47n2000_002:1003a03": "德山云。汝試舉天皇龍潭底看。欽擬議。德山",
    "T47n2000_002:1003a04": "便打。遂至延壽云。是則是打我太殺。嵓頭",
    "T47n2000_002:1003a05": "云。爾與麼。他後不得道見德山。師云。欽山只",
    "T47n2000_002:1003a06": "箇擬議。德山巖頭俱納敗闕。若是龍門上客。",
    "T47n2000_002:1003a07": "必為點頭。其如聽響之流。墮在區宇。",
    "T47n2000_002:1003a08": "上堂。九九之節謂之重陽。陽德既剛。元化以",
    "T47n2000_002:1003a09": "洽。衲子分上。明得甚麼邊事。卓主丈。交。",
    "T47n2000_002:1003a10": "上堂。一大藏教。不出箇鴉鳴鵲噪。九經諸史。",
    "T47n2000_002:1003a11": "不出箇之乎者也。會得。雲歸華嶽。水到瀟湘。",
    "T47n2000_002:1003a12": "不然。有伴即來。切須記取。",
    "T47n2000_002:1003a13": "達磨第四忌拈香。打一圓相。香至國王之子。",
    "T47n2000_002:1003a14": "神光斷臂之師。耽憨面嘴。恐亦是伊兒孫。不",
    "T47n2000_002:1003a15": "必更懷疑。故我達磨鼻祖圓覺大師。𤀹發靈",
    "T47n2000_002:1003a16": "機。有無之宗頓釋。廓然無聖第一之義昭然。",
    "T47n2000_002:1003a17": "前梁後魏人我相高。此土西天是非競起。丁",
    "T47n2000_002:1003a18": "茲末運遐想餘光。列藻陳蘩。用酬慈蔭。",
    "T47n2000_002:1003a19": "上堂。舉。南泉因。兩堂首座爭貓兒。泉云。道",
    "T47n2000_002:1003a20": "得即不斬。兩堂無語泉。遂斬之。趙州從外歸。",
    "T47n2000_002:1003a21": "泉舉前話。州脫草鞋。安頭上出。泉云。子若在",
    "T47n2000_002:1003a22": "救得猫兒。師云。趙州借手拈香。要與兩堂雪",
    "T47n2000_002:1003a23": "屈。殊不知。狸奴已死南泉手。直至如今鼠子",
    "T47n2000_002:1003a24": "多。",
    "T47n2000_002:1003a25": "冬至小參。陰魔沮伏。暖氣未昇。好箇衲僧消",
    "T47n2000_002:1003a26": "息。若能直下承當。不逐四時消長。便見深山",
    "T47n2000_002:1003a27": "巖崖。人跡不到處。爛葛藤抽枝引蔓。其如未",
    "T47n2000_002:1003a28": "然。且向舊曆日上。點指頭子數過。只如陰魔",
    "T47n2000_002:1003a29": "沮伏。暖氣未昇。是衲僧甚麼消息。卓主丈。",
    "T47n2000_002:1003b01": "魚行水濁鳥飛毛落。",
    "T47n2000_002:1003b02": "復舉。溈山向火。次問仰山。終日向火。因甚無",
    "T47n2000_002:1003b03": "暖氣。仰作向火勢。溈云。子只得物體。能所未",
    "T47n2000_002:1003b04": "在。仰云。某甲只如此。和尚作麼生。溈亦作向",
    "T47n2000_002:1003b05": "火勢。仰云。和尚只得物體。能所未在。溈云。",
    "T47n2000_002:1003b06": "如是如是。師云。盡謂溈仰父子兩口一舌。殊",
    "T47n2000_002:1003b07": "不知。風竊虎威能偃草。水欺龍臥出前山。",
    "T47n2000_002:1003b08": "除夜小參。新底不知舊底已往。舊底不知新",
    "T47n2000_002:1003b09": "底已來。新舊不相知。物物還對偶。衲僧家以",
    "T47n2000_002:1003b10": "為極則。殊不知。半夜三更。蒲團上竪起脊梁。",
    "T47n2000_002:1003b11": "誰管爾漏箭推遷更點遲速。猶被人喚作無",
    "T47n2000_002:1003b12": "轉智大王。何況如矮子看戲。隨人上下。雖然",
    "T47n2000_002:1003b13": "只知暖日生芳草。那料春風暗著人。",
    "T47n2000_002:1003b14": "復舉。僧問雲門。如何是雲門一曲。門云。臘月",
    "T47n2000_002:1003b15": "二十五。師云。雲門汗血功高。惜乎放過了五",
    "T47n2000_002:1003b16": "日當時若道得箇恰好臘月三十夜。者僧必",
    "T47n2000_002:1003b17": "有可觀。今則既往不咎。只得順時保愛。有問",
    "T47n2000_002:1003b18": "雲黃一曲。只向他道半遏行雲。",
    "T47n2000_002:1003b19": "元宵上堂。世間之燈。莫若心燈最明。心燈",
    "T47n2000_002:1003b20": "一舉。則毫芒剎海。光明如晝。其間不善剔撥",
    "T47n2000_002:1003b21": "者。雖有如無。要見心燈麼。卓主丈。仰山開",
    "T47n2000_002:1003b22": "畬。歸宗拽石。",
    "T47n2000_002:1003b23": "寶林語錄終",
    "T47n2000_002:1003b24": "虛堂和尚語錄卷之二"
}