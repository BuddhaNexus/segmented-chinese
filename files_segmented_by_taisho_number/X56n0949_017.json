{
    "X56n0949_017:0890b07": "閑居編第十七",
    "X56n0949_017:0890b09": "宋孤山沙門　智圓　著",
    "X56n0949_017:0890b10": "祭祖師文",
    "X56n0949_017:0890b11": "維大中祥符九年歲次丙辰月建己亥朔臨壬申日",
    "X56n0949_017:0890b12": "在庚寅法孫某謹以茶藥之奠跪祭于祖師慈光闍",
    "X56n0949_017:0890b13": "梨之靈古之傳高僧者有言曰實行潛光則高而不",
    "X56n0949_017:0890b14": "名寡德適時則名而不高名而不高則非所紀高而",
    "X56n0949_017:0890b15": "不名則備今錄古今賢達皆以為知言也而百世不",
    "X56n0949_017:0890b16": "刊嗚呼吾祖識見貞亮道行淳正不阿有位不交時",
    "X56n0949_017:0890b17": "俗不設奇以延譽不用利以進物屏弃浮偽介然自",
    "X56n0949_017:0890b18": "得故世莫我知而其徒實寡所以盛業高行布于大",
    "X56n0949_017:0890b19": "宋僧傳者蓋以高而不名取之耳伊昔龍樹傳文殊",
    "X56n0949_017:0890b20": "之道辭而闢之故一性之宗盛乎天竺智者傳龍樹",
    "X56n0949_017:0890b21": "之學引而伸之故三觀之義盛乎震旦智者滅後章",
    "X56n0949_017:0890b22": "安嗣之二威繼之左溪說釋之荊溪記述之而其道",
    "X56n0949_017:0890b23": "益大故後世得其門而入者或寡矣惟吾祖蘊逸群",
    "X56n0949_017:0890b24": "之才彰獨斷之明訓乎來學必造淵極滯文異論由",
    "X56n0949_017:0890c01": "是退息天台之學由是光大其潛利密益可量也哉",
    "X56n0949_017:0890c02": "又世之學佛者或尚理則蔑事或尚事則蔑理形服",
    "X56n0949_017:0890c03": "雖同而所據大異吾祖繩之以戒律照之以理觀於",
    "X56n0949_017:0890c04": "事而不泥於理而不蕩故高僧傳敘吾祖云每一布",
    "X56n0949_017:0890c05": "薩則潛灑不止又云不問賢與不肖必示以一乘圓",
    "X56n0949_017:0890c06": "意蓋謂此也非發明佛旨通入實際者其孰能至於",
    "X56n0949_017:0890c07": "是乎及其終也神光井出天樂宵響章安通夢異香",
    "X56n0949_017:0890c08": "盈室其靈異徵感有如此者非淳誠傳法至慈利物",
    "X56n0949_017:0890c09": "者豈至此耶吾祖自雍熈三年示滅于慈光院既闍",
    "X56n0949_017:0890c10": "維之弟子遷于他郡靈骨寄于民舍凡二十餘載有",
    "X56n0949_017:0890c11": "沙門廣鈞保隆者訪而得之留于淨住院者又將十",
    "X56n0949_017:0890c12": "年某誠鄙薄但念昔稟法於奉先奉先傳道於慈光",
    "X56n0949_017:0890c13": "則我謂慈光為祖慈光謂我為孫於是收靈骨葬于",
    "X56n0949_017:0890c14": "孤山之瑪瑙坡累石為塔而識之不雕不飾昭其儉",
    "X56n0949_017:0890c15": "也不輪不級恐僭聖也方其形表方廣之性也圓其",
    "X56n0949_017:0890c16": "基表圓極之理也刻之以涅槃八德昭其用也勒之",
    "X56n0949_017:0890c17": "以雪山四句昭其體也庶觀者因事以達理希風而",
    "X56n0949_017:0890c18": "稟化則吾祖之教其未墜乎嗚呼吾祖殂落洎今三",
    "X56n0949_017:0890c19": "十二年矣為澆世簡賢咈義而至是乎為吾祖之靈",
    "X56n0949_017:0890c20": "於我有緣待我而葬乎不可得而知也禮云其先祖",
    "X56n0949_017:0890c21": "無美而稱之是誣也有善而弗知不明也知而弗傳",
    "X56n0949_017:0890c22": "不仁也此三者君子所恥也今墳塔已成敢伸薄祭",
    "X56n0949_017:0890c23": "既獲知德善是以稱而傳之實無恥焉伏惟尚饗。",
    "X56n0949_017:0890c24": "祭孤山神文",
    "X56n0949_017:0891a01": "維大中祥符九年歲旅丙辰月建戊戌朔臨壬寅日",
    "X56n0949_017:0891a02": "在己巳沙門釋某謹以茶[荈-夕+歹]之奠致祭于孤山神之",
    "X56n0949_017:0891a03": "靈惟神受天之命職茲山林福善禍淫害盈福謙神",
    "X56n0949_017:0891a04": "之德也享于克誠馨于明德神之應也代有善人修",
    "X56n0949_017:0891a05": "身以謙神其福之乎或務克誠而庶明德神其享之",
    "X56n0949_017:0891a06": "乎苟不福不享則胡以昭神之德彰神之應耶有聖",
    "X56n0949_017:0891a07": "宋高僧慈光闍梨者生有景行死埀令名實釋迦徒",
    "X56n0949_017:0891a08": "中有道者也儒所謂善人所謂履謙者斯有之矣自",
    "X56n0949_017:0891a09": "捐代洎今三十二年靈骨墜于民間而未及葬貧道",
    "X56n0949_017:0891a10": "哀賢人之失所痛澆世之寡義是以輒於斯山之岡",
    "X56n0949_017:0891a11": "累甓為基刻石為塔以瘞之遵佛氏之禮也俾塔因",
    "X56n0949_017:0891a12": "山而有託山因塔而增價豈比夫埋凡庸之骨客無",
    "X56n0949_017:0891a13": "知之鬼乎使斯塔安而且固百世之下人有覩者知",
    "X56n0949_017:0891a14": "高僧之在焉聞其風必有思齊者為教亦大矣則神",
    "X56n0949_017:0891a15": "之福善福謙之德豈不由是愈彰乎貧道明德則無",
    "X56n0949_017:0891a16": "也克誠則有之矣今有事於山敢以茶[荈-夕+歹]告祭神乎",
    "X56n0949_017:0891a17": "來格尚饗。",
    "X56n0949_017:0891a18": "又祭孤山神文",
    "X56n0949_017:0891a19": "維天禧元年歲次丁巳十二月癸丑朔十三日丁丑",
    "X56n0949_017:0891a20": "沙門釋智圓謹以茶[荈-夕+歹]之奠致祭孤山神之靈貧道",
    "X56n0949_017:0891a21": "讀周孔書聞齊大夫成子高者謂慶遺曰吾聞之也",
    "X56n0949_017:0891a22": "生有益於人死不害於人吾縱無益於人吾可以死",
    "X56n0949_017:0891a23": "害於人哉我死則擇不食之地而葬焉此恐妨人之",
    "X56n0949_017:0891a24": "墾耕也矧吾佛以真寂為風以清儉為訓三界如幻",
    "X56n0949_017:0891b01": "萬緣一空率此教者豈宜厚葬貧道學道寡效而心",
    "X56n0949_017:0891b02": "好正淳竊慮沒後有不知我者混乎流俗務其華靡",
    "X56n0949_017:0891b03": "崇其瑩壟而傷財害人於是得此山之岡間僻無用",
    "X56n0949_017:0891b04": "之地預鑿窟以埋陶器用為將來掩藏形惡之所囑",
    "X56n0949_017:0891b05": "門人以後事山林之間神有主者肆以茶[荈-夕+歹]告祭伏",
    "X56n0949_017:0891b06": "惟尚饗。",
    "X56n0949_017:0891b07": "撤土偶文",
    "X56n0949_017:0891b08": "民好淫祀者久矣故仲尼曰淫祀無福又云非其鬼",
    "X56n0949_017:0891b09": "祭之諂也古之民果無斯弊則聖師孔子豈有是誡",
    "X56n0949_017:0891b10": "哉今之風俗甚於古萬萬焉閭巷室家悉立其土偶",
    "X56n0949_017:0891b11": "曰土地者曰五通者佛寺亦如之吾買山得瑪瑙坡",
    "X56n0949_017:0891b12": "之地而院亦以瑪瑙為名院之東廡下有斯三土偶",
    "X56n0949_017:0891b13": "因命撤其二存其號土地者易其名曰護伽藍神遂",
    "X56n0949_017:0891b14": "為文以告之吾聞聖王之制祭祀也法施於民則祀",
    "X56n0949_017:0891b15": "之以死勤事則祀之以勞定國則祀之能禦大菑則",
    "X56n0949_017:0891b16": "祀之能捍大患則祀之及夫日月星辰民所瞻仰也",
    "X56n0949_017:0891b17": "山林川谷丘陵民所取財用也非此族不在祀典嗟",
    "X56n0949_017:0891b18": "爾土偶法不聞施於人死不聞勤於事勞不聞定於",
    "X56n0949_017:0891b19": "國禦菑捍患又非所聞既不在於瞻仰之列復無財",
    "X56n0949_017:0891b20": "用以資於人豈得亂其禮而竊愚民之祀乎昔李唐",
    "X56n0949_017:0891b21": "狄梁公廢江淮淫祀一千七百而所留者唯會稽大",
    "X56n0949_017:0891b22": "禹錢唐子胥姑蘇大伯毗陵季札四廟而已吾知梁",
    "X56n0949_017:0891b23": "公實率此道而行也抑又五通之名出吾釋氏謂天",
    "X56n0949_017:0891b24": "眼天耳他心宿命身如意神仙之人咸備是五以煩",
    "X56n0949_017:0891c01": "惱之未除故無漏之通則無有也代俗竊其名以號",
    "X56n0949_017:0891c02": "其魍魎妖孽不亦謬乎則名既無實復非祀典之族",
    "X56n0949_017:0891c03": "則爾土偶又安得僥倖而於此乎吾又聞王為群姓",
    "X56n0949_017:0891c04": "立七祀曰司命曰中霤曰國門曰國行曰泰鴈曰戶",
    "X56n0949_017:0891c05": "曰竈王自立七祀諸侯為國立五祀曰司命曰中霤",
    "X56n0949_017:0891c06": "曰國門曰國行曰公厲諸侯自立五祀大夫立三祀",
    "X56n0949_017:0891c07": "曰族厲曰門曰行適士立二祀曰門曰行庶士庶人",
    "X56n0949_017:0891c08": "立一祀或立戶或立竈今爾土偶又非斯所以祀者",
    "X56n0949_017:0891c09": "然則土地之說非中霤邪曰中霤主堂室居處則或",
    "X56n0949_017:0891c10": "似之且不及庶人之祀今民悉祀其土地又非禮也",
    "X56n0949_017:0891c11": "吾又聞婦人教令不出于閨門晝不遊庭夜行以火",
    "X56n0949_017:0891c12": "則婦人之像與神竝坐視事非牝雞司晨乎此又傷",
    "X56n0949_017:0891c13": "教害義之甚不可為訓以是觀之婦人之像又不宜",
    "X56n0949_017:0891c14": "留也明矣吾也釋迦之徒歟吾佛有制伽藍之地則",
    "X56n0949_017:0891c15": "立其廟而日祀之曰護伽藍神若然則易土地之名",
    "X56n0949_017:0891c16": "為護伽藍神者不亦宜乎嘻吾學佛以修心學儒以",
    "X56n0949_017:0891c17": "治身豈敢遵非禮用訛名邪神如有靈其知我也必",
    "X56n0949_017:0891c18": "矣撤像踰月門人見曰某也雖奉命而毀之竊憂其",
    "X56n0949_017:0891c19": "能為禍害也今踰月矣而無能為子之明也某敢復",
    "X56n0949_017:0891c20": "去其曰護伽藍者之像以寬僧居如何曰不可也吾",
    "X56n0949_017:0891c21": "之去彼二者黜非禮冐名也留此一者遵佛制度以",
    "X56n0949_017:0891c22": "報德也彼也萬萬能為禍害吾亦當去之也此也萬",
    "X56n0949_017:0891c23": "萬不能為害吾亦固留之也且吾與爾群居于是晏",
    "X56n0949_017:0891c24": "息乎是講道于是立身于是地之於吾恩不小矣故",
    "X56n0949_017:0892a01": "留方丈之地日崇其祀以報德也豈懼禍求福之謂",
    "X56n0949_017:0892a02": "乎苟佛之無制吾亦當祀之況有制乎吾豈以其不",
    "X56n0949_017:0892a03": "能禍而欺之乎方丈之地豈忍奪之也加其完葺則",
    "X56n0949_017:0892a04": "可矣噫豈唯事鬼神如是乎事人亦然小子識之門",
    "X56n0949_017:0892a05": "人退而加完葺飲食香火日加恭敬。",
    "X56n0949_017:0892a06": "中庸子自祭文(二月十七日述十九日寂滅)",
    "X56n0949_017:0892a07": "維某年某月謹以雲山風月為奠祭于中庸子之靈",
    "X56n0949_017:0892a08": "惟靈汝本法界之元常兮寶圓之妙性兮尚無動靜",
    "X56n0949_017:0892a09": "之眹兮豈有去來之跡兮洎乎七竅鑿而混沌死兮",
    "X56n0949_017:0892a10": "六根分而精明散兮遂使汝見自心而與外境異兮",
    "X56n0949_017:0892a11": "執生存與死滅兩兮擾擾乎不可止也昏昏乎不可",
    "X56n0949_017:0892a12": "照也吾甞欲使汝復混沌(混沌之語出於莊子但用彼語不用彼意言近理遠",
    "X56n0949_017:0892a13": "不可均也)歸精明兮乃於非幻法中假作幻說且非幻尚",
    "X56n0949_017:0892a14": "無而幻法豈有哉汝中庸子亦以微領其旨汝既受",
    "X56n0949_017:0892a15": "乎幻生必當受於幻死故吾託幻軀有幻病口占幻",
    "X56n0949_017:0892a16": "辭使幻弟子執幻筆成幻文以預祭汝幻中庸子且",
    "X56n0949_017:0892a17": "欲令無窮人知諸法如幻也夫如是則如幻三昧在",
    "X56n0949_017:0892a18": "焉嗚呼三昧亦如幻也尚饗。",
    "X56n0949_017:0892a20": "閑居編第十七"
}