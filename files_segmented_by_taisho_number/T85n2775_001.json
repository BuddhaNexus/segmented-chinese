{
    "T85n2775_001:0434c11": "維摩疏釋前小序抄",
    "T85n2775_001:0434c13": "將釋序文分為二。初明教興次第。二明述釋",
    "T85n2775_001:0434c14": "所以。初中所以先明次第者。且教起西方既",
    "T85n2775_001:0434c15": "先三後一。法傳東夏亦自淺而深。入海之喻",
    "T85n2775_001:0434c16": "可明。微發之言斯在。然其次第文即為三。",
    "T85n2775_001:0434c17": "初四句敘教興源起。二爰及下明古譯未融。",
    "T85n2775_001:0434c18": "三自秦下顯慈經理詣。此初也。",
    "T85n2775_001:0434c19": "昔漢明中法教始流於蔥左者。謂漢明帝永",
    "T85n2775_001:0434c20": "平年中。迦葉摩騰竺法蘭從月處國初將經",
    "T85n2775_001:0434c21": "像。自彼蔥嶺來傳此國。居蔥嶺之來故曰始",
    "T85n2775_001:0434c22": "流於蔥左　肇建塔像翻尚阻者。肇始也。建",
    "T85n2775_001:0434c23": "立也。塔者梵音塔婆。此云廟。白虎通云。廟",
    "T85n2775_001:0434c24": "貌也。謂安先祖之貌也。新云。窣堵波。此云高",
    "T85n2775_001:0434c25": "勝。像者似也。謂刻錭繪書像佛形儀。阻者",
    "T85n2775_001:0434c26": "隔也。蓋取未通之義。謂聖教初流凡情久",
    "T85n2775_001:0434c27": "昧。即傳奧旨取信誠難故先建塔像。及譯四",
    "T85n2775_001:0434c28": "十二章經。使知因果修崇有在為傳通漸也。",
    "T85n2775_001:0434c29": "塔像之始故云肇建。未廣翻傳故云尚阻。故",
    "T85n2775_001:0435a01": "周書異記云。世尊出現天竺中天也。生在迦",
    "T85n2775_001:0435a02": "維衛城。降誕之時地六振動江河泛漲井泉",
    "T85n2775_001:0435a03": "皆溢。五色光氣入貫太微遍於此土。當周",
    "T85n2775_001:0435a04": "照王即位至二十四年甲寅之歲有此瑞",
    "T85n2775_001:0435a05": "相。昭王曰。於天下如何蘇由。答曰。即今無",
    "T85n2775_001:0435a06": "他千戴之後聲教彼此。遂勒石為銘埋於",
    "T85n2775_001:0435a07": "南郊天祠之前。又經二十七年。昭王崩。穆王",
    "T85n2775_001:0435a08": "立。即位五十二年壬申之歲。地六振動。諸",
    "T85n2775_001:0435a09": "河返流。黑雲四起。惡獸哮吼。西方有白。穆王",
    "T85n2775_001:0435a10": "怪異問。太吏官扈多答曰。此是西方聖人",
    "T85n2775_001:0435a11": "入滅相也。穆王曰。常恐此人吞併我國。今已",
    "T85n2775_001:0435a12": "滅矣。朕何憂哉。昭王二十七年穆王五十二",
    "T85n2775_001:0435a13": "年計七十九年世尊在世方般涅槃。大唐內",
    "T85n2775_001:0435a14": "典錄云。教流源起寔本姬周秦正殄之遺蹤。",
    "T85n2775_001:0435a15": "間出劉向校書。天閣往往見有佛經依此校",
    "T85n2775_001:0435a16": "量不至漢明之代。今敘中興之始起。於後",
    "T85n2775_001:0435a17": "漢孝明帝永平七年夜夢金人。殿庭集議。傅",
    "T85n2775_001:0435a18": "毅奉對。臣聞西方有聖。其名為佛。陛下所",
    "T85n2775_001:0435a19": "見將必是乎。遂乃遣使中郎秦景博士王道",
    "T85n2775_001:0435a20": "等一十一人。往適天竺。於月支國請迦葉摩",
    "T85n2775_001:0435a21": "騰竺法蘭。寫得經像載以白馬。至永平十",
    "T85n2775_001:0435a22": "年還達洛陽。立白馬寺。振旦佛法從此而興。",
    "T85n2775_001:0435a23": "則摩騰法蘭二人漢地僧之首。所將之像像",
    "T85n2775_001:0435a24": "之初。所譯四十二章經經之祖。立白馬寺寺",
    "T85n2775_001:0435a25": "之先。及僧會遊吳折得舍利。因茲建塔。塔",
    "T85n2775_001:0435a26": "之始也。上來所敘教興源起竟。",
    "T85n2775_001:0435a27": "從此第二明古譯未融　爰及魏晉創啟宣",
    "T85n2775_001:0435a28": "傳者。爰於也魏有四所。謂前後東西。前",
    "T85n2775_001:0435a29": "魏曹操之子曹丕覩都洛陽。後魏招拔珪等",
    "T85n2775_001:0435b01": "都平陽。東魏清河王旦之子等鄴。西魏宇文",
    "T85n2775_001:0435b02": "泰等都長安。金舉前魏也。晉有二。西晉司",
    "T85n2775_001:0435b03": "馬炎等都平陽。東晉王叡等都鄴。今言西晉",
    "T85n2775_001:0435b04": "也。創者初也。啟者開也。宣謂宣說。傳謂",
    "T85n2775_001:0435b05": "傳通。所謂願自我口暢之彼心為宣。流演圓",
    "T85n2775_001:0435b06": "通無繫于一人名傳通也　通而所出諸經",
    "T85n2775_001:0435b07": "猶詞疎理蹇者。疎謂疎遠。蹇難如譯法業",
    "T85n2775_001:0435b08": "云。人見天見人理。雖諸失於文此詞疎也。如",
    "T85n2775_001:0435b09": "譯此經云。不來相為辱來。不見相為相見。言",
    "T85n2775_001:0435b10": "雖文而失於理。此理建也。皆詞句疎野道理",
    "T85n2775_001:0435b11": "蹇澁。或文或質未契聖心故曰也　蓋習學",
    "T85n2775_001:0435b12": "者未融於大觀。蓋者發之端。亦云。不定之辭。",
    "T85n2775_001:0435b13": "融者會也。大觀者謂大乘正觀也。謂境亡",
    "T85n2775_001:0435b14": "心寂無相無名。無名故言語道斷。無相故心",
    "T85n2775_001:0435b15": "行處滅。故肇法師云。口欲言而詞喪。心欲緣",
    "T85n2775_001:0435b16": "而慮亡。此無常苦空為小。中道正觀為大。",
    "T85n2775_001:0435b17": "傳譯者闕通於方方言。梵僧創至未方言。",
    "T85n2775_001:0435b18": "致使經文詞疎理滯。此四句譯上疎蹇所",
    "T85n2775_001:0435b19": "以。由闕通方言故所以詞疎。未融大觀故所",
    "T85n2775_001:0435b20": "以理蹇。既為大法浸微未可量其得失",
    "T85n2775_001:0435b21": "　為者作也。作佛法之由漸如河源之濫觴。又",
    "T85n2775_001:0435b22": "為者以也大法者大乘法也。理極無上曰大。",
    "T85n2775_001:0435b23": "軌生初解為法明。此大法能軌物心生正",
    "T85n2775_001:0435b24": "解也。浸濫者浸[門@壬]也。微者微淺。此明魏",
    "T85n2775_001:0435b25": "晉之時教傳未久。其猶甘譯。初降浸[門@壬]猶",
    "T85n2775_001:0435b26": "微。所譯諸經言得未為得言失未為失。",
    "T85n2775_001:0435b27": "如美玉偏照。若明珠半瑕故曰未可量其得",
    "T85n2775_001:0435b28": "失。",
    "T85n2775_001:0435b29": "從此第三顯經理詣　自秦弘始三年冬羅什",
    "T85n2775_001:0435c01": "入關者自從也。秦有四。一亡秦。即秦始皇",
    "T85n2775_001:0435c02": "等都雍。二前秦即苻堅等覩都長安。三後秦",
    "T85n2775_001:0435c03": "即姚興等都長安。四西秦即乞與伏國人等",
    "T85n2775_001:0435c04": "都金城。此及後秦也。前秦苻堅立十六年。",
    "T85n2775_001:0435c05": "太史秦有德星現。外國分野當有聖人入輔",
    "T85n2775_001:0435c06": "中國得之者。王堅乃遣使苻丕攻襄陽取",
    "T85n2775_001:0435c07": "釋道安。呂光伐龜茲取羅什。後道安入秦。堅",
    "T85n2775_001:0435c08": "忻然謂僕射權翼曰。朕不以珠王為珍。但以",
    "T85n2775_001:0435c09": "賢哲為寶。不惜十萬之師攻襄陽獲一人半",
    "T85n2775_001:0435c10": "耳。翼曰誰。堅曰安公一人鑿齒半也。堅令呂",
    "T85n2775_001:0435c11": "光取羅什餞送於建章宮。謂光曰。朕聞西國",
    "T85n2775_001:0435c12": "有羅什。夫賢哲國之寶。朕甚思之。若剋龜",
    "T85n2775_001:0435c13": "茲可馳驛送。後堅伐晉敗軍為姚長所戮。即",
    "T85n2775_001:0435c14": "姚長為後秦也。呂光迴至。姑臧聞主既喪。遂",
    "T85n2775_001:0435c15": "僭號。關外稱為後涼。萇崩興立。弘始三年",
    "T85n2775_001:0435c16": "春有樹連李生於廟庭。逍遙一園葱變為薤。",
    "T85n2775_001:0435c17": "咸稱嘉瑞。各羅什到雍。興加禮遇侍以國",
    "T85n2775_001:0435c18": "師崇敬甚重。大興法化。於草堂寺及逍遙。園",
    "T85n2775_001:0435c19": "三千碩德親自翻譯。至理之興其在茲矣。傳",
    "T85n2775_001:0435c20": "云。什父天竺輔相之子。名炎姓鳩摩羅。祖亡",
    "T85n2775_001:0435c21": "父當襲佐遊之東遊至龜茲。龜茲王白純妹",
    "T85n2775_001:0435c22": "體有赤靨。法生智子。諸國娉之不受。王遂",
    "T85n2775_001:0435c23": "逼妻炎納生作什。七歲出家學小乘。十三",
    "T85n2775_001:0435c24": "從師須利耶摩受業。摩為說阿耨達經。聞陰",
    "T85n2775_001:0435c25": "界入空。怪而問曰。此經何故破壞諸法。師",
    "T85n2775_001:0435c26": "因為說諸法因成故無真實。什遂專務方等",
    "T85n2775_001:0435c27": "受誦三論。初得放光經。魔來蔽文。唯見空紙。",
    "T85n2775_001:0435c28": "發誓誦習字出如常。復聞空中聲曰。汝是",
    "T85n2775_001:0435c29": "智人。何故誦此。什遂訶叱令去。又龜茲北界",
    "T85n2775_001:0436a01": "有一外道。神辨英秀。手擊王鼓。論議勝者斬",
    "T85n2775_001:0436a02": "手謝之。什以二義相驗。即迷悶自失。又母",
    "T85n2775_001:0436a03": "將什至北天竺。有羅漢名達摩瞿沙。見而異",
    "T85n2775_001:0436a04": "之。謂誦其母曰。善守護之。若三十五不破",
    "T85n2775_001:0436a05": "戒。度人如優波毱多。如其不然可才取絕",
    "T85n2775_001:0436a06": "代。蒼生猶藉此人津梁。什欲東遊。母謂什",
    "T85n2775_001:0436a07": "曰。方等深教大闡真丹。唯爾之力。伿於自",
    "T85n2775_001:0436a08": "身無蓋。其可如何。什曰。大士之道利彼",
    "T85n2775_001:0436a09": "亡軀若使大教流傳能洗[目*吾]朦俗。雖復身當",
    "T85n2775_001:0436a10": "[日/(?*斤)]鑵苦而芒恨。奇跡盛談廣如別傳。什公",
    "T85n2775_001:0436a11": "自此方至關中也　先譯大品智論爰及中觀",
    "T85n2775_001:0436a12": "門百者。中觀為中論也。門謂十二門論。百謂",
    "T85n2775_001:0436a13": "百論。意明翻傳次第　便陶染至理然後重",
    "T85n2775_001:0436a14": "譯茲經及法華等者。釋所以也。陶者合土曰",
    "T85n2775_001:0436a15": "陶。史記云。瓦器也。有釋云。陶者養也。染者",
    "T85n2775_001:0436a16": "習也。大教創傳人未信悟故。先譯大品中百。",
    "T85n2775_001:0436a17": "長養正惠染習至理。意令傳譯無昧宗由故",
    "T85n2775_001:0436a18": "曰也。重譯茲經者。此經前後凡有六。謂一",
    "T85n2775_001:0436a19": "後漢嚴佛調譯兩卷。名古維摩經。吳朝支謙",
    "T85n2775_001:0436a20": "譯三卷。名維摩詰所說不思議法門經。三西",
    "T85n2775_001:0436a21": "晉竺法護譯一卷。名維摩詰所說法門經。四",
    "T85n2775_001:0436a22": "西晉竺寂蘭譯三卷。名毘摩羅詰經。五秦",
    "T85n2775_001:0436a23": "朝羅什法師譯三卷。名維摩詰所說經。唐",
    "T85n2775_001:0436a24": "朝玄奘法師譯六卷。名無垢稱經。此即第五",
    "T85n2775_001:0436a25": "秦什本也。前經四譯什又再翻故云重譯也",
    "T85n2775_001:0436a26": "　所以文切理詣無間然矣者。謂文句婉切理",
    "T85n2775_001:0436a27": "詣實相。康法師云。文生像外理在緣中。詣者",
    "T85n2775_001:0436a28": "至也。由先陶染至理妙遊真宗。是以翻譯此",
    "T85n2775_001:0436a29": "經。詞精理詣。文同鉤鎻。義等連環。不為異文",
    "T85n2775_001:0436b01": "隔絕故云無間然矣。深經既演。大觀方傳。諷",
    "T85n2775_001:0436b02": "誦溢於寰區。感應盈於傳記。普賢居誦人之",
    "T85n2775_001:0436b03": "室。文殊入譯者之心。是使微言利濟多矣。",
    "T85n2775_001:0436b04": "從此第二明述釋所以。文則為二。初明述釋",
    "T85n2775_001:0436b05": "之由。次正明。述釋前中復二。初復今失旨為",
    "T85n2775_001:0436b06": "遠由。次歎古諸真為近由。此初也。日者傳習",
    "T85n2775_001:0436b07": "多疎道尚學以瞻異端者。道謂至理。學謂傳",
    "T85n2775_001:0436b08": "文。瞻者博也。端謂端緒義。不合理故云異",
    "T85n2775_001:0436b09": "端。意明今者傳經習聽之徒疎於道理尚於",
    "T85n2775_001:0436b10": "學問。深至理為真知。繁法相為博學。故曰以",
    "T85n2775_001:0436b11": "瞻異端。論語云。攻乎異端斯害也。已攻治",
    "T85n2775_001:0436b12": "也。謂善道有統故殊途而同歸。異端不同歸",
    "T85n2775_001:0436b13": "故治之也　致使大宗蕪蔓真極者。蕪蔓穢",
    "T85n2775_001:0436b14": "草也。真極者真如至極之理也。蕪蔓之草荒",
    "T85n2775_001:0436b15": "穢嘉苗。瑣語繁詞而翳真理也　二歎古詣真",
    "T85n2775_001:0436b16": "為近由　而關中先製言約旨深將傳後進或",
    "T85n2775_001:0436b17": "憚略而難通者。什公門徒三千。昇堂八百。入",
    "T85n2775_001:0436b18": "室唯四。生肇融叡。皆精奧真乘英聲振古。時",
    "T85n2775_001:0436b19": "居秦地故曰關中製作也。言詞簡約意旨深",
    "T85n2775_001:0436b20": "玄故曰言約旨深　蓋時移識昧豈先賢之闕",
    "T85n2775_001:0436b21": "歟者。近代學徒時澆見薄。忌憚古人語略而",
    "T85n2775_001:0436b22": "云釋義未周。蓋云聖時遙識性闇昧。豈先賢",
    "T85n2775_001:0436b23": "製作而有闕遣去哉。歟者語助也。",
    "T85n2775_001:0436b24": "從此第二正明述釋。文三。初述謙辭。二記年",
    "T85n2775_001:0436b25": "號。三彰功益　液不揆庸淺趣加裨廣淨名",
    "T85n2775_001:0436b26": "以肇注作本法華以生疏為憑者。揆謂揆度。",
    "T85n2775_001:0436b27": "庸者家語云。身無慎終之規口無訓格之語。",
    "T85n2775_001:0436b28": "故言也。淺從識淺。皆謙辭也。裨以精巧廣以",
    "T85n2775_001:0436b29": "略言。故云裨廣。述淨名增肇公之注。釋法華",
    "T85n2775_001:0436c01": "廣生公之文。庶宿昔之迷一決悟生肇盛跡。",
    "T85n2775_001:0436c02": "具如抄中　然後傍求諸解共通妙旨者。纂",
    "T85n2775_001:0436c03": "天台之注釋。集關中之微言。深以精華務存",
    "T85n2775_001:0436c04": "切當也　雖述而不作者。論語云。述而不作",
    "T85n2775_001:0436c05": "信而好古。意云。作聖作法餘但依數述諸而",
    "T85n2775_001:0436c06": "已　終愧亡羊者哉。解釋既多深慚失理。如",
    "T85n2775_001:0436c07": "三年者。跋路懷疑即陽朱之事也。又莊子之",
    "T85n2775_001:0436c08": "藏與穀牧羊俱失問咸奚事挾榮讀書問博塞",
    "T85n2775_001:0436c09": "以遊事葉有異。而亡羊不殊。申釋雖多恐",
    "T85n2775_001:0436c10": "乖聖旨也。上元元年歲次困賴者。爾雅云",
    "T85n2775_001:0436c11": "子年號也　永泰初記又於菩提道場夏再治",
    "T85n2775_001:0436c12": "定。時居元年故曰初記。記者年之異稱。殷曰",
    "T85n2775_001:0436c13": "祀也。於菩提寺夏中刪定。再呈妙曲私者絕",
    "T85n2775_001:0436c14": "音。其猶龍劍斷物。鸞鏡鑒像。凡諸學者疑網",
    "T85n2775_001:0436c15": "皆除　庶法鏡轉明惠燈益照者矣。庶者望",
    "T85n2775_001:0436c16": "也。法有應照之能。故況之以鏡。教有可傳",
    "T85n2775_001:0436c17": "之義。故喻之於燈。故經云。譬如一燈然百",
    "T85n2775_001:0436c18": "千燈。暝者皆明。明終不盡。所謂修持演說曠",
    "T85n2775_001:0436c19": "劫傳通。教典有濟物之能。蒼生有返流之分",
    "T85n2775_001:0436c20": "　余永泰二年時居資聖傳經之暇。命筆真書",
    "T85n2775_001:0436c21": "自為補其闕遺。豈敢傳諸母事。",
    "T85n2775_001:0436c22": "釋肇斷序抄義",
    "T85n2775_001:0436c23": "釋此序大文分為四。初通明本迹。二別辨教",
    "T85n2775_001:0436c24": "興。三明重譯之由。四彰注解所以。初中所",
    "T85n2775_001:0436c25": "以通明本迹者。良以本迹之義貫通眾經故",
    "T85n2775_001:0436c26": "先明也。就中分二。初明本迹難思。三辨惑情",
    "T85n2775_001:0436c27": "妄計。初中又三。初標名總歎。二歷法別明。三",
    "T85n2775_001:0436c28": "總彰功益。初中又二。初標名。二總歎。",
    "T85n2775_001:0436c29": "言維摩詰不思議經者。初標人法二名也。標",
    "T85n2775_001:0437a01": "人雖局此經。舉經乃通群典。大乘所顯文異",
    "T85n2775_001:0437a02": "理同。故不思議不局一教也。然不思議大略",
    "T85n2775_001:0437a03": "有二。一本。二迹。廣如下辨。此標假名以顯",
    "T85n2775_001:0437a04": "實相也　蓋窮微盡化妙絕之稱者此釋也。",
    "T85n2775_001:0437a05": "蓋者發之諸端也。窮者極也。微者妙也。謂顯",
    "T85n2775_001:0437a06": "此經窮法身之微妙盡應迹之神化。如見阿",
    "T85n2775_001:0437a07": "閦佛品。前觀如來明本。後取妙喜為迹。不二",
    "T85n2775_001:0437a08": "法門本。香積品及不思議品明迹。餘品可知。",
    "T85n2775_001:0437a09": "妙絕之稱者。妙者微妙。絕者超絕。稱者名稱",
    "T85n2775_001:0437a10": "也。謂微妙之理超絕常境。體既即相無相。名",
    "T85n2775_001:0437a11": "亦即名無名。故云妙絕之稱也　其旨淵玄",
    "T85n2775_001:0437a12": "者。下總歎也。旨意也。淵深也。玄者遠也。為",
    "T85n2775_001:0437a13": "明此經意取深遠也　非言像所測者。無像",
    "T85n2775_001:0437a14": "故不可以像測。無名故不可以言詮。故云法",
    "T85n2775_001:0437a15": "無名字法無形相也。此云名絕相故非言像",
    "T85n2775_001:0437a16": "所測也。理既無名為物故。名即無定於一名",
    "T85n2775_001:0437a17": "故不可以言求。法身無像為物故。像則無定",
    "T85n2775_001:0437a18": "於一像。故不可以像測。此即好名立相而不",
    "T85n2775_001:0437a19": "可測。此明理事俱不可思議也　道越三空",
    "T85n2775_001:0437a20": "非二乘之所議者。道者實理也。諸佛菩薩必",
    "T85n2775_001:0437a21": "由此理以道佛果。故云道也。越者超也。三",
    "T85n2775_001:0437a22": "空者小乘三解脫門非大乘也。謂依四諦十",
    "T85n2775_001:0437a23": "六行相為三解脫門也。則以苦諦下四行相",
    "T85n2775_001:0437a24": "中取空無我二行相。為空解脫門也。以滅諦",
    "T85n2775_001:0437a25": "下四行相謂滅靜妙離為無相解脫門。以苦",
    "T85n2775_001:0437a26": "諦下苦無常及集諦下因集緣生四行相及道",
    "T85n2775_001:0437a27": "諦下道如行出等共十行為無作解脫門也。",
    "T85n2775_001:0437a28": "小乘諦異故三脫門殊。大乘理同故三空不",
    "T85n2775_001:0437a29": "異。是故大乘一相之理越二乘三空之境。故",
    "T85n2775_001:0437b01": "二乘不能議也　超群數之表者。群數者三",
    "T85n2775_001:0437b02": "科四相等也。表者外也。以法相虛玄離相無",
    "T85n2775_001:0437b03": "相故三科所攝不四相所不遷也　絕有心之",
    "T85n2775_001:0437b04": "境者。心所緣者相。法無相故心緣自絕。故肇",
    "T85n2775_001:0437b05": "師云。口欲言而辭喪。心欲緣而慮亡也　眇",
    "T85n2775_001:0437b06": "莽無為而無不為者。眇莽者蓋取無涯之義",
    "T85n2775_001:0437b07": "也。無為之理遍周法界。感而遂通故無不為",
    "T85n2775_001:0437b08": "也。無為即本也。無不為即迹也。故肇公云。",
    "T85n2775_001:0437b09": "道遠乎哉。觸事而真。聖遠乎哉。體之則神",
    "T85n2775_001:0437b10": "也。",
    "T85n2775_001:0437b11": "從此第二歷法別明。上雖總歎理妙難知。今",
    "T85n2775_001:0437b12": "此別明事彰易見。就中分四。謂智身教摧也",
    "T85n2775_001:0437b13": "　初言然則聖智無知萬品俱照者。此明聖",
    "T85n2775_001:0437b14": "心也。然則者微起之言也。聖智謂聖人之心。",
    "T85n2775_001:0437b15": "無分別之智也。凡夫心取相分別故名知。聖",
    "T85n2775_001:0437b16": "智觀真諦無相故無知。又凡夫心取相則唯",
    "T85n2775_001:0437b17": "主一境不能並慮。聖心無染而幽鑒逾明故。",
    "T85n2775_001:0437b18": "雖無知而萬品照也。故肇師云。真諦自無相",
    "T85n2775_001:0437b19": "聖智何由知。此顯無知明然也。又云。真諦無",
    "T85n2775_001:0437b20": "兔馬之遺。般若無不窮之鑑。此則無所不知",
    "T85n2775_001:0437b21": "明用也　法身無像而殊形並應者。此明聖",
    "T85n2775_001:0437b22": "身。無像者謂法身本也。即十方諸佛同一法",
    "T85n2775_001:0437b23": "身也。殊形並應者應物迹也。則異域如來形",
    "T85n2775_001:0437b24": "儀各異。故金光明經云。佛真法身猶若虛空。",
    "T85n2775_001:0437b25": "應物現形如水月。譬猶一月昇天萬江俱現。",
    "T85n2775_001:0437b26": "故下偈云。各見世尊在其前斯則神力不共",
    "T85n2775_001:0437b27": "法。又下偈云。無數億眾生俱來請菩薩一時",
    "T85n2775_001:0437b28": "到其舍化令向佛道　至韻無言而玄藉彌布",
    "T85n2775_001:0437b29": "者。韻者音韻即教也。玄者妙也。藉者經藉",
    "T85n2775_001:0437c01": "也彌者大也。布者流布也。至教無言為物故",
    "T85n2775_001:0437c02": "言根緣既殊。教亦隨別。八萬法藏從此而興",
    "T85n2775_001:0437c03": "故云彌布。此無名相中假名相說。故終日",
    "T85n2775_001:0437c04": "名而無名。終日說而無說。無名而名。謂之陀",
    "T85n2775_001:0437c05": "羅尼。即名無名。謂之實相。即以此化物名曰",
    "T85n2775_001:0437c06": "悉檀。斯可謂大乘教矣。上句明理本。下句",
    "T85n2775_001:0437c07": "明教迹。置機無諆而動與事會者。潛機默應",
    "T85n2775_001:0437c08": "故曰置機。雖應而亡心故云無諆也。其猶明",
    "T85n2775_001:0437c09": "鏡雖無心形至必能鑑。聖心雖無慮應物不",
    "T85n2775_001:0437c10": "失宜也。上句明真。下句明應。",
    "T85n2775_001:0437c11": "從此第三總彰功益。故能統濟群方開物成",
    "T85n2775_001:0437c12": "務利現天下於我無為者。統者通也。群者眾",
    "T85n2775_001:0437c13": "也。方者方所也。即通濟十方也。開物成務者",
    "T85n2775_001:0437c14": "即開導眾生令知修行之務。即如內凡八忍",
    "T85n2775_001:0437c15": "八智度萬行隨機設教普使受行獲其勝利。",
    "T85n2775_001:0437c16": "故經云。普使受行獲其利也。又可開導群坐",
    "T85n2775_001:0437c17": "以或已務故法花云。常演說法曾無他事。又",
    "T85n2775_001:0437c18": "肇云。弘道是務也　利現天下於我無為者。",
    "T85n2775_001:0437c19": "利物而現故云利現也。感而後應故於我無",
    "T85n2775_001:0437c20": "為也。",
    "T85n2775_001:0437c21": "從次第二明惑情妄計。就中文二。初別明妄",
    "T85n2775_001:0437c22": "計。二總結彰非。初中言而惑者總舉惑人也。",
    "T85n2775_001:0437c23": "謂二乘凡夫不達真應之理故執迹迷本對累",
    "T85n2775_001:0437c24": "彌增。故於此門廣明非相。文即為四。即前智"
}