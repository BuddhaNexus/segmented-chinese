{
    "X63n1229_001:0080b06": "定慧相資歌",
    "X63n1229_001:0080b08": "祖教宗中有二門。十度萬行稱為尊。初名止觀助新",
    "X63n1229_001:0080b09": "學。後成定慧菩提根。唯一法似雙分。法性寂然體真",
    "X63n1229_001:0080b10": "止。寂而常照妙觀存。定為父慧為母。能孕千聖之門",
    "X63n1229_001:0080b11": "戶。增長根力養聖胎。念念出生成佛祖。定為將慧為",
    "X63n1229_001:0080b12": "相。能弼心王成無上。永作群生證道門。即是古佛菩",
    "X63n1229_001:0080b13": "提樣。定如月光爍外道邪星滅。能挑智炬轉分明。滋",
    "X63n1229_001:0080b14": "潤道芽除愛結。慧如日照破無明之暗室。能令邪見",
    "X63n1229_001:0080b15": "愚夫禪。盡成般若波羅蜜。少時默剎那靜。漸漸增修",
    "X63n1229_001:0080b16": "成正定。諸聖較量功不多。終見靈臺之妙性。瞥聞法",
    "X63n1229_001:0080b17": "纔歷耳。能熏識藏覺種起。一念回光正智開。須臾成",
    "X63n1229_001:0080b18": "佛法如是。禪定力不思義。變凡為聖剎那時。無邊生",
    "X63n1229_001:0080b19": "死根由斷。積劫塵勞巢穴隳。湛心水淨意湛。光吞萬",
    "X63n1229_001:0080b20": "像爍千途。抉開己眼無瑕翳。三界元無一法拘。覺觀",
    "X63n1229_001:0080b21": "賊應時剋。攀緣病倐然淨。蕩念垢兮洗惑塵。顯法身",
    "X63n1229_001:0080b22": "兮堅慧命。如斷山若停海。天翻地覆終無改。瑩似琉",
    "X63n1229_001:0080b23": "璃含寶月。倐然無寄而無待。般若慧莫能量。自然隨",
    "X63n1229_001:0080b24": "處現心光。萬行門中為導首。一切時中稱法王。竭苦",
    "X63n1229_001:0080c01": "海碎邪山。妄雲卷盡片時間。貧女室中金頓現。壯士",
    "X63n1229_001:0080c02": "額上珠潛還。斬癡網截欲流。大雄威猛更無儔。能令",
    "X63n1229_001:0080c03": "鐵牀銅柱冷。頓使魔怨業果休。和諍訟成孝義。普現",
    "X63n1229_001:0080c04": "群生諸佛智。邊邪惡慧盡朝宗。螻蟻鯤鵬齊受記。偏",
    "X63n1229_001:0080c05": "修定純陰。爛物刳正命。若將正慧照禪那。自然萬法",
    "X63n1229_001:0080c06": "明如鏡。偏修慧純陽。枯物成迂滯。須憑妙定助觀門。",
    "X63n1229_001:0080c07": "如月分明除霧翳。勸等學莫偏修。從來一體無二頭。",
    "X63n1229_001:0080c08": "似禽兩翼飛空界。如車二輪乘白牛。即向凡途登覺",
    "X63n1229_001:0080c09": "岸。便於業海泛慈舟。或事定制之一處無不竟。或理",
    "X63n1229_001:0080c10": "定唯當直下觀心性。或事觀明諸法相生籌筭。或理",
    "X63n1229_001:0080c11": "觀頓了無一無那畔。定即慧非一非二非心計。慧即",
    "X63n1229_001:0080c12": "定不同不別絕觀聽。或雙運即寂而照通真訓。或俱",
    "X63n1229_001:0080c13": "泯非定非慧超常準。一塵入定眾塵起。般若門中成",
    "X63n1229_001:0080c14": "法爾。童子身中三昧時。老人身分談真軌。能觀一境",
    "X63n1229_001:0080c15": "萬境同。近塵遠剎無不通。真如路上論生死。無明海",
    "X63n1229_001:0080c16": "裏演圓宗。眼根能作鼻佛事。色塵入定香塵起。心境",
    "X63n1229_001:0080c17": "常同見自差。誰言不修波元水。非寂非照絕言思。而",
    "X63n1229_001:0080c18": "寂而照功無比。權實雙行闡正途。體用更資含妙旨。",
    "X63n1229_001:0080c19": "勸諸子勿虗棄。光陰如箭如流水。散亂全因缺定門。",
    "X63n1229_001:0080c20": "愚盲祇為虧真智。真實言須入耳。千經萬論同標記。",
    "X63n1229_001:0080c21": "定慧全功不暫忘。一念頓歸真覺地。定須習慧須聞。",
    "X63n1229_001:0080c22": "勿使靈臺一點昏。合抱之樹生毫末。積漸之功成寶",
    "X63n1229_001:0080c23": "尊。獼猴學定生天界。女子纔思入道門。自利利他因"
}