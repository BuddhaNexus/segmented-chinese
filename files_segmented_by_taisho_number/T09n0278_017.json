{
    "T09n0278_017:0505c02": "大方廣佛華嚴經卷第十七",
    "T09n0278_017:0505c04": "東晉天竺三藏",
    "T09n0278_017:0505c05": "之四金剛幢菩薩十迴向品第二十一之四",
    "T09n0278_017:0505c06": "「菩薩摩訶薩施種種蓋，所謂：尊重人蓋，種",
    "T09n0278_017:0505c07": "種妙寶而莊嚴之，於無量無邊嚴飾蓋中最",
    "T09n0278_017:0505c08": "為第一；眾寶為竿，金網羅覆，雜寶瓔珞周",
    "T09n0278_017:0505c09": "匝垂下，懸眾寶鈴，淨瑠璃珠微動相扣，出",
    "T09n0278_017:0505c10": "和雅音，白淨寶網而絞絡之，百千清淨眾",
    "T09n0278_017:0505c11": "雜寶網羅覆其上，無量百千億雜寶莊嚴，無",
    "T09n0278_017:0505c12": "量億那由他沈水栴檀堅固香熏，閻浮檀金",
    "T09n0278_017:0505c13": "清淨莊嚴。如是等無量阿僧祇那由他蓋，以",
    "T09n0278_017:0505c14": "離惡心、廣大心、放捨心而行布施：或以奉獻",
    "T09n0278_017:0505c15": "現在諸佛，及涅槃後供養塔廟。為求法故，",
    "T09n0278_017:0505c16": "奉施菩薩諸善知識，或施法師、或施父母、",
    "T09n0278_017:0505c17": "或施眾僧、或復奉施一切佛法、或施種種",
    "T09n0278_017:0505c18": "福伽羅福田、或施師長及諸尊重、或施初發",
    "T09n0278_017:0505c19": "菩提心者、或施一切貧窮下劣，諸有所求皆",
    "T09n0278_017:0505c20": "悉施與。菩薩摩訶薩布施蓋時，如是迴向：",
    "T09n0278_017:0505c21": "以此善根令一切眾生為善根所覆，又為",
    "T09n0278_017:0505c22": "一切諸佛蔭護；令一切眾生為智慧功德之",
    "T09n0278_017:0505c23": "所覆護，除滅世間諸煩惱垢；令一切眾生",
    "T09n0278_017:0505c24": "覆以淨法，除滅一切塵勞熱惱；令一切眾",
    "T09n0278_017:0505c25": "生悉得如來內智慧藏，一切眾生樂觀無",
    "T09n0278_017:0505c26": "厭；令一切眾生以寂靜白法而自覆蔭，悉",
    "T09n0278_017:0505c27": "得究竟不壞佛法；令一切眾生得善覆身，",
    "T09n0278_017:0505c28": "究竟如來清淨法身；令一切眾生悉為一",
    "T09n0278_017:0505c29": "切而作覆蓋，十力智慧普覆世間；令一切",
    "T09n0278_017:0506a01": "眾生得隨樂智慧，皆悉出過一切世間，清",
    "T09n0278_017:0506a02": "淨明達無所染著；令一切眾生得應供蓋，",
    "T09n0278_017:0506a03": "成勝福田，受一切供；令一切眾生得最上",
    "T09n0278_017:0506a04": "蓋，自然覺悟無上智蓋。是為菩薩摩訶薩布",
    "T09n0278_017:0506a05": "施蓋時善根迴向，令一切眾生受持法自在",
    "T09n0278_017:0506a06": "蓋，以一功德蓋普覆一切法界、虛空界等一",
    "T09n0278_017:0506a07": "切世界，示現諸佛神力自在，以一功德蓋",
    "T09n0278_017:0506a08": "莊嚴法界，供養諸佛，妙幡幢蓋普覆十",
    "T09n0278_017:0506a09": "方一切如來；令一切佛剎種種寶蓋而以莊",
    "T09n0278_017:0506a10": "嚴；令一切眾生皆悉樂求無上菩提，以無",
    "T09n0278_017:0506a11": "上蓋普覆眾生；令一切眾生以不可說不",
    "T09n0278_017:0506a12": "可說一切眾寶莊嚴妙蓋供養一佛，供養一",
    "T09n0278_017:0506a13": "切諸佛亦復如是；令一切眾生自然覺悟",
    "T09n0278_017:0506a14": "得最正覺功德高廣微妙之蓋，普覆諸佛；",
    "T09n0278_017:0506a15": "令一切眾生以種種寶蓋供養法界、虛空",
    "T09n0278_017:0506a16": "界等一切世界諸佛；令一切眾生以種種",
    "T09n0278_017:0506a17": "摩尼寶蓋，諸寶瓔珞周匝垂下以為莊嚴，一",
    "T09n0278_017:0506a18": "切堅固香蓋，清淨雜寶而以莊嚴，極大高廣，",
    "T09n0278_017:0506a19": "以白淨寶網羅覆其上，以金鈴網周匝懸",
    "T09n0278_017:0506a20": "之，自然演出微妙音聲，以如是等無量不",
    "T09n0278_017:0506a21": "可數蓋供養諸佛；令一切眾生得無礙",
    "T09n0278_017:0506a22": "智蓋，普覆十方一切諸佛；令一切眾生",
    "T09n0278_017:0506a23": "得最勝智蓋，普覆眾生；令一切眾生得佛",
    "T09n0278_017:0506a24": "功德莊嚴寶蓋，普覆眾生；令一切眾生皆",
    "T09n0278_017:0506a25": "悉具足清淨大願，諸佛功德；令一切眾生得",
    "T09n0278_017:0506a26": "不思議清淨心寶；令一切眾生滿足諸法自",
    "T09n0278_017:0506a27": "在之智；令一切眾生以諸善根普覆眾生；",
    "T09n0278_017:0506a28": "令一切眾生得無上智蓋，普覆眾生；令一",
    "T09n0278_017:0506a29": "切眾生得十力蓋，普覆眾生；令一切眾生",
    "T09n0278_017:0506b01": "以一佛剎悉能普覆一切法界；令一切眾",
    "T09n0278_017:0506b02": "生悉於諸法而得自在；令一切眾生得心",
    "T09n0278_017:0506b03": "自在；令一切眾生智慧勝廣；令一切眾生",
    "T09n0278_017:0506b04": "以無量功德悉能普覆一切眾生；令一切",
    "T09n0278_017:0506b05": "眾生以諸功德而覆其心；令一切眾生以",
    "T09n0278_017:0506b06": "平等心普覆一切；令一切眾生以大智慧",
    "T09n0278_017:0506b07": "等覆一切；令一切眾生具大迴向；令一切",
    "T09n0278_017:0506b08": "眾生滿足清淨正直之心；令一切眾生意",
    "T09n0278_017:0506b09": "根清淨。是為菩薩摩訶薩施種種蓋時善根",
    "T09n0278_017:0506b10": "迴向，令一切眾生皆悉成就最大迴向，普",
    "T09n0278_017:0506b11": "覆攝取一切眾生。「菩薩摩訶薩布施種種清",
    "T09n0278_017:0506b12": "淨幢幡：無量雜寶以為其竿，種種寶繒以",
    "T09n0278_017:0506b13": "為垂幡，種種雜綵周匝垂下，白淨寶網羅覆",
    "T09n0278_017:0506b14": "其上，金鈴寶網以為莊嚴，微風吹動出和雅",
    "T09n0278_017:0506b15": "音，無量無數億那由他諸妙幢幡以為眷屬，",
    "T09n0278_017:0506b16": "雜寶繒綵懸以為飾，半月寶像閻浮檀金，",
    "T09n0278_017:0506b17": "出大光明如日普照，嚴飾寶幢周滿大",
    "T09n0278_017:0506b18": "地，以一切世界隨樂業報莊嚴彼幢，安住",
    "T09n0278_017:0506b19": "一切虛空、法界等諸如來剎。菩薩摩訶薩於",
    "T09n0278_017:0506b20": "諸世界隨其所樂普施妙幢，令發正直菩",
    "T09n0278_017:0506b21": "提之心，或施現在一切諸佛、或施塔廟、或",
    "T09n0278_017:0506b22": "施法寶、或施僧寶、或施善知識、或施菩薩、",
    "T09n0278_017:0506b23": "或施聲聞、或施緣覺、或施大眾、或施福伽",
    "T09n0278_017:0506b24": "羅、或施貧人，諸來求者普施無遺。菩薩摩訶",
    "T09n0278_017:0506b25": "薩施幢幡時，如是迴向：以此善根令一",
    "T09n0278_017:0506b26": "切眾生建立一切善根功德幢幡，不可毀",
    "T09n0278_017:0506b27": "壞；令一切眾生建立一切諸法自在幢幡，",
    "T09n0278_017:0506b28": "守護正法；令一切眾生護正法寶，守持諸",
    "T09n0278_017:0506b29": "佛菩薩深法；令一切眾生建立高顯功德",
    "T09n0278_017:0506c01": "寶幢，然智慧燈，普照眾生；令一切眾生成",
    "T09n0278_017:0506c02": "不壞幢幡，降伏一切諸魔惡業；令一切眾",
    "T09n0278_017:0506c03": "生皆悉建立智力幢幡，一切諸魔所不能",
    "T09n0278_017:0506c04": "壞；令一切眾生得大智慧那羅延殊勝幢",
    "T09n0278_017:0506c05": "幡，摧滅一切世間幢幡；令一切眾生建解",
    "T09n0278_017:0506c06": "脫慧光圓滿日幢，智慧具足，普照法界；令一",
    "T09n0278_017:0506c07": "切眾生得智慧寶莊嚴幢幡，充滿一切諸",
    "T09n0278_017:0506c08": "佛世界，建不可說勝妙幢幡，供養十方一切",
    "T09n0278_017:0506c09": "諸佛；令一切眾生得如來幢，摧滅一切九",
    "T09n0278_017:0506c10": "十六種諸邪見幢。是為菩薩摩訶薩施幢幡",
    "T09n0278_017:0506c11": "時善根迴向，令一切眾生建高廣甚深菩",
    "T09n0278_017:0506c12": "薩行幢，建一切菩薩自在行幢，得清淨道。",
    "T09n0278_017:0506c13": "「菩薩摩訶薩開眾寶藏，行布施時如是迴",
    "T09n0278_017:0506c14": "向：以此善根令一切眾生常見佛寶，捨離",
    "T09n0278_017:0506c15": "愚癡，修行正念；令一切眾生得法寶明，",
    "T09n0278_017:0506c16": "護持一切諸佛法藏；令一切眾生攝取僧",
    "T09n0278_017:0506c17": "寶，離慳行施充滿其意；令一切眾生得",
    "T09n0278_017:0506c18": "薩婆若心寶，於清淨菩提心不退轉；令一",
    "T09n0278_017:0506c19": "切眾生度智慧寶，永離愚癡，究竟佛法；",
    "T09n0278_017:0506c20": "令一切眾生成就菩薩諸功德寶，演說無",
    "T09n0278_017:0506c21": "量智慧妙寶；令一切眾生讚歎無量功德之",
    "T09n0278_017:0506c22": "寶，修十力智，得正覺寶；令一切眾生得",
    "T09n0278_017:0506c23": "十六智寶，三昧正受，究竟增廣智慧之寶；",
    "T09n0278_017:0506c24": "令一切眾生成就第一福田之寶，覺悟如",
    "T09n0278_017:0506c25": "來無上智寶；令一切眾生成增上寶，無",
    "T09n0278_017:0506c26": "盡辯藏，演說法寶。是為菩薩摩訶薩施眾寶",
    "T09n0278_017:0506c27": "時善根迴向，令一切眾生具足究竟無上智",
    "T09n0278_017:0506c28": "寶，得佛無礙清淨眼寶。「菩薩摩訶薩捨莊",
    "T09n0278_017:0506c29": "嚴具惠施眾生，所謂：一切身莊嚴具、肢節",
    "T09n0278_017:0507a01": "莊嚴具、令身清淨莊嚴具、無厭足莊嚴具、雜",
    "T09n0278_017:0507a02": "寶絞飾莊嚴具，如是等種種無量億那由他",
    "T09n0278_017:0507a03": "莊嚴之具布施，一切善根迴向：令一切眾",
    "T09n0278_017:0507a04": "生身淨莊嚴，等觀一切，猶如一子，超出世",
    "T09n0278_017:0507a05": "間，得佛智樂，調伏眾生，使樂深法，安住一",
    "T09n0278_017:0507a06": "切諸佛法中；令一切眾生莊嚴天人，悉以",
    "T09n0278_017:0507a07": "清淨智慧而自嚴飾；令一切眾生身淨莊嚴，",
    "T09n0278_017:0507a08": "功德相門清淨具足；令一切眾生妙相嚴身，",
    "T09n0278_017:0507a09": "百福具好以自莊嚴；令一切眾生身相具足，",
    "T09n0278_017:0507a10": "以諸相好而自莊嚴；令一切眾生言辭莊",
    "T09n0278_017:0507a11": "嚴，皆悉具足無盡辯藏；令一切眾生以諸",
    "T09n0278_017:0507a12": "功德莊嚴音聲，梵音清淨，微妙具足；令一切",
    "T09n0278_017:0507a13": "眾生皆悉志樂佛法莊嚴，聽受正法，諸佛",
    "T09n0278_017:0507a14": "歡喜；令一切眾生以心莊嚴而自莊嚴，念",
    "T09n0278_017:0507a15": "佛三昧，普見諸佛；令一切眾生以諸陀羅",
    "T09n0278_017:0507a16": "尼莊嚴而自莊嚴，得佛法明，見諸佛法；令",
    "T09n0278_017:0507a17": "一切眾生以平等智莊嚴其心，以如來智",
    "T09n0278_017:0507a18": "莊嚴法身。是為菩薩摩訶薩惠施一切莊嚴",
    "T09n0278_017:0507a19": "具時善根迴向，令一切眾生於無量佛法功",
    "T09n0278_017:0507a20": "德智慧莊嚴滿足，令一切眾生捨離自大憍",
    "T09n0278_017:0507a21": "慢放逸。「菩薩摩訶薩為灌頂大王，威力自在，",
    "T09n0278_017:0507a22": "布施天冠髻中明珠，給施一切，攝取眾生，",
    "T09n0278_017:0507a23": "長養施心，以施熏心，向增上施，以施修",
    "T09n0278_017:0507a24": "慧，施修捨根，施修廣覺。菩薩摩訶薩施髻",
    "T09n0278_017:0507a25": "明珠時，如是迴向：以此善根令一切眾生",
    "T09n0278_017:0507a26": "善受一切智灌頂法王；令一切眾生具足頂",
    "T09n0278_017:0507a27": "相，獲勝智頂，得到彼岸；令一切眾生得勝",
    "T09n0278_017:0507a28": "智寶，究竟一切功德之頂；令一切眾生悉",
    "T09n0278_017:0507a29": "得安住智慧寶頂，堪受一切敬心頂禮；令",
    "T09n0278_017:0507b01": "一切眾生皆悉冠冕智慧天冠，於一切法",
    "T09n0278_017:0507b02": "而得自在；令一切眾生以智慧明珠而繫",
    "T09n0278_017:0507b03": "其頂，一切世間無能見頂；令一切眾生皆",
    "T09n0278_017:0507b04": "悉堪受敬心頂禮，具足慧頂，照明佛法；",
    "T09n0278_017:0507b05": "令一切眾生成十力冠以冠其頂，智寶海",
    "T09n0278_017:0507b06": "藏清淨具足；令一切眾生安住最上大地帝",
    "T09n0278_017:0507b07": "主，摧諸魔頂，成最正覺，究竟具足如來",
    "T09n0278_017:0507b08": "十力；令一切眾生成勝頂王，得一切智頂",
    "T09n0278_017:0507b09": "最勝光明。是為菩薩摩訶薩捨天冠明珠善",
    "T09n0278_017:0507b10": "根迴向，令一切眾生勝妙智慧皆悉清淨，",
    "T09n0278_017:0507b11": "得淨智慧摩尼寶冠。「菩薩摩訶薩見牢獄眾",
    "T09n0278_017:0507b12": "生受諸楚毒：或縛、或打、閉在幽冥、杻械枷",
    "T09n0278_017:0507b13": "鎖、拷掠流血、飢渴難忍、裸形羸瘦、被髮覆",
    "T09n0278_017:0507b14": "身，受無量苦，無能救者；菩薩摩訶薩見如",
    "T09n0278_017:0507b15": "是等苦眾生已，或捨財寶、妻子、眷屬、或捨",
    "T09n0278_017:0507b16": "己身，於彼獄中救苦眾生，如大悲菩薩、善",
    "T09n0278_017:0507b17": "眼王菩薩摩訶薩。於彼獄中出眾生已，隨",
    "T09n0278_017:0507b18": "其所須而給施之。或以醫藥呪術令彼安",
    "T09n0278_017:0507b19": "隱，先令歡喜，復為說法，皆悉安立不放逸",
    "T09n0278_017:0507b20": "善根，於正覺法心不退轉。菩薩摩訶薩救",
    "T09n0278_017:0507b21": "獄人時，如是迴向：以此善根令一切眾生",
    "T09n0278_017:0507b22": "解脫愛縛；令一切眾生斷生死流到智慧",
    "T09n0278_017:0507b23": "彼岸；令一切眾生滅除癡冥得明淨智，拔",
    "T09n0278_017:0507b24": "眾使根，離諸塵垢；令一切眾生斷三界縛，",
    "T09n0278_017:0507b25": "得一切智；令一切眾生永滅結漏，得離煩",
    "T09n0278_017:0507b26": "惱地，無礙智慧皆悉究竟，到於彼岸；令",
    "T09n0278_017:0507b27": "一切眾生離愛慢縛，究竟成就離愛慢慧；",
    "T09n0278_017:0507b28": "令一切眾生脫諸欲縛，永離一切世間貪",
    "T09n0278_017:0507b29": "欲，住諸世間無所染著；令一切眾生得",
    "T09n0278_017:0507c01": "清淨深心，常為諸佛之所守護；令一切眾",
    "T09n0278_017:0507c02": "生得無著無縛心，廣大如法界，究竟如虛",
    "T09n0278_017:0507c03": "空；令一切眾生得菩薩神足，遍遊諸剎，調",
    "T09n0278_017:0507c04": "伏眾生，捨離世間，安住大乘。是為菩薩摩",
    "T09n0278_017:0507c05": "訶薩救苦眾生善根迴向，令一切眾生究竟",
    "T09n0278_017:0507c06": "如來智慧之地。「菩薩摩訶薩見送獄囚趣",
    "T09n0278_017:0507c07": "於死地，五種繫縛憂惱切心，命在須臾，眾",
    "T09n0278_017:0507c08": "人圍遶，捨閻浮提一切樂具，永離親愛，漸",
    "T09n0278_017:0507c09": "之死地；或以木貫置高標上、或以刀割、或",
    "T09n0278_017:0507c10": "以火焚、或纏身油灌以火燒之，受如是等",
    "T09n0278_017:0507c11": "無量諸苦。菩薩摩訶薩見如是已，自捨身",
    "T09n0278_017:0507c12": "命救彼苦難，猶如持來菩薩、勝進王菩薩等",
    "T09n0278_017:0507c13": "諸大菩薩，自捨己身受眾楚毒，以救眾",
    "T09n0278_017:0507c14": "生，作如是言：『我當捨身以代彼命，設使苦",
    "T09n0278_017:0507c15": "痛過彼無量，悉當代受，令其解脫。』復作是",
    "T09n0278_017:0507c16": "念：『見如是苦而不代受，為失大利。何以",
    "T09n0278_017:0507c17": "故？我為眾生故，救護眾生故，發一切智菩",
    "T09n0278_017:0507c18": "提之心，是故捨身以代彼命。』菩薩摩訶薩",
    "T09n0278_017:0507c19": "救苦人時，如是迴向：以此善根令一切眾",
    "T09n0278_017:0507c20": "生得無盡身命，永離熾然憂悲苦惱；令一",
    "T09n0278_017:0507c21": "切眾生依諸佛住，受一切智力菩提記別；",
    "T09n0278_017:0507c22": "令一切眾生救諸怖畏，永離惡道；令一切",
    "T09n0278_017:0507c23": "眾生得一切命，永入不死智慧境界；令一",
    "T09n0278_017:0507c24": "切眾生遠離怨敵，佛善知識常共攝護；令",
    "T09n0278_017:0507c25": "一切眾生捨離刀杖，修行淨業；令一切眾",
    "T09n0278_017:0507c26": "生離諸恐怖，坐菩提樹下降伏魔軍；令",
    "T09n0278_017:0507c27": "一切眾生離大眾恐怖，於無上法中得淨",
    "T09n0278_017:0507c28": "無畏大師子吼；令一切眾生得無障礙師子",
    "T09n0278_017:0507c29": "智慧，行清淨業；令一切眾生到無畏處，救",
    "T09n0278_017:0508a01": "護一切苦惱眾生。是為菩薩摩訶薩自捨身",
    "T09n0278_017:0508a02": "命救彼死囚善根迴向，令一切眾生離生",
    "T09n0278_017:0508a03": "死苦，究竟佛樂。「菩薩摩訶薩見人來乞連",
    "T09n0278_017:0508a04": "膚頂髮及髻明珠，菩薩是時歡喜施與，如",
    "T09n0278_017:0508a05": "周羅寶王菩薩、勝趣菩薩等諸大菩薩；有人",
    "T09n0278_017:0508a06": "從乞連膚頂髮及明珠時，正心思惟，不念",
    "T09n0278_017:0508a07": "餘業，離諸世間，專樂寂靜，清淨正念，一切",
    "T09n0278_017:0508a08": "種智，修正直心；菩薩爾時手執利刀，即割",
    "T09n0278_017:0508a09": "膚髮合髻明珠，右膝著地，敬心合掌，正念",
    "T09n0278_017:0508a10": "三世諸佛菩薩所行，發大歡喜，直心清淨，一",
    "T09n0278_017:0508a11": "切正法充滿意根，心不計苦；苦者是生滅",
    "T09n0278_017:0508a12": "法，是無常法。作是念已，除滅眾苦，歡喜布",
    "T09n0278_017:0508a13": "施，善根迴向：令一切眾生得無見頂相，成",
    "T09n0278_017:0508a14": "就菩薩周羅尊塔；令一切眾生得紺青髮，",
    "T09n0278_017:0508a15": "得金剛髮，得柔軟髮，悉能除滅諸煩惱患；",
    "T09n0278_017:0508a16": "令一切眾生得不亂髮，得光澤髮；令一切",
    "T09n0278_017:0508a17": "眾生得柔軟旋螺髮；令一切眾生得右旋",
    "T09n0278_017:0508a18": "髮；令一切眾生得佛相髮，煩惱結習皆悉除",
    "T09n0278_017:0508a19": "滅；令一切眾生髮出大光明，普照十方；令",
    "T09n0278_017:0508a20": "一切眾生得佛清淨不亂之髮；令一切眾生",
    "T09n0278_017:0508a21": "得應供塔髮，除滅惡心，見如來髮；令一切",
    "T09n0278_017:0508a22": "眾生髮離諸塵垢，悉得如來無染著髮。是",
    "T09n0278_017:0508a23": "為菩薩摩訶薩布施頂髮及髻明珠善根迴",
    "T09n0278_017:0508a24": "向，令一切眾生悉得究竟一切陀羅尼諸三",
    "T09n0278_017:0508a25": "昧門，一切種智，及佛十力。「菩薩摩訶薩布施",
    "T09n0278_017:0508a26": "眼時，如歡喜菩薩、滿月王菩薩等無量諸大",
    "T09n0278_017:0508a27": "菩薩布施眼時，修施眼心，修慧眼心，得佛",
    "T09n0278_017:0508a28": "法眼心，向無上道心，究竟諸通心，專求智",
    "T09n0278_017:0508a29": "慧心，等三世菩薩修惠施心；於乞眼者以",
    "T09n0278_017:0508b01": "愛眼觀，以無壞信心而施彼眼；因生佛眼，",
    "T09n0278_017:0508b02": "增廣菩提摩訶衍心，大慈大悲，調伏六根。菩",
    "T09n0278_017:0508b03": "薩摩訶薩修如是心以眼惠施，常樂施與，",
    "T09n0278_017:0508b04": "建立正法，捨離世間歡樂放逸，厭離五欲，",
    "T09n0278_017:0508b05": "樂菩提心，隨彼所求，悉滿其願，長養平等",
    "T09n0278_017:0508b06": "無二布施，隨彼所須悉能施與，善根迴向：",
    "T09n0278_017:0508b07": "令一切眾生眼得開明，為世作眼；令一切",
    "T09n0278_017:0508b08": "眾生得無障眼，開廣智藏；令一切眾生得",
    "T09n0278_017:0508b09": "淨肉眼，一切世間無能壞者；令一切眾生得",
    "T09n0278_017:0508b10": "淨天眼，悉見眾生死此生彼；令一切眾生",
    "T09n0278_017:0508b11": "得淨法眼，能隨順入如來境界；令一切眾",
    "T09n0278_017:0508b12": "生得淨慧眼，分別了知一切世間；令一切",
    "T09n0278_017:0508b13": "眾生得淨佛眼，悉能覺悟一切諸法；令一",
    "T09n0278_017:0508b14": "切眾生得普淨眼，究竟境界無所障礙；令",
    "T09n0278_017:0508b15": "一切眾生除滅癡曀，得清淨眼，了眾生界",
    "T09n0278_017:0508b16": "空無所有；令一切眾生得無障眼，得到如",
    "T09n0278_017:0508b17": "來十力勝處。是為菩薩摩訶薩布施眼時善",
    "T09n0278_017:0508b18": "根迴向，令一切眾生得一切智眼。「菩薩摩訶",
    "T09n0278_017:0508b19": "薩布施耳時，如勝王菩薩、勝無怨菩薩布",
    "T09n0278_017:0508b20": "施耳時，修菩薩行，生如來家，修習諸佛所",
    "T09n0278_017:0508b21": "行布施，正念一切菩薩淨行，隨順諸佛菩提，",
    "T09n0278_017:0508b22": "出生清淨諸根智慧功德，觀察世間無堅固",
    "T09n0278_017:0508b23": "者；令一切眾生常見一切諸佛菩薩，自於",
    "T09n0278_017:0508b24": "己身無所染著，隨順正念一切佛法。菩薩",
    "T09n0278_017:0508b25": "摩訶薩布施耳時，其心寂靜，調伏諸根，免",
    "T09n0278_017:0508b26": "濟眾生嶮難曠野，生智慧燈功德，成就檀波",
    "T09n0278_017:0508b27": "羅蜜海，施心成滿，知義知法，明識諸道，得",
    "T09n0278_017:0508b28": "智慧行，於法自在，以不堅固身易堅固身。",
    "T09n0278_017:0508b29": "菩薩摩訶薩布施耳時，如是迴向：以此善",
    "T09n0278_017:0508c01": "根令一切眾生得無礙耳，悉能普聞無量",
    "T09n0278_017:0508c02": "法音，了達無礙；令一切眾生得無礙耳，分",
    "T09n0278_017:0508c03": "別了知無量音聲；令一切眾生得無對耳，",
    "T09n0278_017:0508c04": "得佛淨耳；令一切眾生得清淨耳，解了耳",
    "T09n0278_017:0508c05": "根空無所有；令一切眾生得廣大耳，皆悉",
    "T09n0278_017:0508c06": "寂靜識無所起；令一切眾生得法界等耳，",
    "T09n0278_017:0508c07": "能善聞持一切佛法；令一切眾生得無著",
    "T09n0278_017:0508c08": "耳，悉能分別無礙諸法；令一切眾生得無",
    "T09n0278_017:0508c09": "壞耳，一切異論無能壞者；令一切眾生得",
    "T09n0278_017:0508c10": "周普耳，廣大清淨；令一切眾生得天耳、佛",
    "T09n0278_017:0508c11": "耳。是為菩薩摩訶薩布施耳時善根迴向，令",
    "T09n0278_017:0508c12": "一切眾生得清淨耳。「菩薩摩訶薩布施鼻",
    "T09n0278_017:0508c13": "時，清淨如是迴向：以此善根令一切眾生",
    "T09n0278_017:0508c14": "得如來鼻相，得善相鼻，得愛樂鼻，得清",
    "T09n0278_017:0508c15": "淨鼻，得隨順鼻，得高好鼻，得伏怨鼻，得如",
    "T09n0278_017:0508c16": "來鼻；令一切眾生得端正面門，得一切法",
    "T09n0278_017:0508c17": "門，得無礙門，得善現門，得無厭門，得清淨",
    "T09n0278_017:0508c18": "門，得離惡門，得諸如來圓滿面門，得一切",
    "T09n0278_017:0508c19": "門，得善樂無量門。是為菩薩摩訶薩布施鼻",
    "T09n0278_017:0508c20": "時善根迴向，令一切眾生究竟得入諸佛",
    "T09n0278_017:0508c21": "法中；令一切眾生攝取十方諸佛正法；令",
    "T09n0278_017:0508c22": "一切眾生分別深解諸佛妙法；令一切眾",
    "T09n0278_017:0508c23": "生於諸佛法得到彼岸；令一切眾生常",
    "T09n0278_017:0508c24": "見諸佛；令一切眾生得諸如來無量法門；",
    "T09n0278_017:0508c25": "令一切眾生得究竟清淨；令一切眾生得",
    "T09n0278_017:0508c26": "佛法明，普照諸法；令一切眾生得嚴淨佛",
    "T09n0278_017:0508c27": "剎；令一切眾生得佛堅固不可壞身。是為",
    "T09n0278_017:0508c28": "菩薩摩訶薩布施鼻時善根迴向。",
    "T09n0278_017:0508c29": "「菩薩摩訶薩安住自在大王地時，能以",
    "T09n0278_017:0509a01": "牙齒布施眾生，如華齒王菩薩、六牙白象王",
    "T09n0278_017:0509a02": "菩薩布施齒時，獲難得心，如優曇華清淨",
    "T09n0278_017:0509a03": "施心，無盡施心，不濁施心，無著施心，無量",
    "T09n0278_017:0509a04": "施心，調伏捨諸根心，一切施心，一切智願心，",
    "T09n0278_017:0509a05": "安隱眾生心，成就施心，大施心，勝施心。身之",
    "T09n0278_017:0509a06": "要用，牙齒為最，己所寶重，眾所歎惜，而能",
    "T09n0278_017:0509a07": "惠施諸乞求者。菩薩摩訶薩安住此法捨",
    "T09n0278_017:0509a08": "牙齒時，如是迴向：以此善根令一切眾生",
    "T09n0278_017:0509a09": "得白淨利牙，成最勝塔，受天人供；令一切",
    "T09n0278_017:0509a10": "眾生得佛齊密無間齒相；令一切眾生行",
    "T09n0278_017:0509a11": "調伏心，進趣菩薩諸波羅蜜；令一切眾生",
    "T09n0278_017:0509a12": "口齒清淨，顯現明白；令一切眾生念莊嚴口，",
    "T09n0278_017:0509a13": "牙相成就，開現鮮潔；令一切眾生含齒四十，",
    "T09n0278_017:0509a14": "常出無量清淨妙香；令一切眾生得安住",
    "T09n0278_017:0509a15": "旋牙華色莊嚴，能調伏心；令一切眾生得",
    "T09n0278_017:0509a16": "清淨牙，能放無量億千光明，鮮潔圓滿，普照",
    "T09n0278_017:0509a17": "十方；令一切眾生得徐噍牙，飯入口迴，粒",
    "T09n0278_017:0509a18": "粒皆碎，無所味著，為上福田；令一切眾生",
    "T09n0278_017:0509a19": "得勝妙牙，放無量色光，授菩提記。是為菩",
    "T09n0278_017:0509a20": "薩摩訶薩施牙齒時善根迴向，令一切眾生",
    "T09n0278_017:0509a21": "得無礙嚴淨諸法智慧。「菩薩摩訶薩若有人",
    "T09n0278_017:0509a22": "來從乞舌時，於乞求者柔軟語、愛語、慈愍",
    "T09n0278_017:0509a23": "心語，生撫慰心，如善口王菩薩、不退轉菩薩、",
    "T09n0278_017:0509a24": "及餘無量菩薩摩訶薩等於諸趣中受無量",
    "T09n0278_017:0509a25": "生時，有乞舌者先安乞人，處師子座，捨",
    "T09n0278_017:0509a26": "己舌時以歡喜心、不壞心、無嫌恨心、大心、",
    "T09n0278_017:0509a27": "生佛家心、建立菩薩家心、不濁心、勇猛精進",
    "T09n0278_017:0509a28": "心、不著自身心、無怨敵心，以右膝著地，出",
    "T09n0278_017:0509a29": "舌示已，作柔軟語、愛語、慈愍心語，謂乞者",
    "T09n0278_017:0509b01": "言：『汝取我舌，隨意所用，充滿汝意。』菩薩摩",
    "T09n0278_017:0509b02": "訶薩布施舌時，如是迴向：以此善根令一",
    "T09n0278_017:0509b03": "切眾生得廣長舌相，能出一切具足音聲；",
    "T09n0278_017:0509b04": "令一切眾生得覆面舌相，所言無二，皆悉誠",
    "T09n0278_017:0509b05": "實；令一切眾生舌能遍覆一切佛剎，示現",
    "T09n0278_017:0509b06": "諸佛自在神力；令一切眾生得軟薄舌，宣",
    "T09n0278_017:0509b07": "通清淨第一上味；令一切眾生得正語舌，",
    "T09n0278_017:0509b08": "有所言說一切歡喜，疑網悉除；令一切眾",
    "T09n0278_017:0509b09": "生得淨光舌，能放不可說百千億那由他光",
    "T09n0278_017:0509b10": "明；令一切眾生得決定語，善能分別無盡",
    "T09n0278_017:0509b11": "法藏；令一切眾生得淨勝舌，善眾言音，究",
    "T09n0278_017:0509b12": "竟教化；令一切眾生得音聲智，善能隨順",
    "T09n0278_017:0509b13": "入語言海；令一切眾生善能演說一切諸",
    "T09n0278_017:0509b14": "法，於諸語言出生智慧，得到彼岸。是為菩",
    "T09n0278_017:0509b15": "薩摩訶薩布施舌時善根迴向，令一切眾生",
    "T09n0278_017:0509b16": "得無礙智，諸願滿足。「菩薩摩訶薩若有眾",
    "T09n0278_017:0509b17": "生來乞頭時，如無上智菩薩、善男子迦葉",
    "T09n0278_017:0509b18": "王菩薩，如是等無量諸大菩薩布施頭時，欲",
    "T09n0278_017:0509b19": "得一切妙智慧首；欲得無上菩提之首，救",
    "T09n0278_017:0509b20": "護眾生；欲見一切諸妙法首；欲見一切",
    "T09n0278_017:0509b21": "淨智慧首；欲具一切無礙法首；欲見最勝",
    "T09n0278_017:0509b22": "妙首之地；欲得勝智慧首，一切眾生皆悉",
    "T09n0278_017:0509b23": "愛念；欲具智慧正法藏首，一切眾生所不",
    "T09n0278_017:0509b24": "能覩；欲得十力大智慧王，欲得滿足一",
    "T09n0278_017:0509b25": "切諸法自在之首；一切世間所不能壞。菩",
    "T09n0278_017:0509b26": "薩摩訶薩住是法住，則學一切諸佛所學，",
    "T09n0278_017:0509b27": "深信諸佛，長養善根，有來求者，充滿其意，",
    "T09n0278_017:0509b28": "悉令歡喜，菩薩心淨歡喜施與；愛樂佛法，",
    "T09n0278_017:0509b29": "得清淨明，安住菩提，心不退轉，能行大捨，",
    "T09n0278_017:0509c01": "諸根歡悅，增長妙法，正直善心，能廣大施。菩",
    "T09n0278_017:0509c02": "薩布施頭時，如是迴向：以此善根令一切",
    "T09n0278_017:0509c03": "眾生得如來首，一切世間無能見頂，於一",
    "T09n0278_017:0509c04": "切處所不能壞，出過一切諸世界上，頂相",
    "T09n0278_017:0509c05": "具足，旋髮莊嚴，一切世間所未曾有，得佛",
    "T09n0278_017:0509c06": "首相，嚴勝殊特；令一切眾生得智慧首、最",
    "T09n0278_017:0509c07": "勝首、清淨首、具智慧首。是為菩薩摩訶薩布",
    "T09n0278_017:0509c08": "施頭時善根迴向，令一切眾生具足勝法，",
    "T09n0278_017:0509c09": "逮得無上大智慧首。「菩薩摩訶薩施眾生手",
    "T09n0278_017:0509c10": "足，如勇猛王菩薩、無畏菩薩，如是等無量",
    "T09n0278_017:0509c11": "菩薩摩訶薩，於諸趣中無量生處，布施手",
    "T09n0278_017:0509c12": "足，修信心手，常行正法，饒益眾生，威儀庠",
    "T09n0278_017:0509c13": "序，寶手為首，無著施手，菩薩所行真實不",
    "T09n0278_017:0509c14": "虛，施心廣大，建立善根，遠離慳貪，具菩薩",
    "T09n0278_017:0509c15": "行，於如來所，得不壞信，除滅惡道，成就菩",
    "T09n0278_017:0509c16": "提。菩薩摩訶薩施手足時，以無量無邊曠",
    "T09n0278_017:0509c17": "大之心，開淨法門，入諸佛海，見一切佛，成",
    "T09n0278_017:0509c18": "就施手，滿眾生意，悉能受持一切種智菩提",
    "T09n0278_017:0509c19": "諸願，修清淨心，離煩惱纏，得智身、法身，無",
    "T09n0278_017:0509c20": "斷無壞，不可磨滅，一切魔業不能傾動，",
    "T09n0278_017:0509c21": "親近善知識，修習一切菩薩布施之所，出",
    "T09n0278_017:0509c22": "生菩薩摩訶薩一切智境界。施手足時，如",
    "T09n0278_017:0509c23": "是迴向：以此善根令一切眾生悉得寶手，",
    "T09n0278_017:0509c24": "具神通力，成寶手已，各相敬重，生福田心，",
    "T09n0278_017:0509c25": "以種種寶，更相供養；又以眾寶莊嚴，供一",
    "T09n0278_017:0509c26": "切佛，興妙寶雲，遍諸佛剎；令一切眾生修",
    "T09n0278_017:0509c27": "習慈悲，不相惱害，遊諸佛剎，安住無畏，以",
    "T09n0278_017:0509c28": "少方便，究竟神足，以寶手、香手、衣手、蓋手、",
    "T09n0278_017:0509c29": "鬘手、華手、末香手、莊嚴具手、無量華手、無",
    "T09n0278_017:0510a01": "量香手、普手，以神通力，詣諸佛剎，供養",
    "T09n0278_017:0510a02": "諸佛；能以一手遍摩一切諸佛世界；能以",
    "T09n0278_017:0510a03": "神足自在之手，持一切眾生，手相成就，放無",
    "T09n0278_017:0510a04": "量光；能以一手普覆眾生，得佛縵網手足",
    "T09n0278_017:0510a05": "相好。是為菩薩摩訶薩大迴向手，普覆眾",
    "T09n0278_017:0510a06": "生；令一切眾生志常樂求無上菩提；令一",
    "T09n0278_017:0510a07": "切眾生出生無量功德大海，得忍辱心；見",
    "T09n0278_017:0510a08": "來求者，皆大歡喜，觀無厭足，入深法海，逮",
    "T09n0278_017:0510a09": "得諸佛所共善根。是為菩薩摩訶薩施手足",
    "T09n0278_017:0510a10": "時善根迴向。",
    "T09n0278_017:0510a11": "「菩薩摩訶薩壞身出血布施眾生，如法",
    "T09n0278_017:0510a12": "手菩薩、喜心王菩薩等無量菩薩摩訶薩，於",
    "T09n0278_017:0510a13": "諸趣中無量生處，於乞求者壞身出血，而",
    "T09n0278_017:0510a14": "布施之。以薩婆若心施，喜菩提心施，樂修",
    "T09n0278_017:0510a15": "菩薩行心施，不計苦痛心施，於來乞者無慊",
    "T09n0278_017:0510a16": "恨心施，趣向一切菩薩心施，長養一切菩薩",
    "T09n0278_017:0510a17": "心施，增廣菩薩善心施，以不退轉心施，不休",
    "T09n0278_017:0510a18": "息心施，不惜己心施。菩薩摩訶薩壞身出血",
    "T09n0278_017:0510a19": "布施時，如是迴向：以此善根令一切眾生",
    "T09n0278_017:0510a20": "具足菩薩法身、智身；令一切眾生成就微",
    "T09n0278_017:0510a21": "密金剛之身；令一切眾生得無盡身、清淨",
    "T09n0278_017:0510a22": "不壞；令一切眾生得現化身，遍滿十方一",
    "T09n0278_017:0510a23": "切世間；令一切眾生得可樂身，明淨鮮潔，",
    "T09n0278_017:0510a24": "不可沮壞；令一切眾生得法界生身，於",
    "T09n0278_017:0510a25": "如來身無所染著；令一切眾生得寶光明",
    "T09n0278_017:0510a26": "身，無能壞者；令一切眾生得智藏身，於不",
    "T09n0278_017:0510a27": "死法而得自在；令一切眾生得寶海身，一",
    "T09n0278_017:0510a28": "切眾生所見不虛；令一切眾生得虛空等身，",
    "T09n0278_017:0510a29": "於諸世間無所染著。是為菩薩摩訶薩壞",
    "T09n0278_017:0510b01": "身出血布施善根，大乘心迴向，清淨心迴向，",
    "T09n0278_017:0510b02": "大心迴向，歡喜心迴向，大歡喜心迴向，無厭",
    "T09n0278_017:0510b03": "心迴向，安樂心迴向，不濁心善根迴向。「菩薩",
    "T09n0278_017:0510b04": "摩訶薩見有人來乞髓肉時，歡喜軟語謂",
    "T09n0278_017:0510b05": "乞者言：『我身髓肉隨意取用。』如饒益菩薩、一",
    "T09n0278_017:0510b06": "切施王菩薩等無量菩薩摩訶薩，於諸趣中",
    "T09n0278_017:0510b07": "無量生處，捨髓肉時，心大歡喜，施心深廣，不",
    "T09n0278_017:0510b08": "可測量；一切菩薩所修習心，無上大乘妙善",
    "T09n0278_017:0510b09": "根心，捨離塵垢正直勝心，於來求者施無盡",
    "T09n0278_017:0510b10": "心，能捨自己愛重身心，一向專求無量善根",
    "T09n0278_017:0510b11": "妙功德寶所覆之心，菩薩所行無厭足心，大",
    "T09n0278_017:0510b12": "布施心，離疑惑心，於來乞者所布施物無中",
    "T09n0278_017:0510b13": "悔心，分別布施不求報心，平等布施無選擇",
    "T09n0278_017:0510b14": "心。菩薩摩訶薩施髓肉時，於諸佛所生尊",
    "T09n0278_017:0510b15": "父心，令一切眾生清淨安住嚴淨現在諸",
    "T09n0278_017:0510b16": "世界中一切佛剎，大悲現前救護眾生，菩提",
    "T09n0278_017:0510b17": "現前十力明觀，三世菩薩現前滿足善根，無",
    "T09n0278_017:0510b18": "畏現前大師子吼，三世現前智慧平等，一切",
    "T09n0278_017:0510b19": "世間現前盡未來際修菩薩願，無憂現前",
    "T09n0278_017:0510b20": "修習無數諸菩薩行。菩薩摩訶薩施髓肉",
    "T09n0278_017:0510b21": "時，如是迴向：以此善根令一切眾生得金",
    "T09n0278_017:0510b22": "剛藏不可壞身；令一切眾生得微密身，無",
    "T09n0278_017:0510b23": "有疎漏；令一切眾生得佛清淨莊嚴如意",
    "T09n0278_017:0510b24": "法身；令一切眾生得百福德身，三十二相",
    "T09n0278_017:0510b25": "而自莊嚴；令一切眾生得八十種好妙莊嚴",
    "T09n0278_017:0510b26": "身，具足十力，不可斷壞；令一切眾生逮得",
    "T09n0278_017:0510b27": "如來常住妙身，不可測量；令一切眾生得",
    "T09n0278_017:0510b28": "最勝身，一切諸魔所不能壞；令一切眾生",
    "T09n0278_017:0510b29": "悉得一身，等三世佛；令一切眾生得無礙",
    "T09n0278_017:0510c01": "身，微妙清淨滿虛空界；令一切眾生得菩",
    "T09n0278_017:0510c02": "薩藏身，悉能含受一切眾生。是為菩薩摩訶",
    "T09n0278_017:0510c03": "薩布施髓肉一切智境界心善根迴向，令一",
    "T09n0278_017:0510c04": "切眾生得佛常住無量法身。「菩薩摩訶薩",
    "T09n0278_017:0510c05": "見有眾生來從乞心，如無憂厭菩薩、不動",
    "T09n0278_017:0510c06": "王菩薩如是等無量菩薩摩訶薩，見有人來",
    "T09n0278_017:0510c07": "從乞心時，歡喜施與，學不斷施心，一切無盡",
    "T09n0278_017:0510c08": "施心，大檀波羅蜜心，到檀波羅蜜彼岸心，學",
    "T09n0278_017:0510c09": "一切菩薩行布施心，於一切施得無盡心，修",
    "T09n0278_017:0510c10": "習一切大布施心，建立一切菩薩施心，現前",
    "T09n0278_017:0510c11": "正念諸佛施心，充滿一切來求施心。菩薩摩",
    "T09n0278_017:0510c12": "訶薩布施心時，以清淨心施、以度脫一切",
    "T09n0278_017:0510c13": "眾生心施、以十力菩提境界心施、以滿足",
    "T09n0278_017:0510c14": "大願心施、以修習菩薩行心施、以得薩婆",
    "T09n0278_017:0510c15": "若心施、以不捨本願心施，以此善根迴向",
    "T09n0278_017:0510c16": "眾生：令一切眾生得金剛藏心，一切金剛",
    "T09n0278_017:0510c17": "圍山所不能壞；得金剛莊嚴心、離恐怖心、",
    "T09n0278_017:0510c18": "不可勝心、一切世間無能盡心、勇健勝幢智",
    "T09n0278_017:0510c19": "慧藏心、大那羅延高勝幢心、眾生大海不可",
    "T09n0278_017:0510c20": "盡心、不可沮壞那羅延藏心、悉能壞散諸魔",
    "T09n0278_017:0510c21": "魔業、魔軍眾心、威武勇健大丈夫心、無恐怖",
    "T09n0278_017:0510c22": "心、大誓莊嚴勝堅固心、最勝生菩薩心、具諸",
    "T09n0278_017:0510c23": "佛法菩提莊嚴心、坐菩提樹成就一切如來",
    "T09n0278_017:0510c24": "正法離諸愚癡一切種智正覺之心、具十力",
    "T09n0278_017:0510c25": "心。是為菩薩摩訶薩施心善根迴向眾生，令",
    "T09n0278_017:0510c26": "一切眾生具足無著十力之心。「菩薩摩訶薩",
    "T09n0278_017:0510c27": "見有人來乞腸、腎、肝、肺時，如難勝菩薩、滅",
    "T09n0278_017:0510c28": "惡自在王菩薩如是等無量菩薩摩訶薩，見",
    "T09n0278_017:0510c29": "有人來乞腸、腎、肝、肺，見已歡喜，以愛眼觀，",
    "T09n0278_017:0511a01": "起菩提愛，隨彼所樂，悉滿其意，歡喜施與，",
    "T09n0278_017:0511a02": "心不中悔，正念觀察於不堅固身取堅固",
    "T09n0278_017:0511a03": "身，我此穢身虎狼狐狗眾獸所食，此身無常",
    "T09n0278_017:0511a04": "可棄捨物。菩薩摩訶薩如是觀已，敬心諦",
    "T09n0278_017:0511a05": "視來乞求者；復作是念：『我若不施，不得",
    "T09n0278_017:0511a06": "不堅固中堅固，無常中常，不淨中淨。』菩薩摩",
    "T09n0278_017:0511a07": "訶薩如是正念，則能開發清淨直心，解真",
    "T09n0278_017:0511a08": "實法，於來乞者生善知識心，能教化我，",
    "T09n0278_017:0511a09": "不堅固中而取堅固。菩薩摩訶薩作是念",
    "T09n0278_017:0511a10": "已，以此善根迴向眾生：令一切眾生得內",
    "T09n0278_017:0511a11": "外清淨智慧藏身；令一切眾生得智慧藏",
    "T09n0278_017:0511a12": "腹，悉能受持一切智願；令一切眾生得清",
    "T09n0278_017:0511a13": "淨身，見者無厭，演放堅固妙香光明，普熏",
    "T09n0278_017:0511a14": "十方；令一切眾生逮得如來腹不現相，身",
    "T09n0278_017:0511a15": "宜相稱，肢節具足；令一切眾生得法味",
    "T09n0278_017:0511a16": "食，長養智身，具佛法愛，柔軟充滿；令一切",
    "T09n0278_017:0511a17": "眾生得無盡身，安住法身；令一切眾生得",
    "T09n0278_017:0511a18": "內清淨總持藏身，一切辯明，普照諸法；令一",
    "T09n0278_017:0511a19": "切眾生得清淨身，內外悉淨；令一切眾生",
    "T09n0278_017:0511a20": "得如來智修習行身，普雨甘露智慧法雨；令",
    "T09n0278_017:0511a21": "一切眾生悉得內身清淨寂靜，外身能為眾",
    "T09n0278_017:0511a22": "生作智慧幢王，照明一切。是為菩薩摩訶",
    "T09n0278_017:0511a23": "薩施腸、腎、肝、肺善根迴向眾生，令一切眾生",
    "T09n0278_017:0511a24": "悉得內外清淨之身，安住堅固無障礙智。",
    "T09n0278_017:0511a25": "「菩薩摩訶薩見有來乞肢節諸骨，如法",
    "T09n0278_017:0511a26": "藏菩薩、夜光菩薩如是等無量菩薩摩訶薩",
    "T09n0278_017:0511a27": "施肢節骨，見來求者生大歡喜心、明淨",
    "T09n0278_017:0511a28": "心、寂靜心、慈心、安樂心、無所著心、清淨",
    "T09n0278_017:0511a29": "心，於來乞者生滿願心。菩薩摩訶薩以施",
    "T09n0278_017:0511b01": "肢節所攝善根迴向眾生：令一切眾生得",
    "T09n0278_017:0511b02": "如化身，永離世間骨血肉身；令一切眾生",
    "T09n0278_017:0511b03": "得金剛力身，無能壞者，無能勝者；令一切",
    "T09n0278_017:0511b04": "眾生得薩婆若力具足法身，從無縛無著",
    "T09n0278_017:0511b05": "法界出生；令一切眾生得智力身，諸根堅",
    "T09n0278_017:0511b06": "固，不可斷壞；令一切眾生得法力身，智力",
    "T09n0278_017:0511b07": "自在，到於彼岸；令一切眾生得堅固身，不",
    "T09n0278_017:0511b08": "可壞散；令一切眾生得隨應化身，善能調",
    "T09n0278_017:0511b09": "伏成熟眾生；令一切眾生得智熏身，具",
    "T09n0278_017:0511b10": "那羅延肢節莊嚴；令一切眾生得堅固流注",
    "T09n0278_017:0511b11": "不斷絕身，究竟永離一切疲倦；令一切眾",
    "T09n0278_017:0511b12": "生得安住力身，悉皆具足勇猛精進；令一",
    "T09n0278_017:0511b13": "切眾生得淨法身，悉能分別一切眾生，入",
    "T09n0278_017:0511b14": "於無量智身境界；令一切眾生得功德力",
    "T09n0278_017:0511b15": "身，除滅眾惡，見者不虛；令一切眾生得無",
    "T09n0278_017:0511b16": "礙身，皆悉究竟無染著智；令一切眾生得",
    "T09n0278_017:0511b17": "佛所攝身，常為一切佛所守護；令一切眾",
    "T09n0278_017:0511b18": "生得普饒益眾生之身，悉能遍入一切諸",
    "T09n0278_017:0511b19": "道；令一切眾生得圓應身，十方眾生悉見",
    "T09n0278_017:0511b20": "其面，無背佛法，清淨照明，常現在前；令一",
    "T09n0278_017:0511b21": "切眾生得具足精進身，修習究竟大乘智",
    "T09n0278_017:0511b22": "慧；令一切眾生捨離我慢自大放逸之身，",
    "T09n0278_017:0511b23": "得清淨身，智慧安住，不可傾動；令一切眾",
    "T09n0278_017:0511b24": "生得堅持戒身，成就大乘一切智業；令一",
    "T09n0278_017:0511b25": "切眾生得生佛家身，永離世間生死穢身。",
    "T09n0278_017:0511b26": "是為菩薩摩訶薩施肢節諸骨善根迴向，令",
    "T09n0278_017:0511b27": "一切眾生皆悉清淨，得薩婆若。「菩薩摩訶薩",
    "T09n0278_017:0511b28": "見有人來，手執利刀乞厚薄皮，以愛眼",
    "T09n0278_017:0511b29": "視，歡喜恭敬，為敷座處，即作是念：『福田難",
    "T09n0278_017:0511c01": "遇而今自來，滿我本願，決定究竟一切種",
    "T09n0278_017:0511c02": "智。』作如是言：『取我身皮，隨汝意用。』如清",
    "T09n0278_017:0511c03": "淨藏菩薩、金剛脇鹿王菩薩如是等無量菩",
    "T09n0278_017:0511c04": "薩摩訶薩布施乞人厚薄皮時，如是迴向：",
    "T09n0278_017:0511c05": "以此善根令一切眾生得如來薄皮相，金",
    "T09n0278_017:0511c06": "色清淨；令一切眾生得金剛堅固不壞薄",
    "T09n0278_017:0511c07": "皮；令一切眾生得金色皮，如閻浮檀金藏；",
    "T09n0278_017:0511c08": "令一切眾生得無量色皮，隨應現色，悉令",
    "T09n0278_017:0511c09": "清淨；令一切眾生得明淨皮，不受塵垢，如",
    "T09n0278_017:0511c10": "樂沙門如來淨色；令一切眾生得第一色",
    "T09n0278_017:0511c11": "皮，自然清淨；令一切眾生逮得如來清淨",
    "T09n0278_017:0511c12": "色皮，微妙相好而自莊嚴；令一切眾生得",
    "T09n0278_017:0511c13": "明淨皮，放大光明，普覆一切；令一切眾生",
    "T09n0278_017:0511c14": "得明網皮，無量光明圓滿具足，普覆世間；",
    "T09n0278_017:0511c15": "令一切眾生得潤澤皮，眾色清淨。是為菩",
    "T09n0278_017:0511c16": "薩摩訶薩布施自身厚薄皮時善根迴向，令",
    "T09n0278_017:0511c17": "一切眾生逮得無上最勝菩提，皆悉具足如",
    "T09n0278_017:0511c18": "來功德。",
    "T09n0278_017:0511c19": "大方廣佛華嚴經卷第十七"
}