{
    "T15n0639_008:0599c07": "月燈三昧經卷第八",
    "T15n0639_008:0599c09": "高齊天竺三藏那連提耶舍譯",
    "T15n0639_008:0599c10": "「童子！是以菩薩摩訶薩為欲樂求是三昧",
    "T15n0639_008:0599c11": "故，應修善根，行於法施或行財施，以此檀",
    "T15n0639_008:0599c12": "度以四種迴向而迴向之。何等為四？一者、過",
    "T15n0639_008:0599c13": "去諸佛善巧方便得阿耨多羅三藐三菩提，",
    "T15n0639_008:0599c14": "願我亦得是善方便，以此善根迴向菩提，",
    "T15n0639_008:0599c15": "是名第一迴向。二者、於善知識所聞說如是",
    "T15n0639_008:0599c16": "善巧方便，受持、讀誦而修學之，以此方便",
    "T15n0639_008:0599c17": "令我得成無上菩提，願我長夜恒得值遇，以",
    "T15n0639_008:0599c18": "斯善根而迴向之，是名第二迴向。三者、願我",
    "T15n0639_008:0599c19": "所得資財共一切眾生受用，以此善根而迴",
    "T15n0639_008:0599c20": "向之，是名第三迴向。四者、願我己身一切生",
    "T15n0639_008:0599c21": "處得財、得法，攝護利益一切眾生，願我常得",
    "T15n0639_008:0599c22": "如是之身，以此善根而迴向之，是名第四迴",
    "T15n0639_008:0599c23": "向。童子！以此四種迴向，應以一切善根而迴",
    "T15n0639_008:0599c24": "向之。「復次，童子！菩薩摩訶薩求是三昧故，若",
    "T15n0639_008:0599c25": "在家、若出家，以不諂曲心奉事持戒人。若有",
    "T15n0639_008:0599c26": "能持是三昧者——若出家、若在家——是人若遇病",
    "T15n0639_008:0599c27": "苦垂困，若能以己身分肉血除彼患者，若有",
    "T15n0639_008:0599c28": "成就增上信心，菩薩以不動心及清淨心應",
    "T15n0639_008:0599c29": "當給施。「童子！乃往過去過阿僧祇阿僧祇",
    "T15n0639_008:0600a01": "無量無邊不可稱不可量廣大不可思議劫，",
    "T15n0639_008:0600a02": "爾時有佛號曰不可思議願勝起王佛、如來、",
    "T15n0639_008:0600a03": "應供、正遍知、明行足、善逝、世間解、無上士、調御",
    "T15n0639_008:0600a04": "丈夫、天人師、佛、世尊。「彼佛、如來、應、正遍知",
    "T15n0639_008:0600a05": "即於是日得成阿耨多羅三藐三菩提，變作",
    "T15n0639_008:0600a06": "無量無邊應化諸佛而為說法，善能調伏無",
    "T15n0639_008:0600a07": "量眾生，安置無漏阿羅漢道；亦復建立無",
    "T15n0639_008:0600a08": "量眾生阿耨多羅三藐三菩提，得不退轉。是",
    "T15n0639_008:0600a09": "不思議願勝起王如來即於此日壽盡入",
    "T15n0639_008:0600a10": "無餘涅槃，正法住世八萬四千億那由他百",
    "T15n0639_008:0600a11": "千歲。「童子！是不可思議願勝起王佛正法",
    "T15n0639_008:0600a12": "滅後，於末世時乃有無量執見比丘，彼諸",
    "T15n0639_008:0600a13": "比丘於如是等修多羅中不愛、不樂、不生信",
    "T15n0639_008:0600a14": "心、誹謗毀訾。若有能持此等經者，為彼惡",
    "T15n0639_008:0600a15": "侶逼惱其身、口言呵毀乃至奪命。彼惡比丘",
    "T15n0639_008:0600a16": "為貪利養及恭敬故，殺於二萬受持此經諸",
    "T15n0639_008:0600a17": "比丘等。「童子！彼時於斯閻浮提中有一國",
    "T15n0639_008:0600a18": "王名曰智力，受持正法、護持正法、本願成",
    "T15n0639_008:0600a19": "就，曾於先佛殖眾善根。「童子！昔時於此",
    "T15n0639_008:0600a20": "閻浮提內有一法師名曰實意，受持如是",
    "T15n0639_008:0600a21": "三昧經典，入於王宮為善知識，有大悲故能",
    "T15n0639_008:0600a22": "為救濟利益憐愍。彼王憙樂見此比丘無有",
    "T15n0639_008:0600a23": "厭足，聽法語論、往詣奉事、親近供養、諮請問",
    "T15n0639_008:0600a24": "難，聞說能持、善能酬答。「時彼比丘善解廣略",
    "T15n0639_008:0600a25": "相收之義，威儀、諸行悉皆具足，善能通達",
    "T15n0639_008:0600a26": "陰界諸入；善知一切眾生和會分離、離已復",
    "T15n0639_008:0600a27": "合，亦知眾生威儀、諸行樂欲性習，善知眾生",
    "T15n0639_008:0600a28": "根、力、精進，善知差別智慧性習、善知諦相",
    "T15n0639_008:0600a29": "應及不相應；酬答語言於義決定辯才深妙，",
    "T15n0639_008:0600b01": "亦能善知調伏眾生；含笑先語，見者愛樂，遠",
    "T15n0639_008:0600b02": "離嚬蹙，其心廣大，安住如是四無量心大悲",
    "T15n0639_008:0600b03": "相應，一切異論所不能壞。「童子！爾時智力",
    "T15n0639_008:0600b04": "王有女名曰智意，年始十六，顏貌端正、形色",
    "T15n0639_008:0600b05": "姝妙，姿容充滿無不備具，彼實意比丘以",
    "T15n0639_008:0600b06": "為師導。「時彼比丘四大不調，於右髀上生惡",
    "T15n0639_008:0600b07": "黑瘡難可療治，一切醫師捨之而去。時彼智",
    "T15n0639_008:0600b08": "力王見是比丘病篤困苦，恐其死沒，號泣",
    "T15n0639_008:0600b09": "墮淚，及諸妃后、八萬婇女，并及國土城邑",
    "T15n0639_008:0600b10": "人民、太子、諸官軍、眾將帥、守門防邏，及以",
    "T15n0639_008:0600b11": "奴婢、親從左右并餘大眾，見此比丘悉皆啼",
    "T15n0639_008:0600b12": "泣。「童子！時智力王先有親屬命終生天，於",
    "T15n0639_008:0600b13": "王夢中現面勸化而作是言：『此比丘病要須",
    "T15n0639_008:0600b14": "未交童女新血洗之、亦用塗瘡，復取其肉煮",
    "T15n0639_008:0600b15": "之為羹，以種種味而調和之，與飯共食乃可",
    "T15n0639_008:0600b16": "除差；若不得此藥，定難可起。』「爾時，智力王",
    "T15n0639_008:0600b17": "見如是夢，覺已至明，即從臥起入於後宮，",
    "T15n0639_008:0600b18": "集諸宮人具說斯夢：『我見是事。誰能施此病",
    "T15n0639_008:0600b19": "比丘藥，令我善知識、說善道者而得除愈？』「童",
    "T15n0639_008:0600b20": "子！爾時一切內外宮人、婇女都無堪者。童子！",
    "T15n0639_008:0600b21": "爾時智意於父王所聞是語已，知病比丘須",
    "T15n0639_008:0600b22": "如是藥，聞已歡喜，身心踊悅，作是思惟：『如",
    "T15n0639_008:0600b23": "父所言，我今此身未曾交合，施其尊者新血、",
    "T15n0639_008:0600b24": "肉等。我於宮內最為幼年，於此法師阿闍",
    "T15n0639_008:0600b25": "梨所深生敬重，身、口、意淨，求無染智，以身",
    "T15n0639_008:0600b26": "肉、血施無著法師，持己身肉以種種味而調",
    "T15n0639_008:0600b27": "和之。我應為此病比丘藥，令我大師病苦消",
    "T15n0639_008:0600b28": "除得起平復。』「爾時，智意即持利刀——深心住法——",
    "T15n0639_008:0600b29": "割身股肉，其瘡血流，持此新肉調種種味而",
    "T15n0639_008:0600c01": "作羹臛，以金椀盛取身上流血，即奉王勅",
    "T15n0639_008:0600c02": "喚病比丘來入宮內，於父王前置席令坐，血",
    "T15n0639_008:0600c03": "洗瘡已又用塗之，復持此肉調以種種其餘",
    "T15n0639_008:0600c04": "勝味而作美食，為獲福故奉施法師。「時彼比",
    "T15n0639_008:0600c05": "丘不知不覺、不疑有過，即便食之。是病比丘",
    "T15n0639_008:0600c06": "食此食時患苦即除。「爾時，法師病苦除已身",
    "T15n0639_008:0600c07": "安快樂，而為智力王說勝妙法——為求是三",
    "T15n0639_008:0600c08": "昧故——令此宮內一萬三千諸婇女等發於阿",
    "T15n0639_008:0600c09": "耨多羅三藐三菩提心。「爾時，智力王即便說",
    "T15n0639_008:0600c10": "偈問其女曰：",
    "T15n0639_008:0600c11": "「『汝於何處而獲此，　　新好人肉及以血，",
    "T15n0639_008:0600c12": "能為病者作美饍，　　令是比丘得安樂？",
    "T15n0639_008:0600c13": "遣誰何處殺何人，　　乃獲得斯勝好肉，",
    "T15n0639_008:0600c14": "以諸異味共和合，　　復得淨血而洗塗？",
    "T15n0639_008:0600c15": "法師食於此食時，　　并用新血洗塗瘡，",
    "T15n0639_008:0600c16": "能除如是大惡患，　　令彼尊者獲喜樂。",
    "T15n0639_008:0600c17": "於本親屬天神所，　　我從夢中聞是言：",
    "T15n0639_008:0600c18": "「若能得於如是藥，　　乃可除彼比丘病。",
    "T15n0639_008:0600c19": "要以人身新出血，　　塗洗法師毒惡瘡，",
    "T15n0639_008:0600c20": "調和人肉令香已，　　而為彼食故奉獻。",
    "T15n0639_008:0600c21": "比丘但用此方者，　　即時病患必消除，",
    "T15n0639_008:0600c22": "惟有斯藥堪救療，　　不假餘法王速辦。」",
    "T15n0639_008:0600c23": "我覺寤已從臥起，　　即入後宮說是言，",
    "T15n0639_008:0600c24": "一切宮人聞此語，　　悉皆默住無堪者。",
    "T15n0639_008:0600c25": "吾時復告宮人言：　　「頗有能為如此事，",
    "T15n0639_008:0600c26": "捨己身分新血肉，　　和以種種餘美味，",
    "T15n0639_008:0600c27": "用斯藥食奉施彼，　　復以淨血而洗塗，",
    "T15n0639_008:0600c28": "法師比丘黑惡瘡，　　此方乃可得痊愈；",
    "T15n0639_008:0600c29": "若不以於如是藥，　　療治比丘惡瘡者，",
    "T15n0639_008:0601a01": "法師必當便死歿，　　正以闕於此方故。」",
    "T15n0639_008:0601a02": "是時宮人聞斯語，　　咸皆默然不復言，",
    "T15n0639_008:0601a03": "無有能為此惠施，　　如是血肉之方藥；",
    "T15n0639_008:0601a04": "乃至一切三界人，　　都無能捨自身肉，",
    "T15n0639_008:0601a05": "宮中一一普遍告，　　寂然無有一言堪。",
    "T15n0639_008:0601a06": "我心敬重是比丘，　　眾人咸各愛自身，",
    "T15n0639_008:0601a07": "以其戀著己身故，　　不能割捨自肉血。",
    "T15n0639_008:0601a08": "善哉！語我何處得？』　　『我時聞已心歡喜，",
    "T15n0639_008:0601a09": "聞父尊重勝妙言，　　其心勇猛不怯弱。』",
    "T15n0639_008:0601a10": "智意童女報父曰：　　『願父淨心賜垂聽。",
    "T15n0639_008:0601a11": "於己自身不愛戀，　　亦不計著於我想，",
    "T15n0639_008:0601a12": "能以勇猛捨自身，　　為求無上菩提故。",
    "T15n0639_008:0601a13": "惟願父王更賜聽，　　訪求人肉了不得，",
    "T15n0639_008:0601a14": "是故便割自髀肉，　　調以眾味奉法師。",
    "T15n0639_008:0601a15": "不殺他人非死肉，　　割身為作廣利益，",
    "T15n0639_008:0601a16": "比丘既得免患苦，　　我亦當獲無量福。』",
    "T15n0639_008:0601a17": "王即問：『汝割身時，　　不甚為於苦逼惱？",
    "T15n0639_008:0601a18": "汝速備藥自塗瘡，　　勿令身將受大苦。』",
    "T15n0639_008:0601a19": "聞其父王愍念言：　　『惟願大王復賜聽，",
    "T15n0639_008:0601a20": "聞已深思正法行，　　業果如是不思議。",
    "T15n0639_008:0601a21": "我從父聞天所言，　　於己身命不顧戀，",
    "T15n0639_008:0601a22": "以信敬心而奉施，　　是故自捨新肉血。",
    "T15n0639_008:0601a23": "以己身分作利益，　　得除比丘毒惡病，",
    "T15n0639_008:0601a24": "我今既為無量福，　　以不堅身易堅身。』",
    "T15n0639_008:0601a25": "其女復作如是言：　　『惟願父王更少聽，",
    "T15n0639_008:0601a26": "聞於實法願受持，　　觀彼業果不思議。",
    "T15n0639_008:0601a27": "往昔造於不善業，　　眾生由癡墮惡道，",
    "T15n0639_008:0601a28": "身肉銷盡還復合，　　是故業報難思議。",
    "T15n0639_008:0601a29": "初時惟有形骨鎖，　　念頃身肉還更合，",
    "T15n0639_008:0601b01": "況復造作善業者，　　隨心所欲寧不得？",
    "T15n0639_008:0601b02": "雖割身肉初不痛，　　其瘡流血亦無苦，",
    "T15n0639_008:0601b03": "若割一切身分時，　　思念法故無瘡處。",
    "T15n0639_008:0601b04": "我於正法深愛樂，　　是故割肉而奉施，",
    "T15n0639_008:0601b05": "一切有為猶如幻，　　身瘡還合亦如本。",
    "T15n0639_008:0601b06": "譬如優曇鉢羅花，　　經無量劫或能現；",
    "T15n0639_008:0601b07": "比丘法師亦如是，　　閻浮提中時一見。",
    "T15n0639_008:0601b08": "猶如閻浮金聚光，　　若有觀者無厭足；",
    "T15n0639_008:0601b09": "法師實意亦如是，　　天人瞻仰無有厭。",
    "T15n0639_008:0601b10": "喻若飲於清冷水，　　熱時能去燋渴患；",
    "T15n0639_008:0601b11": "比丘法師亦如是，　　能除眾生諸渴愛。",
    "T15n0639_008:0601b12": "我捨股肉奉法師，　　并施己身新淨血，",
    "T15n0639_008:0601b13": "除彼法師四大苦，　　佛所歎者我已作。",
    "T15n0639_008:0601b14": "聖者成就相應德，　　及持如此勝實定，",
    "T15n0639_008:0601b15": "我已供養彼比丘，　　願斯福善得成佛。",
    "T15n0639_008:0601b16": "如香芬馥甚可樂，　　隨順時香勝栴檀，",
    "T15n0639_008:0601b17": "妙香普熏無不遍，　　持戒定者亦如是；",
    "T15n0639_008:0601b18": "猶如須彌最端嚴，　　遍照十方殊可愛，",
    "T15n0639_008:0601b19": "光耀地上及虛空，　　持戒法師亦如是。",
    "T15n0639_008:0601b20": "若人清淨深信樂，　　建立最勝妙寶塔，",
    "T15n0639_008:0601b21": "復有餘人來敬養，　　轉增造者最勝福；",
    "T15n0639_008:0601b22": "法師說者亦如是，　　我以淨心令安隱，",
    "T15n0639_008:0601b23": "割捨自身新肉血，　　我今已造正法塔。",
    "T15n0639_008:0601b24": "若有塔廟垂欲倒，　　智者扶令不傾動，",
    "T15n0639_008:0601b25": "復有人來供養塔，　　能令扶者獲勝福；",
    "T15n0639_008:0601b26": "比丘知法塔亦然，　　我以良藥除彼患，",
    "T15n0639_008:0601b27": "此能演說勝妙法，　　安置眾生無上道。",
    "T15n0639_008:0601b28": "法師比丘若殞歿，　　斯法云何而得聞？",
    "T15n0639_008:0601b29": "父王當知比丘喪，　　即便失是三摩提。",
    "T15n0639_008:0601c01": "法師亦如淨妙燈，　　療治眾生煩惱闇，",
    "T15n0639_008:0601c02": "安住廣大三摩提，　　救濟惡道諸群生。",
    "T15n0639_008:0601c03": "比丘所行不可測，　　恒常安住於大心，",
    "T15n0639_008:0601c04": "決定句義已善學，　　諸惡異論不能壞。",
    "T15n0639_008:0601c05": "於其無量億劫中，　　永不復受女人身，",
    "T15n0639_008:0601c06": "如佛所說上敬法，　　我於法師已恭敬。』",
    "T15n0639_008:0601c07": "其佛世界如恒沙，　　滿中寶物奉如來，",
    "T15n0639_008:0601c08": "餘有淨心施足、指，　　此福於彼最為勝。",
    "T15n0639_008:0601c09": "如是女人死滅後，　　便得見於千億佛，",
    "T15n0639_008:0601c10": "悉於彼佛得出家，　　受持如是勝三昧。",
    "T15n0639_008:0601c11": "於諸兩足尊佛所，　　及般涅槃最後時，",
    "T15n0639_008:0601c12": "如是一切常出家，　　佛子清淨無穢染。",
    "T15n0639_008:0601c13": "亦於燈明如來所，　　彼佛法中修梵行，",
    "T15n0639_008:0601c14": "我時得轉於女身，　　為大法師說勝法。",
    "T15n0639_008:0601c15": "智力王者彌勒是，　　恒常勇猛護持法；",
    "T15n0639_008:0601c16": "法師即是然燈佛；　　昔王女者我身是，",
    "T15n0639_008:0601c17": "能捨身肉無顧悋，　　供養功德自在者，",
    "T15n0639_008:0601c18": "恒常遠離諂曲心，　　為求如是三昧故。",
    "T15n0639_008:0601c19": "見彼比丘病苦逼，　　爾時所有啼泣者，",
    "T15n0639_008:0601c20": "一切皆獲不退地，　　畢竟永離諸惡趣。",
    "T15n0639_008:0601c21": "彼人無復眾惱逼，　　亦離謗法及病苦，",
    "T15n0639_008:0601c22": "五根具足不殘缺，　　心亦無有諸憂刺，",
    "T15n0639_008:0601c23": "一切端嚴皆殊妙，　　功德威神常熾盛，",
    "T15n0639_008:0601c24": "百福莊嚴三十二，　　皆由供養病者故。",
    "T15n0639_008:0601c25": "彼於我法悉出家，　　於其後代末世時，",
    "T15n0639_008:0601c26": "若能持我正法藏，　　彼當得見千億佛。",
    "T15n0639_008:0601c27": "受持恭敬我法者，　　是為攝持菩提種，",
    "T15n0639_008:0601c28": "廣能利益諸眾生，　　當得見於阿閦佛。",
    "T15n0639_008:0601c29": "聞我行勝菩提行，　　便得獲於聖所愛，",
    "T15n0639_008:0602a01": "一切本生莊嚴事，　　奉勝供養諸如來。",
    "T15n0639_008:0602a02": "比丘多聞、持禁戒，　　見已淨心而奉事，",
    "T15n0639_008:0602a03": "復能遠離諸恚慢，　　恒為最勝大福故；",
    "T15n0639_008:0602a04": "速離一切瞋慢已，　　供養我子護法者，",
    "T15n0639_008:0602a05": "無量億劫離闇冥，　　終不墜於惡道苦。",
    "T15n0639_008:0602a06": "諍心畢定墮惡趣，　　雖持禁戒及多聞、",
    "T15n0639_008:0602a07": "供養諸佛廣行施，　　蘭若禪等莫能救。」",
    "T15n0639_008:0602a08": "爾時，長老阿難從座而起，偏袒右肩，右膝著",
    "T15n0639_008:0602a09": "地，合掌向佛而作是言：「世尊！我於如來、應、正",
    "T15n0639_008:0602a10": "遍知所少有諮問，願佛聽許，隨問為說。」爾時，",
    "T15n0639_008:0602a11": "佛告阿難：「汝歸本坐，如來、應、正遍知恣汝所",
    "T15n0639_008:0602a12": "問，我為汝說，令汝心喜。」爾時，長老阿難白",
    "T15n0639_008:0602a13": "佛言：「世尊！唯然受教，修伽多！唯然受教，婆",
    "T15n0639_008:0602a14": "伽婆！」已蒙聽許，於是阿難即便謦欬而作是",
    "T15n0639_008:0602a15": "言：「世尊！何因緣故，餘一一菩薩行菩薩行，",
    "T15n0639_008:0602a16": "遇截手、足及以耳、鼻，或挑兩目、割其身分，於",
    "T15n0639_008:0602a17": "種種苦悉皆忍受，而不退轉於阿耨多羅三",
    "T15n0639_008:0602a18": "藐三菩提？」作是問已，佛言：「阿難！汝若知我為",
    "T15n0639_008:0602a19": "阿耨多羅三藐三菩提故備受苦者，汝尚不",
    "T15n0639_008:0602a20": "堪興意欲言，況能發問？阿難！假使有人從足",
    "T15n0639_008:0602a21": "至頂烔然熾焰，復有餘人往詣其所而作是",
    "T15n0639_008:0602a22": "言：『丈夫可來，於此熾然不滅之身與五欲",
    "T15n0639_008:0602a23": "合，隨意所受歌舞戲樂。』」佛言：「阿難！於汝",
    "T15n0639_008:0602a24": "意云何？是人不滅熾然身火，隨意所受歌舞",
    "T15n0639_008:0602a25": "戲笑五欲樂不？」阿難白佛言：「不也。世尊！」佛",
    "T15n0639_008:0602a26": "言：「阿難！是人未滅身火，或可能受五欲之",
    "T15n0639_008:0602a27": "樂、歌舞喜戲；如來不爾，往昔行於菩薩行",
    "T15n0639_008:0602a28": "時，見三惡道受苦眾生及諸貧苦，終無悅樂。",
    "T15n0639_008:0602a29": "「阿難！若過去菩薩修菩薩行時，成就不缺戒、",
    "T15n0639_008:0602b01": "不穿戒、不尤戒、不雜戒、不取戒、不動戒、不濁戒、",
    "T15n0639_008:0602b02": "不壞戒、不淺戒、不現相戒、不相違戒、正直戒、如",
    "T15n0639_008:0602b03": "要誓戒、攝眾生戒。阿難！如是成就諸戒菩",
    "T15n0639_008:0602b04": "薩摩訶薩行菩薩行，終不逢遇截手、刖足、割",
    "T15n0639_008:0602b05": "耳、劓鼻、斬首、挑目，及餘身分亦不受於種種",
    "T15n0639_008:0602b06": "諸苦，速得阿耨多羅三藐三菩提。「阿難！乃",
    "T15n0639_008:0602b07": "往過去阿僧祇阿僧祇劫廣大無量不可思議",
    "T15n0639_008:0602b08": "不可稱不可量無有分齊，彼時有佛號曰",
    "T15n0639_008:0602b09": "寶蓮花月淨起王佛、如來、應供正遍知、明行足、",
    "T15n0639_008:0602b10": "善逝、世間解、無上士、調御丈夫、天人師、佛、世",
    "T15n0639_008:0602b11": "尊。阿難！彼時寶蓮花月淨起王佛壽命九",
    "T15n0639_008:0602b12": "十九億那由他百千劫，彼於一切日月時中",
    "T15n0639_008:0602b13": "令九十億百千眾生安住佛法而不退轉。「阿",
    "T15n0639_008:0602b14": "難！彼時寶蓮花月淨起王如來、應、正遍知",
    "T15n0639_008:0602b15": "般涅槃已，正法滅後、末法之中，於此修多",
    "T15n0639_008:0602b16": "羅無量眾生而厭惡之、無量眾生而遠離",
    "T15n0639_008:0602b17": "之、無量眾生而違背之、無量眾生而棄捨之。",
    "T15n0639_008:0602b18": "大可怖畏時、大厄難時、不雨時、若多雨",
    "T15n0639_008:0602b19": "時、非時雨時、飢饉時、邪見時、求外道語言",
    "T15n0639_008:0602b20": "時、惡獸夜叉時、雷電霹靂時、壞佛菩提時，",
    "T15n0639_008:0602b21": "有七千菩薩於城邑王都聚落人民，從此而",
    "T15n0639_008:0602b22": "出至普賢林中依彼而住，與善花月法師",
    "T15n0639_008:0602b23": "俱。時彼比丘為彼眾說陀羅尼法門。「阿難！",
    "T15n0639_008:0602b24": "是善花月法師於一時中獨處靜坐，以天眼",
    "T15n0639_008:0602b25": "界清淨過人見多億菩薩——殖諸善根——於餘佛",
    "T15n0639_008:0602b26": "世界沒而來生此。『彼若得聞是陀羅尼法",
    "T15n0639_008:0602b27": "門，便得不退轉於阿耨多羅三藐三菩提；若",
    "T15n0639_008:0602b28": "不得聞此陀羅尼法門者，即便退失阿耨多",
    "T15n0639_008:0602b29": "羅三藐三菩提。』於是，善花月法師作是念",
    "T15n0639_008:0602c01": "已即從三昧起，往詣彼大菩薩眾所。到彼眾",
    "T15n0639_008:0602c02": "已而作是言：『善男子！我今欲詣城邑聚落而",
    "T15n0639_008:0602c03": "為眾生演說法要。』「爾時，大菩薩眾白善花月",
    "T15n0639_008:0602c04": "法師言：『我等一切諸菩薩眾不樂仁者從此",
    "T15n0639_008:0602c05": "林出向彼王都城邑聚落。何以故？有無量我",
    "T15n0639_008:0602c06": "慢比丘、比丘尼、優婆塞、優婆夷於像法時憙",
    "T15n0639_008:0602c07": "奪人命。』「爾時，善花月法師白菩薩眾言：『若我",
    "T15n0639_008:0602c08": "護惜其身命者，則不能護去來現在諸佛法",
    "T15n0639_008:0602c09": "也。』爾時，法師即說偈言：",
    "T15n0639_008:0602c10": "「『恒常不住於我想，　　乃能護持如來法，",
    "T15n0639_008:0602c11": "諸佛廣大勝菩提，　　於惡世中能顯示。",
    "T15n0639_008:0602c12": "若離一切取我想，　　亦離眾生及壽命，",
    "T15n0639_008:0602c13": "於諸色、聲、香、味、觸，　　能速離者護佛法。",
    "T15n0639_008:0602c14": "若供百億那由佛，　　清淨信心施餚饍，",
    "T15n0639_008:0602c15": "亦施燈鬘及幡蓋，　　至於恒沙多億劫；",
    "T15n0639_008:0602c16": "若於正法衰末世，　　如是佛法欲滅時，",
    "T15n0639_008:0602c17": "於一日夜能護法，　　如是功德勝於彼。",
    "T15n0639_008:0602c18": "我為人中聖師子，　　正法滅時置不護，",
    "T15n0639_008:0602c19": "不得名為供養佛，　　又亦不名敬導師。",
    "T15n0639_008:0602c20": "汝等安樂自利益，　　善自將護於己身，",
    "T15n0639_008:0602c21": "於正法律莫放逸，　　應常安住修慈行。",
    "T15n0639_008:0602c22": "護持正戒而不雜，　　清淨皎然無垢穢，",
    "T15n0639_008:0602c23": "便為供養一切佛，　　所有過現諸如來。",
    "T15n0639_008:0602c24": "施勝法寶恒修忍，　　靜處習定善調柔，",
    "T15n0639_008:0602c25": "離諸鬪諍行妙因，　　往詣城邑救眾生。』",
    "T15n0639_008:0602c26": "大智勝仙將欲下，　　或有悲泣或頂禮：",
    "T15n0639_008:0602c27": "『願觀林樹香可愛，　　智者莫去救我等。",
    "T15n0639_008:0602c28": "往昔導師具十力，　　諸根寂靜善調柔，",
    "T15n0639_008:0602c29": "詣彼山林閑寂處，　　趣於無上勝菩提，",
    "T15n0639_008:0603a01": "又能善行菩提因，　　修集福德及智慧，",
    "T15n0639_008:0603a02": "住林隨順而學彼，　　大聖威德願勿下。",
    "T15n0639_008:0603a03": "汝身相好特微妙，　　頭髮紺青甚可愛，",
    "T15n0639_008:0603a04": "皮膚光麗如金色，　　輝赫照曜於大地，",
    "T15n0639_008:0603a05": "眉間毫相殊可愛，　　猶如珂貝鮮白光，",
    "T15n0639_008:0603a06": "勿令餘人起妬嫉，　　國主、大臣或奪命。』",
    "T15n0639_008:0603a07": "「阿難！爾時，善花月法師即於彼菩薩眾而說",
    "T15n0639_008:0603a08": "偈言：",
    "T15n0639_008:0603a09": "「『所有過去諸如來，　　一切種智漏盡者，",
    "T15n0639_008:0603a10": "悉皆利益於三有，　　證於無上勝菩提。",
    "T15n0639_008:0603a11": "為求菩提修勝因，　　積集福德及智慧，",
    "T15n0639_008:0603a12": "習學彼故常修行，　　為欲救濟眾生故。』",
    "T15n0639_008:0603a13": "一切右遶智神仙，　　頭頂接足而敬禮，",
    "T15n0639_008:0603a14": "戀仰歎息皆呼嗟，　　高聲悲叫悉號切，",
    "T15n0639_008:0603a15": "或有從高而墜墮，　　悶絕猶如大樹倒。",
    "T15n0639_008:0603a16": "不以彼言便退轉，　　福仙為利諸眾生，",
    "T15n0639_008:0603a17": "仙持衣鉢欲辭去，　　猶如雄猛師子王，",
    "T15n0639_008:0603a18": "都不顧眄於得失，　　以其安住法性故。",
    "T15n0639_008:0603a19": "『勿令我止山林中，　　損減眾生諸善根。』",
    "T15n0639_008:0603a20": "彼便往詣勝城邑，　　為欲利益眾生故。",
    "T15n0639_008:0603a21": "「阿難！爾時，善花月法師即便往詣城邑村落",
    "T15n0639_008:0603a22": "為諸眾生而應說法。「是比丘於清旦時令九",
    "T15n0639_008:0603a23": "億眾生於阿耨多羅三藐三菩提住不退轉，",
    "T15n0639_008:0603a24": "然後次第遊行至彼珍寶王城，於畢鉢羅樹",
    "T15n0639_008:0603a25": "下坐。時彼比丘夜坐到明，入其城內，令三十",
    "T15n0639_008:0603a26": "六億眾生於佛法中得住不退轉。「爾時，比丘",
    "T15n0639_008:0603a27": "一日不食；不食已，遂出王城詣佛爪塔所，",
    "T15n0639_008:0603a28": "一日一夜竚立恭敬。時彼比丘復至明旦到",
    "T15n0639_008:0603a29": "第二日猶故未食，還復入於珍寶王城，令二",
    "T15n0639_008:0603b01": "十三億眾生安住佛法得不退轉。「於第二日",
    "T15n0639_008:0603b02": "不食已，復出王城詣佛爪塔所日夜竚立，夜",
    "T15n0639_008:0603b03": "分盡已暨于清旦。到第三日仍故未食，還入",
    "T15n0639_008:0603b04": "王城，安置九億百千眾生於佛法中住不退",
    "T15n0639_008:0603b05": "轉。「第三日不食已，復出王城至佛爪塔所日",
    "T15n0639_008:0603b06": "夜竚立，夜盡到明。至第四日猶故未食，還",
    "T15n0639_008:0603b07": "復入彼珍寶王城，安置九十百千眾生住於",
    "T15n0639_008:0603b08": "佛法而不退轉。「於第四日斷食出城，詣佛爪",
    "T15n0639_008:0603b09": "塔所日夜竚立，夜盡至曉。到第五日猶故",
    "T15n0639_008:0603b10": "未食，還入王城，安置一切大王宮內及彼城",
    "T15n0639_008:0603b11": "邑聚落人民於佛法中令不退轉。「第五日不",
    "T15n0639_008:0603b12": "食已，復出王城詣佛爪塔所日夜竚立，夜",
    "T15n0639_008:0603b13": "盡至明。到第六日仍故未食，令王千子於",
    "T15n0639_008:0603b14": "阿耨多羅三藐三菩提住不退轉。「第六日不",
    "T15n0639_008:0603b15": "食已，還復出彼珍寶王城詣佛爪塔所，於其",
    "T15n0639_008:0603b16": "日夜竚立恭敬，夜盡到明。至第七日猶故不",
    "T15n0639_008:0603b17": "食，詣王城門。「爾時，有王名勇健得。時王",
    "T15n0639_008:0603b18": "從後宮出，昇於金車——白銀欄楯，勝妙栴檀以",
    "T15n0639_008:0603b19": "之為轅，毘琉璃為輪，上張幡蓋、寶幢莊飾，寶",
    "T15n0639_008:0603b20": "樹嚴列，諸繒羅網彌覆車上，垂眾絹疊——有",
    "T15n0639_008:0603b21": "八百童女執持寶繩而牽寶車，其女端正具",
    "T15n0639_008:0603b22": "眾妙色；愚者愛樂，非智人也。有八萬四千剎",
    "T15n0639_008:0603b23": "利豪族侍衛於後，復有八萬四千婆羅門",
    "T15n0639_008:0603b24": "豪族及八萬四千長者豪族悉皆侍從，亦",
    "T15n0639_008:0603b25": "有五百玉女昇於種種寶莊嚴輿在王前",
    "T15n0639_008:0603b26": "行。「彼女俱時見是比丘，於阿耨多羅三藐三",
    "T15n0639_008:0603b27": "菩提獲不退轉；六百八十萬宮人悉見是比",
    "T15n0639_008:0603b28": "丘，皆於阿耨多羅三藐三菩提得不退轉。爾",
    "T15n0639_008:0603b29": "時，眾人皆脫瓔珞及寶革屣，偏袒右肩，右膝",
    "T15n0639_008:0603c01": "著地，咸皆合掌向彼比丘作禮恭敬，在前而",
    "T15n0639_008:0603c02": "立。「爾時，女人——宿殖善根之所熏資——即下寶",
    "T15n0639_008:0603c03": "輿，偏袒右肩，整理衣服，右膝著地，合掌敬禮",
    "T15n0639_008:0603c04": "彼比丘已而說偈言：",
    "T15n0639_008:0603c05": "「『今日威光遍照耀，　　於斯珍寶王都城，",
    "T15n0639_008:0603c06": "由是比丘入城故，　　眾人咸各住瞻仰。",
    "T15n0639_008:0603c07": "斷除一切愛欲過，　　亦離瞋恚及愚癡、",
    "T15n0639_008:0603c08": "嫉妬、妄想、眾結縛，　　一切悉皆能盡滅。』",
    "T15n0639_008:0603c09": "是時勇健得大王，　　當爾出遊無人觀，",
    "T15n0639_008:0603c10": "兒等及餘諸眷屬，　　咸皆無有從王者。",
    "T15n0639_008:0603c11": "比丘處彼大王眾，　　端嚴殊特無有比，",
    "T15n0639_008:0603c12": "猶如十五圓滿月，　　一切眾星所圍遶。",
    "T15n0639_008:0603c13": "身如莊嚴真金像，　　復加工匠所瑩飾，",
    "T15n0639_008:0603c14": "猶若樹王妙花敷，　　比丘端嚴亦如是；",
    "T15n0639_008:0603c15": "又如帝釋大威德、　　千眼天主遊昇空、",
    "T15n0639_008:0603c16": "須彌山頂忉利王，　　比丘入城妙亦然；",
    "T15n0639_008:0603c17": "譬如梵王處梵眾，　　又似化樂天王主，",
    "T15n0639_008:0603c18": "欲界夜摩甚端嚴，　　比丘入城妙若斯；",
    "T15n0639_008:0603c19": "如日照耀於虛空，　　千種焰光除幽冥，",
    "T15n0639_008:0603c20": "遍照一切諸十方，　　比丘入城妙亦然。",
    "T15n0639_008:0603c21": "無量劫來廣行施，　　恒常護戒無穢雜，",
    "T15n0639_008:0603c22": "修於忍辱世無倫，　　以相嚴身妙如是；",
    "T15n0639_008:0603c23": "能起精進聖所讚，　　勇猛勝心修四禪，",
    "T15n0639_008:0603c24": "起智斷於煩惱網，　　是故比丘照世間。",
    "T15n0639_008:0603c25": "佛雄無比人中上，　　過去已澍勝法雨，",
    "T15n0639_008:0603c26": "未來、現在亦復然，　　是彼法王之真子。",
    "T15n0639_008:0603c27": "『願此比丘常無變，　　其色光照一切世，",
    "T15n0639_008:0603c28": "見汝威德及聞聲，　　映蔽王威都不見。",
    "T15n0639_008:0603c29": "汝自己身證於法，　　受行佛教遊世間，",
    "T15n0639_008:0604a01": "我等願捨此女身，　　亦當得如彼比丘。』",
    "T15n0639_008:0604a02": "彼女一切皆合掌，　　說偈以散嚴身具，",
    "T15n0639_008:0604a03": "勝妙金鬘、珠瓔珞、　　耳璫及以頸金鎖。",
    "T15n0639_008:0604a04": "『勢若輪王觀大地，　　遊四天下起子想，",
    "T15n0639_008:0604a05": "國王、剎利、四姓等，　　於彼均心無憎愛。",
    "T15n0639_008:0604a06": "比丘已學陀羅尼，　　分別根、力、覺正道，",
    "T15n0639_008:0604a07": "猶彼滿月處眾星，　　亦如日輪光照耀。",
    "T15n0639_008:0604a08": "歸命十力調伏者，　　若人百劫讚不盡，",
    "T15n0639_008:0604a09": "無量千億多劫說，　　不能盡其一毛德。",
    "T15n0639_008:0604a10": "若轉法輪智慧句，　　微細無垢難見法，",
    "T15n0639_008:0604a11": "沙門、魔、梵、婆羅門，　　敬禮醫王無比子。』",
    "T15n0639_008:0604a12": "女說偈已皆歡喜，　　地散珠金布妙衣，",
    "T15n0639_008:0604a13": "髻珠瓔珞直百億，　　施彼比丘為菩提。",
    "T15n0639_008:0604a14": "「爾時，勇健得王作是念：『此諸宮人心皆變異，",
    "T15n0639_008:0604a15": "違叛於我。云何知也？悉脫臂印及珠瓔珞，偏",
    "T15n0639_008:0604a16": "袒右肩，右膝著地，於此比丘合掌作禮。』時勇",
    "T15n0639_008:0604a17": "健王見善花月顏容端正，自顧形貌不如比",
    "T15n0639_008:0604a18": "丘，尋即驚怖，恐奪王位，極大瞋怒。「時彼比丘",
    "T15n0639_008:0604a19": "住於王道，吹塵入目，視瞬動瞼。時勇健王作",
    "T15n0639_008:0604a20": "如是念：『比丘染心著我宮人，瞬眼期會。誰",
    "T15n0639_008:0604a21": "有能殺是比丘者？』爾時，勇健得王具足千子",
    "T15n0639_008:0604a22": "侍從其後，便詔兒言：『汝今可斷是比丘命。』",
    "T15n0639_008:0604a23": "「其王千子為比丘故，不受王教。王作是念：『兒",
    "T15n0639_008:0604a24": "等尚不受我教勅，我今獨一而無伴侶，誰復",
    "T15n0639_008:0604a25": "能殺是比丘也？』時勇健王有旃陀羅名曰難",
    "T15n0639_008:0604a26": "提，常令殺戮，毒害兇暴無所顧惜。王見難提",
    "T15n0639_008:0604a27": "歡喜踊躍：『必能為我殺是比丘。』尋時勅喚。",
    "T15n0639_008:0604a28": "時彼難提即詣王所。王語之言：『汝今能殺是",
    "T15n0639_008:0604a29": "比丘不？若能殺者，當重封賞。』『唯然，大王！我當",
    "T15n0639_008:0604b01": "奉勅。隨王所遣，我能殺之，即於是日便斷其",
    "T15n0639_008:0604b02": "命。』王告難提：『汝應當知今正是時，宜執利刀",
    "T15n0639_008:0604b03": "截彼比丘手、足、耳、鼻，以其染心看我宮人，當",
    "T15n0639_008:0604b04": "以鐵鈎挑出其目。』爾時，難提即受王勅，手執",
    "T15n0639_008:0604b05": "利刀割截比丘手、足、耳、鼻、并挑兩目。「王殺比",
    "T15n0639_008:0604b06": "丘已尋詣園林；是時眾人悲號懊惱，還復",
    "T15n0639_008:0604b07": "入於珍寶王城。「爾時，勇健王七日之中在於",
    "T15n0639_008:0604b08": "園苑心無悅樂，都不喜戲亦不娛樂。過七日",
    "T15n0639_008:0604b09": "已，從園而出還來入城，於其王路見此比丘",
    "T15n0639_008:0604b10": "死經七日棄之於道，七日之中形色無變。爾",
    "T15n0639_008:0604b11": "時，勇健王便作是念：『比丘死來經於七日身",
    "T15n0639_008:0604b12": "色不異，於阿耨多羅三藐三菩提定得不退",
    "T15n0639_008:0604b13": "轉，無有疑也；我造惡業，必墮地獄受苦不久。』",
    "T15n0639_008:0604b14": "作是念時，有八萬四千諸天在於空中一時",
    "T15n0639_008:0604b15": "同聲：『如是，大王！如汝所念、如汝所言，此比",
    "T15n0639_008:0604b16": "丘者真是不退轉於阿耨多羅三藐三菩提。』",
    "T15n0639_008:0604b17": "王聞是語驚怖戰悚，身毛皆竪，心生悔恨。",
    "T15n0639_008:0604b18": "「爾時，勇健得王憂愁苦惱、心悔恨已而說偈",
    "T15n0639_008:0604b19": "言：",
    "T15n0639_008:0604b20": "「『吾捨王位及城邑、　　金、銀、真珠、摩尼寶，",
    "T15n0639_008:0604b21": "愚癡無智惡業者，　　我持利刀當自殺。",
    "T15n0639_008:0604b22": "昔時善花月法師，　　三十二相而莊嚴，",
    "T15n0639_008:0604b23": "入於王城光普照，　　猶如滿月星中王。",
    "T15n0639_008:0604b24": "我為愛欲所惑亂，　　婇女圍遶出城遊，",
    "T15n0639_008:0604b25": "昇於寶車剎利從，　　端正妙眼而來至。",
    "T15n0639_008:0604b26": "女見比丘皆欣悅，　　咸以喜心散金鬘，",
    "T15n0639_008:0604b27": "一切女人皆合掌，　　說偈歌歎彼比丘。",
    "T15n0639_008:0604b28": "我時娛樂出遊觀，　　剎利圍遶乘寶車，",
    "T15n0639_008:0604b29": "遇值端正妙眼人，　　是大威德如來子。",
    "T15n0639_008:0604c01": "吾時見彼起惡意，　　嫉妬、瞋恚生害心，",
    "T15n0639_008:0604c02": "以見比丘入王城，　　眾女覩之欣喜故。",
    "T15n0639_008:0604c03": "光明遍照於四方，　　如月得出修羅口，",
    "T15n0639_008:0604c04": "眾人皆發於大聲，　　婇女見之悉歡喜。",
    "T15n0639_008:0604c05": "我昔出於麁惡言，　　普皆告勅其千子：",
    "T15n0639_008:0604c06": "「速殺比丘為異段，　　斯是我之大怨家。」",
    "T15n0639_008:0604c07": "一切童子悉持戒，　　憐愍愛念是法師，",
    "T15n0639_008:0604c08": "咸皆不受我教勅，　　吾時心懷極憂惱。",
    "T15n0639_008:0604c09": "見是比丘持淨戒，　　智慧相應如慈父，",
    "T15n0639_008:0604c10": "我時瞋心遣令殺，　　不慮阿鼻及後悔。",
    "T15n0639_008:0604c11": "時見難提住王路，　　毒害與人作苦惱，",
    "T15n0639_008:0604c12": "我為惡教勅彼人：　　「截此比丘如花鬘。」",
    "T15n0639_008:0604c13": "普賢林處甚端妙，　　眾仙臻萃香芬馥，",
    "T15n0639_008:0604c14": "彼諸大眾失法師，　　猶如一子失其母。",
    "T15n0639_008:0604c15": "比丘可起詣賢林，　　以廣利益諸人眾，",
    "T15n0639_008:0604c16": "汝今既入此王城，　　彼眾將至大悲泣。",
    "T15n0639_008:0604c17": "妙花、幢幡列在右，　　左廂端嚴亦復然，",
    "T15n0639_008:0604c18": "以諸妙衣布道路，　　比丘速起說妙法。",
    "T15n0639_008:0604c19": "汝入王城已經久，　　彼眾必當大悲哀，",
    "T15n0639_008:0604c20": "於彼佛法未盡時，　　不令斷於汝命根。",
    "T15n0639_008:0604c21": "假使有人大威神，　　廣名流布遍諸方，",
    "T15n0639_008:0604c22": "具足勢力迴大地，　　悉皆映蔽三千界，",
    "T15n0639_008:0604c23": "解脫苦箭離憂患，　　得聖歡喜相應法，",
    "T15n0639_008:0604c24": "彼若見聞尚生惱，　　況諸世間不荒迷？",
    "T15n0639_008:0604c25": "花月法師如山王，　　三十二相以莊嚴，",
    "T15n0639_008:0604c26": "喻若眾女爭花鬘，　　俄爾分析作異段。",
    "T15n0639_008:0604c27": "我造尤重不善業，　　墮彼阿鼻無能救，",
    "T15n0639_008:0604c28": "於諸佛所極遠離，　　以其割截比丘故。",
    "T15n0639_008:0604c29": "非子、諸親能救我，　　輔相、諸貴及僮僕，",
    "T15n0639_008:0605a01": "我既造於重惡業，　　是等眾人莫能救。",
    "T15n0639_008:0605a02": "過去、未來一切佛，　　及今現在十方者，",
    "T15n0639_008:0605a03": "十力導師離煩惱，　　心如金剛我歸依。』",
    "T15n0639_008:0605a04": "見彼比丘作異分，　　諸天悲泣悉號叫，",
    "T15n0639_008:0605a05": "往告彼諸菩薩眾：　　『花月比丘為王殺。",
    "T15n0639_008:0605a06": "聰明利智法師者，　　具大威德名遍聞，",
    "T15n0639_008:0605a07": "安住陀羅尼菩薩，　　今在王城而被殺；",
    "T15n0639_008:0605a08": "經無量劫廣行施、　　護戒不動無穢雜、",
    "T15n0639_008:0605a09": "能修忍辱無比者，　　今在王城而被殺；",
    "T15n0639_008:0605a10": "無量劫來常精進、　　增上勝心修四禪，",
    "T15n0639_008:0605a11": "起智能斷煩惱者，　　今在王城而被殺；",
    "T15n0639_008:0605a12": "棄捨一切於身愛，　　亦不顧戀其壽命，",
    "T15n0639_008:0605a13": "從彼普賢林中出，　　今在王城而被殺。』",
    "T15n0639_008:0605a14": "彼林大眾入王城，　　高聲悲叫悉號泣，",
    "T15n0639_008:0605a15": "見此比丘身數段，　　一切悶絕而擗地，",
    "T15n0639_008:0605a16": "是諸比丘啟王言：　　『大王！法師有何過？",
    "T15n0639_008:0605a17": "持戒無缺大名稱，　　能知宿世無邊事。",
    "T15n0639_008:0605a18": "於彼總持得究竟，　　善解世間悉空寂，",
    "T15n0639_008:0605a19": "為諸眾生顯無相，　　棄捨一切諸願想。",
    "T15n0639_008:0605a20": "演說微妙音可愛，　　諸根寂靜善調柔，",
    "T15n0639_008:0605a21": "了達過去宿世事，　　超出一切諸世間。",
    "T15n0639_008:0605a22": "當得為佛自然智，　　於彼世間最希有，",
    "T15n0639_008:0605a23": "淨眼明見無暗障，　　是謂慈心所照矚。",
    "T15n0639_008:0605a24": "貪愛婬欲甚鄙穢，　　能生苦惱喪天趣；",
    "T15n0639_008:0605a25": "習欲之人離多聞，　　名為損減智慧者；",
    "T15n0639_008:0605a26": "媅著愛欲為盲人，　　便能傷害於父母、",
    "T15n0639_008:0605a27": "亦復能害持戒者，　　是故應當棄捨欲。",
    "T15n0639_008:0605a28": "大王若習於愛欲，　　便失威德勝自在，",
    "T15n0639_008:0605a29": "趣向尤惡地獄中，　　生於大怖極苦處。",
    "T15n0639_008:0605b01": "殺害聰慧勝法師，　　造作如是重惡業，",
    "T15n0639_008:0605b02": "若欲志求菩提者，　　應當遠離如是惡。』",
    "T15n0639_008:0605b03": "勝妙色、聲、香、味、觸，　　其心勇猛能棄捨；",
    "T15n0639_008:0605b04": "身、意皆空猶如幻，　　眼、耳、鼻、舌亦復然。",
    "T15n0639_008:0605b05": "修習施、戒無倫匹，　　忍辱、精進亦如是，",
    "T15n0639_008:0605b06": "已到禪定、智彼岸，　　堪能利益於眾生。",
    "T15n0639_008:0605b07": "一切世間諸天人，　　能以慈心觀如來，",
    "T15n0639_008:0605b08": "彼眼能除大闇冥，　　悟解最勝上菩提。",
    "T15n0639_008:0605b09": "歡喜信心捨樓閣、　　象、馬、車乘及床敷、",
    "T15n0639_008:0605b10": "一切輦輿、牛、羊等、　　國界、城邑、諸村落、",
    "T15n0639_008:0605b11": "棄捨王位、并金、銀、　　真珠、頗梨、及珊瑚、",
    "T15n0639_008:0605b12": "頭、目、妻子悉能施，　　為求無上菩提故。",
    "T15n0639_008:0605b13": "歡喜供養無有比，　　妙花、塗香及末香、",
    "T15n0639_008:0605b14": "種種諸幡、勝幢蓋、　　美妙歌音眾伎樂。",
    "T15n0639_008:0605b15": "於諸有中離願想，　　了知三界悉空故，",
    "T15n0639_008:0605b16": "是以十力相莊嚴，　　光明遍照於十方。",
    "T15n0639_008:0605b17": "色、欲二界而不著，　　及以無色亦復然，",
    "T15n0639_008:0605b18": "若住菩薩總持者，　　脫捨三界如蛇皮；",
    "T15n0639_008:0605b19": "無有我想、眾生想，　　亦無男想及女想，",
    "T15n0639_008:0605b20": "彼修梵行無穢雜，　　菩薩安住總持故；",
    "T15n0639_008:0605b21": "有事、無事想悉無，　　安、不安想亦復然，",
    "T15n0639_008:0605b22": "非非數想、非數想，　　以住菩薩總持故；",
    "T15n0639_008:0605b23": "非有、有想悉皆無，　　非有命想、眾生想，",
    "T15n0639_008:0605b24": "非有村想及城想，　　菩薩安住總持故；",
    "T15n0639_008:0605b25": "非非貪想、非貪想，　　非非瞋想、無瞋想，",
    "T15n0639_008:0605b26": "非非癡想、非癡想，　　以住菩薩總持故；",
    "T15n0639_008:0605b27": "於其諸根及以力、　　禪定、道品皆不著，",
    "T15n0639_008:0605b28": "悉能棄捨於三有，　　菩薩安住總持故。",
    "T15n0639_008:0605b29": "不為貪、瞋之所染，　　亦無癡亂、諂曲心，",
    "T15n0639_008:0605c01": "見佛十力設供養，　　智者不悕生天處。",
    "T15n0639_008:0605c02": "從他聞於深妙法，　　不起一切諸疑惑，",
    "T15n0639_008:0605c03": "譬如器盛清淨油，　　盡、無盡相理亦然。",
    "T15n0639_008:0605c04": "正以貪戀故生愛，　　此則名為大煩惱；",
    "T15n0639_008:0605c05": "亦以瞋嫌故起憎，　　斯則名為惡怨怖；",
    "T15n0639_008:0605c06": "智者遠離此二邊，　　是謂能趣勝菩提，",
    "T15n0639_008:0605c07": "得為十力人牛王，　　出過一切諸世間。",
    "T15n0639_008:0605c08": "悉捨一切內、外事，　　安住實際法性中，",
    "T15n0639_008:0605c09": "護持禁戒善清淨，　　無穿、無缺、無穢濁。",
    "T15n0639_008:0605c10": "彼於淨戒無間雜，　　亦復無其羯磨法，",
    "T15n0639_008:0605c11": "智人棄捨於二邊，　　能悟無上大菩提。」",
    "T15n0639_008:0605c12": "月燈三昧經卷第八"
}