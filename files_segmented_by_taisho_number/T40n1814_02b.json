{
    "T40n1814_02b:0680c22": "folio_2b 菩薩戒本疏卷下之末",
    "T40n1814_02b:0680c24": "1 救贖危苦戒第一救贖危苦戒",
    "T40n1814_02b:0680c25": "佛言佛子佛滅度後於惡世中。若見外道一切",
    "T40n1814_02b:0680c26": "惡人劫賊賣佛菩薩父母形像。及賣經律。販賣",
    "T40n1814_02b:0680c27": "比丘比丘尼。亦賣發菩提心菩薩道人。或為官",
    "T40n1814_02b:0680c28": "使與一切人作奴婢者。而菩薩見是事已。應生",
    "T40n1814_02b:0680c29": "慈悲心方便救護。處處教化。取物贖佛菩薩形",
    "T40n1814_02b:0681a01": "像及比丘比丘尼發心菩薩一切經律。若不贖",
    "T40n1814_02b:0681a02": "者犯輕垢罪　貨賣經像有損辱之過。貨賣",
    "T40n1814_02b:0681a03": "行人有幽逼之惱。大士既以護法濟苦為懷。",
    "T40n1814_02b:0681a04": "當應隨力救贖。若不贖不救違敬違慈。故制",
    "T40n1814_02b:0681a05": "為之。論云。又諸菩薩於墮種種師子虎狼鬼",
    "T40n1814_02b:0681a06": "魅王賊水火等畏。諸有情類皆能救護。令離",
    "T40n1814_02b:0681a07": "如是諸怖畏處。大小不共。聲聞見眷屬被賣",
    "T40n1814_02b:0681a08": "不贖犯第七聚。經像及餘人不見別制。菩薩",
    "T40n1814_02b:0681a09": "一切不得不救。唯除力所不及。七眾同學也。",
    "T40n1814_02b:0681a10": "文中賣佛菩薩父母形像者。一云。品是大慈",
    "T40n1814_02b:0681a11": "父母。故云菩薩父母像。一云。刻鑄作父母形",
    "T40n1814_02b:0681a12": "像。如丁蘭之類。故云父母形像。販賣比丘下",
    "T40n1814_02b:0681a13": "明救贖行人。文中但說道人者。妨損多故。餘",
    "T40n1814_02b:0681a14": "人墮難理亦應救。",
    "T40n1814_02b:0681a15": "2 不畜損害戒第二不畜損害戒",
    "T40n1814_02b:0681a16": "若佛子不得販賣刀杖弓箭畜輕秤小斗因官",
    "T40n1814_02b:0681a17": "形勢取人財物害心繫縛破壞成功長養猫狸",
    "T40n1814_02b:0681a18": "猪狗若故養者犯輕垢罪　此下八戒以法攝",
    "T40n1814_02b:0681a19": "中有二。前七以行法攝。第八以教法攝。以行",
    "T40n1814_02b:0681a20": "攝中又二。初二戒明離過行。後五戒明攝善",
    "T40n1814_02b:0681a21": "行。離過行中。初離損害之過。後離放逸之過。",
    "T40n1814_02b:0681a22": "畜養損害乖慈攝行故制令斷。大小俱制。七",
    "T40n1814_02b:0681a23": "眾同防。文中具列六事。一不得畜刀杖弓箭。",
    "T40n1814_02b:0681a24": "此防殺害之過。前第十戒中違攝善故制。今",
    "T40n1814_02b:0681a25": "此戒中違攝善故制。令利生故制。二不得販",
    "T40n1814_02b:0681a26": "賣輕秤小斗。此防盜損之過。三因官形勢取",
    "T40n1814_02b:0681a27": "人財物。前第十七制因勢乞求。今此戒制因",
    "T40n1814_02b:0681a28": "公囑致。此亦防盜損也。四害心繫縛。謂心欲",
    "T40n1814_02b:0681a29": "損惱未必致害也。五破壞成功。謂破他人用",
    "T40n1814_02b:0681b01": "所成。六長養猫等。遠有侵害故不應畜。見彼",
    "T40n1814_02b:0681b02": "臨危拯贖者不犯。",
    "T40n1814_02b:0681b03": "3 不行邪逸戒第三不行邪逸戒",
    "T40n1814_02b:0681b04": "若佛子以惡心故觀一切男女等鬪軍陣兵將",
    "T40n1814_02b:0681b05": "劫賊等鬪亦不得聽吹貝鼓角琴瑟箏笛箜篌",
    "T40n1814_02b:0681b06": "歌叫伎樂之聲不得摴𮑱圍碁波羅塞戲彈碁",
    "T40n1814_02b:0681b07": "六博拍毬擲石投壺牽道八道行成爪鏡蓍草",
    "T40n1814_02b:0681b08": "楊枝鉢盂髑髏而作卜筮不得作盜賊使命一",
    "T40n1814_02b:0681b09": "一不得作若故作者犯輕垢罪　違正業故",
    "T40n1814_02b:0681b10": "制。大小同制。七眾不共。文中列事有五。一不",
    "T40n1814_02b:0681b11": "得觀諸鬪。若無緣事道俗俱制。二不得聽諸",
    "T40n1814_02b:0681b12": "樂。若為自娛道俗俱制。若供養三寶道俗俱",
    "T40n1814_02b:0681b13": "開。若自身作制道開俗。三不得作諸戲。道俗",
    "T40n1814_02b:0681b14": "俱制。四不得作卜筮。為利道俗俱制。如法指",
    "T40n1814_02b:0681b15": "示俗人開。五不得作盜賊使命。前十一戒制",
    "T40n1814_02b:0681b16": "公通使命。此戒制私竊使命。此亦道俗俱斷。",
    "T40n1814_02b:0681b17": "4 不念餘乘戒第四不念餘乘戒",
    "T40n1814_02b:0681b18": "若佛子護持禁戒行住坐臥日夜六時讀誦是",
    "T40n1814_02b:0681b19": "戒猶如金剛如帶持浮囊欲度大海如草繫比",
    "T40n1814_02b:0681b20": "丘常生大乘善信自知我是未成之佛諸佛是",
    "T40n1814_02b:0681b21": "已成之佛發菩提心念念不去心若起一念二",
    "T40n1814_02b:0681b22": "乘外道心者犯輕垢罪　此下五戒明攝善",
    "T40n1814_02b:0681b23": "行。初遮念餘乘道。次遮不起大願。次遮不發",
    "T40n1814_02b:0681b24": "堅誓。次遮不修離著。次遮不遜長幼。初不",
    "T40n1814_02b:0681b25": "念餘乘者。恐虧大行故制。道俗同學。大小不",
    "T40n1814_02b:0681b26": "共。以所習各異故。文中列事有三。一護誦戒",
    "T40n1814_02b:0681b27": "法。護持禁戒者。謂若性若遮皆悉護持。日夜",
    "T40n1814_02b:0681b28": "六時讀誦是戒者。若文若義誦持不忘。猶如",
    "T40n1814_02b:0681b29": "金剛者。持心堅固因緣不殂故。帶持浮囊欲",
    "T40n1814_02b:0681c01": "度大海者。愛惜守護不欲漏故。事出涅槃經。",
    "T40n1814_02b:0681c02": "如草繫比丘者。謹慎敬持不敢犯故。事出因",
    "T40n1814_02b:0681c03": "緣經。二生大乘信。自知我是未成佛者。雖有",
    "T40n1814_02b:0681c04": "佛性。因未修故。諸佛是已成佛者。已修妙因",
    "T40n1814_02b:0681c05": "剋勝果故。三發菩提心。念念不去心者。期心",
    "T40n1814_02b:0681c06": "大果。餘念不間。若起一念下就後顯犯。",
    "T40n1814_02b:0681c07": "5 發願希求戒第五發願希求戒",
    "T40n1814_02b:0681c08": "若佛子常應發一切願孝順父母師僧三寶願",
    "T40n1814_02b:0681c09": "得好師同學善知識常教我大乘經律十發趣",
    "T40n1814_02b:0681c10": "十長養十金剛十地使我開解如法修行堅持",
    "T40n1814_02b:0681c11": "佛戒寧捨身命念念不去心若一切菩薩不發",
    "T40n1814_02b:0681c12": "是願者犯輕垢罪　願猶善御。將趣勝果。若",
    "T40n1814_02b:0681c13": "不發願行無所籍。故制令發。七眾同學。大小",
    "T40n1814_02b:0681c14": "不共。所求異故。文中常應發一切願者。隨事",
    "T40n1814_02b:0681c15": "興願無一空過。如華嚴中淨行品說。又十大",
    "T40n1814_02b:0681c16": "願故云應發一切願。十大願者。如發菩提心",
    "T40n1814_02b:0681c17": "論說。孝順已下舉一切願中。要者略陳三五。",
    "T40n1814_02b:0681c18": "孝順父母師眾者。不違勝恩願。父母有生養",
    "T40n1814_02b:0681c19": "之勞。師眾有訓導之功。俱有勝恩故應順孝",
    "T40n1814_02b:0681c20": "也。願得好師同學善知識者。遭遇勝緣願。常",
    "T40n1814_02b:0681c21": "教我大乘經律者。資承勝教願。十發趣乃至",
    "T40n1814_02b:0681c22": "十地者。解入勝位願。使我開解如法修行者。",
    "T40n1814_02b:0681c23": "集勝行願。堅持佛戒等者。護持勝戒願。戒為",
    "T40n1814_02b:0681c24": "行基故別標之。",
    "T40n1814_02b:0681c25": "6 作誓自要戒第六作誓自要戒",
    "T40n1814_02b:0681c26": "若佛子發是十大願已。持佛禁戒。作是願言。寧",
    "T40n1814_02b:0681c27": "以此身投熾然猛火大坑刀山。終不毀犯三世",
    "T40n1814_02b:0681c28": "諸佛經律與一切女人作不淨行。復作是願。寧",
    "T40n1814_02b:0681c29": "以熱鐵羅網千重周匝纏身。終不以破戒之身",
    "T40n1814_02b:0682a01": "受於信心檀越一切衣服。復作是願。寧以此口",
    "T40n1814_02b:0682a02": "吞熱鐵丸及大流猛火經百千劫。終不以破戒",
    "T40n1814_02b:0682a03": "之口食於信心檀越百味飲食。復作是願。寧以",
    "T40n1814_02b:0682a04": "此身臥大流猛火羅網熱鐵地上。終不以破戒",
    "T40n1814_02b:0682a05": "之身受於信心檀越百種床座。復作是願。寧以",
    "T40n1814_02b:0682a06": "此身受三百矛㓨經一劫二劫。終不以破戒之",
    "T40n1814_02b:0682a07": "身受於信心檀越百味醫藥。復作是願。寧以此",
    "T40n1814_02b:0682a08": "身投熱鐵鑊經百千劫。終不以破戒之身受於",
    "T40n1814_02b:0682a09": "信心檀越千種房舍屋宅園林田地。復作是願。",
    "T40n1814_02b:0682a10": "寧以鐵鎚打碎此身從頭至足令如微塵。終不",
    "T40n1814_02b:0682a11": "以破戒之身受於信心檀越恭敬禮拜。復作是",
    "T40n1814_02b:0682a12": "願。寧以百千熱鐵刀矛挑其兩目。終不以破戒",
    "T40n1814_02b:0682a13": "之心視他好色。復作是願。寧以百千鐵錐劖刺",
    "T40n1814_02b:0682a14": "耳根經一劫二劫。終不以破戒之心聽好音聲。",
    "T40n1814_02b:0682a15": "復作是願。寧以百千刃刀割去其鼻。終不以破",
    "T40n1814_02b:0682a16": "戒之心貪嗅諸香。復作是願。寧以百千刃刀割",
    "T40n1814_02b:0682a17": "斷其舌。終不以破戒之心食人百味淨食。復作",
    "T40n1814_02b:0682a18": "是願。寧以利斧斬破其身。終不以破戒之心貪",
    "T40n1814_02b:0682a19": "著好觸。復作是願。願一切眾生悉得成佛。而菩",
    "T40n1814_02b:0682a20": "薩若不發是願者犯輕垢罪　在心為願。形",
    "T40n1814_02b:0682a21": "口為誓。恐隨緣傾動故立誓自要。大小不共。",
    "T40n1814_02b:0682a22": "七眾同學。文中發十大願已者。或有本云發",
    "T40n1814_02b:0682a23": "十三大願。即下所立十三誓也。先心中發已",
    "T40n1814_02b:0682a24": "然後口立故云發已。若言十大願者。別有十",
    "T40n1814_02b:0682a25": "願。初心菩薩之所先發。如發菩提心經說。菩",
    "T40n1814_02b:0682a26": "薩云何發趣菩提。以何業行成就菩提心。發",
    "T40n1814_02b:0682a27": "心菩薩住于慧地。先當堅固發於正願攝受",
    "T40n1814_02b:0682a28": "一切無量眾生。我求無上菩提救護度脫。令",
    "T40n1814_02b:0682a29": "無有餘。皆令究竟無餘涅槃。是故初發心大",
    "T40n1814_02b:0682b01": "悲為首。以悲心故能發轉勝十大正願。何為",
    "T40n1814_02b:0682b02": "十。謂一者願我先世及以今身所種善根。以",
    "T40n1814_02b:0682b03": "此善根施與一切無邊眾生。悉共迴向無上",
    "T40n1814_02b:0682b04": "菩提。令我此願念念增長。世世所生常係在",
    "T40n1814_02b:0682b05": "心終不忘失。為陀羅尼之所守護。二者願我",
    "T40n1814_02b:0682b06": "迴向大菩提已。以此善根於一切生處常得",
    "T40n1814_02b:0682b07": "供養一切諸佛。永必不生無佛國土。三者願",
    "T40n1814_02b:0682b08": "我得生諸佛國已。常得親近隨侍左右。如影",
    "T40n1814_02b:0682b09": "隨形。無剎那頃遠離諸佛。四者願我得親近",
    "T40n1814_02b:0682b10": "佛已。隨我所應為我說法。則得成就菩薩五",
    "T40n1814_02b:0682b11": "通。五者願我成就菩薩五通已。則通達世諦",
    "T40n1814_02b:0682b12": "假名流布。解了第一義諦。如真實性得正法",
    "T40n1814_02b:0682b13": "智。六者願我得正法智已。以無厭心為眾生",
    "T40n1814_02b:0682b14": "說示教利喜。皆令開解。七者願我能開解諸",
    "T40n1814_02b:0682b15": "眾生已。以佛神力遍至十方無餘世界供養",
    "T40n1814_02b:0682b16": "諸佛。聽受正法廣攝眾生。八者願我於諸佛",
    "T40n1814_02b:0682b17": "所受正法已。則能隨轉清淨法輪。十方世界",
    "T40n1814_02b:0682b18": "一切眾生聽我法者聞我名者。即得捨離一",
    "T40n1814_02b:0682b19": "切煩惱發菩提心。九者願我能令一切眾生",
    "T40n1814_02b:0682b20": "發菩提心已。常隨將護除無利益與無量樂。",
    "T40n1814_02b:0682b21": "捨身命財攝受眾生荷負正法。十者願我能",
    "T40n1814_02b:0682b22": "荷負正法已。雖行正法心無所行。如諸菩薩",
    "T40n1814_02b:0682b23": "行於正法而無所行。亦無不行為化眾生不",
    "T40n1814_02b:0682b24": "捨正願。我是名發心菩薩十大正願。此十大",
    "T40n1814_02b:0682b25": "願遍眾生界。攝受一切恒河沙諸願。若眾生",
    "T40n1814_02b:0682b26": "盡我願乃盡。而眾生實不可盡。我此大願亦",
    "T40n1814_02b:0682b27": "無有盡。持佛禁戒作是願言下立誓自要。十",
    "T40n1814_02b:0682b28": "三誓中前十二作護戒誓。最後一願作證果",
    "T40n1814_02b:0682b29": "誓。十二中前七護律儀戒。後五護五根戒。七",
    "T40n1814_02b:0682c01": "中前一對境立誓。女境易染可畏中甚。故偏",
    "T40n1814_02b:0682c02": "誓護。後六對供立誓。與涅槃聖行說大意同",
    "T40n1814_02b:0682c03": "也。",
    "T40n1814_02b:0682c04": "7 隨時頭陀戒第七隨時頭陀戒亦可名頭陀避難戒",
    "T40n1814_02b:0682c05": "若佛子常應二時頭陀。冬夏坐禪。結夏安居。常",
    "T40n1814_02b:0682c06": "用楊枝澡豆三衣瓶鉢坐具錫杖香爐漉水囊",
    "T40n1814_02b:0682c07": "手巾刀子火燧鑷子繩床經律佛像菩薩形",
    "T40n1814_02b:0682c08": "像。而菩薩行頭陀時及遊方時。行來百里千里。",
    "T40n1814_02b:0682c09": "此十八種物常隨其身。頭陀者從正月十五日",
    "T40n1814_02b:0682c10": "至三月十五日。八月十五日至十月十五日。是",
    "T40n1814_02b:0682c11": "二時中此十八種物常隨其身。如鳥二翼。若布",
    "T40n1814_02b:0682c12": "薩日。新學菩薩半月半月布薩誦十重四十八",
    "T40n1814_02b:0682c13": "輕戒。若謂戒時當於諸佛菩薩形像前誦。一人",
    "T40n1814_02b:0682c14": "布薩即一人誦。若二人三人乃至百千人亦一",
    "T40n1814_02b:0682c15": "人誦。誦者高座聽者下座。各各被九條七條五",
    "T40n1814_02b:0682c16": "條袈裟。結夏安居時亦應一一如法。若行頭陀",
    "T40n1814_02b:0682c17": "時莫入難處。若惡國界。若惡國王。土地高下草",
    "T40n1814_02b:0682c18": "木深邃。師子虎狼。水火風難。及以劫賊。道路毒",
    "T40n1814_02b:0682c19": "蛇。一切難處。悉不得入。頭陀行道乃至夏坐安",
    "T40n1814_02b:0682c20": "居時。是諸難處皆不得入。若故入者。犯輕垢罪",
    "T40n1814_02b:0682c21": "　頭陀此云抖擻。抖擻著心故。蕭然塵外能莊",
    "T40n1814_02b:0682c22": "嚴戒故。應隨行。行不擇處。容致夭喪。又未離",
    "T40n1814_02b:0682c23": "欲者在難心不得安。故須避難。行得其所。七",
    "T40n1814_02b:0682c24": "眾同制。聲聞避難。亦應同制。二時常行不必",
    "T40n1814_02b:0682c25": "制之。文中常應二時頭陀者。以春秋二時寒",
    "T40n1814_02b:0682c26": "膃調適無妨損故制。在此二時行。瑜伽論云。",
    "T40n1814_02b:0682c27": "問何故名為杜多功德。答譬如世間或毛或",
    "T40n1814_02b:0682c28": "㲲未鞭未彈未紛未擘。爾時相著不耎不輕。",
    "T40n1814_02b:0682c29": "不任造作縷綫氈蓐。若鞭若彈若紛若擘。爾",
    "T40n1814_02b:0683a01": "時分散柔軟輕妙。堪任造作縷綫氈蓐。如是",
    "T40n1814_02b:0683a02": "行者由飲食貪於諸飲食令心染著。由衣服",
    "T40n1814_02b:0683a03": "貪於諸衣服令心染著。由敷具貪於諸敷具",
    "T40n1814_02b:0683a04": "令心染著。彼由如是杜多功德能淨修治令",
    "T40n1814_02b:0683a05": "其純直。柔軟輕妙有所堪任。隨順依止能修",
    "T40n1814_02b:0683a06": "梵行。是故名為杜多功德。於飲食中有美食",
    "T40n1814_02b:0683a07": "貪及多食貪能障修善。為欲斷除美食貪故。",
    "T40n1814_02b:0683a08": "常期乞食次第乞食。為欲斷除多食貪故。但",
    "T40n1814_02b:0683a09": "一座食先止後食。於衣服中有三種貪能障",
    "T40n1814_02b:0683a10": "修善。一多衣貪。二耎觸貪。三上妙貪。為欲斷",
    "T40n1814_02b:0683a11": "除多衣貪故但持三衣。為欲斷除耎觸貪故",
    "T40n1814_02b:0683a12": "但持毳衣。為欲斷除上妙貪故持糞掃衣。",
    "T40n1814_02b:0683a13": "於諸敷具有四種貪能障修善。一諠雜貪。二",
    "T40n1814_02b:0683a14": "屋宇貪。三倚樂臥樂貪。四敷具貪。為欲斷",
    "T40n1814_02b:0683a15": "除諠雜貪故住阿練若。為欲斷除屋宇貪故。",
    "T40n1814_02b:0683a16": "常居樹下逈露塚間。又為欲斷除婬佚貪故",
    "T40n1814_02b:0683a17": "常住塚間。為欲斷除倚臥貪故常期端座。為",
    "T40n1814_02b:0683a18": "欲斷除敷具貪故處如常座。是名成就杜多",
    "T40n1814_02b:0683a19": "功德。又云。當知此中若依乞食無差別性唯",
    "T40n1814_02b:0683a20": "有十二。若依乞食有差別性便有十三。冬夏",
    "T40n1814_02b:0683a21": "坐禪者。冬則大寒。夏則大熱。又損傷多妨於",
    "T40n1814_02b:0683a22": "遊行故制靜坐。結夏安居者。期心一處靜緣",
    "T40n1814_02b:0683a23": "栖託故云安居。必無急緣不妄遊行。若於自",
    "T40n1814_02b:0683a24": "他有利益處。隨緣開許受日出界。受日之法",
    "T40n1814_02b:0683a25": "於五部中隨應用之。常用楊枝澡豆者。楊枝",
    "T40n1814_02b:0683a26": "有五德故常用。澡豆為清淨故亦常用。十八",
    "T40n1814_02b:0683a27": "物者。三衣為三。四瓶。五鉢。六坐具。七錫杖。",
    "T40n1814_02b:0683a28": "八香爐。九漉水囊。十手巾。十一刀子。十二火",
    "T40n1814_02b:0683a29": "燧。十三鑷子。十四繩床。十五經。十六律。十",
    "T40n1814_02b:0683b01": "七佛像。十八菩薩形。前十四資身道具。後四",
    "T40n1814_02b:0683b02": "出世勝軌。故制令常隨不得離也。頭陀者從",
    "T40n1814_02b:0683b03": "正月下制時節也。非但行時調適。亦有所標",
    "T40n1814_02b:0683b04": "勝軌。如心王經所說應知。若布薩日下制布",
    "T40n1814_02b:0683b05": "薩法。法如經初序說。舊疏云。聲聞心弱。必假",
    "T40n1814_02b:0683b06": "四人已上方得廣誦。大士行勝。一人亦許廣",
    "T40n1814_02b:0683b07": "說。今謂廣誦聲聞亦許。但不得作白羯磨也。",
    "T40n1814_02b:0683b08": "菩薩法中理應如此。雖復廣誦不得作白。誦",
    "T40n1814_02b:0683b09": "者高座聽者下坐者。為恭敬法故。律亦不聽",
    "T40n1814_02b:0683b10": "在下為高說。各各被九條七條五條袈裟者。",
    "T40n1814_02b:0683b11": "一云。以此文證。三衣皆得入眾用。一云。此是",
    "T40n1814_02b:0683b12": "并著被衣。如三千威儀云。不箸泥洹僧不得",
    "T40n1814_02b:0683b13": "被五條。不著五條不得被七條。不著七條不",
    "T40n1814_02b:0683b14": "得被九條。故知并著也更詳彼文。結夏安居一一",
    "T40n1814_02b:0683b15": "如法者。結時依處受日出界自恣舉懺。皆准",
    "T40n1814_02b:0683b16": "律行之。若頭陀時莫入難處下。辨行頭陀及",
    "T40n1814_02b:0683b17": "夏安居擇處避難。此中所制從始至末。一云。",
    "T40n1814_02b:0683b18": "道俗悉同。一云。遊止教化不得冐難。此則",
    "T40n1814_02b:0683b19": "通制道俗。若安居法布薩令坐。但制出家五",
    "T40n1814_02b:0683b20": "眾。優婆塞經云。優婆塞應畜僧伽梨衣鉢錫",
    "T40n1814_02b:0683b21": "杖。未知十八物盡須備不。菩薩僧尼至半月",
    "T40n1814_02b:0683b22": "應兩邊布薩誦大小二本。不者輕垢更詳本文。在",
    "T40n1814_02b:0683b23": "家菩薩若家內有淨室。半月應自誦。若無者",
    "T40n1814_02b:0683b24": "由旬內寺舍作菩薩布薩。則應往聽。都不者",
    "T40n1814_02b:0683b25": "輕垢。若自家諠迫。及由旬內無菩薩會集者。",
    "T40n1814_02b:0683b26": "不犯也。",
    "T40n1814_02b:0683b27": "8 尊卑次第戒第八尊卑次第戒",
    "T40n1814_02b:0683b28": "若佛子應如法次第坐先受戒者在前坐後受",
    "T40n1814_02b:0683b29": "戒者在後坐不問老少比丘比丘尼貴人國王",
    "T40n1814_02b:0683c01": "王子乃至黃門奴婢皆應先受戒者在前坐後",
    "T40n1814_02b:0683c02": "受戒者次第而坐莫如外道癡人若老若少無",
    "T40n1814_02b:0683c03": "前無後坐無次第如兵奴之法我佛法中先者",
    "T40n1814_02b:0683c04": "先坐後者後坐而菩薩不次第坐者犯輕垢罪",
    "T40n1814_02b:0683c05": "　為離憍慢隨順教法故制。大小俱制。道俗",
    "T40n1814_02b:0683c06": "同學。律中世尊集比丘僧告言。汝等謂誰應",
    "T40n1814_02b:0683c07": "受第一坐第一水第一食起迎送禮拜恭敬善",
    "T40n1814_02b:0683c08": "言問訊。或有言大姓家出者。或言顏貌端政",
    "T40n1814_02b:0683c09": "者。或有言阿蘭若者。或有言乞食者。或有",
    "T40n1814_02b:0683c10": "言糞掃衣者。如是乃至或有言能唄者。或有",
    "T40n1814_02b:0683c11": "言多聞者。或有言法師者。或有言持律者。或",
    "T40n1814_02b:0683c12": "有言坐禪者。佛告諸比丘。乃引過去象狸鵽",
    "T40n1814_02b:0683c13": "鳥相敬因緣。汝等於我法律中出家應更相",
    "T40n1814_02b:0683c14": "恭敬。如是佛法可得流布。自今已去聽隨長",
    "T40n1814_02b:0683c15": "幼恭敬禮拜上坐迎送問訊。又云。不應禮白",
    "T40n1814_02b:0683c16": "衣。一切女人不應禮。前受大戒者。後受大戒",
    "T40n1814_02b:0683c17": "者。十三難三舉二滅一切非法語者不應禮。",
    "T40n1814_02b:0683c18": "何等人應禮。小沙彌尼應禮大沙彌尼。沙彌",
    "T40n1814_02b:0683c19": "式刃摩那比丘尼比丘。如是等人塔一切應",
    "T40n1814_02b:0683c20": "禮。若年少沙彌應禮大沙彌尼。式刃摩那乃",
    "T40n1814_02b:0683c21": "至比丘及塔一切應禮。小式刃摩那應禮大",
    "T40n1814_02b:0683c22": "式刃摩那。比丘尼比丘及塔應禮。年小比丘",
    "T40n1814_02b:0683c23": "尼應禮大比丘尼。比丘及塔亦應禮。小比丘",
    "T40n1814_02b:0683c24": "應禮大比丘。大比丘塔亦應禮。釋迦法中既",
    "T40n1814_02b:0683c25": "云無別菩薩僧故。准上律行。於理無爽。文中",
    "T40n1814_02b:0683c26": "應如法次第坐者。謂上下次第不違佛制。此",
    "T40n1814_02b:0683c27": "中行法諸師不同。一說。悉以受菩薩戒為次",
    "T40n1814_02b:0683c28": "第。百歲比丘後受菩薩戒。一歲比丘前受菩",
    "T40n1814_02b:0683c29": "薩戒。則一歲比丘在前座。百歲比丘在後坐。",
    "T40n1814_02b:0684a01": "男女黑白尊卑類別雖前受戒。不得交雜。若",
    "T40n1814_02b:0684a02": "奴前受郎後受者。則奴上郎下。已入戒法中",
    "T40n1814_02b:0684a03": "不隨本位故。二說。若本未受菩薩戒者。皆在",
    "T40n1814_02b:0684a04": "前受菩薩戒下。若進受戒則還本次。如百歲",
    "T40n1814_02b:0684a05": "比丘未受一歲比丘已受。已受者為上。未受",
    "T40n1814_02b:0684a06": "者為下。若百歲者進受則還在上。奴郎亦爾。",
    "T40n1814_02b:0684a07": "若奴先受郎未受者。則奴上郎下。郎若進受",
    "T40n1814_02b:0684a08": "還在奴上。既同在戒應隨本位。如沙彌進受",
    "T40n1814_02b:0684a09": "則在百歲尼上。三說。威儀坐次皆以聲聞法",
    "T40n1814_02b:0684a10": "為次序。莫問聲聞菩薩。但先受者為上。若",
    "T40n1814_02b:0684a11": "聲聞比丘十歲菩薩比丘九歲。猶十歲者為",
    "T40n1814_02b:0684a12": "上。智度論云。諸佛多以聲聞為僧。無別菩薩",
    "T40n1814_02b:0684a13": "僧。如彌勒菩薩文殊師利菩薩等。以釋迦牟",
    "T40n1814_02b:0684a14": "尼佛無別菩薩僧故。入聲聞僧中次第坐。此",
    "T40n1814_02b:0684a15": "文但言先受者在前坐。後受者在後坐。不簡",
    "T40n1814_02b:0684a16": "聲聞菩薩戒故。在家菩薩既無歲數。悉以菩",
    "T40n1814_02b:0684a17": "薩戒為次。今謂在家中亦應以受戒為先。若",
    "T40n1814_02b:0684a18": "受聲聞五戒。若受菩薩五戒。但先受者為上。",
    "T40n1814_02b:0684a19": "若奴先受郎後受者。不得以受為次。奴郎位",
    "T40n1814_02b:0684a20": "別。本不雜故。設放奴為郎。應隨受次。世中行",
    "T40n1814_02b:0684a21": "事多依後說。不問老少者。不隨生年之老少。",
    "T40n1814_02b:0684a22": "律中沙彌生年為次。生年等者受戒為次。此",
    "T40n1814_02b:0684a23": "文既云不問老少。以不隨其生年次第。比丘",
    "T40n1814_02b:0684a24": "比丘尼者謂二眾皆各受戒為次。非謂先受",
    "T40n1814_02b:0684a25": "尼在後受比丘上。男女尊卑本不雜故。俗中",
    "T40n1814_02b:0684a26": "貴賤如前分別。坐無次第兵奴之法者。兵奴",
    "T40n1814_02b:0684a27": "強者為先。不以長幼次第。佛法道尊不應如",
    "T40n1814_02b:0684a28": "彼。",
    "T40n1814_02b:0684a29": "9 福慧攝人戒第九福慧攝人戒",
    "T40n1814_02b:0684b01": "若佛子常應教化一切眾生建立僧坊山林園",
    "T40n1814_02b:0684b02": "田。立作佛塔。冬夏安居坐禪處所。一切行道處",
    "T40n1814_02b:0684b03": "皆應立之。而菩薩應為一切眾生講說大乘經",
    "T40n1814_02b:0684b04": "律。若疾病國難賊難父母兄弟和上阿闍梨亡",
    "T40n1814_02b:0684b05": "滅之日。及三七日四五七日乃至七七日。亦應",
    "T40n1814_02b:0684b06": "讀誦講說大乘經律。一切齋會求福行來治生",
    "T40n1814_02b:0684b07": "大火所燒大水所漂黑風所吹船舫江河大海",
    "T40n1814_02b:0684b08": "羅剎之難。亦讀誦講說此經律。乃至一切罪報",
    "T40n1814_02b:0684b09": "三惡七逆八難杻械枷鎖繫縛其身多婬多瞋",
    "T40n1814_02b:0684b10": "多愚癡多疾病皆應讀誦講說此經律。而新學",
    "T40n1814_02b:0684b11": "菩薩若不爾者犯輕垢罪　福慧兩善事猶輪",
    "T40n1814_02b:0684b12": "翼。隨闕一種勝果難辨。故制令修大小不共。",
    "T40n1814_02b:0684b13": "七眾同學。文中有二。一教化令修福業。二講",
    "T40n1814_02b:0684b14": "說令修智業。初中常應教化一切眾生乃至",
    "T40n1814_02b:0684b15": "一切行道處皆應立之者。謂修福業雖有多",
    "T40n1814_02b:0684b16": "門。就其要者。且說建立行道處也。隨力隨",
    "T40n1814_02b:0684b17": "能化他。自作必力所不瞻雖闕。而不犯令修",
    "T40n1814_02b:0684b18": "起智。中應為一切眾生講說大乘經律者。謂",
    "T40n1814_02b:0684b19": "自有解智者。謂其力能為他講說。若疾病下",
    "T40n1814_02b:0684b20": "別明為有難報恩之處。亦為講說。且列十種。",
    "T40n1814_02b:0684b21": "一病難。謂國土多疾之時。二國難。謂惡王御",
    "T40n1814_02b:0684b22": "世時。三賊難。謂惡人侵暴時。四所尊終亡時。",
    "T40n1814_02b:0684b23": "五往來治生時。有經本云行末將生。六水火",
    "T40n1814_02b:0684b24": "風難。七羅剎難。八一切罪報。謂三報八難乃",
    "T40n1814_02b:0684b25": "至繫縛其身。九多煩惱。十多疾病。謂自身中",
    "T40n1814_02b:0684b26": "有疾病也。凡為十事應講經律。使免離諸難",
    "T40n1814_02b:0684b27": "轉諸業障。研飾神明智慧增長。若不爾者違",
    "T40n1814_02b:0684b28": "而成犯也。",
    "T40n1814_02b:0684b29": "如是九戒應當學敬心奉持梵壇品中當說",
    "T40n1814_02b:0684c01": "　如是九已下總結指餘。2 九戒第二九戒中。初五戒",
    "T40n1814_02b:0684c02": "并以戒法攝受。後四戒并以悲心教化。前中",
    "T40n1814_02b:0684c03": "初三明戒法授人。後二明戒法自攝。菩薩自",
    "T40n1814_02b:0684c04": "攝令他隨學故。雖自攝則是利他。初三中。第",
    "T40n1814_02b:0684c05": "一明有器者不擇便授。第二明有障者教令",
    "T40n1814_02b:0684c06": "懺除。第三明未受者不輒為說。",
    "T40n1814_02b:0684c07": "1 不擇堪受戒第一不擇堪受戒",
    "T40n1814_02b:0684c08": "佛言佛子與人受戒時。不得簡擇。一切國王王",
    "T40n1814_02b:0684c09": "子大臣百官比丘比丘尼信男信女婬男婬女",
    "T40n1814_02b:0684c10": "十八梵六欲天子無根二根黃門奴婢一切鬼",
    "T40n1814_02b:0684c11": "神盡得受戒。應教身所著袈裟皆使壞色。與道",
    "T40n1814_02b:0684c12": "相應。皆染使青黃赤黑紫色。一切染衣乃至臥",
    "T40n1814_02b:0684c13": "具盡以壞色。身所著衣一切染色。若一切國土",
    "T40n1814_02b:0684c14": "中國人所著衣服比丘皆應與其俗服有異。若",
    "T40n1814_02b:0684c15": "欲受戒時師應問言。汝現身不作七逆罪不。菩",
    "T40n1814_02b:0684c16": "薩法師不得與七逆人現身受戒。七逆者。出佛",
    "T40n1814_02b:0684c17": "身血殺父殺母殺和上殺阿闍梨破羯磨轉法",
    "T40n1814_02b:0684c18": "輪僧殺聖人。若具七遮即現身不得戒。餘一切",
    "T40n1814_02b:0684c19": "人盡得受戒。出家人法不向國王禮拜。不向父",
    "T40n1814_02b:0684c20": "母禮拜。六親不敬鬼神不禮。但解法師語。有百",
    "T40n1814_02b:0684c21": "里千里來求法者。而菩薩法師以惡心瞋心而",
    "T40n1814_02b:0684c22": "不即與授一切眾生戒者。犯輕垢罪　有器堪",
    "T40n1814_02b:0684c23": "受皆應為授。若以瞋嫌簡擇。便乖㢡導之義。",
    "T40n1814_02b:0684c24": "故制令不簡。菩薩有求受者悉不得乖。以本",
    "T40n1814_02b:0684c25": "誓兼濟故。聲聞許而中悔是犯。若本不許不",
    "T40n1814_02b:0684c26": "犯。七眾同學。經許夫婦互為師故。文中與人",
    "T40n1814_02b:0684c27": "受戒時不得簡擇乃至盡得受戒者。舉十七類",
    "T40n1814_02b:0684c28": "悉許受戒。文中不簡在家出家沙彌具足。唯",
    "T40n1814_02b:0684c29": "言得受。若准下文。教服異俗。應通出家。然受",
    "T40n1814_02b:0685a01": "法有二。若准律法自四受者。應須簡擇無根",
    "T40n1814_02b:0685a02": "等類。若依三歸三聚總受。文既不簡。理應通",
    "T40n1814_02b:0685a03": "受。准半擇等許受五戒而遮近事性。此中亦",
    "T40n1814_02b:0685a04": "應許受具足而遮比丘等性。文無別簡。以義",
    "T40n1814_02b:0685a05": "准的。諸有智者當更尋教。應教身所著袈裟",
    "T40n1814_02b:0685a06": "下。明毀俗好以應道服。言壞色者。壞彼大",
    "T40n1814_02b:0685a07": "色成不正色。與道相應者。毀俗好故應道服",
    "T40n1814_02b:0685a08": "也。皆染使青黃赤黑紫色者。小乘五部異見",
    "T40n1814_02b:0685a09": "故服各一色。菩薩於五無所偏執故通服五",
    "T40n1814_02b:0685a10": "色。此言青等五者。皆取壞成青等。非是大色",
    "T40n1814_02b:0685a11": "青等。乃至臥具盡以壞色者。非但三衣壞色。",
    "T40n1814_02b:0685a12": "一切衣服乃至臥具亦同三衣皆使壞色。身",
    "T40n1814_02b:0685a13": "所著衣乃至與其國土下。衣服色異者。令色",
    "T40n1814_02b:0685a14": "異俗也。與俗服有異者。作之方法亦令異俗。",
    "T40n1814_02b:0685a15": "既言比丘。不應通俗。舊說道俗皆須壞色者。",
    "T40n1814_02b:0685a16": "非也。若欲受戒時下。簡除重障以成淨器。七",
    "T40n1814_02b:0685a17": "逆者。障之重也。若現身作則不能成納戒之",
    "T40n1814_02b:0685a18": "器。設作法受終無剋獲。故須簡別。十三難中",
    "T40n1814_02b:0685a19": "簡取五逆。并加害師為七逆也。其七名者。一",
    "T40n1814_02b:0685a20": "出佛身血。二殺父。三殺母。四殺和上。五殺阿",
    "T40n1814_02b:0685a21": "闍梨。六破羯磨轉法輪僧。七殺聖人。破羯",
    "T40n1814_02b:0685a22": "磨法輪僧者。一解。唯破法輪僧是逆。若破羯",
    "T40n1814_02b:0685a23": "磨僧非逆。破羯磨僧時。不欲諍作起異見故。",
    "T40n1814_02b:0685a24": "然破法輪時。羯磨壞故。云破羯磨轉法輪僧。",
    "T40n1814_02b:0685a25": "論一解。破法輪僧一向是逆。若破羯磨應當",
    "T40n1814_02b:0685a26": "分別。若起法想破是則非逆。若以非法想破。",
    "T40n1814_02b:0685a27": "於聲聞非逆。於菩薩是逆。如害二師及有學",
    "T40n1814_02b:0685a28": "聖。於聲聞非逆。於菩薩為逆。此亦應爾。殺",
    "T40n1814_02b:0685a29": "聖人者。通取學無學。不同五逆中唯取害無",
    "T40n1814_02b:0685b01": "學。菩薩聲聞相對分別是難非難應作四句。",
    "T40n1814_02b:0685b02": "一於聲聞是難非菩薩者。謂十三中除五逆",
    "T40n1814_02b:0685b03": "餘八。二於菩薩是難非聲聞者。謂七逆中殺",
    "T40n1814_02b:0685b04": "學聖人破羯磨僧。若害二師難非是逆。八邊",
    "T40n1814_02b:0685b05": "罪故。於彼聲聞亦是難攝。殺學聖人者。曾受",
    "T40n1814_02b:0685b06": "戒者八邊罪難。未曾受者則非難也。三於二",
    "T40n1814_02b:0685b07": "俱是難者。謂五逆也。俱非難者。除上事也。若",
    "T40n1814_02b:0685b08": "具七遮即身不得戒者。則上七逆能遮戒故",
    "T40n1814_02b:0685b09": "名之為遮。具有兩義。一具緣成業故名為具。",
    "T40n1814_02b:0685b10": "簡彼闕緣不具之逆。二於一身中容具七逆。",
    "T40n1814_02b:0685b11": "謂曾受具大比丘者於一身中容具七故。若",
    "T40n1814_02b:0685b12": "未曾受除害二師及破僧逆。問若就後義。不",
    "T40n1814_02b:0685b13": "具七逆亦應得受。答不也。具就極多說具七",
    "T40n1814_02b:0685b14": "遮現不得戒。非謂犯一一逆不成遮障。若不",
    "T40n1814_02b:0685b15": "爾者。佛滅度後不須更問。言無破僧出佛血",
    "T40n1814_02b:0685b16": "故。出家人法不向國王禮拜乃至鬼神不禮",
    "T40n1814_02b:0685b17": "者。示彼道尊。言出家者簡彼在家。在家菩薩",
    "T40n1814_02b:0685b18": "既隨俗儀。雖禮所尊亦無所犯。鬼神者。為求",
    "T40n1814_02b:0685b19": "福故禮世間鬼。若受戒人雖俗不聽。若審知",
    "T40n1814_02b:0685b20": "彼權現鬼神。在俗菩薩禮亦無犯。但解師語",
    "T40n1814_02b:0685b21": "下并違之成犯。",
    "T40n1814_02b:0685b22": "2 具德作師戒第二具德作師戒",
    "T40n1814_02b:0685b23": "若佛子教化人起信心時。菩薩與他人作教戒",
    "T40n1814_02b:0685b24": "法師者。見欲受戒人。應教請二師和上阿闍梨。",
    "T40n1814_02b:0685b25": "二師應問言。汝有七遮罪不。若現身有七遮罪",
    "T40n1814_02b:0685b26": "者。師不應與受戒。若無七遮者得與受戒。若有",
    "T40n1814_02b:0685b27": "犯十戒者應教懺悔。在佛菩薩形像前日夜六",
    "T40n1814_02b:0685b28": "時誦十重四十八輕戒苦到禮三世千佛得見",
    "T40n1814_02b:0685b29": "好相。若一七日。二三七日。乃至一年。要見好相。",
    "T40n1814_02b:0685c01": "好相者。佛來摩頂。見光華種種異相。便得滅罪。",
    "T40n1814_02b:0685c02": "若無好相。雖懺無益。是人現身亦不得戒。而得",
    "T40n1814_02b:0685c03": "增受戒。若犯四十八輕戒者。對首懺悔。罪便得",
    "T40n1814_02b:0685c04": "滅。不同七遮。而教誡師於是法中一一好解。若",
    "T40n1814_02b:0685c05": "不解大乘經律若輕若重是非之相。不解第一",
    "T40n1814_02b:0685c06": "義諦習種性長養性不可壞性道種性正法性",
    "T40n1814_02b:0685c07": "其中多少觀行出入十禪支一切行法。一一不",
    "T40n1814_02b:0685c08": "得此法中意。而菩薩為利養故為名聞故惡求",
    "T40n1814_02b:0685c09": "多求貪利弟子而詐現解一切經律。是自欺詐",
    "T40n1814_02b:0685c10": "亦欺詐他人。故與人授戒者。犯輕垢罪　內無",
    "T40n1814_02b:0685c11": "深解為利輒授。有誤人之過。故制之。大小俱",
    "T40n1814_02b:0685c12": "制。七眾之中正在出家兼通在家。在家亦有",
    "T40n1814_02b:0685c13": "互作師故。文中教化人起信心時者。謂教化",
    "T40n1814_02b:0685c14": "人令起欲受菩薩戒信。菩薩與他人作教戒",
    "T40n1814_02b:0685c15": "法師者。謂與他人作受戒師。應正制和上。始",
    "T40n1814_02b:0685c16": "終親教是和上故。見欲受戒人應教而請二",
    "T40n1814_02b:0685c17": "師者。自未被請故教令請為和上也。又須一",
    "T40n1814_02b:0685c18": "人作羯磨師故。更教令請一人為阿闍梨。即",
    "T40n1814_02b:0685c19": "是羯磨阿闍梨也。義同聲聞沙彌受法。而法",
    "T40n1814_02b:0685c20": "仍通五眾。受戒無簡別故。問菩薩地受戒文",
    "T40n1814_02b:0685c21": "中不云請二師。文相似唯請羯磨師。無請和",
    "T40n1814_02b:0685c22": "上文。何故彼此說不同耶。答理應具請二師。",
    "T40n1814_02b:0685c23": "而彼文中不請和上者。當是預請為親教師。",
    "T40n1814_02b:0685c24": "是故不須臨受方請。或即一人具兼兩事。謂",
    "T40n1814_02b:0685c25": "作和上及阿闍梨。是故彼文不別請也。二師",
    "T40n1814_02b:0685c26": "應問言下。明欲將受問其遮法。問為二師並",
    "T40n1814_02b:0685c27": "問。為一人問。一人誰應問。答若請二人阿闍",
    "T40n1814_02b:0685c28": "梨應問。正作羯磨人故。若請一人為二師則",
    "T40n1814_02b:0685c29": "無所妨也。所問罪有三種。一七逆一向不得",
    "T40n1814_02b:0686a01": "受。二十重若懺得相得受。不得相不得戒。今",
    "T40n1814_02b:0686a02": "謂十重若懺得相不作受法。便得本戒。若不",
    "T40n1814_02b:0686a03": "懺除應更增受。三四十八唯須對悔不須更",
    "T40n1814_02b:0686a04": "受。若無好相雖懺無益者。謂無罪滅得戒之",
    "T40n1814_02b:0686a05": "益。是現身亦不得戒者。舊說。非但不得本戒。",
    "T40n1814_02b:0686a06": "亦復不得更增戒也。今謂遮其由懺得。不遮",
    "T40n1814_02b:0686a07": "由受得。而得增受戒者。舊作三解。一云。不得",
    "T40n1814_02b:0686a08": "而強受更增受戒罪。以違教故。二云。雖不",
    "T40n1814_02b:0686a09": "得戒而得增受戒之福。三云。直是驚跪不得",
    "T40n1814_02b:0686a10": "之辭耳。今謂而得增受戒者是許重受之言。",
    "T40n1814_02b:0686a11": "謂犯十重懺不得相。雖現身中不得本戒。而",
    "T40n1814_02b:0686a12": "得更增重受新戒。所以得知。瓔珞經云。十重",
    "T40n1814_02b:0686a13": "有犯無悔得使重受戒。八萬威儀戒盡名輕。",
    "T40n1814_02b:0686a14": "有犯得使悔過對手悔滅。菩薩地云。若諸菩",
    "T40n1814_02b:0686a15": "薩由此毀犯棄捨菩薩淨戒律儀。於現法中",
    "T40n1814_02b:0686a16": "堪任更受。非不堪任如苾芻住別解脫戒犯",
    "T40n1814_02b:0686a17": "他勝處法於現法中不任更受。決擇分云。由",
    "T40n1814_02b:0686a18": "此因緣當知棄捨菩薩律儀。若有還得清淨",
    "T40n1814_02b:0686a19": "受心。復應還受。由此諸文知。菩薩戒雖犯重。",
    "T40n1814_02b:0686a20": "捨而得更受。若犯四十八輕者對手懺罪滅",
    "T40n1814_02b:0686a21": "者。謂對一人對手懺滅還得清淨。手者亦名",
    "T40n1814_02b:0686a22": "對首。謂對一人合手懺謝故云對手。面首相",
    "T40n1814_02b:0686a23": "對陳罪悔滅故云對首。菩薩地云。又此菩薩",
    "T40n1814_02b:0686a24": "一切違犯。當知皆是惡作所攝。應向有力於",
    "T40n1814_02b:0686a25": "語表義能學能受小乘大乘補特伽羅發露悔",
    "T40n1814_02b:0686a26": "滅。若准此文。聲聞亦得受菩薩懺。又云。若諸",
    "T40n1814_02b:0686a27": "菩薩以上品纏違犯。如上他勝處法失戒律",
    "T40n1814_02b:0686a28": "儀。應當更受。若中品纏違犯。如上他勝處",
    "T40n1814_02b:0686a29": "法失戒律儀。應當更受。若中品纏違犯。如上",
    "T40n1814_02b:0686b01": "他勝處法。應對於三補特伽羅。或過是數。應",
    "T40n1814_02b:0686b02": "如發露除惡作法。先當稱述所犯事名。應作",
    "T40n1814_02b:0686b03": "是說。長老專志或云。大德我如是名違越菩",
    "T40n1814_02b:0686b04": "薩毘那耶法。如所稱事犯惡作罪。餘如苾芻",
    "T40n1814_02b:0686b05": "發露悔滅惡作罪法。應如是說。若下品纏違",
    "T40n1814_02b:0686b06": "犯如上他勝處法。及餘違犯應對於一補特",
    "T40n1814_02b:0686b07": "伽羅。發露悔法當知如前。若無隨順補特伽",
    "T40n1814_02b:0686b08": "羅可對發露悔除所犯。爾時菩薩以淨意樂",
    "T40n1814_02b:0686b09": "起自誓心。我當決定防護當來終不重犯。如",
    "T40n1814_02b:0686b10": "是於犯還出還淨。不同七遮者。十重悔得更",
    "T40n1814_02b:0686b11": "受。四十八輕但悔得清。是故不同七遮一向",
    "T40n1814_02b:0686b12": "不得現受。而教戒師下。制其教師令好解法。",
    "T40n1814_02b:0686b13": "不解大乘經律若輕若重是非之相者。謂不",
    "T40n1814_02b:0686b14": "解教法。於律知其輕重。於經知其是非。謂十",
    "T40n1814_02b:0686b15": "戒為重。四十八為輕。又染犯為重。不染為輕。",
    "T40n1814_02b:0686b16": "又故作為重。誤作為輕。是謂輕重之相。順理",
    "T40n1814_02b:0686b17": "為是。違理為非。又大乘為是。小乘為非。所斷",
    "T40n1814_02b:0686b18": "為非。所修為是。是為是非之相。不解第一",
    "T40n1814_02b:0686b19": "義諦者。謂不解理法。地論所說四種真實等",
    "T40n1814_02b:0686b20": "名第一義。若習種下。謂不解行法。習種姓謂",
    "T40n1814_02b:0686b21": "十發趣。長養姓者謂十長養。不可壞姓者謂",
    "T40n1814_02b:0686b22": "十金剛。此三即是地前三賢。道姓者謂十地。",
    "T40n1814_02b:0686b23": "正性謂佛地。本業經中并六種姓。謂習種姓。",
    "T40n1814_02b:0686b24": "性種姓。道種姓。聖種姓。等覺姓。妙覺姓。道",
    "T40n1814_02b:0686b25": "性之中并攝等覺故此唯五。又道性入彼道",
    "T40n1814_02b:0686b26": "種姓中。正性攝彼十地。等覺及妙覺性不可",
    "T40n1814_02b:0686b27": "壞性外別立。道性者。十迴向後更修燸等四",
    "T40n1814_02b:0686b28": "善根。是入聖道之近方便。故別立之。其中多",
    "T40n1814_02b:0686b29": "少觀行出入十禪支一切行法一一不得此法",
    "T40n1814_02b:0686c01": "中意者。謂於定門不得意趣。十禪支者。上卷",
    "T40n1814_02b:0686c02": "經中云。十心第十心云八百三昧十禪支。而",
    "T40n1814_02b:0686c03": "不別名。未詳是何。舊云。十八禪支中除同",
    "T40n1814_02b:0686c04": "取異故成十支。謂初禪有五。覺觀喜樂一心。",
    "T40n1814_02b:0686c05": "二禪四中唯取內淨。增前為六。餘三同初故",
    "T40n1814_02b:0686c06": "不取之。三禪五中唯取捨念安慧。增前為九。",
    "T40n1814_02b:0686c07": "餘二同前故不取之。四禪四支唯取不苦不",
    "T40n1814_02b:0686c08": "樂。增前為十。餘三同前故不取之。而菩薩下。",
    "T40n1814_02b:0686c09": "辨無德作師成犯違也。與十八戒有何別者。",
    "T40n1814_02b:0686c10": "一云。前制為新受者。必須有解。此制為重者。",
    "T40n1814_02b:0686c11": "必須具解。一云。前制無解輒授。多是掘尾者",
    "T40n1814_02b:0686c12": "所行。此制為利妄授。多是無羞者所為。今謂",
    "T40n1814_02b:0686c13": "前於攝善門中制。今於利生門中制。",
    "T40n1814_02b:0686c14": "3 說戒簡人戒第三說戒簡人戒",
    "T40n1814_02b:0686c15": "若佛子不得為利養故於未受菩薩戒者前若",
    "T40n1814_02b:0686c16": "外道惡人前說此千佛大戒邪見人前亦不得",
    "T40n1814_02b:0686c17": "說除國王餘一切人不得說是惡人輩不受佛",
    "T40n1814_02b:0686c18": "戒名為畜生生生之處不見三寶如木石無心",
    "T40n1814_02b:0686c19": "名為外道邪見人輩木頭無異而菩薩於是惡",
    "T40n1814_02b:0686c20": "人前說七佛教戒者犯輕垢罪　戒法尊重理",
    "T40n1814_02b:0686c21": "須簡器。非器輒說反生罪過。故制斷也。大",
    "T40n1814_02b:0686c22": "小俱制。七眾亦同。菩薩地云。又諸菩薩於受",
    "T40n1814_02b:0686c23": "菩薩戒律儀法。雖已具足受持究竟。而於謗",
    "T40n1814_02b:0686c24": "毀菩薩藏者無信有情。終不率爾宣示開悟。",
    "T40n1814_02b:0686c25": "所以者何。為其聞已不能信解。大無知障之",
    "T40n1814_02b:0686c26": "所覆蔽便生誹謗。由誹謗故如住菩薩淨戒",
    "T40n1814_02b:0686c27": "律儀成就無量大功德藏。彼誹謗者亦為無",
    "T40n1814_02b:0686c28": "量大罪業藏之所隨遂。乃至一切惡言惡見",
    "T40n1814_02b:0686c29": "及惡思惟未永棄捨終不遠離。文中不得為",
    "T40n1814_02b:0687a01": "利養於未受菩薩戒者前乃至大邪見人前亦",
    "T40n1814_02b:0687a02": "不得說者。若不為利。欲為將受知戒相故。雖",
    "T40n1814_02b:0687a03": "說無犯故。地論云。又諸菩薩欲授菩薩菩薩",
    "T40n1814_02b:0687a04": "戒時。先應為說菩薩法藏摩怛履迦菩薩學",
    "T40n1814_02b:0687a05": "處及犯處相令其聽受。以慧觀察自所意樂",
    "T40n1814_02b:0687a06": "堪能思擇受菩薩戒。非唯他勸非為勝他。當",
    "T40n1814_02b:0687a07": "知是名堅固菩薩。堪受菩薩淨戒律儀。以受",
    "T40n1814_02b:0687a08": "戒法如應正授。故知為信將欲受者。雖未受",
    "T40n1814_02b:0687a09": "時亦得預說。非如聲聞受後方說。未受菩薩",
    "T40n1814_02b:0687a10": "戒者。設無異見。由未受故不得為說。聲聞具",
    "T40n1814_02b:0687a11": "戒既未受大。理亦不得輒為彼說。外道惡人",
    "T40n1814_02b:0687a12": "者。謂異見人也。大邪見者。謂毀謗人。唯除",
    "T40n1814_02b:0687a13": "國王者。王得自在成敗由彼。又令知法清其",
    "T40n1814_02b:0687a14": "心故得為說也。是惡人輩下呵不受人。而菩",
    "T40n1814_02b:0687a15": "薩下輒說成犯。無心受者皆名惡人。善戒經",
    "T40n1814_02b:0687a16": "云。若比丘為求罪過聽菩薩戒不信受教者。",
    "T40n1814_02b:0687a17": "及不成就優婆塞戒。不成就沙彌戒。不成就",
    "T40n1814_02b:0687a18": "波羅提木叉戒者。不得聽菩薩戒。聽者得罪。",
    "T40n1814_02b:0687a19": "若比丘犯波羅提不愧不悔。聽菩薩戒得偷",
    "T40n1814_02b:0687a20": "蘭遮。若犯偷蘭。不愧不悔。聽菩薩戒得僧殘",
    "T40n1814_02b:0687a21": "罪。若犯僧殘不愧不悔。聽菩薩戒得波羅夷",
    "T40n1814_02b:0687a22": "罪。謂十八重若有說者得僧殘罪。是故經中",
    "T40n1814_02b:0687a23": "作如是言。不信者不應聽。不信者不應說。",
    "T40n1814_02b:0687a24": "4 不故毀犯戒第四不故毀犯戒",
    "T40n1814_02b:0687a25": "若佛子信心出家受佛正戒。故起心毀犯聖戒",
    "T40n1814_02b:0687a26": "者。不得受一切檀越供養。亦不得國王地上行。",
    "T40n1814_02b:0687a27": "不得飲國王水。五千大鬼常遮其前。鬼言大賊。",
    "T40n1814_02b:0687a28": "若入坊舍城邑宅中。鬼復常掃其脚跡。一切世",
    "T40n1814_02b:0687a29": "人咸皆罵言佛法中賊。一切眾生眼不欲見。犯",
    "T40n1814_02b:0687b01": "戒之人畜生無異。木頭無異。若故毀正戒者。犯",
    "T40n1814_02b:0687b02": "輕垢罪　此下兩戒辨自攝戒。於中初戒辨",
    "T40n1814_02b:0687b03": "攝戒行。後戒辨攝戒教。毀犯淨戒冐當信施。",
    "T40n1814_02b:0687b04": "於自增罪。於他損福。故制斷也。大小乘俱制。",
    "T40n1814_02b:0687b05": "而聲聞中未見別結毀戒受施之罪。大士損",
    "T40n1814_02b:0687b06": "利生行故。別結罪正在五眾。文言信心出家",
    "T40n1814_02b:0687b07": "故。謂隨所犯結本罪。已更增毀犯受施之罪。",
    "T40n1814_02b:0687b08": "所犯本罪通於輕重。唯除上纏失戒者也。文",
    "T40n1814_02b:0687b09": "中信心出家受佛正戒者。由出家受戒。當任",
    "T40n1814_02b:0687b10": "福田故。偏言出家。故起心毀犯聖戒者。佛所",
    "T40n1814_02b:0687b11": "制戒皆名聖戒。知而故違名故起心。虧損受",
    "T40n1814_02b:0687b12": "體故云毀犯。不得受一切檀越供養等者。戒",
    "T40n1814_02b:0687b13": "田既毀不當受供。五千大鬼常遮其前者。以",
    "T40n1814_02b:0687b14": "非分冐受故幽被非人之呵。一切世人罵詈",
    "T40n1814_02b:0687b15": "下。以虛損信施故顯受世人之罵。",
    "T40n1814_02b:0687b16": "5 供養經典戒第五供養經典戒",
    "T40n1814_02b:0687b17": "若佛子常應一心受持讀誦大乘經律剝皮為",
    "T40n1814_02b:0687b18": "紙刺血為墨以髓為水折骨為筆書寫佛戒木",
    "T40n1814_02b:0687b19": "皮󰝿紙絹素竹帛亦悉書持常以七寶無價香",
    "T40n1814_02b:0687b20": "華一切雜寶為箱囊盛經律卷若不如法供養",
    "T40n1814_02b:0687b21": "者犯輕垢罪　法為開神之摸。特須尊敬。若",
    "T40n1814_02b:0687b22": "不如法故護。則於行多虧。故制之令敬。七眾",
    "T40n1814_02b:0687b23": "同學。大小不共。文中凡列五種。一受持。二",
    "T40n1814_02b:0687b24": "讀。三誦。四書寫。五供養。第四中剝皮為紙等",
    "T40n1814_02b:0687b25": "者。若得堅心無動者則應行之。不爾未必須",
    "T40n1814_02b:0687b26": "行。但應作心願。為木皮角紙絹等。隨力必須",
    "T40n1814_02b:0687b27": "為之。菩薩地中於三通制。故彼文云。若諸菩",
    "T40n1814_02b:0687b28": "薩淨戒律儀於日日中。若於如來或為如來",
    "T40n1814_02b:0687b29": "造制多所。若於正法或為正法造經卷。所謂",
    "T40n1814_02b:0687c01": "諸菩薩索怛攬藏摩怛理迦。若於僧伽謂十",
    "T40n1814_02b:0687c02": "方界已入大地諸菩薩眾。若不以其或小或",
    "T40n1814_02b:0687c03": "多諸供養具而為供養。下至以身一拜禮敬。",
    "T40n1814_02b:0687c04": "下至以語一四句頌讚佛法僧真實功德。下",
    "T40n1814_02b:0687c05": "至以心一清淨心隨念三寶真實功德。空度",
    "T40n1814_02b:0687c06": "日夜。是名有犯。有所違越。若不恭敬嬾墮懈",
    "T40n1814_02b:0687c07": "怠而違犯者。是染違犯。若誤失念而違犯者。",
    "T40n1814_02b:0687c08": "非染違犯。無違犯者。謂心狂亂。若已證入",
    "T40n1814_02b:0687c09": "淨意樂地常無違犯。由得清淨意樂菩薩。譬",
    "T40n1814_02b:0687c10": "如已得證淨苾芻恒時法爾於佛法僧以勝供",
    "T40n1814_02b:0687c11": "具承事供養。善生經云。若作衣服鉢器。先奉",
    "T40n1814_02b:0687c12": "上佛。并令父母師長先一受用。然後自服。若",
    "T40n1814_02b:0687c13": "上佛者。當以香花贖之。",
    "T40n1814_02b:0687c14": "6 悲心唱導戒第六悲心唱導戒",
    "T40n1814_02b:0687c15": "若佛子常起大悲心若入一切城邑舍宅見一",
    "T40n1814_02b:0687c16": "切眾生應當唱言汝等眾生盡應受三歸十戒",
    "T40n1814_02b:0687c17": "若見牛馬猪羊一切畜生應心念口言汝是畜",
    "T40n1814_02b:0687c18": "生發菩提心而菩薩入一切處山川林野皆使",
    "T40n1814_02b:0687c19": "一切眾生發菩提心是菩薩若不發教化眾生",
    "T40n1814_02b:0687c20": "心者犯輕垢罪　此下四戒以悲教化。於中",
    "T40n1814_02b:0687c21": "初二明悲攝眾生。後二辨以敬護正法。法住",
    "T40n1814_02b:0687c22": "人益故。雖護法即是化人。初二中初戒明唱",
    "T40n1814_02b:0687c23": "導教化。次戒辨說法教化。見生不化乖普攝",
    "T40n1814_02b:0687c24": "行故制之。道俗同學。大小不失。以聲聞本不",
    "T40n1814_02b:0687c25": "兼濟故。文中常起大悲心者。愍彼長沒苦海。",
    "T40n1814_02b:0687c26": "常欲拔之令出。若入已下。內心起悲發言唱",
    "T40n1814_02b:0687c27": "導。十戒者。或是十善業道之戒。或是菩薩十",
    "T40n1814_02b:0687c28": "無盡戒。見畜令發菩薩心者。畜生之中或有",
    "T40n1814_02b:0687c29": "黠慧得領解者。或雖當時無能領解。法聲光",
    "T40n1814_02b:0688a01": "明入毛孔中。遠作菩提之因緣故。",
    "T40n1814_02b:0688a02": "7 敬心說法戒第七敬心說法戒",
    "T40n1814_02b:0688a03": "若佛子常行教化起大悲心若入檀越貴人家",
    "T40n1814_02b:0688a04": "一切眾中不得立為白衣說法應在白衣眾前",
    "T40n1814_02b:0688a05": "高座上坐法師比丘不得地立為四眾說法若",
    "T40n1814_02b:0688a06": "說法時法師高座香華供養四眾聽者下坐如",
    "T40n1814_02b:0688a07": "孝順父母敬順師教如事火婆羅門其說法者",
    "T40n1814_02b:0688a08": "若不如法說者犯輕垢罪　道聽途說。有慢",
    "T40n1814_02b:0688a09": "法之過。故制斷之七眾同學。文言比丘者。在",
    "T40n1814_02b:0688a10": "家為師範義小故。大小共制。文中常行教化",
    "T40n1814_02b:0688a11": "大悲心者。悲心教化事在益物。理宜嚴敬生",
    "T40n1814_02b:0688a12": "善。不應輕薄起非。一切眾中已下正明說法",
    "T40n1814_02b:0688a13": "儀式。於中有二。一明為白衣說法儀。二辨為",
    "T40n1814_02b:0688a14": "四眾說法儀。准律。人臥已坐。或為覆頭投杖",
    "T40n1814_02b:0688a15": "等。悉應同制。如孝順父母者。尊人也。如事火",
    "T40n1814_02b:0688a16": "婆羅門者。重法也。",
    "T40n1814_02b:0688a17": "8 不立惡制戒第八不立惡制戒",
    "T40n1814_02b:0688a18": "若佛子皆以信心受佛戒者。若國王太子百官",
    "T40n1814_02b:0688a19": "四部弟子。自恃高貴。破滅佛法戒律明作制法",
    "T40n1814_02b:0688a20": "以我四部弟子不聽出家行道。亦復不聽造立",
    "T40n1814_02b:0688a21": "形像佛塔經律立統官制眾使安籍記僧菩薩",
    "T40n1814_02b:0688a22": "比丘地立白衣高座。廣行非法如兵奴事主而",
    "T40n1814_02b:0688a23": "菩薩正應受一切人供養。而反為官走使。非法",
    "T40n1814_02b:0688a24": "非律。若國王百官好心受佛戒者。莫作是破三",
    "T40n1814_02b:0688a25": "寶之罪。若故作破法者。犯輕垢罪　此下兩戒",
    "T40n1814_02b:0688a26": "敬護正法。初戒遮其惡制。後戒護其正教。初",
    "T40n1814_02b:0688a27": "中違佛立制。是破法因緣。故制令斷。華嚴云。",
    "T40n1814_02b:0688a28": "不非先制不更造立。此之謂也。大小俱制。七",
    "T40n1814_02b:0688a29": "眾同防。文中皆以信心受戒者。謂本受戒時",
    "T40n1814_02b:0688b01": "皆用信心也。若國王下。謂變持邪慢滅破佛",
    "T40n1814_02b:0688b02": "法。由二因緣滅破佛法。一立非法制。二不聽",
    "T40n1814_02b:0688b03": "出家行道等事。破三寶之罪者。法癡人摧三",
    "T40n1814_02b:0688b04": "寶俱破也。故作破法者。由非制而制是制便",
    "T40n1814_02b:0688b05": "斷也。",
    "T40n1814_02b:0688b06": "9 愛護正法戒第九愛護正法戒",
    "T40n1814_02b:0688b07": "若佛子以好心出家。而為名聞利養於國王百",
    "T40n1814_02b:0688b08": "官前說佛戒者。橫與比丘比丘尼菩薩戒弟子",
    "T40n1814_02b:0688b09": "作繫縛事。如獄囚法如兵奴之法。如師子身中",
    "T40n1814_02b:0688b10": "蟲自食師子肉。非餘外蟲。如是佛子自破佛法。",
    "T40n1814_02b:0688b11": "非外道天魔能破。若受佛戒者。應護佛戒如念",
    "T40n1814_02b:0688b12": "一子。如事父母不可毀破。而菩薩聞外道惡人",
    "T40n1814_02b:0688b13": "以惡言謗破佛戒之聲。如三百鉾刺心。千刀萬",
    "T40n1814_02b:0688b14": "杖打拍其身。等無有異。寧自入地獄經於百劫。",
    "T40n1814_02b:0688b15": "而不一聞惡人以惡言謗破佛戒之聲。而況自",
    "T40n1814_02b:0688b16": "破佛戒教人破法因緣。亦無孝順之心。若故作",
    "T40n1814_02b:0688b17": "者。犯輕垢罪　戒法祕密非俗宜聞。理應愛",
    "T40n1814_02b:0688b18": "護。同自子親。而於未信俗前妄說佛戒祕要。",
    "T40n1814_02b:0688b19": "反為行人繫縛。更起正法蕀刺。法衰人墜。莫",
    "T40n1814_02b:0688b20": "不由此。故制令敬護。大小俱制。七眾同學。文",
    "T40n1814_02b:0688b21": "中以出家好心者。謂本出家時有愛法好心",
    "T40n1814_02b:0688b22": "也。而為名聞下。乖本好心反從名利。於國王",
    "T40n1814_02b:0688b23": "百官前說佛戒者。馳心臭餌。贈以聖言也。橫",
    "T40n1814_02b:0688b24": "與比丘等繫縛者。由俗聞佛戒。非理撿挍故",
    "T40n1814_02b:0688b25": "橫作繫縛也。如師子身中蟲下。引喻重嘖破",
    "T40n1814_02b:0688b26": "法由自佛子不由外道天魔也。若受佛戒者",
    "T40n1814_02b:0688b27": "下勸令敬護。而何況自破下違成犯也。",
    "T40n1814_02b:0688b28": "如是九戒應當學敬心奉持　如是八戒應當",
    "T40n1814_02b:0688b29": "下總結敬持。",
    "T40n1814_02b:0688b30": "諸佛子是四十八輕戒汝等受持過去諸菩薩",
    "T40n1814_02b:0688c01": "已誦未來諸菩薩當誦現在諸菩薩今誦　諸",
    "T40n1814_02b:0688c02": "佛子下大段第三總結輕垢勸令受持。",
    "T40n1814_02b:0688c03": "流通分諸佛子諦聽。此十重四十八輕戒。三世諸佛已",
    "T40n1814_02b:0688c04": "誦當誦今誦。我今亦如是誦。汝等一切大眾。若",
    "T40n1814_02b:0688c05": "國王王子百官比丘比丘尼信男信女。受持菩",
    "T40n1814_02b:0688c06": "薩戒者。應受持讀誦解說書寫。佛性常住戒卷",
    "T40n1814_02b:0688c07": "流通。三世一切眾生化化不絕。得見千佛。佛佛",
    "T40n1814_02b:0688c08": "授手。世世不墮惡道八難。常生人道天中。我今",
    "T40n1814_02b:0688c09": "在此樹下略開七佛法戒。汝等大眾當一心學",
    "T40n1814_02b:0688c10": "波羅提木叉。歡喜奉行如無相天王品勸學中",
    "T40n1814_02b:0688c11": "一一廣明。三千學士時坐聽者。聞佛自誦。心心",
    "T40n1814_02b:0688c12": "頂戴。歡喜受持　佛子諦聽下是流通分。於",
    "T40n1814_02b:0688c13": "中有二。一付法令持。二結通餘化。初中有三。",
    "T40n1814_02b:0688c14": "一命眾。即佛子諦聽也。二正以付囑。三三千",
    "T40n1814_02b:0688c15": "學下時眾頂戴。正付中有二。一戒經令受持。",
    "T40n1814_02b:0688c16": "二我在今樹下囑戒法令奉行。",
    "T40n1814_02b:0688c17": "爾時釋迦牟尼佛說上蓮華臺藏世界盧舍那",
    "T40n1814_02b:0688c18": "佛所說心地法門品中十無盡戒法品竟。千百",
    "T40n1814_02b:0688c19": "億釋迦亦如是說。從摩醘首羅天王宮至此道",
    "T40n1814_02b:0688c20": "樹下十住處說法品為一切菩薩不可說大眾",
    "T40n1814_02b:0688c21": "受持讀誦解說其義。亦如是千百億世界蓮華",
    "T40n1814_02b:0688c22": "藏世界微塵世界。一切佛心藏地藏戒藏無量",
    "T40n1814_02b:0688c23": "行願藏因果佛性常住藏如如一切佛說無量",
    "T40n1814_02b:0688c24": "一切法藏竟千百億世界中一切眾生受持歡",
    "T40n1814_02b:0688c25": "喜奉行。若廣開心地相相如佛華光王七行品",
    "T40n1814_02b:0688c26": "中說。",
    "T40n1814_02b:0688c27": "明人忍慧強　　能持如是法　　未成佛道間",
    "T40n1814_02b:0688c28": "安獲五種利　　一者十方佛　　愍念常守護",
    "T40n1814_02b:0688c29": "二者命終時　　正見心歡喜　　三者生生處",
    "T40n1814_02b:0689a01": "為淨菩薩友　　四者功德聚　　戒度悉成就",
    "T40n1814_02b:0689a02": "五者今後世　　性戒福慧滿　　此是佛行處",
    "T40n1814_02b:0689a03": "智者善思量　　計我著相者　　不能信是法",
    "T40n1814_02b:0689a04": "滅盡取證者　　亦非下種處　　欲長菩提苗",
    "T40n1814_02b:0689a05": "光明照世間　　應當靜觀察　　諸法真實相",
    "T40n1814_02b:0689a06": "不生亦不滅　　不常復不斷　　不一亦不異",
    "T40n1814_02b:0689a07": "不來亦不去　　如是一心中　　方便勤莊嚴",
    "T40n1814_02b:0689a08": "菩薩所應作　　應當次第學　　於學於無學",
    "T40n1814_02b:0689a09": "勿生分別想　　是名第一道　　亦名摩訶衍",
    "T40n1814_02b:0689a10": "一切戲論惡　　悉由是處滅　　諸佛薩婆若",
    "T40n1814_02b:0689a11": "悉由是處出　　是故諸佛子　　宜發大勇猛",
    "T40n1814_02b:0689a12": "於諸佛淨戒　　護持如明珠　　過去諸菩薩",
    "T40n1814_02b:0689a13": "已於是中學　　未來者當學　　現在者今學",
    "T40n1814_02b:0689a14": "此是佛行處　　聖主所稱歎　　我已隨順說",
    "T40n1814_02b:0689a15": "福德無量聚　　迴以施眾生　　共向一切智",
    "T40n1814_02b:0689a16": "願聞是法者　　疾得成佛道",
    "T40n1814_02b:0689a17": "菩薩戒經終",
    "T40n1814_02b:0689a18": "菩薩戒本疏卷下之末終",
    "T40n1814_02b:0689a19": "跋跋",
    "T40n1814_02b:0689a20": "余曾聞之師。世多梵網疏鈔。而義寂師所述",
    "T40n1814_02b:0689a21": "最為妙詮也。爾來求之髣髴乎寶覺尊者之",
    "T40n1814_02b:0689a22": "於首楞嚴者。有稔于期矣。頃寓城北密嚴菴。",
    "T40n1814_02b:0689a23": "偶書林某氏携來一古書曰。此是寂法師之",
    "T40n1814_02b:0689a24": "梵網疏也。余驚歎頂受而燒薌拜閱。傳寫展",
    "T40n1814_02b:0689a25": "轉誤魯魚者不為不多。管識之所及謹校隨",
    "T40n1814_02b:0689a26": "正。遂諭某氏繡梓行世。庶幾自利延及他焉。",
    "T40n1814_02b:0689a27": "然此疏所牃與流布經往往有異。東掖註疏",
    "T40n1814_02b:0689a28": "言藏中有闕本。蓋指之乎。是故且執天台經",
    "T40n1814_02b:0689a29": "本。駁入疏中以便合稽。又旁添和字者。欲令",
    "T40n1814_02b:0689b01": "嬰學易解也。其猶未正者。更俟後賢之參訂",
    "T40n1814_02b:0689b02": "而已。",
    "T40n1814_02b:0689b03": "　旹",
    "T40n1814_02b:0689b04": "貞亨元年龍集甲子僧自恣之日晚學比丘",
    "T40n1814_02b:0689b05": "妙辨謹書焉"
}