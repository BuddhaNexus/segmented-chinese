{
    "X29n0599_003:0673c17": "玅法蓮華經文句纂要卷第三",
    "X29n0599_003:0673c19": "隋章安尊者　灌頂　結集",
    "X29n0599_003:0673c20": "陳隋天台　智者大師　說",
    "X29n0599_003:0673c21": "唐荊溪尊者　湛然　述記",
    "X29n0599_003:0673c22": "閩鼓山私淑比丘道霈纂要",
    "X29n0599_003:0673c23": "△先申品目。次釋經文。今初。",
    "X29n0599_003:0673c24": "妙法蓮華經譬喻品第三",
    "X29n0599_003:0674a01": "釋譬喻品。先總釋。譬者。比況也。喻者。曉訓也。託此",
    "X29n0599_003:0674a02": "譬彼。寄淺訓深。前品廣明五佛長行偈頌。上根利",
    "X29n0599_003:0674a03": "智。圓聞獲悟。中下之流。抱迷未遣。大悲不已。巧智",
    "X29n0599_003:0674a04": "無邊。動樹訓風。舉扇類月。使其悟解。故言譬喻。",
    "X29n0599_003:0674a05": "別釋者。以世法。比出世法。因於曾有。聞未會有。踊",
    "X29n0599_003:0674a06": "躍歡喜。如經。世間父子。譬出世師弟(世界悉)。又以世",
    "X29n0599_003:0674a07": "生法。比出世生法。使蒙佛音教。不失大乘。如經。父",
    "X29n0599_003:0674a08": "知諸子先心。各有所好珍元之具(為人悉。世生法者。即三車也。故",
    "X29n0599_003:0674a09": "云珍玩。出世生法。三乘法。引歸一乘。故云不失)。又以世滅。比出世滅。我已",
    "X29n0599_003:0674a10": "得漏盡。聞亦除憂惱。如經。我為其父。應拔其苦難。",
    "X29n0599_003:0674a11": "令免燒煑(對治悉。世滅法者。三界業火。滅報身。喻引實相火。滅無明也)。又以世",
    "X29n0599_003:0674a12": "不生不滅。比出世不生不滅。令其安住實智中。我",
    "X29n0599_003:0674a13": "定當作佛。如經。乘是寶乘。直至道場。當知佛以一",
    "X29n0599_003:0674a14": "音。說於譬喻。巧令中下。得四悉檀益。故言譬喻品",
    "X29n0599_003:0674a15": "也(第一義悉。世不生滅者。即大車也。父之本有故不生。至處不壞。故不滅。出世不生不滅者。性德本有",
    "X29n0599_003:0674a16": "故不生。修德果常。故不滅。以信解中。聞譬歡喜等。是故四悉。俱譬父子。然前之三悉。寄以施權。第一義悉。",
    "X29n0599_003:0674a17": "方約顯實。當知三悉。即第一義之弄引也)。",
    "X29n0599_003:0674a18": "約教解者。佛意本讚佛乘。為物不堪。尋念先佛。大",
    "X29n0599_003:0674a19": "悲方便。趣於鹿苑。稱讚三車。二乘以中下自濟。恩",
    "X29n0599_003:0674a20": "不及人。菩薩駕牛。運他出火。故名摩訶薩。此三藏",
    "X29n0599_003:0674a21": "教中譬喻也。○又三人同畏燒煑。聲聞如麞。直去",
    "X29n0599_003:0674a22": "不迴。緣覺如鹿母。竝馳立顧。菩薩如大象。身扞刀",
    "X29n0599_003:0674a23": "箭。全群而出。涅槃云。兔。馬。象。此通教中譬喻也。○",
    "X29n0599_003:0674a24": "又三乘發心近。緣理淺。智慧弱。斷通惑。不能盡邊",
    "X29n0599_003:0674b01": "到底。非波羅蜜。菩薩發心久達。理深智強。斷別惑。",
    "X29n0599_003:0674b02": "窮源盡性。大品云。二乘如螢火。菩薩如日光。此別",
    "X29n0599_003:0674b03": "教中譬喻也。○又始見我身。聞我所說。即皆信受。",
    "X29n0599_003:0674b04": "入如來慧。如斯之人。易可化度。不令如來。生於疲",
    "X29n0599_003:0674b05": "苦。如華嚴中即事而真。不須譬喻。為未入者。四十",
    "X29n0599_003:0674b06": "餘年。更以異方便。助顯第一義。今日王城。決定說",
    "X29n0599_003:0674b07": "大乘。普令一切。開示悟入佛之智慧。不令一人。獨",
    "X29n0599_003:0674b08": "得滅度。如今如始(法華即華嚴)。如始如今(華嚴即法華)。無二",
    "X29n0599_003:0674b09": "無別。上根利智。聞即能解。不令如來。生於疲苦。亦",
    "X29n0599_003:0674b10": "不須譬喻。秪為中下。動執生疑。躊躇岐道。故須今",
    "X29n0599_003:0674b11": "日大車譬喻而得利益。是名圓教中譬喻也。(僭補曰。華",
    "X29n0599_003:0674b12": "嚴即事而真。法華世相常住。同明佛慧。但化儀有始終之異。恐惑者不了。故大師自會云。如今如始。如始",
    "X29n0599_003:0674b13": "如今。無二無別。如是。則華嚴法華。為如來一朝大化之始終關鍵。究竟平等。故後文云。若華嚴中能受。不",
    "X29n0599_003:0674b14": "俟鹿苑。開一為三。後代有於二經分優劣者。不唯不明佛心。抑亦不明智者之心也)。",
    "X29n0599_003:0674b15": "本迹觀心例可解。不復記(本迹譬。具釋名中本迹蓮華三喻。觀心譬者。空",
    "X29n0599_003:0674b16": "如白牛。假如具度。中如車體。及至三一圓融。是圓觀心也先申品目竟)。",
    "X29n0599_003:0674b17": "△次釋經文。前品法說有五段。一法說。二領解。三",
    "X29n0599_003:0674b18": "述成。四授記。五四眾歡喜。法說一段始竟四猶未",
    "X29n0599_003:0674b19": "了以前品文多。寄於譬喻品題之後耳。○今初第",
    "X29n0599_003:0674b20": "二身子領解段。領其所聞。述其所解。長行隨與解",
    "X29n0599_003:0674b21": "合說。偈中領與解各陳。故言領解段。文有二。初經",
    "X29n0599_003:0674b22": "家敘。二身子自陳。初為二。初內解。",
    "X29n0599_003:0674b23": "爾時舍利弗。踊躍歡喜。",
    "X29n0599_003:0674b24": "內解在心名喜。喜動於形名踊躍。從玅佛。聞玅法。",
    "X29n0599_003:0674c01": "得玅解。若值一喜。尚復欣忭。況三喜具足。寧不踊",
    "X29n0599_003:0674c02": "躍。文云。今從世尊。聞此法音。心懷踊躍。內外和合。",
    "X29n0599_003:0674c03": "致此歡喜。即世界釋也。又改小學大。棄貧事草菴。",
    "X29n0599_003:0674c04": "受富豪家業。文云。今日乃知真是佛子。是故歡喜。",
    "X29n0599_003:0674c05": "此為人釋也。又憂悔雙遣。疑難竝除。內外妨障。廓",
    "X29n0599_003:0674c06": "然大朗。文云。我已得漏盡。聞亦除憂惱。是故歡喜。",
    "X29n0599_003:0674c07": "此對治釋也。又佛子所應得者。皆已得之。文云。安",
    "X29n0599_003:0674c08": "住實智中。我定當作佛。此第一義釋也。本迹釋者。",
    "X29n0599_003:0674c09": "身子久成佛。號金龍陀。迹助釋迦。為右面智慧弟",
    "X29n0599_003:0674c10": "子。始從外道。拔邪歸正。示乳味歡喜。利益凡夫。次",
    "X29n0599_003:0674c11": "示酪味歡喜。利益賢聖。次示生酥熟酥歡喜。利益",
    "X29n0599_003:0674c12": "菩薩。今作醍醐。入佛知見歡喜。利益學佛道者。如",
    "X29n0599_003:0674c13": "此等歡喜。皆迹所為也。△二外儀。",
    "X29n0599_003:0674c14": "即起合掌。瞻仰尊顏。",
    "X29n0599_003:0674c15": "敘外儀者。即起合掌。名身領解。昔權實為二。如掌",
    "X29n0599_003:0674c16": "不合。今解權即實。如二掌合。向佛者。昔權非佛因。",
    "X29n0599_003:0674c17": "實非佛果。今解權即實。成大圓因。因必趣果。故言",
    "X29n0599_003:0674c18": "合掌向佛。瞻仰尊顏者。表其解實。實即佛境。非方",
    "X29n0599_003:0674c19": "便法。瞻仰尊顏。無餘思念。表開佛知見。意解於實。",
    "X29n0599_003:0674c20": "亦即解權。身領於權。亦解於實。互舉一邊。△二身",
    "X29n0599_003:0674c21": "子自陳。文為二。初長行。二偈頌。初文為三。一標三",
    "X29n0599_003:0674c22": "喜章。二釋。三結成。今初。",
    "X29n0599_003:0674c23": "而白佛言。今從世尊聞此法音。心懷踊躍。得未曾有。",
    "X29n0599_003:0674c24": "今從世尊。標我身見佛身。故名身喜。聞此法音。依。",
    "X29n0599_003:0675a01": "於佛口。聞而歡喜。故言口喜。得未曾有。是我意解",
    "X29n0599_003:0675a02": "佛意。故名意喜。是標三喜也。△第二釋者。提昔之",
    "X29n0599_003:0675a03": "失。顯今之得。有三。初明昔不見佛失。",
    "X29n0599_003:0675a04": "所以者何(至)失於如來無量知見。",
    "X29n0599_003:0675a05": "昔佛為菩薩授記。我不預斯事。見佛義遠。既不見",
    "X29n0599_003:0675a06": "佛。故無身喜。聞如是法者。若日照高山時。密有聞",
    "X29n0599_003:0675a07": "義。顯如聾啞。不得道聞如是法也。秖是方等教中。",
    "X29n0599_003:0675a08": "聞大乘實慧。與今不殊。故言聞如是法也。受記者。",
    "X29n0599_003:0675a09": "亦是方等中。與菩薩記。二乘不預斯事。甚自感傷。",
    "X29n0599_003:0675a10": "思益淨名中。聞褒大折小。內疑而外鄙。名為感傷。",
    "X29n0599_003:0675a11": "失一切知見者。失佛眼之見。失佛智之知也。△二",
    "X29n0599_003:0675a12": "明昔不聞法失。",
    "X29n0599_003:0675a13": "世尊。我常獨處山林樹下(至)是我等咎非世尊也。",
    "X29n0599_003:0675a14": "良以身處山林。心執小道。則不聞法。故無口喜。我",
    "X29n0599_003:0675a15": "常獨處者。思過之所也。同入法性者。正出其過。執",
    "X29n0599_003:0675a16": "所入之一理。疑於三教之能門。一理既同。而我失",
    "X29n0599_003:0675a17": "知見。三教既異。而菩薩受莂。受莂則如來有偏。所",
    "X29n0599_003:0675a18": "以成過。今述此失。故言悔過。是我等咎者。由我迷",
    "X29n0599_003:0675a19": "權。何關理教。由我惑實。何關佛偏。追述昔非。仰謝",
    "X29n0599_003:0675a20": "如來。是為引過自歸也(僭補曰。同入法性者。華嚴經云。法性真常離心念。二",
    "X29n0599_003:0675a21": "乘於此亦能得。不以此故為世尊。但以甚深無礙智此偈前二句。明二乘同入法性。後二句。明二乘保證",
    "X29n0599_003:0675a22": "偏真。不得無礙智。從空出假。淨佛國土。教化眾生。圓滿菩提也。身子至此。始知自悔引咎耳)。△",
    "X29n0599_003:0675a23": "三明意無解之失。",
    "X29n0599_003:0675a24": "所以者何(至)終日竟夜每自尅責。",
    "X29n0599_003:0675b01": "良以不待說所因。則無實解。又不識方便。故無權",
    "X29n0599_003:0675b02": "解。解無故。故無意喜。昔失既彰。今得自顯。不待說",
    "X29n0599_003:0675b03": "所因者。自責不解實也。不解方便者。自責不解權",
    "X29n0599_003:0675b04": "也。所因二義。一不受待對於前(華嚴)。二不停待於後",
    "X29n0599_003:0675b05": "(法華)。初照高山。明三諦之慧。是得佛因。以此待對於",
    "X29n0599_003:0675b06": "我。而我不受。失之於前(釋不受華嚴)。世尊法久後。要當",
    "X29n0599_003:0675b07": "說真實。我不停待於此(釋不待法華)。兩楹問。怱怱取小",
    "X29n0599_003:0675b08": "不解實權(僭補曰。初聞佛法。遇便信受。思惟取證者。是身子自述其過。謂中途取證。猶如",
    "X29n0599_003:0675b09": "豌豆。收之太早也。維摩詰經云。若見無為入正位者。不能復發菩提心。譬如高原陸地。不生蓮華。[(白日+田)/廾]溼淤",
    "X29n0599_003:0675b10": "泥。乃生此華。如是。見無為法入正位者。終不能生於佛法。煩惱泥中。乃有眾生。起佛法耳。何者。以此是學",
    "X29n0599_003:0675b11": "位。非證位也。華嚴第八不動地菩薩證無生忍。以此菩薩。本願力故。諸佛世尊。親現其前。三加七勸。與無",
    "X29n0599_003:0675b12": "量起智門。若諸佛不與此菩薩起智門者。彼時即入究竟涅槃。棄捨一切利眾生業。以諸佛與。如是等無",
    "X29n0599_003:0675b13": "量無邊。起智門故。於一念頃。所生智業。從初發心。乃至第七地所修諸行。百分不及一。乃至百千億那由",
    "X29n0599_003:0675b14": "他分不及一等。政與此同。但華嚴圓頓。鹿苑三藏異耳)。△第三結成三喜二。",
    "X29n0599_003:0675b15": "先結。",
    "X29n0599_003:0675b16": "而今從佛聞所未聞未曾有法(至)快得安隱。",
    "X29n0599_003:0675b17": "從佛。結身喜。聞法。結口喜。斷諸疑悔。結意喜也。△",
    "X29n0599_003:0675b18": "二成。",
    "X29n0599_003:0675b19": "今日乃知真是佛子。從佛口生。從法化生。得佛法分。",
    "X29n0599_003:0675b20": "乃知真是佛子。是近佛。結身成也。從佛口生。結口",
    "X29n0599_003:0675b21": "成也。從法化生。是結意成。如此消文。文盡理彰也。",
    "X29n0599_003:0675b22": "(初長行竟)。△二偈頌。有二十五行半。為三。一標三",
    "X29n0599_003:0675b23": "喜。二釋三喜。三結成。今初一行。頌標三喜。",
    "X29n0599_003:0675b24": "爾時舍利弗。欲重宣此義而說偈言。",
    "X29n0599_003:0675c01": "我聞是法音。得所未曾有。心懷大歡喜。疑網皆已除。",
    "X29n0599_003:0675c02": "舉我聞。兼得佛。謂親從佛聞也。△第二二十二行。",
    "X29n0599_003:0675c03": "頌釋三喜。又為三。今初一行半。頌見佛喜。",
    "X29n0599_003:0675c04": "昔來蒙佛教(至)聞亦除憂惱。",
    "X29n0599_003:0675c05": "長行明失知見。頌中明不失大乘。上論失論遠頌",
    "X29n0599_003:0675c06": "論近論得。互現耳。△第二有十一行。頌上不聞法。",
    "X29n0599_003:0675c07": "又為二。初九行。頌上身遠故不聞。",
    "X29n0599_003:0675c08": "我處於山谷(至)令眾至道場。",
    "X29n0599_003:0675c09": "我常於日夜者。生死為夜。涅槃為日。為生死中有",
    "X29n0599_003:0675c10": "涅槃。為生死外有耶。若得悟時。二疑雙遣。又生死",
    "X29n0599_003:0675c11": "涅槃俱為夜。此疑得除名為日。日出時。二疑雙遣。",
    "X29n0599_003:0675c12": "又世人二種。一草創學大。二習小入大。捔其事相。",
    "X29n0599_003:0675c13": "直入者劣。例如從阿毗曇中入者勝。菩薩亦應爾。",
    "X29n0599_003:0675c14": "於華嚴中入者。化道應弱。五味洮汰入者勝。△第",
    "X29n0599_003:0675c15": "二兩行。頌著邪保證。故不聞法。邪見是凡人著。保",
    "X29n0599_003:0675c16": "證是二乘著。俱不聞法。",
    "X29n0599_003:0675c17": "我本著邪見(至)得至於滅度。",
    "X29n0599_003:0675c18": "△第三九行半。頌上心得玅解喜。",
    "X29n0599_003:0675c19": "而今乃自覺(至)謂是魔所為。",
    "X29n0599_003:0675c20": "上明不待所因。不解方便。頌中明得所因。又解方",
    "X29n0599_003:0675c21": "便。聞當作佛。是所因。聞五佛道同。是解方便。互顯",
    "X29n0599_003:0675c22": "一邊。五佛章。即是領文也(二釋三喜竟)。△第三二",
    "X29n0599_003:0675c23": "行半。頌上結成。",
    "X29n0599_003:0675c24": "聞佛柔輭音(至)教化諸菩薩。",
    "X29n0599_003:0676a01": "(第二領解段竟)。△第三述成段。上身子自陳得悟。",
    "X29n0599_003:0676a02": "今如來述解非虗。文有三。一昔曾教大。二中忘取",
    "X29n0599_003:0676a03": "小。三還為說大。所以引昔曾教。述其見佛之緣。若",
    "X29n0599_003:0676a04": "中忘取小。述其憂悔聞法之緣。還為說大。述其悟",
    "X29n0599_003:0676a05": "解不虗。成上三意也。今初。",
    "X29n0599_003:0676a06": "爾時佛告舍利弗(至)我以方便引導汝故生我法中。",
    "X29n0599_003:0676a07": "無上道者。十住毗婆沙論。有七無上。兩重釋之。初",
    "X29n0599_003:0676a08": "釋者。一身無上。謂相好。二受持無上。謂自利利他。",
    "X29n0599_003:0676a09": "三具足無上。謂命見戒。四智慧無上。謂四無礙。五",
    "X29n0599_003:0676a10": "不思議無上。謂六波羅蜜。六解脫無上。能壞二障。",
    "X29n0599_003:0676a11": "七行無上。謂聖行梵行。次釋者。謂身無上。名大丈",
    "X29n0599_003:0676a12": "夫。受持無上。名大慈悲。具足無上。名到彼岸。智無",
    "X29n0599_003:0676a13": "上。名一切智。不思議無上。名阿羅訶。解脫無上。名",
    "X29n0599_003:0676a14": "大涅槃。行無上。名三藐三佛陀。菩薩瓔珞十三云。",
    "X29n0599_003:0676a15": "道當清淨。穢濁非道。道當一心。多想非道。道當知",
    "X29n0599_003:0676a16": "足。多欲非道。道當恭敬。憍慢非道。道當檢意。放逸",
    "X29n0599_003:0676a17": "非道。道當顯曜。自隱非道。道當連屬。無行非道。道",
    "X29n0599_003:0676a18": "當覺悟。愚惑非道。道當教化。矜悋非道。道近善友。",
    "X29n0599_003:0676a19": "習惡非道。如是等種種明無上道。今經以圓通為",
    "X29n0599_003:0676a20": "無上道。若偏若次。皆他經所論(今經以圓通為無上道者。即是圓無",
    "X29n0599_003:0676a21": "上家之道。名無上道。一一無上。皆具諸道之無上也。若偏若次者。偏是藏通。次是別教也)。長夜",
    "X29n0599_003:0676a22": "隨我受學者。昔雖大化。未破無明。惑闇心中。隨佛",
    "X29n0599_003:0676a23": "受學。了因雖遠。猶尚不滅。況今真悟寧虗。故舉曾",
    "X29n0599_003:0676a24": "教。述見佛不謬也(昔雖大化等者。界內無明。亦未曾破。故云惑暗。若初心圓修。縱",
    "X29n0599_003:0676b01": "未破見思。所聞一句。納種在識。永劫不失。以暗望明。暗尚非謬。真悟寧慮。惑暗者。指六根已前。六根雖即",
    "X29n0599_003:0676b02": "未破無明。似位不退。且名不暗)。我以方便。生我法中者。此義有兩",
    "X29n0599_003:0676b03": "牽。若昔以大化。今生大解。此屬初意。若令免惡道。",
    "X29n0599_003:0676b04": "權以小引。此是第二意。△二中忘取小。",
    "X29n0599_003:0676b05": "舍利弗。我昔教汝志願佛道(至)而便自謂已得滅度。",
    "X29n0599_003:0676b06": "從我昔教汝志願佛道。汝今悉忘者。自有中途廢",
    "X29n0599_003:0676b07": "大習小。名中途悉忘。而便自謂已得滅度。亦是而",
    "X29n0599_003:0676b08": "今悉忘。由汝忘大願。即習小。致有憂悔。而得聞法",
    "X29n0599_003:0676b09": "不虗也。△三還為說大。",
    "X29n0599_003:0676b10": "我今還欲令汝憶念(至)教菩薩法佛所護念。",
    "X29n0599_003:0676b11": "我今還欲令汝憶念本願。即是述其得解不虗。先",
    "X29n0599_003:0676b12": "施權教。成其中途小善。後顯真實。遂其本願大心",
    "X29n0599_003:0676b13": "也(第三述成段竟)。△第四授記段。前自陳佛印竟。",
    "X29n0599_003:0676b14": "是故與記。若得大解。自知得佛。何俟須記。記有四",
    "X29n0599_003:0676b15": "意。一昔未記二乘。而今須記。二中下未悟。以記勉",
    "X29n0599_003:0676b16": "勵之。三令聞者結緣。四滿其本願。是故記也。有長",
    "X29n0599_003:0676b17": "行偈頌。長行為十。一時節。",
    "X29n0599_003:0676b18": "舍利弗。汝於未來世。過無量無邊不可思議劫。",
    "X29n0599_003:0676b19": "△二行因。",
    "X29n0599_003:0676b20": "供養若干千萬億佛。奉持正法。具足菩薩所行之道。",
    "X29n0599_003:0676b21": "△三得果。",
    "X29n0599_003:0676b22": "當得作佛號曰華光如來(至)天人師佛世尊。",
    "X29n0599_003:0676b23": "釋十號甚多。且記一種。無虗妄。名如來。良福田。名",
    "X29n0599_003:0676b24": "應供。知法界。名正徧知。具三明。名明行足。不還來。",
    "X29n0599_003:0676c01": "名善逝。知眾生國土。名世間解。無與等。名無上士。",
    "X29n0599_003:0676c02": "調他心。名丈夫。為眾生眼。名天人師。知三聚。名為",
    "X29n0599_003:0676c03": "佛(一正定聚。二邪定聚。三不定聚)具十號。名婆伽婆(此云世尊)。△四國土。",
    "X29n0599_003:0676c04": "國名離垢(至)其傍各有七寶行樹常有華果。",
    "X29n0599_003:0676c05": "△五說法。",
    "X29n0599_003:0676c06": "華光如來(至)以本願故說三乘法。",
    "X29n0599_003:0676c07": "會義云。準同釋迦。故云亦以。舍利弗下。釋疑也。疑",
    "X29n0599_003:0676c08": "曰。如上所明。佛出五濁。事不獲已。方便說三。今華",
    "X29n0599_003:0676c09": "光佛土。清淨若此。胡亦以三乘化耶。釋曰。以本願",
    "X29n0599_003:0676c10": "故。本願者。據大悲空藏經云。舍利弗曾於六十劫",
    "X29n0599_003:0676c11": "行菩薩道。因婆羅門乞眼退時。願成佛日。開三乘",
    "X29n0599_003:0676c12": "法也。又極樂國土彌陀。亦以三乘施化。良由悲願",
    "X29n0599_003:0676c13": "深重。攝取帶業往生之人。非藉三乘。不能漸入。大",
    "X29n0599_003:0676c14": "約凡聖同居土中。不論是淨是穢。施三者多。純一",
    "X29n0599_003:0676c15": "者少也。△六劫名。",
    "X29n0599_003:0676c16": "其劫名大寶莊嚴(至)其國中以菩薩為大寶故。",
    "X29n0599_003:0676c17": "△七眾數。",
    "X29n0599_003:0676c18": "彼諸菩薩無量無邊不可思議(至)充滿其國。",
    "X29n0599_003:0676c19": "△八壽量。",
    "X29n0599_003:0676c20": "舍利弗華光佛壽(至)其國人民壽八小劫。",
    "X29n0599_003:0676c21": "△九補處。",
    "X29n0599_003:0676c22": "華光如來(至)其佛國土亦復如是。",
    "X29n0599_003:0676c23": "△十法住久近。",
    "X29n0599_003:0676c24": "舍利弗是華光佛滅度之後(至)亦三十二小劫。",
    "X29n0599_003:0677a01": "大論四十八云。舍利弗正法三十二小劫者。三灾",
    "X29n0599_003:0677a02": "饑病刀滅眾生者。名小劫。又直是時節名小劫。如",
    "X29n0599_003:0677a03": "說法華經六十小劫。亦是時節數耳。非三灾滅外",
    "X29n0599_003:0677a04": "物為小劫也(初長行竟)。△二偈頌。有十一行半。為",
    "X29n0599_003:0677a05": "二。初十行。頌上九意。略不頌補處。長有供養舍利。",
    "X29n0599_003:0677a06": "後一行半結歎。初一行超頌得果。",
    "X29n0599_003:0677a07": "爾時世尊欲重宣此義而說偈言。",
    "X29n0599_003:0677a08": "舍利弗來世。成佛普智尊。號名曰華光。當度無量眾。",
    "X29n0599_003:0677a09": "△第二一行追頌行因。",
    "X29n0599_003:0677a10": "供養無數佛。具足菩薩行。十力等功德。證於無上道。",
    "X29n0599_003:0677a11": "十力等者。即指佛果。方名為力。初住分得。名為功",
    "X29n0599_003:0677a12": "德。所言等者。非唯供佛。兼淨土行。或可由得十力",
    "X29n0599_003:0677a13": "功德分故。成初住記。若引大論菩薩有十種力分",
    "X29n0599_003:0677a14": "者。此明入住菩薩。具足十力因耳。△第三半行。超",
    "X29n0599_003:0677a15": "頌劫名。",
    "X29n0599_003:0677a16": "過無量劫已。劫名大寶嚴。",
    "X29n0599_003:0677a17": "△第四一行半。頌國淨。",
    "X29n0599_003:0677a18": "世界名離垢(至)常有華果實。",
    "X29n0599_003:0677a19": "△第五一行半。頌菩薩眾數。",
    "X29n0599_003:0677a20": "彼國諸菩薩(至)善學菩薩道。",
    "X29n0599_003:0677a21": "△第六半行。頌說法。",
    "X29n0599_003:0677a22": "如是等大士。華光佛所化。",
    "X29n0599_003:0677a23": "△第七二行。頌壽量。",
    "X29n0599_003:0677a24": "佛為王子時(至)壽命八小劫。",
    "X29n0599_003:0677b01": "△第八一行半。頌法住久近。",
    "X29n0599_003:0677b02": "佛滅度之後(至)像法三十二。",
    "X29n0599_003:0677b03": "△第九半行供養舍利。",
    "X29n0599_003:0677b04": "舍利廣流布。天人普供養。",
    "X29n0599_003:0677b05": "△第二一行半結歎。",
    "X29n0599_003:0677b06": "華光佛所為(至)宜應自欣慶。",
    "X29n0599_003:0677b07": "宜應自欣慶者。成初入歡喜位之解也。初住能百",
    "X29n0599_003:0677b08": "佛世界作佛。行地倍是(第四授記段竟)。△第五四",
    "X29n0599_003:0677b09": "眾領解段。有長行偈頌。長行三。初經家敘眾喜。",
    "X29n0599_003:0677b10": "爾時四部眾(至)心大歡喜踊躍無量。",
    "X29n0599_003:0677b11": "△次陳供養。",
    "X29n0599_003:0677b12": "各各脫身所著上衣(至)雨眾天華。",
    "X29n0599_003:0677b13": "云各各脫衣等者。通語四眾八部。言上衣者。即出",
    "X29n0599_003:0677b14": "家二眾大衣也。若論三衣。俱不可捨。以西方法。多",
    "X29n0599_003:0677b15": "但三衣。如大品中。三百比丘。聞般若已。皆以僧伽",
    "X29n0599_003:0677b16": "黎而用供養。論中或云。亡相為法。或云當日更得。",
    "X29n0599_003:0677b17": "經云而自迴轉者。表聞身子得記。法性自然而轉。",
    "X29n0599_003:0677b18": "因果依正。自他悉轉。△三正領解二。初領開權。",
    "X29n0599_003:0677b19": "而作是言。佛昔於波羅奈。初轉法輪。",
    "X29n0599_003:0677b20": "△次領顯實。",
    "X29n0599_003:0677b21": "今乃復轉無上最大法輪。",
    "X29n0599_003:0677b22": "經言最大法輪者。最。是今經圓中開也。大。是人等",
    "X29n0599_003:0677b23": "四種玅也(四一)。或境等十(十玅)。或佛等三(二軌)。玅法之輪。",
    "X29n0599_003:0677b24": "名玅法輪。此略對初後。不述中間方等般若。具如",
    "X29n0599_003:0677c01": "玄文(初長行竟)。△二偈頌。有六行半。為二。初二行。",
    "X29n0599_003:0677c02": "頌上開權顯實。",
    "X29n0599_003:0677c03": "爾時諸天子。欲重宣此義而說偈言。",
    "X29n0599_003:0677c04": "昔於波羅奈(至)少有能信者。",
    "X29n0599_003:0677c05": "△後四行半。自述得解。隨喜迴向。",
    "X29n0599_003:0677c06": "我等從昔來(至)盡迴向佛道。",
    "X29n0599_003:0677c07": "我等亦如是者。如身子之領解。如身子被述成。如",
    "X29n0599_003:0677c08": "身子得記也。問。迦葉善吉。諸大聲聞尚未得解。四",
    "X29n0599_003:0677c09": "眾何人。而先獲悟。答。四眾天人。亦具三品。上根同",
    "X29n0599_003:0677c10": "身子。中下可知。又解。身子迦葉。竝是權行。中下未",
    "X29n0599_003:0677c11": "開。故迦葉滿願。示同不解。淨名云。眾生未愈。菩薩",
    "X29n0599_003:0677c12": "亦未愈也(法說周竟僭補曰。譬喻品題。應立在此。譯師立前者。所謂調卷是也)。",
    "X29n0599_003:0677c13": "△第二大段。為中根譬說周。文有四品。此一品正",
    "X29n0599_003:0677c14": "是譬喻開三顯一。信解。明四大弟子等中根得解。",
    "X29n0599_003:0677c15": "藥草。如來述成。授記與決。此四番皆約譬說。下三",
    "X29n0599_003:0677c16": "品皆約因緣。陳如明繫珠緣而領解。阿難引空王",
    "X29n0599_003:0677c17": "緣而獲記。又例法說。應有中根四眾歡喜。而今無",
    "X29n0599_003:0677c18": "者。一謂經家存略。二例前後可知。後文在法師品",
    "X29n0599_003:0677c19": "中(云云)。譬說文為二。一請。二答。請為三。一自述",
    "X29n0599_003:0677c20": "無疑。二述同輩有惑。三普為四眾。自述如文。同輩",
    "X29n0599_003:0677c21": "是同行。四眾是化境。今新運大悲。則普為請。今",
    "X29n0599_003:0677c22": "初自述。",
    "X29n0599_003:0677c23": "爾時舍利弗(至)得受阿耨多羅三藐三菩提記。",
    "X29n0599_003:0677c24": "△二述同輩。",
    "X29n0599_003:0678a01": "是諸千二百心自在者(至)皆墮疑惑。",
    "X29n0599_003:0678a02": "佛常教化下。執昔三教(三乘)也。而今於世尊前下。執",
    "X29n0599_003:0678a03": "昔一理也。昔說三是究竟。今又說一是真實。矛盾",
    "X29n0599_003:0678a04": "致迷。故言皆墮疑惑。△三為四眾普請。",
    "X29n0599_003:0678a05": "善哉世尊。願為四眾。說其因緣。令離疑悔。",
    "X29n0599_003:0678a06": "因緣者。前三後一之因緣也(第一請竟)。△第二佛",
    "X29n0599_003:0678a07": "答。文為二。一發起。二譬喻。發起為二。一抑。二引(抑令",
    "X29n0599_003:0678a08": "憤勇。引令速進)。今初抑。",
    "X29n0599_003:0678a09": "爾時佛告舍利弗(至)是諸所說皆為化菩薩故。",
    "X29n0599_003:0678a10": "我先不言下。指上明權。皆為菩提。指上顯實。皆為",
    "X29n0599_003:0678a11": "化菩薩。無有二乘。若權若實。皆入佛道。無住涅槃。",
    "X29n0599_003:0678a12": "上已明言。云何執教。迷闇不解。如此責是抑也。△",
    "X29n0599_003:0678a13": "二引。復立譬喻。發明前義以引接之。",
    "X29n0599_003:0678a14": "然舍利弗(至)諸有智者以譬喻得解。",
    "X29n0599_003:0678a15": "然舍利弗今當下。是引接安慰。前斥既切。恐鄙懟",
    "X29n0599_003:0678a16": "自沉。今許其譬喻。更明此義。若能解者。猶稱智也。",
    "X29n0599_003:0678a17": "(第一發起竟)。△二正譬說。有長行偈頌。長行有開",
    "X29n0599_003:0678a18": "譬。合譬。開譬為二。一總。二別。總譬。譬釋迦章中今",
    "X29n0599_003:0678a19": "我亦如是兩行偈。略頌上開權顯實。為此總譬作。",
    "X29n0599_003:0678a20": "本。別譬。譬釋迦章中我以佛眼觀見下。四十一行",
    "X29n0599_003:0678a21": "半偈。廣頌上開權顯實六意。為此別譬作本。總譬",
    "X29n0599_003:0678a22": "有六。一長者。二舍宅。三一門。四五百人。五火起。六",
    "X29n0599_003:0678a23": "三十子。長者譬於我。即釋迦一化之主也。舍宅。譬",
    "X29n0599_003:0678a24": "上處所。安隱對上三界不定隱也。一門。譬上宣示",
    "X29n0599_003:0678b01": "佛道門也。五百人。譬上五道眾生也。火起。譬上對",
    "X29n0599_003:0678b02": "不安隱法。五濁八苦也。三十子。譬上知眾生性欲。",
    "X29n0599_003:0678b03": "三乘行人也。初長者譬有三。一名行。二位號。三德",
    "X29n0599_003:0678b04": "業。今初。",
    "X29n0599_003:0678b05": "舍利弗若國邑聚落。",
    "X29n0599_003:0678b06": "名如賓。行如主。行有親疎。名有近遠。故舉處所。以",
    "X29n0599_003:0678b07": "顯名行也。封疆為國最遠。宰治為邑居中。聚落是",
    "X29n0599_003:0678b08": "鄰閭最近。長者名行。徧此三處。近不見其細陋。遠",
    "X29n0599_003:0678b09": "但挹其高風。口無擇言。身無擇行。意無擇法。名行",
    "X29n0599_003:0678b10": "相稱。真實大人。內合如來三業隨智慧行。稱機施",
    "X29n0599_003:0678b11": "化。名稱普聞。德周法界也。又國邑聚落。皆如來果",
    "X29n0599_003:0678b12": "德。實報土為國。有餘土為邑。同居土為聚落。從本",
    "X29n0599_003:0678b13": "垂迹。攝迹反本。名行相稱。無賓主之異。彪炳洋溢。",
    "X29n0599_003:0678b14": "徧三土也。△二位號。",
    "X29n0599_003:0678b15": "有大長者。",
    "X29n0599_003:0678b16": "位號為三。一世長者。二出世長者。三引經帖文。世",
    "X29n0599_003:0678b17": "長者備十德。一姓貴。二位高。三大富。四威猛。五智",
    "X29n0599_003:0678b18": "深。六年耆。七行淨。八禮備。九上歎。十下歸。姓則三",
    "X29n0599_003:0678b19": "皇五帝之裔。左貂右插之家。位則輔弼丞相。鹽梅",
    "X29n0599_003:0678b20": "阿衡。富則銅陵金谷。豐饒侈靡。威則嚴霜隆重。不",
    "X29n0599_003:0678b21": "肅而成。智則胸如武庫。權奇超拔。年則蒼蒼稜稜。",
    "X29n0599_003:0678b22": "物儀所伏。行則白珪無玷。所行如言。禮則節度庠",
    "X29n0599_003:0678b23": "序。世所式瞻。上則一人所敬。下則四海所歸。十德",
    "X29n0599_003:0678b24": "具。名大長者。○二出世長者。如來。性則從真如實",
    "X29n0599_003:0678c01": "際中生。位則功成道著。十號無極。富則法財萬德。",
    "X29n0599_003:0678c02": "悉皆具滿。威則十力雄猛。降魔制外。智則一心三",
    "X29n0599_003:0678c03": "智。無不通達。年則早成正覺。久遠若斯。行則三業",
    "X29n0599_003:0678c04": "隨智。運動無失。禮則具佛威儀。心如大海。上則十",
    "X29n0599_003:0678c05": "方諸佛所共稱譽。下則七種方便而來依止。是名",
    "X29n0599_003:0678c06": "出世佛大長者。○三以十德帖經。義足而闕一文",
    "X29n0599_003:0678c07": "國邑聚落。有大長者。三處稱譽為大。豈非姓貴。長",
    "X29n0599_003:0678c08": "者。豈非位高。衰邁。豈非耆老。財富無量。豈非豐足。",
    "X29n0599_003:0678c09": "多有田宅。即分略周瞻。豈非智深。多有僮僕。豈非",
    "X29n0599_003:0678c10": "勢大。其家廣大。豈非德行師之。唯有一門。豈非禮",
    "X29n0599_003:0678c11": "節。訓人一路。多諸人眾。即下人所歸。但闕上人所",
    "X29n0599_003:0678c12": "敬一文。今以大字兼之。大人所知。故稱大也。△三",
    "X29n0599_003:0678c13": "歎德業。",
    "X29n0599_003:0678c14": "其年衰邁。財富無量。多有田宅。及諸僮僕。",
    "X29n0599_003:0678c15": "德業有內外。內則智略。外則貲財。年高。博達古今。",
    "X29n0599_003:0678c16": "譬佛智德衰邁。根志純熟。譬佛斷德。財富。譬外德。",
    "X29n0599_003:0678c17": "無量。總譬萬德也。田宅。別譬也。田能養命。譬禪定",
    "X29n0599_003:0678c18": "資般若。宅可棲身。譬實境為智所託。略則十八空",
    "X29n0599_003:0678c19": "門廣則無量空門。若論福德。無行而不修。若論智",
    "X29n0599_003:0678c20": "慧。無境而不照。故云多有田宅也。僮僕者。給侍使",
    "X29n0599_003:0678c21": "人。譬方便知見。皆已具足。和光六道。曲順萬機。即",
    "X29n0599_003:0678c22": "實智之僮僕也(一長者譬竟)。△二舍宅。",
    "X29n0599_003:0678c23": "其家廣大。",
    "X29n0599_003:0678c24": "眾生穴穴。宅於三界。如來應化。統而家之。故言廣",
    "X29n0599_003:0679a01": "大也。△三一門者。譬上種種法門。宣示於佛道也。",
    "X29n0599_003:0679a02": "唯有一門。",
    "X29n0599_003:0679a03": "光宅雲曰。三界雖曠。九十雖多。論於出要。唯是佛",
    "X29n0599_003:0679a04": "教。故言一門(九十者。文語從略。即九十六也。九十六者。眾路也。若欲出宅。唯有一門。九",
    "X29n0599_003:0679a05": "十六道。雖各謂道真。如交橫馳走。經云。唯有一道是正。餘者悉邪)。今明若單理為",
    "X29n0599_003:0679a06": "門。理無通塞。何門之謂。單教為門。得經者眾。何意",
    "X29n0599_003:0679a07": "不出。今取理為教所詮。文云。以佛教門。出三界苦。",
    "X29n0599_003:0679a08": "得涅槃證。門又二。宅門。車門。宅者。生死也。門者。出",
    "X29n0599_003:0679a09": "要路也。此方便教之詮也。車者。大乘法也。門者。圓",
    "X29n0599_003:0679a10": "教之詮也。若宅門是車門。初三車救子。亦應即是",
    "X29n0599_003:0679a11": "等賜大車。若所出門。非所入門。驗車宅異也(宅是。所出",
    "X29n0599_003:0679a12": "車是所入。宅門是所出之路。車門是所入之路)。△四五百人者。譬上眾生。",
    "X29n0599_003:0679a13": "即五道也。",
    "X29n0599_003:0679a14": "多諸人眾。一百二百。乃至五百人。止住其中。",
    "X29n0599_003:0679a15": "△五火起。譬上安隱。對不安隱法。五濁也。有二。先",
    "X29n0599_003:0679a16": "出所燒之宅相。譬六道果報。次明能燒之火。譬八",
    "X29n0599_003:0679a17": "苦五濁。今初。",
    "X29n0599_003:0679a18": "堂閣朽故。牆壁隤落。柱根腐敗。梁棟傾危。",
    "X29n0599_003:0679a19": "堂譬欲界。閣譬色無色界。牆壁譬四大。隤落譬減",
    "X29n0599_003:0679a20": "損。傾危譬遷變。柱根譬命。梁棟譬意識。腐敗譬危",
    "X29n0599_003:0679a21": "殆不久。欲令易解。作觀釋之。堂譬身之下分。閣譬",
    "X29n0599_003:0679a22": "頭等上分。牆壁譬皮肉。隤落譬老朽。柱根譬兩足。",
    "X29n0599_003:0679a23": "腐敗譬無常。梁棟譬脊骨。傾危譬大期。周障屈曲。",
    "X29n0599_003:0679a24": "譬大小腸。又云譬心。△次明能燒之火。",
    "X29n0599_003:0679b01": "周帀俱時。欻然火起。焚燒舍宅。",
    "X29n0599_003:0679b02": "周帀者。八苦徧在四大四生。故言周帀。竝皆無常。",
    "X29n0599_003:0679b03": "故云俱時。欻然。譬本無今有。本無此苦。無明故有。",
    "X29n0599_003:0679b04": "△六三十子譬。",
    "X29n0599_003:0679b05": "長者諸子。若十。二十。或至三十。在此宅中。",
    "X29n0599_003:0679b06": "上知眾生性欲。曾習佛法。天性相關。則子義成。性",
    "X29n0599_003:0679b07": "欲有異。若十。是菩薩子。二十。中乘子。三十。小乘子。",
    "X29n0599_003:0679b08": "此機俱得出宅。故名為子。無此機。是五百人。或者",
    "X29n0599_003:0679b09": "支佛。或小乘攝。出沒不同。皆言十者。悉有十智之",
    "X29n0599_003:0679b10": "性。故云。內有智性。但無如實智性耳。上譬本二偈。",
    "X29n0599_003:0679b11": "先頌實。後頌權。今總譬中。大意亦然(言十智者。謂世智。他心智。",
    "X29n0599_003:0679b12": "菩。集。滅。道智。法。比智。盡。無生智。略如玄文玅智中說總譬六義竟)。△第二別",
    "X29n0599_003:0679b13": "譬。更為四。初長者見火譬。譬上佛眼觀見五濁。四",
    "X29n0599_003:0679b14": "行偈為本。二捨几用車譬。譬上釋迦為五濁寢大",
    "X29n0599_003:0679b15": "施小。始坐道場下十七行半偈為本。三等賜諸子",
    "X29n0599_003:0679b16": "大車譬。譬上釋迦示真實相。我見佛子等。志求佛",
    "X29n0599_003:0679b17": "道者。無量千萬億六行偈為本。四長者無虗妄譬。",
    "X29n0599_003:0679b18": "譬上我為諸法王二行半偈為本。就初見火。其文",
    "X29n0599_003:0679b19": "有四。其意但三。一能見。譬上我以佛眼觀見也。",
    "X29n0599_003:0679b20": "長者見。",
    "X29n0599_003:0679b21": "△二所見。譬上所見六道眾生也。",
    "X29n0599_003:0679b22": "是大火。從四面起。",
    "X29n0599_003:0679b23": "眾生身受心法。即宅之四邊。從此四邊。起淨樂等",
    "X29n0599_003:0679b24": "四倒。則八苦之火。眾苦皆集。若知身不淨。苦。無常",
    "X29n0599_003:0679c01": "等。即煩惱火滅。△三驚怖。譬上為是眾生故。而起",
    "X29n0599_003:0679c02": "大悲心也。",
    "X29n0599_003:0679c03": "即大驚怖。而作是念(至)安隱得出。",
    "X29n0599_003:0679c04": "即大驚怖者。念其退大善故驚。憂其將起重惡故",
    "X29n0599_003:0679c05": "怖。驚即對慈。念其無樂。怖即對悲。憂其有苦。我雖",
    "X29n0599_003:0679c06": "能於此所燒之門安隱得出者。即是釋成驚怖慈",
    "X29n0599_003:0679c07": "悲之義。雖是未盡之辭。明佛以智慧力。能尋正教。",
    "X29n0599_003:0679c08": "見所詮諦。不為五濁八苦所危。故名安。四倒暴風",
    "X29n0599_003:0679c09": "所不能動。故名隱。蕭然累外。故名得出。而眾生不",
    "X29n0599_003:0679c10": "爾。為火所燒。如來慈悲。猶為憂火所熾。故言雖也。",
    "X29n0599_003:0679c11": "經言所燒之門者。今問。教為門者。此教為燒。為不",
    "X29n0599_003:0679c12": "燒。救云。教門不燒。佛教為門。能通所燒之人。所通",
    "X29n0599_003:0679c13": "之人被燒。則能通門名燒。如門內人死。名門為衰。",
    "X29n0599_003:0679c14": "門實不衰。又問。若爾。教是常住。非有為法。若不爾。",
    "X29n0599_003:0679c15": "何故不燒。今解不爾。夫門有件有空。非件無以標",
    "X29n0599_003:0679c16": "門。非空無以通致。件可灰燼。空不可燒。教有能詮",
    "X29n0599_003:0679c17": "所詮。若非能詮。無以為教。若非所詮。何以得出。能",
    "X29n0599_003:0679c18": "詮可是無常。所詮非復無常。得教下所詮。故名安",
    "X29n0599_003:0679c19": "隱得出。能詮磨滅。故言所燒之門。不從所燒之門。",
    "X29n0599_003:0679c20": "何由安隱得出。藉於言教。契於所詮。大經云。因無",
    "X29n0599_003:0679c21": "常故。而果是常。如此釋者。如經於所燒之門也。若",
    "X29n0599_003:0679c22": "小乘無常教門。此從所燒門出。若大乘常住教門。",
    "X29n0599_003:0679c23": "文字即解脫者。此教即理。體達燒無燒而安隱得",
    "X29n0599_003:0679c24": "出。若就如來權智。即是從所燒門出。若就實智。體",
    "X29n0599_003:0680a01": "於所燒。安隱得出。故先作衣裓几案出之不得。後",
    "X29n0599_003:0680a02": "以無常出之。即此意也。△四廣前所見之火。還是",
    "X29n0599_003:0680a03": "釋成驚怖之意。",
    "X29n0599_003:0680a04": "而諸子等於火宅內(至)心不厭患無求出意。",
    "X29n0599_003:0680a05": "此總明眾生無知。於火宅內。樂著嬉戲者。著見名",
    "X29n0599_003:0680a06": "嬉。著愛名戲。又耽湎四見名嬉。唐喪其功名戲。著",
    "X29n0599_003:0680a07": "愛亦爾。耽湎五塵名嬉。空無所獲名戲。空生徒死。",
    "X29n0599_003:0680a08": "而無厭離。如彼兒戲也。不覺不知者。都不言有火。",
    "X29n0599_003:0680a09": "名不覺。不解火是熱法。名不知。既不知火熱。不畏",
    "X29n0599_003:0680a10": "傷身。名不驚。不慮斷命。故不怖。眾生全不覺五陰",
    "X29n0599_003:0680a11": "八苦。不知四倒三毒。既不識惑。云何憂慮惑侵法",
    "X29n0599_003:0680a12": "身。傷於慧命。如是不覺於苦。不知於集。不驚傷道。",
    "X29n0599_003:0680a13": "不怖失滅。以不聞四諦教。則無聞慧。名不覺。不得",
    "X29n0599_003:0680a14": "思慧。名不知。不得見解。名不覺。不得思惟解。名不",
    "X29n0599_003:0680a15": "知。見諦即驚悟。思惟即厭怖。又不覺現在苦。不知",
    "X29n0599_003:0680a16": "未來苦。故下文云。現受眾苦。後受地獄等苦。即此",
    "X29n0599_003:0680a17": "義。逼身者。前五識身也。心者。第六意識心王也。以",
    "X29n0599_003:0680a18": "六七八三識。以心為根。故第六識。亦得稱心。謂身",
    "X29n0599_003:0680a19": "為八苦所逼。而心不厭患也。心不厭患者。不厭無",
    "X29n0599_003:0680a20": "常之苦。不患煩惱之集也。無求出意者。不修道求",
    "X29n0599_003:0680a21": "滅也。今謂火宅本譬五濁。嬉譬見濁。戲譬煩惱濁。",
    "X29n0599_003:0680a22": "不覺不知不驚不怖。譬眾生濁。火來逼身。苦痛切",
    "X29n0599_003:0680a23": "已。譬命濁。心不厭患。無求出意。譬劫濁。此與五濁",
    "X29n0599_003:0680a24": "相當(第一長者見火譬竟)。△第二捨几用車譬。譬",
    "X29n0599_003:0680b01": "上寢大施小。上譬本我始坐道場下十七行半偈。",
    "X29n0599_003:0680b02": "分二。初六行半。用大擬不得。後尋念過去佛下十",
    "X29n0599_003:0680b03": "一行偈。用小擬得。初用大擬不得為二。初用勸門",
    "X29n0599_003:0680b04": "擬宜。二用誡門擬宜。就勸誡各三。一擬宜。二不受。",
    "X29n0599_003:0680b05": "三放捨。勸門三者。一譬上念用大乘勸門。於三七",
    "X29n0599_003:0680b06": "日。思惟是事。二明諸子不受。譬上無機。眾生諸根",
    "X29n0599_003:0680b07": "鈍。云何而可度。三放捨。譬上無機息化。我寧不說",
    "X29n0599_003:0680b08": "法。疾入於涅槃。今初。",
    "X29n0599_003:0680b09": "舍利弗是長者作是思惟(至)若以几案從舍出之。",
    "X29n0599_003:0680b10": "身手等者。引下合譬云。但以神力。及智慧力。以釋",
    "X29n0599_003:0680b11": "此譬。身譬神通荷負。手譬智慧提拔。依三昧斷德。",
    "X29n0599_003:0680b12": "則有神通。依智慧智德。則有說法。智斷之力。能成",
    "X29n0599_003:0680b13": "法身。此之智斷。還從勸誡兩門入。勸即為人悉檀。",
    "X29n0599_003:0680b14": "誡即對治悉檀。此二悉檀。為第一義悉檀而作方",
    "X29n0599_003:0680b15": "便。如來初欲勸門擬宜眾生。令眾善奉行。成就十",
    "X29n0599_003:0680b16": "力無畏。一切種智。而眾生不堪。次欲以誡門擬宜。",
    "X29n0599_003:0680b17": "令諸惡莫作。證大涅槃。而眾生不堪。無機息化。故",
    "X29n0599_003:0680b18": "知念用大乘。秪是勸誡兩悉檀定慧智斷耳(四教善惡。",
    "X29n0599_003:0680b19": "各有勸誡。今約圓說)。故上文云。定慧力莊嚴。以此度眾生。即",
    "X29n0599_003:0680b20": "其義也。前歎長者其年衰邁。即譬智斷。智斷即是",
    "X29n0599_003:0680b21": "身手力也。衣裓几案者。三藏法師云。衣裓是外國。",
    "X29n0599_003:0680b22": "盛華之器。貢上貴人用此貯之。今取合譬文。若我",
    "X29n0599_003:0680b23": "但以神力。及智慧力。讚如來知見力無所畏者。眾",
    "X29n0599_003:0680b24": "生不能以此得度。神力即是身。慧力即是手。如前",
    "X29n0599_003:0680c01": "說。知見譬衣裓。無畏譬几。十力譬案。如來以神通",
    "X29n0599_003:0680c02": "發動此三法。以智慧宣說此三法。無機息化。(僭補曰。衣",
    "X29n0599_003:0680c03": "械几案。約事。是避火出宅之具。約法。是一乘實相法門。身手有力。約事。能用衣械几案之人。約法。即如來",
    "X29n0599_003:0680c04": "神力智慧。所以不用者。以一乘法門。微玅難知。故言狹小。謂難出也。又諸子幼稚無知。戀著嬉處。不肎出。",
    "X29n0599_003:0680c05": "故捨之。用三車誘引。稱機得宜也)。△二明諸子不受。譬上無機。",
    "X29n0599_003:0680c06": "復更思惟是舍唯有一門(至)戀著戲處。",
    "X29n0599_003:0680c07": "唯有一門而復陿小。門義如上說。今更明。一謂一",
    "X29n0599_003:0680c08": "理。一道清淨(華嚴經云。文殊法常爾。法王唯一法。一切無礙人。一道出生死)。門謂",
    "X29n0599_003:0680c09": "正教。通於所通。以理純無雜。故言一。即理能通。故",
    "X29n0599_003:0680c10": "言門。微玅難知。故言狹小。教者。十方諦求。更無餘",
    "X29n0599_003:0680c11": "乘。唯一佛乘。故言一。此教能通故言門。此教微玅。",
    "X29n0599_003:0680c12": "凡夫不知出處。是不知權。不知入處。是不知實。二",
    "X29n0599_003:0680c13": "乘因聞。少知出要。永不知入。菩薩雖自知出。亦不",
    "X29n0599_003:0680c14": "知入。奪七方便。皆不知入出。上文云。若但讚佛乘。",
    "X29n0599_003:0680c15": "眾生沒在苦。不能以教自通。將談無機。故言狹小。",
    "X29n0599_003:0680c16": "然上根圓因自修。行大直道。無留難故。故名為一。",
    "X29n0599_003:0680c17": "善行菩薩道。直至道場。故名為門。但以玅行難行。",
    "X29n0599_003:0680c18": "方便無機。故言狹小耳。明二萬億佛所。教無上道。",
    "X29n0599_003:0680c19": "大乘善根微弱名幼稚。若聞大乘。乃生謗毀。名未",
    "X29n0599_003:0680c20": "有所識也。戀著戲處者。前明善弱。此明惡強。即是",
    "X29n0599_003:0680c21": "因時深著見愛。果時深著依正。欲界著六塵。色界",
    "X29n0599_003:0680c22": "著禪味。無色界著定。上文云。眾生諸根鈍。著樂癡",
    "X29n0599_003:0680c23": "所盲。不堪聞大乘也。△三放捨。指此二句為放捨",
    "X29n0599_003:0680c24": "善誘也。",
    "X29n0599_003:0681a01": "或當墮落。為火所燒。",
    "X29n0599_003:0681a02": "墮落有二。一者幼稚。憶本戲處。故墮落。二都無識。",
    "X29n0599_003:0681a03": "執物不堅。故墮落。一譬著五欲。墮在三途。二譬善",
    "X29n0599_003:0681a04": "弱無識。謗毀大乘亦墮落三途。故放捨也(初用",
    "X29n0599_003:0681a05": "勸門竟)。△第二用誡有三一用大乘誡門怖之令",
    "X29n0599_003:0681a06": "出。",
    "X29n0599_003:0681a07": "我當為說怖畏之事(至)具告諸子汝等速出。",
    "X29n0599_003:0681a08": "對治之相。如大品中說。四念是摩訶衍。以不可得",
    "X29n0599_003:0681a09": "故。異於小乘也。既著戲處。故說怖事。令得免五濁",
    "X29n0599_003:0681a10": "火。燒五陰舍。宜應捨離。若久住著。必斷善根。故云。",
    "X29n0599_003:0681a11": "無令為火之所燒害。△二不肎信受。",
    "X29n0599_003:0681a12": "父雖憐愍善言誘諭(至)何者為舍云何為失。",
    "X29n0599_003:0681a13": "不驚不畏者。不生聞思。如上說。不識八苦五濁能",
    "X29n0599_003:0681a14": "燒善根。如不知火。不識陰界入法。是諸苦器。如不",
    "X29n0599_003:0681a15": "識舍。不知喪失法身之由。如不知何者為失。△三",
    "X29n0599_003:0681a16": "放捨。指此二句為放捨也。",
    "X29n0599_003:0681a17": "但東西走戲。視父而已。",
    "X29n0599_003:0681a18": "背明向暗如東西。生死住還速疾如馳走。於中起",
    "X29n0599_003:0681a19": "見愛如戲。雖用大乘勸誡二門。擬之不受。故言視",
    "X29n0599_003:0681a20": "父而已(第一捨几竟)。△第二用車譬。譬上尋念過",
    "X29n0599_003:0681a21": "去佛。所行方便力下十一行偈。用小擬得。上文有",
    "X29n0599_003:0681a22": "四。今譬亦四。一者擬宜三車譬。譬上尋念過去佛。",
    "X29n0599_003:0681a23": "亦作三乘化也。二者父知先心所好譬。譬上作是",
    "X29n0599_003:0681a24": "思惟時。十方佛皆現。三者歎三車譬。譬上正施三",
    "X29n0599_003:0681b01": "乘。思惟是事已。即趣波羅奈。四者適子所願譬。譬",
    "X29n0599_003:0681b02": "上受行悟入。是名轉法輪也。今初。",
    "X29n0599_003:0681b03": "爾時長者即作是念(至)令諸子等得免斯害。",
    "X29n0599_003:0681b04": "大乘化功為父命。眾生大善為子命。大善若盡。即",
    "X29n0599_003:0681b05": "子命斷。子命斷。則化功亦廢。即父命斷。前言苦痛",
    "X29n0599_003:0681b06": "切已。猶是未死。今云必為所焚。即有死義也。上文",
    "X29n0599_003:0681b07": "於所燒之門。安隱得出。今云若不時出。必為所燒。",
    "X29n0599_003:0681b08": "此義云何。前得出者。即是法身出。今言若不時出。",
    "X29n0599_003:0681b09": "即是應身同疾。眾生有善。與應身時出。眾生善斷。",
    "X29n0599_003:0681b10": "不與應身時出。即是俱為所焚也。今欲應身擬宜。",
    "X29n0599_003:0681b11": "令其時出。從我今當設方便。欲設權也。△二父知",
    "X29n0599_003:0681b12": "先心所好譬。",
    "X29n0599_003:0681b13": "父知諸子先心(至)情必樂著。",
    "X29n0599_003:0681b14": "其昔曾習小。是知先心。性欲不同。是知各有所好。",
    "X29n0599_003:0681b15": "又知眾生昔曾習大。習大未濃。是為大弱。如舍利",
    "X29n0599_003:0681b16": "弗六心中退。厭老病死。故以小接。是為小強。本曾",
    "X29n0599_003:0681b17": "習大。名知先心。中厭老死。名各有所好(六心退者。準瓔珞意。",
    "X29n0599_003:0681b18": "身子於十住第六心。因婆羅門乞眼。退菩提心。是為大弱。證阿羅漢果。是為小強也)。△三歎",
    "X29n0599_003:0681b19": "三車希有譬。譬上三轉法輪。謂勸。示。證。",
    "X29n0599_003:0681b20": "而告之言。汝等所可玩好希有難得。汝若不取。後必",
    "X29n0599_003:0681b21": "憂悔(一勸轉)。如此種種羊車。鹿車。牛車。今在門外。可以",
    "X29n0599_003:0681b22": "遊戲(二示轉)。汝等於此火宅。宜速出來。隨汝所欲。皆當",
    "X29n0599_003:0681b23": "與汝(三證轉)。",
    "X29n0599_003:0681b24": "示應居初。隨經次第。先勸後示。亦應無失。證中皆",
    "X29n0599_003:0681c01": "與之言。正當己證。亦令他證。故名為與。淨名經云。",
    "X29n0599_003:0681c02": "三轉法輪於大千。其輪本來常清淨。△第四適子",
    "X29n0599_003:0681c03": "所願譬。譬上受行悟入。諸法寂滅相。不可以言宣。",
    "X29n0599_003:0681c04": "以方便力故。為五比丘說。是名轉法輪。",
    "X29n0599_003:0681c05": "爾時諸子聞父所說珍玩之物(至)爭出火宅。",
    "X29n0599_003:0681c06": "前偈本略。今譬事廣。廣明修因至果。依六句解義。",
    "X29n0599_003:0681c07": "(言前偈本略者。譬本但云。是名轉法輪等也。廣明至六句者。賢合為四。見修為二。賢所以合者。四念法同。",
    "X29n0599_003:0681c08": "故為一。煖頂同退。故為一。忍不出觀。故為一。世第一無上。故自為一。見修道異。故各為一。廣如俱舍賢聖",
    "X29n0599_003:0681c09": "品中。此但略明)一適願者。四念機教相稱。此聞慧也。勇銳",
    "X29n0599_003:0681c10": "者。即是思慧。思心動慮。正勤方便也。二互相推排",
    "X29n0599_003:0681c11": "者。推四真理。排伏見惑。邪正未決。名為互相。此入",
    "X29n0599_003:0681c12": "修慧。屬煖頂位也。三競者。競取勝理也。此是忍法",
    "X29n0599_003:0681c13": "位。競取勝理。初觀三十二諦。競趣真道。後縮觀趣",
    "X29n0599_003:0681c14": "苦法忍也(忍法位。初觀三十二諦者。上下各有十六行相。上下合論。故三十二。欲界苦諦",
    "X29n0599_003:0681c15": "下。觀苦空無常無我。集諦下。觀集因緣生。滅諦下。觀滅盡玅離。道諦下。觀道正迹乘。共十六諦。上二界同",
    "X29n0599_003:0681c16": "一定地。共一四諦。亦觀十六諦。是為上下共觀三十二諦也。其觀法在忍位中。有下中上三忍不同。下忍",
    "X29n0599_003:0681c17": "初觀欲界四諦。修十六行。又類。觀上二界四諦。修十六行。共三十二行。名下忍位。中忍所觀三界上下八",
    "X29n0599_003:0681c18": "諦三十二行。與下忍同。但其中有減緣減行之別。所謂減緣必減行。減行未必減緣。行即十六行。緣是所",
    "X29n0599_003:0681c19": "緣四諦之境也。共有七周減緣。二十四周減行。名中忍位。唯留欲界一行。并所緣苦諦。名上忍位。故云縮",
    "X29n0599_003:0681c20": "觀苦諦。趣苦法忍是也。略如四教儀集註。廣如玄文釋籤)。四共者。是世第一法",
    "X29n0599_003:0681c21": "位。同觀一諦(苦諦)。與苦法忍四觀不別也。五馳走者。",
    "X29n0599_003:0681c22": "入見道十五心。速疾見理(入見道十五心速疾見理者。世第一後心。苦忍",
    "X29n0599_003:0681c23": "真智。於八諦下。發八忍八智。總十六心。有門以十五心名見道。為初果。至十六心去。是修道。二三果位也)。",
    "X29n0599_003:0681c24": "譬上便有涅槃音。見道之中。分得涅槃也。六爭出",
    "X29n0599_003:0682a01": "者。思惟道也。爭出三界。成無學果。斷思惟盡。方出",
    "X29n0599_003:0682a02": "火宅。即譬上偈。及以阿羅漢。法僧差別名也。觀心",
    "X29n0599_003:0682a03": "解者。中道正觀。直觀實相。心法相稱名適所願。境",
    "X29n0599_003:0682a04": "無邊故。觀亦無邊。名勇。境研心利。名銳。心境相研。",
    "X29n0599_003:0682a05": "名互相推排。心王心數。緣境速疾。名競共馳走。徧",
    "X29n0599_003:0682a06": "歷一切陰界入等。無非實相。名為出火宅也(第二",
    "X29n0599_003:0682a07": "捨几用車譬竟)。△第三等賜諸子大車譬。譬上顯",
    "X29n0599_003:0682a08": "真實相。此文為四。一父見子免難歡喜譬。譬上我",
    "X29n0599_003:0682a09": "即作是念。如來所以出。至今我喜無畏兩行一句",
    "X29n0599_003:0682a10": "偈為本。二諸子索車譬。譬上大乘機發。我見佛子",
    "X29n0599_003:0682a11": "等。志求佛道者。無量千萬億。皆來至我所兩行偈",
    "X29n0599_003:0682a12": "為本。三等賜諸子大車譬。譬上於諸菩薩中。正",
    "X29n0599_003:0682a13": "直捨方便。但說無上道三句為本。四諸子得車歡",
    "X29n0599_003:0682a14": "喜譬。譬上菩薩聞是法。疑網皆已除。千二百羅漢。",
    "X29n0599_003:0682a15": "悉亦當作佛一偈為本。上法說中。先明機發。次說",
    "X29n0599_003:0682a16": "障除。佛喜無畏。今譬中先明免難。後明索車。若具",
    "X29n0599_003:0682a17": "足論。應作四句。有先障除。後機發。如四大聲聞等。",
    "X29n0599_003:0682a18": "於三藏中障除。大品末。法華初。大機始發。二障未",
    "X29n0599_003:0682a19": "除。大乘機發。如華嚴中及法華中諸凡夫眾。得入",
    "X29n0599_003:0682a20": "佛慧者。餘兩句如上說(上說者。自有障即除。機即發。如說無量義時。證二乘",
    "X29n0599_003:0682a21": "果。大機即發。自有障未除。大乘機未發。如五千退席者)。方便品明佛喜。無畏。",
    "X29n0599_003:0682a22": "此中諸子歡喜。以子喜故。其父亦喜。共成一意。",
    "X29n0599_003:0682a23": "今初父見子免難歡喜譬。",
    "X29n0599_003:0682a24": "是時長者見諸子等安隱得出(至)歡喜踊躍。",
    "X29n0599_003:0682b01": "就免難中具二義。謂免難。歡喜。若子未免難。父則",
    "X29n0599_003:0682b02": "憂念。若得離火。心即泰然。故免難歡喜。得為一譬。",
    "X29n0599_003:0682b03": "以子歡喜。其父亦喜。得譬佛喜也。四衢道中者。正",
    "X29n0599_003:0682b04": "譬四諦。四諦觀異。名為四衢。四諦同會見諦。如交",
    "X29n0599_003:0682b05": "路頭。見惑雖除。思惟猶在。不名露地。三界思盡。名",
    "X29n0599_003:0682b06": "露地。住果不進。故云而坐。不為見思所局。故云泰",
    "X29n0599_003:0682b07": "然。生滅度安隱想。故言歡喜也。△第二諸子索車",
    "X29n0599_003:0682b08": "譬。",
    "X29n0599_003:0682b09": "時諸子等各白父言(至)願時賜與。",
    "X29n0599_003:0682b10": "後偈云。願賜我等三種寶車。文無索字。義者。依此",
    "X29n0599_003:0682b11": "請辭。明索車耳。譬上大乘機發。會義云。三車以譬",
    "X29n0599_003:0682b12": "三乘果位。為求三乘果。所以出三界。既出三界已。",
    "X29n0599_003:0682b13": "實無三乘果證可得。而又方等彈訶。般若淘汰。今",
    "X29n0599_003:0682b14": "經彰言。方便非實。所以殷勤三請。名為索車。指昔",
    "X29n0599_003:0682b15": "所許三權。正是請今一實。故名大乘機發也。須知",
    "X29n0599_003:0682b16": "在方等時。屢被挫折。不知所云。便有機索。至般若",
    "X29n0599_003:0682b17": "時。轉教付財。但自未知得與不得。便有情索。今法",
    "X29n0599_003:0682b18": "華會。發言三請。更加口索也。△第三等賜大車譬。",
    "X29n0599_003:0682b19": "有二。一標兩章門。二廣兩章問。今初標。",
    "X29n0599_003:0682b20": "舍利弗。爾時長者。各賜諸子等一大車。",
    "X29n0599_003:0682b21": "各賜諸子者。標等子也。等一大車者。標等車也。何",
    "X29n0599_003:0682b22": "者。以子等故。則心等。譬一切眾生等有佛性。佛性",
    "X29n0599_003:0682b23": "同故。等是子也。第二車等者。以法等故。無非佛法。",
    "X29n0599_003:0682b24": "譬一切法。皆摩訶衍。摩訶衍同故。等是大車。而言",
    "X29n0599_003:0682c01": "各賜者。各隨本習四諦。六度。無量諸法。各於舊習。",
    "X29n0599_003:0682c02": "開示真實。舊習不同。故言各。皆摩訶衍。故言大車",
    "X29n0599_003:0682c03": "(而言下。却以子等釋車等疑。既云車等。何以各賜。昔習不同。諸位不一。至此所說。無非一乘。何以故。若一",
    "X29n0599_003:0682c04": "人不徧。不名子等。且云本習。應徧諸法。一物不與。不名賜等。所以色心。逆順。依正。行理。因果。自他。解惑。小",
    "X29n0599_003:0682c05": "大。慧福。故知等賜。秪是開彼三乘六道。無非一如。故一一如。無不徧攝徧具徧入。一切眾生。誰無四方道",
    "X29n0599_003:0682c06": "場之分。誰不理有大車具度。待時待緣。是故爾耳。故至今日。方云各賜)。△二廣兩章",
    "X29n0599_003:0682c07": "門。有二。一廣車。二廣心。廣車又二。一廣車體。二釋",
    "X29n0599_003:0682c08": "有車之由。敘車體中三。先敘高廣。次明白牛。後明",
    "X29n0599_003:0682c09": "儐從。今初。",
    "X29n0599_003:0682c10": "其車高廣眾寶莊校(至)安置丹枕。",
    "X29n0599_003:0682c11": "假名車有高廣相。譬如來知見深遠。橫周法界之",
    "X29n0599_003:0682c12": "邊際。豎徹三諦之源底。故言高廣也。眾寶莊校者。",
    "X29n0599_003:0682c13": "譬萬行修飾也。周帀欄楯者。譬總持。持萬善。遮眾",
    "X29n0599_003:0682c14": "惡。四面懸鈴者。譬四辯下化也。張設幰葢者。譬四",
    "X29n0599_003:0682c15": "無量。眾德之中。慈悲最高。普覆一切也。珍奇雜寶",
    "X29n0599_003:0682c16": "而嚴飾之者。真實萬善。嚴此慈悲。大經云。慈若具",
    "X29n0599_003:0682c17": "足十力無畏。名如來慈。慈中行布施等。寶繩交絡",
    "X29n0599_003:0682c18": "者。譬四弘誓。堅固大慈心也。垂諸華纓者。譬四攝",
    "X29n0599_003:0682c19": "神通。悅動眾生。亦譬七覺玅鬘也。重敷婉筵者。譬",
    "X29n0599_003:0682c20": "觀練熏修。一切諸禪。重沓柔輭也。安置丹枕者。若",
    "X29n0599_003:0682c21": "車外枕。車若駕運。隨所到處。須此支昂。譬即動而",
    "X29n0599_003:0682c22": "靜。即靜而動。若車內枕者。休息身首。譬一行三昧。",
    "X29n0599_003:0682c23": "息一切智。一切行也。丹。赤光。譬無分別法也。△次",
    "X29n0599_003:0682c24": "明白牛。",
    "X29n0599_003:0683a01": "駕以白牛膚色充潔(至)其疾如風。",
    "X29n0599_003:0683a02": "駕以白牛者。譬無漏般若。能導諦緣度一切萬行。",
    "X29n0599_003:0683a03": "到薩婆若。白是色本。即與本淨無漏相應。體具萬",
    "X29n0599_003:0683a04": "德如膚充。煩惱不染如色潔。又四念處為白牛。四",
    "X29n0599_003:0683a05": "正勤中二世善滿如膚充。二世惡盡如色潔。四如",
    "X29n0599_003:0683a06": "意足。稱行者心。如形體姝好。筋譬五根。住立能生",
    "X29n0599_003:0683a07": "義也。力譬五力。摧伏幹用義也。行步平正。以譬定",
    "X29n0599_003:0683a08": "慧均等。又譬七覺調平。其疾如風者。八正道中行。",
    "X29n0599_003:0683a09": "速疾到薩婆若。△後明儐從。",
    "X29n0599_003:0683a10": "又多僕從而侍衛之。",
    "X29n0599_003:0683a11": "僕從者。譬方便波羅蜜能屈曲隨人。給侍使令。眾",
    "X29n0599_003:0683a12": "魔外道。二乘小行。皆隨方便智用。故淨名云。皆吾",
    "X29n0599_003:0683a13": "侍也。又果地神通。運役隨意。即僕從也。△二釋有",
    "X29n0599_003:0683a14": "車之由。",
    "X29n0599_003:0683a15": "所以者何。是大長者。財富無量。種種諸藏。悉皆充溢。",
    "X29n0599_003:0683a16": "由如來果地福慧圓滿。名財富無量。種種諸藏充",
    "X29n0599_003:0683a17": "溢者。行藏。理藏。一切法趣檀尸。忍等。是趣不過者。",
    "X29n0599_003:0683a18": "是約行為如來藏。一切法趣陰入界根塵等。是趣",
    "X29n0599_003:0683a19": "不過。即是約理明如來藏。自行此行理名充。化他",
    "X29n0599_003:0683a20": "名溢。實智滿名充。權智滿名溢。入中道名充。雙照",
    "X29n0599_003:0683a21": "故名溢。非但藏多。又皆充溢。何法不是摩訶衍。故",
    "X29n0599_003:0683a22": "大乘法財無量也(一廣車等竟)。△二廣心等。文二。",
    "X29n0599_003:0683a23": "一廣心。二釋。今初。",
    "X29n0599_003:0683a24": "而作是念我財物無極(至)各各與之不宜差別。",
    "X29n0599_003:0683b01": "廣心等者。財富無量。是子無偏。是故心等。若富而",
    "X29n0599_003:0683b02": "非子。是子而貧。則不得等。今七寶大車。其數無量。",
    "X29n0599_003:0683b03": "若教若行。皆摩訶衍。即財多也。各各與之。不宜差",
    "X29n0599_003:0683b04": "別者。不移本習。而示真實。如身子於智慧開佛知",
    "X29n0599_003:0683b05": "見。具一切佛法。目連於禪定開佛知見。具一切佛",
    "X29n0599_003:0683b06": "法。餘人例爾。又方等般若。念處正勤。根力覺道。種",
    "X29n0599_003:0683b07": "種異名。皆開示實相。歷一切法。亦復如是。故言無",
    "X29n0599_003:0683b08": "量也。△二釋。",
    "X29n0599_003:0683b09": "所以者何。以我此物。周給一國。猶尚不匱。何況諸子。",
    "X29n0599_003:0683b10": "初釋財多。尚周一國。況復諸子。譬大圓因。徧該善",
    "X29n0599_003:0683b11": "惡。況佛知見耶。次釋子等者。非子尚充。況是子耶。",
    "X29n0599_003:0683b12": "譬佛無緣者尚度。況有緣子耶。(二廣心等竟)。△第",
    "X29n0599_003:0683b13": "四諸子得車歡喜譬。譬上受行悟入也。",
    "X29n0599_003:0683b14": "是時諸子。各乘大車。得未曾有。非本所望。",
    "X29n0599_003:0683b15": "本求羊鹿水牛。期出分段。今得白牛。盡於變易。過",
    "X29n0599_003:0683b16": "本所望。豈不歡喜。(僭補曰。棗栢李長者頌云。一切眾生金色界。白淨無垢智無壞。",
    "X29n0599_003:0683b17": "智珠自在內衣中。只欲長貧住門外。廣大寶乘住四衢。文殊引導普賢扶。肥壯白牛甚多力。一念徧遊無",
    "X29n0599_003:0683b18": "卷舒。如是寶乘不能入。但樂勤苦門前立。不覺自身常住中。遺上恒言我不及)。(第三等賜",
    "X29n0599_003:0683b19": "大車譬竟)。△第四長者無虗譬。譬法王不妄。文三。",
    "X29n0599_003:0683b20": "一問。二答。三述歎。今初。",
    "X29n0599_003:0683b21": "舍利弗於汝意云何(至)寧有虗妄不。",
    "X29n0599_003:0683b22": "佛問者。本但許三。而今與一。非虗妄不。欲令身子",
    "X29n0599_003:0683b23": "領實。故以虗妄問之。△第二答。為二。一免難不虗。",
    "X29n0599_003:0683b24": "二不乖本心不虗。各為三。今初免難不虗。三一",
    "X29n0599_003:0683c01": "標。",
    "X29n0599_003:0683c02": "舍利弗言不也世尊(至)全其軀命非為虗妄。",
    "X29n0599_003:0683c03": "△二釋。",
    "X29n0599_003:0683c04": "何以故。若全身命。便為已得玩好之具。",
    "X29n0599_003:0683c05": "釋者。命重身輕。全身免火。已得大寶。濟於重命。豈",
    "X29n0599_003:0683c06": "應有虗(全於小乘五分法身。入空慧命。則為已得昔來所玩。況於火宅方便濟苦。本在大耶)。",
    "X29n0599_003:0683c07": "△三結況。",
    "X29n0599_003:0683c08": "況復方便。於彼火宅而拔濟之。",
    "X29n0599_003:0683c09": "結免八苦之火。全五分之身。已是大寶。況二萬億",
    "X29n0599_003:0683c10": "佛所。大乘慧命。圓因成就。佛知見開。寧是虗妄。△",
    "X29n0599_003:0683c11": "第二不乖本心三。一標。",
    "X29n0599_003:0683c12": "世尊。若是長者。乃至不與最小一車。猶不虗妄。",
    "X29n0599_003:0683c13": "初標不乖本心章。本知無三。意令不謗。不謗者。已",
    "X29n0599_003:0683c14": "不乖本心(不乖本心意者。此述長者本意。若小若大。俱有本心。大本為本。小本非本。許小",
    "X29n0599_003:0683c15": "不與。尚無所乖。況更與大。寧乖本意。如許少財。與少非妄。況與大位。得過於昔。寧乖本心。信知如來本非",
    "X29n0599_003:0683c16": "小化。所以財但免於分段之貧。位則超於二死之賤。二義兼備。何乖之有)。△二釋。",
    "X29n0599_003:0683c17": "何以故是長者先作是意(至)以是因緣無虗妄也。",
    "X29n0599_003:0683c18": "本知無小。意令不毀。既無毀因。不墮惡果。不與小",
    "X29n0599_003:0683c19": "車。不乖本意。△三結況。",
    "X29n0599_003:0683c20": "何況長者。自知財富無量。欲饒益諸子。等與大車。",
    "X29n0599_003:0683c21": "自知財富無量。欲饒益其子。等與大車。過本所望。",
    "X29n0599_003:0683c22": "是故不虗。結前章云。方便拔濟。譬於斷德神通之",
    "X29n0599_003:0683c23": "力。結後章云。財富無量。譬於智德辯說之力。前是",
    "X29n0599_003:0683c24": "子等故不虗。後是財等故不虗。△第三述歎。",
    "X29n0599_003:0684a01": "佛告舍利弗。善哉善哉。如汝所言。",
    "X29n0599_003:0684a02": "有二善哉者。述其二不虗也。問。佛何不自說不虗。",
    "X29n0599_003:0684a03": "答佛許三與一。自說為難。身子說不虗。取信為易。",
    "X29n0599_003:0684a04": "(第四長者無虗妄譬竟)。(第一開譬竟)。△第二合",
    "X29n0599_003:0684a05": "譬。合上總別二譬。先合總譬中有六。今文皆合。小",
    "X29n0599_003:0684a06": "不次第。今初第一。合上第一長者。名行位號德業",
    "X29n0599_003:0684a07": "等。故云如來亦復如是。",
    "X29n0599_003:0684a08": "舍利弗如來亦復如是(至)具足方便智慧波羅蜜。",
    "X29n0599_003:0684a09": "無量德號。略舉十義。如上說。一切世間。將處所以",
    "X29n0599_003:0684a10": "定名行。上云國邑聚落。今合直云一切世間。通指",
    "X29n0599_003:0684a11": "同居。有餘。實報。自體。皆是佛玅色玅心果報之處。",
    "X29n0599_003:0684a12": "而徧應彼三處也。於諸怖畏等。合上歎內外德。內",
    "X29n0599_003:0684a13": "是年高衰邁。識達則多。譬如來智斷。於諸怖畏。無",
    "X29n0599_003:0684a14": "明永盡。合上衰邁。顯斷德也。成就無量知見。合其",
    "X29n0599_003:0684a15": "年高。顯智德也。力無畏等。合上外德。財富無量也。",
    "X29n0599_003:0684a16": "神力者。深修禪定。能得神通。合上田也。智慧力。智",
    "X29n0599_003:0684a17": "必照境。如身之託處。合上宅也。具足方便波羅蜜",
    "X29n0599_003:0684a18": "合上諸僕從也。△二合上五百人。上云今我亦如",
    "X29n0599_003:0684a19": "是。安隱眾生故。安隱即慈悲也。",
    "X29n0599_003:0684a20": "大慈大悲。常無懈倦。恒求善事。利益一切。",
    "X29n0599_003:0684a21": "慈悲是施化之本。一切是五道。恒為慈悲所被。合",
    "X29n0599_003:0684a22": "上五百人也。△三合上其家。以慈悲故。而生三界",
    "X29n0599_003:0684a23": "火宅。",
    "X29n0599_003:0684a24": "而生三界。朽故火宅。",
    "X29n0599_003:0684b01": "△四合上第六眾生有緣。親者前度。合上三十子。",
    "X29n0599_003:0684b02": "有三乘根欲也。",
    "X29n0599_003:0684b03": "為度眾生。",
    "X29n0599_003:0684b04": "△五合上安隱。對不安隱法。欻然火起。",
    "X29n0599_003:0684b05": "生老病死。憂悲苦惱。愚癡闇蔽。三毒之火。",
    "X29n0599_003:0684b06": "△六合上第三一門。以種種法門。宣示於佛道也。",
    "X29n0599_003:0684b07": "教化令得阿耨多羅三藐三菩提。",
    "X29n0599_003:0684b08": "教能詮理。尋理起行。即得菩提。故知教理共用。合",
    "X29n0599_003:0684b09": "上唯有一門譬也。若講說。令前後可解。一一須提",
    "X29n0599_003:0684b10": "方便品譬本。來勘合之。後去例爾(合總譬六段竟)。",
    "X29n0599_003:0684b11": "△第二合別譬。別譬有四。初合見火譬。二合捨几",
    "X29n0599_003:0684b12": "用車譬。三合等賜大車譬。四合無虗妄譬。初合見",
    "X29n0599_003:0684b13": "火譬有四。一合上我以佛眼觀見。",
    "X29n0599_003:0684b14": "見。",
    "X29n0599_003:0684b15": "今以一見字。合上第一能見之眼。即是如來寂照",
    "X29n0599_003:0684b16": "智眼能見也。△二合上所見之火。從四面起。",
    "X29n0599_003:0684b17": "諸眾生為生老病死(至)如是等種種諸苦。",
    "X29n0599_003:0684b18": "此中明八苦為火。四苦如文。貪著追求。求不得苦。",
    "X29n0599_003:0684b19": "後受地獄。天上人間。是五陰苦。愛離怨會如文。此",
    "X29n0599_003:0684b20": "之八苦。從四倒四面起也。△三合上所見火。譬諸",
    "X29n0599_003:0684b21": "子不覺不知。",
    "X29n0599_003:0684b22": "眾生沒在其中(至)雖遭大苦不以為患。",
    "X29n0599_003:0684b23": "不觀苦集故不厭。不觀道滅。故不求解脫。雖遭大",
    "X29n0599_003:0684b24": "苦不以為患。合上心不厭患。無求出意也。△四合",
    "X29n0599_003:0684c01": "上起驚怖。",
    "X29n0599_003:0684c02": "舍利弗佛見此已(至)令其遊戲。",
    "X29n0599_003:0684c03": "第四合上第三起驚怖。我雖能於此所燒之門。安",
    "X29n0599_003:0684c04": "隱得出意也。應拔其苦難者。即大悲之力。與無量",
    "X29n0599_003:0684c05": "樂者。即大慈之力也(一合長者見火譬竟)。△第二",
    "X29n0599_003:0684c06": "合上捨几用車譬二。先合捨几。次合用車。今初捨",
    "X29n0599_003:0684c07": "几。上文有勸誡。今但合勸。不合誡。以勸善即誡惡。",
    "X29n0599_003:0684c08": "誡惡即勸善。上勸文有三。謂擬宜。無機。息化。今",
    "X29n0599_003:0684c09": "初。",
    "X29n0599_003:0684c10": "舍利弗如來復作是念(至)眾生不能以是得度。",
    "X29n0599_003:0684c11": "擬宜有身手衣裓等。但以神力者。合上身力。智慧",
    "X29n0599_003:0684c12": "力者。合上手力也。讚如來知見。合衣裓也。力無所",
    "X29n0599_003:0684c13": "畏。合几案也。若佛初出。即用此擬。眾生不能以此",
    "X29n0599_003:0684c14": "得度也。△二無機不受勸。",
    "X29n0599_003:0684c15": "所以者何是諸眾生(至)何由能解佛之智慧。",
    "X29n0599_003:0684c16": "正由五濁障重。未免生死等火。大乘微玅。不能得",
    "X29n0599_003:0684c17": "入。故言何由能解佛之智慧。此一句。即合上唯有",
    "X29n0599_003:0684c18": "一門而復狹小也。△三合上放捨。無機息化。不然。",
    "X29n0599_003:0684c19": "或當墮落。為火所燒也。此文無放捨語。而息化意",
    "X29n0599_003:0684c20": "甚分明也。息化文二。先牒前後三譬帖合。",
    "X29n0599_003:0684c21": "舍利弗如彼長者(至)然後各與珍寶大車。",
    "X29n0599_003:0684c22": "牒前一譬。正帖合息化。牒後兩譬。傍成息化也。雖",
    "X29n0599_003:0684c23": "復身手有力而不用之。此牒前身手救子不得譬。",
    "X29n0599_003:0684c24": "以合如來亦寢大化也。但以殷勤下。牒施三之譬",
    "X29n0599_003:0685a01": "也。就然後各與下。牒第三等賜大車譬也。△二正",
    "X29n0599_003:0685a02": "合息化。",
    "X29n0599_003:0685a03": "如來亦復如是。雖有力無所畏。而不用之。",
    "X29n0599_003:0685a04": "此十六字。正合息化(一合捨几譬竟)。△第二合用",
    "X29n0599_003:0685a05": "車救得譬。上文有四。此中亦四。第一合上擬宜三",
    "X29n0599_003:0685a06": "車也。",
    "X29n0599_003:0685a07": "但以智慧方便。於三界火宅。拔濟眾生。",
    "X29n0599_003:0685a08": "△二合上知子先心也。",
    "X29n0599_003:0685a09": "為說三乘。聲聞。辟支佛。佛乘。",
    "X29n0599_003:0685a10": "△三合上歎三車希有。上有勸示證。今亦具合。但",
    "X29n0599_003:0685a11": "不次第。先示。",
    "X29n0599_003:0685a12": "而作是言。汝等莫得樂住三界火宅(苦諦)。勿貪麤弊色",
    "X29n0599_003:0685a13": "聲香味觸也。若貪著生愛。則為所燒(集諦)。汝速出三界。",
    "X29n0599_003:0685a14": "當得三乘。聲聞。辟支佛。佛乘(滅道二諦)。",
    "X29n0599_003:0685a15": "合上三車今在門外。汝等於此火宅。宜速出來。三",
    "X29n0599_003:0685a16": "界是示苦諦。勿貪麤弊。乃至生愛等。示其集諦。速",
    "X29n0599_003:0685a17": "出三界。示其滅道。滅道即是示其三界外有智斷",
    "X29n0599_003:0685a18": "三乘之果。故令速出三界。當得三乘。三乘正取滅",
    "X29n0599_003:0685a19": "道為體也。△二證。",
    "X29n0599_003:0685a20": "我今為汝保任此事(至)如來以是方便誘進眾生。",
    "X29n0599_003:0685a21": "第二合上必與證得不虗也。△三合上歎車希有。",
    "X29n0599_003:0685a22": "即勸也。",
    "X29n0599_003:0685a23": "復作是言汝等當知(至)便得無量安隱快樂。",
    "X29n0599_003:0685a24": "此三乘是諸佛方便。引物儀式。故眾聖所稱。得無",
    "X29n0599_003:0685b01": "生智為自在。得盡智為無繫。我生已盡。不受後有。",
    "X29n0599_003:0685b02": "名無所依。所作已辦。梵行已立。名無所求也。無漏",
    "X29n0599_003:0685b03": "根力覺道等者。根。五根。力。五力。覺。七覺支。道。八正",
    "X29n0599_003:0685b04": "道。禪。四禪四空。定。滅受想定。解脫。八解脫。三昧。三",
    "X29n0599_003:0685b05": "三昧。以上法門。通漏無漏。此三乘果法。皆是無漏",
    "X29n0599_003:0685b06": "根力覺道等也。無量安隱快樂者。證真空涅槃。離",
    "X29n0599_003:0685b07": "我見有無等見。諸患永息。故云得無量安樂也。△",
    "X29n0599_003:0685b08": "四合上適子所願譬。上有真似等四位。今合亦四。",
    "X29n0599_003:0685b09": "但上總今別。三乘各為四。皆引上譬來帖合。",
    "X29n0599_003:0685b10": "舍利弗若有眾生(至)為求牛車出於火宅。",
    "X29n0599_003:0685b11": "內有智性者。宿習三乘樂欲。成三乘智性。故佛施",
    "X29n0599_003:0685b12": "三乘之教也。內有智。乃至從佛聞法信受。合上聞",
    "X29n0599_003:0685b13": "父所說玩好之物。適其願故。合上聞慧也。殷勤精",
    "X29n0599_003:0685b14": "進者。殷勤。合上心各勇銳思慧也。精進。合上第二",
    "X29n0599_003:0685b15": "推排。推是推理。排是排惡。惡去故精。理明故進。合",
    "X29n0599_003:0685b16": "上修慧也。欲速出下。合上第三競共馳走。是名聲",
    "X29n0599_003:0685b17": "聞乘。合上第四爭出火宅。三乘修行。皆有此四。而",
    "X29n0599_003:0685b18": "辟支佛求自然慧者。辟支是法行人。從他聞法少",
    "X29n0599_003:0685b19": "自推義多。故取譬鹿。鹿不依人。自然者。從十二緣",
    "X29n0599_003:0685b20": "門入。此門本自有之。非佛天人所作。名自然慧。不",
    "X29n0599_003:0685b21": "從他聞。復名自然慧也。菩薩稱一切智者。不同二",
    "X29n0599_003:0685b22": "乘。乃是佛智。菩薩望此修因。即是大乘兼運之意",
    "X29n0599_003:0685b23": "也(已上合第二捨几用車譬竟)。△第三合等賜大",
    "X29n0599_003:0685b24": "車譬。上文有四。一免難。二索車。三等賜。四歡喜。今",
    "X29n0599_003:0685c01": "略不合索車歡喜。但合免難。義兼索車。合等賜。義",
    "X29n0599_003:0685c02": "兼歡喜。今雙牒免難等賜二譬。然後雙合二譬。初",
    "X29n0599_003:0685c03": "雙牒。",
    "X29n0599_003:0685c04": "舍利弗如彼長者(至)等以大車而賜諸子。",
    "X29n0599_003:0685c05": "如彼長者下。牒免難。自惟財富下。牒等賜。△次雙",
    "X29n0599_003:0685c06": "合二。先合免難。",
    "X29n0599_003:0685c07": "如來亦復如是(至)得涅槃樂。",
    "X29n0599_003:0685c08": "門有入義出義。若三界為宅。五陰為舍。由迷色心",
    "X29n0599_003:0685c09": "而入色心。即是入宅生死之門。若作出者。今言以",
    "X29n0599_003:0685c10": "佛教門。出三界苦。正是稟藏通二教。教下之理共",
    "X29n0599_003:0685c11": "為門。起三乘聖行。出三界苦。得涅槃樂也。△次合",
    "X29n0599_003:0685c12": "等賜。上等賜先標二章。次廣二章。後釋出有車之",
    "X29n0599_003:0685c13": "由。今文闕略。小不次第。略分為五。一合上釋有車",
    "X29n0599_003:0685c14": "之由。",
    "X29n0599_003:0685c15": "如來爾時便作是念(至)力無畏等諸佛法藏。",
    "X29n0599_003:0685c16": "上云財富無量。庫藏充溢也。△二合上廣等心。",
    "X29n0599_003:0685c17": "是諸眾生皆是我子(至)皆以如來滅度而滅度之。",
    "X29n0599_003:0685c18": "上云我財物無極。不應以下劣小車。今云不令有",
    "X29n0599_003:0685c19": "人獨得滅度。皆以如來滅度而滅度之。豈非合等",
    "X29n0599_003:0685c20": "心義。△三合上標等心章門。",
    "X29n0599_003:0685c21": "是諸眾生。脫三界者。",
    "X29n0599_003:0685c22": "上云各賜諸子等也。△四合上標等車章門。",
    "X29n0599_003:0685c23": "悉與諸佛禪定解脫等。娛樂之具。",
    "X29n0599_003:0685c24": "△五正合上廣大車。",
    "X29n0599_003:0686a01": "皆是一相。一種。聖所稱歎。能生淨玅第一之樂。",
    "X29n0599_003:0686a02": "通合上高廣。乃至僕從等。一相。是實相。即法身德。",
    "X29n0599_003:0686a03": "一種。是種智般若。即般若德。能生淨玅之樂。樂即",
    "X29n0599_003:0686a04": "無苦。名解脫德。三德高廣。具足莊嚴。收羅眾德。名",
    "X29n0599_003:0686a05": "摩訶衍。合上大車譬也(第三合等賜諸子大車竟)。",
    "X29n0599_003:0686a06": "△第四合上不虗譬。上答文有二。一全身命。二不",
    "X29n0599_003:0686a07": "乖本心。今但合不乖本心。兼得全身命。又為三。先",
    "X29n0599_003:0686a08": "牒譬。",
    "X29n0599_003:0686a09": "舍利弗如彼長者(至)無虗妄之咎。",
    "X29n0599_003:0686a10": "△次合釋不乖本心。",
    "X29n0599_003:0686a11": "如來亦復如是(至)然後但以大乘而度脫之。",
    "X29n0599_003:0686a12": "△三合況。合上況出不虗也。",
    "X29n0599_003:0686a13": "何以故如來有無量智慧(至)分別說三。",
    "X29n0599_003:0686a14": "即是長者自知財富無量。欲饒益諸子。故許三與",
    "X29n0599_003:0686a15": "一。非是虗也。此釋小異於前。前意為令諸子得出。",
    "X29n0599_003:0686a16": "意不在三。既出不與。亦不虗妄。今明如來出世。本",
    "X29n0599_003:0686a17": "欲說大。但為小智樂著三界。故以方便誘引。既已",
    "X29n0599_003:0686a18": "得出。還與大乘。即稱本心。故言能與眾生大乘之",
    "X29n0599_003:0686a19": "法。但不盡能受也。若華嚴中能受。即已與竟。不俟",
    "X29n0599_003:0686a20": "鹿苑開一為三。由不能受。故以方便力。於一佛乘。",
    "X29n0599_003:0686a21": "分別說三。三由眾生。非佛本意。故用此釋成不乖",
    "X29n0599_003:0686a22": "本心不虗也。前舍利弗問云。願為四眾。說其因緣。",
    "X29n0599_003:0686a23": "今故答云。以是不盡能受因緣。分別說三(初長行",
    "X29n0599_003:0686a24": "竟)。△第二偈頌。有一百六十五行。分為二。前有一",
    "X29n0599_003:0686b01": "百行。頌上長行文中第二譬喻。後有六十五行。廣",
    "X29n0599_003:0686b02": "明通經方法。勸信流通。上長行有開譬合譬。偈頌",
    "X29n0599_003:0686b03": "亦二。初有六十五行半頌開譬。次有三十四行半",
    "X29n0599_003:0686b04": "頌合譬。初亦二。初有三十三行頌總譬。次有三十",
    "X29n0599_003:0686b05": "二行半頌別譬。總頌六意。六意中止頌其四。兼得",
    "X29n0599_003:0686b06": "其二。頌家宅。兼得一門。頌五百人。兼得三十子。",
    "X29n0599_003:0686b07": "今初一句明長者。",
    "X29n0599_003:0686b08": "佛欲重宣此義。而說偈言。",
    "X29n0599_003:0686b09": "譬如長者。",
    "X29n0599_003:0686b10": "頌上位號。即兼得名行歎德。既有長人之德。即知",
    "X29n0599_003:0686b11": "名行。徧為國邑所崇。亦知內外。年德俱高也。內合",
    "X29n0599_003:0686b12": "婆伽婆。即位號。則知具足智斷慈悲萬德也。△第",
    "X29n0599_003:0686b13": "二三行一句。頌家宅譬。為二。初句頌家宅。",
    "X29n0599_003:0686b14": "有一大宅。",
    "X29n0599_003:0686b15": "一大宅者。且指一方三界。故云一。△二三行廣出",
    "X29n0599_003:0686b16": "宅體。",
    "X29n0599_003:0686b17": "其宅久故(至)雜穢充徧。",
    "X29n0599_003:0686b18": "明所燒之相。故知此頌宅體也。三界無始為久。非",
    "X29n0599_003:0686b19": "今所造為故。無常卑鄙名頓弊。亦云。頭殿。腹堂。背",
    "X29n0599_003:0686b20": "為舍。念念相續無常為高危。一云。色界為堂。欲界",
    "X29n0599_003:0686b21": "為舍。不免墮落名高危。命根支持為柱。過去行業",
    "X29n0599_003:0686b22": "為基陛也。亦云。兩足為柱根。三相所遷名摧朽也。",
    "X29n0599_003:0686b23": "意識綱維。以為梁棟。諸苦所壞如傾斜。亦云。脊骨",
    "X29n0599_003:0686b24": "為梁棟。髂為基陛。衰老之時為頹毀。牆壁者。一云。",
    "X29n0599_003:0686c01": "四大為牆壁。皮膚為泥塗。四威儀不正為亂墜。五",
    "X29n0599_003:0686c02": "識不聰。不相主境。為差脫。亦云。牆壁圯坼。如皮膚",
    "X29n0599_003:0686c03": "皴朽。壯色鮮淨。如初泥塗。老色枯悴。如後褫落。髮",
    "X29n0599_003:0686c04": "髭朽老。則皆脫落。如覆苫亂墜。筋骨老弱。支節不",
    "X29n0599_003:0686c05": "援。如椽梠差脫。周障屈曲者。印師云。三十六物。更",
    "X29n0599_003:0686c06": "相隔障。故云周障。[月*者]膓盤迴。故云屈曲。非但無常",
    "X29n0599_003:0686c07": "所遷。亦有不淨苦等。故云雜穢充徧也。今云周障",
    "X29n0599_003:0686c08": "是六識。屈曲是六根。六識緣六根。取境艱關。故言",
    "X29n0599_003:0686c09": "屈曲。六塵徧染六根。故言雜穢充徧。因緣觀心兩",
    "X29n0599_003:0686c10": "番釋(因緣觀心兩釋者。如云。頭殿。腹堂。即觀心也。如云。色堂。欲舍等。即因緣也。命根已下文。竝",
    "X29n0599_003:0686c11": "觀心也)。△第三半行頌五百人。",
    "X29n0599_003:0686c12": "有五百人。止住其中。",
    "X29n0599_003:0686c13": "譬三乘根性。為五道所攝。兼得三十子譬也。△第",
    "X29n0599_003:0686c14": "四有二十九行偈。正頌三界火起。就此分四。初有",
    "X29n0599_003:0686c15": "二十二偈。明地上事。譬欲界火起。次有三偈半。明",
    "X29n0599_003:0686c16": "穴中事。譬色界火起。三有二行半偈。明空中事。譬",
    "X29n0599_003:0686c17": "無色界火起。四有一偈。總結三界。眾難非一。就欲",
    "X29n0599_003:0686c18": "界火起復為四。初十七偈半。明所燒之類。譬眾生",
    "X29n0599_003:0686c19": "十使。次有一偈。明火起之由。譬起五濁所由。三有",
    "X29n0599_003:0686c20": "二行。正明火起之勢。譬正起五濁。四有一行半。明",
    "X29n0599_003:0686c21": "被燒之相。譬受八苦五濁。就十七行半為二。初十",
    "X29n0599_003:0686c22": "六行。正明所燒。後一行半總結。就所燒中又二。初",
    "X29n0599_003:0686c23": "六行。明禽獸被燒。譬五鈍使眾生。後十行。明鬼神",
    "X29n0599_003:0686c24": "被燒。譬五利使眾生。初五鈍使為二。初五行半。明",
    "X29n0599_003:0687a01": "五鈍。二半行結。初分五。初半行譬慢使。",
    "X29n0599_003:0687a02": "鴟梟鵰鷲。烏鵲鳩鴿。",
    "X29n0599_003:0687a03": "眾生慢使。自舉輕他。如鳥為性。陵高下視。八鳥譬",
    "X29n0599_003:0687a04": "八慢。文殊問經明八憍。今用配八鳥。盛壯憍如鴟。",
    "X29n0599_003:0687a05": "性憍如梟。富憍如鵰。自在憍如鷲。壽命憍如烏。聰",
    "X29n0599_003:0687a06": "明憍如鵲。行善憍如鳩。色憍如鴿。陵他為慢。自貴",
    "X29n0599_003:0687a07": "為憍。自愛為貪。愛他為淫。自忿為恚。忿他為瞋。自",
    "X29n0599_003:0687a08": "惑為愚。惑他為癡。△二半行譬瞋使。",
    "X29n0599_003:0687a09": "蚖蛇蝮蝎。蜈蚣蚰蜒。",
    "X29n0599_003:0687a10": "瞋有三。蚖毒盛。不觸而吸。譬非理生瞋。蝮蝎觸則",
    "X29n0599_003:0687a11": "螫。譬執理瞋。蜈蚣譬戲論瞋。世人云。赤頸者是蜈",
    "X29n0599_003:0687a12": "蚣。不赤者是蚰蜓。△三有二行譬癡使。",
    "X29n0599_003:0687a13": "守宮百足(至)而集其上。",
    "X29n0599_003:0687a14": "癡有獨起。相應起。守宮百足等兀然。譬獨頭無明。",
    "X29n0599_003:0687a15": "鼬貍鼷鼠等。譬相應也。諸惡蟲輩下。從癡根本。備",
    "X29n0599_003:0687a16": "起諸結也。明諸使相緣。或緣三界如交橫。起之速",
    "X29n0599_003:0687a17": "疾如馳走。屎尿下一行。明癡。心所著之境。皆無常。",
    "X29n0599_003:0687a18": "苦。無我。不淨。由癡不了。於中計淨等而生染著。故",
    "X29n0599_003:0687a19": "云。蜣蜋諸蟲。而集其上(僭補曰。著男女。是屎尿臭處。不淨計淨。是蜣蜋輥丸)。",
    "X29n0599_003:0687a20": "△四有二行明貪使。",
    "X29n0599_003:0687a21": "狐狼野干(至)處處求食。",
    "X29n0599_003:0687a22": "貪有二種。一有力。二無力。有力者。以威勢取。如狐",
    "X29n0599_003:0687a23": "狼等。無力者。但能從他乞索麤弊。如野干等。咀嚼",
    "X29n0599_003:0687a24": "下。明貪取境。引物向己如咀嚼。不以道理如踐蹋。",
    "X29n0599_003:0687b01": "貪心取境。或取一城。或取一國。其有齊畔。如嚌齧",
    "X29n0599_003:0687b02": "也。亦云。貪心取境。有用不用。有用而取如咀嚼。不",
    "X29n0599_003:0687b03": "用而取如踐蹋。又少則咀嚼。多則踐蹋也。骨肉狼",
    "X29n0599_003:0687b04": "藉者。積聚五塵。不知止足也。由是群狗。競來搏撮",
    "X29n0599_003:0687b05": "者。此有力貪。搏撮無力之者。謂王威也。饑羸慞惶",
    "X29n0599_003:0687b06": "者。常不知足如饑。求不能得如羸。種種營覔如慞",
    "X29n0599_003:0687b07": "惶。多欲之人。雖富而貧也。愛心貪。貪五塵之肉。見",
    "X29n0599_003:0687b08": "心貪。貪道理之骨。推求知見。遂多所解。即是多骨。",
    "X29n0599_003:0687b09": "須骨之狗。競來撮之。諸見心中。未得正法之食名",
    "X29n0599_003:0687b10": "饑。不能伏斷見名羸。處處求解。名為慞惶。一云。即",
    "X29n0599_003:0687b11": "是貪人。希求念望也。△五半譬疑使。",
    "X29n0599_003:0687b12": "鬬諍摣掣。啀喍嘷吠。",
    "X29n0599_003:0687b13": "猶豫二邊名疑。未決是非云鬬諍。意謂為是名掣。",
    "X29n0599_003:0687b14": "復謂為非名摣。啀喍嘷吠者。發言論決是非之理",
    "X29n0599_003:0687b15": "也(摣者。叉也。謂五指俱取也。掣。牽也。亦云。向前[據豕+旦]。向後掣。啀喍者。喍字亦作齧。張唇露齒也。嘷吠者。出",
    "X29n0599_003:0687b16": "聲大吼也)。△第二半行。結上五鈍使。",
    "X29n0599_003:0687b17": "其舍恐怖。變狀如是。",
    "X29n0599_003:0687b18": "(初六行明五鈍使竟)。△第二有十行。明五利使。為",
    "X29n0599_003:0687b19": "二。初半行。總明利使。",
    "X29n0599_003:0687b20": "處處皆有。魑魅魍魎。",
    "X29n0599_003:0687b21": "利使徧緣三界五陰四諦。故言處處皆有。夫鬼神",
    "X29n0599_003:0687b22": "有通有智。禽獸則無。故以利使譬鬼神。鈍使喻蟲",
    "X29n0599_003:0687b23": "獸(魑魅者。物之精也。通俗文云。山澤之怪。謂之魑也。西京賦云。山神虎形曰魑。宅神猪頭人形曰魅。魍",
    "X29n0599_003:0687b24": "魎者。木石變怪。玉篇云水神)。△二九行半。別明五利使。文為五。",
    "X29n0599_003:0687c01": "初三行譬邪見。",
    "X29n0599_003:0687c02": "夜叉惡鬼(至)甚可怖畏。",
    "X29n0599_003:0687c03": "邪見者。夜叉是捷疾鬼。譬邪見撥無因果。人是善",
    "X29n0599_003:0687c04": "報。譬出世因果。不雜煩惱。撥無此理。如食人肉。毒",
    "X29n0599_003:0687c05": "蟲之屬是惡報。如世間因果。雜諸煩惱。撥無此理。",
    "X29n0599_003:0687c06": "如噉毒蟲之屬也。孚乳產生者。世間之法。從自類",
    "X29n0599_003:0687c07": "因。生自類果也。各自藏護者。因能有果名藏。必得",
    "X29n0599_003:0687c08": "不失名護也。又人肉是善。毒蟲是惡。邪見之心。撥",
    "X29n0599_003:0687c09": "無善惡因果事。如噉食也。孚乳產生。總說善惡。竝",
    "X29n0599_003:0687c10": "有因果相生之用也。食之既飽者。見心成就也。惡",
    "X29n0599_003:0687c11": "心熾盛者。見心增廣也。鬬諍之聲者。內心成就。外",
    "X29n0599_003:0687c12": "彰言教。宣於無因無果之法。能令聞者。墮落三塗。",
    "X29n0599_003:0687c13": "故言怖畏(鳥生曰孚。獸生曰乳。言自類等者。即同類因。得等流果。以子似父。故以喻之)。",
    "X29n0599_003:0687c14": "△二兩行二句譬戒取。",
    "X29n0599_003:0687c15": "鳩槃茶鬼(至)怖狗自樂。",
    "X29n0599_003:0687c16": "戒取者。鳩槃茶。是鬼勝者。如有漏善。能勝諸蟲也。",
    "X29n0599_003:0687c17": "蹲踞土埵者。修十善戒。能生六天。六天是欲界高",
    "X29n0599_003:0687c18": "處。事如土埵也。又外道持戒。能修禪定。初得欲界",
    "X29n0599_003:0687c19": "定。或得未來定。未來定。未脫欲界。欲界之頂。如土",
    "X29n0599_003:0687c20": "埵也。或離一尺二尺者。得色界定。如一尺。得無色",
    "X29n0599_003:0687c21": "處定如二尺。得升上界為往。退墮為返。起見葢。如",
    "X29n0599_003:0687c22": "縱逸嬉戲。捉狗兩足。一云。謗無苦因。如捉狗足。撥",
    "X29n0599_003:0687c23": "無苦果。如脚加頸。集本得果。如狗之聲。利見撥言",
    "X29n0599_003:0687c24": "無集。無得苦之理。令其失聲也(鳩槃茶者。可畏鬼也。蹲。虗坐也。踞。實",
    "X29n0599_003:0688a01": "坐也。次捉狗等者。有此一釋。故曰一云。狗足如因。捉之如謗。捉足撲之。如令絕聲。故云令其失聲。復以狗",
    "X29n0599_003:0688a02": "脚。加於狗頸。謗無苦因之上。復更撥。無苦果。如脚加頸)。△三一行半譬身見。",
    "X29n0599_003:0688a03": "復有諸鬼(至)呌呼求食。",
    "X29n0599_003:0688a04": "身見者。豎入三世計我名長。橫徧五陰計我名大。",
    "X29n0599_003:0688a05": "計我自在。不修善法。即無慚愧。故言躶形。以惡莊",
    "X29n0599_003:0688a06": "嚴。故言黑。無功德資。故言瘦。計我者。不出三界。故",
    "X29n0599_003:0688a07": "言常住其中。計我在心。發言宣說有我之相。故言",
    "X29n0599_003:0688a08": "發大惡聲。冀因此說。望得道果。故言呌呼求食也。",
    "X29n0599_003:0688a09": "△四半行譬見取。",
    "X29n0599_003:0688a10": "復有諸鬼。其咽如鍼。",
    "X29n0599_003:0688a11": "見取者。咽細命危。而保其壽。非想無常而計涅槃。",
    "X29n0599_003:0688a12": "故言其咽如鍼(言見取者。非果計果。非想非是涅槃之果。計之為常)。△五兩",
    "X29n0599_003:0688a13": "行譬邊見。",
    "X29n0599_003:0688a14": "復有諸鬼(至)呌喚馳走。",
    "X29n0599_003:0688a15": "邊見者。推我斷常。斷常二邊。如牛頭二角。為身是",
    "X29n0599_003:0688a16": "我為我是身。依我見起邊見。如頭兩角也。計常斷",
    "X29n0599_003:0688a17": "之過。能斷出世善。如食人肉。能斷世善根。如或時",
    "X29n0599_003:0688a18": "噉狗。或時計常。或復計斷。前後迴轉。如頭髮蓬亂。",
    "X29n0599_003:0688a19": "計常即破斷。計斷即破常。如殘害兇險。無有智定",
    "X29n0599_003:0688a20": "食飲自資。如饑渴所逼(初十六行明所燒竟)。△第",
    "X29n0599_003:0688a21": "二一行半總結。",
    "X29n0599_003:0688a22": "夜叉餓鬼(至)恐畏無量。",
    "X29n0599_003:0688a23": "總結欲界煩惱之相。亦是結利鈍眾生之相。竝是",
    "X29n0599_003:0688a24": "有漏之心常無道味。故云饑急。窺看牕牖者。明其",
    "X29n0599_003:0688b01": "邪觀空理。慕仰道味。雖復觀察。而滯著心多。不會",
    "X29n0599_003:0688b02": "正理。如窺牕見空。不得無礙也(初十七行半偈譬",
    "X29n0599_003:0688b03": "十使竟)。△第二一行。明火起之由。譬五濁由起也。",
    "X29n0599_003:0688b04": "是朽故宅。屬于一人。其人近出。未久之間。",
    "X29n0599_003:0688b05": "三界是佛化應之處。發心已來。誓願度脫。故云屬",
    "X29n0599_003:0688b06": "于一人。長者在宅。能令慎火。由出去後。諸子無知。",
    "X29n0599_003:0688b07": "故令火起內合。正由如來大通佛時。常化是等。令",
    "X29n0599_003:0688b08": "伏五濁。眾生感盡。如來捨應。此等於後。便起五濁。",
    "X29n0599_003:0688b09": "他土赴緣。非是永去。故言近出。又云。從得無生已。",
    "X29n0599_003:0688b10": "不生三界。故名出。不久應來。故名近。壽量品云。數",
    "X29n0599_003:0688b11": "現涅槃。即是出宅意也。△第三二行正明火起之",
    "X29n0599_003:0688b12": "勢。勢有二種。一者勢分。二者威勢。勢分通至非想。",
    "X29n0599_003:0688b13": "威勢燒無不壞。今當界二勢。亦復如是。",
    "X29n0599_003:0688b14": "於後舍宅(至)牆壁崩倒。",
    "X29n0599_003:0688b15": "四面。即是處所。身受心法。等起四倒五濁八苦。故",
    "X29n0599_003:0688b16": "云一時。相續漸增為熾。命根斷為爆。風刀解體為",
    "X29n0599_003:0688b17": "裂。又云。受苦悲痛呻吟之聲為爆。諸根破壞為裂。",
    "X29n0599_003:0688b18": "氣斷。骨離。筋絕。為摧折墮落。四大解散。為牆壁崩",
    "X29n0599_003:0688b19": "倒也。△第四一行半。明被燒之相。",
    "X29n0599_003:0688b20": "諸鬼神等(至)不能自出。",
    "X29n0599_003:0688b21": "或云。親屬為鬼神。哭泣為揚聲。今例上。利使以譬",
    "X29n0599_003:0688b22": "神鬼。利使之人。或計斷常。若計常者。謂法定空。已",
    "X29n0599_003:0688b23": "有還無。無即常。計斷之人。謂法定斷。唯此一死。更",
    "X29n0599_003:0688b24": "無復續。皆唱言定說。其事已顯。故云揚聲大呌也。",
    "X29n0599_003:0688c01": "若是鈍使。及諸戒取。本不計斷。今見無常。但生疑",
    "X29n0599_003:0688c02": "怖。不知出離之方。故言慞惶不能自出(初二十二",
    "X29n0599_003:0688c03": "偈頌欲界竟)。△第二有三行半。明穴中事。譬色界",
    "X29n0599_003:0688c04": "火起。諸部解義。瞋通三界。即此文也。文為四。初一",
    "X29n0599_003:0688c05": "行。明所燒之類。",
    "X29n0599_003:0688c06": "惡獸毒蟲。藏竄孔穴。毗舍闍鬼。亦住其中。",
    "X29n0599_003:0688c07": "四禪之定。譬如孔穴也。雖復不及門外敞豁。猶得",
    "X29n0599_003:0688c08": "免於猛炎。入禪定中。猶得免於欲界麤惡也。利使",
    "X29n0599_003:0688c09": "眾生。亦得禪定。如毗舍闍鬼。亦住其中。△二一句。",
    "X29n0599_003:0688c10": "是火起之由。",
    "X29n0599_003:0688c11": "薄福德故。",
    "X29n0599_003:0688c12": "由少福故。近惡遇苦。△三一句。明火起之勢。",
    "X29n0599_003:0688c13": "為火所逼。",
    "X29n0599_003:0688c14": "孔穴之中。雖無猛炎。猶有熱惱。四禪雖無欲界惡。",
    "X29n0599_003:0688c15": "亦有愛味細苦。故言為火所逼。△四二行明被燒",
    "X29n0599_003:0688c16": "之相。",
    "X29n0599_003:0688c17": "共相殘害(至)四面充塞。",
    "X29n0599_003:0688c18": "明利鈍相奪。諸使眾生。得禪是同。所計各異。異故",
    "X29n0599_003:0688c19": "互相是非。如相殘害也。既於禪中起諸見。則不能",
    "X29n0599_003:0688c20": "生無漏定慧。但著默然。如飲血。又著支林。如噉肉。",
    "X29n0599_003:0688c21": "野干是欲界貪。未來定已斷。故言竝已前死。亦名",
    "X29n0599_003:0688c22": "食噉。禪定之貪。如大惡獸。能吞欲界貪也。欲界四",
    "X29n0599_003:0688c23": "倒八苦如猛炎。色界四倒八苦如臭煙。亦通身受",
    "X29n0599_003:0688c24": "心法。四大皮肉等。故言四面充塞也(二色界竟)。△",
    "X29n0599_003:0689a01": "第三二行半偈。明空中事。譬無色界火起。為二。初",
    "X29n0599_003:0689a02": "一行。明所燒之類(明空中事者。前云藏穴。以譬色界。今乃出穴。故譬無色。言空中",
    "X29n0599_003:0689a03": "者。非謂虗空。既以舍內譬欲。入穴譬色。今以穴外空地為空。譬以無色)。",
    "X29n0599_003:0689a04": "蜈蚣蚰蜒。毒蛇之類。為火所燒。爭走出穴。",
    "X29n0599_003:0689a05": "厭色界定。出向無色。厭色麤境。觀無色法。如毒蛇",
    "X29n0599_003:0689a06": "類。火燒出穴。若爾。瞋通三界也。△次一行半。明所",
    "X29n0599_003:0689a07": "燒之相。",
    "X29n0599_003:0689a08": "鳩槃茶鬼(至)周障悶走。",
    "X29n0599_003:0689a09": "若得無色定。必滅下緣。故云隨取而食也。非想最",
    "X29n0599_003:0689a10": "頂。猶尚不免顛倒諸苦。如頭上火然。非想亦有八",
    "X29n0599_003:0689a11": "苦之火。心生異念名生苦。念念不住名老苦。行心",
    "X29n0599_003:0689a12": "擾擾妨定名病苦。退定是死苦。求定不得。是求不",
    "X29n0599_003:0689a13": "得苦。求定不得。必有於障。即怨憎會苦。四陰心。即",
    "X29n0599_003:0689a14": "五盛陰苦。不能即斷有頂種故。頭上火然也。無無",
    "X29n0599_003:0689a15": "漏故。饑渴所惱。猶是輪迴。周障悶走也(三無色界",
    "X29n0599_003:0689a16": "竟)。△第四一行。總結三界。眾難非一。",
    "X29n0599_003:0689a17": "其宅如是。甚可怖畏。毒害火灾。眾難非一。",
    "X29n0599_003:0689a18": "(第一總譬竟)。△第二有三十二行半偈。頌別譬。別",
    "X29n0599_003:0689a19": "譬有四。今頌但三。初有二行半。頌長者見火。第二",
    "X29n0599_003:0689a20": "有十三行。頌捨几用車。寢大施小譬。第三有十七",
    "X29n0599_003:0689a21": "行。頌等賜大車譬。初頌見火。有三。一能見。二所見。",
    "X29n0599_003:0689a22": "三起驚怖。此中具頌也。初三句。頌能見人。",
    "X29n0599_003:0689a23": "是時宅主。在門外立。聞有人言。",
    "X29n0599_003:0689a24": "上明見。今云聞。以聞代見也。聞必從他。門外立者。",
    "X29n0599_003:0689b01": "正頌上我雖能於所燒之門安隱得出也。立者。在",
    "X29n0599_003:0689b02": "法身地。常懷大悲。欲救眾生。不處第一義空之座",
    "X29n0599_003:0689b03": "也(不處第一空座者。第一義空。為智理合。與悲同體。今言不住無悲之智。恒居有智之悲。故云不處。故",
    "X29n0599_003:0689b04": "知無緣慈悲。方可與智同體)。△二一行一句。頌所見之火。",
    "X29n0599_003:0689b05": "汝諸子等。先因遊戲。來入此宅。稚小無知。歡娛樂著。",
    "X29n0599_003:0689b06": "問。子本未出。云何因戲來入。答。或曾發心。名出三",
    "X29n0599_003:0689b07": "界。而復退還。名之為入。如人舉足欲出。至門側而",
    "X29n0599_003:0689b08": "反。亦名為出。亦名還入也。又理性本淨。非三界法。",
    "X29n0599_003:0689b09": "因無明故。而起戲論。便有生死。故云。先因遊戲來",
    "X29n0599_003:0689b10": "入也。大善未著為稚小。無明所覆為無知。△三二",
    "X29n0599_003:0689b11": "句。頌上即大驚怖。而起大悲心。",
    "X29n0599_003:0689b12": "長者聞已。驚入火宅。",
    "X29n0599_003:0689b13": "(一長者見火譬竟)。△第二有十三行。頌捨几用車。",
    "X29n0599_003:0689b14": "為二。初有五行半。頌上救子不得。上開譬中有勸",
    "X29n0599_003:0689b15": "誡。上合中但合勸。今但頌誡。誡文有三。初四偈半。",
    "X29n0599_003:0689b16": "頌上我當說怖畏擬宜。",
    "X29n0599_003:0689b17": "方宜救濟(至)況復大火。",
    "X29n0599_003:0689b18": "方宜者。擬宜大教也。告喻。即是說眾患難。誡教之",
    "X29n0599_003:0689b19": "義(惡鬼毒蟲下。皆患難之事。已如上釋。饑渴惱急者。由無定慧。是故饑渴。已可怖畏。況復更為濁",
    "X29n0599_003:0689b20": "火所燒。如得上界有漏定時。無無漏定。已為小火之所焚燒。況墜下欲。大火所燒。即指饑渴惱急以為此",
    "X29n0599_003:0689b21": "苦。是故應求大乘永離)。△二三句頌不受誡。",
    "X29n0599_003:0689b22": "諸子無知。雖聞父誨。猶故樂著。",
    "X29n0599_003:0689b23": "不受誡。是稚小無知。雖聞父誨。猶故樂著。既無大",
    "X29n0599_003:0689b24": "志。復不習小。大小俱忘。必著三界。△三一句。正頌",
    "X29n0599_003:0689c01": "無知息化。",
    "X29n0599_003:0689c02": "嬉戲不已。",
    "X29n0599_003:0689c03": "指不已一句。頌上視父而已。放捨苦言之義也。(第三",
    "X29n0599_003:0689c04": "一句。正息化者。見思不已。故息大化。若見思不已。尚有大機。如來於時。亦不悋大。以有小機。且令出濁。先",
    "X29n0599_003:0689c05": "施小耳)。(初五行半救子不得竟)。△第二七行半偈。頌",
    "X29n0599_003:0689c06": "上用車。上文有四。一者擬宜三車。二知子先心。三",
    "X29n0599_003:0689c07": "歎三車希有。四適子所願。今頌中但有三義。略不",
    "X29n0599_003:0689c08": "頌知子先心。今初三行頌擬宜。",
    "X29n0599_003:0689c09": "是時長者(至)設諸方便。",
    "X29n0599_003:0689c10": "初一行。明擬宜意。次一行。用小之由。由著見思。故",
    "X29n0599_003:0689c11": "唯施小。次半行。用小之意。若不用小。則大小竝亡。",
    "X29n0599_003:0689c12": "故云將為火害。害故喪身。喪身故失命。次半行。正",
    "X29n0599_003:0689c13": "思用小。故云即便思惟。設諸方便。△二有三偈。頌",
    "X29n0599_003:0689c14": "勸歎三車希有。上明勸示證三義。今頌亦三。重頌",
    "X29n0599_003:0689c15": "勸成。有四。初一行頌勸。",
    "X29n0599_003:0689c16": "告諸子等。我有種種。珍玩之具。玅寶好車。",
    "X29n0599_003:0689c17": "△二三句頌示。",
    "X29n0599_003:0689c18": "羊車鹿車。大牛之車。今在門外。",
    "X29n0599_003:0689c19": "(示轉中云在門外者。如示四諦。令知出世)。△三一句又頌勸。",
    "X29n0599_003:0689c20": "汝等出來。",
    "X29n0599_003:0689c21": "△四一偈頌證。",
    "X29n0599_003:0689c22": "吾為汝等。造作此車。隨意所樂。可以遊戲。",
    "X29n0599_003:0689c23": "△三一行半偈。頌適子所願。",
    "X29n0599_003:0689c24": "諸子聞說(至)離諸苦難。",
    "X29n0599_003:0690a01": "今總頌上長行適子所願六句。馳走。頌上見諦。空",
    "X29n0599_003:0690a02": "地。頌上無學也(二捨几用車譬竟)。△第三有十七",
    "X29n0599_003:0690a03": "行偈。頌上長行等賜大車譬。文有四。一免難。二索",
    "X29n0599_003:0690a04": "車。三等賜大車。四得車歡喜。今頌亦四。初五行頌",
    "X29n0599_003:0690a05": "免難歡喜。第二三行。頌索車。第三七行半。頌等賜。",
    "X29n0599_003:0690a06": "第四一行半。頌得車歡喜。就初五行。頌上諸子免",
    "X29n0599_003:0690a07": "難又二。初一行頌免難。",
    "X29n0599_003:0690a08": "長者見子。得出火宅。住於四衢。坐師子座。",
    "X29n0599_003:0690a09": "坐師子座者。有二釋。一云。諸子坐座。得出三界。故",
    "X29n0599_003:0690a10": "無畏也。二云。是長者坐座。長者見子免難。即得無",
    "X29n0599_003:0690a11": "畏。初在門外。猶有憂畏。故云立。今得出門。方坐無",
    "X29n0599_003:0690a12": "畏。故方便品云。今我喜無畏(初在門外者。初子猶在內。是故父立。今子",
    "X29n0599_003:0690a13": "既出。是故安坐。又大機未會。是故云立。小化已周。是故安坐。故知立者冥利。坐者顯益)。△二",
    "X29n0599_003:0690a14": "四行頌長者歡喜。",
    "X29n0599_003:0690a15": "而自慶言(至)我今快樂。",
    "X29n0599_003:0690a16": "(一免難歡喜竟)。△第二三行頌索車。",
    "X29n0599_003:0690a17": "爾時諸子(至)惟垂給與。",
    "X29n0599_003:0690a18": "(二索車竟)。△第三七行半。頌上等賜大車。有三。初",
    "X29n0599_003:0690a19": "一行超頌釋大車。",
    "X29n0599_003:0690a20": "長者大富。庫藏眾多。金銀瑠璃。硨磲碼碯。",
    "X29n0599_003:0690a21": "屋盛稱庫。地盛曰藏。行具一切法名藏。眼耳六根",
    "X29n0599_003:0690a22": "具一切法名庫。(行具一切法約修。六根具一切法約性。庫藏皆含藏義。亦可互論也)。",
    "X29n0599_003:0690a23": "△二六行頌廣大車。",
    "X29n0599_003:0690a24": "以眾寶物(至)而侍衛之。",
    "X29n0599_003:0690b01": "(經大車中意者。因果所有。總名眾寶。約教修得。義之如造。性修不同。權宜名造。行多子多。故車非一。是故",
    "X29n0599_003:0690b02": "所造。諸而復大。又須示方知。子修名造。以性泯修。造還本有。即車體也。莊校下。即具度也)。△三",
    "X29n0599_003:0690b03": "二句。頌二章門。結顯等賜之義。",
    "X29n0599_003:0690b04": "以是玅車。等賜諸子。",
    "X29n0599_003:0690b05": "上句頌大車章門。下句頌等心章門(三等賜竟)。△",
    "X29n0599_003:0690b06": "第四一行半。頌得車歡喜。",
    "X29n0599_003:0690b07": "諸子是時(至)自在無礙。",
    "X29n0599_003:0690b08": "遊於四方者。乘中道慧。橫遊四種四門。四種四諦。",
    "X29n0599_003:0690b09": "豎遊四十一位。究竟常樂我淨之德。故言嬉戲自",
    "X29n0599_003:0690b10": "在也。(四得車歡喜竟)。(已上六十五行半頌開譬竟)。",
    "X29n0599_003:0690b11": "△第二三十四行半。頌合譬。分二。初四行。頌合總",
    "X29n0599_003:0690b12": "譬。為四。初一行頌合長者。",
    "X29n0599_003:0690b13": "告舍利弗。我亦如是。眾聖中尊。世間之父。",
    "X29n0599_003:0690b14": "上半行頌合位號。下半行頌合名行。兼歎德義。謂",
    "X29n0599_003:0690b15": "七種方便賢聖中尊。九種世間之父。△次一行。頌",
    "X29n0599_003:0690b16": "合五道義兼三十子。",
    "X29n0599_003:0690b17": "一切眾生。皆是吾子。深著世樂。無有慧心。",
    "X29n0599_003:0690b18": "正合五百人。兼三十子。三十子。是緣因子。一切眾",
    "X29n0599_003:0690b19": "生。即是正因子也(經云。一切眾生皆吾子者。如大經中。一切眾生。無不皆至大般",
    "X29n0599_003:0690b20": "涅槃。子義在因。涅槃在果。大乘宗要。莫逾此二。皆悉云有)。△三一行。頌合家宅。",
    "X29n0599_003:0690b21": "兼得一門義。",
    "X29n0599_003:0690b22": "三界無安。猶如火宅。眾苦充滿。甚可怖畏。",
    "X29n0599_003:0690b23": "△四一行頌合火起。",
    "X29n0599_003:0690b24": "常有生老。病死憂患。如是等火。熾然不息。",
    "X29n0599_003:0690c01": "於中初二句總標。次二句釋(初四行合總譬竟)。△",
    "X29n0599_003:0690c02": "第二三十行半。頌合別譬。又分四。初三偈。合見火",
    "X29n0599_003:0690c03": "譬。上文有三。今合亦三。初一偈。合頌上如來能",
    "X29n0599_003:0690c04": "見。正由寂然閒居。能見五濁諸子也。即合聞有人",
    "X29n0599_003:0690c05": "言。",
    "X29n0599_003:0690c06": "如來已離。三界火宅。寂然閒居。安處林野。",
    "X29n0599_003:0690c07": "(經云寂然等者。在王三昧用智。即是安處故也)。△二一行半。合頌上所見",
    "X29n0599_003:0690c08": "諸眾生。為生老病死之所燒煑。",
    "X29n0599_003:0690c09": "今此三界(至)多諸患難。",
    "X29n0599_003:0690c10": "△三半偈。合頌上佛見此已。驚入火宅。",
    "X29n0599_003:0690c11": "唯我一人。能為救護。",
    "X29n0599_003:0690c12": "(初三偈合見火譬竟)。△第二四行。頌合捨几用車",
    "X29n0599_003:0690c13": "譬。為二。初一行。頌合捨几等。上開譬有三。擬宜。無",
    "X29n0599_003:0690c14": "機。息化。今此一偈。亦有三意。",
    "X29n0599_003:0690c15": "雖復教詔。而不信受。於諸欲染。貪著深故。",
    "X29n0599_003:0690c16": "雖復教詔一句。頌擬宜。不信受一句。頌無機。下二",
    "X29n0599_003:0690c17": "句。頌息大化。貪著深故。頌上未免生老病死憂悲",
    "X29n0599_003:0690c18": "苦惱等也。△二三偈。頌合用車救子得譬。有二。初",
    "X29n0599_003:0690c19": "一行半。合上欲擬宜。及歎車希有。",
    "X29n0599_003:0690c20": "以是方便(至)出世間道。",
    "X29n0599_003:0690c21": "以是方便一句。頌合上但以智慧方便欲擬宜。從",
    "X29n0599_003:0690c22": "為說三乘下一行一句。頌合上歎三車希有。△二",
    "X29n0599_003:0690c23": "一行半。頌合第四適子所願。",
    "X29n0599_003:0690c24": "是諸子等(至)不退菩薩。",
    "X29n0599_003:0691a01": "上合三乘。各有四句。今則總頌。若心決定者。從苦",
    "X29n0599_003:0691a02": "法忍已上。是真決定。此之一句。總頌三乘馳走之",
    "X29n0599_003:0691a03": "位。後具足下一行。各頌三乘爭出之位也。不退菩",
    "X29n0599_003:0691a04": "薩者。不退義通。正明三藏(第二頌合上捨几用車",
    "X29n0599_003:0691a05": "竟)。△第三有八行。頌合第三等賜大車譬。文二。初",
    "X29n0599_003:0691a06": "五行。頌合等賜。後三行。頌合歡喜。初又四。今初一",
    "X29n0599_003:0691a07": "行。頌合等車章門。上文諸佛禪定等。",
    "X29n0599_003:0691a08": "汝舍利弗。我為眾生。以此譬喻。說一佛乘。",
    "X29n0599_003:0691a09": "△次一行。是頌合等心章門。上云。是諸眾生。脫三",
    "X29n0599_003:0691a10": "界者。",
    "X29n0599_003:0691a11": "汝等若能。信受是語。一切皆當。成得佛道。",
    "X29n0599_003:0691a12": "△三二行正頌合廣大車。上云皆是一相一種等。",
    "X29n0599_003:0691a13": "是乘微妙(至)供養禮拜。",
    "X29n0599_003:0691a14": "△四一行是頌上有車之由。",
    "X29n0599_003:0691a15": "無量億千。諸力解脫。禪定智慧。及佛餘法。",
    "X29n0599_003:0691a16": "(初五行頌等賜竟)。△第二三偈。頌合得車歡喜。",
    "X29n0599_003:0691a17": "得如是乘(至)除佛方便。",
    "X29n0599_003:0691a18": "初二偈。頌各得大車。日夜者。初得佛知見中道智",
    "X29n0599_003:0691a19": "光如日分。無明在如夜。自得中道智如日。慈悲入",
    "X29n0599_003:0691a20": "生死如夜。常行二法。故言遊戲。三乘之人。同入佛",
    "X29n0599_003:0691a21": "智。故云與諸菩薩。及聲聞眾。又此明自行化他。自",
    "X29n0599_003:0691a22": "獲是乘。故言日夜遊戲。以此化他。故言與諸菩薩。",
    "X29n0599_003:0691a23": "及聲聞眾。能化三乘。同乘寶乘也。後一偈。結勸信",
    "X29n0599_003:0691a24": "所說一乘。無三因緣。於十方土。審實而求。唯一無",
    "X29n0599_003:0691b01": "二。除佛方便。則不在言耳。他云菩薩不索車。若不",
    "X29n0599_003:0691b02": "索車。何因乘車歡喜(第三合等賜大車譬八行竟)。",
    "X29n0599_003:0691b03": "△第四有十五行半。頌合上不虗譬。文為二。初三",
    "X29n0599_003:0691b04": "行半。正頌合不虗章門。第二有十二行。頌合釋不",
    "X29n0599_003:0691b05": "虗。今初頌合不虗章門為三。初一行。先定父子。明",
    "X29n0599_003:0691b06": "本欲與大故。文云。皆是吾子。理應平等與大也。",
    "X29n0599_003:0691b07": "告舍利弗。汝諸人等。皆是吾子。我則是父。",
    "X29n0599_003:0691b08": "△二一偈。明乃說三乘。意為除障。",
    "X29n0599_003:0691b09": "汝等累劫。眾苦所燒。我皆濟拔。令出三界。",
    "X29n0599_003:0691b10": "△三一行半。既已除障。還遂本心。與大乘法。故云",
    "X29n0599_003:0691b11": "今所應作。唯佛智慧也。",
    "X29n0599_003:0691b12": "我雖先說(至)唯佛智慧。",
    "X29n0599_003:0691b13": "(第一三行半合頌不虗章門竟)。△第二有十二行。",
    "X29n0599_003:0691b14": "頌合釋。還釋前三意。初二偈。釋同皆是子。理應平",
    "X29n0599_003:0691b15": "等。第二七偈。釋不能受故。乃說三乘。第三有三偈。",
    "X29n0599_003:0691b16": "釋後若堪能。還與其大。今初。",
    "X29n0599_003:0691b17": "若有菩薩(至)皆是菩薩。",
    "X29n0599_003:0691b18": "若有菩薩者。方便三乘所化眾生。皆是昔日結緣",
    "X29n0599_003:0691b19": "佛子。亦皆同有真如佛性。故云皆是菩薩也。△二",
    "X29n0599_003:0691b20": "七行。以不受大。故說三乘。此文具足四諦。初二行",
    "X29n0599_003:0691b21": "苦諦。次二行集諦。次一行滅諦。次半行正明道諦。",
    "X29n0599_003:0691b22": "後一行半。明得解脫。但離見思虗妄。明非究竟解",
    "X29n0599_003:0691b23": "脫也。",
    "X29n0599_003:0691b24": "若人小智(至)名為解脫。",
    "X29n0599_003:0691c01": "此七行。明小智障重。不即信受一乘。方便說三。接",
    "X29n0599_003:0691c02": "引小智。為說苦諦者。聲聞於三乘中最小。復以苦",
    "X29n0599_003:0691c03": "諦為初門。眾生心喜者。稱其本習則喜。本厭生死。",
    "X29n0599_003:0691c04": "自求涅槃。今聞出離。即會宿習。故歡喜。此中正明",
    "X29n0599_003:0691c05": "有作四諦。但離虗妄者。無明已是不實。通惑附無",
    "X29n0599_003:0691c06": "明起。故呼之為虗妄。有作四諦。但除此惑。名為解",
    "X29n0599_003:0691c07": "脫。脫於分段。未脫變易。故非自在。△三有三偈釋",
    "X29n0599_003:0691c08": "者。初一行半。以無上道法斥。次一行半。出佛本心。",
    "X29n0599_003:0691c09": "還與其大。",
    "X29n0599_003:0691c10": "其實未得(至)故現於世。",
    "X29n0599_003:0691c11": "第三三偈。釋障既除。情根又利。還遂本心。與大乘",
    "X29n0599_003:0691c12": "法。佛本欲與一切解脫。今汝始斷分段。非大涅槃。",
    "X29n0599_003:0691c13": "以其未得一切智。終是未稱本心。故言我意不欲",
    "X29n0599_003:0691c14": "令至滅度。今則還令得無上道。入大涅槃。乃是究",
    "X29n0599_003:0691c15": "竟。稱佛本心。一切解脫。即是無作滅諦。無上道。即",
    "X29n0599_003:0691c16": "是無作道諦。用二諦。破有作苦集。昔欲說此。而此",
    "X29n0599_003:0691c17": "眾生不堪。障既已除。還說此也。佛為法王。於權實",
    "X29n0599_003:0691c18": "法。已得自在。開三權。顯一實。豈當有虗也。(第四十",
    "X29n0599_003:0691c19": "五行半合不虗譬竟)。(已上一百行偈。頌長行第二",
    "X29n0599_003:0691c20": "譬喻竟)。△後六十五行偈中。廣明通經方法。勸信",
    "X29n0599_003:0691c21": "流通。信者。信佛說不說也。勸者。勸可通不可通也。",
    "X29n0599_003:0691c22": "有此二義。故言勸信。文為二。一標兩章。二釋。今",
    "X29n0599_003:0691c23": "初一行半標。",
    "X29n0599_003:0691c24": "汝舍利弗(至)勿妄宣傳。",
    "X29n0599_003:0692a01": "初一行標說不說者。如來說此法印。為利益世間",
    "X29n0599_003:0692a02": "故說也。不說者。四十餘年。未是說時。五千未去。是",
    "X29n0599_003:0692a03": "故不說也。○次在所遊方下半行。標可通不可通",
    "X29n0599_003:0692a04": "章者。勿妄宣傳也。惡者強說。令其墮苦。善者不說。",
    "X29n0599_003:0692a05": "悞其失樂。若大悲愍惡。則不為通。若大慈念善。則",
    "X29n0599_003:0692a06": "應為通。是名標可通不可通章也。△二釋。又為二。",
    "X29n0599_003:0692a07": "初八行。釋可說不可說。次五十五行半。釋可通不",
    "X29n0599_003:0692a08": "可通。今初。",
    "X29n0599_003:0692a09": "若有聞者(至)非己智分。",
    "X29n0599_003:0692a10": "今初八行。明如來利益世間之相也。通論三世利",
    "X29n0599_003:0692a11": "益。別論令二乘入信。阿鞞跋致。是觀現在益。曾見",
    "X29n0599_003:0692a12": "者。觀過去善為說也。信汝見我者。觀未來善為說",
    "X29n0599_003:0692a13": "也。下文云。若深信解者。見佛常住靈鷲。即其義也。",
    "X29n0599_003:0692a14": "斯法華經一行。是結上開下。如來觀知三世利益。",
    "X29n0599_003:0692a15": "是故為說。淺智不解。則不為說。此釋如來說不說",
    "X29n0599_003:0692a16": "章也。(僭補曰。舍利弗以信得入者。信一乘實相。究竟佛慧也。圓十信滿心。即入初住。初發心時。",
    "X29n0599_003:0692a17": "即得菩提。成就慧身。不由他悟也。其餘聲聞。信佛語者。以圓住別地已前。依法力熏習。不離教法。故云信",
    "X29n0599_003:0692a18": "佛語故。隨順此經。非己智分也。行者未起圓信。與信位未滿者。未起應令起。未滿應令滿。總由信佛語故。",
    "X29n0599_003:0692a19": "不離聖教量。依法力熏習。至住地已上。始得亡筌。行起解絕也)。(初八行竟)。△次五",
    "X29n0599_003:0692a20": "十五行半。釋行人可通不可通章。又二。初三十六",
    "X29n0599_003:0692a21": "行半。明若用大悲門。莫為惡說。若引惡數。必起惡",
    "X29n0599_003:0692a22": "謗。獲惡果報。是故大悲。不可為說。",
    "X29n0599_003:0692a23": "又舍利弗(至)莫說此經。",
    "X29n0599_003:0692a24": "斷世間佛種者。淨名以煩惱為如來種。此取境界",
    "X29n0599_003:0692b01": "性也。大品以一切種智學般若。此取了因性為佛",
    "X29n0599_003:0692b02": "種。涅槃用心性理不斷。此取正因性為佛種。今經",
    "X29n0599_003:0692b03": "明小善成佛。此取緣因為佛種。若不信小善成佛。",
    "X29n0599_003:0692b04": "即斷世間佛種也(初三十六行半竟)。△第二有十",
    "X29n0599_003:0692b05": "九行。釋弘經時。用大慈門。善人應為宣說。令不失",
    "X29n0599_003:0692b06": "樂。夫弘通之要。諧和兩門。令其得所。是善流傳。若",
    "X29n0599_003:0692b07": "不得所。是妄宣傳。文為二。初十七行。有五雙十隻",
    "X29n0599_003:0692b08": "善人之相。可令宣說。後二行。總結應可說也。初三",
    "X29n0599_003:0692b09": "行。過現為一雙。",
    "X29n0599_003:0692b10": "若有利根(至)乃可為說。",
    "X29n0599_003:0692b11": "利根是現在。植善是過去。強識是現在。見百千是",
    "X29n0599_003:0692b12": "過去也。△二兩行半。上下為一雙。",
    "X29n0599_003:0692b13": "若人精進(至)乃可為說。",
    "X29n0599_003:0692b14": "修慈是愍下。恭敬是尊上也。△三有三行。內外為",
    "X29n0599_003:0692b15": "一雙。",
    "X29n0599_003:0692b16": "又舍利弗(至)乃可為說。",
    "X29n0599_003:0692b17": "捨惡親善。是外求。持戒如珠。是內護。△四三行半。",
    "X29n0599_003:0692b18": "自行化他為一雙。",
    "X29n0599_003:0692b19": "若人無瞋(至)乃可為說。",
    "X29n0599_003:0692b20": "質直敬佛是自行。譬喻說法是化他。△五有五行。",
    "X29n0599_003:0692b21": "始終為一雙。",
    "X29n0599_003:0692b22": "若有比丘(至)乃可為說。",
    "X29n0599_003:0692b23": "四方求法。請益之始。頂受專修。是歸憑之終(次十",
    "X29n0599_003:0692b24": "七行竟)。△後兩行總結。",
    "X29n0599_003:0692c01": "告舍利弗(至)玅法華經。",
    "X29n0599_003:0692c02": "善信甚多。略舉十相(五雙十隻)。示流通方法。顯慈悲兩",
    "X29n0599_003:0692c03": "門。可通不可通之大要也(譬喻品竟)。",
    "X29n0599_003:0692c05": "玅法蓮華經文句纂要卷第三"
}