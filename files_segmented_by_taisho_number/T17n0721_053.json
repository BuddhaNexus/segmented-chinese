{
    "T17n0721_053:0310b12": "18正法念處經卷第五十三",
    "T17n0721_053:0310b14": "元魏婆羅門瞿曇般若流支譯",
    "T17n0721_053:0310b15": "觀天品之三十二夜摩天之十八",
    "T17n0721_053:0310b16": "「又復彼鳥種種形相，見者愛樂，種種憶念、",
    "T17n0721_053:0310b17": "種種受樂。所謂樂者：有銜蓮花，耳聽歌音周",
    "T17n0721_053:0310b18": "迴而行，雄雌相隨而遊戲者。有鳥群住，縱身",
    "T17n0721_053:0310b19": "低縮，聽彼樹枝屋舍中聲，一心聽者。有以嘴",
    "T17n0721_053:0310b20": "銜勝光明寶，在於處處遍遊行者。有七寶",
    "T17n0721_053:0310b21": "身，從於山中聞歌音故，揚翅飛來，為聽歌",
    "T17n0721_053:0310b22": "音，向華枝舍，普遍虛空皆悉嚴好，心歡喜",
    "T17n0721_053:0310b23": "者。復有餘鳥在餘林中，種種妙寶莊嚴兩",
    "T17n0721_053:0310b24": "翅，以嘴折取種種敷華，銜來向彼華枝屋",
    "T17n0721_053:0310b25": "者。復於餘鳥聞歌音已，共銜寶鬘，有種種",
    "T17n0721_053:0310b26": "色勝妙光明。如是來向華枝屋舍，普遍虛空",
    "T17n0721_053:0310b27": "皆悉嚴妙，如是來者。",
    "T17n0721_053:0310b28": "如是彼林內外鳥獸，有種種色、種種形相，種",
    "T17n0721_053:0310b29": "種具足，皆可愛樂。彼林殊妙嚴好，如是彼諸",
    "T17n0721_053:0310c01": "天眾在彼林中種種受樂。",
    "T17n0721_053:0310c02": "「爾時，彼天五樂音聲在彼林中久時遊戲，愛",
    "T17n0721_053:0310c03": "火所燒，猶不厭足，復向餘林。彼林名為鳥音",
    "T17n0721_053:0310c04": "聲樂，無量天女以自圍遶，如是歌舞喜笑遊",
    "T17n0721_053:0310c05": "戲，在虛空中手彈箜篌，如是飛行。有在鵝背",
    "T17n0721_053:0310c06": "如是去者，復有餘天乘孔雀者，有在空中坐",
    "T17n0721_053:0310c07": "蓮華臺如是去者，復有餘天乘七寶鳥在虛",
    "T17n0721_053:0310c08": "空中如是去者，一切皆向鳥聲樂林。「彼如是",
    "T17n0721_053:0310c09": "行，在路未至，種種勝樂皆悉具足，欲至彼",
    "T17n0721_053:0310c10": "林。名實語鳥，為說偈言：",
    "T17n0721_053:0310c11": "「『乘中業乘勝，　　餘乘則不然，",
    "T17n0721_053:0310c12": "人以業乘故，　　能遍行三界。",
    "T17n0721_053:0310c13": "何誰於何處，　　何業云何作，",
    "T17n0721_053:0310c14": "彼則於彼處，　　如作受苦樂。",
    "T17n0721_053:0310c15": "業種種雜雜，　　心因緣所作，",
    "T17n0721_053:0310c16": "無物叵得者，　　久時必皆得。",
    "T17n0721_053:0310c17": "種種異異樂，　　由業因緣起，",
    "T17n0721_053:0310c18": "以業因盡故，　　種種樂亦無。",
    "T17n0721_053:0310c19": "諸有不亡失，　　先所作善業，",
    "T17n0721_053:0310c20": "若欲常得樂，　　皆應作餘業。",
    "T17n0721_053:0310c21": "若心常懈怠，　　放逸毒所悶，",
    "T17n0721_053:0310c22": "放逸天不覺，　　未來苦惱處。",
    "T17n0721_053:0310c23": "一切樂離別，　　到大苦惱處，",
    "T17n0721_053:0310c24": "以能破陰界，　　是故名為死。",
    "T17n0721_053:0310c25": "彼速疾欲來，　　能令命盡滅，",
    "T17n0721_053:0310c26": "天境界所迷，　　是故不覺知。』",
    "T17n0721_053:0310c27": "「彼實語鳥以善心故，憐愍天眾，如是偈說真",
    "T17n0721_053:0310c28": "實之法，利益彼天。而天不取，愛覆心故，轉復",
    "T17n0721_053:0310c29": "歡喜，而更前入鳥聲樂林。一切天眾心皆樂",
    "T17n0721_053:0311a01": "見鳥音聲林，如是林者名既如是，復有如是",
    "T17n0721_053:0311a02": "鳥音聲樂。彼林中樹一切是寶，所謂金銀毘",
    "T17n0721_053:0311a03": "琉璃樹，有白銀樹、有頗梨樹、有青寶樹。是",
    "T17n0721_053:0311a04": "平澤中，蓮華之林，彼諸蓮華猶如燈樹，一切",
    "T17n0721_053:0311a05": "種種甚可愛樂。有種種鳥，有無量色、無量形",
    "T17n0721_053:0311a06": "相，寶間雜翅，不可具說。何以故？以心善業",
    "T17n0721_053:0311a07": "無量種故，鳥之形相如是種雜。以心雜故，雜",
    "T17n0721_053:0311a08": "作善業，善業雜故，得如是果，不可具說。以心",
    "T17n0721_053:0311a09": "微細速流轉故，以是因緣不可具說，一切天",
    "T17n0721_053:0311a10": "法皆不可說。「天業果報今說少分，有好妙欲",
    "T17n0721_053:0311a11": "境界放逸，園林流水、蓮華河池、種種山峰、蓮",
    "T17n0721_053:0311a12": "花之林、鳥及寶等，天女可愛。以業果故，天世",
    "T17n0721_053:0311a13": "界中如是化現。彼此因緣說天可愛，如彼善",
    "T17n0721_053:0311a14": "業所作果報，不失不滅；若不作者，果不可",
    "T17n0721_053:0311a15": "得。復以此因如是說樂。又復彼天如是種種",
    "T17n0721_053:0311a16": "鬘莊嚴身，以香塗身，自身光明，而受快樂，勝",
    "T17n0721_053:0311a17": "歡喜心。如是觀察鳥聲樂林，如是觀見七寶",
    "T17n0721_053:0311a18": "諸樹光明如炎，有種種鳥圍遶彼林。彼鳥詠",
    "T17n0721_053:0311a19": "歌，若天聞之，昔未曾聞如是音聲，既得聞已",
    "T17n0721_053:0311a20": "心喜受樂。彼一切天聞已皆樂。彼如是鳥，有",
    "T17n0721_053:0311a21": "住樹中而詠歌者，有鳥在於蓮花林中而詠歌",
    "T17n0721_053:0311a22": "者，有在花中而詠歌者，有鳥在於蓮華池中",
    "T17n0721_053:0311a23": "而詠歌者。彼天聞已，心生喜樂。若天、天女迭",
    "T17n0721_053:0311a24": "共和合，種種歌音一切皆止，聽鳥歌聲，心生",
    "T17n0721_053:0311a25": "愛樂。如是彼鳥詠歌音聲普遍山峯，諸山峯",
    "T17n0721_053:0311a26": "中一切諸獸，自體本性憙樂歌音，聞彼歌已，",
    "T17n0721_053:0311a27": "或百或千皆悉前近。既前近已，耳明不動，聽",
    "T17n0721_053:0311a28": "其歌音。有在樹底住聽歌者，有對天草無心",
    "T17n0721_053:0311a29": "欲食，聽歌音者。於彼林中，鳥歌音聲如是可",
    "T17n0721_053:0311b01": "愛，鳥聲樂林可愛如是。又彼林中香甚可愛",
    "T17n0721_053:0311b02": "種種華香，有種種色，隨念皆有，香色聲等隨",
    "T17n0721_053:0311b03": "念皆得。箜篌齊鼓箏笛歌等種種美音，是天",
    "T17n0721_053:0311b04": "音聲，彼鳥之音勝彼天聲一根境界，如是勝",
    "T17n0721_053:0311b05": "故，彼林可愛。",
    "T17n0721_053:0311b06": "「又彼林中，復有一根境界可愛，所謂天味。隨",
    "T17n0721_053:0311b07": "意所念，得勝果味或天酒味、天藥草味。如是",
    "T17n0721_053:0311b08": "彼林，隨念得味，如是林中，諸味具足。",
    "T17n0721_053:0311b09": "「又彼林中復有勝法，所謂有山。遊戲彼山，枝",
    "T17n0721_053:0311b10": "網普覆，種種重樓皆是枝網，行而不亂。有無",
    "T17n0721_053:0311b11": "量種七寶雜壁，有無量種彩畫皆遍，多有種",
    "T17n0721_053:0311b12": "種莊嚴天女在重樓上。彼林如是種種莊嚴。",
    "T17n0721_053:0311b13": "又彼園林復有莊嚴。彼林功德，具足已說。今",
    "T17n0721_053:0311b14": "復說山莊嚴可愛具足之相，謂毘琉璃莊嚴",
    "T17n0721_053:0311b15": "其山，山有七種功德具足。何等為七？所謂色",
    "T17n0721_053:0311b16": "聲觸味香等隨念皆得，有隨念樹，七種具足。",
    "T17n0721_053:0311b17": "彼處諸天見彼功德，癡惑迷亂，不見不聞彼",
    "T17n0721_053:0311b18": "鳥說法。「彼說法鳥，猶如父母所說之法，皆悉",
    "T17n0721_053:0311b19": "決定。天著境界不聞不覺，境界迷故，不受鳥",
    "T17n0721_053:0311b20": "語，行愛曠野。復向大林，為三種火之所燒然，",
    "T17n0721_053:0311b21": "五怨所使，喜愛所誑，迷於實道，唯有苦樂。",
    "T17n0721_053:0311b22": "苦相似樂，以著如是虛妄樂故，不覺不知，利",
    "T17n0721_053:0311b23": "益說法不受不取，而聽其餘三處行鳥詠歌",
    "T17n0721_053:0311b24": "之聲。謂水行鳥，天可愛色、可愛形相，七寶之",
    "T17n0721_053:0311b25": "身，種種間雜，鵝鴨鴛鴦如是等鳥，種種音",
    "T17n0721_053:0311b26": "聲并水音聲，彼天樂聞美妙聲歌，一切時樂",
    "T17n0721_053:0311b27": "放逸而行。一切諸天愛彼音聲，如是彼天更",
    "T17n0721_053:0311b28": "聞餘鳥種種音聲，不聞法音。所謂林行種種",
    "T17n0721_053:0311b29": "諸鳥，孔雀白鴿、莊嚴樹鳥、山谷巖窟所住之",
    "T17n0721_053:0311c01": "鳥，出美妙聲，一切鳥聲皆與相似妙聲之",
    "T17n0721_053:0311c02": "鳥——七寶身鳥，以莊嚴山，兩兩竝飛，在虛空",
    "T17n0721_053:0311c03": "中同共出聲。觀彼諸鳥如見莊嚴，彼鳥光",
    "T17n0721_053:0311c04": "明，見者常樂，生愛著心，如是勝勝眾鳥音",
    "T17n0721_053:0311c05": "聲。彼天樂聞有語聲者、有歌聲者、有響聲",
    "T17n0721_053:0311c06": "者，如是無量種種分別跋求之聲，種種異聞，",
    "T17n0721_053:0311c07": "天有欲心，為天女眾之所圍遶，聽彼音聲，",
    "T17n0721_053:0311c08": "於長久時聞聲受樂，更有勝愛覆蔽其心。「復",
    "T17n0721_053:0311c09": "飲天酒，第一味香皆悉具足，如天所應，從巖",
    "T17n0721_053:0311c10": "窟中如是流出，多有妙蜂皆集酒上。彼諸天",
    "T17n0721_053:0311c11": "等迭互一心，同飲天酒，不相妨礙。復有餘",
    "T17n0721_053:0311c12": "天向蓮華林，蓮華葉中多有天酒，第一天味",
    "T17n0721_053:0311c13": "香觸具足，隨念美味。諸天、天女恣意共飲，歌",
    "T17n0721_053:0311c14": "舞戲笑，迭互一心，共同欲意。彼諸天等，於勝",
    "T17n0721_053:0311c15": "林中遊戲受樂，於境界中心不厭足，而復更",
    "T17n0721_053:0311c16": "向毘琉璃寶莊嚴之山。「彼山多有鵝鴨鴛鴦，",
    "T17n0721_053:0311c17": "普皆青影，覆萬由旬皆是青影。其山舉高三",
    "T17n0721_053:0311c18": "百由旬，多有園林，饒蓮華池，流水盈滿，有第",
    "T17n0721_053:0311c19": "一鳥，見者皆愛。於彼山中有好平地、有好山",
    "T17n0721_053:0311c20": "谷、有好巖穴、河泉源窟，多有行林，蓮華水",
    "T17n0721_053:0311c21": "池具足諸華。有三種鵝在岸出聲，所謂有",
    "T17n0721_053:0311c22": "鵝頗梨寶色，七寶間錯，或自體白，如是鵝",
    "T17n0721_053:0311c23": "者，山中甚饒，莊嚴彼山。毘琉璃山普有流",
    "T17n0721_053:0311c24": "水，水色清淨猶如寶珠。彼山多有種種香華，",
    "T17n0721_053:0311c25": "多有無量百千諸鳥，種種雜鳥，以此諸鳥嚴",
    "T17n0721_053:0311c26": "蓮華池。彼種種物勝勝希有，上上希有，可",
    "T17n0721_053:0311c27": "愛妙色莊嚴彼山，聲觸香等無量種物以",
    "T17n0721_053:0311c28": "莊嚴山，六根受樂，普山莊嚴。",
    "T17n0721_053:0311c29": "「彼諸天眾為欲受樂，往到彼山，普遍處處歌",
    "T17n0721_053:0312a01": "舞遊戲，以蓮華鬘瓔珞其身，一切時樂，心常",
    "T17n0721_053:0312a02": "歡喜、心常愛樂。五境界怨如五火燒，愛縛其",
    "T17n0721_053:0312a03": "咽。向彼山頂為受樂故，希望欲見種種憶念、",
    "T17n0721_053:0312a04": "種種分別。漸漸欲到，漸近彼山，見有山窟是",
    "T17n0721_053:0312a05": "毘琉璃。彼山窟者青色光明，可有一萬以為",
    "T17n0721_053:0312a06": "莊嚴，普第一樂勝妙光明。若住山天入彼窟",
    "T17n0721_053:0312a07": "中，種種遊戲。若彼諸天入窟中者，彼如是窟，",
    "T17n0721_053:0312a08": "如是如是轉轉寬博，如彼天心，如是如是種",
    "T17n0721_053:0312a09": "種憶念，如是如是皆於窟中具足而得。彼窟",
    "T17n0721_053:0312a10": "名為如念得窟，住彼窟天共天女眾恒常受",
    "T17n0721_053:0312a11": "樂不知厭足。彼諸天女種種莊嚴，以善業故，",
    "T17n0721_053:0312a12": "見彼天女心極愛樂，形服莊嚴，姿媚殊絕，",
    "T17n0721_053:0312a13": "歌舞喜笑，受天之樂。「夜摩天王牟修樓陀利",
    "T17n0721_053:0312a14": "益天故，佛所說偈書在彼山寶窟門上，偈如",
    "T17n0721_053:0312a15": "是言：",
    "T17n0721_053:0312a16": "「『死王吞眾生，　　衰老飲少年，",
    "T17n0721_053:0312a17": "病至滅強健，　　世間無知者。",
    "T17n0721_053:0312a18": "有無量種生，　　有無量種退，",
    "T17n0721_053:0312a19": "如生老亦然，　　世間無知者。",
    "T17n0721_053:0312a20": "無有一念間，　　無一時一日，",
    "T17n0721_053:0312a21": "死無時處住，　　世間無知者。",
    "T17n0721_053:0312a22": "已數數受生，　　亦曾數數退，",
    "T17n0721_053:0312a23": "癡天迷境界，　　世間無知者。",
    "T17n0721_053:0312a24": "此有輪如籠，　　貪著於愛欲，",
    "T17n0721_053:0312a25": "愛繩縛將去，　　世間無知者。",
    "T17n0721_053:0312a26": "愛過旋波中，　　多有分別鳥，",
    "T17n0721_053:0312a27": "此愛河寬廣，　　世間無知者。』",
    "T17n0721_053:0312a28": "「彼寶窟門為利益天，書佛偈頌，其法如是。有",
    "T17n0721_053:0312a29": "天見之，則便尋讀，讀彼偈已，憶自本生，於",
    "T17n0721_053:0312b01": "少時間不放逸行。以善業故，於須臾間正心",
    "T17n0721_053:0312b02": "思惟，增長未來無量百千多生之樂，增長淨",
    "T17n0721_053:0312b03": "分，減損染分。彼天如是少時正念，能滅無",
    "T17n0721_053:0312b04": "量百千生數。若有見彼寶窟門上所書偈者，",
    "T17n0721_053:0312b05": "則生厭離，不放逸行；若天入窟不讀偈者，則",
    "T17n0721_053:0312b06": "為唐入。",
    "T17n0721_053:0312b07": "「若見不見一切入者，皆放逸行。在內一處見",
    "T17n0721_053:0312b08": "寶珠聚，謂金剛聚、青寶珠聚、摩伽羅多寶珠",
    "T17n0721_053:0312b09": "之聚、大青寶聚。而彼寶窟體性自明，以寶珠",
    "T17n0721_053:0312b10": "故，光明更勝。第三復以天入中故，天身光明",
    "T17n0721_053:0312b11": "令彼寶窟光明轉勝，如是彼窟甚為可愛。彼",
    "T17n0721_053:0312b12": "寶窟中天、天女眾五欲功德，受諸欲樂，安隱",
    "T17n0721_053:0312b13": "離惱。離於熱惱，遠離憂悲，自善業故，受無量",
    "T17n0721_053:0312b14": "種天勝妙樂。彼天既見彼寶地已，生歡喜心，",
    "T17n0721_053:0312b15": "歌舞遊戲，五樂音聲而受快樂。",
    "T17n0721_053:0312b16": "又彼寶窟入其中者，則見有河，第一香觸具",
    "T17n0721_053:0312b17": "足，天酒盈滿。其中酒河兩岸，饒飲酒鳥，以",
    "T17n0721_053:0312b18": "為莊嚴。如是鳥者，謂名歡喜、有名常樂、有名",
    "T17n0721_053:0312b19": "常戲、名無異味、名見可愛、名審諦心，有鳥名",
    "T17n0721_053:0312b20": "為異處不樂、名飲香樂，此等諸鳥。復有餘鳥",
    "T17n0721_053:0312b21": "在彼酒河，遊戲飲酒。「天善業故，鳥說偈言：",
    "T17n0721_053:0312b22": "「『初飲美味酒，　　飲已多作惡，",
    "T17n0721_053:0312b23": "未來得惡果，　　在於地獄中。",
    "T17n0721_053:0312b24": "飲已能令癡，　　癡故造惡業，",
    "T17n0721_053:0312b25": "癡作惡業故，　　入於地獄中。",
    "T17n0721_053:0312b26": "初時生歡喜，　　後乃得惡報，",
    "T17n0721_053:0312b27": "初時能除渴，　　後時甚大熱。",
    "T17n0721_053:0312b28": "初時口意失，　　後時則失樂，",
    "T17n0721_053:0312b29": "是故有智者，　　則不應飲酒。",
    "T17n0721_053:0312c01": "若常飲酒者，　　則如鳥無異，",
    "T17n0721_053:0312c02": "飲酒能令癡，　　說酒為大毒。",
    "T17n0721_053:0312c03": "若見酒如毒，　　彼見不退處，",
    "T17n0721_053:0312c04": "若飲不味酒，　　則為飲鐵汁。",
    "T17n0721_053:0312c05": "一切惡一分，　　說酒為一分，",
    "T17n0721_053:0312c06": "是心過所作，　　一切戒根心。",
    "T17n0721_053:0312c07": "飲酒心不正，　　不能思惟法，",
    "T17n0721_053:0312c08": "比丘飲酒故，　　非阿蘭若行。",
    "T17n0721_053:0312c09": "飲酒令心亂，　　不調不知羞，",
    "T17n0721_053:0312c10": "失法空無福，　　失現在未來。",
    "T17n0721_053:0312c11": "不知修威儀，　　不知時及處，",
    "T17n0721_053:0312c12": "障礙於正法，　　唯言說無義。",
    "T17n0721_053:0312c13": "自既不能知，　　不知何所說，",
    "T17n0721_053:0312c14": "自口語如屎，　　亦自不能知。",
    "T17n0721_053:0312c15": "令世間輕賤，　　令法不增長，",
    "T17n0721_053:0312c16": "見貧者飲酒，　　如火之炎然。",
    "T17n0721_053:0312c17": "過事皆忘失，　　於現事皆迷，",
    "T17n0721_053:0312c18": "況思惟未來，　　飲酒三時失。",
    "T17n0721_053:0312c19": "能失壞名色，　　或失眾生身，",
    "T17n0721_053:0312c20": "能生無量過，　　飲酒障礙法。』",
    "T17n0721_053:0312c21": "「如是彼處住山窟鳥心常歡喜，以業因緣，為",
    "T17n0721_053:0312c22": "天說偈。彼天聞已，若有善業隨順法行而生",
    "T17n0721_053:0312c23": "彼者，憶本前生；憶本生故，則知酒過；知酒",
    "T17n0721_053:0312c24": "過故，則不飲酒，不放逸行。",
    "T17n0721_053:0312c25": "「自餘天眾不受鳥偈，猶故飲酒，生歡喜心，五",
    "T17n0721_053:0312c26": "樂音聲歌舞受樂，乃至久時，彼山窟中種種",
    "T17n0721_053:0312c27": "受樂。既受樂已，於入時道，還如是出。如是出",
    "T17n0721_053:0312c28": "已，猶於境界不知厭足，放逸而行。樂見園",
    "T17n0721_053:0312c29": "林，共天女眾復於一切園林之中，河岸山谷",
    "T17n0721_053:0313a01": "種種遊戲。如是諸天以善業故，如是受樂。彼",
    "T17n0721_053:0313a02": "處如是不可譬喻，天樂具足。「彼諸天等於境",
    "T17n0721_053:0313a03": "界中受諸欲樂，不知厭足，廣多愛故。所言廣",
    "T17n0721_053:0313a04": "者，自體廣故，彼不曾攝，恒常開舒，是故名",
    "T17n0721_053:0313a05": "廣。又於境界不知厭足，以諸境界廣無量故，",
    "T17n0721_053:0313a06": "以根常渴，不曾斷故。如是彼天五欲功德轉",
    "T17n0721_053:0313a07": "轉增長，不斷不絕，常受欲樂，心生希有，可愛",
    "T17n0721_053:0313a08": "功德不可譬喻。是故彼天不知厭足，如海吞",
    "T17n0721_053:0313a09": "流無有足時，天不知足亦復如是。常一切時",
    "T17n0721_053:0313a10": "於彼天處如是受樂，行於種種園林之中，欲",
    "T17n0721_053:0313a11": "水所漂，共諸天女遊戲受樂。彼天如是，乃至",
    "T17n0721_053:0313a12": "作集愛善業盡，至於後時退彼天處，如自業",
    "T17n0721_053:0313a13": "行，業繩繫縛。如是樂處，業盡退已，墮於地",
    "T17n0721_053:0313a14": "獄、餓鬼、畜生。若有餘天餘善業故，生於人中，",
    "T17n0721_053:0313a15": "在閻浮提大富樂處，第一種姓，歌舞喜笑種",
    "T17n0721_053:0313a16": "種遊戲，常受快樂，身色殊妙形服端嚴種種",
    "T17n0721_053:0313a17": "具足勝國土中；或為國王或為大臣，或迦奢",
    "T17n0721_053:0313a18": "國、憍薩羅國，在安隱洲。彼餘業故。",
    "T17n0721_053:0313a19": "「夜摩天攝勝光明園處第九地竟。",
    "T17n0721_053:0313a20": "「又彼比丘知業果報，觀夜摩天所有地處。彼",
    "T17n0721_053:0313a21": "見聞知或天眼見：復有地處，名曰正行。眾生",
    "T17n0721_053:0313a22": "何業生於彼處？彼見：有人隨法正行，第一清",
    "T17n0721_053:0313a23": "淨，報亦清淨，業清淨故，受樂果報，聖人所",
    "T17n0721_053:0313a24": "愛。勝善布施，少於智慧。以布施故，生於天中，",
    "T17n0721_053:0313a25": "受天愛果。所謂天處，何人得彼天中果報？所",
    "T17n0721_053:0313a26": "謂有人善心清淨，生敬重心、柔軟之心，不殺",
    "T17n0721_053:0313a27": "不盜，如前所說。復捨邪婬，所謂耳聞先時",
    "T17n0721_053:0313a28": "有人曾共婦女而行婬欲，如是聞已，心不喜",
    "T17n0721_053:0313a29": "樂，於先欲事，心不思念，不生覺觀，復能遮",
    "T17n0721_053:0313b01": "他不聽思念。如是成就清淨業行，身壞命終",
    "T17n0721_053:0313b02": "生於善道，夜摩天中正行地處，受本所修善",
    "T17n0721_053:0313b03": "業果報。生彼處已，愛樂種種香味觸等無量",
    "T17n0721_053:0313b04": "境界，行園林中。天蓮華池，百千天女之所供",
    "T17n0721_053:0313b05": "養。在於園林蓮花之池流水處行，無時暫住。",
    "T17n0721_053:0313b06": "先所未見，不可譬喻、不可具說種種天樂，具",
    "T17n0721_053:0313b07": "足受彼無量種樂。於境界中，心不知足。",
    "T17n0721_053:0313b08": "「又於彼處有無量種天妙園林，如是彼處始",
    "T17n0721_053:0313b09": "生天子，少婦女眾而圍遶之。於餘園林有",
    "T17n0721_053:0313b10": "天女眾在中遊戲，見始生天，心則欲發，行則",
    "T17n0721_053:0313b11": "異本，以天衣鬘種種莊嚴，見始生天即便前",
    "T17n0721_053:0313b12": "近。始生天子見彼天女，五倍欲發，即前往近。",
    "T17n0721_053:0313b13": "彼諸天女、始生天子迭相雜合，彼此共受無",
    "T17n0721_053:0313b14": "量種樂，同心一意不相違返。如是天女一切",
    "T17n0721_053:0313b15": "共歌歡喜舞笑，彼諸天女生如是心：『此始生",
    "T17n0721_053:0313b16": "天是我夫主。』始生天子有如是心：『此諸天女",
    "T17n0721_053:0313b17": "是我之婦。』如是天子共諸天女彼此相信，不",
    "T17n0721_053:0313b18": "相疑慮，喜笑歌舞迭相愛樂。在園林中，從一",
    "T17n0721_053:0313b19": "園林至一園林，從一山峯至一山峯，從蓮華",
    "T17n0721_053:0313b20": "池至蓮花池，從一枝舍至一枝舍，從一叢樹",
    "T17n0721_053:0313b21": "至一叢樹，從一池去復至一池。如是池者，青",
    "T17n0721_053:0313b22": "寶之色。彼池多有鵝鴨鴛鴦種種音聲，有如",
    "T17n0721_053:0313b23": "是等無量諸鳥種種音聲，耳聞心樂，如心意",
    "T17n0721_053:0313b24": "念。如是水生，色香味具。在彼池中有無量",
    "T17n0721_053:0313b25": "種歌舞遊戲，受諸快樂。既受樂已，復見餘處",
    "T17n0721_053:0313b26": "有異天眾歡喜遊行，始生天子見之即往，共",
    "T17n0721_053:0313b27": "天女眾五樂音聲歌舞遊戲如是而去。「爾時，",
    "T17n0721_053:0313b28": "彼天既見如是始生天子而說偈言：",
    "T17n0721_053:0313b29": "「『山園林等中，　　或在蓮花池，",
    "T17n0721_053:0313c01": "一切重樓處，　　共天女受樂。",
    "T17n0721_053:0313c02": "或於金山中，　　或毘琉璃峯，",
    "T17n0721_053:0313c03": "或園林叢樹，　　共天女受樂。",
    "T17n0721_053:0313c04": "隨念可愛樹，　　或在流水河，",
    "T17n0721_053:0313c05": "或在寬廣池，　　共天女受樂。",
    "T17n0721_053:0313c06": "七寶間雜處，　　或在山河中，",
    "T17n0721_053:0313c07": "或平地好處，　　共天女受樂。",
    "T17n0721_053:0313c08": "曼陀羅樹林，　　青優鉢羅林，",
    "T17n0721_053:0313c09": "種種鳥音處，　　共天女受樂。",
    "T17n0721_053:0313c10": "種種地分處，　　或於寶林中，",
    "T17n0721_053:0313c11": "或在可愛堂，　　共天女受樂。",
    "T17n0721_053:0313c12": "或五樂音聲，　　令心樂清涼，",
    "T17n0721_053:0313c13": "常歌舞遊戲，　　共天女受樂。』",
    "T17n0721_053:0313c14": "「彼諸天等為始生天如是說偈，始生天子聞",
    "T17n0721_053:0313c15": "說偈已，彼處復有名實語鳥，如法利益，令正",
    "T17n0721_053:0313c16": "行故，為說偈言：",
    "T17n0721_053:0313c17": "「『山園林等中，　　或在蓮華林，",
    "T17n0721_053:0313c18": "癡為愛所迷，　　共天女俱墮。",
    "T17n0721_053:0313c19": "或在金山中，　　或毘琉璃峯，",
    "T17n0721_053:0313c20": "食善業盡已，　　共天女俱墮。",
    "T17n0721_053:0313c21": "隨念可愛樹，　　或在流水河，",
    "T17n0721_053:0313c22": "遊戲善業盡，　　共天女俱墮。",
    "T17n0721_053:0313c23": "七寶間雜處，　　或在山河中，",
    "T17n0721_053:0313c24": "為境界所迷，　　共天女俱墮。",
    "T17n0721_053:0313c25": "曼陀羅樹林，　　青憂鉢羅林，",
    "T17n0721_053:0313c26": "著樂癡所盲，　　共天女俱墮。",
    "T17n0721_053:0313c27": "種種地分處，　　或於寶林中，",
    "T17n0721_053:0313c28": "不修行善法，　　共天女俱墮。",
    "T17n0721_053:0313c29": "或五樂音聲，　　令心樂清涼，",
    "T17n0721_053:0314a01": "貪著故時過，　　共天女俱墮。』",
    "T17n0721_053:0314a02": "「彼實語鳥為利益天，隨順饒益令天安隱、令",
    "T17n0721_053:0314a03": "正行故，如是說偈。彼天放逸雖聞不受，彼諸",
    "T17n0721_053:0314a04": "舊天猶尚不取，況始生天。",
    "T17n0721_053:0314a05": "「彼新舊天為放逸毒之所傷故，普皆歌舞，心",
    "T17n0721_053:0314a06": "生歡喜，在園林中處處遊戲，受境界樂。自身",
    "T17n0721_053:0314a07": "光明，不假餘照。彼一切天共天女眾，復向一",
    "T17n0721_053:0314a08": "山，名山鬘山。彼山鬘山多有無量種種寶性，",
    "T17n0721_053:0314a09": "有種種寶而為莊嚴，普山光明百千蓮華，如",
    "T17n0721_053:0314a10": "日初出以為莊嚴，有百千億流水泉池。彼山",
    "T17n0721_053:0314a11": "四廂有四叢林，所謂一名百池流水；二名",
    "T17n0721_053:0314a12": "大光；三名嚴山；四名普香。此名四林，在彼山",
    "T17n0721_053:0314a13": "廂。彼山一廂，百池流水叢林之中有隨念樹，",
    "T17n0721_053:0314a14": "有百千池，金銀青寶、迦雞檀那諸寶色魚，普",
    "T17n0721_053:0314a15": "遍池中。其池之水清淨涼冷，如意念水盈滿",
    "T17n0721_053:0314a16": "彼池。多有園林圍遶彼池，鵝鴨鴛鴦音聲可",
    "T17n0721_053:0314a17": "愛，聞者心樂。「有一切時常歡喜鳥，見彼天眾",
    "T17n0721_053:0314a18": "而說偈言：",
    "T17n0721_053:0314a19": "「『一切命無常，　　少年不停住，",
    "T17n0721_053:0314a20": "此天處亦爾，　　而天不覺知。",
    "T17n0721_053:0314a21": "諸法念不住，　　次第皆失壞，",
    "T17n0721_053:0314a22": "業繩所繫縛，　　世間不覺知。",
    "T17n0721_053:0314a23": "千億諸天眾，　　在園林遊行，",
    "T17n0721_053:0314a24": "退時將欲到，　　世間不覺知。",
    "T17n0721_053:0314a25": "六欲諸天等，　　放逸受愛樂，",
    "T17n0721_053:0314a26": "一切皆失滅，　　世間不覺知。",
    "T17n0721_053:0314a27": "樂如水沫聚，　　如夢所得物，",
    "T17n0721_053:0314a28": "速滅不久停，　　世間不覺知。』",
    "T17n0721_053:0314a29": "「彼處諸天欲上山時，彼一切時常歡喜鳥以",
    "T17n0721_053:0314b01": "利益心、天善業故，如是說偈。彼諸天等樂境",
    "T17n0721_053:0314b02": "界故，不聽不取，不覺不知，不能見諦，不看彼",
    "T17n0721_053:0314b03": "鳥。如生盲者，有道不見。",
    "T17n0721_053:0314b04": "「爾時，彼天次向第二大光叢林，彼林光明勝",
    "T17n0721_053:0314b05": "於一百日之光明。彼林諸樹有勝光明，或樹",
    "T17n0721_053:0314b06": "光明或寶光明，勝妙功德皆悉具足，光明炎",
    "T17n0721_053:0314b07": "然。彼大光林三種光明普遍彼林，彼如是林",
    "T17n0721_053:0314b08": "普皆可愛，流水河池而為莊嚴，有隨念樹莊",
    "T17n0721_053:0314b09": "嚴林處。如是林處各各差別，彼諸天眾各在",
    "T17n0721_053:0314b10": "異處，五樂音聲歌舞遊戲，種種受樂，善業漸",
    "T17n0721_053:0314b11": "盡。於彼山中，復在異處受境界樂，如大醉象，",
    "T17n0721_053:0314b12": "如是林中久時受樂。",
    "T17n0721_053:0314b13": "「又彼天眾於彼山中，自心動故，次第復向",
    "T17n0721_053:0314b14": "巖山之林。於中復受五境界樂，為放逸怨之",
    "T17n0721_053:0314b15": "所迷惑，不知畏退，無有方便而可得脫。唯初",
    "T17n0721_053:0314b16": "時樂，後則衰惱。聲味色香受諸欲樂，愛亂心",
    "T17n0721_053:0314b17": "故，處處遊行。",
    "T17n0721_053:0314b18": "「復見餘林，普彼林外有蓮華林，周匝圍遶，有",
    "T17n0721_053:0314b19": "隨念樹莊嚴彼林，百千種華而為莊嚴。有餘",
    "T17n0721_053:0314b20": "大樹，有殊妙香而莊嚴之，又復多有流水河",
    "T17n0721_053:0314b21": "池而為莊嚴。又復多有種種鳥獸，七寶枝舍",
    "T17n0721_053:0314b22": "而為莊嚴，又復多有種種香美飲食之河。彼",
    "T17n0721_053:0314b23": "諸天眾到如是山，或百千到，歌舞遊戲，迭共",
    "T17n0721_053:0314b24": "為伴，同一欲心，俱到彼林，共天女眾久時受",
    "T17n0721_053:0314b25": "樂，彼此迭互希望境界。",
    "T17n0721_053:0314b26": "「又復彼天未知厭足，於彼山處次復更見大",
    "T17n0721_053:0314b27": "可愛林，名曰普香。彼林甚香，樹枝華香，金枝",
    "T17n0721_053:0314b28": "華蓋覆彼林上，有居尸奢第一妙香。又彼林",
    "T17n0721_053:0314b29": "中，曼陀羅華第一妙香，香氣流布普百由",
    "T17n0721_053:0314c01": "旬，天聞彼香，生希有心。彼諸天眾嗅如是",
    "T17n0721_053:0314c02": "等無量妙香，入彼林中。彼諸天眾迭相愛",
    "T17n0721_053:0314c03": "樂，同一心欲，受境界樂，不知厭足，處處遊",
    "T17n0721_053:0314c04": "行，無量種行。",
    "T17n0721_053:0314c05": "「彼天如是處處遊行，遊戲而行，如是漸向山",
    "T17n0721_053:0314c06": "鬘山頂。遂爾前到百百千千彼山頂上，見有",
    "T17n0721_053:0314c07": "大城，城甚可愛，其城縱廣五百由旬。普彼城",
    "T17n0721_053:0314c08": "中有行重樓，金寶殿舍、銀寶殿舍、毘琉璃",
    "T17n0721_053:0314c09": "舍、車𤦲之舍，如是種種妙寶殿舍而為莊",
    "T17n0721_053:0314c10": "嚴。行巷相當，門狀可愛，皆是妙寶，普彼城",
    "T17n0721_053:0314c11": "中饒蓮華池。彼諸天眾入如是城，心生歡喜，",
    "T17n0721_053:0314c12": "種種功德具足受樂。在寶舍中、寶園林中，",
    "T17n0721_053:0314c13": "或復在於蓮華池中，枝華舍中或華林中，或",
    "T17n0721_053:0314c14": "復在於蓮華池中，或復在於饒華地處，或復",
    "T17n0721_053:0314c15": "在於山窟之中，或復在於山谷之中，或復在",
    "T17n0721_053:0314c16": "於山脇之處；彼天如是，或在城中，或在餘處",
    "T17n0721_053:0314c17": "山頂之上，共諸天女處處受樂，無量種樂，",
    "T17n0721_053:0314c18": "多種受樂，五樂音聲功德具足，如是遊戲種",
    "T17n0721_053:0314c19": "種受樂。「彼受樂時，鳥見之故，為說偈言：",
    "T17n0721_053:0314c20": "「『諸天本善業，　　一切必當盡，",
    "T17n0721_053:0314c21": "後受苦惱時，　　乃知放逸過。",
    "T17n0721_053:0314c22": "心樂著欲者，　　唯受微少樂，",
    "T17n0721_053:0314c23": "彼樂未久間，　　後時必當壞。",
    "T17n0721_053:0314c24": "樂境界樂者，　　常有希望心，",
    "T17n0721_053:0314c25": "見婦女放逸，　　後時必當壞。",
    "T17n0721_053:0314c26": "天著境界樂，　　不慮退時苦，",
    "T17n0721_053:0314c27": "至後破壞時，　　乃知退苦惱。",
    "T17n0721_053:0314c28": "天若近婦女，　　而共放逸行，",
    "T17n0721_053:0314c29": "終至後退時，　　彼一切捨離。",
    "T17n0721_053:0315a01": "一切欲退天，　　無與共行者，",
    "T17n0721_053:0315a02": "唯有一切業，　　隨後與同行。",
    "T17n0721_053:0315a03": "常應修善業，　　常捨不善業，",
    "T17n0721_053:0315a04": "常離於放逸，　　常行不放逸。",
    "T17n0721_053:0315a05": "放逸是有根，　　不放逸寂靜，",
    "T17n0721_053:0315a06": "放逸不放逸，　　如所說其相。",
    "T17n0721_053:0315a07": "勇者常思惟，　　修行善業樂，",
    "T17n0721_053:0315a08": "常修行法者，　　則不受諸苦。』",
    "T17n0721_053:0315a09": "「彼鳥如是利益天故，已說此偈。彼諸天等放",
    "T17n0721_053:0315a10": "逸行故，不聽不受，而復更為境界所盲。行園",
    "T17n0721_053:0315a11": "林中，種種遊戲，或在園林或在可愛寶城等",
    "T17n0721_053:0315a12": "中受種種樂。「彼天在於山鬘山中既受樂已，",
    "T17n0721_053:0315a13": "而復更向千峯之山，希望欲見彼寶山故。樂",
    "T17n0721_053:0315a14": "天境界，是故次往，天善業因而受快樂。見彼",
    "T17n0721_053:0315a15": "寶山，生勝愛心，一切欲樂皆悉具足。於一切",
    "T17n0721_053:0315a16": "時多有華果，流水河池、蓮華之林具足而有。",
    "T17n0721_053:0315a17": "彼一切天於彼樂處見則受樂，行亦受樂，食",
    "T17n0721_053:0315a18": "亦受樂。見彼勝山，生希有心，謂山鬘山。彼大",
    "T17n0721_053:0315a19": "勝山復有眾山周匝圍遶，皆是寶山，是故彼",
    "T17n0721_053:0315a20": "山名曰山鬘。彼山多有園林華池，有流水河，",
    "T17n0721_053:0315a21": "多有寶蜂、無量眾鳥種種音聲。如是諸鳥，",
    "T17n0721_053:0315a22": "皆是寶身，種種形相皆悉可愛，莊嚴山峯。",
    "T17n0721_053:0315a23": "普彼山峯，光明悉遍，彼諸光明有百千種。",
    "T17n0721_053:0315a24": "如是寶山在諸山中，見彼寶山頂插虛空，",
    "T17n0721_053:0315a25": "有大光明，微妙殊勝。彼諸天等上如是山，共",
    "T17n0721_053:0315a26": "天女眾五樂音聲遊戲受樂。心生歡喜，上彼",
    "T17n0721_053:0315a27": "山上，如意念行；有在空中而遊行者，有共天",
    "T17n0721_053:0315a28": "女同一欲心，於五境界受諸欲樂，愛河所漂，",
    "T17n0721_053:0315a29": "不暫停者。若寂靜樂，則是常樂。捨未來世如",
    "T17n0721_053:0315b01": "是寂靜利益安樂，而樂天樂，如是天樂，如雜",
    "T17n0721_053:0315b02": "毒蜜，而諸天眾心生樂著。初時似賢，後則不",
    "T17n0721_053:0315b03": "善，實非是樂，與樂相似。彼天不知，心生樂",
    "T17n0721_053:0315b04": "著，共天女眾，五樂音聲隨心遊戲，上彼山",
    "T17n0721_053:0315b05": "頂。如是如是上彼山上，如是如是見彼山",
    "T17n0721_053:0315b06": "處，隨見何處，轉勝可愛。如是寶山，普皆可",
    "T17n0721_053:0315b07": "愛，樹林河池，種種諸鳥在園林中，滿彼山",
    "T17n0721_053:0315b08": "處。無量百千種種園林莊嚴彼山，七寶光明",
    "T17n0721_053:0315b09": "周匝圍遶。普彼天眾共諸天女歌舞遊戲徐",
    "T17n0721_053:0315b10": "上彼山，竝行並看。天及天女種種形服，鬘",
    "T17n0721_053:0315b11": "莊嚴身，更無異心，心常樂樂，放逸而行。彼諸",
    "T17n0721_053:0315b12": "天眾自身光明，共自光明無量形服莊嚴",
    "T17n0721_053:0315b13": "天女圍遶同行，安安詳詳，如心意行，上彼",
    "T17n0721_053:0315b14": "山上。善業力故，自作善業，自得樂報，決定",
    "T17n0721_053:0315b15": "自受。遊戲歌舞在河池中，有無量種受諸快",
    "T17n0721_053:0315b16": "樂。徐上彼山，五樂音聲，離病無倦，心生歡",
    "T17n0721_053:0315b17": "喜，如是遊戲。彼如是行，見無量種山谷谿",
    "T17n0721_053:0315b18": "𡼏，各各差別，隨自意行，隨何處行，皆無所",
    "T17n0721_053:0315b19": "畏。如是次第，漸上山上。",
    "T17n0721_053:0315b20": "「彼山鬘山復有異處，有大鵝王住在其中。彼",
    "T17n0721_053:0315b21": "鵝王者，寶莊嚴身，名曰善時，見彼諸天行放",
    "T17n0721_053:0315b22": "逸行。彼諸天等，勝善業故，得彼樂命，應怖畏",
    "T17n0721_053:0315b23": "時而便喜笑。「爾時，菩薩善時鵝王為利益彼",
    "T17n0721_053:0315b24": "一切天故，住山窟中，隨順修行寂靜善業，饒",
    "T17n0721_053:0315b25": "益天故，為除放逸，畢竟利益彼諸天故，第一",
    "T17n0721_053:0315b26": "勇勝，種種微妙，一切天愛美音聲語覆一切",
    "T17n0721_053:0315b27": "天，所有音聲而說偈言：",
    "T17n0721_053:0315b28": "「『愛欲染心癡，　　常樂著境界，",
    "T17n0721_053:0315b29": "彼天則不知，　　利益未來世。",
    "T17n0721_053:0315c01": "此餘少福德，　　臨欲至退時，",
    "T17n0721_053:0315c02": "退已到異處，　　受自業果報。",
    "T17n0721_053:0315c03": "百千生中間，　　為業鎖所縛，",
    "T17n0721_053:0315c04": "此業縛眾生，　　須集道資糧。",
    "T17n0721_053:0315c05": "若天恒受樂，　　常作不善業，",
    "T17n0721_053:0315c06": "彼因不相似，　　癡者住心中。",
    "T17n0721_053:0315c07": "為欲所迷惑，　　唯食而待死，",
    "T17n0721_053:0315c08": "若不能諦知，　　不能利眾生。",
    "T17n0721_053:0315c09": "為欲所迷惑，　　唯食而待死，",
    "T17n0721_053:0315c10": "若為身樂故，　　壞法是愚癡。",
    "T17n0721_053:0315c11": "一切時一心，　　常勤修善業，",
    "T17n0721_053:0315c12": "捨離不善者，　　此是智慧相。",
    "T17n0721_053:0315c13": "放逸不持戒，　　食本前業盡，",
    "T17n0721_053:0315c14": "以放逸行故，　　不久退天處。",
    "T17n0721_053:0315c15": "彼常如是意，　　為時所催驅，",
    "T17n0721_053:0315c16": "後為悔火燒，　　無有能救者。",
    "T17n0721_053:0315c17": "惡不可得避，　　眾生決定受，",
    "T17n0721_053:0315c18": "後到於死時；　　知已寂靜行。』",
    "T17n0721_053:0315c19": "「善時鵝王第一勇勝，自體如是美妙音聲，為",
    "T17n0721_053:0315c20": "彼天眾如是說偈。如是鵝王菩薩音聲，為一",
    "T17n0721_053:0315c21": "切天作無量種無量音聲章句示現，皆悉相",
    "T17n0721_053:0315c22": "應。菩薩之聲，美妙勢力勇而復勝，蔽天音",
    "T17n0721_053:0315c23": "聲。「彼處如是一切天眾復聞遠處有大音",
    "T17n0721_053:0315c24": "聲，無量天女之所圍遶，種種莊嚴勝妙寶殿。",
    "T17n0721_053:0315c25": "一切時華、一切時果皆悉具足，無量蓮華遍",
    "T17n0721_053:0315c26": "覆其處，多天女眾歌聲可愛，妙寶瓔珞光明",
    "T17n0721_053:0315c27": "照耀，七寶間錯園林水池而為莊嚴，幢幡枸",
    "T17n0721_053:0315c28": "欄種種莊嚴。百千天女妙音聲歌，五樂音聲",
    "T17n0721_053:0315c29": "聞者心樂。毘琉璃寶、大青寶柱、真金柱等之",
    "T17n0721_053:0316a01": "所莊嚴，大師子座之所莊嚴，如是寶殿行虛",
    "T17n0721_053:0316a02": "空中。夜摩天王在彼殿上，多有無量百千天",
    "T17n0721_053:0316a03": "女供養天王，百千合掌讚歎天王。在虛空",
    "T17n0721_053:0316a04": "中，分明如畫，勝歡喜心向山鬘山，為欲往",
    "T17n0721_053:0316a05": "見善時鵝王。「如是鵝王以大願力，為利益天，",
    "T17n0721_053:0316a06": "生在夜摩，憶本前生。是故天王生敬重心，而",
    "T17n0721_053:0316a07": "來向之為聽法故，為於自身，并為天眾利益",
    "T17n0721_053:0316a08": "安樂，饒益自他，不墮惡道，離放逸故。",
    "T17n0721_053:0316a09": "「爾時，彼天山鬘山中遊戲受樂，在種種處山",
    "T17n0721_053:0316a10": "園林中，或有在於平處住者，或有在於山谷",
    "T17n0721_053:0316a11": "中者，或有在於蓮華林者，或有在於池水中",
    "T17n0721_053:0316a12": "者，或有在於殿堂上者，或有在於寶舍中者，",
    "T17n0721_053:0316a13": "或有在於山峯中者，或有在於河岸處者，或",
    "T17n0721_053:0316a14": "有在於山頂上者，或有在於華林中者，或有",
    "T17n0721_053:0316a15": "在於果林中者，或有在於隨念樹者，或有在",
    "T17n0721_053:0316a16": "於毘琉璃金隨念樹者，或有在於無量到數",
    "T17n0721_053:0316a17": "見則可愛樹林中者。一切皆悉共天女眾，或",
    "T17n0721_053:0316a18": "共多眾或共少眾，一切天眾速生喜心，歌舞",
    "T17n0721_053:0316a19": "嬉笑，看彼天王。見大天王坐勝殿上，成就無",
    "T17n0721_053:0316a20": "比天之快樂，見已疾走，一切天眾盡力而走。",
    "T17n0721_053:0316a21": "既見天王牟修樓陀，普看竝走，心眼俱樂，",
    "T17n0721_053:0316a22": "眼觀不捨，轉轉前近。彼諸天眾如是思惟：『夜",
    "T17n0721_053:0316a23": "摩天主牟修樓陀為欲聽法，是故來詣善時",
    "T17n0721_053:0316a24": "鵝王。我今往見供養天王。』「彼諸天眾如是思",
    "T17n0721_053:0316a25": "惟，既思惟已，一切皆近夜摩天王，五欲功",
    "T17n0721_053:0316a26": "德境界之樂一切具足，天衣天鬘以為莊嚴。",
    "T17n0721_053:0316a27": "彼一切天皆悉前向牟修樓陀。夜摩天王行",
    "T17n0721_053:0316a28": "虛空中。",
    "T17n0721_053:0316a29": "若天在於一千峯山遊戲樂者，如是見已，天",
    "T17n0721_053:0316b01": "衣莊嚴，一切皆前到天王所，禮拜供養。既供",
    "T17n0721_053:0316b02": "養已，轉勝歡喜歌舞戲笑，近王面前。一切皆",
    "T17n0721_053:0316b03": "與夜摩天王和合一處，共向鵝王菩薩之所。",
    "T17n0721_053:0316b04": "「彼鵝王菩薩第一聰明，有大智慧，以本願力，",
    "T17n0721_053:0316b05": "為彼諸天除放逸故，生在夜摩。彼一切天",
    "T17n0721_053:0316b06": "皆到鵝王菩薩之所。夜摩天王既見菩薩，生",
    "T17n0721_053:0316b07": "敬重心，敬重法故，共天女眾從殿而下。鵝王",
    "T17n0721_053:0316b08": "菩薩常說大法，常作法吼，既見天王牟修樓",
    "T17n0721_053:0316b09": "陀，則正法吼。彼大鵝王法勢力故，於一切",
    "T17n0721_053:0316b10": "天最為勝妙，光明殊絕，法威力故。",
    "T17n0721_053:0316b11": "正法念處經卷第五十三"
}