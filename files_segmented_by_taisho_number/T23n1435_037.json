{
    "T23n1435_037:0264b19": "十誦律卷第三十七(第六誦之二)",
    "T23n1435_037:0264b21": "後秦北印度三藏弗若多羅譯",
    "T23n1435_037:0264b22": "雜誦中調達事之二",
    "T23n1435_037:0264b23": "佛在王舍城方黑石聖山，與大比丘眾七百",
    "T23n1435_037:0264b24": "人俱。爾時世尊中前著衣持鉢，阿難隨後入",
    "T23n1435_037:0264b25": "王舍城乞食。食後往詣講堂，於眾僧前敷坐",
    "T23n1435_037:0264b26": "處坐。調達亦如是，中前著衣持鉢，迦留羅提",
    "T23n1435_037:0264b27": "舍隨後，入王舍城乞食。食後詣講堂隨次第",
    "T23n1435_037:0264b28": "坐，坐已調達僧中唱言：「比丘應盡形受著納",
    "T23n1435_037:0264b29": "衣、應盡形受乞食、應盡形受一食、應盡形",
    "T23n1435_037:0264c01": "受露地住、應盡形受斷肉魚。是五法隨順",
    "T23n1435_037:0264c02": "少欲知足、易養易滿、知時知量、精進持戒清",
    "T23n1435_037:0264c03": "淨、一心遠離、向泥洹門。若比丘行是五法，疾",
    "T23n1435_037:0264c04": "得泥洹。」調達爾時，非法說法法說非法、善說",
    "T23n1435_037:0264c05": "非善非善說善、犯說非犯、非犯說犯、輕說重、",
    "T23n1435_037:0264c06": "重說輕、有殘說無殘、無殘說有殘、常所行法",
    "T23n1435_037:0264c07": "說非常所行法、非常所行法說常所行法、言",
    "T23n1435_037:0264c08": "說非言、非言說言。佛爾時自約勅調達：「汝莫",
    "T23n1435_037:0264c09": "作方便破和合僧，莫受持破僧因緣事。汝與",
    "T23n1435_037:0264c10": "僧共和合，和合者歡喜無諍，一心一學如水",
    "T23n1435_037:0264c11": "乳合安樂行。汝莫非法說法、法說非法、非善",
    "T23n1435_037:0264c12": "說善、善說非善、非犯說犯、犯說非犯、輕說重、",
    "T23n1435_037:0264c13": "重說輕、有殘說無殘、無殘說有殘、常所行法",
    "T23n1435_037:0264c14": "說非常所行法、非常所行法說常所行法、言",
    "T23n1435_037:0264c15": "說非言、非言說言。」調達聞佛如是約勅，不捨",
    "T23n1435_037:0264c16": "破僧因緣事。當佛約勅調達不捨是事，爾時",
    "T23n1435_037:0264c17": "迦留羅提舍比丘，在調達後以扇扇調達。加",
    "T23n1435_037:0264c18": "留羅提舍比丘，即時偏袒右肩、合掌白佛言：",
    "T23n1435_037:0264c19": "「如佛讚歎頭陀功德，上人調達亦讚歎頭陀",
    "T23n1435_037:0264c20": "功德。佛何以生妬心？」佛言：「癡人！我有何妬",
    "T23n1435_037:0264c21": "心？過去諸佛讚歎納衣、聽著納衣。我今亦讚",
    "T23n1435_037:0264c22": "歎納衣、聽著納衣，亦聽著居士衣。癡人！過去",
    "T23n1435_037:0264c23": "諸佛讚歎乞食、聽乞食。我今亦讚歎乞食、聽",
    "T23n1435_037:0264c24": "乞食，亦聽請食。癡人！過去諸佛讚歎一食、聽",
    "T23n1435_037:0264c25": "一食。我今讚歎一食、聽一食，亦聽再食。癡人！",
    "T23n1435_037:0264c26": "過去諸佛讚歎露地住、聽露地住。我今讚歎",
    "T23n1435_037:0264c27": "露地住、聽露地住，亦聽房舍住。癡人！我不聽",
    "T23n1435_037:0264c28": "噉三種不淨肉：若見、若聞、若疑。見者，自眼見",
    "T23n1435_037:0264c29": "是畜生為我故殺。聞者，從可信人聞為汝故",
    "T23n1435_037:0265a01": "殺是畜生。疑者，是中無屠賣家，又無自死者，",
    "T23n1435_037:0265a02": "是人凶惡，能故奪畜生命。癡人！如是三種肉",
    "T23n1435_037:0265a03": "我不聽噉。癡人！我聽噉三種淨肉。何等三？不",
    "T23n1435_037:0265a04": "見、不聞、不疑。不見者，不自眼見為我故殺",
    "T23n1435_037:0265a05": "是畜生。不聞者，不從可信人聞為汝故殺",
    "T23n1435_037:0265a06": "是畜生。不疑者，是中有屠兒，是人慈心，不能",
    "T23n1435_037:0265a07": "奪畜生命。我聽噉如是三種淨肉。癡人！若大",
    "T23n1435_037:0265a08": "祠，所謂象祠、馬祠、人祠、和闍毘耶祠、三若波",
    "T23n1435_037:0265a09": "陀祠、隨意祠，若諸世會殺生處祠，如是大祠",
    "T23n1435_037:0265a10": "世會中，不聽沙門釋子噉肉。何以故？是大",
    "T23n1435_037:0265a11": "祠世會，皆為客故。」佛說是已，即從坐起入",
    "T23n1435_037:0265a12": "室坐禪。爾時調達作是言：「我調達僧中唱言：",
    "T23n1435_037:0265a13": "『比丘應盡形著納衣、應盡形乞食、應盡形一",
    "T23n1435_037:0265a14": "食、應盡形露地住、應盡形不噉肉魚。』隨何比",
    "T23n1435_037:0265a15": "丘，憙樂是五法者，便起捉籌。」唱已調達及四",
    "T23n1435_037:0265a16": "伴即起捉籌。調達第二復作是言：「我調達僧",
    "T23n1435_037:0265a17": "中唱言：『比丘應盡形著納衣、應盡形乞食、應",
    "T23n1435_037:0265a18": "盡形一食、應盡形露地住、應盡形不噉肉魚。』",
    "T23n1435_037:0265a19": "隨何比丘，喜樂是五法者，便起捉籌。」唱第二",
    "T23n1435_037:0265a20": "語已，有二百五十比丘，從坐起捉籌。調達第",
    "T23n1435_037:0265a21": "三復作是言：「我調達僧中唱言：『比丘應盡形",
    "T23n1435_037:0265a22": "著納衣、應盡形乞食、應盡形一食、應盡形露",
    "T23n1435_037:0265a23": "地住、應盡形不噉肉魚。』隨何比丘，憙樂是五",
    "T23n1435_037:0265a24": "法者，便起捉籌。」第三唱已，復有二百五十比",
    "T23n1435_037:0265a25": "丘，從坐起捉籌。爾時調達，即將是眾還自住",
    "T23n1435_037:0265a26": "處，更立法制。調達作是言：「應盡形著納衣、應",
    "T23n1435_037:0265a27": "盡形乞食、應盡形一食、應盡形露地住、應",
    "T23n1435_037:0265a28": "盡形不噉肉魚，隨何比丘，不憙樂、不忍受是",
    "T23n1435_037:0265a29": "五法者，是人去我等遠，與我別異不共語。」世",
    "T23n1435_037:0265b01": "尊晡時從禪室起，於僧中坐，告諸比丘：「調達",
    "T23n1435_037:0265b02": "以八邪法覆心，不覺破僧。何等八？利衰、毀譽、",
    "T23n1435_037:0265b03": "稱譏、苦樂、惡知識、惡伴黨。」調達聞佛說其破",
    "T23n1435_037:0265b04": "僧壞轉法輪，歡喜作是念：「瞿曇沙門有大神",
    "T23n1435_037:0265b05": "通力勢，我能破彼和合僧，我好名聲流布四",
    "T23n1435_037:0265b06": "方：瞿曇沙門有大神通力勢，調達能破彼和",
    "T23n1435_037:0265b07": "合僧。」便如佛在僧中坐時，右舍利弗、目連",
    "T23n1435_037:0265b08": "在左。調達亦如是，右俱迦梨、左迦留羅提",
    "T23n1435_037:0265b09": "舍。時舍利弗、目連白佛言：「世尊！我等今往",
    "T23n1435_037:0265b10": "調達眾中，有可化者開導令還？」佛言：「隨意。」舍",
    "T23n1435_037:0265b11": "利弗、目連即詣調達講堂。有一比丘，見舍利",
    "T23n1435_037:0265b12": "弗、目連往調達眾所，宛轉啼哭似木段轉作",
    "T23n1435_037:0265b13": "是念：「如是惡世，舍利弗、目連捨離世尊，反就",
    "T23n1435_037:0265b14": "調達。」佛見比丘知而故問：「汝今何以宛轉啼",
    "T23n1435_037:0265b15": "哭，如似木段？」答言：「世尊！如是惡世，舍利弗、",
    "T23n1435_037:0265b16": "目連捨離如來，反就調達。」佛言：「比丘！若舍利",
    "T23n1435_037:0265b17": "弗、目連捨我去，更求智慧者，無有是處。」比丘",
    "T23n1435_037:0265b18": "聞佛語，心大歡喜，稱言：「舍利弗、目連！捨如來",
    "T23n1435_037:0265b19": "去，更求智慧者，無有是處。」爾時調達遙見舍",
    "T23n1435_037:0265b20": "利弗、目連來，心大歡喜作是念：「瞿曇沙門第",
    "T23n1435_037:0265b21": "一好大弟子二人，今轉屬我。」如佛見舍利弗、",
    "T23n1435_037:0265b22": "目連來時，舉右手言：「善來！舍利弗、目連！」調達",
    "T23n1435_037:0265b23": "亦爾，見舍利弗、目連來，亦舉右手言：「善來！",
    "T23n1435_037:0265b24": "舍利弗、目連！」即遣右俱伽梨安舍利弗，遣左",
    "T23n1435_037:0265b25": "迦留羅提舍安目連。如佛在眾中語舍利弗、",
    "T23n1435_037:0265b26": "目連：「汝等為眾說法，我脊痛小息。」調達亦爾，",
    "T23n1435_037:0265b27": "在眾中語舍利弗、目連：「汝等為諸比丘說法，",
    "T23n1435_037:0265b28": "我脊痛小息。」如佛四褻欝多羅僧敷，以僧伽",
    "T23n1435_037:0265b29": "梨作枕、右脇臥。調達亦爾，四褻欝多羅僧",
    "T23n1435_037:0265c01": "敷，以僧伽梨作枕、右脇臥。時有天神，深愛佛",
    "T23n1435_037:0265c02": "法故，令調達睡，轉左脇臥、鼾睡寱語、嚬呻",
    "T23n1435_037:0265c03": "振擺、斷齒作聲。時舍利弗為諸比丘說法，種",
    "T23n1435_037:0265c04": "種因緣讚歎佛法僧戒，種種呵責說調達過",
    "T23n1435_037:0265c05": "罪惡道分，當墮阿鼻地獄一劫壽不可救。目",
    "T23n1435_037:0265c06": "連即入如是禪定，以是定力於是處沒，出於",
    "T23n1435_037:0265c07": "東方虛空中，現四威儀行立坐臥；入火光三",
    "T23n1435_037:0265c08": "昧，現種種色光：青、黃、赤、白、紫、碧、縹、綠；身上出",
    "T23n1435_037:0265c09": "水身下出火，或身上出火身下出水，南西北",
    "T23n1435_037:0265c10": "方亦復如是。現神變已還坐本處。時是眾中",
    "T23n1435_037:0265c11": "五百比丘，見神通聞說法已作是念：「我等或",
    "T23n1435_037:0265c12": "錯墮邪道中。」第二舍利弗復為諸比丘說",
    "T23n1435_037:0265c13": "法，種種因緣讚歎佛法僧戒，種種呵責說調",
    "T23n1435_037:0265c14": "達過罪惡道分，當墮阿鼻地獄一劫壽不可",
    "T23n1435_037:0265c15": "救。目連即入如是禪定，以是定力於是處",
    "T23n1435_037:0265c16": "沒，出於東方虛空中，現四威儀行立坐臥；入",
    "T23n1435_037:0265c17": "火光三昧，現種種色光：青、黃、赤、白、紫、碧、縹、綠；",
    "T23n1435_037:0265c18": "身上出水身下出火，或身上出火身下出水，",
    "T23n1435_037:0265c19": "南西北方亦復如是。現神變已還坐本處。第",
    "T23n1435_037:0265c20": "二諸比丘生疑作是念：「我等在邪道耶？」第三",
    "T23n1435_037:0265c21": "舍利弗復為說法，種種因緣讚歎佛法僧戒，",
    "T23n1435_037:0265c22": "種種呵責說調達過罪惡道分，當墮阿鼻地",
    "T23n1435_037:0265c23": "獄一劫壽不可救。目連即入如是禪定，以",
    "T23n1435_037:0265c24": "是定力於是處沒，出於東方虛空中，現四威",
    "T23n1435_037:0265c25": "儀行立坐臥；入火光三昧，現種種色光：青、黃、",
    "T23n1435_037:0265c26": "赤、白、紫、碧、縹、綠；身上出水身下出火，或身上",
    "T23n1435_037:0265c27": "出火身下出水，南西北方亦復如是。現神變",
    "T23n1435_037:0265c28": "已還坐本處。第三諸比丘作是念：「我等實錯",
    "T23n1435_037:0265c29": "定墮邪道。」舍利弗、目連即從坐起去，五百比",
    "T23n1435_037:0266a01": "丘亦從坐起去。時舍利弗、目連及五百比丘，",
    "T23n1435_037:0266a02": "俱詣佛所，頭面禮佛足却坐一面。時調達講",
    "T23n1435_037:0266a03": "堂空無大眾，唯有四伴在。迦留羅提舍先在",
    "T23n1435_037:0266a04": "調達左，調達見目連來，驅迦留羅提舍安目",
    "T23n1435_037:0266a05": "連。爾時迦留羅提舍以是因緣故，以右脚蹴",
    "T23n1435_037:0266a06": "調達，令覺語言：「樂眾調達！舍利弗、目連奪汝",
    "T23n1435_037:0266a07": "眾去。」調達覺已，見講堂空，迷悶墮床。時四伴",
    "T23n1435_037:0266a08": "以冷水灑，還得醒悟，作是念：「我是釋種姓瞿",
    "T23n1435_037:0266a09": "曇大人，不可屈下從他。」語諸比丘：「先有外",
    "T23n1435_037:0266a10": "道法隱沒不了，我今當發起明了住是法中。",
    "T23n1435_037:0266a11": "汝等當知，我從今不復屬沙門瞿曇。」作是語",
    "T23n1435_037:0266a12": "時，即名捨戒。諸比丘白佛言：「希有世尊！舍利",
    "T23n1435_037:0266a13": "弗、目連，求調達便疾得其便。」佛言：「不但今世",
    "T23n1435_037:0266a14": "得調達便，過去世時亦得其便。汝今善聽！」",
    "T23n1435_037:0266a15": "佛即廣說本生因緣，語諸比丘：「過去世時，",
    "T23n1435_037:0266a16": "有一射師多諸弟子。師作是念：『諸弟子中第",
    "T23n1435_037:0266a17": "一巧者，以女妻之及四馬車，附釵千箭、千金",
    "T23n1435_037:0266a18": "錢。』其後知一弟子最上巧射，即嫁女與及四",
    "T23n1435_037:0266a19": "馬車，附釵千箭及千金錢。弟子與女同載",
    "T23n1435_037:0266a20": "一車還所住處，道中有千賊，餘人見賊語弟",
    "T23n1435_037:0266a21": "子言：『是中有千賊，莫從此道，為賊所惱。』是弟",
    "T23n1435_037:0266a22": "子發憍慢心，自恃技能，從是道去。時千賊下",
    "T23n1435_037:0266a23": "道側食，是弟子亭車道中，遣婦語賊主：『與",
    "T23n1435_037:0266a24": "我食分。』婦即詣彼語其賊主言：『某射師弟子",
    "T23n1435_037:0266a25": "故遣我來索食分。』賊主作是念：『如是道中遣",
    "T23n1435_037:0266a26": "如是使，必是無畏，當與食分。』諸賊憂愁咸作",
    "T23n1435_037:0266a27": "是念：『我等用是活為？何不殺是人、取是女作",
    "T23n1435_037:0266a28": "婦，取四馬車千箭千金錢用？』語女言：『還去，不",
    "T23n1435_037:0266a29": "與食分。』是女還言：『不肯與我等食分。』更遣",
    "T23n1435_037:0266b01": "往語言：『若汝等不肯與我食分，各起莊嚴來",
    "T23n1435_037:0266b02": "共鬪戰。』即復往語。時彼賊中百人莊嚴來共",
    "T23n1435_037:0266b03": "鬪戰，弟子以百箭殺百人，如是二百、三百乃",
    "T23n1435_037:0266b04": "至九百九十九人，唯留一箭以擬賊主。賊主",
    "T23n1435_037:0266b05": "作是念：『我用是活為？一人殺滅千人。』即起著",
    "T23n1435_037:0266b06": "杖捉弓擩箭。是二人皆善知射，俱相求便。弟",
    "T23n1435_037:0266b07": "子作是念：『我云何當得其便？』即語婦云：『汝",
    "T23n1435_037:0266b08": "小遠於彼歌舞動身，令莊嚴具作聲、舉衣現",
    "T23n1435_037:0266b09": "身。』是婦即於一面歌舞動身，令莊嚴具作聲、",
    "T23n1435_037:0266b10": "舉衣現身。賊主見聞已心動，弟子得便放一",
    "T23n1435_037:0266b11": "箭殺之。」佛言：「爾時射師者，豈異人乎！則我身",
    "T23n1435_037:0266b12": "是。弟子者，舍利弗是。女人者，目連是。爾時",
    "T23n1435_037:0266b13": "賊主，調達是。爾時二人求便得便，今亦求便",
    "T23n1435_037:0266b14": "得便。」爾時世尊，廣說如是本生。",
    "T23n1435_037:0266b15": "佛在舍衛國，爾時長老優波離問佛言：「世尊！",
    "T23n1435_037:0266b16": "所言破僧者，云何名破僧？齊幾所名破僧？」佛",
    "T23n1435_037:0266b17": "語優波離：「用十四破僧事，若從是中隨所用",
    "T23n1435_037:0266b18": "事。十四者，非法說法、法說非法、非善說善、",
    "T23n1435_037:0266b19": "善說非善、犯說非犯、非犯說犯、輕說重、重說",
    "T23n1435_037:0266b20": "輕、有殘說無殘、無殘說有殘、常所行法說非",
    "T23n1435_037:0266b21": "常所行法、非常所行法說常所行法、非說言",
    "T23n1435_037:0266b22": "說、說言非說。於是中非法說法，偷蘭遮。法說",
    "T23n1435_037:0266b23": "非法，偷羅遮。非善說善，偷羅遮。善說非善，",
    "T23n1435_037:0266b24": "偷羅遮。非犯說犯，偷蘭遮。犯說非犯，偷蘭",
    "T23n1435_037:0266b25": "遮。有殘說無殘，偷蘭遮。無殘說有殘，偷蘭遮。",
    "T23n1435_037:0266b26": "輕說重，偷蘭遮。重說輕，偷蘭遮。常所行法說",
    "T23n1435_037:0266b27": "非常所行法，偷蘭遮。非常所行法說常所行",
    "T23n1435_037:0266b28": "法，偷蘭遮。非說言說，偷蘭遮。說言非說，偷蘭",
    "T23n1435_037:0266b29": "遮。若是比丘非法說法，以是非法教眾折伏",
    "T23n1435_037:0266c01": "眾破和合僧，破和合僧已得大罪，得大罪已",
    "T23n1435_037:0266c02": "一劫壽墮阿鼻地獄中。若比丘非法說法、法",
    "T23n1435_037:0266c03": "說非法、非善說善、善說非善、犯說非犯、非犯",
    "T23n1435_037:0266c04": "說犯、有殘說無殘、無殘說有殘、輕說重、重說",
    "T23n1435_037:0266c05": "輕、常所行法說非常所行法、非常所行法說",
    "T23n1435_037:0266c06": "常所行法、說言非說、非說言說。若比丘以是",
    "T23n1435_037:0266c07": "等十四非法，教眾折伏眾破和合僧，破和合",
    "T23n1435_037:0266c08": "僧已得大罪，得大罪已一劫壽墮阿鼻地獄",
    "T23n1435_037:0266c09": "中。優波離！是十四事名破僧。若十四事中隨",
    "T23n1435_037:0266c10": "用何事，亦名破僧。若比丘非法中生非法",
    "T23n1435_037:0266c11": "想，於破僧中生非法見，知破僧是非法，以是",
    "T23n1435_037:0266c12": "心破僧，得逆罪。若比丘非法中生非法想，破",
    "T23n1435_037:0266c13": "僧中生疑，以是心破僧，得逆罪。若比丘非法",
    "T23n1435_037:0266c14": "中生非法想，破僧中生是法見，是人不得",
    "T23n1435_037:0266c15": "逆罪。若比丘非法中生法想，破僧中生法見，",
    "T23n1435_037:0266c16": "是比丘不得逆罪。若比丘非法中生法想，破",
    "T23n1435_037:0266c17": "僧因緣中生疑，是比丘不得逆罪。」優波離又",
    "T23n1435_037:0266c18": "問佛言：「世尊！云何名和合僧？」佛語優波離：「有",
    "T23n1435_037:0266c19": "十四事名破僧；若滅此事，名和合僧。十四",
    "T23n1435_037:0266c20": "者，非法說非法、法說法、善說善、非善說非",
    "T23n1435_037:0266c21": "善、犯說犯、非犯說非犯、有殘說有殘、無殘說",
    "T23n1435_037:0266c22": "無殘、輕說輕、重說重、常所行法說常所行法、",
    "T23n1435_037:0266c23": "非常所行法說非常所行法、說言是說、非說",
    "T23n1435_037:0266c24": "言非說。若比丘非法說非法，以是教眾折伏",
    "T23n1435_037:0266c25": "眾和合破眾，永受天上樂。若比丘如法說如",
    "T23n1435_037:0266c26": "法，以是教眾折伏眾和合破眾，永受天上",
    "T23n1435_037:0266c27": "樂。若比丘善說善、非善說非善、犯說犯、非犯",
    "T23n1435_037:0266c28": "說非犯、有殘說有殘、無殘說無殘、輕說輕、重",
    "T23n1435_037:0266c29": "說重、常所行法說常所行法、非常所行法說",
    "T23n1435_037:0267a01": "非常所行法、說言說、非說言非說。若以是等",
    "T23n1435_037:0267a02": "十四法，教眾折伏眾和合破眾，永受天上樂。",
    "T23n1435_037:0267a03": "是名十四事和合僧。若比丘從十四事中，隨",
    "T23n1435_037:0267a04": "所用事和合僧，永受天上樂。」佛語優波離：「一",
    "T23n1435_037:0267a05": "比丘不能破和合僧，若二、若三、四、五、六、七、八，",
    "T23n1435_037:0267a06": "亦不能破和合。比丘僧極少乃至九清淨同",
    "T23n1435_037:0267a07": "見比丘，能破和合比丘僧。優波離！一比丘尼",
    "T23n1435_037:0267a08": "不能破和合僧，若二、若三、四、五、六、七、八、九清",
    "T23n1435_037:0267a09": "淨同見比丘尼，亦不能破和合僧。優波離！非",
    "T23n1435_037:0267a10": "一式叉摩尼、非一沙彌沙彌尼、非一出家出",
    "T23n1435_037:0267a11": "家尼能破和合僧，若二、若三、四、五、六、七、八、九",
    "T23n1435_037:0267a12": "清淨同見，亦不能破和合僧。優波離！有二因",
    "T23n1435_037:0267a13": "緣，名破僧：一唱說、二取籌。唱說者，如調達於",
    "T23n1435_037:0267a14": "僧中乃至第二、第三唱言：『我調達作是語。』取",
    "T23n1435_037:0267a15": "籌者，如調達初唱竟共四伴取籌。」長老優波",
    "T23n1435_037:0267a16": "離問佛言：「世尊！擯比丘能破僧不？及隨順擯",
    "T23n1435_037:0267a17": "比丘、助隨順擯比丘，若作擯比丘及隨順作",
    "T23n1435_037:0267a18": "擯比丘、助隨順作擯比丘，若大長老及隨順",
    "T23n1435_037:0267a19": "大長老比丘、助隨順大長老比丘，皆能破僧",
    "T23n1435_037:0267a20": "不？」佛言：「一切比丘皆能破僧，唯除擯人不",
    "T23n1435_037:0267a21": "能破僧。」",
    "T23n1435_037:0267a22": "佛在王舍城。爾時六群比丘，以木棒自打治",
    "T23n1435_037:0267a23": "身。諸居士呵責言：「諸沙門釋子自言：『善好有",
    "T23n1435_037:0267a24": "德。』以木棒自治身，如王、如大臣。」是事白佛，佛",
    "T23n1435_037:0267a25": "言：「從今不應以木棒治身。治者，突吉羅。」諸比",
    "T23n1435_037:0267a26": "丘以木丸自治身，佛言：「從今不聽以木丸治",
    "T23n1435_037:0267a27": "身。治者，突吉羅。」佛在舍衛國，六群比丘洗浴，",
    "T23n1435_037:0267a28": "以鉋刮身毛脫，諸居士呵責言：「諸沙門釋",
    "T23n1435_037:0267a29": "子自言：『善好有德。』洗浴以鉋刮身毛脫，如王、",
    "T23n1435_037:0267b01": "如大臣。」是事白佛，佛言：「從今洗浴不聽以",
    "T23n1435_037:0267b02": "鉋刮身毛脫。刮者，突吉羅。」爾時有比丘名",
    "T23n1435_037:0267b03": "強耆羅，多毛，洗浴已毛中水濕衣爛壞、身體",
    "T23n1435_037:0267b04": "臭穢，是事白佛：「願聽洗浴時以鉋刮去水。」",
    "T23n1435_037:0267b05": "佛言：「聽。」爾時六群比丘以香塗身，諸居士呵",
    "T23n1435_037:0267b06": "責言：「諸比丘自言：『善好有德。』以香塗身，如王、",
    "T23n1435_037:0267b07": "如大臣。」是事白佛，佛言：「從今不聽以香塗身。",
    "T23n1435_037:0267b08": "塗者，突吉羅。」六群比丘以掌治身，諸居士呵",
    "T23n1435_037:0267b09": "責言：「諸比丘自言：『善好有德。』以掌治身，如王、",
    "T23n1435_037:0267b10": "如大臣。」是事白佛，佛言：「從今不聽以掌治身。",
    "T23n1435_037:0267b11": "治身者，突吉羅。掌有二種：手掌、脚掌。手",
    "T23n1435_037:0267b12": "掌治，突吉羅。脚掌治，亦突吉羅。除手掌脚",
    "T23n1435_037:0267b13": "掌，以餘身分治者，亦突吉羅。」爾時六群比丘",
    "T23n1435_037:0267b14": "就柱治身，是事白佛，佛言：「從今不聽就柱治",
    "T23n1435_037:0267b15": "身。就治者，突吉羅。」六群比丘就壁治身、就石",
    "T23n1435_037:0267b16": "治身，佛言：「從今不應就壁、石治身。就治者，突",
    "T23n1435_037:0267b17": "吉羅。」",
    "T23n1435_037:0267b18": "佛在迦維羅衛國。爾時釋摩男，請佛及僧明",
    "T23n1435_037:0267b19": "日食，佛默然受。釋摩男知佛默然受請已，",
    "T23n1435_037:0267b20": "頭面禮佛足右遶而去，還舍通夜辦種種多美",
    "T23n1435_037:0267b21": "飲食，早起敷坐處，遣使白佛：「時到，唯聖知時。」",
    "T23n1435_037:0267b22": "爾時諸比丘以油塗足，是國多塵土著比丘",
    "T23n1435_037:0267b23": "脚，諸居士婦以兩手接比丘足作禮，然後洗",
    "T23n1435_037:0267b24": "手捉鉢下食。有比丘語居士婦言：「先洗手已",
    "T23n1435_037:0267b25": "捉鉢。」答言：「已洗。若汝不油塗脚上來者，當",
    "T23n1435_037:0267b26": "有何過？」佛見居士婦呵責比丘作如是事。佛",
    "T23n1435_037:0267b27": "食後還僧坊，以是事集比丘僧，語諸比丘：",
    "T23n1435_037:0267b28": "「從今不應以油塗足入白衣家。塗足入白",
    "T23n1435_037:0267b29": "衣舍者，突吉羅。若有泥有瘡塗入者，不犯。」六",
    "T23n1435_037:0267c01": "群比丘油塗頭，諸居士呵責言：「諸沙門釋",
    "T23n1435_037:0267c02": "子自言：『善好有德。』以油塗頭如白衣。」佛言：「從",
    "T23n1435_037:0267c03": "今不聽比丘以油塗頭。塗者，突吉羅。若新剃",
    "T23n1435_037:0267c04": "髮、若頭痛、若房舍內塗者，不犯。」六群比丘莊",
    "T23n1435_037:0267c05": "嚴面目，諸居士呵責言：「諸比丘自言：『善好有",
    "T23n1435_037:0267c06": "德。』莊嚴面目，如王、如大臣。」是事白佛，佛言：",
    "T23n1435_037:0267c07": "「從今不應莊嚴面目。莊嚴者，突吉羅。」六群比",
    "T23n1435_037:0267c08": "丘以莊嚴故畫眼。諸居士呵責言：「諸比丘",
    "T23n1435_037:0267c09": "自言：『善好有德。』畫眼如王如大臣。」是事白佛，",
    "T23n1435_037:0267c10": "佛言：「從今不聽比丘為莊嚴故畫眼。畫者，突",
    "T23n1435_037:0267c11": "吉羅。畫眼有五種：一者墨畫、二者空青畫、",
    "T23n1435_037:0267c12": "三者雜畫、四者華畫、五者樹汁畫。若為治病",
    "T23n1435_037:0267c13": "故畫眼，不犯。」六群比丘腕上繫縷，諸居士",
    "T23n1435_037:0267c14": "呵責言：「諸比丘自言：『善好有德。』以雜色縷繫",
    "T23n1435_037:0267c15": "腕上，如王、如大臣。」是事白佛，佛言：「從今不",
    "T23n1435_037:0267c16": "聽以雜色縷繫腕上。繫者，突吉羅。」六群比丘",
    "T23n1435_037:0267c17": "縷絡腋，諸居士呵責言：「諸比丘自言：『善好有",
    "T23n1435_037:0267c18": "德。』以縷絡腋如婆羅門。」是事白佛，佛言：「從",
    "T23n1435_037:0267c19": "今不聽比丘以縷絡腋。絡腋者，突吉羅。」六群",
    "T23n1435_037:0267c20": "比丘畜莊嚴身具，諸居士呵責言：「諸沙門釋",
    "T23n1435_037:0267c21": "子自言：『善好有德。』畜莊嚴身具自莊嚴身，如",
    "T23n1435_037:0267c22": "王、如大臣。」是事白佛，佛言：「從今不聽比丘畜",
    "T23n1435_037:0267c23": "莊嚴身具。畜者，突吉羅。」六群比丘以臂釧自",
    "T23n1435_037:0267c24": "莊嚴，佛言：「不應畜臂釧自莊嚴。畜者，突吉羅。」",
    "T23n1435_037:0267c25": "六群比丘著指環，如王、如大臣。佛言：「不應著",
    "T23n1435_037:0267c26": "指環。著者，突吉羅。」六群比丘著瓔珞，佛言：「比",
    "T23n1435_037:0267c27": "丘不應著瓔珞。著者，突吉羅。」六群比丘著縷",
    "T23n1435_037:0267c28": "臂釧，佛言：「比丘不應著縷臂釧。著者，突吉",
    "T23n1435_037:0267c29": "羅。」六群比丘以金銀鎖鑷穿耳，佛言：「不得以",
    "T23n1435_037:0268a01": "鎖鑷穿耳。穿耳者，突吉羅。」長老跋提，本白",
    "T23n1435_037:0268a02": "衣時著葡萄葉鑷，作比丘已本習氣故，猶",
    "T23n1435_037:0268a03": "故著之。諸居士呵責言：「是比丘著葡萄葉",
    "T23n1435_037:0268a04": "鑷，如王、如大臣。」是事白佛，佛言：「從今不應",
    "T23n1435_037:0268a05": "著。著者，突吉羅。」佛遮一切莊嚴具故，六群比",
    "T23n1435_037:0268a06": "丘便以幣、帛繩、樹葉、樹皮、木、白鑞、鉛錫作耳圈",
    "T23n1435_037:0268a07": "著，諸居士言：「汝等不著金銀葉鑷，何用圈耳",
    "T23n1435_037:0268a08": "為？」佛言：「從今不聽比丘以幣、帛繩、樹葉、樹皮、",
    "T23n1435_037:0268a09": "木、白鑞、鉛錫作耳圈著。著者，突吉羅。乃至以",
    "T23n1435_037:0268a10": "草簪穿耳孔中者，突吉羅。」爾時六群比丘著",
    "T23n1435_037:0268a11": "耳環，佛言：「不應著耳環。著者，突吉羅。」又六群",
    "T23n1435_037:0268a12": "比丘畜約髮寶物。諸居士呵責言：「諸沙門釋",
    "T23n1435_037:0268a13": "子自言：『善好有德。』畜約髮寶物，如王、如大臣。」",
    "T23n1435_037:0268a14": "是事白佛，佛言：「從今不應畜約髮寶物。畜者，",
    "T23n1435_037:0268a15": "突吉羅。」又六群比丘著金鬘。諸居士呵責言：",
    "T23n1435_037:0268a16": "「沙門釋子自言：『善好有德。』著金鬘如王如大",
    "T23n1435_037:0268a17": "臣。」佛言：「比丘不應著金鬘。著者，突吉羅。」又六",
    "T23n1435_037:0268a18": "群比丘治爪使白，佛言：「不應治爪使白。治",
    "T23n1435_037:0268a19": "者，突吉羅。」佛在王舍城，爾時諸比丘入王舍",
    "T23n1435_037:0268a20": "城乞食，得菴羅果、菴羅果羹。諸比丘言：「佛不",
    "T23n1435_037:0268a21": "聽我等受菴羅果、菴羅果羹。」是事白佛，佛言：",
    "T23n1435_037:0268a22": "「從今聽比丘受菴羅果、菴羅果羹。」佛在王舍",
    "T23n1435_037:0268a23": "城，爾時瓶沙王有菴羅樹常生果，王信敬佛",
    "T23n1435_037:0268a24": "法故問諸比丘：「食菴羅果不？」答言：「食。」王言：",
    "T23n1435_037:0268a25": "「食我此菴羅樹果。」是守果人不信敬佛法，有",
    "T23n1435_037:0268a26": "黃熟好果，留作王分及夫人王子大臣大官",
    "T23n1435_037:0268a27": "分；此果中有生者、青者、瘀者、虫鳥所落者，持",
    "T23n1435_037:0268a28": "與比丘。六群比丘到是處，取黃熟好果已，語",
    "T23n1435_037:0268a29": "守果人：「授與我來。」是人答言：「汝等已取，何須",
    "T23n1435_037:0268b01": "更受？」是中有比丘少欲知足行頭陀，聞是",
    "T23n1435_037:0268b02": "事心不喜，向佛廣說。佛以是因緣集比丘",
    "T23n1435_037:0268b03": "僧，集比丘僧已，問六群比丘：「汝實作是事",
    "T23n1435_037:0268b04": "不？」答言：「實作。世尊！」佛以種種因緣呵責六群",
    "T23n1435_037:0268b05": "比丘：「云何名比丘，先自觸菴羅果，然後從淨",
    "T23n1435_037:0268b06": "人受噉？從今比丘，若自手觸菴羅果，後從淨",
    "T23n1435_037:0268b07": "人受者不應食。食者，突吉羅。如菴羅果，餘一",
    "T23n1435_037:0268b08": "切果亦如是。」",
    "T23n1435_037:0268b09": "佛在舍衛國。爾時憍薩羅國波斯匿王，遣使",
    "T23n1435_037:0268b10": "至瓶沙王所，讚歎波斯匿王言：「我王善好有",
    "T23n1435_037:0268b11": "福德，四瓶自然有乳滿，以供王飲；自然粳米",
    "T23n1435_037:0268b12": "日滿八斗器，以供王食。」瓶沙王亦自讚歎己",
    "T23n1435_037:0268b13": "國：「我此土有菴羅果常生，樹提居士樹果",
    "T23n1435_037:0268b14": "生妙衣。」瓶沙王即遣信勅守園人，送菴羅",
    "T23n1435_037:0268b15": "果。守園人作是念：「以此沙門取果因緣故，世",
    "T23n1435_037:0268b16": "尊必遮比丘噉菴羅果。」守園人即語王使言：",
    "T23n1435_037:0268b17": "「此園無有菴羅果，所有果沙門釋子先已噉",
    "T23n1435_037:0268b18": "盡。」使還白王：「守園人言：『所有菴羅果，沙門釋",
    "T23n1435_037:0268b19": "子先已噉盡。』」王言：「我亦自知此非果時。若少",
    "T23n1435_037:0268b20": "多有者，可示彼使令知相貌。」守園人得少多",
    "T23n1435_037:0268b21": "果已，往送奉王。有比丘少欲知足行頭陀，聞",
    "T23n1435_037:0268b22": "是事心不喜，呵責言：「云何名比丘，噉菴羅常",
    "T23n1435_037:0268b23": "生果，令灌頂王自遣使索不得？」呵責已以",
    "T23n1435_037:0268b24": "是事白佛。佛以是因緣集比丘僧，集僧已佛",
    "T23n1435_037:0268b25": "種種因緣呵責：「云何名比丘，噉菴羅常生果，",
    "T23n1435_037:0268b26": "令灌頂王自遣使索不得？」種種因緣呵責已，",
    "T23n1435_037:0268b27": "語諸比丘：「從今菴羅常生果不應噉。噉者，突",
    "T23n1435_037:0268b28": "吉羅。」",
    "T23n1435_037:0268b29": "佛在舍衛國。爾時諸比丘入舍衛國乞食，得",
    "T23n1435_037:0268c01": "菴羅羹。諸比丘疑不受，作是念：「我等將不墮",
    "T23n1435_037:0268c02": "乞美食耶？」是事白佛，佛言：「若不索他自與，得",
    "T23n1435_037:0268c03": "取。」憍薩羅國一住處僧得施果，諸比丘不知",
    "T23n1435_037:0268c04": "云何？是事白佛，佛言：「應以五種作淨噉。何謂",
    "T23n1435_037:0268c05": "為五？火淨、刀淨、爪淨、鸚鵡淨、子不生淨。」",
    "T23n1435_037:0268c06": "佛在芻摩國。爾時阿那律共行弟子口乾病，",
    "T23n1435_037:0268c07": "醫師教含阿摩勒，口可得差。弟子答言：「佛",
    "T23n1435_037:0268c08": "未聽我含阿摩勒。」是事白佛，佛言：「聽比丘口",
    "T23n1435_037:0268c09": "病含阿摩勒。何以故？口乾病相宜故。」有憍薩",
    "T23n1435_037:0268c10": "羅國一住處僧得施果，從淨人受未作淨，諸",
    "T23n1435_037:0268c11": "比丘不知云何？是事白佛，佛言：「應食外膚，莫",
    "T23n1435_037:0268c12": "食子。」佛在王舍城。爾時樹提居士舉物，客從",
    "T23n1435_037:0268c13": "海中還持一栴檀段，餉樹提居士。居士大富，",
    "T23n1435_037:0268c14": "多金銀、珍寶、車璩、馬瑙、珊瑚等無量。得是",
    "T23n1435_037:0268c15": "栴檀不以在意，即使作栴檀鉢著絡囊中，懸",
    "T23n1435_037:0268c16": "高象牙杙上。作是言：「若沙門、婆羅門不以梯",
    "T23n1435_037:0268c17": "杖能得者便取。」爾時富樓那迦葉，聞樹提居",
    "T23n1435_037:0268c18": "士為我故作栴檀鉢，即往問言：「汝為我作栴",
    "T23n1435_037:0268c19": "檀鉢耶？」居士答言：「我作栴檀鉢懸高象牙杙",
    "T23n1435_037:0268c20": "上，沙門、婆羅門不以梯杖能得者與。」富樓那",
    "T23n1435_037:0268c21": "作是念：「居士欲見神通力。」即挑頭而去。摩",
    "T23n1435_037:0268c22": "伽梨俱賒子、珊闍耶毘羅荼子、尼揵陀若",
    "T23n1435_037:0268c23": "提子、迦求陀迦旃延、阿耆陀翅舍欽婆羅，",
    "T23n1435_037:0268c24": "聞樹提居士為我作栴檀鉢，往詣其所問言：",
    "T23n1435_037:0268c25": "「汝為我作栴檀鉢耶？」居士言：「我作栴檀鉢懸",
    "T23n1435_037:0268c26": "高象牙杙上，沙門、婆羅門不以梯杖能得者",
    "T23n1435_037:0268c27": "與，非不與。」皆作是念：「是居士欲見神通力故。」",
    "T23n1435_037:0268c28": "挑頭而去。爾時長老賓頭盧頗羅墮，聞樹",
    "T23n1435_037:0268c29": "提居士作栴檀鉢絡囊盛懸高象牙杙上，沙門、",
    "T23n1435_037:0269a01": "婆羅門不以梯杖能得者與，非不與。聞已詣",
    "T23n1435_037:0269a02": "目連所言：「長老目連！汝知不？樹提居士作栴",
    "T23n1435_037:0269a03": "檀鉢絡囊盛懸高象牙杙上，作是言：『諸沙門、",
    "T23n1435_037:0269a04": "婆羅門不以梯杖能取者與，非不與。』」目連言：",
    "T23n1435_037:0269a05": "「汝師子吼中第一，便可往取。」爾時長老賓",
    "T23n1435_037:0269a06": "頭盧頗羅墮，過夜中前著衣持鉢，以好威儀",
    "T23n1435_037:0269a07": "行住坐立，往詣樹提居士舍。樹提居士遙",
    "T23n1435_037:0269a08": "見賓頭盧行住坐立威儀清淨著衣持鉢，作",
    "T23n1435_037:0269a09": "是念：「如是比丘行住坐立威儀清淨著衣持",
    "T23n1435_037:0269a10": "鉢，必能取鉢。」居士即從坐起，偏袒右肩、合掌",
    "T23n1435_037:0269a11": "向賓頭盧言：「善來頗羅墮！久不來此。」命就座",
    "T23n1435_037:0269a12": "坐，樹提居士頭面禮頗羅墮足，賓頭盧坐已",
    "T23n1435_037:0269a13": "問居士言：「汝實作栴檀鉢盛絡囊中懸高象",
    "T23n1435_037:0269a14": "牙杙上作是言：『諸沙門、婆羅門不以梯杖能",
    "T23n1435_037:0269a15": "取者與，非不與。』」答言：「實爾。」賓頭盧即入如是",
    "T23n1435_037:0269a16": "禪定，便於座上申手取鉢以示居士。居士語",
    "T23n1435_037:0269a17": "言：「如我先語，即便屬汝。」居士又言：「暫與我來。」",
    "T23n1435_037:0269a18": "即取鉢入，盛滿粳米飯授與賓頭盧。賓頭盧",
    "T23n1435_037:0269a19": "食已，便持是鉢示諸比丘言：「汝等看是鉢香",
    "T23n1435_037:0269a20": "好可愛。」諸比丘言：「實爾！從何處得？」賓頭盧廣",
    "T23n1435_037:0269a21": "說上事。是中有比丘少欲知足行頭陀，聞是",
    "T23n1435_037:0269a22": "事心不喜，種種因緣呵責言：「云何名比丘，為",
    "T23n1435_037:0269a23": "赤裸外道物故，未受大戒人前，現過人聖法？」",
    "T23n1435_037:0269a24": "呵已向佛廣說。佛以是事集比丘僧，知而故",
    "T23n1435_037:0269a25": "問賓頭盧頗羅墮：「汝實作是事不？」答言：「實作。",
    "T23n1435_037:0269a26": "世尊！」佛種種因緣呵責賓頭盧：「云何名比丘，",
    "T23n1435_037:0269a27": "為赤裸外道物木鉢故，於未受大戒人前現",
    "T23n1435_037:0269a28": "過人聖法？」呵責已語頗羅墮：「盡形壽擯汝，不",
    "T23n1435_037:0269a29": "應此閻浮提住。」賓頭盧受佛教已，頭面禮佛",
    "T23n1435_037:0269b01": "足右遶還自房，所受僧臥具床榻盡以還僧。",
    "T23n1435_037:0269b02": "持衣鉢入如是定，於閻浮提沒瞿耶尼現，到",
    "T23n1435_037:0269b03": "已多教化優婆塞、優婆夷，多畜弟子，起僧坊",
    "T23n1435_037:0269b04": "房舍，畜共行弟子、近行弟子，廣宣佛法。佛爾",
    "T23n1435_037:0269b05": "時遣賓頭盧去不久集比丘僧，集僧已語諸",
    "T23n1435_037:0269b06": "比丘：「從今不聽畜八種鉢。何等八？金鉢、銀鉢、",
    "T23n1435_037:0269b07": "琉璃鉢、摩尼珠鉢、銅鉢、白鑞鉢、木鉢、石鉢。畜",
    "T23n1435_037:0269b08": "者，突吉羅。聽汝等畜二種鉢：鐵鉢、瓦鉢。」瓦鉢",
    "T23n1435_037:0269b09": "喜破，佛言：「綴用。」優波離問佛：「以何物綴？」佛",
    "T23n1435_037:0269b10": "言：「應用毛、芻摩、劫貝、麻、文闍草、婆婆草。」彼",
    "T23n1435_037:0269b11": "國多熱故，綴中生虫。佛言：「應解綴，曬已還",
    "T23n1435_037:0269b12": "綴。」諸比丘日日解曬還綴疲極。有一比丘能",
    "T23n1435_037:0269b13": "鍛銅，是比丘白佛言：「願聽以二種物綴鉢：若",
    "T23n1435_037:0269b14": "鐵、若銅。」佛言：「聽用若鐵、若銅。」",
    "T23n1435_037:0269b15": "佛在舍衛國。爾時有比丘起欲心故，自截",
    "T23n1435_037:0269b16": "男根苦惱垂死。諸比丘以是事白佛，佛言：「汝",
    "T23n1435_037:0269b17": "等看是癡人！應斷異，所斷異。應斷者，貪欲、瞋",
    "T23n1435_037:0269b18": "恚、愚癡。」如是呵已語諸比丘：「從今不聽斷男",
    "T23n1435_037:0269b19": "根。斷者，偷蘭遮。」復有比丘為作浴破薪故，",
    "T23n1435_037:0269b20": "毒蛇從朽木中出囓比丘指。比丘作是念：「此",
    "T23n1435_037:0269b21": "毒必入身。」即自斷指，由是指撅。諸居士入",
    "T23n1435_037:0269b22": "寺中見比丘撅指，作是言：「沙門釋子亦有",
    "T23n1435_037:0269b23": "撅指。」是中有比丘少欲知足行頭陀，聞是",
    "T23n1435_037:0269b24": "事心不喜，是事白佛。佛種種因緣呵責：「云",
    "T23n1435_037:0269b25": "何名比丘，自斷指？」如是呵已語諸比丘：「從今",
    "T23n1435_037:0269b26": "不應自斷指。自斷指者，突吉羅。」佛言：「從今",
    "T23n1435_037:0269b27": "有如是因緣，聽以繩纏指，以刀刺出毒。」有六",
    "T23n1435_037:0269b28": "群比丘往觀伎樂歌舞，諸居士呵責言：「諸沙",
    "T23n1435_037:0269b29": "門釋子自言：『善好有德。』往觀聽伎樂歌舞，如",
    "T23n1435_037:0269c01": "王、如大臣。」是中有比丘少欲知足行頭陀，聞",
    "T23n1435_037:0269c02": "是事心不喜，是事白佛。佛知故問六群比丘：",
    "T23n1435_037:0269c03": "「汝實作是事不？」答言：「實作。世尊！」佛以種種因",
    "T23n1435_037:0269c04": "緣呵責言：「云何名比丘，自往觀聽伎樂歌舞？」",
    "T23n1435_037:0269c05": "如是呵已語諸比丘：「從今比丘不應往觀聽",
    "T23n1435_037:0269c06": "伎樂歌舞。往觀者，突吉羅。」又六群比丘自歌，",
    "T23n1435_037:0269c07": "諸居士呵責言：「諸沙門釋子自言：『善好有德。』",
    "T23n1435_037:0269c08": "歌如白衣。」是中有比丘少欲知足行頭陀，",
    "T23n1435_037:0269c09": "聞是事心不喜，是事白佛。佛語諸比丘：「從今",
    "T23n1435_037:0269c10": "不應歌。歌者，突吉羅。歌有五過失：自心貪著；",
    "T23n1435_037:0269c11": "令他貪著；獨處多起覺觀；常為貪欲覆心；",
    "T23n1435_037:0269c12": "諸居士聞作是言：『諸沙門釋子亦歌，如我等",
    "T23n1435_037:0269c13": "無異。』復有五過失：自心貪著；令他起貪著；獨",
    "T23n1435_037:0269c14": "處多起覺觀；常為貪欲覆心；諸年少比丘聞",
    "T23n1435_037:0269c15": "亦隨學、隨學已常起貪欲心便反戒。」有比丘",
    "T23n1435_037:0269c16": "名跋提，於唄中第一，是比丘聲好，白佛言：",
    "T23n1435_037:0269c17": "「世尊！願聽我作聲唄。」佛言：「聽汝作聲唄。唄",
    "T23n1435_037:0269c18": "有五利益：身體不疲、不忘所憶、心不疲勞、聲",
    "T23n1435_037:0269c19": "音不壞、語言易解。復有五利：身不疲極、不忘",
    "T23n1435_037:0269c20": "所憶、心不懈惓、聲音不壞、諸天聞唄聲心則",
    "T23n1435_037:0269c21": "歡喜。」",
    "T23n1435_037:0269c22": "佛在舍衛國。爾時諸比丘鐵鉢中食已，置鉢",
    "T23n1435_037:0269c23": "在地濕氣生壞，佛言：「從今聽用弊納著鉢下。」",
    "T23n1435_037:0269c24": "是國中多熱，納衣中生虫，佛言：「應作安鉢",
    "T23n1435_037:0269c25": "物。」長老優波離問佛：「以何物作安鉢物？」佛言：",
    "T23n1435_037:0269c26": "「應以白鑞、鉛、錫作。」作已故生虫，佛言：「應作安",
    "T23n1435_037:0269c27": "鉢棧。」作已瓦鉢棧上墮地破壞，佛言：「應著箱",
    "T23n1435_037:0269c28": "中。」露鉢著箱中相觸作聲，佛言：「聽以弊納",
    "T23n1435_037:0269c29": "裹著箱中。」長老疑離越比丘，洗瓦鉢置日",
    "T23n1435_037:0270a01": "中日炙津出，語諸比丘：「瓦鉢不淨有膩，比丘",
    "T23n1435_037:0270a02": "不應用食。」諸比丘不知云何？是事白佛。佛知",
    "T23n1435_037:0270a03": "故問疑離越：「汝實洗瓦鉢，置日中日炙津出，",
    "T23n1435_037:0270a04": "語諸比丘：『瓦鉢津膩不淨，比丘不應用食。』」答",
    "T23n1435_037:0270a05": "言：「實爾。世尊！」佛言：「從今洗瓦鉢已，不應著日",
    "T23n1435_037:0270a06": "中炙。著日中者，突吉羅。」爾時比丘有貴價",
    "T23n1435_037:0270a07": "衣，水中浣淨欲裁作衣，以齒齧邊、若共挽裂，",
    "T23n1435_037:0270a08": "此衣處處縱橫破裂，佛言：「從今聽畜月頭刀",
    "T23n1435_037:0270a09": "子用裁衣。」爾時以鷄毛、鳥毛縫衣，縫已易壞",
    "T23n1435_037:0270a10": "褰縮，佛言：「聽用二種針：鐵針、銅針，尖鼻、圓鼻、",
    "T23n1435_037:0270a11": "方鼻。」時諸比丘以衣著膝上縫，縫時皺，佛",
    "T23n1435_037:0270a12": "言：「敷地縫。」諸比丘敷地縫時土著，佛言：「當以",
    "T23n1435_037:0270a13": "牛屎塗地。」時或有不正，佛言：「聽繩綴四邊。」綴",
    "T23n1435_037:0270a14": "已或有不直，佛言：「處處拼拼。」時或有不",
    "T23n1435_037:0270a15": "均，佛言：「刻木為準。」縫時針難得前，指頭傷",
    "T23n1435_037:0270a16": "破，佛言：「聽著指[打丁+沓]。」爾時鍼刀指[打丁+沓]木準，",
    "T23n1435_037:0270a17": "各著異處求覓難得，佛言：「聽以物盛著一處。」",
    "T23n1435_037:0270a18": "綴衣縫時喜壞衣緣，佛言：「聽著偽緣。」此衣舒",
    "T23n1435_037:0270a19": "在外邊喜失，佛言：「聽卷疊。」卷時喜舒，佛言：",
    "T23n1435_037:0270a20": "「以繩繫。」或時風雨污衣，佛言：「聽著覆處。」在覆",
    "T23n1435_037:0270a21": "處著地有虫噉，佛言：「聽打撅著壁上。」時撅",
    "T23n1435_037:0270a22": "頭滑衣墮地，佛言：「聽作曲頭撅。」諸比丘身",
    "T23n1435_037:0270a23": "有長短，有短比丘截縫衣床就身，有長比丘",
    "T23n1435_037:0270a24": "更處處覓求長床，佛言：「聽鑿作孔盈兩頭出，",
    "T23n1435_037:0270a25": "令得共用。」佛在王舍城，爾時六群比丘以鏡",
    "T23n1435_037:0270a26": "照面，佛言：「不聽照面。照面者，突吉羅。」爾時",
    "T23n1435_037:0270a27": "六群比丘，或以鉢中照面、或水中照面，佛",
    "T23n1435_037:0270a28": "言：「若鉢中水中照面者，突吉羅。若照看面瘡",
    "T23n1435_037:0270a29": "者，不犯。」佛在王舍城，爾時六群比丘以梳梳",
    "T23n1435_037:0270b01": "頭，佛言：「比丘不得以梳梳頭。若梳頭者，突",
    "T23n1435_037:0270b02": "吉羅。」爾時六群比丘，又以刷刷頭，佛言：「若刷",
    "T23n1435_037:0270b03": "者，突吉羅。」",
    "T23n1435_037:0270b04": "佛在王舍城。爾時六群比丘，頂上留少髮，佛",
    "T23n1435_037:0270b05": "言：「不聽留。若留者，突吉羅。」爾時六群比丘，留",
    "T23n1435_037:0270b06": "髮令捲，佛言：「不應留髮令捲。若留者，突吉羅。」",
    "T23n1435_037:0270b07": "爾時六群比丘，留髮令長，佛言：「不應留髮令",
    "T23n1435_037:0270b08": "長。若留者，突吉羅。若阿練兒比丘，長至二",
    "T23n1435_037:0270b09": "寸，無罪。」",
    "T23n1435_037:0270b10": "佛在舍衛國。爾時比丘有癩病、疥瘙病，語",
    "T23n1435_037:0270b11": "藥師耆婆：「治我病。」耆域言：「入浴室洗可",
    "T23n1435_037:0270b12": "差。」比丘言：「佛未聽入浴室洗。」諸比丘以是",
    "T23n1435_037:0270b13": "事白佛，佛言：「聽入浴室洗。洗有五功德：一者",
    "T23n1435_037:0270b14": "除垢、二者身清淨、三者除去身中寒冷病、四",
    "T23n1435_037:0270b15": "者除風、五者，得安隱。」爾時浴室中無有坐物，",
    "T23n1435_037:0270b16": "諸比丘無處可坐洗，佛言：「浴室中聽安坐",
    "T23n1435_037:0270b17": "物。」長老優波離問佛：「用何物作？」佛言：「用木",
    "T23n1435_037:0270b18": "石塼作。」爾時浴室地泥出，諸比丘以泥水",
    "T23n1435_037:0270b19": "洗，佛言：「聽浴室安橙。」優波離問佛：「用何物",
    "T23n1435_037:0270b20": "作橙？」佛言：「以木石塼作。」爾時當浴室中",
    "T23n1435_037:0270b21": "著火爐，諸比丘浴時不安隱，佛言：「應著壁",
    "T23n1435_037:0270b22": "安。」爾時不作竈，火炎直上至屋，佛言：「聽安",
    "T23n1435_037:0270b23": "竈。」竈中一時著薪，後比丘來洗時火勢已盡，",
    "T23n1435_037:0270b24": "佛言：「籌量著。」爾時著長薪喜墮落，若以手舉",
    "T23n1435_037:0270b25": "便燒手，佛言：「以叉舉。」當舉叉時，比丘頭上無",
    "T23n1435_037:0270b26": "髮熱痛，佛言：「以濕物覆頭。」爾時須土塗身，佛",
    "T23n1435_037:0270b27": "言：「應畜盛土物。」爾時須水，佛言：「應畜盛水",
    "T23n1435_037:0270b28": "器。」爾時水器小，佛言：「聽畜瓮。」瓮中盛滿水，",
    "T23n1435_037:0270b29": "爾時瓮水著竈埵上，有木薪墮上破瓮，佛",
    "T23n1435_037:0270c01": "言：「鑿壁安木著水瓮。」爾時瓮高，有比丘取",
    "T23n1435_037:0270c02": "水不及，佛言：「不應高安。」爾時安著下處，有比",
    "T23n1435_037:0270c03": "丘橖觸，佛言：「不得太下太高，齊肩齊頭安。」",
    "T23n1435_037:0270c04": "時浴室無戶風入，佛言：「應安戶扇。」時比丘",
    "T23n1435_037:0270c05": "入浴室時不得閉戶，佛言：「令一比丘看戶。」時",
    "T23n1435_037:0270c06": "浴室無窓故闇，佛言：「安窓。」時浴室無出烟",
    "T23n1435_037:0270c07": "處故熏黑，佛言：「施出烟處。」時比丘或有用澡",
    "T23n1435_037:0270c08": "豆、或有用土，以濕熱故，浴室虫生，佛言：「應",
    "T23n1435_037:0270c09": "蕩除令淨。」爾時浴室中大有水，佛言：「應出水。」",
    "T23n1435_037:0270c10": "出水時諸比丘吐悶或得病，佛言：「應安伏",
    "T23n1435_037:0270c11": "竇。」伏竇中有蛇蝎、蜈蚣，來入螫諸比丘，佛",
    "T23n1435_037:0270c12": "言：「應織物遮水竇口。」爾時浴竟棄浴室去，",
    "T23n1435_037:0270c13": "後火燒浴室，佛言：「最後比丘應收諸物事，却",
    "T23n1435_037:0270c14": "瓮、却瓨滅火，閉戶下[橝早+卑]乃去。」",
    "T23n1435_037:0270c15": "佛在維耶離，有一長者名大名梨昌，大富多",
    "T23n1435_037:0270c16": "饒財寶，大有田宅力勢。有一比丘，名迦留羅",
    "T23n1435_037:0270c17": "提舍，與是長者相識知舊出入往反。時迦留",
    "T23n1435_037:0270c18": "羅提舍，食時著衣持鉢持坐具，往大名梨昌",
    "T23n1435_037:0270c19": "所。是梨昌遙見比丘來，讚言：「善來！在此處坐。」",
    "T23n1435_037:0270c20": "即敷坐具。時大名梨昌，頭面禮足已一面",
    "T23n1435_037:0270c21": "坐。比丘語大名梨昌：「今可往世尊所，向世尊",
    "T23n1435_037:0270c22": "作如是說：『云何比丘作非梵行？是陀驃力士",
    "T23n1435_037:0270c23": "子共我婦作非梵行。』」大名梨昌語迦留羅提",
    "T23n1435_037:0270c24": "舍：「云何以無根謗清淨比丘？」迦留羅提舍比",
    "T23n1435_037:0270c25": "丘語大名梨昌言：「若不向佛說此語者，不復",
    "T23n1435_037:0270c26": "與汝言語來往，不入汝舍。」大名梨昌與此比",
    "T23n1435_037:0270c27": "丘深相愛敬故，即作是念：「若我不作是語者，",
    "T23n1435_037:0270c28": "迦留羅提舍比丘必不共我語、不入我舍。」便",
    "T23n1435_037:0270c29": "語比丘：「我當向佛作是語。」是時大名梨昌",
    "T23n1435_037:0271a01": "往詣佛所白佛言：「世尊！云何比丘作非梵行？",
    "T23n1435_037:0271a02": "是陀驃力士子共我婦作非梵行。」佛爾時語",
    "T23n1435_037:0271a03": "諸比丘：「汝等皆覆鉢，莫至是大名梨昌家。諸",
    "T23n1435_037:0271a04": "比丘、比丘尼、式叉摩尼、沙彌、沙彌尼，不得到",
    "T23n1435_037:0271a05": "大名梨昌家自手受食。更有如是人，亦應與",
    "T23n1435_037:0271a06": "作覆鉢。作覆鉢法者，一心和合僧，一比丘唱",
    "T23n1435_037:0271a07": "言：『大德僧聽！此大名梨昌誹謗比丘，是陀驃",
    "T23n1435_037:0271a08": "力士子清淨梵行，無根波羅夷謗。若僧時到",
    "T23n1435_037:0271a09": "僧忍聽，僧和合與是大名梨昌作覆鉢。諸比",
    "T23n1435_037:0271a10": "丘、比丘尼、式叉摩尼、沙彌、沙彌尼，不得至是",
    "T23n1435_037:0271a11": "家手受食，如是白。』白二羯磨。『僧作覆鉢竟，僧",
    "T23n1435_037:0271a12": "忍，默然故，是事如是持！』」爾時諸比丘作如是",
    "T23n1435_037:0271a13": "念：「僧已為是大名梨昌覆鉢。諸比丘、比丘尼、",
    "T23n1435_037:0271a14": "式叉摩尼、沙彌、沙彌尼，不得至大名梨昌家",
    "T23n1435_037:0271a15": "手受食。」諸比丘復作是念：「誰能往長者家作",
    "T23n1435_037:0271a16": "如是言：『僧已覆鉢。一切比丘、比丘尼、式叉摩",
    "T23n1435_037:0271a17": "尼、沙彌、沙彌尼，不得至汝家手受食。』」復作是",
    "T23n1435_037:0271a18": "念：「長老阿難是佛侍者，於諸比丘中讚歎清",
    "T23n1435_037:0271a19": "淨梵行，阿難能至是大名梨昌家，作如是言：",
    "T23n1435_037:0271a20": "『僧已作覆鉢，一切比丘、比丘尼、式叉摩尼、沙",
    "T23n1435_037:0271a21": "彌、沙彌尼，不復得至汝家手受食。』」諸比丘共",
    "T23n1435_037:0271a22": "相謂言：「我等往至阿難所作是言：『僧已為大",
    "T23n1435_037:0271a23": "名梨昌作覆鉢，一切比丘、比丘尼、式叉摩尼、",
    "T23n1435_037:0271a24": "沙彌、沙彌尼，不得往大名梨昌家手受食。』」諸",
    "T23n1435_037:0271a25": "比丘作是語已，往至阿難所，頭面禮足在一",
    "T23n1435_037:0271a26": "面坐已，白阿難言：「長老阿難！僧已為大名梨",
    "T23n1435_037:0271a27": "昌作覆鉢，一切五眾不得往大名梨昌家手",
    "T23n1435_037:0271a28": "受食。我等心念：『誰能往長者家作是語：「眾僧",
    "T23n1435_037:0271a29": "為汝作覆鉢，一切五眾不得至汝家手受食。」』",
    "T23n1435_037:0271b01": "諸比丘復作是念：『唯長老阿難是佛侍者，佛",
    "T23n1435_037:0271b02": "常於比丘眾中讚歎梵行清淨，堪任能往作",
    "T23n1435_037:0271b03": "是言：「僧今已為長者作覆鉢，一切五眾不得",
    "T23n1435_037:0271b04": "至汝家手受食。」』長老阿難！今可往大名梨昌",
    "T23n1435_037:0271b05": "家作是言：『僧已為汝覆鉢，一切五眾不復至",
    "T23n1435_037:0271b06": "汝家手受食。』」爾時阿難默然受。諸比丘見阿",
    "T23n1435_037:0271b07": "難受已，從坐起作禮右遶而去。爾時阿難過",
    "T23n1435_037:0271b08": "夜已，中前著衣持鉢至大名梨昌家。大名梨",
    "T23n1435_037:0271b09": "昌遙見阿難來，即從坐起，著衣在一處立，叉",
    "T23n1435_037:0271b10": "手言：「善來阿難！就此處坐。」阿難答言：「我不得",
    "T23n1435_037:0271b11": "坐。」大名梨昌問言：「何故不得？」阿難言：「僧已為",
    "T23n1435_037:0271b12": "大名梨昌作覆鉢，一切五眾不得至汝家手",
    "T23n1435_037:0271b13": "受食。」大名梨昌語阿難：「我今便為自損、功德",
    "T23n1435_037:0271b14": "不生。」阿難答言：「汝實自損、功德不生。」問阿難",
    "T23n1435_037:0271b15": "言：「我今可得往佛所仰鉢不？」阿難言：「不得。」大",
    "T23n1435_037:0271b16": "名梨昌聞是語已，心愁迷悶躄地。大名梨昌",
    "T23n1435_037:0271b17": "婦扶頭起。以水灑面久乃得醒。婦語大名梨",
    "T23n1435_037:0271b18": "昌：「正有是苦，更有過是苦耶？」自言：「我無過",
    "T23n1435_037:0271b19": "罪，而面向佛說我過，於清淨比丘眾中我謗",
    "T23n1435_037:0271b20": "作非梵行。」爾時大名梨昌，往詣佛所白佛言：",
    "T23n1435_037:0271b21": "「世尊！願為我仰鉢。」佛語諸比丘：「為是大名梨",
    "T23n1435_037:0271b22": "昌仰鉢。仰鉢法者，一心和合僧，是大名梨昌，",
    "T23n1435_037:0271b23": "偏袒右肩、合掌胡跪言：『眾僧憶念！我大名梨",
    "T23n1435_037:0271b24": "昌罵詈道說，比丘陀驃力士子清淨梵行人，",
    "T23n1435_037:0271b25": "我以無根非梵行故謗，僧作覆鉢，一切五眾",
    "T23n1435_037:0271b26": "不得至我家手受食。我今願眾僧還仰鉢，一",
    "T23n1435_037:0271b27": "切五眾如本往來我舍手受食，憐愍故！』如是",
    "T23n1435_037:0271b28": "三乞。一比丘應僧中唱言：『大德僧聽！是大名",
    "T23n1435_037:0271b29": "梨昌，罵詈道說，比丘陀驃力士子清淨梵行",
    "T23n1435_037:0271c01": "人，以無根波羅夷謗故，僧為作覆鉢，一切五",
    "T23n1435_037:0271c02": "眾不得往至大名梨昌家手受食。若僧時到",
    "T23n1435_037:0271c03": "僧忍聽，為大名梨昌仰鉢，如本往來自手受",
    "T23n1435_037:0271c04": "食。如是白。』白四羯磨。『僧已仰鉢竟，僧忍，默然",
    "T23n1435_037:0271c05": "故，是事如是持！』」",
    "T23n1435_037:0271c06": "十誦律卷第三十七(雜誦第二)"
}