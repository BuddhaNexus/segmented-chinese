{
    "T28n1546_014:0100b13": "阿毘曇毘婆沙論卷第十四",
    "T28n1546_014:0100b15": "迦旃延子造　五百羅漢釋",
    "T28n1546_014:0100b16": "北涼天竺沙門浮陀跋摩",
    "T28n1546_014:0100b17": "共道泰等譯",
    "T28n1546_014:0100b18": "雜揵度人品中",
    "T28n1546_014:0100b19": "◎頗行緣無明。不緣明耶。乃至廣說。問曰何",
    "T28n1546_014:0100b20": "故因無明與明而作此論。答曰或有說者。作",
    "T28n1546_014:0100b21": "經者意欲爾。乃至廣說。復有說者。無明與明",
    "T28n1546_014:0100b22": "相違。明與無明相違。無明與明作對治。明與",
    "T28n1546_014:0100b23": "無明作對治。復有說者。以俱是無首俱是九",
    "T28n1546_014:0100b24": "種俱是根本。無明是起作法根本。明是寂滅",
    "T28n1546_014:0100b25": "分根本。",
    "T28n1546_014:0100b26": "頗行緣無明。乃至廣說。處處廣說諸行名。如",
    "T28n1546_014:0100b27": "說無明緣行。阿毘曇人作如是說。此中說時",
    "T28n1546_014:0100b28": "五陰是行。尊者瞿沙作如是說。此中說業是",
    "T28n1546_014:0100b29": "行。如說有害他行。此中說不善業是行。如說",
    "T28n1546_014:0100c01": "無有害他行。此中說善業是行。如說造有為",
    "T28n1546_014:0100c02": "行。如說一造有為行此中說思是行。如說五",
    "T28n1546_014:0100c03": "陰色心心數法心不相應行無為。此中說心",
    "T28n1546_014:0100c04": "不相應行陰是行。如說有此色受想行識。此",
    "T28n1546_014:0100c05": "中說心相應不相應五陰是行。如說三行。謂",
    "T28n1546_014:0100c06": "身口意。身行者謂出入息。口行者謂覺觀。意",
    "T28n1546_014:0100c07": "行者謂想思。此中說想陰及二陰少分是行。",
    "T28n1546_014:0100c08": "如說三行有福分非福分不動分。此中說善",
    "T28n1546_014:0100c09": "不善業是行。如說行有五過患。此中說不善",
    "T28n1546_014:0100c10": "法是行。亦說是苦觸。復有說者。此中說五取",
    "T28n1546_014:0100c11": "陰是行。如說聰明者。不以行捨行。如說諸行",
    "T28n1546_014:0100c12": "無常。此中說五取陰是行。如說寂滅為樂。此",
    "T28n1546_014:0100c13": "中說寂滅為樂。此中說寂滅是數法無漏行",
    "T28n1546_014:0100c14": "非以數滅。如說諸行無常。諸法無我。涅槃寂",
    "T28n1546_014:0100c15": "靜。此中說一切有為法是行。此經亦說一切",
    "T28n1546_014:0100c16": "有為法是行。若說相似行。凡有十一種。欲界",
    "T28n1546_014:0100c17": "有四善不善隱沒不隱沒。色界有三善隱沒不",
    "T28n1546_014:0100c18": "隱沒。無色界亦爾及無漏行。無明與明。非欲",
    "T28n1546_014:0100c19": "界善行因。為作三緣。謂次第境界威勢緣。無",
    "T28n1546_014:0100c20": "明與不善行作四因。謂相應共生相似遍因。",
    "T28n1546_014:0100c21": "為作四緣。明非其因。為作二緣。謂境界威勢",
    "T28n1546_014:0100c22": "緣。欲界隱沒無記說亦如是。無明非欲界不",
    "T28n1546_014:0100c23": "隱沒無記因。除無明報。為作三緣。謂次第境",
    "T28n1546_014:0100c24": "界威勢緣。明非其因。為作一緣。謂威勢緣。無",
    "T28n1546_014:0100c25": "明與無明報。作一因謂報因。作四緣謂因次",
    "T28n1546_014:0100c26": "第境界威勢緣。明非其因。為作一緣謂威勢",
    "T28n1546_014:0100c27": "緣。無明與明。非色界善行因。為作三因除",
    "T28n1546_014:0100c28": "因緣。無明與色界隱沒無記行作四因。謂相",
    "T28n1546_014:0100c29": "應共生相似遍因。為作四緣。明非其因。為作",
    "T28n1546_014:0101a01": "二緣謂境界威勢緣。明與無明。非色界不隱",
    "T28n1546_014:0101a02": "沒行因。無明為作三緣除因緣。明為作一緣",
    "T28n1546_014:0101a03": "謂威勢緣。無色界亦如是。無明與無漏行。除",
    "T28n1546_014:0101a04": "初明。諸餘無漏行非因。為作二緣謂境界威",
    "T28n1546_014:0101a05": "勢緣。明與其相似者。作三因謂相應共生相",
    "T28n1546_014:0101a06": "似因。為作四緣。初明與無明非因。為作二緣",
    "T28n1546_014:0101a07": "謂境界威勢緣。無明與初明非因。為作一緣",
    "T28n1546_014:0101a08": "威勢緣。如此說。是略毘婆沙。",
    "T28n1546_014:0101a09": "頗行緣無明不緣明耶。答曰無也。所以者何。",
    "T28n1546_014:0101a10": "無有行於無明有緣於明無緣。頗行於明有",
    "T28n1546_014:0101a11": "緣。於無明無緣耶。答曰此亦無也所以者何。",
    "T28n1546_014:0101a12": "無有行於明有緣於無明無緣。頗行於無明",
    "T28n1546_014:0101a13": "與明有緣耶。答曰有。所以者何。眾生從久來。",
    "T28n1546_014:0101a14": "無有不謗道言非道者。彼於後時。作地利行。",
    "T28n1546_014:0101a15": "亦令增長。乃至廣說。地利行者。得田地園林",
    "T28n1546_014:0101a16": "果者是也王行者得作邊地王。如摩菟羅王",
    "T28n1546_014:0101a17": "等大王行者。得王於一方。如瞿沙王無崙荼",
    "T28n1546_014:0101a18": "王秦天子等是也。轉輪王行者得王四天下。",
    "T28n1546_014:0101a19": "復有說者。王行者得王一方。如瞿沙王無崙",
    "T28n1546_014:0101a20": "荼王秦天子等是也。大王行者得為轉輪王",
    "T28n1546_014:0101a21": "太子已登王位。七寶未至是也。轉輪王行者。",
    "T28n1546_014:0101a22": "已登王位。七寶自至是也。復有說者。地利行",
    "T28n1546_014:0101a23": "者。謂一切地處。於中尊貴。王行者。得為轉輪",
    "T28n1546_014:0101a24": "王眷屬小王。大王行者。居轉輪王太子位。轉",
    "T28n1546_014:0101a25": "輪王行者。得王四天下。七寶自至。以是因緣。",
    "T28n1546_014:0101a26": "展轉生故。使諸眾生及種子藥草樹木皆得",
    "T28n1546_014:0101a27": "生長。亦以如法賦稅。以此業力故。使外種子",
    "T28n1546_014:0101a28": "皆得增長。如此義今當廣說。如諸外道見。壽",
    "T28n1546_014:0101a29": "命有增有減。心生厭離。復為怨憎會苦愛別",
    "T28n1546_014:0101b01": "離苦。在家諸苦之所逼切而便出家。既出家",
    "T28n1546_014:0101b02": "已少欲知足。精勤苦行持嶮難戒。種種苦行",
    "T28n1546_014:0101b03": "欲求解脫。彼依邪道故。轉遠聖道。以轉遠故。",
    "T28n1546_014:0101b04": "不能得道。不得道故。便生誹謗。言無有道。雖",
    "T28n1546_014:0101b05": "有解脫。而無其道。若當有者。我等種種苦行",
    "T28n1546_014:0101b06": "應得此道。以不得故當知無道。於修行法而",
    "T28n1546_014:0101b07": "便退還。作是思惟。於生死中多修福者。猶有",
    "T28n1546_014:0101b08": "嶮難。況不作者。我今當修施福。即作大祀。以",
    "T28n1546_014:0101b09": "諸飲食充足多人。作如是願。使我為王。乃至",
    "T28n1546_014:0101b10": "轉輪王。如佛弟子見。壽命有增有減。心生厭",
    "T28n1546_014:0101b11": "離。復為怨憎會苦愛別離苦在家諸苦之所",
    "T28n1546_014:0101b12": "逼切而便出家。既出家已。初夜後夜勤修方",
    "T28n1546_014:0101b13": "便。一七二七日沒。於其中間。結加趺坐。頂",
    "T28n1546_014:0101b14": "安禪鎮行禪毱法杖。常住山頂巖石間修行",
    "T28n1546_014:0101b15": "精進。雖然以二事故不得道。一善根未熟。二",
    "T28n1546_014:0101b16": "行邪方便。善根未熟者。始於此身而求解脫。",
    "T28n1546_014:0101b17": "佛法之中。速得解脫者。一身中種解脫分善",
    "T28n1546_014:0101b18": "根。二身中成熟。三身中得解脫。而彼未種解",
    "T28n1546_014:0101b19": "脫分善根而求解脫。是名善根未熟。行邪方",
    "T28n1546_014:0101b20": "便者。受錯謬對治。以是事故不能得道。以不",
    "T28n1546_014:0101b21": "得故便謗於道。雖有解脫而無其道。若當有",
    "T28n1546_014:0101b22": "者我今種種精進苦行。則應當得。以是事故",
    "T28n1546_014:0101b23": "而便退還。復更思惟。於生死中。多作福者猶",
    "T28n1546_014:0101b24": "為嶮難。何況不作。我今當修福業自作亦教",
    "T28n1546_014:0101b25": "他作。施設長齋般闍于瑟因講經法會等。以",
    "T28n1546_014:0101b26": "種種飲食充足多人。發如是願。使我為王至",
    "T28n1546_014:0101b27": "轉輪位。如願皆得。若當無道邪見無由生謗。",
    "T28n1546_014:0101b28": "以有道故。邪見便謗。是故無漏道作近緣。若",
    "T28n1546_014:0101b29": "邪見不謗道。後則不生施俱心。如是染污心",
    "T28n1546_014:0101c01": "與不染心作緣。若無施俱心。則外種子不增",
    "T28n1546_014:0101c02": "長。如是內法與外法作近緣。此前心具有四",
    "T28n1546_014:0101c03": "緣。前心者。謂邪見俱心。彼相應共有。是因緣",
    "T28n1546_014:0101c04": "疑。是次第緣。道是境界緣。除其自體。餘一切",
    "T28n1546_014:0101c05": "法。是威勢緣。彼後心有一威勢緣。後心者。謂",
    "T28n1546_014:0101c06": "施俱心也。問曰以何等故。前心有四緣。後心",
    "T28n1546_014:0101c07": "有一緣耶。答曰或有說者。此文應如是說。前",
    "T28n1546_014:0101c08": "心有四緣。後心亦應有四緣。應如是說。而不",
    "T28n1546_014:0101c09": "說者。當知此說有餘。復有說者。此中一向說",
    "T28n1546_014:0101c10": "近緣。如識身經所說。不為心作障礙是威勢",
    "T28n1546_014:0101c11": "緣。諸法為作境界者是境界緣。前滅心是次",
    "T28n1546_014:0101c12": "第緣。俱生法是因緣。如是皆說近緣。當知此",
    "T28n1546_014:0101c13": "文亦說近緣。前心四緣是近緣。前心四緣於",
    "T28n1546_014:0101c14": "後心。是一威勢緣。非因緣非次第緣非境界",
    "T28n1546_014:0101c15": "緣。所以者何。前心與邪見作因緣。邪見相應",
    "T28n1546_014:0101c16": "心。不行布施。疑心不能與施心開次第緣。道",
    "T28n1546_014:0101c17": "心不行施。問曰如後生心體。以在四緣中。",
    "T28n1546_014:0101c18": "前心四緣。於後心。是威勢緣故。云何不自體",
    "T28n1546_014:0101c19": "還與自體作威勢緣耶。答曰或有說者。此文",
    "T28n1546_014:0101c20": "應如是說。前心四緣。與後心作一威勢緣。除",
    "T28n1546_014:0101c21": "其自體。而不說者。當知此說有餘。乃至廣說。",
    "T28n1546_014:0101c22": "復有說者。我先作是說。此中一向說近緣。後",
    "T28n1546_014:0101c23": "心於前心四緣。是遠緣是為捨遠取近。復有",
    "T28n1546_014:0101c24": "說者。先已除自體是餘論。餘日誦餘揵度中",
    "T28n1546_014:0101c25": "說。除其自體者。猶當信受。何況此論。此揵",
    "T28n1546_014:0101c26": "度同曰誦前品中說。一切諸法。除其自體。",
    "T28n1546_014:0101c27": "作威勢緣而不信受。以是事故。此中雖不言",
    "T28n1546_014:0101c28": "除其自體亦復無過。",
    "T28n1546_014:0101c29": "頗行不緣無明。亦不緣明耶。答曰無也。無有",
    "T28n1546_014:0102a01": "行不緣無明亦不緣明。復次若別為一法說",
    "T28n1546_014:0102a02": "者則有。頗行緣無明不緣明乃至廣說。緣無",
    "T28n1546_014:0102a03": "明不緣明者。謂無明報染污行無明報者。無",
    "T28n1546_014:0102a04": "明為作報因明非其因。所以者何。明無因義",
    "T28n1546_014:0102a05": "故。無明與染污行作四因。謂相應共生相似",
    "T28n1546_014:0102a06": "遍因。明非其因。無因義故。緣明不緣無明者",
    "T28n1546_014:0102a07": "除初明。諸餘無漏行。明與彼作三因。謂相應",
    "T28n1546_014:0102a08": "共生相似因。無明非其因。無因義故。緣無明",
    "T28n1546_014:0102a09": "緣明者此則無也。所以者何。無有行緣無明。",
    "T28n1546_014:0102a10": "亦緣明者遠故。如偈說。",
    "T28n1546_014:0102a11": "　虛空大地相去遠　　海彼此岸亦復遠",
    "T28n1546_014:0102a12": "　日出沒處斯亦遠　　正法邪法遠中遠",
    "T28n1546_014:0102a13": "不緣無明不緣明者。除無明報。諸餘不隱沒",
    "T28n1546_014:0102a14": "無記行。何者是耶。謂一切善行報。不善身口",
    "T28n1546_014:0102a15": "業。得生住老。無常等報。諸長養色。餘依色威",
    "T28n1546_014:0102a16": "儀工巧通果法。及初明有漏善行。如是等法。",
    "T28n1546_014:0102a17": "不緣無明不緣明。何以故。無明與明非其因",
    "T28n1546_014:0102a18": "故。問曰如苦法忍得。無明與明。俱非其因。此",
    "T28n1546_014:0102a19": "中何以不說耶。答曰或有說者。應說而不說",
    "T28n1546_014:0102a20": "者。當知此說有餘。復有說者。以分別初明共",
    "T28n1546_014:0102a21": "有法時彼亦在中故。評曰不應作是說。如前",
    "T28n1546_014:0102a22": "說者好。問曰無明是何義。答曰不知不解不",
    "T28n1546_014:0102a23": "識是無明義。問曰除明餘一切法。亦不知不",
    "T28n1546_014:0102a24": "解不識。彼盡是無明耶。答曰若不知不解不",
    "T28n1546_014:0102a25": "識。是愚癡相者。說是無明。餘一切法。雖不知",
    "T28n1546_014:0102a26": "不解不識。無愚癡相故說不是無明。問曰明",
    "T28n1546_014:0102a27": "是何義。答曰知解識義是明義。問曰世俗智",
    "T28n1546_014:0102a28": "亦知解識。何以不說是明耶。答曰或有說者。",
    "T28n1546_014:0102a29": "若知解識。能於真諦決定者是明。世俗智雖",
    "T28n1546_014:0102b01": "知解識。不於真諦得決定故。如遠分智雖復",
    "T28n1546_014:0102b02": "猛利。不能於真諦盡得決定。復有說者。若知",
    "T28n1546_014:0102b03": "解識能於真諦。決定了知。究盡第一義者是",
    "T28n1546_014:0102b04": "明。世俗智雖知解識。不能於真諦決定了知",
    "T28n1546_014:0102b05": "究盡第一義故非明。復有說者。若知解識。能",
    "T28n1546_014:0102b06": "斷煩惱。更不生者是明。世俗智與上相違故",
    "T28n1546_014:0102b07": "非明。復有說者。若知解識。能破壞有是明。世",
    "T28n1546_014:0102b08": "俗智與上相違故非明。復有說者。若知解識。",
    "T28n1546_014:0102b09": "斷生死有相續法及老死相續法者是明。世",
    "T28n1546_014:0102b10": "俗智與上相違故非明。復有說者。若知解識。",
    "T28n1546_014:0102b11": "是盡苦集身見諸取道者是明。世俗智與上",
    "T28n1546_014:0102b12": "相違故非明。復有說者。若知解識。非身見",
    "T28n1546_014:0102b13": "顛倒體。非貪欲瞋恚愚癡之處。不雜垢濁",
    "T28n1546_014:0102b14": "毒。不墮諸有。不墮苦集諦中者是明。世俗",
    "T28n1546_014:0102b15": "智與上相違故非明。復有說者。若知解識。知",
    "T28n1546_014:0102b16": "已更非無知。得決定智。更不生愚癡猶豫邪",
    "T28n1546_014:0102b17": "見者是明。世俗智與上相違故非明。復有說",
    "T28n1546_014:0102b18": "者。世俗智在無明明分中所以者何。於明無",
    "T28n1546_014:0102b19": "明。俱有三緣義故。如人親友亦親他怨。是人",
    "T28n1546_014:0102b20": "於他。不名親友。不名怨家。彼亦如是。復有說",
    "T28n1546_014:0102b21": "者。不雜無明故是明義。世俗智雜無明故非",
    "T28n1546_014:0102b22": "明。復有說者。世俗智分。能生謗道法。是中應",
    "T28n1546_014:0102b23": "說叛臣喻。復有說者。能治義者是明。如人為",
    "T28n1546_014:0102b24": "鬼所著以呪治之。如是凡夫為煩惱鬼所著。",
    "T28n1546_014:0102b25": "以無漏道治。彼世俗智。不能究竟治故非明。",
    "T28n1546_014:0102b26": "除心因法及非心法。諸餘法攝二界一入一",
    "T28n1546_014:0102b27": "陰。彼是何耶。謂苦法忍相應心。攝二界者意",
    "T28n1546_014:0102b28": "識界。一入者意入。一陰者識陰。除明因法及",
    "T28n1546_014:0102b29": "諸餘法。非明者。攝一界一入一陰。彼是何耶。",
    "T28n1546_014:0102c01": "謂苦法忍是也。攝一界者法界。一入者法入。",
    "T28n1546_014:0102c02": "一陰行陰。說受等諸數法。亦應如是。問曰",
    "T28n1546_014:0102c03": "諸明以明為因耶。設為明因是明耶。乃至廣",
    "T28n1546_014:0102c04": "作四句。是明非以明為因者。謂初明也。是明",
    "T28n1546_014:0102c05": "因非明者。明相應共生法也。是明亦以明為",
    "T28n1546_014:0102c06": "因者除初明。諸餘明也。非明不以明為因者。",
    "T28n1546_014:0102c07": "除上爾所事。諸明是明因也。設是明因亦是",
    "T28n1546_014:0102c08": "明也。乃至廣作四句。是明不為明作因者。",
    "T28n1546_014:0102c09": "謂未來明也。為明作因非明者。謂明相應共",
    "T28n1546_014:0102c10": "生法也。是明亦為明作因者。謂過去現在明",
    "T28n1546_014:0102c11": "也。非明不為明作因者。除上爾所事。苦法忍",
    "T28n1546_014:0102c12": "得有十五。一與苦法忍俱。二與苦法智俱。如",
    "T28n1546_014:0102c13": "是乃至與道比忍俱苦法智得有十四。如是",
    "T28n1546_014:0102c14": "轉減。乃至道比忍得有一。問曰見道更有餘",
    "T28n1546_014:0102c15": "得不耶。答曰或有說者無。所以者何。如見道",
    "T28n1546_014:0102c16": "滅。彼得亦隨滅。猶如日沒光亦隨沒。如是日",
    "T28n1546_014:0102c17": "如見道。日光如諸得。若彼道滅。得亦隨滅。評",
    "T28n1546_014:0102c18": "曰應更有得謂未來世是也。此中唯說生者。",
    "T28n1546_014:0102c19": "不說不生者。苦法忍有一得俱生忍。於得不",
    "T28n1546_014:0102c20": "作因。得於忍亦不作因。與後生無漏道。盡為",
    "T28n1546_014:0102c21": "作因。苦法智俱生得有三。二是道得。一是解",
    "T28n1546_014:0102c22": "脫得。二是道得者。一是苦法忍得。二是苦法",
    "T28n1546_014:0102c23": "智得。解脫得者。謂欲界見苦所斷十使解脫",
    "T28n1546_014:0102c24": "是也。苦法智於得無因義。得於智亦無因義。",
    "T28n1546_014:0102c25": "苦法忍及俱生得。與彼三得作相似因。苦比",
    "T28n1546_014:0102c26": "忍俱生得有四。三是道得。一是解脫得。苦比",
    "T28n1546_014:0102c27": "忍與得無因義。得於苦比忍。亦無因義。苦",
    "T28n1546_014:0102c28": "法忍及俱生得與四得。作相似因。苦法智及",
    "T28n1546_014:0102c29": "俱生得與三得。作相似因。除苦法忍得。以此",
    "T28n1546_014:0103a01": "事故而作是說。頗有前生無漏不與後生無",
    "T28n1546_014:0103a02": "漏道而作因耶。答曰有勝不與下作因。苦比",
    "T28n1546_014:0103a03": "智俱生得有六。四是道得。二是解脫得。苦",
    "T28n1546_014:0103a04": "比智與六得無因義。六得亦與苦比智。亦無",
    "T28n1546_014:0103a05": "因義。苦法忍俱生得與六得。作相似因。苦法",
    "T28n1546_014:0103a06": "智及俱生得與五得。作相似因。除苦法忍得。",
    "T28n1546_014:0103a07": "苦比忍及俱生得與後三得作因。與前三得",
    "T28n1546_014:0103a08": "不作因。問曰。何故不為前三得作因耶。答曰",
    "T28n1546_014:0103a09": "以下故。勝道不為下作因。問曰以道下故。不",
    "T28n1546_014:0103a10": "為作因可爾。解脫得勝何故不為作因也。答",
    "T28n1546_014:0103a11": "曰解脫得雖勝。下道力所得故不為作因。如",
    "T28n1546_014:0103a12": "是乃至道比忍。有二十二得。俱生十五。是道",
    "T28n1546_014:0103a13": "得。七是解脫得。道比忍與二十二得無因義。",
    "T28n1546_014:0103a14": "二十二得與道比忍。亦無因義。苦法忍及俱",
    "T28n1546_014:0103a15": "生得與二十二得。作相似因。乃至道法智及",
    "T28n1546_014:0103a16": "俱生得與後三得。作相似因。不與前得作因。",
    "T28n1546_014:0103a17": "若苦法忍現在前。未來中所修道。盡為作因。",
    "T28n1546_014:0103a18": "苦法忍。乃至無學道作因。復有說者。苦法忍",
    "T28n1546_014:0103a19": "現在前。未來中所修道不為作因。何以故。乃",
    "T28n1546_014:0103a20": "至無一剎那生。云何名果。評曰說是因者好。",
    "T28n1546_014:0103a21": "俱是一身所得。復是勝道故。如是乃至道比",
    "T28n1546_014:0103a22": "忍現在前。未來中所修道。彼道比忍。盡為作",
    "T28n1546_014:0103a23": "因。從道比智乃至無學道。盡為作因。乃至金",
    "T28n1546_014:0103a24": "剛喻定現在前。未來中所修道。盡為作因。及",
    "T28n1546_014:0103a25": "諸無學道盡為作因。初生盡智。除其自體。",
    "T28n1546_014:0103a26": "與一切無學道作因。信行人道。還與信行人",
    "T28n1546_014:0103a27": "道作因。亦與法行人道作因。法行人道。唯與",
    "T28n1546_014:0103a28": "法行人道作因。復有說者。信行人道。與信行",
    "T28n1546_014:0103a29": "人道作因。不與法行人道作因。無有信行人",
    "T28n1546_014:0103b01": "作法行人者。評曰如是說。為作因者好。俱是",
    "T28n1546_014:0103b02": "一身。復是勝道故。信解脫道。與信解脫道作",
    "T28n1546_014:0103b03": "因。亦與見到道作因。見到道唯與見到道作",
    "T28n1546_014:0103b04": "因。時解脫道與時解脫道作因。亦與不時解",
    "T28n1546_014:0103b05": "脫道作因。不時解脫道。唯與不時解脫道作",
    "T28n1546_014:0103b06": "因。見道與見道作因。亦與修道無學道作因。",
    "T28n1546_014:0103b07": "修道與修道作因。亦與無學道作因。無學道。",
    "T28n1546_014:0103b08": "唯與無學道作因。聲聞道還與聲聞道作因。",
    "T28n1546_014:0103b09": "辟支佛道還與辟支佛道作因。佛道還與佛",
    "T28n1546_014:0103b10": "道作因。此三道。各不更相為因。無漏道。亦依",
    "T28n1546_014:0103b11": "女身。亦依男身。或有說者。依女身道。還與依",
    "T28n1546_014:0103b12": "女身道作因。依男身道。還與依男身道作因。",
    "T28n1546_014:0103b13": "應展轉為因隨其利鈍根性。如是說者好。或",
    "T28n1546_014:0103b14": "有說一道者。或有說多道者。說一道者。不言",
    "T28n1546_014:0103b15": "見道。即是修道。見道異修道異。見道依九處",
    "T28n1546_014:0103b16": "身得。三天下六欲天。說一道者。閻浮提道。乃",
    "T28n1546_014:0103b17": "至即是他化自在天道。說多道者。閻浮提所",
    "T28n1546_014:0103b18": "依身道異。乃至他化自在天所依身道異。言",
    "T28n1546_014:0103b19": "多道者。復有二種。一者作如是說。若以閻浮",
    "T28n1546_014:0103b20": "提身得見道。此道名得在身中成就亦現在",
    "T28n1546_014:0103b21": "前。餘身所依道。是得不在身中成就。不現在",
    "T28n1546_014:0103b22": "前二者作是說。若以閻浮提身得見道。彼道",
    "T28n1546_014:0103b23": "名得。在身中成就。亦現在前。餘身所得見道",
    "T28n1546_014:0103b24": "不名得。不在身中。不成就。不現在前。修道依",
    "T28n1546_014:0103b25": "欲界身。亦依色界無色界身。言一道者。若依",
    "T28n1546_014:0103b26": "欲界身所得道。色無色界身所得道。即是一",
    "T28n1546_014:0103b27": "道。言多道者。依欲界身所得道異。依色無色",
    "T28n1546_014:0103b28": "界身所得道異。言多道者。復有二種。一者說。",
    "T28n1546_014:0103b29": "依欲界身得道。此道名得在身中成就現在",
    "T28n1546_014:0103c01": "前。依餘身得道名得。不在身中成就不現在",
    "T28n1546_014:0103c02": "前。二者說依欲界身得道名得。在身中成就",
    "T28n1546_014:0103c03": "現在前。依餘身中成就現在前。依餘身得道。",
    "T28n1546_014:0103c04": "不得不在身中不成就不現在前。評曰不應",
    "T28n1546_014:0103c05": "作是說。若然者。依欲界身。得果已。生色無色",
    "T28n1546_014:0103c06": "中。彼生已起聖道現在前。可言重得果耶。如",
    "T28n1546_014:0103c07": "前說者好。聖道亦依女身。亦依男身。言一道",
    "T28n1546_014:0103c08": "者。依女身道。依男身道。即是一道。言多道者。",
    "T28n1546_014:0103c09": "女身道異。依男身道異。言多道者。復有二種。",
    "T28n1546_014:0103c10": "一者言。若女身所得道。此道名得在身中成",
    "T28n1546_014:0103c11": "就現在前。男身中道。此道名不得在身中",
    "T28n1546_014:0103c12": "成就不現在前。二者言。若依女身所得道。此",
    "T28n1546_014:0103c13": "道名得在身中成就現在前。男身中道。此道",
    "T28n1546_014:0103c14": "不得不在身中不成就不現在前。評曰不應",
    "T28n1546_014:0103c15": "作是說。所以者何。依女身得果。後得男身起",
    "T28n1546_014:0103c16": "聖道現在前。可言重得果耶。如前說好阿耨",
    "T28n1546_014:0103c17": "多羅三藐三菩提。依百歲身而得。乃至亦依",
    "T28n1546_014:0103c18": "八萬歲身而得。言一道者。依百歲身。而得阿",
    "T28n1546_014:0103c19": "耨多羅三藐三菩提。即是依八萬歲身得者。",
    "T28n1546_014:0103c20": "言多道者。百歲時身所得道異。八萬歲身所",
    "T28n1546_014:0103c21": "得道亦異。言多道者。有二種。一者言依百歲",
    "T28n1546_014:0103c22": "身。得阿耨多羅三藐三菩提。此道名得。在身",
    "T28n1546_014:0103c23": "中成就現在前。餘道名得。不在身中成就不",
    "T28n1546_014:0103c24": "現在前。二者言百歲身得阿耨多羅三藐三",
    "T28n1546_014:0103c25": "菩提。此道名得。在身中成就現在前。餘身道",
    "T28n1546_014:0103c26": "不得。不在身中不成就不現在前。問曰若然",
    "T28n1546_014:0103c27": "者。一切諸佛皆等。此說云何通耶。答曰以三",
    "T28n1546_014:0103c28": "事故言等。一者本修集善行等。二者成就法",
    "T28n1546_014:0103c29": "身等。三者利益世間等。修集善行者。一切諸",
    "T28n1546_014:0104a01": "佛。盡於三阿僧祇劫。修諸方便四波羅蜜。成",
    "T28n1546_014:0104a02": "就法身等者。諸佛盡有十力四無所畏大悲",
    "T28n1546_014:0104a03": "三不共念處。盡住上上根。利益世間等者。欲",
    "T28n1546_014:0104a04": "令無量那由他眾生眷屬。皆得解脫。入於涅",
    "T28n1546_014:0104a05": "槃。以是三事故名等。復有說者。戒亦等。盡",
    "T28n1546_014:0104a06": "住上上戒故。根亦等。盡住上上根故。道亦等。",
    "T28n1546_014:0104a07": "盡成就上上道故。評曰如前說者好。問曰頗",
    "T28n1546_014:0104a08": "有一法。於一剎那頃。能起二十四得現在前",
    "T28n1546_014:0104a09": "耶。答曰有若依第四禪。得正決定。得六地中",
    "T28n1546_014:0104a10": "苦法忍。一地有四行。謂無常行等。得現在前。",
    "T28n1546_014:0104a11": "問曰頗斷煩惱得。得而不捨。捨而不得。乃至",
    "T28n1546_014:0104a12": "廣作四句。得而不捨者。凡夫人離欲界欲。乃",
    "T28n1546_014:0104a13": "至離無所有處欲。聖人除轉根及得果時。諸",
    "T28n1546_014:0104a14": "餘斷結道是也。捨而不得者。凡夫人離欲還",
    "T28n1546_014:0104a15": "退時。從色無色界命終。生欲界中時。下地命",
    "T28n1546_014:0104a16": "終。生上地聖人果中間退時是也。亦得亦捨",
    "T28n1546_014:0104a17": "者。凡夫人從無色界命終。生於色界。上地命",
    "T28n1546_014:0104a18": "終生色無色界。下地中聖人得果時轉根時",
    "T28n1546_014:0104a19": "及退果時是也。不得不捨者。除上爾所事。◎",
    "T28n1546_014:0104a20": "◎入息出息當言依身迴耶。乃至廣說。問曰。",
    "T28n1546_014:0104a21": "何故作此論。答曰如攝法經所說。世尊何故",
    "T28n1546_014:0104a22": "說入息出息是身行耶。答言此是身法。身是",
    "T28n1546_014:0104a23": "其本。亦屬於身。依身故迴。如施設經說。如曇",
    "T28n1546_014:0104a24": "摩提那經說。以何等故。死有入息出息不迴",
    "T28n1546_014:0104a25": "耶。答言入息出息由心勢力。死者無心故入",
    "T28n1546_014:0104a26": "息出息不迴。一經說由身。一經說由心。人謂",
    "T28n1546_014:0104a27": "此二經。亦是了義亦是不了義。欲顯此二經",
    "T28n1546_014:0104a28": "真實義故。而作此論。入息出息當言依身迴",
    "T28n1546_014:0104a29": "耶。當言依心迴耶。答曰當言依身迴依心迴。",
    "T28n1546_014:0104b01": "隨其宜便。問曰云何隨宜便。答曰。或有說者。",
    "T28n1546_014:0104b02": "如嬰孩入息出息少。中年中。老年多。復有說",
    "T28n1546_014:0104b03": "者。此有四事故言隨宜便云何為四。一者依",
    "T28n1546_014:0104b04": "身。二者風道通。三者諸孔開。四者入息出",
    "T28n1546_014:0104b05": "息地麁心現在前。此四事說隨其宜便。若當",
    "T28n1546_014:0104b06": "入出息。但依身不依心者。入無想滅盡定。",
    "T28n1546_014:0104b07": "入出息亦應迴。何以故。彼亦有入出息所依",
    "T28n1546_014:0104b08": "身。風道亦通。諸毛孔亦開。雖無麁心現在",
    "T28n1546_014:0104b09": "故。入出息不迴。若入出息。但依心不依身者。",
    "T28n1546_014:0104b10": "無色界眾生。亦應入出息迴。然彼無此四",
    "T28n1546_014:0104b11": "事故不迴。若入出息但依身心不隨宜便者。",
    "T28n1546_014:0104b12": "此則在卵等中時。乃至廣說。在卵等中身。",
    "T28n1546_014:0104b13": "非入出息所依。風道不通。諸孔不開。唯有",
    "T28n1546_014:0104b14": "入出息地麁心故。是以不迴。若當迴者則應",
    "T28n1546_014:0104b15": "躁動。復有說者。以卵迦羅邏時軟薄故。入",
    "T28n1546_014:0104b16": "出息不迴。阿浮陀。卑尸時。身諸孔未開故。",
    "T28n1546_014:0104b17": "入出息不迴。入第四禪。雖有入出息所依",
    "T28n1546_014:0104b18": "身風道亦通。諸孔不開。以定力故。身體盡",
    "T28n1546_014:0104b19": "合。復不起入出息地麁心。彼地心微細故。",
    "T28n1546_014:0104b20": "問曰以何等故。說入第四禪者。不說生第四",
    "T28n1546_014:0104b21": "禪者耶。答曰或有說者。作經者意欲爾。乃",
    "T28n1546_014:0104b22": "至廣說。復有說者。此文應作是說。入第四禪",
    "T28n1546_014:0104b23": "及生第四禪。而不說者。當知此說有餘。乃至",
    "T28n1546_014:0104b24": "廣說。復次若說入定。當知亦說生處。如經說",
    "T28n1546_014:0104b25": "前修此定。後生彼處。是故入出息。依身迴。亦",
    "T28n1546_014:0104b26": "依心迴。隨其宜便。從阿鼻獄。上至遍淨天。於",
    "T28n1546_014:0104b27": "其中間。諸眾生生諸根具者。乃至廣說。此中",
    "T28n1546_014:0104b28": "說諸根具足者。具上四事。非眼等根也。問曰",
    "T28n1546_014:0104b29": "以何等故。入第四禪。入出息不迴耶。答曰麁",
    "T28n1546_014:0104b30": "心能起入出息。彼心心數法細故。復有說者。",
    "T28n1546_014:0104c01": "躁動心能起入出息。彼心不躁動。如人在煩",
    "T28n1546_014:0104c02": "鬧道行。便起於塵。彼亦如是。尊者和須蜜說",
    "T28n1546_014:0104c03": "曰。以何等故。入第四禪。入出息不迴耶。以入",
    "T28n1546_014:0104c04": "第四禪者。身諸毛孔合。以無所依故。入出息",
    "T28n1546_014:0104c05": "不迴。尊者婆檀陀說曰。入第四禪。身不動搖",
    "T28n1546_014:0104c06": "彼心不動故。身亦不動。復有說者。欲界以愛",
    "T28n1546_014:0104c07": "境界故。令身心麁。初禪以覺觀故。第二禪以",
    "T28n1546_014:0104c08": "喜故。第三禪以樂故。第四禪中。永離如是法",
    "T28n1546_014:0104c09": "故入出息。有出息。有入出息地。有無入出",
    "T28n1546_014:0104c10": "息地。入息者來出息者去。四地中有入出息。",
    "T28n1546_014:0104c11": "四地者。謂欲界初禪二禪三禪。五地中。無入",
    "T28n1546_014:0104c12": "出息。五地者。謂第四禪及四無色定。問曰。住",
    "T28n1546_014:0104c13": "入出息地。無入出息地心現在前。為有入出",
    "T28n1546_014:0104c14": "息迴不耶。答曰不迴。問曰住不入出息地。入",
    "T28n1546_014:0104c15": "出息地心現在前。為有入出息迴不耶。答曰",
    "T28n1546_014:0104c16": "不迴。問曰若住入出息地身。入出息地心現",
    "T28n1546_014:0104c17": "在前。當言入出息迴。為以身故迴。為以心故",
    "T28n1546_014:0104c18": "迴耶。答曰或有說者。以身故迴。諸作是說。以",
    "T28n1546_014:0104c19": "身故迴者。生欲界中。欲界中心現在前。此身",
    "T28n1546_014:0104c20": "是欲界。入出息亦是欲界。從欲界心迴。即是",
    "T28n1546_014:0104c21": "此心所觀境界。生欲界中。初禪心現在前。身",
    "T28n1546_014:0104c22": "是欲界。入出息是欲界。從初禪心迴。即是彼",
    "T28n1546_014:0104c23": "心所觀境界。問曰若然者。此說云何通。如說",
    "T28n1546_014:0104c24": "欲界入出息。是初禪無礙道中滅。答曰欲界",
    "T28n1546_014:0104c25": "入出息。或從欲界心迴。或從初禪心迴。若從",
    "T28n1546_014:0104c26": "欲界心迴者滅。若從初禪心迴者現在前。復",
    "T28n1546_014:0104c27": "有說者。言滅者是數滅也。生欲界中。二禪三",
    "T28n1546_014:0104c28": "禪心現在前。身是欲界。入出息是欲界從二",
    "T28n1546_014:0104c29": "禪三禪心迴。即是彼心所觀境界。初禪初禪",
    "T28n1546_014:0105a01": "心現在前。身是初禪。入出息是初禪。從初禪",
    "T28n1546_014:0105a02": "心迴。即是彼心所觀境界生初禪。欲界心現",
    "T28n1546_014:0105a03": "在前。身是初禪。入出息是初禪。從欲界心迴。",
    "T28n1546_014:0105a04": "非是彼心所觀境界。生初禪。二禪三禪心現",
    "T28n1546_014:0105a05": "在前。身是初禪。入出息是初禪。從二禪三禪",
    "T28n1546_014:0105a06": "心迴。即是彼心所觀境界。生二禪中。隨其相",
    "T28n1546_014:0105a07": "說生第三禪中。第三禪心現在前。身是三禪。",
    "T28n1546_014:0105a08": "入出息是第三禪。從第三禪心迴。即是彼心",
    "T28n1546_014:0105a09": "所觀境界。生三禪中。欲界心現在前。身是第",
    "T28n1546_014:0105a10": "三禪。入出息是第三禪。從欲界心迴。非是",
    "T28n1546_014:0105a11": "彼心所觀境界。如是起初禪二禪心現在前。",
    "T28n1546_014:0105a12": "身是第三禪。入出息是第三禪。從初禪二禪",
    "T28n1546_014:0105a13": "心迴。非是彼心所觀境界。諸作是說。入出息。",
    "T28n1546_014:0105a14": "以身故迴者。欲界入出息。為四種心作境界。",
    "T28n1546_014:0105a15": "初禪入出息。為三種心作境界。第二禪入出",
    "T28n1546_014:0105a16": "息。為二種心作境界。第三禪入出息即為第",
    "T28n1546_014:0105a17": "三禪作境界。諸作是說入出息。以心故迴者。",
    "T28n1546_014:0105a18": "生欲界中。欲界心現在前。身是欲界。入出息",
    "T28n1546_014:0105a19": "是欲界。從欲界心迴。即是彼心所觀境界。若",
    "T28n1546_014:0105a20": "初禪心現在前。身是欲界。入出息是初禪。從",
    "T28n1546_014:0105a21": "初禪心迴。即是彼心所觀境界。若第二第三",
    "T28n1546_014:0105a22": "禪心現在前。身在欲界。入出息是第二第三",
    "T28n1546_014:0105a23": "禪。從第二第三禪心迴。即是彼心所觀境界。",
    "T28n1546_014:0105a24": "生初禪中。初禪心現在前。身是初禪。入出息",
    "T28n1546_014:0105a25": "是初禪。從初禪心迴。即是彼心所觀境界。若",
    "T28n1546_014:0105a26": "欲界心現在前。身是初禪。入出息是欲界。從",
    "T28n1546_014:0105a27": "欲界心迴。即是彼心所觀境界。若第二第三禪",
    "T28n1546_014:0105a28": "心現在前。身是初禪。入出息是第二第三禪。",
    "T28n1546_014:0105a29": "從第二第三禪心迴。即是彼心所觀境界。生",
    "T28n1546_014:0105b01": "第二禪中說亦如是。生第三禪中。第三禪心",
    "T28n1546_014:0105b02": "現在前。身是第三禪。入出息是第三禪。從第",
    "T28n1546_014:0105b03": "三禪心迴。即是彼心所觀境界。若欲界心現",
    "T28n1546_014:0105b04": "在前。身是第三禪。入出息是欲界。從欲界心",
    "T28n1546_014:0105b05": "迴。即是彼心所觀境界。若初禪二禪心現在",
    "T28n1546_014:0105b06": "前。身是第三禪。入出息是初禪二禪。從初禪",
    "T28n1546_014:0105b07": "二禪心迴。即是彼心所觀境界。諸作是說。入",
    "T28n1546_014:0105b08": "出息依心迴者。欲界入出息。即是欲界心所",
    "T28n1546_014:0105b09": "觀境界。初禪即初禪。二禪即二禪。三禪即三",
    "T28n1546_014:0105b10": "禪。評曰不應作是說。如前說者好。問曰入出",
    "T28n1546_014:0105b11": "息。為是眾生數。為非眾生數耶。答曰是眾生",
    "T28n1546_014:0105b12": "數。問曰為是內法。為是外法耶。答曰是外法。",
    "T28n1546_014:0105b13": "此身中亦有內風。然入出息是外風。為是長",
    "T28n1546_014:0105b14": "養為是依。為是報耶。答曰是依此身亦有長",
    "T28n1546_014:0105b15": "養風報風。然入出息是依。如經說。佛告阿難。",
    "T28n1546_014:0105b16": "若能令入出息。如射箭筈筈相續者。是名",
    "T28n1546_014:0105b17": "異食。云何名異食耶。答曰雖以上妙飲食長養",
    "T28n1546_014:0105b18": "人身。不如正方便入出息。切害身法莫若邪",
    "T28n1546_014:0105b19": "方便。入出息。如箭筈筈相續。是何義耶。答",
    "T28n1546_014:0105b20": "曰如以後箭射於前箭。是名筈筈相續義。復",
    "T28n1546_014:0105b21": "有說者。相續不斷義。是筈筈相續義。問曰",
    "T28n1546_014:0105b22": "入出息。為先入耶。為先出耶。答曰或有說者。",
    "T28n1546_014:0105b23": "言先出。臍邊有風起。能開諸孔。然後乃出。",
    "T28n1546_014:0105b24": "復有說者。能開諸孔風。非入出息。諸孔開已。",
    "T28n1546_014:0105b25": "風先入。如飢渴人。少有所食。令身長養。死時",
    "T28n1546_014:0105b26": "最後息出。更不復入名死。復有說者。最後息",
    "T28n1546_014:0105b27": "入。更不復出名死。如說使我常得入出息。",
    "T28n1546_014:0105b28": "入第四禪時息出。出第四禪時息入。",
    "T28n1546_014:0105b29": "如說有阿那般那。有阿那般那念。云何名阿",
    "T28n1546_014:0105c01": "那。云何名般那。云何名修阿那般那念耶。答",
    "T28n1546_014:0105c02": "曰諸入息是阿那。出息是般那。復有說者。出",
    "T28n1546_014:0105c03": "息是阿那。入息是般那。如說比丘吸外風入",
    "T28n1546_014:0105c04": "時名阿那。如內風出散名般那。能緣彼念。是",
    "T28n1546_014:0105c05": "名阿那般那念。修行廣布念相應共有法。是",
    "T28n1546_014:0105c06": "名修阿那般那念。阿那般那念。說有六事。云",
    "T28n1546_014:0105c07": "何為六。一數二隨三止四觀五轉六淨。數者。",
    "T28n1546_014:0105c08": "有五種。一數二減數三增數四聚數五淨數。",
    "T28n1546_014:0105c09": "數者一至二乃至十。減數者。從三至一增數",
    "T28n1546_014:0105c10": "者。從一至三四。聚數者。觀六息入六息出。復",
    "T28n1546_014:0105c11": "有說者。聚數者。觀入息是出。觀出息是入。淨",
    "T28n1546_014:0105c12": "數者。觀五息出。問曰為先數入息。為先數出",
    "T28n1546_014:0105c13": "息耶。答曰先數入息。所以者何。生時息入。死",
    "T28n1546_014:0105c14": "時息出。如是觀者。是名隨順生死觀法。是以",
    "T28n1546_014:0105c15": "先觀入出。乃至廣說。隨者觀息至咽時。心亦",
    "T28n1546_014:0105c16": "隨至。至心至臍。乃至脚指心亦隨至。止者。息",
    "T28n1546_014:0105c17": "入時住在咽心亦止觀。如是至心至臍。乃至",
    "T28n1546_014:0105c18": "住脚指心亦止觀。復有說者。止者觀風在身",
    "T28n1546_014:0105c19": "中住。如觀明珠中綖。觀者不但觀風。以風大",
    "T28n1546_014:0105c20": "故。等觀四大。不作差別。觀此四大能生何物。",
    "T28n1546_014:0105c21": "知生造色。次觀造色者。為誰作依。誰有所",
    "T28n1546_014:0105c22": "作知。為心心數法。以是事故。觀五陰。轉者",
    "T28n1546_014:0105c23": "轉此入息觀。起身念處。次起受心法念處。次",
    "T28n1546_014:0105c24": "起煗頂忍世第一法。淨者。謂苦法忍是也。復",
    "T28n1546_014:0105c25": "有說者。是諸善根。皆是慧分。數有二事。一數",
    "T28n1546_014:0105c26": "入出息。二能捨思覺。隨有二事。一能隨入",
    "T28n1546_014:0105c27": "出息。二捨離欲覺。止有二事。一能住息在鼻",
    "T28n1546_014:0105c28": "端。二不捨三昧。觀有二事。一能觀入出息住",
    "T28n1546_014:0105c29": "異相。二能取心心數法相。轉有二事。一能知",
    "T28n1546_014:0106a01": "陰。二能入聖道。淨有二種。一能斷結。二能淨見",
    "T28n1546_014:0106a02": "問曰阿那般那念體性是何。答曰是慧以此",
    "T28n1546_014:0106a03": "心品中念偏多故。名阿那般那念。取其相應",
    "T28n1546_014:0106a04": "共有法故。欲界體依。是四陰性色界是五陰",
    "T28n1546_014:0106a05": "性地者。在五地中。欲界未至初禪中間二",
    "T28n1546_014:0106a06": "禪未至。三禪未至。所依身者。依欲界身。亦依",
    "T28n1546_014:0106a07": "色界。然初起時。必依欲界。行者體非行。境界",
    "T28n1546_014:0106a08": "者境界是。風念處者。非根本念處。是念處方",
    "T28n1546_014:0106a09": "便。若取念處眷屬者。則是身念處。所以者何。",
    "T28n1546_014:0106a10": "以緣色故。問曰若然者。何故佛經說阿那般",
    "T28n1546_014:0106a11": "那念是四念處耶。答曰以是念處方便故。名",
    "T28n1546_014:0106a12": "四念處。問曰若然者。不淨觀亦是四念處方",
    "T28n1546_014:0106a13": "便。何故不說名四念處耶。答曰若有眾生。應",
    "T28n1546_014:0106a14": "聞阿那般那是念處者。世尊則說。若有眾生。",
    "T28n1546_014:0106a15": "應聞不淨是念處而得悟者佛亦說之。復有",
    "T28n1546_014:0106a16": "說者。如此經中。亦說不淨觀是念處。如此",
    "T28n1546_014:0106a17": "經偈說。",
    "T28n1546_014:0106a18": "　若能觀青色　　亦能觀爛壞",
    "T28n1546_014:0106a19": "　是名身念處　　觀淨生欲心",
    "T28n1546_014:0106a20": "　是中亦有受　　是名受念處",
    "T28n1546_014:0106a21": "　能以無瞋心　　是名心念處",
    "T28n1546_014:0106a22": "　亦斷於愛恚　　是名法念處",
    "T28n1546_014:0106a23": "復次何故。說阿那般那念是念處。不說不淨",
    "T28n1546_014:0106a24": "觀耶。答曰以阿那般那念觀牢固可恃。不淨",
    "T28n1546_014:0106a25": "觀法則不爾。若行者失念。煩惱現在前時。速",
    "T28n1546_014:0106a26": "能還觀。如人怖恐速走入城。彼亦如是。復",
    "T28n1546_014:0106a27": "有說者。阿那般那念。不與外道共不淨觀共。",
    "T28n1546_014:0106a28": "復有說者。不淨觀能增長眾生想。所以者何。",
    "T28n1546_014:0106a29": "觀時必觀男女身骨故。阿那般那念。能增長",
    "T28n1546_014:0106b01": "法相。所以者何。以是空三昧根本故。是",
    "T28n1546_014:0106b02": "故說四念處。復有說者。阿那般那念。緣近法。",
    "T28n1546_014:0106b03": "是不雜觀。非次第觀。非是因眾生觀。不多用",
    "T28n1546_014:0106b04": "功。不淨觀不爾。是故說是念處。不說不淨觀",
    "T28n1546_014:0106b05": "也。智者一等智。根相應者。一根相應謂捨根。",
    "T28n1546_014:0106b06": "世者謂是三世。緣世者。謂緣三世。善不善無",
    "T28n1546_014:0106b07": "記者。謂是善緣善不善無記者。謂緣無記。欲",
    "T28n1546_014:0106b08": "色無色界繫者。謂欲色界繫。緣三界繫及不",
    "T28n1546_014:0106b09": "繫者。謂緣欲色界繫。是學無學非學非無學",
    "T28n1546_014:0106b10": "者。謂是非學非無學。緣學無學非學非無學",
    "T28n1546_014:0106b11": "法者。謂緣非學非無學。見道斷修道斷無斷",
    "T28n1546_014:0106b12": "者。謂修道斷緣見道修道不斷者。謂緣修道",
    "T28n1546_014:0106b13": "斷。緣名緣義者謂緣義也。緣自緣他者謂緣",
    "T28n1546_014:0106b14": "自他。如經說偈。",
    "T28n1546_014:0106b15": "　若於安般念　　具足能修行",
    "T28n1546_014:0106b16": "　次第而習學　　如佛之所說",
    "T28n1546_014:0106b17": "問曰此偈中說。誰具足誰不具足。答曰或有",
    "T28n1546_014:0106b18": "說者。此中說佛具足聲聞緣覺不具足。復有",
    "T28n1546_014:0106b19": "說者。佛辟支佛是具足。聲聞是不具足。復有",
    "T28n1546_014:0106b20": "說者。阿羅漢以上是具足。學人凡夫人是不",
    "T28n1546_014:0106b21": "具足。復有說者。聖人是具足。凡夫人是不具",
    "T28n1546_014:0106b22": "足。評曰如是說者好。若具上六事。名為具足。",
    "T28n1546_014:0106b23": "若不具上六事。名不具足。",
    "T28n1546_014:0106b24": "如經中說。佛言我於二月入於禪定。現如是",
    "T28n1546_014:0106b25": "所應瑞相。云何瑞相。答曰世尊。自敷床而坐。",
    "T28n1546_014:0106b26": "化作比丘眷屬圍遶是其瑞相。復有說者。世",
    "T28n1546_014:0106b27": "尊令地微動。諸比丘見已尋詣佛所。此亦是",
    "T28n1546_014:0106b28": "其瑞相。爾時世尊告諸比丘。若有外道梵志",
    "T28n1546_014:0106b29": "來問汝言。沙門瞿曇於二月中。為入何定者。",
    "T28n1546_014:0106c01": "汝當答言。入阿那般那定。問曰如諸外道梵",
    "T28n1546_014:0106c02": "志。乃至不識阿那般那定名佛何故作如是",
    "T28n1546_014:0106c03": "說。若諸外道來問汝者。汝當答言。入阿那般",
    "T28n1546_014:0106c04": "那定耶。答曰欲令外道生悕有想。若諸外",
    "T28n1546_014:0106c05": "道。聞阿那般那定名。必生悕有想。以生悕",
    "T28n1546_014:0106c06": "有想故來至我所。以此緣故當入我法。作如",
    "T28n1546_014:0106c07": "是說。問曰如世尊悉入諸禪定解脫三昧。何",
    "T28n1546_014:0106c08": "以但說入阿那般那定耶。答曰以阿那般那",
    "T28n1546_014:0106c09": "定在諸禪定初故。",
    "T28n1546_014:0106c10": "如說當觀息短。乃至廣說。問曰息為先短後",
    "T28n1546_014:0106c11": "長。為先長後短耶。答曰先觀短後觀長何以",
    "T28n1546_014:0106c12": "知耶。答曰。如說世尊入定不久入出息速動。",
    "T28n1546_014:0106c13": "入定轉久。入出息安住。如人重擔上嶮難處。",
    "T28n1546_014:0106c14": "身體疲極。入出息速動。若止息時。入出息住。",
    "T28n1546_014:0106c15": "佛亦如是。入息時知息遍身。出息時亦知遍",
    "T28n1546_014:0106c16": "身。問曰繫念在鼻端。云何復知入出息遍身",
    "T28n1546_014:0106c17": "耶答曰尊者和須蜜作如是說。遍知此身。是",
    "T28n1546_014:0106c18": "無常法。而不失念。問曰若然者。不名起定",
    "T28n1546_014:0106c19": "耶。答曰不名起。以不捨其方便故。如是展轉",
    "T28n1546_014:0106c20": "觀此身。是苦空無我穢污不淨性。若此阿那",
    "T28n1546_014:0106c21": "般那念未成時。繫念在鼻端。後若成已。觀身",
    "T28n1546_014:0106c22": "毛孔猶如藕根風從中入出問曰若然者。云",
    "T28n1546_014:0106c23": "何不名起定耶。答曰以不捨方便所期心故。",
    "T28n1546_014:0106c24": "不名起定。尊者婆檀陀說曰。如菩薩觀時。",
    "T28n1546_014:0106c25": "先繫念在身諸孔風入出處。令心不散亂。亦",
    "T28n1546_014:0106c26": "不捨方便。止息身行。入息出息。乃至廣說。止",
    "T28n1546_014:0106c27": "息身行者。令此入出息轉微寂靜。或時不觀。",
    "T28n1546_014:0106c28": "復有說者。觀息短時。名入初禪。觀息長時。入",
    "T28n1546_014:0106c29": "第二禪。知息遍身。入第三禪。止息身行。入第",
    "T28n1546_014:0107a01": "四禪。如是等四義。亦應如是說。覺喜入出息",
    "T28n1546_014:0107a02": "者。謂初禪二禪也。覺樂入出息者。即觀察此",
    "T28n1546_014:0107a03": "樂也。覺心行入出息者。觀察想思也。復有說",
    "T28n1546_014:0107a04": "者。覺心行者。觀意業思。止息意行。入出息",
    "T28n1546_014:0107a05": "者。令彼意行轉微寂靜。或時不觀。覺心入出",
    "T28n1546_014:0107a06": "息者。謂觀察於識也覺隨喜心定心解脫心入",
    "T28n1546_014:0107a07": "出息者。如來無隨喜心。無定心。無解脫心。觀",
    "T28n1546_014:0107a08": "察菩薩本所行。隨喜心定心解脫心也。覺無",
    "T28n1546_014:0107a09": "常入出息者觀察入出息是無常也。覺斷入",
    "T28n1546_014:0107a10": "出息者。觀察斷過去煩惱也。覺離欲入出息",
    "T28n1546_014:0107a11": "者。觀察斷未來煩惱也。覺滅入出息者。觀察",
    "T28n1546_014:0107a12": "斷現在煩惱也。復有說者。覺無常入出息者。",
    "T28n1546_014:0107a13": "觀察心心數法是無常也。覺斷入出息者。除",
    "T28n1546_014:0107a14": "愛結。觀察斷餘結也。覺離欲入出息者。觀察",
    "T28n1546_014:0107a15": "斷諸煩惱也。覺滅入出息者。觀察斷一切結",
    "T28n1546_014:0107a16": "法也。復有說者。覺無常者。是觀察身無常也。",
    "T28n1546_014:0107a17": "覺斷者。觀察斷無明也。覺離欲者觀察離欲",
    "T28n1546_014:0107a18": "愛也。覺滅者。觀察涅槃是寂靜也。尊者婆檀",
    "T28n1546_014:0107a19": "說曰。覺無常者。觀察五取陰也。覺斷者。觀察",
    "T28n1546_014:0107a20": "五取陰是空無我也。覺離欲者。觀察五取陰",
    "T28n1546_014:0107a21": "是苦也。覺滅者。觀察五取陰是不生寂滅法",
    "T28n1546_014:0107a22": "也我作如是念。如是住者。皆是麁定。我應廣",
    "T28n1546_014:0107a23": "住微細定中。問曰云何微細定耶。答曰或有",
    "T28n1546_014:0107a24": "說者。第四禪是。復有說者。滅盡定是。是時夜",
    "T28n1546_014:0107a25": "分有欲界三天。來詣菩薩所。一下根。二中根。",
    "T28n1546_014:0107a26": "三上根。彼下根天。見其無入出息。又不動搖",
    "T28n1546_014:0107a27": "無思想行。作如是言。此瞿曇沙門今者已死。",
    "T28n1546_014:0107a28": "彼中根天。見其身猶煖雖復經久而不爛壞。",
    "T28n1546_014:0107a29": "彼作是言。今雖未死後必當死。彼上根天。曾",
    "T28n1546_014:0107b01": "見諸佛及佛弟子入禪法。彼作是言今非是",
    "T28n1546_014:0107b02": "死亦不當死。然住此定法應如是。",
    "T28n1546_014:0107b03": "若有人問云何聖住。云何天住。云何梵住。云",
    "T28n1546_014:0107b04": "何學住。云何無學住。云何如來住。應當答言。",
    "T28n1546_014:0107b05": "是阿那般那念。如是說者是名正答。問曰如",
    "T28n1546_014:0107b06": "阿那般那念。是非學非無學。何故說是學住",
    "T28n1546_014:0107b07": "無學住耶。答曰從學無學邊得故。名學無學。",
    "T28n1546_014:0107b08": "能入學無學法故名學無學。復有說者。無煩",
    "T28n1546_014:0107b09": "惱故。名聖清淨。天所有故名學。能得學法",
    "T28n1546_014:0107b10": "故名學無學所有故名無學。能生無學法故",
    "T28n1546_014:0107b11": "名無學。如來住者。阿羅漢住。名如來住。未得",
    "T28n1546_014:0107b12": "而得者。勝進是也。已曾得者。一受現法樂。二",
    "T28n1546_014:0107b13": "已至不動。復有說者。聖所有故名聖住。能生",
    "T28n1546_014:0107b14": "聖法故名聖住。天所有故名天住。能生天故",
    "T28n1546_014:0107b15": "名天住。乃至如來所有故名如來住。能生如",
    "T28n1546_014:0107b16": "來。法故名如來住。未得而得者阿羅漢是也。",
    "T28n1546_014:0107b17": "已得受現法樂者。現法樂有四種。一出家樂。",
    "T28n1546_014:0107b18": "二閑靜樂。三寂滅樂。四三菩提樂。",
    "T28n1546_014:0107b19": "如色眾生依身故心迴乃至廣說。問曰何以",
    "T28n1546_014:0107b20": "作此論。答曰如欲色界眾生依色故心迴。無",
    "T28n1546_014:0107b21": "色界無色。或謂彼心無所依而迴。為令彼意",
    "T28n1546_014:0107b22": "得決定故而作此論。說有所依。問曰彼何所",
    "T28n1546_014:0107b23": "依耶。答曰命根受身處。如是等諸餘心心不",
    "T28n1546_014:0107b24": "相應行。不相應行。名何等。謂凡夫性。不成",
    "T28n1546_014:0107b25": "就得生住老滅。問曰亦依心迴。何以但說身",
    "T28n1546_014:0107b26": "耶。答曰以身麁故說身。眼根及次第滅心與",
    "T28n1546_014:0107b27": "眼識作依作所依生眼根四大身根生身根四",
    "T28n1546_014:0107b28": "大命根受身處得生住老滅。如是等法作依",
    "T28n1546_014:0107b29": "不作所依耳識鼻識舌識說亦如是。身根及",
    "T28n1546_014:0107c01": "次第滅心與身識。作依作所依。生身根四大",
    "T28n1546_014:0107c02": "命根受身處得生住老滅。如是等法。作依不",
    "T28n1546_014:0107c03": "作所依。意識前次第滅心與意識。作依作所",
    "T28n1546_014:0107c04": "依。身根生身根四大命根受身處得生住老",
    "T28n1546_014:0107c05": "滅。如是等法。作依不作所依。復有說者。眼根",
    "T28n1546_014:0107c06": "及次第滅心與眼識。作依作所依。生眼根四",
    "T28n1546_014:0107c07": "大身根生身根四大色香味觸命根受身處得",
    "T28n1546_014:0107c08": "生住老滅。如是等法。作依不作所依。耳識鼻",
    "T28n1546_014:0107c09": "識舌識說亦如是。身根及次第滅心與身識。",
    "T28n1546_014:0107c10": "作依作所依。生身根四大色香味觸命根受",
    "T28n1546_014:0107c11": "身處得生住老滅。如是等法。作依不作所依。",
    "T28n1546_014:0107c12": "意識前次第滅心與意識。作依作所依。身根",
    "T28n1546_014:0107c13": "生身根四大色香味觸命根受身處得生住老",
    "T28n1546_014:0107c14": "滅。如是等法。作依不作所依。復有說者。眼根",
    "T28n1546_014:0107c15": "及次第滅心與眼識。作依作所依。俱生四陰。",
    "T28n1546_014:0107c16": "作依不作所依。耳鼻舌身識亦如是。意識前",
    "T28n1546_014:0107c17": "次第滅心與意識。作依作所依。俱生四陰。作",
    "T28n1546_014:0107c18": "依不作所依。如是則說生欲色界者生無色",
    "T28n1546_014:0107c19": "界者云何。答曰意識前次第滅心與意識。作",
    "T28n1546_014:0107c20": "依作所依。俱生三陰。作依不作所依。",
    "T28n1546_014:0107c21": "問曰命根體。為是一為是多耶。若是一者斷",
    "T28n1546_014:0107c22": "其手足。何故命不斷耶。若是多者斷其手足。",
    "T28n1546_014:0107c23": "何以手足中而無命耶。答曰應作是說。體實",
    "T28n1546_014:0107c24": "是一。以一命根在身中故名之有命。如有一",
    "T28n1546_014:0107c25": "受名之有受。如有一思名曰有思。有一心故",
    "T28n1546_014:0107c26": "名曰有心。一心滅故名曰無心。如是有一命",
    "T28n1546_014:0107c27": "故名曰有命。問曰若然者。斷其手足何以不",
    "T28n1546_014:0107c28": "死耶。答曰命所依身有二種。有具足不具足。",
    "T28n1546_014:0107c29": "若斷手足時。具足者滅。不具足者續生。具足",
    "T28n1546_014:0108a01": "所依身。在不生法中住。不具足者。遇緣便生。",
    "T28n1546_014:0108a02": "問曰何故斷手足時不死。斷頭截腰。而便死",
    "T28n1546_014:0108a03": "耶。答曰若斷手足及餘身分時。不壞害多入。",
    "T28n1546_014:0108a04": "若斷頭截腰。則壞害多入。復次若斷手足時。",
    "T28n1546_014:0108a05": "不壞害多入因。亦不壞緣。若斷頭截腰。則壞",
    "T28n1546_014:0108a06": "害多入因。亦破其緣。令多入在不生法中住",
    "T28n1546_014:0108a07": "復次以頭是諸根聚處。以腰是入出息住處。",
    "T28n1546_014:0108a08": "若壞害則死。手足等身分。非諸根聚處。亦非",
    "T28n1546_014:0108a09": "入出息住處。是故斷截不死。復有說者。命根",
    "T28n1546_014:0108a10": "體是多法。手足中異。如是諸餘身分中亦異。",
    "T28n1546_014:0108a11": "問曰若然者。斷其手足。棄在於地。何以無",
    "T28n1546_014:0108a12": "命耶。答曰手足中命。雖性各異而屬於身。若",
    "T28n1546_014:0108a13": "離於身更不屬身。是故不活。復次以離所依",
    "T28n1546_014:0108a14": "長養緣故不活。",
    "T28n1546_014:0108a15": "云何受身處。答曰眾生相似法。受身處亦是",
    "T28n1546_014:0108a16": "一體。是不隱沒無記。亦是報亦是依。報者說",
    "T28n1546_014:0108a17": "諸趣相似。如地獄眾生展轉相似。如是餘趣",
    "T28n1546_014:0108a18": "餘生當知亦展轉相似。依者說界相似。如欲",
    "T28n1546_014:0108a19": "界還似欲界。色無色界說亦如是。如界相似。",
    "T28n1546_014:0108a20": "如是方土族姓居家比丘婆羅門學無學。亦",
    "T28n1546_014:0108a21": "應隨相說。復有說者。報者初生時所得者是",
    "T28n1546_014:0108a22": "也。依者後時所得者是也。如沙門還似沙門。",
    "T28n1546_014:0108a23": "婆羅門還似婆羅門。此相似法。有得有捨。捨",
    "T28n1546_014:0108a24": "者或身死時捨。或餘事故捨。餘事者如得正",
    "T28n1546_014:0108a25": "決定。捨凡夫相似。得聖相似。阿羅漢般涅",
    "T28n1546_014:0108a26": "槃時。捨而不得。復有說言。眾生相似法有三",
    "T28n1546_014:0108a27": "種。謂善不善無記。如八人相似法是善。五無",
    "T28n1546_014:0108a28": "間業人相似法是不善。諸餘人相似法是無",
    "T28n1546_014:0108a29": "記。問曰諸死此生彼。盡捨受身處耶。設捨受",
    "T28n1546_014:0108b01": "身處。盡死此生彼耶。乃至廣作四句。死此生",
    "T28n1546_014:0108b02": "彼不捨受身處者。地獄中死。還生地獄中。乃",
    "T28n1546_014:0108b03": "至天中死。還生天中。是捨受身處。非死此生",
    "T28n1546_014:0108b04": "彼者。謂得正決定者是也。死此生彼。亦捨受",
    "T28n1546_014:0108b05": "身處者。地獄中死。生餘道中。乃至天中死。生",
    "T28n1546_014:0108b06": "餘道中是也。不死此生彼。亦不捨受身處者。",
    "T28n1546_014:0108b07": "除上爾所事。◎",
    "T28n1546_014:0108b08": "阿毘曇毘婆沙論卷第十四",
    "T28n1546_014:0108b09": "校正後序",
    "T28n1546_014:0108b10": "此卷第十七張第五行。欲令無量那由他",
    "T28n1546_014:0108b11": "眷屬(之下)皆得解脫入於涅槃(之上)國本有能斷",
    "T28n1546_014:0108b12": "貪欲修悲心者(乃至)兄弟姊妹欲令安樂非等。",
    "T28n1546_014:0108b13": "凡四百五十五字。丹宋二本並無者。詳其",
    "T28n1546_014:0108b14": "文勢非唯首尾不相連續。至於立文之體。",
    "T28n1546_014:0108b15": "亦非此論。國本妄加耳。故今不取。但恨未",
    "T28n1546_014:0108b16": "詳此文來自何經。此須待勘。因書其意以",
    "T28n1546_014:0108b17": "告來賢云。"
}