{
    "T50n2063_001:0934a20": "No. 2063",
    "T50n2063_001:0934a21": "比丘尼傳卷第一并序",
    "T50n2063_001:0934a23": "大莊嚴寺釋寶唱撰",
    "T50n2063_001:0934a24": "比丘尼傳序晉洛陽竹林寺淨檢尼傳一",
    "T50n2063_001:0934a25": "偽趙建賢寺安令首尼傳二",
    "T50n2063_001:0934a26": "司州西寺智賢尼傳三",
    "T50n2063_001:0934a27": "弘農北岳妙相尼傳四",
    "T50n2063_001:0934a28": "建福寺康明感尼傳五",
    "T50n2063_001:0934a29": "北永安寺曇備尼傳六",
    "T50n2063_001:0934b01": "建福寺慧湛尼傳七",
    "T50n2063_001:0934b02": "延興寺僧基尼傳八",
    "T50n2063_001:0934b03": "雒陽城東寺道馨尼傳九",
    "T50n2063_001:0934b04": "新林寺道容尼傳十",
    "T50n2063_001:0934b05": "司州西寺令宗尼傳十一",
    "T50n2063_001:0934b06": "簡靜寺支妙音尼傳十二",
    "T50n2063_001:0934b07": "何后寺道儀尼傳十三",
    "T50n2063_001:0934b08": "原夫貞心亢志奇操異節。豈惟體率由於",
    "T50n2063_001:0934b09": "天真。抑亦勵景行於仰止。故曰希顏之士亦",
    "T50n2063_001:0934b10": "顏之儔。慕驥之馬亦驥之乘。斯則風烈徽",
    "T50n2063_001:0934b11": "猷流芳不絕者也。是以握筆懷鉛之客。將以",
    "T50n2063_001:0934b12": "貽厥方來。比事記言之士。庶其勸誡後世。",
    "T50n2063_001:0934b13": "故雖欲忘言斯不可已也。昔大覺應乎羅衛。",
    "T50n2063_001:0934b14": "佛日顯於閻浮。三界歸依四生向慕。比丘尼",
    "T50n2063_001:0934b15": "之興發源於愛道。登地證果仍世不絕。列之",
    "T50n2063_001:0934b16": "法藏如日經天。自拘尸滅影雙樹匿跡。歲曆",
    "T50n2063_001:0934b17": "蟬聯陵夷訛紊。於是時澆信謗人或存亡。微",
    "T50n2063_001:0934b18": "言興而復廢者。不肖亂之也。正法替而復隆",
    "T50n2063_001:0934b19": "者。賢達維之也。像法東流淨撿為首。綿載數",
    "T50n2063_001:0934b20": "百碩德係興。善妙淨珪。窮苦行之節。法辯",
    "T50n2063_001:0934b21": "僧果。盡禪觀之妙。至若僧端僧基之立志貞",
    "T50n2063_001:0934b22": "固。妙相法全之弘震曠遠。若此之流往往間",
    "T50n2063_001:0934b23": "出並淵深岳跱金聲玉振。實惟叔葉之貞",
    "T50n2063_001:0934b24": "幹季緒之四依也而年代推移清規稍遠。英",
    "T50n2063_001:0934b25": "風將範於千載。志業未集乎方冊。每懷慨",
    "T50n2063_001:0934b26": "歎。其歲久矣。始乃博採碑頌廣搜記集。或訊",
    "T50n2063_001:0934b27": "之博聞。或訪之故老。詮序始終為之立傳。",
    "T50n2063_001:0934b28": "起晉升平訖梁天監。凡六十五人。不尚繁",
    "T50n2063_001:0934b29": "華務存要實。庶乎求解脫者勉思齊之德。而",
    "T50n2063_001:0934c01": "寡見庸疎。或有遺漏。博雅君子箴其闕焉。",
    "T50n2063_001:0934c02": "晉1 晉竹林寺淨撿尼傳晉竹林寺淨撿尼傳一",
    "T50n2063_001:0934c03": "淨撿。本姓仲。名令儀。彭城人也。父誕武威",
    "T50n2063_001:0934c04": "太守。撿少好學早寡家貧。常為貴遊子女教",
    "T50n2063_001:0934c05": "授琴書。聞法信樂莫由諮稟。後遇沙門法始",
    "T50n2063_001:0934c06": "經道通達。晉建興中於宮城西門立寺。撿乃",
    "T50n2063_001:0934c07": "造之。始為說法。撿因大悟。念及強壯以求法",
    "T50n2063_001:0934c08": "利。從始借經遂達旨趣。他日謂始曰。經中云。",
    "T50n2063_001:0934c09": "比丘比丘尼。願見濟度。始曰。西域有男女",
    "T50n2063_001:0934c10": "二眾。此土其法未具。撿曰。既云比丘比丘尼。",
    "T50n2063_001:0934c11": "寧有異法。始曰。外國人云。尼有五百戒便應",
    "T50n2063_001:0934c12": "是異。當為問和上。和尚云。尼戒大同細異。",
    "T50n2063_001:0934c13": "不得其法必不得授。尼有十戒得從大僧受。",
    "T50n2063_001:0934c14": "但無和上尼無所依止耳。撿即剃落從和上",
    "T50n2063_001:0934c15": "受十戒。同其志者二十四人。於宮城西門共",
    "T50n2063_001:0934c16": "立竹林寺。未有尼師。共諮淨撿。過於成德和",
    "T50n2063_001:0934c17": "上者西域沙門智山也。住罽賓國。寬和有智",
    "T50n2063_001:0934c18": "思雅習禪誦。晉永嘉末來達中夏。分衛自資",
    "T50n2063_001:0934c19": "語必弘道。時信淺薄莫知祈稟。建武元年還",
    "T50n2063_001:0934c20": "反罽賓。後竺佛圖澄還述其德業。皆追恨焉。",
    "T50n2063_001:0934c21": "撿蓄徒養眾清雅有則。說法教化如風靡草。",
    "T50n2063_001:0934c22": "晉咸康中沙門僧建。於月支國得僧祇尼羯",
    "T50n2063_001:0934c23": "磨及戒本。升平元年二月八日。洛陽請外",
    "T50n2063_001:0934c24": "國沙門曇摩羯多為立戒壇。晉沙門釋道場",
    "T50n2063_001:0934c25": "以戒因緣經為難云。其法不成。因浮舟于泗。",
    "T50n2063_001:0934c26": "撿等四人同壇上從大僧以受具戒。晉土",
    "T50n2063_001:0934c27": "有比丘尼亦撿為始也。當其羯磨之日。殊香",
    "T50n2063_001:0934c28": "芬馥。闔眾同聞。莫不欣歎加其敬仰。善修戒",
    "T50n2063_001:0934c29": "行志學不休。信施雖多隨得隨散。常自後己",
    "T50n2063_001:0935a01": "每先於人。到升平未。忽復聞前香并見赤",
    "T50n2063_001:0935a02": "氣。有一女人手把五色花自空而下。撿見欣",
    "T50n2063_001:0935a03": "然因語眾曰。好持後事我今行矣。執手辭別",
    "T50n2063_001:0935a04": "騰空而上。所行之路有似虹蜺。直屬于天。",
    "T50n2063_001:0935a05": "時年七十矣。",
    "T50n2063_001:0935a06": "2 偽趙建賢寺安令首尼傳偽趙建賢寺安令首尼傳二",
    "T50n2063_001:0935a07": "安令首。本姓徐。東莞人也。父忡仕偽趙為",
    "T50n2063_001:0935a08": "外兵郎。令首幼聰敏好學。言論清綺雅性虛",
    "T50n2063_001:0935a09": "淡。不樂人間。從容閑靜。以佛法自娛不願求",
    "T50n2063_001:0935a10": "娉。父曰。汝應外屬何得如此。首曰。端心業道",
    "T50n2063_001:0935a11": "絕想人外。毀譽不動廉正自足。何必三從然",
    "T50n2063_001:0935a12": "後為禮。父曰。汝欲獨善一身。何能兼濟父母。",
    "T50n2063_001:0935a13": "首曰。立身行道方欲度脫一切。何況二親耶。",
    "T50n2063_001:0935a14": "忡以問佛圖澄。澄曰。君歸家潔齋三日竟可",
    "T50n2063_001:0935a15": "來。忡從之。澄以茵支子磨麻油傅忡右掌。",
    "T50n2063_001:0935a16": "令忡視之。見一沙門在大眾中說法。形狀似",
    "T50n2063_001:0935a17": "女。具以白澄。澄曰。是君女先身。出家益物往",
    "T50n2063_001:0935a18": "事如此。若從其志。方當榮拔六親令君富貴。",
    "T50n2063_001:0935a19": "生死大苦海向得其邊。忡還許之。首便剪落",
    "T50n2063_001:0935a20": "從澄乃淨撿尼受戒。立建賢寺。澄以石勒所",
    "T50n2063_001:0935a21": "遺剪花納七條衣及象鼻澡灌與之。博覽群",
    "T50n2063_001:0935a22": "籍經目必誦。思致淵深神照詳遠。一時道學",
    "T50n2063_001:0935a23": "莫不宗焉。因其出家者二百餘人。又造五",
    "T50n2063_001:0935a24": "六精舍。匪憚勤苦皆得修立。石虎敬之。擢",
    "T50n2063_001:0935a25": "父忡為黃門侍郎清河太守。",
    "T50n2063_001:0935a26": "3 司州西寺智賢尼傳司州西寺智賢尼傳三",
    "T50n2063_001:0935a27": "智賢。本姓趙。常山人也。父珍扶柳縣令。賢",
    "T50n2063_001:0935a28": "幼有雅操志槩貞立。及在緇衣戒行修備。神",
    "T50n2063_001:0935a29": "情凝遠曠然不雜。太守杜󰊉篤信黃老憎愱",
    "T50n2063_001:0935b01": "釋種。符下諸寺剋日簡汰。制格高峻非凡所",
    "T50n2063_001:0935b02": "行。年少怖懼皆望風奔駭。唯賢獨無懼容興",
    "T50n2063_001:0935b03": "居自若。集城外射堂皆是耆德。簡試之日尼",
    "T50n2063_001:0935b04": "眾盛壯唯賢而已。󰊉先試賢以格。格皆有餘。",
    "T50n2063_001:0935b05": "賢儀觀清雅辭吐辯麗。󰊉密挾邪心逼賢獨",
    "T50n2063_001:0935b06": "住。賢識其意誓不毀戒法。不苟存身命抗言",
    "T50n2063_001:0935b07": "拒之。󰊉怒以刀斫賢二十餘瘡。悶絕躄地。󰊉",
    "T50n2063_001:0935b08": "去乃甦。倍加精進菜齋苦節。門徒百餘人。常",
    "T50n2063_001:0935b09": "如水乳。及符堅偽立聞風敬重。為製織繡袈",
    "T50n2063_001:0935b10": "裟。三歲方成。價直百萬。後住司州西寺。弘",
    "T50n2063_001:0935b11": "顯正法開長信行。晉太和中年七十餘。誦正",
    "T50n2063_001:0935b12": "法華經。猶日夜一遍。其所住處眾鳥依栖。經",
    "T50n2063_001:0935b13": "行之時鳴呼隨逐云。",
    "T50n2063_001:0935b14": "4 弘農北岳妙相尼傳弘農北岳妙相尼傳四",
    "T50n2063_001:0935b15": "妙相。本姓張。名珮華。弘農人也。父茂家素富",
    "T50n2063_001:0935b16": "盛。相早習經訓。十五適太子舍人北地皇甫",
    "T50n2063_001:0935b17": "達達居喪失禮。相惡之告求離絕因請出家。",
    "T50n2063_001:0935b18": "父並從之。精勤蔬食。遊心慧藏明達法相。住",
    "T50n2063_001:0935b19": "弘農北岳蔭林面野。徒屬甚多悅志閑曠。",
    "T50n2063_001:0935b20": "遁影其中二十餘載。勵精苦行久而彌篤。",
    "T50n2063_001:0935b21": "每說法度人。常懼聽者不能專志。或涕泣以",
    "T50n2063_001:0935b22": "示之。是故其所啟訓皆能弘益。晉永和中弘",
    "T50n2063_001:0935b23": "農太守請七日齋。座上白衣諮請佛法言挾",
    "T50n2063_001:0935b24": "不遜。相正色曰。君非直見慢亦大輕邦宰。何",
    "T50n2063_001:0935b25": "用無禮苟出人間耶。於是稱疾而退。當時道",
    "T50n2063_001:0935b26": "俗咸歎服焉。後枕疾累日臨終怡悅。顧語",
    "T50n2063_001:0935b27": "弟子曰。不問窮達生必有死。今日別矣。言絕",
    "T50n2063_001:0935b28": "而終。",
    "T50n2063_001:0935b29": "5 建福寺康明感尼傳建福寺康明感尼傳五",
    "T50n2063_001:0935c01": "明感。本姓朱。高平人也。世奉大法經。為虜賊",
    "T50n2063_001:0935c02": "所獲。欲以為妻。備加苦楚。誓不受辱。謫使牧",
    "T50n2063_001:0935c03": "羊經歷十載。懷歸轉篤反途莫由。常念三寶",
    "T50n2063_001:0935c04": "兼願出家。忽遇一比丘就請五戒。仍以觀世",
    "T50n2063_001:0935c05": "音經授之。因得習誦晝夜不休。願得還家立",
    "T50n2063_001:0935c06": "五層塔。不勝憂念逃走東行。初不識路晝夜",
    "T50n2063_001:0935c07": "兼涉。徑入一山見有斑虎。去之數步初甚恐",
    "T50n2063_001:0935c08": "懅小却意定心願逾至。遂隨虎而行。積日",
    "T50n2063_001:0935c09": "彌旬得達青州。將入村落虎便不見。至州復",
    "T50n2063_001:0935c10": "為明伯連所虜。音問至家夫兒迎贖。家人拘",
    "T50n2063_001:0935c11": "制其志未諧苦身。懃精三年。乃遂專篤禪行",
    "T50n2063_001:0935c12": "戒品無𮘧。脫有小犯輒累晨懺悔要見瑞相",
    "T50n2063_001:0935c13": "然後乃休。或見雨花。或聞空聲。或覩佛像。或",
    "T50n2063_001:0935c14": "夜善夢。年及桑榆操行彌峻江北子女師奉",
    "T50n2063_001:0935c15": "如歸。晉永和四年春與慧湛等十人。濟江",
    "T50n2063_001:0935c16": "詣司空公何充。充一見甚敬重于時京師未",
    "T50n2063_001:0935c17": "有尼寺。充以別宅。為之立寺。問感曰。當何名",
    "T50n2063_001:0935c18": "之。答曰。大晉四部今日始備。檀越所建皆造",
    "T50n2063_001:0935c19": "福業。可名曰建福寺。公從之矣。後遇疾少時",
    "T50n2063_001:0935c20": "便卒。",
    "T50n2063_001:0935c21": "6 北永安寺曇備尼傳北永安寺曇備尼傳六",
    "T50n2063_001:0935c22": "曇備。本姓陶。丹陽建康人也。少有清信願修",
    "T50n2063_001:0935c23": "正法。而無有昆弟。獨與母居。事母恭孝宗",
    "T50n2063_001:0935c24": "黨稱之。年及笄嫁徵幣弗許。母不能違聽",
    "T50n2063_001:0935c25": "其離俗。精懃戒行日夜無怠。晉穆皇帝禮接",
    "T50n2063_001:0935c26": "敬厚。常稱曰。久看更佳。謂章皇后何氏曰。",
    "T50n2063_001:0935c27": "京邑比丘尼尠有曇備之儔也。到永和十年",
    "T50n2063_001:0935c28": "后為立寺于定陰里。名永安今之何后寺是謙",
    "T50n2063_001:0935c29": "虛導物。未嘗有矜慢之容。名譽日廣。遠近",
    "T50n2063_001:0936a01": "投集。眾三百人。年七十三。泰元二十一年",
    "T50n2063_001:0936a02": "卒。弟子曇羅。博覽經律機才贍密。勅續師",
    "T50n2063_001:0936a03": "任。更立四層塔講堂房宇。又造臥像及七佛",
    "T50n2063_001:0936a04": "龕堂云。",
    "T50n2063_001:0936a05": "7 建福寺慧湛尼傳建福寺慧湛尼傳七",
    "T50n2063_001:0936a06": "慧湛。本姓彭。任城人也。神貌超遠精操殊",
    "T50n2063_001:0936a07": "特。淵情曠達濟物為務。惡衣蔬食樂在其",
    "T50n2063_001:0936a08": "中。嘗荷衣山行逢群劫。欲舉刃向湛。手不能",
    "T50n2063_001:0936a09": "勝。因求湛所負衣。湛歡笑而與曰。君意望甚",
    "T50n2063_001:0936a10": "重所獲殊輕。復解其衣內新裙與之。劫即辭",
    "T50n2063_001:0936a11": "謝併以還湛。湛捨之而去。建元二年渡江。司",
    "T50n2063_001:0936a12": "空何充大加崇敬請居建福寺住云。",
    "T50n2063_001:0936a13": "8 延興寺僧基尼傳延興寺僧基尼傳八",
    "T50n2063_001:0936a14": "僧基。本姓明。濟南人也。綰髮志道秉願出家。",
    "T50n2063_001:0936a15": "母氏不聽。密以許嫁。祕其聘禮。迎接日近",
    "T50n2063_001:0936a16": "女乃覺知。即便絕糧水漿不下。親屬共請意",
    "T50n2063_001:0936a17": "不可移。至於七日母呼女婿。婿敬信。見婦殆",
    "T50n2063_001:0936a18": "盡。謂婦母曰。人各有志不可奪也。母即從之。",
    "T50n2063_001:0936a19": "因遂出家。時年二十一。內外親戚皆來慶慰。",
    "T50n2063_001:0936a20": "競施珍華爭設名供。州牧給伎郡守親臨。道",
    "T50n2063_001:0936a21": "俗咨嗟歎未曾有。基淨持戒範精進習經。數",
    "T50n2063_001:0936a22": "與曇備尼名輩略齊。樞機最密善言事議",
    "T50n2063_001:0936a23": "康。皇帝雅相崇禮。建元二年皇后褚氏為",
    "T50n2063_001:0936a24": "立寺於都亭里通恭巷內。名曰延興。基居",
    "T50n2063_001:0936a25": "寺住。徒眾百餘人。當事清明道俗加敬。年六",
    "T50n2063_001:0936a26": "十八。隆安元年卒矣。",
    "T50n2063_001:0936a27": "9 洛陽城東寺道馨尼傳洛陽城東寺道馨尼傳九",
    "T50n2063_001:0936a28": "竺道馨。本姓羊。太山人也。志性專謹與物",
    "T50n2063_001:0936a29": "無忤。沙彌時常為眾使口恒誦經。及年二十",
    "T50n2063_001:0936b01": "誦法華維摩等經。具戒後研求理味蔬食苦",
    "T50n2063_001:0936b02": "節。彌老彌至。住洛陽東寺。雅能清談尤善",
    "T50n2063_001:0936b03": "小品。貴在理通不事辭辯。一州道學所共師",
    "T50n2063_001:0936b04": "宗。比丘尼講經馨其始也。晉泰和中有女人",
    "T50n2063_001:0936b05": "楊令辯。篤信黃老專行服氣。先時人物亦多",
    "T50n2063_001:0936b06": "敬事。及馨道王其術寢亡。令辯假結同姓數",
    "T50n2063_001:0936b07": "相去來。內懷姤嫉伺行毒害。後竊以毒藥內",
    "T50n2063_001:0936b08": "馨食中。諸治不愈。弟子問往誰家得病。答曰。",
    "T50n2063_001:0936b09": "我其知主。皆籍業緣。汝無問也。設道有益",
    "T50n2063_001:0936b10": "我尚不說。況無益耶。不言而終。",
    "T50n2063_001:0936b11": "10 新林寺道容尼傳新林寺道容尼傳十",
    "T50n2063_001:0936b12": "道容。本歷陽人。住烏江寺。戒行精峻。善占",
    "T50n2063_001:0936b13": "吉凶逆知禍福。世傳為聖。晉明帝時甚見敬",
    "T50n2063_001:0936b14": "事。以花布席下驗其凡聖。果不萎焉。及簡文",
    "T50n2063_001:0936b15": "帝。先事清水道師。道師京都所謂王濮陽也。",
    "T50n2063_001:0936b16": "第內為立道舍。容亟開導未之從也。後宮人",
    "T50n2063_001:0936b17": "每入道屋。輒見神人。為沙門形。滿於室內。帝",
    "T50n2063_001:0936b18": "疑容所為也。而莫能決。踐祚之後。烏巢太極",
    "T50n2063_001:0936b19": "殿帝使曲安遠筮。之云。西南有女人師能滅",
    "T50n2063_001:0936b20": "此怪。帝遣使往烏江迎道容。以事訪之。容",
    "T50n2063_001:0936b21": "曰。唯有清齋七日受持八戒。自當消弭。帝即",
    "T50n2063_001:0936b22": "從之。整肅一心七日未滿。群烏競集運巢而",
    "T50n2063_001:0936b23": "去。帝深信重。即為立寺資給所須。因林為名。",
    "T50n2063_001:0936b24": "名曰新林。即以師禮事之。遂奉正法。後晉",
    "T50n2063_001:0936b25": "顯尚佛道容之力也。逮孝武時彌相崇敬。太",
    "T50n2063_001:0936b26": "元中忽而絕跡講不知所在。帝勅葬其衣鉢。",
    "T50n2063_001:0936b27": "故寺邊有塚云。",
    "T50n2063_001:0936b28": "11 司州令宗尼傳司州令宗尼傳十一",
    "T50n2063_001:0936b29": "令宗。本姓滿。高乎金鄉人也。幼有清信鄉",
    "T50n2063_001:0936c01": "黨稱之。家遇喪亂為虜所驅。歸誠懇至稱佛",
    "T50n2063_001:0936c02": "法僧。誦普門品。拔除其眉。託云惡疾。求訴",
    "T50n2063_001:0936c03": "得放。隨路南歸。行出冀州。復為賊所逐。登上",
    "T50n2063_001:0936c04": "林樹專誠至念。捕者前望終不仰視。尋索不",
    "T50n2063_001:0936c05": "得俄爾而散。宗下復去。不敢乞食。初不覺饑。",
    "T50n2063_001:0936c06": "晚達孟津無船可濟。慞惶憂懼更稱三寶。忽",
    "T50n2063_001:0936c07": "見一白鹿不知所從來。下涉河流。沙塵隨起。",
    "T50n2063_001:0936c08": "無有波瀾。宗隨鹿而濟。曾不沾濡。平行如陸。",
    "T50n2063_001:0936c09": "因得達家。仍即入道誠心冥詣。學行精懇。開",
    "T50n2063_001:0936c10": "覽經法。深義入神。晉孝武聞之遣書通問。後",
    "T50n2063_001:0936c11": "百姓遇疾貧困者眾。宗傾資賑給告乞人間。",
    "T50n2063_001:0936c12": "不避阻遠隨宜贍恤。蒙賴甚多。忍饑懃苦形",
    "T50n2063_001:0936c13": "容枯悴。年七十五。忽早召弟子說其夜夢。見",
    "T50n2063_001:0936c14": "一大山云是須彌。高峯秀絕上與天連。寶",
    "T50n2063_001:0936c15": "飾莊嚴暉耀爛日。法鼓鏗鏘香煙芳靡語",
    "T50n2063_001:0936c16": "吾令前愕然驚覺。即體中忽忽有異於常。",
    "T50n2063_001:0936c17": "雖無痛惱狀如昏醉。同學道津曰。正當是極",
    "T50n2063_001:0936c18": "樂耳。交言未竟。奄忽遷神。",
    "T50n2063_001:0936c19": "12 簡靜寺支妙音尼傳簡靜寺支妙音尼傳十二",
    "T50n2063_001:0936c20": "妙音。未詳何許人也。幼而志道居處京華。博",
    "T50n2063_001:0936c21": "學內外善為文章。晉孝武皇帝太傅會稽王",
    "T50n2063_001:0936c22": "道孟顗等並相敬信。每與帝及太傅中朝",
    "T50n2063_001:0936c23": "學士。談論屬文。雅有才致。藉甚有聲。太傅以",
    "T50n2063_001:0936c24": "太元十年為立簡靜寺。以音為寺主。徒眾百",
    "T50n2063_001:0936c25": "餘人。內外才義者因之以自達。供䞋無窮。",
    "T50n2063_001:0936c26": "富傾都邑。貴賤宗事。門有車馬日百餘兩。",
    "T50n2063_001:0936c27": "荊州刺史王忱死。烈宗意欲以王恭代之。時",
    "T50n2063_001:0936c28": "桓玄在江陵為忱所折挫聞恭應往素又憚",
    "T50n2063_001:0936c29": "恭。殷仲堪時為恭門生。玄知殷仲堪弱才",
    "T50n2063_001:0937a01": "亦易制御。意欲得之。乃遣使憑妙音尼為堪",
    "T50n2063_001:0937a02": "圖州。既而烈宗問妙音。荊州缺外問。云誰",
    "T50n2063_001:0937a03": "應作者。答曰。貧道道士豈容及俗中論議。",
    "T50n2063_001:0937a04": "如聞外內談者。並云無過殷仲堪。以其意慮",
    "T50n2063_001:0937a05": "深遠荊楚所須。帝然之。遂以代忱。權傾一",
    "T50n2063_001:0937a06": "朝威行內外。云。",
    "T50n2063_001:0937a07": "13 何后寺道儀尼傳何后寺道儀尼傳十三",
    "T50n2063_001:0937a08": "道儀。本姓賈。雁門婁煩人慧遠之姑。出",
    "T50n2063_001:0937a09": "𡣪同郡解直。直為尋陽令亡。儀年二十二。",
    "T50n2063_001:0937a10": "棄捨俗累披著法衣。聰明敏哲博聞強記。誦",
    "T50n2063_001:0937a11": "法華經講維摩小品。精義妙理因心獨悟。戒",
    "T50n2063_001:0937a12": "行高峻神氣清邈。聞中畿經律漸備講集相",
    "T50n2063_001:0937a13": "續。晉泰元末乃至京師住何后寺。端心律藏",
    "T50n2063_001:0937a14": "妙究精微。身執卑恭在幽不惰。衣裳麁弊自",
    "T50n2063_001:0937a15": "執杖鉢。清散無矯道俗高之。年七十八遇疾",
    "T50n2063_001:0937a16": "已篤。執心彌勵誦念無殆。弟子請曰。願加",
    "T50n2063_001:0937a17": "消息冀蒙勝損。答曰。非所宜言。言絕而卒。",
    "T50n2063_001:0937a18": "比丘尼傳卷第一"
}