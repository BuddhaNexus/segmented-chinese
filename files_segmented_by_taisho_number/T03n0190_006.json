{
    "T03n0190_006:0677c13": "2佛本行集經卷第六",
    "T03n0190_006:0677c15": "隋天竺三藏闍那崛多譯",
    "T03n0190_006:0677c16": "上託兜率品下",
    "T03n0190_006:0677c17": "「爾時，兜率天眾之中，有一天子，名曰金團，往",
    "T03n0190_006:0677c18": "昔已來，數曾下到閻浮提地。護明知已，告金",
    "T03n0190_006:0677c19": "團言：『金團天子！汝數下至閻浮提中，汝應知",
    "T03n0190_006:0677c20": "彼城邑聚落諸王種族。一生菩薩，當生何家？』",
    "T03n0190_006:0677c21": "金團天子報言：『尊者！我甚知之，尊者善聽，我",
    "T03n0190_006:0677c22": "今當說。』護明言：『善。』金團說言：『此之三千大千",
    "T03n0190_006:0677c23": "世界，有一菩提道場處所，在彼閻浮摩伽陀",
    "T03n0190_006:0677c24": "國境界之內，是昔諸王成阿耨多羅三藐三",
    "T03n0190_006:0677c25": "菩提處。尊者護明！彼中有河名為恒河，其河",
    "T03n0190_006:0677c26": "南岸，有於一山，是舊仙人所居停處，然其彼",
    "T03n0190_006:0677c27": "處名毘闍羅，亦名般荼婆毘富羅，耆闍崛山，",
    "T03n0190_006:0677c28": "共相圍繞，以為眷屬。彼山牢固，其色猶如綠",
    "T03n0190_006:0677c29": "摩尼寶，中有聚落，名曰山饒。去山不遠，有一",
    "T03n0190_006:0678a01": "大城，名為王舍。其城往昔有一王仙，名優荼",
    "T03n0190_006:0678a02": "波梨，種姓以來常為王治，妃是善見大王之",
    "T03n0190_006:0678a03": "族，為大夫人，其子為王，名婆奚迦，今現治在",
    "T03n0190_006:0678a04": "摩伽陀國，繼彼優荼王仙之後。尊者護明！往",
    "T03n0190_006:0678a05": "生閻浮，堪為彼王作於長子。』護明菩薩，報金",
    "T03n0190_006:0678a06": "團言：『雖有此理，但彼王種，父母不淨，其城處",
    "T03n0190_006:0678a07": "邊，地勢堆阜，高下不平，純是溝坑，土沙礫",
    "T03n0190_006:0678a08": "石，荊棘諸草，少有泉池、諸河流水、樹木苑",
    "T03n0190_006:0678a09": "囿、花果園林。是故汝今，可更別觀餘剎利",
    "T03n0190_006:0678a10": "種。』「金團天子復作是言：『尊者護明！彼迦尸國",
    "T03n0190_006:0678a11": "波羅奈城，善光王仙有子，名為善丈夫王，",
    "T03n0190_006:0678a12": "彼王堪為尊者作父。』護明菩薩報金團言：『此",
    "T03n0190_006:0678a13": "理雖然，但迦尸國善丈夫王，有四種法，染著",
    "T03n0190_006:0678a14": "邪見。是故汝今可更別觀其餘王種，堪我生",
    "T03n0190_006:0678a15": "處。』「金團天子復作是言：『尊者護明！憍薩羅國",
    "T03n0190_006:0678a16": "舍婆提城，彼城有王，名歧居移反羅耶，是憍",
    "T03n0190_006:0678a17": "薩羅大國之主，其身巨力，多有人民，尊者堪",
    "T03n0190_006:0678a18": "為彼王作子。』護明菩薩報金團言：『此理雖然，",
    "T03n0190_006:0678a19": "但彼國主憍薩羅王，是摩登伽苗裔種類，父",
    "T03n0190_006:0678a20": "母不淨雜穢而生，兼上世來非是王種，小心",
    "T03n0190_006:0678a21": "下賤，意氣不高；又其家中，資財薄少，雖有",
    "T03n0190_006:0678a22": "七寶，金銀琉璃瑪瑙真珠，不能具足。是故",
    "T03n0190_006:0678a23": "汝今別更為我觀諸剎利堪我生處。』",
    "T03n0190_006:0678a24": "「金團天子復作是言：『尊者護明！彼跋蹉國拘",
    "T03n0190_006:0678a25": "睒彌城，王名千勝，其王有子，名為百勝。彼王",
    "T03n0190_006:0678a26": "多有象馬七珍、四兵具足。尊者堪為彼王作",
    "T03n0190_006:0678a27": "子。』護明菩薩報金團言：『此理雖然，但跋蹉",
    "T03n0190_006:0678a28": "王，母不賢良，從他丈夫，生於是子，非正王",
    "T03n0190_006:0678a29": "種；然其彼王，亦長宣說斷見之事。是故汝更",
    "T03n0190_006:0678b01": "觀餘剎利，我何處生。』",
    "T03n0190_006:0678b02": "「金團天子復作是言：『此金剛國，有一城邑，名",
    "T03n0190_006:0678b03": "毘耶離，穀米豐饒，無有飢饉，人民安樂，國土",
    "T03n0190_006:0678b04": "莊嚴，譬如天宮，一種無異。彼城國王，樹王之",
    "T03n0190_006:0678b05": "子，種姓清淨，無可穢嫌。彼國王宮庫藏之",
    "T03n0190_006:0678b06": "內，多有金銀珍寶等物，一切具足，無所乏",
    "T03n0190_006:0678b07": "少。尊者堪為彼王作子。』護明菩薩報金團",
    "T03n0190_006:0678b08": "言：『此理實然，毘耶離主，上世已來，真是王",
    "T03n0190_006:0678b09": "種；但彼國人，心性剛強，各各自用，稱我是",
    "T03n0190_006:0678b10": "王，憍慢熾盛，放逸自高，不共其餘異類相雜，",
    "T03n0190_006:0678b11": "又無尊卑大小禮節，自言我解，自言我知，雖",
    "T03n0190_006:0678b12": "復有王，不肯承事，云自法是，不從他求。是故",
    "T03n0190_006:0678b13": "汝今更觀餘處剎利王種，我生何家。』",
    "T03n0190_006:0678b14": "「金團天子復作是言：『尊者護明！彼摩波槃提",
    "T03n0190_006:0678b15": "國，有優闍耶那城，明燈王子，名為滿足，居住",
    "T03n0190_006:0678b16": "彼城。其王身體，大有威力，多諸左右，能破",
    "T03n0190_006:0678b17": "一切敵國怨家。尊者堪為彼王作子。』護明菩",
    "T03n0190_006:0678b18": "薩報金團言：『此理雖然，但彼國王，無有一法",
    "T03n0190_006:0678b19": "可軌之行，嚴酷暴惡，不信因果。是故汝今可",
    "T03n0190_006:0678b20": "更別觀餘王種姓，任我生處。』",
    "T03n0190_006:0678b21": "「金團天子復作是言：『尊者護明！彼閻浮提摩",
    "T03n0190_006:0678b22": "頭羅城，有一大王，名曰善臂，其子稱為自在",
    "T03n0190_006:0678b23": "健將。尊者堪為彼王作子。』護明菩薩報金團",
    "T03n0190_006:0678b24": "言：『此理雖然，但彼國王邪見家生，以如是",
    "T03n0190_006:0678b25": "故，一生補處菩薩大士，不得生彼邪見之家。",
    "T03n0190_006:0678b26": "是故汝今可更別觀餘王種姓，我何處生。』",
    "T03n0190_006:0678b27": "「金團天子復作是言：『尊者護明！此白象城，般",
    "T03n0190_006:0678b28": "紐王種，勇健威猛，可憙端正，世無有雙，能",
    "T03n0190_006:0678b29": "破強隣一切怨敵。尊者堪為彼王作子。』護明",
    "T03n0190_006:0678c01": "菩薩報金團言：『此理雖然，但般紐王，種姓清",
    "T03n0190_006:0678c02": "淨，為彼雜類之所擾亂。何以故？彼王長子，名",
    "T03n0190_006:0678c03": "踰地師絺羅，是於梵天法王之子；第二名為",
    "T03n0190_006:0678c04": "毘摩斯那風神王子，第三名為頞純那者，是",
    "T03n0190_006:0678c05": "帝釋子；復有二子，別母而生，一名那拘羅，二",
    "T03n0190_006:0678c06": "名娑呵提婆，此二子者，是星宿天阿輸那子。",
    "T03n0190_006:0678c07": "是故汝今可更別觀餘王種姓，我何處生。』",
    "T03n0190_006:0678c08": "「金團天子復作是言：『尊者護明！彼閻浮提",
    "T03n0190_006:0678c09": "𥧌洟羅城，𥧌洟羅種，王名善友，多饒象馬",
    "T03n0190_006:0678c10": "車乘牛羊，一切資生，悉皆具足，無量眾寶，庫",
    "T03n0190_006:0678c11": "藏豐盈，金銀真珠，未甞乏少，彼王有友常",
    "T03n0190_006:0678c12": "樂勤修法行之事。尊者堪為彼王作子。』護明",
    "T03n0190_006:0678c13": "菩薩報金團言：『此理實然，其善友王，雖有如",
    "T03n0190_006:0678c14": "是具足之法，但彼國王年老衰邁，更不復能",
    "T03n0190_006:0678c15": "營理國務，又其王今多饒諸子。是故汝今可",
    "T03n0190_006:0678c16": "更別觀餘王種類，我何處生。』",
    "T03n0190_006:0678c17": "「金團天子復作是言：『此等並是中國之王，復",
    "T03n0190_006:0678c18": "更別有邊地之國邪見諸王。毘紐海洲，有一",
    "T03n0190_006:0678c19": "國主，婆羅門種，治化在於毘紐之上，名月支",
    "T03n0190_006:0678c20": "王；父母種姓清淨具足，兼解祭祀諸天之法，",
    "T03n0190_006:0678c21": "四毘陀論，皆悉了知。尊者堪為彼王作子。』護",
    "T03n0190_006:0678c22": "明菩薩報金團言：『此理雖然，但我下生，出家",
    "T03n0190_006:0678c23": "成道，要須剎利，不欲生彼婆羅門家。是故汝",
    "T03n0190_006:0678c24": "今唯覓剎利，我生何處。』",
    "T03n0190_006:0678c25": "「金團天子復作是言：『我於閻浮一切諸國，處",
    "T03n0190_006:0678c26": "處聚落，處處諸王，處處村舍，處處城邑，處",
    "T03n0190_006:0678c27": "處剎利，各住諸城，而是剎利，造種種業。我為",
    "T03n0190_006:0678c28": "尊者，經歷已來，生於無量疲極苦惱，心迷意",
    "T03n0190_006:0678c29": "亂，更不復能觀看餘處；設復觀察，口亦不能",
    "T03n0190_006:0679a01": "如是宣說。』護明菩薩報金團言：『實如汝語，然",
    "T03n0190_006:0679a02": "汝要須為我選覓一剎帝利清淨之家，堪我生",
    "T03n0190_006:0679a03": "處。』「金團天子復作是言：『我為尊者，苦惱愁",
    "T03n0190_006:0679a04": "憂，處處觀察，忽然忘失一剎利家。』護明菩薩",
    "T03n0190_006:0679a05": "問金團言：『其名云何？』金團白言：『有一剎利，元",
    "T03n0190_006:0679a06": "本已來，從於大眾，平量安立，世世轉輪聖",
    "T03n0190_006:0679a07": "王之種，乃至苷蔗苗裔已來，子孫相承，在",
    "T03n0190_006:0679a08": "彼迦毘羅婆蘇都釋種所生，其王名為師子",
    "T03n0190_006:0679a09": "頰王，其子名為輸頭檀王；一切世間天人之中，",
    "T03n0190_006:0679a10": "有大名稱。尊者堪為彼王作子。』護明菩薩報",
    "T03n0190_006:0679a11": "金團言：『善哉善哉！金團天子！汝善觀察諸王",
    "T03n0190_006:0679a12": "種家，我亦念在於此家生，我今深心如汝所",
    "T03n0190_006:0679a13": "說。金團當知！我定往生彼家作子。金團！往昔",
    "T03n0190_006:0679a14": "一生補處菩薩，所託家者，有六十種功德具",
    "T03n0190_006:0679a15": "足，滿於彼家。何等六十？彼家本來清淨",
    "T03n0190_006:0679a16": "好種一。一切諸聖恒觀彼家二。彼家不行一切",
    "T03n0190_006:0679a17": "惡事三。彼家所生悉皆清淨四。彼家種姓真正",
    "T03n0190_006:0679a18": "無雜五。彼家體胤嫡嫡相承，無有斷絕六。彼",
    "T03n0190_006:0679a19": "家昔來不斷王種七。彼家所生一切諸王，皆",
    "T03n0190_006:0679a20": "是往昔深種善根八。生彼家者，常為諸聖之",
    "T03n0190_006:0679a21": "所讚歎九。彼家生者，具大威德十。彼家多有端",
    "T03n0190_006:0679a22": "正婦女十一。彼家多有智慧男兒十二。彼家所生，心",
    "T03n0190_006:0679a23": "性調順十三。彼家所生，無有戲調十四。彼家生者，無",
    "T03n0190_006:0679a24": "所可畏十五。彼家生者，不曾怯弱十六。彼家生者，聰",
    "T03n0190_006:0679a25": "明多智十七。彼家生者，多解工巧十八。彼家生者，皆",
    "T03n0190_006:0679a26": "畏過罪十九。彼家所生，不與世間工巧雜合，亦",
    "T03n0190_006:0679a27": "不貪財以為活命二十。彼家所生，常存朋友二十一。",
    "T03n0190_006:0679a28": "彼家所生，不以殺害諸蟲諸獸以自活命二十二。",
    "T03n0190_006:0679a29": "彼家種姓恒知恩義二十三。彼家種族能修苦行",
    "T03n0190_006:0679b01": "二十四。彼家所生，不隨他轉二十五。彼家所生，不曾",
    "T03n0190_006:0679b02": "懷恨二十六。彼家所生，不結癡心二十七。彼家生者，",
    "T03n0190_006:0679b03": "不以怖畏隨順於他二十八。彼家生者，畏殺害他",
    "T03n0190_006:0679b04": "二十九。彼家生者，無有罪患三十。彼家生者，乞食得",
    "T03n0190_006:0679b05": "多三十一。至彼家者，無空發遣三十二。彼家剛強難",
    "T03n0190_006:0679b06": "可降伏三十三。彼家法則恒出禮律三十四。彼家常",
    "T03n0190_006:0679b07": "樂布施眾生三十五。彼家建立因果勤劬三十六。彼家",
    "T03n0190_006:0679b08": "所生，世間勇健三十七。彼家恒常供養一切諸仙",
    "T03n0190_006:0679b09": "諸聖三十八。彼家恒常供養神靈三十九。彼家恒常",
    "T03n0190_006:0679b10": "供養諸天四十。彼家恒常供養大人四十一。彼家歷",
    "T03n0190_006:0679b11": "世無有怨讎四十二。彼家名聲威振十方四十三。",
    "T03n0190_006:0679b12": "彼家，一切諸家為最四十四。彼家生者，上世已來",
    "T03n0190_006:0679b13": "悉是聖種四十五。彼家生者，於聖種中最為第一",
    "T03n0190_006:0679b14": "四十六。彼家生者，恒是轉輪聖王之種四十七。彼家",
    "T03n0190_006:0679b15": "生者，是大威德人之種姓四十八。彼家生者，多有",
    "T03n0190_006:0679b16": "無量眷屬圍繞四十九。彼家生者，所有眷屬不可",
    "T03n0190_006:0679b17": "破壞五十。彼家生者，所有眷屬勝一切人五十一。",
    "T03n0190_006:0679b18": "彼家生者，悉孝養母五十二。彼家生者，皆孝順父",
    "T03n0190_006:0679b19": "五十三。彼家生者，悉皆供養一切沙門五十四。彼家",
    "T03n0190_006:0679b20": "生者，悉皆供養諸婆羅門五十五。彼家生者，豐饒",
    "T03n0190_006:0679b21": "五穀，倉庫盈溢五十六。彼家生者，多有金銀車𤦲",
    "T03n0190_006:0679b22": "瑪瑙，一切資財無所乏少五十七。彼家生者，多",
    "T03n0190_006:0679b23": "畜奴婢象馬牛羊，一切具足五十八。彼家生者，不",
    "T03n0190_006:0679b24": "曾事他五十九。彼家生者，如是一切眾事具足，於",
    "T03n0190_006:0679b25": "世間中無所乏少六十。",
    "T03n0190_006:0679b26": "「『金團天子！凡是一生補處菩薩，處於母胎，彼",
    "T03n0190_006:0679b27": "母若有三十二種相具足者，乃能堪受菩薩",
    "T03n0190_006:0679b28": "在胎。何等名為三十二事？一彼母人，正德而",
    "T03n0190_006:0679b29": "生。二彼母人，支體具足。三彼母人，德行無",
    "T03n0190_006:0679c01": "缺。四彼母人，所生得處。五彼母人，為行庶",
    "T03n0190_006:0679c02": "幾。六彼母人，種類清淨。七彼母人，端正無",
    "T03n0190_006:0679c03": "比。八彼母人，名字德稱。九彼母人，身體形",
    "T03n0190_006:0679c04": "容，上下相稱。十彼母人，未曾產生。十一彼",
    "T03n0190_006:0679c05": "母有大功德。十二彼母恒念樂事。十三彼母",
    "T03n0190_006:0679c06": "心常隨順一切善事。十四彼母無有邪心。十",
    "T03n0190_006:0679c07": "五彼母身口及心自然調伏。十六彼母心無",
    "T03n0190_006:0679c08": "所畏。十七彼母多聞總持。十八彼母極女工",
    "T03n0190_006:0679c09": "巧。十九彼母心無諂曲。二十彼母心無誑詐。",
    "T03n0190_006:0679c10": "二十一者彼母人，心無有瞋恚。二十二者彼",
    "T03n0190_006:0679c11": "母人，心無有嫉妬。二十三者彼母人，心無有",
    "T03n0190_006:0679c12": "慳悋。二十四者彼母人，心無有急速。二十五",
    "T03n0190_006:0679c13": "者彼母人，心難可迴轉。二十六者彼母人，體",
    "T03n0190_006:0679c14": "有至德相。二十七者彼母人，心能懷忍辱。二",
    "T03n0190_006:0679c15": "十八者彼母人，心有慚有愧。二十九者彼母",
    "T03n0190_006:0679c16": "人，行薄婬怒癡。三十者彼母人，行無女家",
    "T03n0190_006:0679c17": "過。三十一者彼母人，行孝順向夫。三十二者",
    "T03n0190_006:0679c18": "彼母出生一切諸德，一切諸行皆悉具足。如",
    "T03n0190_006:0679c19": "是母人，乃能堪受一生補處後身菩薩。菩薩",
    "T03n0190_006:0679c20": "欲入母胎之時，取鬼宿日，然後乃入於母胎",
    "T03n0190_006:0679c21": "中，其受一生補處菩薩胎母已前，其母必須",
    "T03n0190_006:0679c22": "受八關齋，然後菩薩入於彼胎。』",
    "T03n0190_006:0679c23": "「護明菩薩復作是言：『我今受有不為世間一",
    "T03n0190_006:0679c24": "切錢財五欲快樂故，下人間受此一生，唯欲",
    "T03n0190_006:0679c25": "安樂諸眾生故，哀愍苦惱諸眾生故。』",
    "T03n0190_006:0679c26": "「爾時，眾中有一天女，告於其餘一天女言：『我",
    "T03n0190_006:0679c27": "等大家護明菩薩，必下人間；我等此宮違離",
    "T03n0190_006:0679c28": "護明菩薩大士！云何令我心樂此處？』第二天",
    "T03n0190_006:0679c29": "女，即報之言：『奈何奈何！我等今者，共作何",
    "T03n0190_006:0680a01": "事，令於我等得往人間，善觀彼家護明菩薩",
    "T03n0190_006:0680a02": "所生之處？』第三復有一天女言：『願我等今捨",
    "T03n0190_006:0680a03": "此天壽，令我等往彼處受生。何以故？我等亦",
    "T03n0190_006:0680a04": "願至於彼處，共我護明菩薩同生。』第四復有",
    "T03n0190_006:0680a05": "一天女言：『汝等相與莫生悔心。何以故？我等",
    "T03n0190_006:0680a06": "大家護明菩薩，尚捨天壽生於人間，況復我",
    "T03n0190_006:0680a07": "等？』更復有一天女稱言：『尊者護明！今者下生",
    "T03n0190_006:0680a08": "於閻浮提，唯願大士！莫忘我等。』時護明菩",
    "T03n0190_006:0680a09": "薩告於彼等諸天女言：『汝等莫大生於苦",
    "T03n0190_006:0680a10": "惱，我前已為汝等說於一切有處，皆悉無",
    "T03n0190_006:0680a11": "常，如芭蕉莖，無有堅實；如借物用，必須還",
    "T03n0190_006:0680a12": "他，非我已有；猶如陽焰幻化水泡。一切有處，",
    "T03n0190_006:0680a13": "皆是誑惑；愚癡之人，謂言常生。』",
    "T03n0190_006:0680a14": "「爾時，眾中有一天子，悵怏心愁，口復唱言：",
    "T03n0190_006:0680a15": "『觀此菩薩所說生處，無常不真，咄哉我等！何",
    "T03n0190_006:0680a16": "假須樂於此生處？我等今見護明菩薩，如是",
    "T03n0190_006:0680a17": "功德具足之體，生兜率天，此兜率宮，如是福",
    "T03n0190_006:0680a18": "聚，如是端正，如是微妙，如是莊嚴。護明菩",
    "T03n0190_006:0680a19": "薩捨離下生，咄哉我等！云何獨在此無常",
    "T03n0190_006:0680a20": "境？』",
    "T03n0190_006:0680a21": "「爾時，復有第二天子，答彼第一初天子言：『善",
    "T03n0190_006:0680a22": "哉天子！如是如是，如汝所說。』而作偈言：",
    "T03n0190_006:0680a23": "「『我此護明大菩薩，　　往昔在於諸有中，",
    "T03n0190_006:0680a24": "常捨極所愛婦兒，　　奴僕象馬財珍寶，",
    "T03n0190_006:0680a25": "或復割截身骨肉，　　頭目髓腦血皮膚，",
    "T03n0190_006:0680a26": "如是來索悉不違，　　或百或千皆施與。』",
    "T03n0190_006:0680a27": "「爾時，眾中復有天子，而說偈言：",
    "T03n0190_006:0680a28": "「『咄哉我等身，　　在此天宮生，",
    "T03n0190_006:0680a29": "常恐今當墮，　　人怖死亦然。",
    "T03n0190_006:0680b01": "何有生法中，　　福業不盡者，",
    "T03n0190_006:0680b02": "諸是無常界，　　眾生悉命終。』",
    "T03n0190_006:0680b03": "「護明菩薩告諸天言：『汝等天人！須知一切世",
    "T03n0190_006:0680b04": "間別離生死為本，汝等為我莫苦憂愁。何以",
    "T03n0190_006:0680b05": "故？我往昔來不造凡業，今欲令我久住世間，",
    "T03n0190_006:0680b06": "終不可得。我於過去佛法僧邊，種諸善業，常",
    "T03n0190_006:0680b07": "發道心，乞求大願；今得善報，當成菩提，汝",
    "T03n0190_006:0680b08": "應歡喜，何得苦惱？』時彼諸天聞是語已，各",
    "T03n0190_006:0680b09": "相謂言：『汝等諸天！熟視護明菩薩大士，而此",
    "T03n0190_006:0680b10": "護明菩薩大士，今者不久下於人間。』口復唱",
    "T03n0190_006:0680b11": "言：『尊者護明！尊者不久生於人間，此兜率宮，",
    "T03n0190_006:0680b12": "所有威德，及諸天福，尊悉將去。尊受人間，末",
    "T03n0190_006:0680b13": "後有身，我等諸天，云何奉事？』護明菩薩告彼",
    "T03n0190_006:0680b14": "一切諸天眾言：『我前所生五種衰相，汝等復",
    "T03n0190_006:0680b15": "說無常因緣，如是法門，汝等常須繫念在心，",
    "T03n0190_006:0680b16": "勿令忘失。我今此處下生人間，當得阿耨多",
    "T03n0190_006:0680b17": "羅三藐三菩提，轉於無上最妙法輪。汝等諸",
    "T03n0190_006:0680b18": "天！可各願下人間受身，生彼處已，汝等當",
    "T03n0190_006:0680b19": "得解脫一切諸煩惱苦。』",
    "T03n0190_006:0680b20": "「爾時，護明菩薩觀生家已，時兜率陀有一天",
    "T03n0190_006:0680b21": "宮，名曰高幢，縱廣正等，六十由旬，菩薩時",
    "T03n0190_006:0680b22": "時上彼宮中，為兜率天，說於法要。是時菩薩，",
    "T03n0190_006:0680b23": "上於彼宮，安坐訖已，告於兜率諸天子言：『汝",
    "T03n0190_006:0680b24": "等諸天！應來聚集。我身不久，下於人間，我今",
    "T03n0190_006:0680b25": "欲說一法明門，名入諸法相方便門，留教化",
    "T03n0190_006:0680b26": "汝，最後汝等憶念我故，汝等若聞此法門者，",
    "T03n0190_006:0680b27": "應生歡喜。』時，兜率陀諸天大眾，聞於菩薩如",
    "T03n0190_006:0680b28": "此語已，及天玉女一切眷屬，皆來聚集，上於",
    "T03n0190_006:0680b29": "彼宮。護明菩薩見彼天眾聚會畢已，欲為說",
    "T03n0190_006:0680c01": "法，即時更化作一天宮，在彼高幢本天宮上，",
    "T03n0190_006:0680c02": "高大廣闊，覆四天下，可憙微妙，端正少雙，",
    "T03n0190_006:0680c03": "威德巍巍，眾寶莊飾，一切欲界天宮殿中，",
    "T03n0190_006:0680c04": "無匹喻者。色界諸天見彼化殿，於自宮殿，生",
    "T03n0190_006:0680c05": "如是心，如塜墓想。時護明菩薩，已於過去，行",
    "T03n0190_006:0680c06": "於實行，種諸善根，成就福聚，功德具足，所",
    "T03n0190_006:0680c07": "成莊嚴，師子高座，昇上而坐。護明菩薩在彼",
    "T03n0190_006:0680c08": "師子高座之上，無量諸寶莊嚴間錯，無量無",
    "T03n0190_006:0680c09": "邊種種天衣而敷彼座，種種妙香以熏彼",
    "T03n0190_006:0680c10": "座，無量無邊寶鑪燒香，出於種種微妙香",
    "T03n0190_006:0680c11": "花散其地上。高座周匝，有諸珍寶百千萬億，",
    "T03n0190_006:0680c12": "莊嚴放光顯耀彼宮。彼宮上下寶網羅覆，於",
    "T03n0190_006:0680c13": "彼羅網多懸金鈴。彼諸金鈴出聲微妙。彼大",
    "T03n0190_006:0680c14": "寶宮復出無量種種光明。彼寶宮殿，千萬幡",
    "T03n0190_006:0680c15": "蓋，種種妙色，映覆於上。彼大宮殿，垂諸旈",
    "T03n0190_006:0680c16": "蘇，無量無邊百千萬億。諸天玉女，各持種種",
    "T03n0190_006:0680c17": "七寶音聲，作樂讚歎，說於菩薩往昔無量無",
    "T03n0190_006:0680c18": "邊功德。護世四王百千萬億，在於左右守護",
    "T03n0190_006:0680c19": "彼宮；千萬帝釋禮拜彼宮；千萬梵天恭敬彼",
    "T03n0190_006:0680c20": "宮；又諸菩薩百千萬億那由他眾，護持彼宮；",
    "T03n0190_006:0680c21": "十方諸佛，有於萬億那由他數，護念彼宮。",
    "T03n0190_006:0680c22": "百千萬億那由他劫，所修行行諸波羅蜜，福",
    "T03n0190_006:0680c23": "報成就，因緣具足，日夜增長，無量功德，悉皆",
    "T03n0190_006:0680c24": "莊嚴，如是如是，難說難說。「彼大微妙師子高",
    "T03n0190_006:0680c25": "座，菩薩坐上，告於一切諸天眾言：『汝等諸天！",
    "T03n0190_006:0680c26": "今此一百八法明門，一生補處菩薩大士，在",
    "T03n0190_006:0680c27": "兜率宮，欲下託生於人間者，於天眾前，要須",
    "T03n0190_006:0680c28": "宣暢說此一百八法明門，留與諸天，以作憶",
    "T03n0190_006:0680c29": "念，然後下生。汝等諸天！今可至心諦聽諦",
    "T03n0190_006:0681a01": "受，我今說之。一百八法明門者何？",
    "T03n0190_006:0681a02": "「『正信，是法明門，不破堅牢心故。",
    "T03n0190_006:0681a03": "「『淨心，是法明門，無濁穢故。",
    "T03n0190_006:0681a04": "「『歡喜，是法明門，安隱心故。",
    "T03n0190_006:0681a05": "「『愛樂，是法明門，令心清淨故。",
    "T03n0190_006:0681a06": "「『身行淨行，是法明門，三業淨故。",
    "T03n0190_006:0681a07": "「『口行淨行，是法明門，斷四惡故。",
    "T03n0190_006:0681a08": "「『意行淨行，是法明門，斷三毒故。",
    "T03n0190_006:0681a09": "「『念佛，是法明門，觀佛清淨故。",
    "T03n0190_006:0681a10": "「『念法，是法明門，觀法清淨故。",
    "T03n0190_006:0681a11": "「『念僧，是法明門，得道堅牢故。",
    "T03n0190_006:0681a12": "「『念施，是法明門，不望果報故。",
    "T03n0190_006:0681a13": "「『念戒，是法明門，一切願具足故。",
    "T03n0190_006:0681a14": "「『念天，是法明門，發廣大心故。",
    "T03n0190_006:0681a15": "「『慈，是法明門，一切生處善根攝勝故。",
    "T03n0190_006:0681a16": "「『悲，是法明門，不殺害眾生故。",
    "T03n0190_006:0681a17": "「『喜，是法明門，捨一切不喜事故。",
    "T03n0190_006:0681a18": "「『捨，是法明門，厭離五欲故。",
    "T03n0190_006:0681a19": "「『無常觀，是法明門，觀三界欲故。",
    "T03n0190_006:0681a20": "「『苦觀，是法明門，斷一切願故。",
    "T03n0190_006:0681a21": "「『無我觀，是法明門，不染著我故。",
    "T03n0190_006:0681a22": "「『寂定觀，是法明門，不擾亂心意故。",
    "T03n0190_006:0681a23": "「『慚愧，是法明門，內心寂定故。",
    "T03n0190_006:0681a24": "「『羞耻，是法明門，外惡滅故。",
    "T03n0190_006:0681a25": "「『實，是法明門，不誑天人故。",
    "T03n0190_006:0681a26": "「『真，是法明門，不誑自身故。",
    "T03n0190_006:0681a27": "「『法行，是法明門，隨順法行故。",
    "T03n0190_006:0681a28": "「『三歸，是法明門，淨三惡道故。",
    "T03n0190_006:0681a29": "「『知恩，是法明門，不捨善根故。",
    "T03n0190_006:0681b01": "「『報恩，是法明門，不欺負他故。",
    "T03n0190_006:0681b02": "「『不自欺，是法明門，不自譽故。",
    "T03n0190_006:0681b03": "「『為眾生，是法明門，不毀呰他故。",
    "T03n0190_006:0681b04": "「『為法，是法明門，如法而行故。",
    "T03n0190_006:0681b05": "「『知時，是法明門，不輕言說故。",
    "T03n0190_006:0681b06": "「『攝我慢，是法明門，智慧滿足故。",
    "T03n0190_006:0681b07": "「『不生惡心，是法明門，自護護他故。",
    "T03n0190_006:0681b08": "「『無障礙，是法明門，心無疑惑故。",
    "T03n0190_006:0681b09": "「『信解，是法明門，決了第一義故。",
    "T03n0190_006:0681b10": "「『不淨觀，是法明門，捨欲染心故。",
    "T03n0190_006:0681b11": "「『不諍鬪，是法明門，斷瞋訟故。",
    "T03n0190_006:0681b12": "「『不癡，是法明門，斷殺生故。",
    "T03n0190_006:0681b13": "「『樂法義，是法明門，求法義故。",
    "T03n0190_006:0681b14": "「『愛法明，是法明門，得法明門故。",
    "T03n0190_006:0681b15": "「『求多聞，是法明門，正觀法相故。",
    "T03n0190_006:0681b16": "「『正方便，是法明門，具正行故。",
    "T03n0190_006:0681b17": "「『知名色，是法明門，除諸障礙故。",
    "T03n0190_006:0681b18": "「『除因見，是法明門，得解脫故。",
    "T03n0190_006:0681b19": "「『無怨親心，是法明門，於怨親中，生平等故。",
    "T03n0190_006:0681b20": "「『陰方便，是法明門，知諸苦故。諸大平等，是",
    "T03n0190_006:0681b21": "法明門，斷於一切和合法故。",
    "T03n0190_006:0681b22": "「『諸入，是法明門，修正道故。",
    "T03n0190_006:0681b23": "「『無生忍，是法明門，證滅諦故。",
    "T03n0190_006:0681b24": "「『身念處，是法明門，諸法寂靜故。",
    "T03n0190_006:0681b25": "「『受念處，是法明門，斷一切諸受故。",
    "T03n0190_006:0681b26": "「『心念處，是法明門，觀心如幻化故。",
    "T03n0190_006:0681b27": "「『法念處，是法明門，智慧無翳故。",
    "T03n0190_006:0681b28": "「『四正懃，是法明門，斷一切惡成諸善故。",
    "T03n0190_006:0681b29": "「『四如意足，是法明門，身心輕故。",
    "T03n0190_006:0681c01": "「『信根，是法明門，不隨他語故。",
    "T03n0190_006:0681c02": "「『精進根，是法明門，善得諸智故。",
    "T03n0190_006:0681c03": "「『念根，是法明門，善作諸業故。",
    "T03n0190_006:0681c04": "「『定根，是法明門，心清淨故。",
    "T03n0190_006:0681c05": "「『慧根，是法明門，現見諸法故。",
    "T03n0190_006:0681c06": "「『信力，是法明門，過諸魔力故。",
    "T03n0190_006:0681c07": "「『精進力，是法明門，不退轉故。",
    "T03n0190_006:0681c08": "「『念力，是法明門，不共他故。",
    "T03n0190_006:0681c09": "「『定力，是法明門，斷一切念故。",
    "T03n0190_006:0681c10": "「『慧力，是法明門，離二邊故。",
    "T03n0190_006:0681c11": "「『念覺分，是法明門，如諸法智故。",
    "T03n0190_006:0681c12": "「『擇法覺分，是法明門，照明一切諸法故。",
    "T03n0190_006:0681c13": "「『精進覺分，是法明門，善知覺故。",
    "T03n0190_006:0681c14": "「『喜覺分，是法明門，得諸定故。",
    "T03n0190_006:0681c15": "「『除覺分，是法明門，所作已辦故。",
    "T03n0190_006:0681c16": "「『定覺分，是法明門，知一切法平等故。",
    "T03n0190_006:0681c17": "「『捨覺分，是法明門，厭離一切生故。",
    "T03n0190_006:0681c18": "「『正見，是法明門，得漏盡聖道故。",
    "T03n0190_006:0681c19": "「『正分別，是法明門，斷一切分別無分別故。",
    "T03n0190_006:0681c20": "「『正語，是法明門，一切名字音聲語言，知如響",
    "T03n0190_006:0681c21": "故。",
    "T03n0190_006:0681c22": "「『正業，是法明門，無業無報故。",
    "T03n0190_006:0681c23": "「『正命，是法明門，除滅一切惡道故。",
    "T03n0190_006:0681c24": "「『正行，是法明門，至彼岸故。",
    "T03n0190_006:0681c25": "「『正念，是法明門，不思念一切法故。",
    "T03n0190_006:0681c26": "「『正定，是法明門，得無散亂三昧故。",
    "T03n0190_006:0681c27": "「『菩提心，是法明門，不斷三寶故。",
    "T03n0190_006:0681c28": "「『依倚，是法明門，不樂小乘故。",
    "T03n0190_006:0681c29": "「『正信，是法明門，得最勝佛法故。",
    "T03n0190_006:0682a01": "「『增進，是法明門，成就一切諸善根法故。",
    "T03n0190_006:0682a02": "「『檀度，是法明門，念念成就，相好莊嚴佛土教",
    "T03n0190_006:0682a03": "化慳貪諸眾生故。",
    "T03n0190_006:0682a04": "「『戒度，是法明門，遠離惡道諸難教化破戒諸",
    "T03n0190_006:0682a05": "眾生故。",
    "T03n0190_006:0682a06": "「『忍度，是法明門，捨一切瞋恚我慢諂曲調戲，",
    "T03n0190_006:0682a07": "教化如是諸惡眾生故。",
    "T03n0190_006:0682a08": "「『精進度，是法明門，悉得一切諸善法，教化懈",
    "T03n0190_006:0682a09": "怠諸眾生故。",
    "T03n0190_006:0682a10": "「『禪度，是法明門，成就一切禪定及諸神通，教",
    "T03n0190_006:0682a11": "化散亂諸眾生故。",
    "T03n0190_006:0682a12": "「『智度，是法明門，斷無明黑暗及著諸見，教化",
    "T03n0190_006:0682a13": "愚癡諸眾生故。",
    "T03n0190_006:0682a14": "「『方便，是法明門，隨眾生所見威儀，而示現教",
    "T03n0190_006:0682a15": "化，成就一切諸佛法故。",
    "T03n0190_006:0682a16": "「『四攝法，是法明門，攝受一切眾生，得菩提已，",
    "T03n0190_006:0682a17": "施一切眾生法故。",
    "T03n0190_006:0682a18": "「『教化眾生，是法明門，自不受樂，不疲惓故。",
    "T03n0190_006:0682a19": "「『攝受正法，是法明門，斷一切眾生諸煩惱故。",
    "T03n0190_006:0682a20": "「『福聚，是法明門，利益一切諸眾生故。",
    "T03n0190_006:0682a21": "「『修禪，是法明門，滿足十力故。",
    "T03n0190_006:0682a22": "「『寂定，是法明門，成就如來三昧具足故。",
    "T03n0190_006:0682a23": "「『慧見，是法明門，智慧成就滿足故。",
    "T03n0190_006:0682a24": "「『入無礙辯，是法明門，得法眼成就故。",
    "T03n0190_006:0682a25": "「『入一切行，是法明門，得佛眼成就故。",
    "T03n0190_006:0682a26": "「『成就陀羅尼，是法明門，聞一切諸佛法，能",
    "T03n0190_006:0682a27": "受持故。",
    "T03n0190_006:0682a28": "「『得無礙辯，是法明門，令一切眾生皆歡喜故。",
    "T03n0190_006:0682a29": "「『順忍，是法明門，順一切諸佛法故。",
    "T03n0190_006:0682b01": "「『得無生法忍，是法明門，得受記故。",
    "T03n0190_006:0682b02": "「『不退轉地，是法明門，具足往昔諸佛法故。",
    "T03n0190_006:0682b03": "「『從一地至一地智，是法明門，灌頂成就一切",
    "T03n0190_006:0682b04": "智故。",
    "T03n0190_006:0682b05": "「『灌頂地，是法明門，從生出家，乃至得成阿耨",
    "T03n0190_006:0682b06": "多羅三藐三菩提故。』",
    "T03n0190_006:0682b07": "「爾時，護明菩薩說是語已，告彼一切諸天眾",
    "T03n0190_006:0682b08": "言：『諸天當知！此是一百八法明門，留與諸天。",
    "T03n0190_006:0682b09": "汝等受持，心常憶念，勿令忘失。』",
    "T03n0190_006:0682b10": "佛本行集經卷第六"
}