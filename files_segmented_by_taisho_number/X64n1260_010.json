{
    "X64n1260_010:0071b08": "列祖提綱錄卷第十",
    "X64n1260_010:0071b10": "武林十八澗理安禪寺住持婁東行悅集",
    "X64n1260_010:0071b11": "　　五參提綱",
    "X64n1260_010:0071b12": "洞山价禪師上堂。還有不報四恩三有者麼。眾無對。",
    "X64n1260_010:0071b13": "又曰。若不體此。意何超始終之患。直須心心不觸物。",
    "X64n1260_010:0071b14": "步步無處所。常無間斷始得相應。直須努力莫閒過",
    "X64n1260_010:0071b15": "日。",
    "X64n1260_010:0071b16": "上堂。有一人在千人萬人中。不背一人不向一人。你",
    "X64n1260_010:0071b17": "道此人具何面目。雲居出曰。某甲參堂去。",
    "X64n1260_010:0071b18": "雲居膺禪師上堂。舉先師道地獄未是苦。向此衣線",
    "X64n1260_010:0071b19": "下不明大事却是最苦。師曰。汝等既在者箇行流。十",
    "X64n1260_010:0071b20": "分去九不較多也。更著些子精彩便是上座。不屈平",
    "X64n1260_010:0071b21": "生行脚。不孤負叢林。古人道。欲得保任此事。須向高",
    "X64n1260_010:0071b22": "高山頂立。深深海底行。方有些子氣息。汝若大事未",
    "X64n1260_010:0071b23": "辦。且須履踐玄途。",
    "X64n1260_010:0071b24": "上堂。得者不輕微。明者不賤用。識者不咨嗟。解者無",
    "X64n1260_010:0071c01": "厭惡。從天降下則貧窮。從地涌出則富貴。門裏出身",
    "X64n1260_010:0071c02": "易。身裏出門難。動則埋身千丈。不動則當處生苗。一",
    "X64n1260_010:0071c03": "言迥脫獨拔當時。言語不要多。多則無用處。",
    "X64n1260_010:0071c04": "上堂。如人將三貫錢買箇獵狗。祇解尋得有蹤跡底。",
    "X64n1260_010:0071c05": "忽遇羚羊挂角。莫道蹤跡。氣息也無。僧問羚羊挂角",
    "X64n1260_010:0071c06": "時如何。師曰六六三十六。曰挂角後如何。師曰六六",
    "X64n1260_010:0071c07": "三十六。僧禮拜。師曰會麼。曰不會。師曰不見道無蹤",
    "X64n1260_010:0071c08": "跡。",
    "X64n1260_010:0071c09": "上堂。孤迥迥。峭巍巍。僧出問曰某甲不會。師曰面前",
    "X64n1260_010:0071c10": "案山子也不會。",
    "X64n1260_010:0071c11": "上堂。僧家發言吐氣須有來由。莫將等閒。者裏是甚",
    "X64n1260_010:0071c12": "麼所在。爭受容易。凡問箇事也須識些子好惡。若不",
    "X64n1260_010:0071c13": "識尊卑良賤。不知觸犯。信口亂道也無利益。傍家行",
    "X64n1260_010:0071c14": "脚到處覓相似語。所以尋常向兄弟道。莫怪不相似。",
    "X64n1260_010:0071c15": "恐同學太多去。第一莫將來。將來不相似。言語也須",
    "X64n1260_010:0071c16": "看前頭。八十老人入場屋。不是小兒嬉。不是因循事。",
    "X64n1260_010:0071c17": "一言參差即千里萬里。難為収攝。葢為學處不著力。",
    "X64n1260_010:0071c18": "敲骨打髓須有來由。言語如鉗如夾如鉤如鎻。須教",
    "X64n1260_010:0071c19": "相續不斷。始得頭頭上具物物上明。豈不是得妙底",
    "X64n1260_010:0071c20": "事。一種學大須子細研窮。直須諦當的的無差。到者",
    "X64n1260_010:0071c21": "裏有甚麼[跳兆+典]跣處。有甚麼擬議處。向去底人常須慘",
    "X64n1260_010:0071c22": "悚戢翼始得。若是知有底人。自解護惜終不取次。十",
    "X64n1260_010:0071c23": "度發言九度休去。為甚麼如此。恐怕無利益。體得底",
    "X64n1260_010:0071c24": "人心如臘月扇子。直得口邊醭出不是強為。任運如",
    "X64n1260_010:0072a01": "此。欲得恁麼事。須是恁麼人。既是恁麼人。不愁恁麼",
    "X64n1260_010:0072a02": "事。恁麼事即難得。",
    "X64n1260_010:0072a03": "上堂。汝等諸人直饒學得佛邊事。早是錯用心。不見",
    "X64n1260_010:0072a04": "古人講得天花落石點頭。亦不干自己事。自餘是甚",
    "X64n1260_010:0072a05": "麼閒。擬將有限身心向無限中用。如將方木逗圓孔。",
    "X64n1260_010:0072a06": "多少誵訛。若無恁麼事。饒你灒花簇錦亦無用處。未",
    "X64n1260_010:0072a07": "離情識在。一切事須向者裏及盡。若有一毫去不盡",
    "X64n1260_010:0072a08": "即被塵累。豈況更多。差之毫釐。過犯山嶽。不見古人",
    "X64n1260_010:0072a09": "道。學處不玄盡是流俗閨閤中物捨不得。俱為滲漏。",
    "X64n1260_010:0072a10": "直須向者裏及取及去及來。併盡一切事始得無過。",
    "X64n1260_010:0072a11": "如人頭頭上了物物上通。祇喚作了事人。終不喚作",
    "X64n1260_010:0072a12": "尊貴。將知尊貴一路自別。不見道從門入者非寶。棒",
    "X64n1260_010:0072a13": "上不成龍。知麼。",
    "X64n1260_010:0072a14": "疎山仁禪師上堂。病僧咸通年前會得法身邊事。咸",
    "X64n1260_010:0072a15": "通年後會得法身向上事。雲門出問如何是法身邊",
    "X64n1260_010:0072a16": "事。師曰枯樁。曰如何是法身向上事。師曰非枯樁。曰",
    "X64n1260_010:0072a17": "還許某甲說道理也無。師曰許。曰枯樁豈不是明法",
    "X64n1260_010:0072a18": "身邊事。師曰是。曰非枯樁豈不是明法身向上事。師",
    "X64n1260_010:0072a19": "曰是。曰祇如法身還該一切也無。師曰法身周徧豈",
    "X64n1260_010:0072a20": "得不該。門指淨瓶曰祇如淨瓶還該法身麼。師曰闍",
    "X64n1260_010:0072a21": "黎莫向淨瓶邊覓。門便禮拜。",
    "X64n1260_010:0072a22": "青林虔禪師上堂。祖師門下鳥道玄微。功窮皆轉不",
    "X64n1260_010:0072a23": "究難明。汝等諸人直須離心意識參。出凡聖路學。方",
    "X64n1260_010:0072a24": "可保任。者不如是。非吾子息。",
    "X64n1260_010:0072b01": "白水仁禪師上堂。老僧尋常不欲向聲前色後鼓弄",
    "X64n1260_010:0072b02": "人家男女。何故。且聲不是聲色不是色。僧問如何是",
    "X64n1260_010:0072b03": "聲不是聲。師曰喚作色得麼。曰如何是色不是色。師",
    "X64n1260_010:0072b04": "曰喚作聲得麼。僧作禮。師曰且道為汝說答汝話。若",
    "X64n1260_010:0072b05": "向者裏會得。有箇入處。",
    "X64n1260_010:0072b06": "龍牙遁禪師上堂。夫參玄人須透過祖佛始得。新豐",
    "X64n1260_010:0072b07": "和尚道。祖佛言教似生冤家始有參學分。若透不得",
    "X64n1260_010:0072b08": "即被祖佛謾去。僧問祖佛還有謾人之心也無。師曰",
    "X64n1260_010:0072b09": "汝道江湖還有礙人之心也無。乃曰。江湖雖無礙人",
    "X64n1260_010:0072b10": "之心。為時人過不得。江湖成礙人去。不得道江湖不",
    "X64n1260_010:0072b11": "礙人。祖佛雖無謾人之心。為時人透不得。祖佛成謾",
    "X64n1260_010:0072b12": "人去。不得道祖佛不謾人。若透得祖佛過。此人過却",
    "X64n1260_010:0072b13": "祖佛。若也如是。始體得佛祖意。方與向上人同。如未",
    "X64n1260_010:0072b14": "透得但學佛學祖。則萬劫無有出期。僧曰如何得不",
    "X64n1260_010:0072b15": "被祖佛謾去。師曰道者直須自悟去始得。",
    "X64n1260_010:0072b16": "乾峯和尚上堂。法身有三種病二種光。須是一一透",
    "X64n1260_010:0072b17": "得。始解歸家穩坐。須知更有向上一竅在。雲門出問",
    "X64n1260_010:0072b18": "庵內人為甚麼不知庵外事。師呵呵大笑。門曰猶是",
    "X64n1260_010:0072b19": "學人疑處。師曰子是甚麼心行。門曰也要和尚相委。",
    "X64n1260_010:0072b20": "師曰直須與麼始解穩坐。門應喏喏。",
    "X64n1260_010:0072b21": "上堂。舉一不得。舉二放過。一著落在第二。雲門出眾",
    "X64n1260_010:0072b22": "曰。昨日有人從天台來。却往徑山去。師曰典座來日",
    "X64n1260_010:0072b23": "不得普請。便下座。",
    "X64n1260_010:0072b24": "欽山邃禪師上堂。橫按拄杖顧覩大眾曰。有麼有麼。",
    "X64n1260_010:0072c01": "如無。欽山唱菩薩蠻去也。囉囉哩哩。便下座。",
    "X64n1260_010:0072c02": "金峯志禪師上堂。老僧二十年前有老婆心。二十年",
    "X64n1260_010:0072c03": "後無老婆心。僧問如何是二十年前有老婆心。師曰",
    "X64n1260_010:0072c04": "問凡答凡問聖答聖。曰如何是二十年後無老婆心。",
    "X64n1260_010:0072c05": "師曰問凡不答凡問聖不答聖。",
    "X64n1260_010:0072c06": "襄州蘊禪師上堂。琉璃殿上光輝而日日無私。七寶",
    "X64n1260_010:0072c07": "山中晃耀而頭頭有據。泥牛運步。木馬嘶聲。野老謳",
    "X64n1260_010:0072c08": "歌。樵人舞袖。太陽路上古曲玄音。林下相逢更有何",
    "X64n1260_010:0072c09": "事。",
    "X64n1260_010:0072c10": "梁山觀禪師上堂。垂鈎四海。祇釣獰龍。格外玄機。為",
    "X64n1260_010:0072c11": "尋知己。",
    "X64n1260_010:0072c12": "太陽玄禪師上堂。嵯峨萬仞。鳥道難通。劍刃輕氷。誰",
    "X64n1260_010:0072c13": "當履踐。宗乘妙句。語路難陳。不二法門。淨名杜口。所",
    "X64n1260_010:0072c14": "以達磨西來九年面壁始遇知音。大陽今日也大無",
    "X64n1260_010:0072c15": "端。珍重。",
    "X64n1260_010:0072c16": "上堂。諸禪德。須明平常無生句。妙玄無私句。體明無",
    "X64n1260_010:0072c17": "盡句。第一句通一路。第二句無賓主。第三句兼帶去。",
    "X64n1260_010:0072c18": "一句道得獅子嚬呻。二句道得獅子返擲。三句道得",
    "X64n1260_010:0072c19": "獅子踞地。縱也周徧十方。擒也一時坐斷。正當恁麼",
    "X64n1260_010:0072c20": "時。作麼生通得箇消息。若不通得箇消息。來朝更獻",
    "X64n1260_010:0072c21": "楚王看。",
    "X64n1260_010:0072c22": "上堂。撒手那邊千聖外。祖堂少室長根芽。鷺倚雪巢",
    "X64n1260_010:0072c23": "猶自可。更看白馬入蘆花。",
    "X64n1260_010:0072c24": "上堂。夜半烏鷄抱鵠卵。天明起來生老鸛。鶴毛鷹嘴",
    "X64n1260_010:0073a01": "鷺鷥身。却共烏鵶為侶伴。高入煙霄。低飛柳岸。向晚",
    "X64n1260_010:0073a02": "歸來子細看。依俙恰似雲中鴈。",
    "X64n1260_010:0073a03": "藥山昱禪師上堂。山河大地日月星辰與諸上座同",
    "X64n1260_010:0073a04": "生。三世諸佛與諸上座同參。三藏聖教與諸上座同",
    "X64n1260_010:0073a05": "時。還信得及麼。若也信得及。陝府鐵牛吞却乾坤。雖",
    "X64n1260_010:0073a06": "然如是。被法身礙却轉身不得。須知有出身之路。作",
    "X64n1260_010:0073a07": "麼生是諸上座出身之路。道道。良久曰。若道不得。永",
    "X64n1260_010:0073a08": "沉苦海。珍重。",
    "X64n1260_010:0073a09": "投子青禪師上堂。召大眾曰。若論此事。如鸞鳳冲霄",
    "X64n1260_010:0073a10": "不留其迹。羚羊挂角那覓乎蹤。金龍不守於寒潭。玉",
    "X64n1260_010:0073a11": "兔豈棲於蟾影。其或主賓若立。須威音世外搖頭。問",
    "X64n1260_010:0073a12": "答言陳仍玄路旁提為唱。若能如是。猶在半途。更若",
    "X64n1260_010:0073a13": "凝眸。不勞相見。",
    "X64n1260_010:0073a14": "上堂。默沉陰界語落深坑。擬著則天地懸殊。棄之則",
    "X64n1260_010:0073a15": "千生萬劫。洪波浩渺白浪滔天。鎮海明珠在誰收掌。",
    "X64n1260_010:0073a16": "良久卓拄杖曰。百雜碎。",
    "X64n1260_010:0073a17": "上堂。孤村陋店莫挂瓶盂。祖佛玄關橫身直過。早是",
    "X64n1260_010:0073a18": "蘇秦觸塞求路難回。項羽臨江何逃困命。諸禪德。到",
    "X64n1260_010:0073a19": "者裏進則落於天魔。退則沉於鬼趣。不進不退正在",
    "X64n1260_010:0073a20": "死水中。諸仁者作麼生得平穩去。良久曰。任從三尺",
    "X64n1260_010:0073a21": "雪。難壓寸靈松。",
    "X64n1260_010:0073a22": "芙蓉楷禪師上堂。晝入祇陀之苑。皓月當天。夜登靈",
    "X64n1260_010:0073a23": "鷲之山。太陽溢目。烏鵶似雪。孤鴈成群。鐵狗吠而凌",
    "X64n1260_010:0073a24": "霄。泥牛鬭而入海。正當恁麼時。十方共聚。彼我何分。",
    "X64n1260_010:0073b01": "古佛場中祖師門下。大家出一隻手接待往來知識。",
    "X64n1260_010:0073b02": "諸仁者。且道成得箇甚麼事。良久曰。剩栽無影樹。留",
    "X64n1260_010:0073b03": "與後人看。",
    "X64n1260_010:0073b04": "上堂。纔陞此座已涉塵勞。更乃凝眸自彰瑕玷。別傳",
    "X64n1260_010:0073b05": "一句勾賊破家。不失本宗狐狸戀窟。所以真如凡聖",
    "X64n1260_010:0073b06": "皆是夢言。佛及眾生竝為增語。到者裏。回光返照撒",
    "X64n1260_010:0073b07": "手承當。未免寒蟬抱枯木。泣盡不回頭。",
    "X64n1260_010:0073b08": "上堂。喚作一句已是埋沒宗風。曲為今時通途消耗。",
    "X64n1260_010:0073b09": "所以借功明位用在體處。借位明功體在用處。若也",
    "X64n1260_010:0073b10": "體用雙明。如門扇兩開。不得向兩扇上著意。不見新",
    "X64n1260_010:0073b11": "豐老子道。峯巒秀異鶴不停機。靈木迢然鳳無依倚。",
    "X64n1260_010:0073b12": "直得功成不處電火難追。擬議之間長途萬里。",
    "X64n1260_010:0073b13": "上堂拈拄杖曰。者裏薦得。盡是諸佛建立邊事。直饒",
    "X64n1260_010:0073b14": "東涌西沒卷舒自在。也未夢見七佛已前消息。須知",
    "X64n1260_010:0073b15": "有一人不從人得。不受教詔。不落階級。若識此人。一",
    "X64n1260_010:0073b16": "生參學事畢。驀召大眾曰。更若凝眸。不勞相見。",
    "X64n1260_010:0073b17": "上堂良久曰。青山常運步。石女夜生兒。便下座。",
    "X64n1260_010:0073b18": "枯木成禪師上堂。燈籠忽爾笑咍咍。如何露柱亦懷",
    "X64n1260_010:0073b19": "胎。天明生得白頭女。至今遊蕩不歸來。者冤家。好歸",
    "X64n1260_010:0073b20": "來。黃花與翠竹。早晚為誰栽。",
    "X64n1260_010:0073b21": "上堂。知有佛祖向上事方有說話分。諸禪德。且道那",
    "X64n1260_010:0073b22": "箇是佛祖向上事。有箇人家兒子六根不具七識不",
    "X64n1260_010:0073b23": "全。是大闡提無佛種性。逢佛殺佛逢祖殺祖。天堂收",
    "X64n1260_010:0073b24": "不得地獄攝無門。大眾。還識此人麼。良久曰。對面不",
    "X64n1260_010:0073c01": "仙陀。睡多饒寐語。",
    "X64n1260_010:0073c02": "上堂。歸元性無二。方便有多門。但了歸元性。何愁方",
    "X64n1260_010:0073c03": "便門。諸人。要會歸元性麼。露柱將來作木杓。旁人不",
    "X64n1260_010:0073c04": "肯任從伊。要會方便門麼。木杓將來作露柱。撑天拄",
    "X64n1260_010:0073c05": "地也相宜。且道無落方便門一句作麼生道。三十年",
    "X64n1260_010:0073c06": "後莫教錯舉。",
    "X64n1260_010:0073c07": "寶峯照禪師上堂。古佛道。我初成正覺。親見大地眾",
    "X64n1260_010:0073c08": "生悉皆成正覺。後來又道深固幽遠無人能到。[囗@力]沒",
    "X64n1260_010:0073c09": "見識漢。好龍頭蛇尾。便下座。",
    "X64n1260_010:0073c10": "上堂。過去諸佛已入涅槃了也。汝等諸人不應追念。",
    "X64n1260_010:0073c11": "未來諸佛未出于世。汝等諸人不要妄想。正當今日。",
    "X64n1260_010:0073c12": "你是何人。參。",
    "X64n1260_010:0073c13": "上堂。伯夷隘。柳下惠不恭。君子不由也。二邊不立中",
    "X64n1260_010:0073c14": "道不安時作麼生。拈拄杖曰。鴛鴦繡出從君看。不把",
    "X64n1260_010:0073c15": "金針度與人。",
    "X64n1260_010:0073c16": "上堂。太陽門下妙唱彌高。明月堂前知音葢寡。不免",
    "X64n1260_010:0073c17": "舟橫江渚。掉舉清波。唱慶堯年。和清平樂。如斯告報。",
    "X64n1260_010:0073c18": "普請承當。擬議之間。白雲萬里。",
    "X64n1260_010:0073c19": "上堂。本自不生。今亦無滅。是死不得底樣子。當處出",
    "X64n1260_010:0073c20": "生隨處滅盡。是活生受底規模。大丈夫漢直須處生",
    "X64n1260_010:0073c21": "死流臥荊棘林。俯仰屈伸隨機施設。能如是也。無量",
    "X64n1260_010:0073c22": "方便莊嚴三昧大解脫門蕩然頓開。其或未然。無量",
    "X64n1260_010:0073c23": "煩惱一切塵勞嶽立面前塞却古路。",
    "X64n1260_010:0073c24": "上堂。古人道。墮肢體。黜聰明。離形去智。同于大道。正",
    "X64n1260_010:0074a01": "當恁麼時。且道是甚麼人刪詩書定禮樂。還委悉麼。",
    "X64n1260_010:0074a02": "禮云禮云玉帛云乎哉。樂云樂云鐘皷云乎哉。",
    "X64n1260_010:0074a03": "石門易禪師上堂。皓月當空。澄潭無影。紫微轉處夕",
    "X64n1260_010:0074a04": "陽輝。彩鳳歸時天欲曉。碧霄雲外石笋橫空。綠水波",
    "X64n1260_010:0074a05": "中泥牛駕浪。懷胎玉兔曉過西岑。抱子金鷄夜棲東",
    "X64n1260_010:0074a06": "嶺。於斯明得。始知夜明簾外別是家風。空王殿中聖",
    "X64n1260_010:0074a07": "凡絕跡。且道作麼生是夜明簾外事。還委悉麼。正值",
    "X64n1260_010:0074a08": "秋風來入戶。一聲砧杵落誰家。",
    "X64n1260_010:0074a09": "大洪遂禪師上堂。召大眾。一拳拳倒黃鶴樓。一踏踏",
    "X64n1260_010:0074a10": "翻鸚鵡洲。慣向高樓驟玉馬。曾於急水打金毬。然雖",
    "X64n1260_010:0074a11": "恁麼。爭柰有五色絲絛擊手脚。三鑐金鎻鎻咽喉。直",
    "X64n1260_010:0074a12": "饒鎚碎金鎻割斷絲絛。須知更有一重礙汝在。且道",
    "X64n1260_010:0074a13": "如何是那一重。還會麼。善吉維摩談不到。目連鶖子",
    "X64n1260_010:0074a14": "看如盲。",
    "X64n1260_010:0074a15": "長蘆了禪師上堂。上孤峯頂。過獨木橋。驀直恁麼行。",
    "X64n1260_010:0074a16": "猶是時人脚高脚低處。若見得徹。不別戶身徧十方。",
    "X64n1260_010:0074a17": "未入門常在屋裏。其或未然。趂涼搬取一轉柴。",
    "X64n1260_010:0074a18": "上堂。道得第一句不被拄杖子瞞。識得拄杖子猶是",
    "X64n1260_010:0074a19": "途路中事。作麼生是到地頭一句。",
    "X64n1260_010:0074a20": "上堂。處處覓不得。祇有一處不覓自得。且道是那一",
    "X64n1260_010:0074a21": "處。良久曰賊身已露。",
    "X64n1260_010:0074a22": "上堂。苔封古徑不墮虗凝。霧鎻寒林肯彰風要。鉤針",
    "X64n1260_010:0074a23": "穩密孰云漁父棲巢。祇麼承當自是平常快活。還有",
    "X64n1260_010:0074a24": "具透關眼底麼。良久。直饒聞早便歸去。爭似從來不",
    "X64n1260_010:0074b01": "出門。",
    "X64n1260_010:0074b02": "上堂。幻化空身即法身。遂作舞云見麼見麼。恁麼見",
    "X64n1260_010:0074b03": "得。過橋村酒美。又作舞云見麼見麼。恁麼不見。隔岸",
    "X64n1260_010:0074b04": "野花香。",
    "X64n1260_010:0074b05": "上堂。還有不被玄妙汙染底麼。良久曰。者一點。傾四",
    "X64n1260_010:0074b06": "海水已洗脫不下。",
    "X64n1260_010:0074b07": "上堂。窮微喪本。體妙失宗。一句截流。淵玄及盡。是以",
    "X64n1260_010:0074b08": "金針密處不露光鋩。玉線通時潛舒異彩。雖然如是。",
    "X64n1260_010:0074b09": "猶是交互雙明。且道巧拙不到作麼生相委。良久曰。",
    "X64n1260_010:0074b10": "雲蘿秀處青陰合。巖樹高低翠鎻深。",
    "X64n1260_010:0074b11": "上堂。轉功就位是向去底人。玉韞荊山貴。轉位就功",
    "X64n1260_010:0074b12": "是却來底人。紅爐片雪春。功位俱轉通身不滯撒手",
    "X64n1260_010:0074b13": "兦依。石女夜登機。密室無人掃。正恁麼時。絕氣息一",
    "X64n1260_010:0074b14": "句作麼生相委。良久曰。歸根風墮葉。照盡月潭空。",
    "X64n1260_010:0074b15": "天童覺禪師上堂。黃閣簾垂誰傳家信。紫羅帳合暗",
    "X64n1260_010:0074b16": "撒珍。珠正恁麼時。視聽有所不到。言詮有所不及。如",
    "X64n1260_010:0074b17": "何通得箇消息去。夢回夜色依俙曉。笑指家風爛熳",
    "X64n1260_010:0074b18": "春。",
    "X64n1260_010:0074b19": "上堂。心不能緣。口不能議。直饒退步荷擔。切忌當頭",
    "X64n1260_010:0074b20": "觸諱。風月寒清古渡頭。夜船撥轉瑠璃地。",
    "X64n1260_010:0074b21": "上堂。空劫有真宗。聲前問己躳。赤窮新活計。清白舊",
    "X64n1260_010:0074b22": "家風。的的三乘外。寥寥一印中。却來行異類。萬派自",
    "X64n1260_010:0074b23": "朝東。",
    "X64n1260_010:0074b24": "大洪預禪師上堂。舉船子囑夾山曰。直須藏身處無",
    "X64n1260_010:0074c01": "蹤跡。無蹤跡處莫藏身。吾在藥山三十年祇明此事。",
    "X64n1260_010:0074c02": "今時人為甚麼却造次。丹山無彩鳳。寶殿不留冠。有",
    "X64n1260_010:0074c03": "時憨。有時癡。非我途中爭得知。",
    "X64n1260_010:0074c04": "治平湡禪師上堂。優游實際妙明家。轉步移身指落",
    "X64n1260_010:0074c05": "霞。無限白雲猶不見。夜乘明月出蘆花。",
    "X64n1260_010:0074c06": "真如會禪師上堂。空劫中事自肯承當。日用全彰有",
    "X64n1260_010:0074c07": "何滲漏。正好歸家穩坐。任他雪覆青山。不留元字挂",
    "X64n1260_010:0074c08": "懷。誰顧波翻水面。且道正不立玄偏不附物一句如",
    "X64n1260_010:0074c09": "何舉似。機絲不挂梭頭事。文彩縱橫意自殊。",
    "X64n1260_010:0074c10": "智通深禪師上堂。來不入門去不出戶。來去無痕如",
    "X64n1260_010:0074c11": "何提唱。直得古路苔封羚羊絕迹。蒼梧月鏁丹鳳不",
    "X64n1260_010:0074c12": "棲。所以道藏身處沒蹤跡。沒蹤跡處莫藏身。若能如",
    "X64n1260_010:0074c13": "是。去住無依了無向背。還委悉麼。而今分散如雲鶴。",
    "X64n1260_010:0074c14": "你我相忘觸處玄。",
    "X64n1260_010:0074c15": "雪竇宗禪師上堂。人人有箇鼻孔。唯有善權無鼻孔。",
    "X64n1260_010:0074c16": "為甚麼無。二十年前被人掣落了也。人人有兩箇眼",
    "X64n1260_010:0074c17": "睛。唯有善權無眼睛。為甚麼無。被人木槵子換了也。",
    "X64n1260_010:0074c18": "人人有箇髑髏。唯有善權無髑髏。為甚麼無。借人作",
    "X64n1260_010:0074c19": "屎杓了也。遂召大眾曰。鼻孔又無。眼睛又無。髑髏又",
    "X64n1260_010:0074c20": "無。諸人還識善權麼。若也不識。是諸人埋沒善權。其",
    "X64n1260_010:0074c21": "或未然。更聽一頌。澗底泥牛金貼面。山頭石女著真",
    "X64n1260_010:0074c22": "紅。繫驢橛上生芝草。不是雲靄香爐峰。",
    "X64n1260_010:0074c23": "淨慈暉禪師上堂。巢知風。穴知雨。甜者甜兮苦者苦。",
    "X64n1260_010:0074c24": "不須計較作思量。五五從來二十五。萬般施設到平",
    "X64n1260_010:0075a01": "常。此是叢林飽參句。諸人還委悉麼。野老不知堯舜",
    "X64n1260_010:0075a02": "力。鼕鼕打皷祭江神。",
    "X64n1260_010:0075a03": "上堂。谷之神。樞之要。裏許旁參回途得妙。雲雖動而",
    "X64n1260_010:0075a04": "常閒。月雖晦而彌照。賓主交參正偏兼到。十洲春盡",
    "X64n1260_010:0075a05": "花凋殘。珊瑚樹林日杲杲。",
    "X64n1260_010:0075a06": "上堂。皮膚脫落絕方隅。明了身心一物無。妙入道寰",
    "X64n1260_010:0075a07": "深靜處。玉人端馭白牛車。妙明田地達者還稀。識情",
    "X64n1260_010:0075a08": "不到唯證方知。白雲兒靈靈自照。青山父卓卓常存。",
    "X64n1260_010:0075a09": "機分頂後光。智契劫前眼。所以道新豐路兮峻仍皾。",
    "X64n1260_010:0075a10": "新豐洞兮湛然沃。登者登兮不動搖。游者游兮莫忽",
    "X64n1260_010:0075a11": "速。亭堂雖有到人稀。林泉不長尋常木。諸禪德。向上",
    "X64n1260_010:0075a12": "一著尊貴難明。瑠璃殿上不稱尊。翡翠簾前還合伴。",
    "X64n1260_010:0075a13": "正與麼時。針線貫通真宗不墜。合作麼生施設。滿頭",
    "X64n1260_010:0075a14": "白髮離巖谷。半夜穿雲入市廛。",
    "X64n1260_010:0075a15": "上堂。舉傅大士法身頌云。空手把鋤頭。步行騎水牛。",
    "X64n1260_010:0075a16": "人從橋上過。橋流水不流。雲門大師道。諸人東來西",
    "X64n1260_010:0075a17": "來南來北來。各各騎一頭水牯牛來。然雖如是。千頭",
    "X64n1260_010:0075a18": "萬頭祇要識取者一頭。師曰。雲門尋常乾爆爆地錐",
    "X64n1260_010:0075a19": "劄不入。到者裏也解拖泥帶水。諸人祇今要見者一",
    "X64n1260_010:0075a20": "頭麼。天色稍寒。各自歸堂。",
    "X64n1260_010:0075a21": "上堂。舉風幡話。師曰。風幡動處著得箇眼却是上座。",
    "X64n1260_010:0075a22": "風幡動處失却箇眼即是風幡。其或未然。不是風幡",
    "X64n1260_010:0075a23": "不是心。衲僧徒自強錐針。巖房雨過昬煙淨。臥聽涼",
    "X64n1260_010:0075a24": "風生竹林。",
    "X64n1260_010:0075b01": "瑞巖恭禪師上堂。春風楊柳眉。春禽弄百舌。一片祖",
    "X64n1260_010:0075b02": "師心。兩處俱漏泄。不動步還家。習漏頓消滅。暗投玉",
    "X64n1260_010:0075b03": "線芒。曉貫金針穴。深固實幽遠。無人孰辨別。慚愧可",
    "X64n1260_010:0075b04": "憐生。頭頭皆合轍。不念阿彌陀。南無乾屎橛。無智癡",
    "X64n1260_010:0075b05": "人前。第一不得說。",
    "X64n1260_010:0075b06": "雲門偃禪師上堂。我事不獲已。向你諸人道直下無",
    "X64n1260_010:0075b07": "事。早是相埋沒了也。更欲踏步向前尋言逐句。求覓",
    "X64n1260_010:0075b08": "解會千差萬別。廣設問難。贏得一場口滑。去道轉遠。",
    "X64n1260_010:0075b09": "有甚麼休歇時。此事若在言語上。三乘十二分教豈",
    "X64n1260_010:0075b10": "是無言語。因甚麼更道教外別傳。若從學解機智得。",
    "X64n1260_010:0075b11": "祇如十地聖人說法如雲如雨。猶被呵責見性如隔",
    "X64n1260_010:0075b12": "羅縠。以此故知一切有心天地懸殊。雖然如此。若是",
    "X64n1260_010:0075b13": "得底人道火何曾燒口。終日說事未甞挂著唇齒。未",
    "X64n1260_010:0075b14": "甞道著一字。終日著衣喫飯。未甞觸著一粒米。挂一",
    "X64n1260_010:0075b15": "縷絲。雖然如此。猶是門庭之說也。須是實得恁麼始",
    "X64n1260_010:0075b16": "得。若約衲僧門下。句裏呈機徒勞佇思。直饒一句下",
    "X64n1260_010:0075b17": "承當得猶是瞌睡漢。時有僧問如何是一句。師曰舉。",
    "X64n1260_010:0075b18": "上堂。三乘十二分教橫說竪說。天下老和尚縱橫十",
    "X64n1260_010:0075b19": "字。說與我拈針鋒許說底道理來看。恁麼道早是作",
    "X64n1260_010:0075b20": "死馬醫。雖然如此。且有幾箇到此境界。不敢望汝言",
    "X64n1260_010:0075b21": "中有響句裏藏鋒。瞬目千差風恬浪靜。伏惟尚饗。",
    "X64n1260_010:0075b22": "上堂。諸兄弟盡是諸方參尋知識決擇生死。到處豈",
    "X64n1260_010:0075b23": "無尊宿垂慈方便之詞。還有透不得底句麼。出來舉",
    "X64n1260_010:0075b24": "看。待老漢與你大家商量。有麼有麼。時有僧出擬伸",
    "X64n1260_010:0075c01": "問次。師曰。去去西天路。迢迢十萬餘。便下座。",
    "X64n1260_010:0075c02": "上堂。因聞鐘聲乃曰。世界與麼廣濶。為甚麼鐘聲披",
    "X64n1260_010:0075c03": "七條。",
    "X64n1260_010:0075c04": "上堂。舉一則語教汝直下承當。早是撒屎著汝頭上",
    "X64n1260_010:0075c05": "也。直饒拈一毫頭盡大地一時明得。也是剜肉作瘡。",
    "X64n1260_010:0075c06": "雖然如此。汝亦須是實到者箇田地始得。若未切。不",
    "X64n1260_010:0075c07": "得掠虗。却須退步向自己根脚下推尋。看是箇甚麼",
    "X64n1260_010:0075c08": "道理。實無絲毫許與汝作解會與汝作疑惑。況汝等",
    "X64n1260_010:0075c09": "各各當人有一段事大用現前。更不煩汝一毫頭氣",
    "X64n1260_010:0075c10": "力便與祖佛無別。自是汝諸人信根淺薄惡業濃厚。",
    "X64n1260_010:0075c11": "突然起得許多頭角。擔鉢囊千鄉萬里受屈作麼。且",
    "X64n1260_010:0075c12": "汝諸人有甚麼不足處。大丈夫漢阿誰無分。獨自承",
    "X64n1260_010:0075c13": "當得猶不著。便不可受人欺謾取人處分。纔見老和",
    "X64n1260_010:0075c14": "尚開口。便好把特石驀口塞。便是屎上青蠅相似鬬",
    "X64n1260_010:0075c15": "唼將去。三箇五箇聚頭商量。苦屈。兄弟古德一期為",
    "X64n1260_010:0075c16": "汝諸人不柰何。所以方便垂一言半句。通汝入路。知",
    "X64n1260_010:0075c17": "是般事拈放一邊。自著些子筋骨。豈不是有少許相",
    "X64n1260_010:0075c18": "親處。快與快與。時不待人。出息不保入息。更有甚麼",
    "X64n1260_010:0075c19": "身心別處閒用。切須在意。珍重。",
    "X64n1260_010:0075c20": "上堂。佛法也太煞有。祇是舌頭短。良久曰長也。",
    "X64n1260_010:0075c21": "上堂。一言纔舉。千車同轍。該括微塵猶是化門之說。",
    "X64n1260_010:0075c22": "若是衲僧合作麼生。若將佛意祖意者裏商量。曹谿",
    "X64n1260_010:0075c23": "一路平沈。還有人道得麼。道得底出來。僧問如何是",
    "X64n1260_010:0075c24": "超佛越祖之談。師曰餬餅。曰者裏有甚麼交涉。師曰",
    "X64n1260_010:0076a01": "灼然有甚麼交涉。乃曰。汝等諸人沒可作了。見人道",
    "X64n1260_010:0076a02": "著祖意。便問超佛越祖之談。汝且喚甚麼作佛。喚甚",
    "X64n1260_010:0076a03": "麼作祖。且說超佛越祖底道理看。問箇出三界。汝把",
    "X64n1260_010:0076a04": "將三界來看。有甚麼處聞覺知隔礙著汝。有甚麼聲",
    "X64n1260_010:0076a05": "塵色法與汝可了。了箇甚麼椀。以那箇為差殊之見。",
    "X64n1260_010:0076a06": "他古聖不柰何。橫身為物。道箇舉體全真。物物覿體",
    "X64n1260_010:0076a07": "不可得。我向汝道直下有甚麼事。早是相埋沒了也。",
    "X64n1260_010:0076a08": "汝若實未有入頭處。且獨自參詳。除却著衣喫飯屙",
    "X64n1260_010:0076a09": "屎送尿。更有甚麼事。無端起得如許多般妄想作甚",
    "X64n1260_010:0076a10": "麼。更有一般底如等閒相似。聚頭學得箇古人話路。",
    "X64n1260_010:0076a11": "識性記持妄想卜度。道我會佛法了也。祇管說葛藤",
    "X64n1260_010:0076a12": "取性過時。更嫌不稱意。千鄉萬里拋却父母師長作",
    "X64n1260_010:0076a13": "者去就。者般打野榸漢有甚麼死急行脚去。以拄杖",
    "X64n1260_010:0076a14": "趂下。",
    "X64n1260_010:0076a15": "上堂。故知時運澆漓。代干像季。近日師僧北去言禮",
    "X64n1260_010:0076a16": "文殊。南去謂遊衡嶽。恁麼行脚。名字比丘徒消信施。",
    "X64n1260_010:0076a17": "苦哉苦哉。問著黑漆相似。祇管取性過時。設有三箇",
    "X64n1260_010:0076a18": "兩箇狂學多聞記持話路。到處覓相似語句。印可老",
    "X64n1260_010:0076a19": "宿輕忽上流。作薄福業。他日閻羅王釘釘之時。莫道",
    "X64n1260_010:0076a20": "無人向你說。若是初心後學。直須擺動精神。莫空記",
    "X64n1260_010:0076a21": "人說處。多虗不如少實。向後祇是自賺。有甚麼事近",
    "X64n1260_010:0076a22": "前。",
    "X64n1260_010:0076a23": "上堂。我看汝諸人二三機中尚不能搆得。空披衲衣",
    "X64n1260_010:0076a24": "何益。汝還會麼。我與汝註破。久後到諸方。若見老宿",
    "X64n1260_010:0076b01": "舉一指竪一拂子云是禪是道。拽拄杖打破頭便行。",
    "X64n1260_010:0076b02": "若不如此。盡落天魔眷屬。壞滅吾宗。汝若實不會。且",
    "X64n1260_010:0076b03": "向葛藤社裏看。我尋常向汝道。微塵剎土中。三世諸",
    "X64n1260_010:0076b04": "佛。西天二十八。祖唐土六祖。盡在拄杖頭上說法。神",
    "X64n1260_010:0076b05": "通變現。聲應十方一任縱橫。汝還會麼。若不會。且莫",
    "X64n1260_010:0076b06": "掠虗。然雖如此。且諦當實見也未。直饒到此田地也",
    "X64n1260_010:0076b07": "未夢見。衲僧沙彌在三家村裏不逢一人。驀拈拄杖",
    "X64n1260_010:0076b08": "畫一畫曰。總在者裏。又畫一畫曰。總從者裏出去也。",
    "X64n1260_010:0076b09": "珍重。",
    "X64n1260_010:0076b10": "上堂。聞聲悟道。見色明心。遂舉起手曰。觀世音菩薩",
    "X64n1260_010:0076b11": "將錢買餬餅。放下手曰元來祇是饅頭。",
    "X64n1260_010:0076b12": "上堂。乾坤之內宇宙之間。中有一寶秘在形山。拈燈",
    "X64n1260_010:0076b13": "籠向佛殿裏。將三門來燈籠上。作麼生。自代曰逐物",
    "X64n1260_010:0076b14": "意移。又曰雲起雷興。",
    "X64n1260_010:0076b15": "上堂。拈拄杖曰。凡夫實。謂之有。二乘析。謂之無。緣覺",
    "X64n1260_010:0076b16": "謂之幻有。菩薩當體即空。衲僧家見拄杖便喚作拄",
    "X64n1260_010:0076b17": "杖。行但行坐但坐。不得動著。",
    "X64n1260_010:0076b18": "上堂。圅葢乾坤。目機銖兩。不涉世緣。作麼生承當。眾",
    "X64n1260_010:0076b19": "無對。自代曰一鏃破三關。",
    "X64n1260_010:0076b20": "上堂。諸和尚子莫妄想。天是天地是地。山是山水是",
    "X64n1260_010:0076b21": "水。僧是僧俗是俗。良久曰。與我拈案山來。僧便問學",
    "X64n1260_010:0076b22": "人見山是山水是水時如何。師曰三門為甚麼騎佛",
    "X64n1260_010:0076b23": "殿從者裏過。曰恁麼則不妄想去也。師曰還我話頭",
    "X64n1260_010:0076b24": "來。",
    "X64n1260_010:0076c01": "上堂。你若不相當。且覓箇入頭處。微塵諸佛在你舌",
    "X64n1260_010:0076c02": "頭上。三藏聖教在你脚跟底。不如悟去好。還有悟得",
    "X64n1260_010:0076c03": "底麼。出來對眾道看。",
    "X64n1260_010:0076c04": "示眾。盡十方世界乾坤大地。以拄杖畫云。百雜碎。三",
    "X64n1260_010:0076c05": "乘十二分教達磨西來。放過即不可。若不放過。不消",
    "X64n1260_010:0076c06": "一喝。",
    "X64n1260_010:0076c07": "示眾。真空不壞有。真空不異色。僧便問作麼生是真",
    "X64n1260_010:0076c08": "空。師曰還聞鐘聲麼。曰此是鐘聲。師曰驢年夢見麼。",
    "X64n1260_010:0076c09": "上堂。平地上死人無數。過得荊棘林者是好手。時有",
    "X64n1260_010:0076c10": "僧出曰與麼則堂中第一座有長處也。師曰蘇嚕蘇",
    "X64n1260_010:0076c11": "嚕。",
    "X64n1260_010:0076c12": "上堂。拈拄杖曰。拄杖子化為龍。吞却乾坤了也。山河",
    "X64n1260_010:0076c13": "大地甚處得來。",
    "X64n1260_010:0076c14": "示眾。大用現前不存軌則。時有僧問如何是大用現",
    "X64n1260_010:0076c15": "前。師拈起拄杖高聲唱曰。釋迦老子來也。",
    "X64n1260_010:0076c16": "上堂。要識祖師麼。以拄杖指曰。祖師在你頭上[跳兆+孛]跳。",
    "X64n1260_010:0076c17": "要識祖師眼睛麼。在你脚跟下。又曰。者箇是祭鬼神",
    "X64n1260_010:0076c18": "茶飯。雖然如此。鬼神也無厭足。",
    "X64n1260_010:0076c19": "上堂。光不透脫有兩般病。一切處不明。面前有物。是",
    "X64n1260_010:0076c20": "一。又透得一切法空隱隱地。似有箇物相似。亦是光",
    "X64n1260_010:0076c21": "不透脫。又法身亦有兩般病。得到法身。為法執不忘。",
    "X64n1260_010:0076c22": "己見猶存。坐在法身邊。是一。直饒透得法身去。放過",
    "X64n1260_010:0076c23": "即不可。子細點檢將來。有甚麼氣息。亦是病。",
    "X64n1260_010:0076c24": "德山密禪師上堂。我有三句語示汝諸人。一句圅葢",
    "X64n1260_010:0077a01": "乾坤。一句截斷眾流。一句隨波逐浪。作麼生辯。若辯",
    "X64n1260_010:0077a02": "得出。有參學分。若辯不出。長安路上輥輥地。",
    "X64n1260_010:0077a03": "上堂。與麼來者現成公案。不與麼來者垛生招箭。總",
    "X64n1260_010:0077a04": "不與麼來者徐六擔板。迅速鋒鋩猶是鈍漢。萬里無",
    "X64n1260_010:0077a05": "雲青天猶在。",
    "X64n1260_010:0077a06": "上堂。舉臨濟示眾曰。恁麼來者恰似失却。不恁麼來",
    "X64n1260_010:0077a07": "者無繩自縛。十二時中莫亂斟酌。會與不會都盧是",
    "X64n1260_010:0077a08": "錯。分明與麼道。一任天下人貶剝。師曰。古鏡濶一丈。",
    "X64n1260_010:0077a09": "屋梁長三尺。是汝鉢鐼子濶多少。",
    "X64n1260_010:0077a10": "洞山初禪師上堂。言無展事。語不投機。承言者喪。滯",
    "X64n1260_010:0077a11": "句者迷。還得麼。你衲僧分上到者裏須具擇法眼始",
    "X64n1260_010:0077a12": "得。祇如洞山恁麼道也有一場過。且道過在甚麼處。",
    "X64n1260_010:0077a13": "南臺遵禪師上堂。從上宗乘合作麼生提綱。合作麼",
    "X64n1260_010:0077a14": "生言論。佛法兩字當得麼。真如解脫當得麼。雖然如",
    "X64n1260_010:0077a15": "是。細不通風。大通車馬。若約理化門中。一言纔啟震",
    "X64n1260_010:0077a16": "動乾坤。山河大地海晏河清。三世諸佛說法現前。於",
    "X64n1260_010:0077a17": "此明得。古佛殿前同登彼岸。無事珍重。",
    "X64n1260_010:0077a18": "覺華照禪師上堂。總似今日老胡有望。然燈佛不如",
    "X64n1260_010:0077a19": "闍黎。總似今日老胡絕望。闍黎不如然燈佛。于此明",
    "X64n1260_010:0077a20": "得。大地微塵諸佛西天二十八祖唐土六祖天下老",
    "X64n1260_010:0077a21": "宿一時拈來山僧拄杖頭上轉妙法輪。於此明不得。",
    "X64n1260_010:0077a22": "百千諸佛穿你鼻孔西。天二十八祖透過你髑髏。還",
    "X64n1260_010:0077a23": "知麼。若不知。山僧與你指出。良久曰。山河大地有甚",
    "X64n1260_010:0077a24": "麼過。久立珍重。",
    "X64n1260_010:0077b01": "五祖戒禪師上堂。佛病祖病一時與諸禪德拈向三",
    "X64n1260_010:0077b02": "門外。諸禪德。還拈得山僧病也無。若拈得山僧病。不",
    "X64n1260_010:0077b03": "妨見得佛病祖病。珍重。",
    "X64n1260_010:0077b04": "智門祚禪師上堂。一法若有。毗盧墮在凡夫。萬法若",
    "X64n1260_010:0077b05": "無。普賢失其境界。正當恁麼時。文殊向甚麼處出頭。",
    "X64n1260_010:0077b06": "若也出頭不得。金毛獅子腰折。幸好一盤飯。莫待糝",
    "X64n1260_010:0077b07": "椒薑。",
    "X64n1260_010:0077b08": "上堂。山僧記得在母胎中有一則語。今日舉似大眾。",
    "X64n1260_010:0077b09": "諸人不得作道理商量。還有人商量得麼。若商量不",
    "X64n1260_010:0077b10": "得。三十年後不得錯舉。",
    "X64n1260_010:0077b11": "上堂。雪峯輥毬。羅漢書字。歸宗斬蛇。大隨燒畬。且道",
    "X64n1260_010:0077b12": "明甚麼邊事。還有人明得麼。試道看。若明不得。所以",
    "X64n1260_010:0077b13": "道斬蛇須是斬蛇手。燒畬須是燒畬人。瞥起情塵生",
    "X64n1260_010:0077b14": "妄見。眼裏無筋一世貧。",
    "X64n1260_010:0077b15": "洞山聰禪師上堂。教山僧道甚麼即得。古即是今今",
    "X64n1260_010:0077b16": "即是古。所以楞嚴經道。松直棘曲鵠白烏玄。還知得",
    "X64n1260_010:0077b17": "麼。雖然如是。未必是松一向直棘一向曲。鵠便白烏",
    "X64n1260_010:0077b18": "便玄。洞山道者裏也有曲底松也有直底棘。也有玄",
    "X64n1260_010:0077b19": "底鵠也有白底烏。久立。",
    "X64n1260_010:0077b20": "上堂。晨鷄報曉靈。粥後便天明。燈籠猶瞌睡。露柱却",
    "X64n1260_010:0077b21": "惺惺。復曰。惺惺直言惺惺。歷歷直言歷歷。明朝後日",
    "X64n1260_010:0077b22": "莫認奴作郎。珍重。",
    "X64n1260_010:0077b23": "洞山寶禪師上堂。總恁麼風恬浪靜那裏得來。忽遇",
    "X64n1260_010:0077b24": "洪波浩渺白浪滔天。當恁麼時覓箇水手也難得。眾",
    "X64n1260_010:0077c01": "中莫有把柂者麼。眾無對。師曰賺殺一船人。",
    "X64n1260_010:0077c02": "上方岳禪師上堂。旋收黃葉燒青煙。竹榻和衣半夜",
    "X64n1260_010:0077c03": "眠。粥後放參三下皷。孰能更話祖師禪。便下座。",
    "X64n1260_010:0077c04": "育王坦禪師上堂。千花競發百鳥啼春是向上句。諸",
    "X64n1260_010:0077c05": "佛出世知識興慈是向下句。作麼生是不涉二途句。",
    "X64n1260_010:0077c06": "若識得。頂門上出氣。若識不得。土牛耕石田。擊禪床",
    "X64n1260_010:0077c07": "下座。",
    "X64n1260_010:0077c08": "金山新禪師上堂。世間所貴者和氏之璧隋侯之珠。",
    "X64n1260_010:0077c09": "金山喚作驢屎馬糞。出世間所貴者真如解脫菩提",
    "X64n1260_010:0077c10": "涅槃。金山喚作[尸@豕]沸碗鳴。且道恁麼說話落在甚麼",
    "X64n1260_010:0077c11": "處。故不是取舍心重信邪倒見。諸人要知麼。猛虎不",
    "X64n1260_010:0077c12": "顧几上肉。洪爐豈鑄囊中錐。",
    "X64n1260_010:0077c13": "雲居舜禪師上堂。唯一堅密身。一切塵中現。蝦蟇蚯",
    "X64n1260_010:0077c14": "蚓各有窟穴。烏鵲鳩鴿亦有窠巢。正當與麼時。為甚",
    "X64n1260_010:0077c15": "麼人說法。良久曰。方以類聚。物以群分。",
    "X64n1260_010:0077c16": "上堂。三峽道無別。朝朝祇麼說。僧繇會寫真。鎮府出",
    "X64n1260_010:0077c17": "鑌鐵。",
    "X64n1260_010:0077c18": "上堂。不長不短不小不大。此箇道理是誰境界。咄。",
    "X64n1260_010:0077c19": "上堂。聞說佛法兩字。早是污我耳目。諸人未跨雲居",
    "X64n1260_010:0077c20": "門。脚跟下好與三十棒。雖然如是。也是為眾竭力。",
    "X64n1260_010:0077c21": "上堂。舉夾山道。閙市門頭識取天子。百草頭上薦取",
    "X64n1260_010:0077c22": "老僧。雲居即不然。婦搖機軋軋。兒弄口[口*過][口*過]。",
    "X64n1260_010:0077c23": "上堂。諸方有弄蛇頭撥虎尾。跳大海劍刃裏藏身。雲",
    "X64n1260_010:0077c24": "居者裏。寒天熱水洗脚。夜間脫襪打睡。早朝旋打行",
    "X64n1260_010:0078a01": "纏。風吹籬倒喚人夫劈篾縛起。",
    "X64n1260_010:0078a02": "上堂。雲居不會禪。洗脚上床眠。冬瓜直儱侗。瓠子曲",
    "X64n1260_010:0078a03": "彎彎。",
    "X64n1260_010:0078a04": "育王璉禪師上堂。文殊寶劍得者為尊。乃拈拄杖曰。",
    "X64n1260_010:0078a05": "淨因今日恁麼。直得千聖路絕。雖然如是。猶是矛盾",
    "X64n1260_010:0078a06": "相攻。不犯鋒鋩如何運用。良久曰。野蒿自發空臨水。",
    "X64n1260_010:0078a07": "江燕初歸不見人。參。",
    "X64n1260_010:0078a08": "上堂。太陽東昇爍破大千之暗。諸人若向明中立。猶",
    "X64n1260_010:0078a09": "是影響相馳。若向暗中立。也是藏頭露影漢。到者裏",
    "X64n1260_010:0078a10": "作麼生吐露。良久曰。逢人祇可三分語。未可全拋一",
    "X64n1260_010:0078a11": "片心。參。",
    "X64n1260_010:0078a12": "上堂。世法裏面迷却多少人。佛法裏面醉却多少人。",
    "X64n1260_010:0078a13": "祇如不迷不醉是甚麼人分上事。",
    "X64n1260_010:0078a14": "上堂。言鋒纔擊義海交深。若用徑截一路。各請歸堂。",
    "X64n1260_010:0078a15": "上堂。應物現形如水中月。遂拈起拄杖曰。者箇不是",
    "X64n1260_010:0078a16": "物。即今現形也。且道月在甚麼處。良久曰。長空有路",
    "X64n1260_010:0078a17": "還須透。潭底無蹤不用尋。擊香臺下座。",
    "X64n1260_010:0078a18": "上堂。白日東上。白日西落。急如投壺閃寥廓。神龍一",
    "X64n1260_010:0078a19": "舉透無邊。纖鱗猶向泥中躍。靈燄中。休湊泊。三歲孩",
    "X64n1260_010:0078a20": "童髽四角。參。",
    "X64n1260_010:0078a21": "上堂。良久舉起拳頭曰。握拳則五嶽倒卓。展手則五",
    "X64n1260_010:0078a22": "指參差。有時把定佛祖關。有時拓開千聖宅。今日者",
    "X64n1260_010:0078a23": "裏相呈。且道作何使用。拍禪床曰。向下文長。付在來",
    "X64n1260_010:0078a24": "日。",
    "X64n1260_010:0078b01": "承天簡禪師上堂。夫遮那之境界。眾妙之玄門。知識",
    "X64n1260_010:0078b02": "說之而莫窮。善財酌之而不竭。文殊體之而寂寂。普",
    "X64n1260_010:0078b03": "賢證之以重重。若也隨其法性。如雲收碧漢本無一",
    "X64n1260_010:0078b04": "物。若也隨其智用。如花開春谷應用無邊。雖說偏恒",
    "X64n1260_010:0078b05": "沙。乃同遵一道。且問諸人。作麼生是一道。良久曰。白",
    "X64n1260_010:0078b06": "雲斷處見明月。黃葉落時聞擣衣。參。",
    "X64n1260_010:0078b07": "上堂。莫離葢纏。莫求佛祖。去此二途。以何依怙。江淹",
    "X64n1260_010:0078b08": "夢筆。天龍見虎。古老相傳。月不跨五。參。",
    "X64n1260_010:0078b09": "上堂。一刀兩段埋沒宗風。獅子飜身拖泥帶水。直饒",
    "X64n1260_010:0078b10": "坐斷十方不通凡聖。脚跟下好與三十。",
    "X64n1260_010:0078b11": "上堂。拈一放一妙用縱橫。去解除玄收凡破聖。若望",
    "X64n1260_010:0078b12": "本分草料。大似磨甎作鏡。衲僧家合作麼生。良久曰",
    "X64n1260_010:0078b13": "實。",
    "X64n1260_010:0078b14": "九峯韶禪師上堂。山僧說禪如虴蜢吐油揑著便出。",
    "X64n1260_010:0078b15": "若不揑著一點也無。何故。祇為不曾看讀古今因緣。",
    "X64n1260_010:0078b16": "及預先排疊勝妙見知。等候陞堂便磨唇捋觜。將粥",
    "X64n1260_010:0078b17": "飯氣熏炙僧人。凡有一問一答葢不得已。豈獨山僧",
    "X64n1260_010:0078b18": "看他大通智勝如來默坐十劫無開口處。後因諸天",
    "X64n1260_010:0078b19": "梵天及十六王子再三勸請方始說之。却不是秘惜。",
    "X64n1260_010:0078b20": "祇為不敢埋沒諸人。山僧既不埋沒諸人。不得道山",
    "X64n1260_010:0078b21": "僧曾陞座。參。",
    "X64n1260_010:0078b22": "西塔殊禪師上堂。黃梅席上數如麻。句裏呈機事可",
    "X64n1260_010:0078b23": "嗟。直是本來無一物。青天白日被雲遮。參。",
    "X64n1260_010:0078b24": "慧力文禪師上堂。建山寂寞。坐倚城郭。無味之談。七",
    "X64n1260_010:0078c01": "零八落。以拄杖敲香臺下座。",
    "X64n1260_010:0078c02": "雲居億禪師上堂。馬祖纔陞堂。雄峯便卷席。春風一",
    "X64n1260_010:0078c03": "陣來。滿地花狼籍。便下座。",
    "X64n1260_010:0078c04": "玉泉皓禪師示眾曰。一夜雨霶烹。打倒蒲萄棚。知事",
    "X64n1260_010:0078c05": "頭首行者人力拄底拄。撐底撐。撐撐拄拄到天明。依",
    "X64n1260_010:0078c06": "舊可憐生。",
    "X64n1260_010:0078c07": "天聖道禪師上堂。不從一地至一地。寂滅性中寧有",
    "X64n1260_010:0078c08": "位。釋迦稽首問然燈。仁者何名為受記。便下座。",
    "X64n1260_010:0078c09": "天衣懷禪師上堂。須彌頂上不扣金鐘。畢鉢巖中無",
    "X64n1260_010:0078c10": "人聚會。山僧倒騎佛殿。諸人反著草鞋。朝遊檀特。暮",
    "X64n1260_010:0078c11": "到羅浮。拄杖針筒自家收取。",
    "X64n1260_010:0078c12": "上堂。衲僧橫說竪說。未知有頂門上眼。時有僧問如",
    "X64n1260_010:0078c13": "何是頂門上眼。師曰。衣穿瘦骨露。屋破看星眠。",
    "X64n1260_010:0078c14": "上堂。大眾集定乃曰。上來道箇不審。能銷萬兩黃金。",
    "X64n1260_010:0078c15": "下去道箇珍重。亦銷得四天下供養。若作佛法話會。",
    "X64n1260_010:0078c16": "滴水難消。若作無事商量。眼中著屑。且作麼生即是。",
    "X64n1260_010:0078c17": "良久曰。還會麼。珍重。",
    "X64n1260_010:0078c18": "上堂。夫為宗師須是驅耕夫之牛奪饑人之食。遇賤",
    "X64n1260_010:0078c19": "即貴遇貴即賤。驅耕夫之牛。令他苗稼豐登。奪饑人",
    "X64n1260_010:0078c20": "之食。令他永絕饑渴。遇賤即貴。握土成金。遇貴即賤。",
    "X64n1260_010:0078c21": "變金成土。老僧亦不驅耕夫之牛。亦不奪饑人之食。",
    "X64n1260_010:0078c22": "何謂。耕夫之牛我復何用。饑人之食我復何餐。我也",
    "X64n1260_010:0078c23": "不握土成金。也不變金作土。何也。金是金土是土。玉",
    "X64n1260_010:0078c24": "是玉石是石。僧是僧俗是俗。古今天地古今日月。古",
    "X64n1260_010:0079a01": "今山河古今人倫。雖然如此。打破大散關。幾箇迷逢",
    "X64n1260_010:0079a02": "達磨。",
    "X64n1260_010:0079a03": "上堂。鴈過長空。影沉寒水。鴈無遺蹤之意。水無留影",
    "X64n1260_010:0079a04": "之心。若能如是。方解向異類中行。不用續鳧截鶴夷",
    "X64n1260_010:0079a05": "嶽盈壑。放行也百醜千拙。收來也攣攣拳拳。用之則",
    "X64n1260_010:0079a06": "敢與八大龍王鬬富。不用都來不直半分錢。參。",
    "X64n1260_010:0079a07": "上堂。髑髏常干世界。鼻孔摩觸家風。芭蕉聞雷開。葵",
    "X64n1260_010:0079a08": "花隨日轉。諸仁者。芭蕉聞雷開。還有耳麼。葵花隨日",
    "X64n1260_010:0079a09": "轉。還有眼麼。若也會得。西天即是此土。若也不會。七",
    "X64n1260_010:0079a10": "九六十三收。",
    "X64n1260_010:0079a11": "上堂。靈源絕朕。普現色身。法離斷常。有無堪示。所以",
    "X64n1260_010:0079a12": "道。塵塵不見佛。剎剎不聞經。要會靈山親授記。晝見",
    "X64n1260_010:0079a13": "日。夜見星。良久曰。若到諸方不得錯舉。參。",
    "X64n1260_010:0079a14": "上堂。夜來寒霜凜冽。黃河凍結。陝府鐵牛腰折。盡道",
    "X64n1260_010:0079a15": "女媧煉石補天。爭柰西北一缺。如今欲與他補却。又",
    "X64n1260_010:0079a16": "恐大地人無出氣處。且留者一竅與大地人出氣。參。",
    "X64n1260_010:0079a17": "上堂。虗明自照不勞心力。上士見之鬼神茶飯。中下",
    "X64n1260_010:0079a18": "得之狂心頓息。更有一人切忌道著。",
    "X64n1260_010:0079a19": "上堂。光透日月明暗不收。智出聖凡賢愚不歷。所以",
    "X64n1260_010:0079a20": "道不用低頭思量難得。良久曰。是甚麼。",
    "X64n1260_010:0079a21": "上堂。青蘿夤緣直上寒松之頂。白雲淡泞出沒太虗",
    "X64n1260_010:0079a22": "之中。何似南山起雲北山下雨。若也會得。甜瓜徹蔕",
    "X64n1260_010:0079a23": "甜。若也不會。苦瓠連根苦。",
    "X64n1260_010:0079a24": "上堂。無邊剎境自他不隔于毫端。且道妙喜世界不",
    "X64n1260_010:0079b01": "動如來說甚麼法。十世古今始終不離於當念。祇如",
    "X64n1260_010:0079b02": "威音王佛最初一會度多少人。若是通方作者。試為",
    "X64n1260_010:0079b03": "道看。良久曰。行路難。行路難。萬仞峯頭君自看。",
    "X64n1260_010:0079b04": "上堂。枯桑知天風。海水知天寒。金色頭陀見處不真。",
    "X64n1260_010:0079b05": "鷄足山中與他看守衣鉢。三千大喻。八百小喻。大似",
    "X64n1260_010:0079b06": "泥裏洗土塊。四十九年三百六十餘會。摩竭提國猶",
    "X64n1260_010:0079b07": "較些子。德山臨濟雖然丈夫。爭似罽賓國王一刀兩",
    "X64n1260_010:0079b08": "段。如今若有箇人鼻孔遼天。山僧性命何在。良久曰。",
    "X64n1260_010:0079b09": "太平本是將軍致。不許將軍見太平。喝一喝下座。",
    "X64n1260_010:0079b10": "法昌遇禪師上堂。汝若退身千尺。我便當處生芽。汝",
    "X64n1260_010:0079b11": "若覿面相呈。我便藏身露影。汝若春池拾礫。我便撒",
    "X64n1260_010:0079b12": "下明珠。直得水洒不著風吹不入。如箇無孔鐵鎚相",
    "X64n1260_010:0079b13": "似。且道法昌還有為人處也無。良久曰。利刀割肉瘡",
    "X64n1260_010:0079b14": "猶合。惡語傷人恨不銷。",
    "X64n1260_010:0079b15": "上堂。春山青。春水綠。一覺南柯夢初足。擕笻縱步出",
    "X64n1260_010:0079b16": "松門。是處桃英香馥郁。因思昔日靈雲老。三十年來",
    "X64n1260_010:0079b17": "無處討。如今競愛摘楊花。紅香滿地無人掃。",
    "X64n1260_010:0079b18": "上堂。拈起拄杖曰。我若拈起你便喚作先照後用。我",
    "X64n1260_010:0079b19": "若放下你便喚作先用後照。我若擲下你便喚作照",
    "X64n1260_010:0079b20": "用同時。忽然不拈不放。你向甚麼處卜度。直饒會得",
    "X64n1260_010:0079b21": "倜儻分明。若遇臨濟德山便須腦門著地。且道伊有",
    "X64n1260_010:0079b22": "甚麼長處。良久曰。曾經大海休誇水。除却須彌不是",
    "X64n1260_010:0079b23": "山。",
    "X64n1260_010:0079b24": "上堂。夜半烏鷄誰捉去。石女無端遭指注。空王令下",
    "X64n1260_010:0079c01": "急搜求。唯心便作軍中主。雲門長驅。溈山隊伍。列五",
    "X64n1260_010:0079c02": "位槍旗。布三玄戈弩。藥山持刀。青原荷斧。石鞏彎弓。",
    "X64n1260_010:0079c03": "禾山打皷。陣排雪嶺長蛇。兵屯黃檗飛虎。木馬帶毛",
    "X64n1260_010:0079c04": "烹。泥牛和角煑。賞三軍犒師旅。打葛藤分露布。截海",
    "X64n1260_010:0079c05": "颺塵橫山簸土。擊玄關除徼路。多少平人受辛苦。無",
    "X64n1260_010:0079c06": "邊剎海競紛紛。三界聖凡無覓處。無覓處。還知否。昨",
    "X64n1260_010:0079c07": "夜雲收天宇寬。依然帶月啼高樹。",
    "X64n1260_010:0079c08": "雲居元禪師上堂。寒寒。風撼竹聲乾。水凍魚行澀。林",
    "X64n1260_010:0079c09": "疎鳥宿難。早是嚴霜威重。那堪行客衣單。休思紫陌",
    "X64n1260_010:0079c10": "山千朵。且擁紅爐火一攢。放下茱萸空中竹橛。倒却",
    "X64n1260_010:0079c11": "迦葉門前剎竿。直下更云不會。筭來也太無端。參。",
    "X64n1260_010:0079c12": "智海逸禪師上堂。憶得老僧年七歲時。于村校書處",
    "X64n1260_010:0079c13": "得一法門。超情離見絕妙絕玄。爰自染神逾六十載。",
    "X64n1260_010:0079c14": "今日輙出普告大眾。若欲傳持宜當諦聽。遂曰。寒原",
    "X64n1260_010:0079c15": "耕種罷。牽犢負薪歸。此夜一爐火。渾家身上衣。諸禪",
    "X64n1260_010:0079c16": "德。逢人不得錯舉。",
    "X64n1260_010:0079c17": "上堂。古者道。接物利生絕妙。外甥終是不肖。他家自",
    "X64n1260_010:0079c18": "有兒孫。將來應用恰好。諸禪德。還會麼。菜園牆倒晴",
    "X64n1260_010:0079c19": "方築。房店籬穿雨過修。院宇漏時隨分整。兒孫大小",
    "X64n1260_010:0079c20": "盡風流。",
    "X64n1260_010:0079c21": "慧林照禪師上堂。頭圓像天。足方似地。古貌稜層。丈",
    "X64n1260_010:0079c22": "夫意氣。趯倒須彌。踏翻海水。帝釋與龍王無著身處。",
    "X64n1260_010:0079c23": "乃拈拄杖曰。却來拄杖上回避。咄。任汝神通變化。究",
    "X64n1260_010:0079c24": "竟須歸者裏。以拄杖卓一下。",
    "X64n1260_010:0080a01": "法雲秀禪師上堂。看風使帆正是隨波逐浪。截斷眾",
    "X64n1260_010:0080a02": "流未免依前滲漏。量才補職寧越短長。買帽相頭難",
    "X64n1260_010:0080a03": "得恰好。直饒上不見天下不見地。東西不辯南北不",
    "X64n1260_010:0080a04": "分。有甚麼用處。任是純鋼打就生鐵鑄成。也須額頭",
    "X64n1260_010:0080a05": "汗出。總不恁麼如何商量。良久曰。赤心片片誰知得。",
    "X64n1260_010:0080a06": "笑殺黃梅石女兒。",
    "X64n1260_010:0080a07": "上堂。山僧不會巧說。大都應箇時節。相喚喫椀茶湯。",
    "X64n1260_010:0080a08": "亦無祖師妙訣。禪人若也未相諳。踏著秤鎚硬似鐵。",
    "X64n1260_010:0080a09": "上堂。秋雲秋水青山滿目。者裏明得。千足萬足。其或",
    "X64n1260_010:0080a10": "未然。道士倒騎牛。參。",
    "X64n1260_010:0080a11": "上堂。寒雨細朔風高吹。沙走石扳木鳴條。諸人盡知",
    "X64n1260_010:0080a12": "有。且道風作何色。若識得去。許你具眼。若也不識。莫",
    "X64n1260_010:0080a13": "怪相瞞。參。",
    "X64n1260_010:0080a14": "上堂。少林九年冷坐。却被神光覷破。如今玉石難分。",
    "X64n1260_010:0080a15": "祇得麻纏紙裹。還會麼。笑我者多。哂我者少。",
    "X64n1260_010:0080a16": "上堂。衲僧家高揖釋迦不拜彌勒未為分外。祇如半",
    "X64n1260_010:0080a17": "偈亡軀一句投火又圖箇甚麼。良久曰。彼彼住山人。",
    "X64n1260_010:0080a18": "何須更說破。",
    "X64n1260_010:0080a19": "長蘆夫禪師上堂。召眾曰。江山遶檻宛如水墨屏風。",
    "X64n1260_010:0080a20": "殿閣凌空麗若神仙洞府。森羅萬象海印交參。一道",
    "X64n1260_010:0080a21": "神光更無遮障。諸人還會麼。良久曰。寥寥天地間。獨",
    "X64n1260_010:0080a22": "立望何極。參。",
    "X64n1260_010:0080a23": "梵言首座示眾。南陽國師道。說法有所得。斯則野干",
    "X64n1260_010:0080a24": "鳴。說法無所得。是名獅子吼。師曰。國師恁麼道。大似",
    "X64n1260_010:0080b01": "掩耳偷鈴。何故。說有說無盡是野干鳴。諸人要識獅",
    "X64n1260_010:0080b02": "子吼麼。咄。",
    "X64n1260_010:0080b03": "開元孜禪師上堂。衲僧家向針眼裡藏身稍寬。大海",
    "X64n1260_010:0080b04": "中走馬甚窄。將軍不上便橋。勇士徒勞挂甲。晝行三",
    "X64n1260_010:0080b05": "千夜行八百即不問。不動步一句作麼生道。若也道",
    "X64n1260_010:0080b06": "得。觀音勢至文殊普賢祇在目前。若道不得。直須撩",
    "X64n1260_010:0080b07": "起布裙緊峭草鞋。參。",
    "X64n1260_010:0080b08": "上堂。寒空落落大地漫漫。雲生洞口水出高原。若也",
    "X64n1260_010:0080b09": "把定。則十方世界恍然。若也放行。則東西南北坦然。",
    "X64n1260_010:0080b10": "茫茫宇宙人無數。一箇箇鼻孔遼天。且問諸人。把定",
    "X64n1260_010:0080b11": "即是放行即是。還有人斷得麼。若無人斷得。三門外",
    "X64n1260_010:0080b12": "有兩箇大漢。一箇張眉握劍。一箇努目揮拳。參。",
    "X64n1260_010:0080b13": "明因贇禪師上堂。橫按拄杖曰。若恁麼去。直得天無",
    "X64n1260_010:0080b14": "二日國無二王。釋迦老子飲氣吞聲。一大藏教如蟲",
    "X64n1260_010:0080b15": "蝕木。設使鑽仰不及。正是無孔鐵鎚。假饒信手拈來。",
    "X64n1260_010:0080b16": "也是殘羮餿飯。一時吐却方有少分相應。更及墮在",
    "X64n1260_010:0080b17": "空亡。依舊是鬼家活計。要會麼。雨後始知山色翠。事",
    "X64n1260_010:0080b18": "難方見丈夫心。卓拄杖下座。",
    "X64n1260_010:0080b19": "西臺辯禪師上堂。舉臨濟無位真人語。乃召大眾曰。",
    "X64n1260_010:0080b20": "臨濟老漢尋常一條脊梁硬似鐵。及乎到者裏。大似",
    "X64n1260_010:0080b21": "日中迷路眼見空花。直饒道無位真人是乾屎橛。正",
    "X64n1260_010:0080b22": "是泥龜曳尾。其僧祇知季夏極熱。不知仲冬嚴寒。若",
    "X64n1260_010:0080b23": "據當時。合著得甚麼語塞斷天下人舌頭。西臺祇恁",
    "X64n1260_010:0080b24": "麼休去。又乃眼不見為淨。不免出一隻手狼籍去也。",
    "X64n1260_010:0080c01": "臨濟一擔。西臺一堆。一擔一堆。分付阿誰。從教撒同",
    "X64n1260_010:0080c02": "諸方去。笑殺當年老古錐。",
    "X64n1260_010:0080c03": "中際遵禪師上堂。咄咄咄。井底啾啾是何物。直饒三",
    "X64n1260_010:0080c04": "千大千。也祇是箇鬼窟。咄。",
    "X64n1260_010:0080c05": "上堂。昨夜四更起來。呵呵大笑不歇。幸然好一覺睡。",
    "X64n1260_010:0080c06": "霜鐘撞作兩橛。",
    "X64n1260_010:0080c07": "上堂。禾山普化忽顛狂。打皷搖鈴戲一場。劫火洞然",
    "X64n1260_010:0080c08": "宜煑茗。嵐風大作好乘涼。四蛇同篋看他弄。二鼠侵",
    "X64n1260_010:0080c09": "藤不自量。滄海月明何處去。廣寒宮殿白銀床。咄。",
    "X64n1260_010:0080c10": "上堂。八萬四千深法門。門門有路超乾坤。如何箇箇",
    "X64n1260_010:0080c11": "踏不著。祇為蜈蚣太多脚。不唯多脚亦多口。釘觜鐵",
    "X64n1260_010:0080c12": "舌徒增醜。拈椎竪拂泥洗泥。揚眉瞬目籠中鷄。要知",
    "X64n1260_010:0080c13": "佛祖不到處。門掩落花春鳥啼。",
    "X64n1260_010:0080c14": "大中隆禪師上堂。法無異法。道無別道。時時逢見釋",
    "X64n1260_010:0080c15": "迦。處處撞著達磨。放步即交肩。開口即齩破。不齩破。",
    "X64n1260_010:0080c16": "大小大。",
    "X64n1260_010:0080c17": "上堂。夫欲智拔。先須定動。卓拄杖曰。唵囌嚧[口*悉]唎娑",
    "X64n1260_010:0080c18": "婆訶。歸堂喫茶。",
    "X64n1260_010:0080c19": "上堂。觸境無滯底為甚麼擡頭不起。田地穩密底為",
    "X64n1260_010:0080c20": "甚麼下脚不得。譬如天王賜與華屋。雖獲大宅要因",
    "X64n1260_010:0080c21": "門入。乃曰門聻。樊噲踏開真主出。巨靈擡手錦鱗噴。",
    "X64n1260_010:0080c22": "參。",
    "X64n1260_010:0080c23": "資壽巖禪師上堂。雲生谷口。月滿長川。樵父斫深雲。",
    "X64n1260_010:0080c24": "漁翁釣沙島。到者裏。便是吳道子張僧繇無你下手",
    "X64n1260_010:0081a01": "處。良久曰。歸堂問取聖僧。參。",
    "X64n1260_010:0081a02": "上堂。乾坤肅靜。海晏河清。風不鳴條。雨不破塊。春生",
    "X64n1260_010:0081a03": "夏長。秋收冬藏。者箇是世間法。作麼生是佛法。良久",
    "X64n1260_010:0081a04": "曰。欲得不招無間業。莫謗如來正法輪。",
    "X64n1260_010:0081a05": "本覺一禪師上堂。折半列三。人人道得。去一拈七。亦",
    "X64n1260_010:0081a06": "要商量。正當今日。雲門道底不要別。作麼生露得箇",
    "X64n1260_010:0081a07": "消息。良久曰。日月易流。",
    "X64n1260_010:0081a08": "地藏恩禪師上堂。竪起拳曰。或時為拳。復開曰。或時",
    "X64n1260_010:0081a09": "為掌。若遇衲僧。有功者賞。遂放下曰。直是土曠人稀",
    "X64n1260_010:0081a10": "相逢者少。",
    "X64n1260_010:0081a11": "上堂。雨後鳩鳴。山前麥熟。何處牧童兒。騎牛笑相逐。",
    "X64n1260_010:0081a12": "更把短笛橫吹。風前一曲兩曲。參。",
    "X64n1260_010:0081a13": "道場印禪師上堂。韶石渡頭舟橫野水。汾陽浪裏棹",
    "X64n1260_010:0081a14": "撥孤煙。雲月無私谿山豈異。一言合轍千里同風。敢",
    "X64n1260_010:0081a15": "問諸人作麼生是同風底句。良久曰。八千子弟今何",
    "X64n1260_010:0081a16": "在。萬里山河屬帝家。",
    "X64n1260_010:0081a17": "法雲白禪師上堂。離婁有意。白浪徒以滔天。罔象無",
    "X64n1260_010:0081a18": "心。明珠忽然在掌。以手打一圓相召大眾曰。還見麼。",
    "X64n1260_010:0081a19": "良久曰。看即有分。",
    "X64n1260_010:0081a20": "上堂。拈拄杖示眾曰。山僧住持七十餘日。未曾拈動",
    "X64n1260_010:0081a21": "者箇。而今不免現些小神通供養諸人。遂卓拄杖下",
    "X64n1260_010:0081a22": "座。",
    "X64n1260_010:0081a23": "元豐滿禪師上堂。堪作梁底作梁。堪作柱底作柱。靈",
    "X64n1260_010:0081a24": "利衲僧便知落處。驀拈拄杖曰。還知者箇堪作甚麼。",
    "X64n1260_010:0081b01": "打香臺一下曰。莫道無用處。復打一下曰。參。",
    "X64n1260_010:0081b02": "招提湛禪師上堂。六塵不惡。還同正覺。馬上誰家白",
    "X64n1260_010:0081b03": "面郎。穿花折柳垂巾角。夜來一醉明月樓。呼盧輸却",
    "X64n1260_010:0081b04": "黃金宅。臂鷹走犬歸不歸。蛾眉皓齒嗔無力。此心能",
    "X64n1260_010:0081b05": "有幾人知。黃頭碧眼非相識。囉囉哩。拍手一下下座。",
    "X64n1260_010:0081b06": "長蘆和禪師上堂。一二三四五六。碧眼胡僧數不足。",
    "X64n1260_010:0081b07": "泥牛入海過新羅。木馬追風到天竺。天竺茫茫何處",
    "X64n1260_010:0081b08": "尋。補陀巖上問觀音。普賢拍手呵呵笑。歸去來兮秋",
    "X64n1260_010:0081b09": "水深。",
    "X64n1260_010:0081b10": "資福明禪師上堂。資福別無所補。五日一參擊皷。何",
    "X64n1260_010:0081b11": "曾說妙談玄。祇是麤言直語。甘草自來甜。黃連依舊",
    "X64n1260_010:0081b12": "苦。忽若鼻孔撩天。逢人切忌錯舉。參。",
    "X64n1260_010:0081b13": "雲峯璿禪師上堂。休去。歇去。一念萬年去。寒灰枯木",
    "X64n1260_010:0081b14": "去。古廟香爐去。一條白練去。大眾。古人見處如日暉",
    "X64n1260_010:0081b15": "空。不著二邊豈墮陰界。堪嗟後代兒孫。多作一色邊",
    "X64n1260_010:0081b16": "會。山僧即不然。不休去。不歇去。業識茫茫去。七顛八",
    "X64n1260_010:0081b17": "倒去。十字街頭閙浩浩地聲色裏坐臥去。三家村裏",
    "X64n1260_010:0081b18": "盈衢塞路荊棘裏游戲去。刀山劍樹劈腹剜心鑊湯",
    "X64n1260_010:0081b19": "爐炭皮穿骨爛去。如斯舉唱。大似三歲孩兒輥繡毬。",
    "X64n1260_010:0081b20": "上堂。僧問如何是西來意。師曰築著額頭磕著鼻。意",
    "X64n1260_010:0081b21": "旨如何。師曰驢駞馬載。曰向上還有事也無。師曰朝",
    "X64n1260_010:0081b22": "到西天暮歸唐土。曰謝師答話。師曰大乘砑郎當。僧",
    "X64n1260_010:0081b23": "退。師乃曰。僧問西來意。築著額頭磕著鼻。意旨又如",
    "X64n1260_010:0081b24": "何。驢駞并馬載。朝到西天暮歸唐。大乘恰似砑郎當。",
    "X64n1260_010:0081c01": "何故。沒量大人被語脉裏轉却。遂拊掌大笑下座。",
    "X64n1260_010:0081c02": "雪竇寧禪師上堂。百川異流以海為極。森羅萬象以",
    "X64n1260_010:0081c03": "空為極。四聖六凡以佛為極。明眼衲子以拄杖子為",
    "X64n1260_010:0081c04": "極。且道拄杖子以何為極。有人道得。山僧兩手分付。",
    "X64n1260_010:0081c05": "儻或未然。不如閒倚禪床畔。留與兒孫指路頭。",
    "X64n1260_010:0081c06": "開先宗禪師上堂。一不做。二不休。捩轉鼻孔。捺下雲",
    "X64n1260_010:0081c07": "頭。禾山解打鹽官皷。僧繇不寫戴嵩牛。廬陵米。投子",
    "X64n1260_010:0081c08": "油。雪峯依舊輥雙毬。夜來風送衡陽信。寒鴈一聲霜",
    "X64n1260_010:0081c09": "月幽。",
    "X64n1260_010:0081c10": "九座邃禪師上堂。九座今日向孤峯絕頂駕一隻鐵",
    "X64n1260_010:0081c11": "船。截斷天下人要津。教他揮篙動棹不得。有箇錦標",
    "X64n1260_010:0081c12": "子。且道在甚麼人手裏。拈拄杖曰。看看。向道是龍剛",
    "X64n1260_010:0081c13": "不信。等閒奪得始驚人。",
    "X64n1260_010:0081c14": "中竺妙禪師上堂。去年梅。今歲柳。顏色馨香。喝一喝。",
    "X64n1260_010:0081c15": "良久曰。若不得者一喝。幾乎道著依舊。且道道著後",
    "X64n1260_010:0081c16": "如何。眼睛突出。",
    "X64n1260_010:0081c18": "列祖提綱錄卷第十"
}