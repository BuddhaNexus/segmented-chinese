{
    "T33n1703_001:0228a07": "金剛般若波羅蜜經註解",
    "T33n1703_001:0228a09": "姚秦三藏法師鳩摩羅什奉　詔譯",
    "T33n1703_001:0228a10": "大明天界善世禪寺住持(臣)僧(宗泐)",
    "T33n1703_001:0228a11": "演福講寺住持(臣)僧(如玘)",
    "T33n1703_001:0228a12": "奉　詔同註",
    "T33n1703_001:0228a13": "此經以喻法為名。實相為體。無住為宗。斷",
    "T33n1703_001:0228a14": "疑為用。大乘為教相。",
    "T33n1703_001:0228a15": "初釋喻法名者。金剛喻也。般若法也。金中",
    "T33n1703_001:0228a16": "精剛至堅至利能碎萬物。此經能斷眾生",
    "T33n1703_001:0228a17": "疑執。取以為喻。故大品般若十六分中。以",
    "T33n1703_001:0228a18": "此經名能斷分。波羅蜜是梵語。華言到彼",
    "T33n1703_001:0228a19": "岸。眾生在生死海中無有窮極。修此般若",
    "T33n1703_001:0228a20": "到涅槃彼岸。蓋大乘菩薩達生死即涅槃。",
    "T33n1703_001:0228a21": "則非度而度。非到而到也。經者訓法訓常。",
    "T33n1703_001:0228a22": "梵語修多羅。此翻契經。謂契理契機故也。",
    "T33n1703_001:0228a23": "二辯實相體者。即一實相理也。經云若人",
    "T33n1703_001:0228a24": "得聞是經即生實相。三明無住為宗者。宗",
    "T33n1703_001:0228a25": "者要也。經云。應無所住。經中多以無住破",
    "T33n1703_001:0228a26": "著。故以無住為宗也。四論斷疑為用者。由",
    "T33n1703_001:0228a27": "經力用能斷妄執。故以斷疑為用也。五判",
    "T33n1703_001:0228a28": "大乘為教相者。經云。為發最上乘者說。故",
    "T33n1703_001:0228a29": "以大乘為教相也。",
    "T33n1703_001:0228b01": "此經乃姚秦三藏法師鳩摩羅什所譯分",
    "T33n1703_001:0228b02": "三十二分者。相傳為梁昭明太子所立。尤",
    "T33n1703_001:0228b03": "譯本無。又與本論科節不同破碎經意故",
    "T33n1703_001:0228b04": "不取焉。今註一本天親等論。取其意而",
    "T33n1703_001:0228b05": "不盡用其語。以其語深難便初學故也。",
    "T33n1703_001:0228b06": "如是我聞。一時佛在舍衛國祇樹給孤獨園。",
    "T33n1703_001:0228b07": "與大比丘眾千二百五十人俱　如是者。指",
    "T33n1703_001:0228b08": "一經所聞法體也。我聞者。阿難謂如是之法",
    "T33n1703_001:0228b09": "我從佛而聞也。一時者。即如來說法機應和",
    "T33n1703_001:0228b10": "合時也。佛者覺也。佛是教主尊極名佛。舍衛",
    "T33n1703_001:0228b11": "者國名也。華言豐德。祇樹給孤獨園者。祇",
    "T33n1703_001:0228b12": "陀太子施樹。給孤長者買園。共立精舍請佛",
    "T33n1703_001:0228b13": "而住。此說法處也。與大比丘眾者。聞法之侶",
    "T33n1703_001:0228b14": "也。比丘者梵語也。華言乞士。上乞法以資慧",
    "T33n1703_001:0228b15": "命。下乞食以資色身。千二百五十人俱者。",
    "T33n1703_001:0228b16": "此諸弟子凡佛說法之處常隨侍也。已上如",
    "T33n1703_001:0228b17": "是等六事。冠於諸經之首謂之通序。如來臨",
    "T33n1703_001:0228b18": "滅度時阿難問佛。一切經前當安何語。佛言。",
    "T33n1703_001:0228b19": "當安。如是我聞等語。非但我法如是。三世諸",
    "T33n1703_001:0228b20": "佛法皆如是。",
    "T33n1703_001:0228b21": "爾時世尊食時著衣持鉢。入舍衛大城。乞食",
    "T33n1703_001:0228b22": "於其城中。次第乞已還至本處。飯食訖收衣",
    "T33n1703_001:0228b23": "鉢。洗足已敷座而坐　此別序也。亦名發起",
    "T33n1703_001:0228b24": "序。以乞食為發起者。蓋佛欲說無住相施故。",
    "T33n1703_001:0228b25": "先乞食以表發之。然佛以禪悅法喜為食。而",
    "T33n1703_001:0228b26": "行乞者示同凡僧。欲令折己慢幢生彼福德",
    "T33n1703_001:0228b27": "耳。爾時者當是時也。世尊者。世間所尊十號",
    "T33n1703_001:0228b28": "之一也。食時者。辰時也。著衣者服僧伽黎衣",
    "T33n1703_001:0228b29": "也。持鉢者。持應量器也。次第乞者。佛心平等",
    "T33n1703_001:0228c01": "不擇貧富也。本處者。給孤園也。洗足者。食",
    "T33n1703_001:0228c02": "訖而洗足也。敷座而坐者。敷坐具而加趺也。",
    "T33n1703_001:0228c03": "時長老須菩提在大眾中。即從座起。偏袒右",
    "T33n1703_001:0228c04": "肩右膝著地。合掌恭敬而白佛言。希有世尊。",
    "T33n1703_001:0228c05": "如來善護念諸菩薩善付囑諸菩薩　長老須",
    "T33n1703_001:0228c06": "菩提乃此經發起之人。稱長老者。以其德長",
    "T33n1703_001:0228c07": "年老也梵語須菩提。華言空生。亦名善現。從",
    "T33n1703_001:0228c08": "座起至恭敬。乃請法之敬儀。希有者。讚佛之",
    "T33n1703_001:0228c09": "辭也。善護念者。為護念現在根熟菩薩。與智",
    "T33n1703_001:0228c10": "慧力令其成就自行。與教化力令其攝受眾",
    "T33n1703_001:0228c11": "生也善付囑者。為付囑未來根未熟菩薩。已",
    "T33n1703_001:0228c12": "得大乘者令其不捨。未得大乘者令其勝進",
    "T33n1703_001:0228c13": "也。護念付囑即希有事也。佛德之大。無過度",
    "T33n1703_001:0228c14": "生。然雖注意於般若度生。必待請問。故善現",
    "T33n1703_001:0228c15": "覩相知意。即首稱歎希有。而後請問也。",
    "T33n1703_001:0228c16": "世尊。善男子善女人發阿耨多羅三藐三菩",
    "T33n1703_001:0228c17": "提心。應云何住。云何降伏其心　此發問之",
    "T33n1703_001:0228c18": "端也。阿耨多羅三藐三菩提者。華言無上正",
    "T33n1703_001:0228c19": "等正覺也。問意以如來護念付囑現在未來",
    "T33n1703_001:0228c20": "菩薩令成佛果。是菩薩雖發道心誓度眾生",
    "T33n1703_001:0228c21": "求成佛道。未知其心云何安住大乘。云何降",
    "T33n1703_001:0228c22": "伏妄心。使至佛果不退失耶。",
    "T33n1703_001:0228c23": "佛言。善哉善哉。須菩提。如汝所說。如來善護",
    "T33n1703_001:0228c24": "念諸菩薩。善付囑諸菩薩。汝今諦聽。當為汝",
    "T33n1703_001:0228c25": "說。善男子善女人發阿耨多羅三藐三菩提",
    "T33n1703_001:0228c26": "心。應如是住如是降伏其心。唯然世尊。願樂",
    "T33n1703_001:0228c27": "欲聞　善現既讚歎請問妙稱佛心。故印可",
    "T33n1703_001:0228c28": "云。善哉善哉。當為汝說也。而又誡約云。應如",
    "T33n1703_001:0228c29": "是住如是降伏其心。善現即會佛意故。唯然",
    "T33n1703_001:0229a01": "應之願聞是法。然一經之大要。不過善現所",
    "T33n1703_001:0229a02": "問安住大乘降伏妄心。如來所答修行之法。",
    "T33n1703_001:0229a03": "亦不出乎理事二行破執斷疑而已。具見下",
    "T33n1703_001:0229a04": "文。",
    "T33n1703_001:0229a05": "佛告須菩提。諸菩薩摩訶薩應如是降伏其",
    "T33n1703_001:0229a06": "心　善現雙問安住降伏。如來但答降伏其",
    "T33n1703_001:0229a07": "心者。蓋降伏妄心必安住大乘。舉降伏則攝",
    "T33n1703_001:0229a08": "安住矣。",
    "T33n1703_001:0229a09": "所有一切眾生之類。若卵生。若胎生。若濕生。",
    "T33n1703_001:0229a10": "若化生　人與旁生具有四生。諸天地獄中",
    "T33n1703_001:0229a11": "陰惟是化生。鬼通胎化二生。皆屬欲界。",
    "T33n1703_001:0229a12": "若有色　色界天。",
    "T33n1703_001:0229a13": "若無色　無色界天。",
    "T33n1703_001:0229a14": "若有想　識處天。",
    "T33n1703_001:0229a15": "若無想　無所有處天。",
    "T33n1703_001:0229a16": "若非有想非無想　非想非非想處天。",
    "T33n1703_001:0229a17": "我皆令入無餘涅槃而滅度之。如是滅度無",
    "T33n1703_001:0229a18": "量無數無邊眾生。實無眾生得滅度者。何以",
    "T33n1703_001:0229a19": "故。須菩提。若菩薩有我相人相眾生相壽者",
    "T33n1703_001:0229a20": "相。即非菩薩　此一段是菩薩所修理觀具",
    "T33n1703_001:0229a21": "乎四心。謂廣大心勝心常心不顛倒心。慈氏",
    "T33n1703_001:0229a22": "頌云。廣大第一常。其心不顛倒。第一即勝心",
    "T33n1703_001:0229a23": "也。經云所有一切眾生之類者。所懷之境廣",
    "T33n1703_001:0229a24": "此大心也。云我皆令入無餘涅槃者。此勝心",
    "T33n1703_001:0229a25": "也。無餘涅槃即如來究竟彼岸也。云實無眾",
    "T33n1703_001:0229a26": "生得滅度者。了生佛一如。此常心也。無我人",
    "T33n1703_001:0229a27": "眾生壽者。此不顛倒心也。若有四相謂之四",
    "T33n1703_001:0229a28": "倒。若一眾生不令滅度。及見眾生實滅度者。",
    "T33n1703_001:0229a29": "則未能了達本源。遂有我人眾生壽者四相。",
    "T33n1703_001:0229b01": "不名菩薩。我者。於五蘊中妄計有我我所。人",
    "T33n1703_001:0229b02": "者。妄計我生人中異於餘趣。眾生者妄計五",
    "T33n1703_001:0229b03": "蘊和合而生。壽者。妄計我受一期果報。一期",
    "T33n1703_001:0229b04": "果報即若長若短壽命也。此皆顛倒妄想亦",
    "T33n1703_001:0229b05": "名四見。菩薩能用般若妙智。照了性空本無",
    "T33n1703_001:0229b06": "四相。名降伏其心。否則非菩薩也。",
    "T33n1703_001:0229b07": "復次須菩提。菩薩於法應無所住行於布施。",
    "T33n1703_001:0229b08": "所謂不住色布施。不住聲香味觸法布施。須",
    "T33n1703_001:0229b09": "菩提。菩薩應如是布施。不住於相　此一段",
    "T33n1703_001:0229b10": "理觀兼事行也。不住是理觀。布施是事行。於",
    "T33n1703_001:0229b11": "法者。六塵諸法也布者普也。施者捨也。菩薩",
    "T33n1703_001:0229b12": "所修六度萬行。以布施為初度攝後五度。蓋",
    "T33n1703_001:0229b13": "施有三種。資生施。無畏施。法施也。資生施者。",
    "T33n1703_001:0229b14": "施以財物資他生也。無畏施者。持戒不惱無",
    "T33n1703_001:0229b15": "冤。忍辱不報有冤。法施者。精進不倦說法。禪",
    "T33n1703_001:0229b16": "定不差機說法。智慧不顛倒說法。然一切布",
    "T33n1703_001:0229b17": "施不過六塵。所謂六塵如床敷臥具飲食湯",
    "T33n1703_001:0229b18": "藥之類是也。世人行施心希果報。是為著相。",
    "T33n1703_001:0229b19": "菩薩行施了達三輪體空故。能不住於相。三",
    "T33n1703_001:0229b20": "輪者。謂施者受者及所施物也。佛告善現。應",
    "T33n1703_001:0229b21": "如是不住於相而行施者。蓋欲菩薩降伏妄",
    "T33n1703_001:0229b22": "心也。",
    "T33n1703_001:0229b23": "何以故。若菩薩不住相布施。其福德不可思",
    "T33n1703_001:0229b24": "量。須菩提。於意云何。東方虛空可思量不。不",
    "T33n1703_001:0229b25": "也世尊。須菩提。南西北方四維上下虛空可",
    "T33n1703_001:0229b26": "思量不。不也。世尊。須菩提。菩薩無住相布施",
    "T33n1703_001:0229b27": "福德亦復如是。不可思量。須菩提。菩薩但應",
    "T33n1703_001:0229b28": "如所教住　此段恐人疑云。既離相施則無福",
    "T33n1703_001:0229b29": "報。故佛告離相之施其福轉多。良由不住相",
    "T33n1703_001:0229c01": "施施契性空。性空無邊施福無邊。故舉十方",
    "T33n1703_001:0229c02": "虛空以為喻也。論云。其義有三。一遍一切處。",
    "T33n1703_001:0229c03": "二寬廣高大。三究竟不窮。已上答降伏安住",
    "T33n1703_001:0229c04": "問竟。",
    "T33n1703_001:0229c05": "一斷求佛行施住相疑　此疑從前文不住",
    "T33n1703_001:0229c06": "相布施而來",
    "T33n1703_001:0229c07": "須菩提。於意云何。可以身相見如來不。不也",
    "T33n1703_001:0229c08": "世尊。不可以身相得見如來。何以故。如來所",
    "T33n1703_001:0229c09": "說身相即非身相。佛告須菩提。凡所有相皆",
    "T33n1703_001:0229c10": "是虛妄。若見諸相非相。即見如來　前段說",
    "T33n1703_001:0229c11": "無住相施降伏其心。是成佛之因。恐善現疑",
    "T33n1703_001:0229c12": "佛果是有為身相。故佛問云可以身相見如",
    "T33n1703_001:0229c13": "來不。善現悟佛問意。乃答不可以身相見。然",
    "T33n1703_001:0229c14": "有相者應身也。無相者法身也。法身是體。應",
    "T33n1703_001:0229c15": "身是用。若知用從體起。應即是法所以無相。",
    "T33n1703_001:0229c16": "故論云。如來所說相即非相。若能了達此意。",
    "T33n1703_001:0229c17": "則一切世間之相無非真如無為佛體。故佛",
    "T33n1703_001:0229c18": "印可善現云。若見諸相非相。即見如來。",
    "T33n1703_001:0229c19": "二斷因果俱深無信疑　此疑從前無住",
    "T33n1703_001:0229c20": "行施非相見佛兩段經文而來",
    "T33n1703_001:0229c21": "須菩提白佛言。世尊。頗有眾生得聞如是言",
    "T33n1703_001:0229c22": "說章句。生實信不　論云。無住行施因深也。",
    "T33n1703_001:0229c23": "無相見佛果深也。因果之法既深。疑末世在",
    "T33n1703_001:0229c24": "迷鈍根眾生不如是能生信心。",
    "T33n1703_001:0229c25": "佛告須菩提。莫作是說。如來滅後後五百歲。",
    "T33n1703_001:0229c26": "有持戒修福者。於此章句能生信心。以此為",
    "T33n1703_001:0229c27": "實　佛答末世自有具福慧人。聞此般若能",
    "T33n1703_001:0229c28": "生實信。言後五百歲者。大集經中云。有五箇",
    "T33n1703_001:0229c29": "五百歲。今乃最後五百歲時也。持戒戒也。修",
    "T33n1703_001:0230a01": "福定也。生信慧也。三學俱備。能生實信矣。",
    "T33n1703_001:0230a02": "當知是人不於一佛二佛三四五佛而種善根。",
    "T33n1703_001:0230a03": "已於無量千萬佛所種諸善根。聞是章句乃",
    "T33n1703_001:0230a04": "至一念生淨信者　若論實信之由。從多佛",
    "T33n1703_001:0230a05": "所以種善根。聞此大乘之法。則能生信。至於",
    "T33n1703_001:0230a06": "一念少時生信。亦從佛所種諸善根而然也。",
    "T33n1703_001:0230a07": "須菩提。如來悉知悉見是諸眾生得如是無",
    "T33n1703_001:0230a08": "量福德　信心生一念諸佛盡皆知。凡有眾",
    "T33n1703_001:0230a09": "生聞是章句。乃至一念淨信。佛智佛眼無不",
    "T33n1703_001:0230a10": "知見。所以得福無量。",
    "T33n1703_001:0230a11": "何以故。是諸眾生無復我相人相眾生相壽",
    "T33n1703_001:0230a12": "者相。無法相。亦無非法相　此順釋生信得",
    "T33n1703_001:0230a13": "福之故。該乎生法二空。論云。有智慧者了",
    "T33n1703_001:0230a14": "知生法二無我故。又云。生法各有四種想。想",
    "T33n1703_001:0230a15": "即相也。言無復我人眾生壽者四相。此生空",
    "T33n1703_001:0230a16": "也。言無法相亦無非法相者。他譯更有無相",
    "T33n1703_001:0230a17": "亦非無相。此法空也。疏云。初列生空有四相。",
    "T33n1703_001:0230a18": "次列法空但有兩句。法非法也。蓋譯人略之",
    "T33n1703_001:0230a19": "耳。",
    "T33n1703_001:0230a20": "何以故。是諸眾生若心取相。則為著我人眾",
    "T33n1703_001:0230a21": "生壽者。若取法相。則著我人眾生壽者。何",
    "T33n1703_001:0230a22": "以故。若取非法相。則著我人眾生壽者　此",
    "T33n1703_001:0230a23": "返顯違經非福。言若心取相等。此生執也。",
    "T33n1703_001:0230a24": "若取法相等。此法執也。",
    "T33n1703_001:0230a25": "是故不應取法不應取非法。以是義故。如來",
    "T33n1703_001:0230a26": "常說。汝等比丘。知我說法如筏喻者。法尚應",
    "T33n1703_001:0230a27": "捨。何況非法　此結上文而證勸也。不應取",
    "T33n1703_001:0230a28": "法者。空能觀之智也。不應取非法者。空所觀",
    "T33n1703_001:0230a29": "之境也。論云。法有性相尚不應取。何況非法",
    "T33n1703_001:0230b01": "本無性相。又云。善如法尚不取。況不善非法。",
    "T33n1703_001:0230b02": "疏云。今言法者。說五陰空為法。五陰相為非",
    "T33n1703_001:0230b03": "法。即以陰空為藥名法陰。有為病名非法。陰",
    "T33n1703_001:0230b04": "病既除空藥亦遣。非法既謝在法亦亡。與論",
    "T33n1703_001:0230b05": "意正相[泳永+曶]合。言筏喻者。論云。如欲濟川先應",
    "T33n1703_001:0230b06": "取筏。至彼岸已捨之而去。又智論引筏喻經",
    "T33n1703_001:0230b07": "云。汝等若解我筏喻法。是時善法宜應棄捨。",
    "T33n1703_001:0230b08": "況不善法。斯乃無所得之要術。俾不凝滯於",
    "T33n1703_001:0230b09": "物矣。",
    "T33n1703_001:0230b10": "三斷無相云何得說疑　此疑從前第一",
    "T33n1703_001:0230b11": "疑中不可以身相得見如來而來",
    "T33n1703_001:0230b12": "須菩提。於意云何。如來得阿耨多羅三藐三",
    "T33n1703_001:0230b13": "菩提耶。如來有所說法耶　向說不可以相",
    "T33n1703_001:0230b14": "見佛。佛非有為。恐有疑云。何故釋迦樹下得",
    "T33n1703_001:0230b15": "道諸會說法耶。",
    "T33n1703_001:0230b16": "須菩提言。如我解佛所說義。無有定法名阿",
    "T33n1703_001:0230b17": "耨多羅三藐三菩提。亦無有定法如來可說。",
    "T33n1703_001:0230b18": "何以故。如來所說法皆不可取不可說。非",
    "T33n1703_001:0230b19": "法非非法。所以者何。一切賢聖皆以無為",
    "T33n1703_001:0230b20": "法。而有差別　真如法體離有無相。離言說",
    "T33n1703_001:0230b21": "相。豈可以耳聞心得耶。當知樹下得道諸",
    "T33n1703_001:0230b22": "會說法。但應身耳。其報身法身無得無說。然",
    "T33n1703_001:0230b23": "應即法報說即無說。是故不可以有取。不可",
    "T33n1703_001:0230b24": "以無取也。善現解佛問意。即答以無道可",
    "T33n1703_001:0230b25": "證無法可說。何以故下。又自徵釋。由不可",
    "T33n1703_001:0230b26": "取不可說非法非非法。言非法者。不可以",
    "T33n1703_001:0230b27": "有取。言非非法者。不可以無取。由不可",
    "T33n1703_001:0230b28": "取故不可說。然如來垂應有證有說者。蓋",
    "T33n1703_001:0230b29": "得非有非無之體也。一切賢聖者。三世十",
    "T33n1703_001:0230c01": "方佛菩薩也。以用也。無為乃自證之理真",
    "T33n1703_001:0230c02": "諦也。差別乃化他之用俗諦也。諸佛說法不",
    "T33n1703_001:0230c03": "離二諦。吾佛亦然。",
    "T33n1703_001:0230c04": "須菩提。於意云何。若人滿三千大千世界七",
    "T33n1703_001:0230c05": "寶以用布施。是人所得福德寧為多不。須菩",
    "T33n1703_001:0230c06": "提言。甚多世尊。何以故。是福德即非福德性。",
    "T33n1703_001:0230c07": "是故如來說福德多。若復有人。於此經中受",
    "T33n1703_001:0230c08": "持乃至四句偈等為他人說。其福勝彼何以",
    "T33n1703_001:0230c09": "故。須菩提。一切諸佛及諸佛阿耨多羅三藐",
    "T33n1703_001:0230c10": "三菩提法。皆從此經出。須菩提。所謂佛法者。",
    "T33n1703_001:0230c11": "即非佛法　此乃較量持說功德。佛問。假如",
    "T33n1703_001:0230c12": "人以大千世界七寶為施。其福多不。善現會",
    "T33n1703_001:0230c13": "意。答云甚多。蓋此福德離福德自性故言多",
    "T33n1703_001:0230c14": "也。佛又言。離性布施福報雖多。而受持此",
    "T33n1703_001:0230c15": "經為人演說能趣菩提。其福勝彼。言乃至四",
    "T33n1703_001:0230c16": "句偈者。舉少以況多耳。然持經福勝者。蓋",
    "T33n1703_001:0230c17": "諸佛之身及所證之法。無不從是般若而生。",
    "T33n1703_001:0230c18": "般若稱為佛母者。良有以也。然猶恐其於此",
    "T33n1703_001:0230c19": "取著。故復告云。所謂佛法者。即非佛法。",
    "T33n1703_001:0230c20": "四斷聲聞得果是取疑　此疑從上無為",
    "T33n1703_001:0230c21": "法不可取說而來",
    "T33n1703_001:0230c22": "須菩提。於意云何。須陀洹能作是念。我得須",
    "T33n1703_001:0230c23": "陀洹果不。須菩提言。不也世尊。何以故。須陀",
    "T33n1703_001:0230c24": "洹名為入流。而無所入。不入色聲香味觸法。",
    "T33n1703_001:0230c25": "是名須陀洹　梵語須陀洹。華言入流。此聲",
    "T33n1703_001:0230c26": "聞所證初果也。已斷見惑離四趣生。預入聖",
    "T33n1703_001:0230c27": "人之流。故云入流。言無所入者。是不著於所",
    "T33n1703_001:0230c28": "入之流。又不著於六塵境界。故言不入也。",
    "T33n1703_001:0230c29": "須菩提。於意云何。斯陀含能作是念。我得斯",
    "T33n1703_001:0231a01": "陀含果不。須菩提言。不也世尊。何以故。斯陀",
    "T33n1703_001:0231a02": "含名一往來。而實無往來。是名斯陀含　梵",
    "T33n1703_001:0231a03": "語斯陀含。華言一來。此聲聞第二果也。蓋欲",
    "T33n1703_001:0231a04": "界有九品思惑。前六品已斷。後三品未斷更",
    "T33n1703_001:0231a05": "須欲界一度受生。故云一來。言實無往來者。",
    "T33n1703_001:0231a06": "謂不著於往來之相也。",
    "T33n1703_001:0231a07": "須菩提。於意云何。阿那含能作是念。我得阿",
    "T33n1703_001:0231a08": "那含果不。須菩提言。不也世尊。何以故。阿",
    "T33n1703_001:0231a09": "那含名為不來。而實無不來。是故名阿那含",
    "T33n1703_001:0231a10": "　梵語阿那含。華言不來。此聲聞第三果也。",
    "T33n1703_001:0231a11": "斷欲界思惑盡。不來欲界受生。故曰不來。言",
    "T33n1703_001:0231a12": "實無不來者。謂不著於不來之相也。",
    "T33n1703_001:0231a13": "須菩提。於意云何。阿羅漢能作是念。我得阿",
    "T33n1703_001:0231a14": "羅漢道不。須菩提言。不也世尊。何以故。實無",
    "T33n1703_001:0231a15": "有法名阿羅漢。世尊。若阿羅漢作是念我得",
    "T33n1703_001:0231a16": "阿羅漢道。即為著我人眾生壽者　梵語阿",
    "T33n1703_001:0231a17": "羅漢。華言無學。此聲聞第四果也。此位斷三",
    "T33n1703_001:0231a18": "界煩惱俱盡。究竟真理無法可學。故名無學。",
    "T33n1703_001:0231a19": "言實無有法名阿羅漢者。謂無無學所證之",
    "T33n1703_001:0231a20": "相也。若言有證即著四相也。此一段名四果",
    "T33n1703_001:0231a21": "離著。論云。向說無佛果可成無佛法可說。云",
    "T33n1703_001:0231a22": "何四果各取所證而說。恐起此疑。故佛約此",
    "T33n1703_001:0231a23": "而問。善現皆答以離著。深會佛之意也。",
    "T33n1703_001:0231a24": "世尊。佛說我得無諍三昧人中最為第一。是",
    "T33n1703_001:0231a25": "第一離欲阿羅漢。我不作是念。我是離欲阿",
    "T33n1703_001:0231a26": "羅漢。世尊。我若作是念我得阿羅漢道。世尊",
    "T33n1703_001:0231a27": "則不說須菩提是樂阿蘭那行者。以須菩提",
    "T33n1703_001:0231a28": "實無所行。是名須菩提是樂阿蘭那行　此",
    "T33n1703_001:0231a29": "乃善現引自己所證離著。令人生信也。然善",
    "T33n1703_001:0231b01": "現所證之果不過無學。而世尊特稱其為第",
    "T33n1703_001:0231b02": "一者。以無諍故也。梵語阿蘭那。華言無諍。無",
    "T33n1703_001:0231b03": "諍者。謂離二障。一者惑障。二者智障。離惑",
    "T33n1703_001:0231b04": "則不著有相。離智則不著無相。故無諍也。",
    "T33n1703_001:0231b05": "無所所行者。謂不著於所行之行也。",
    "T33n1703_001:0231b06": "五斷釋迦然燈取說疑　此疑亦從第三疑",
    "T33n1703_001:0231b07": "中不可取不可說而來",
    "T33n1703_001:0231b08": "佛告須菩提。於意云何。如來昔在然燈佛所。",
    "T33n1703_001:0231b09": "於法有所得不。不也世尊。如來在然燈佛所。",
    "T33n1703_001:0231b10": "於法實無所得　此斷釋迦然燈授受之疑。",
    "T33n1703_001:0231b11": "謂善現迷己所證離著固已得矣。而如來又",
    "T33n1703_001:0231b12": "恐善現疑佛昔受然燈之記於法實有所得。",
    "T33n1703_001:0231b13": "故興此問。善現答以實無所得。是無疑矣。然",
    "T33n1703_001:0231b14": "燈者。大論云。然燈生時身光如燈。以至成佛",
    "T33n1703_001:0231b15": "亦名然燈。",
    "T33n1703_001:0231b16": "六斷嚴土違於不取疑　此疑亦從第三疑",
    "T33n1703_001:0231b17": "中不可取而來",
    "T33n1703_001:0231b18": "須菩提。於意云何。菩薩莊嚴佛土不。不也世",
    "T33n1703_001:0231b19": "尊。何以故。莊嚴佛土者。即非莊嚴。是名莊",
    "T33n1703_001:0231b20": "嚴。是故須菩提。諸菩薩摩訶薩應如是生清",
    "T33n1703_001:0231b21": "淨心。不應住色生心。不應住聲香味觸法生",
    "T33n1703_001:0231b22": "心。應無所住而生其心　問意以菩薩修六",
    "T33n1703_001:0231b23": "度萬行。莊嚴淨土現身說法。是有所取云何",
    "T33n1703_001:0231b24": "不取。答意以菩薩雖修行嚴土。行乃無作。",
    "T33n1703_001:0231b25": "土亦非嚴。非嚴而嚴。故曰即非莊嚴是名莊",
    "T33n1703_001:0231b26": "嚴。既而如來又告善現云為菩薩者應如是",
    "T33n1703_001:0231b27": "生清淨心。乃非取而取。如維摩經云。隨其心",
    "T33n1703_001:0231b28": "淨則佛土淨。斯之謂也。若於六塵生著不名",
    "T33n1703_001:0231b29": "清淨。故又云。應無所住而生其心。",
    "T33n1703_001:0231c01": "七斷受得報身有取疑　此疑亦從第三",
    "T33n1703_001:0231c02": "疑中不可取而來",
    "T33n1703_001:0231c03": "須菩提。譬如有人身如須彌山王。於意云何。",
    "T33n1703_001:0231c04": "是身為大不。須菩提言。甚大世尊。何以故。佛",
    "T33n1703_001:0231c05": "說非身是名大身　須彌山者。梵語須彌盧。",
    "T33n1703_001:0231c06": "華言妙高。此山四寶所成。高出眾山之上。故",
    "T33n1703_001:0231c07": "稱山王。佛之報身遠離諸漏。名之為非。尊崇",
    "T33n1703_001:0231c08": "奇特名之為大。佛之問意。以聖人之法既無",
    "T33n1703_001:0231c09": "為無取。所得報身豈非有取。恐有此疑。故設",
    "T33n1703_001:0231c10": "喻為問。而善現即知須彌自無分別我是山",
    "T33n1703_001:0231c11": "王故得為大。報身離著亦復如是。故曰佛說",
    "T33n1703_001:0231c12": "非身是名大身。",
    "T33n1703_001:0231c13": "須菩提。如恒河中所有沙數。如是沙等恒河。",
    "T33n1703_001:0231c14": "於意云何。是諸恒河沙寧為多不。須菩提言。",
    "T33n1703_001:0231c15": "甚多世尊。但諸恒河尚多無數。何況其沙。須",
    "T33n1703_001:0231c16": "菩提。我今實言告汝。若有善男子善女人。以",
    "T33n1703_001:0231c17": "七寶滿爾所恒河沙數三千大千世界以用布",
    "T33n1703_001:0231c18": "施。得福多不。須菩提言。甚多世尊。佛告須菩",
    "T33n1703_001:0231c19": "提。若善男子善女人於此經中乃至受持四",
    "T33n1703_001:0231c20": "句偈等為他人說。而此福德勝前福德　恒",
    "T33n1703_001:0231c21": "河天竺之河。周四十里。佛多近此說法。故取",
    "T33n1703_001:0231c22": "為喻。前說一大千世界七寶布施。以喻持說",
    "T33n1703_001:0231c23": "福勝。今以無量大千世界七寶布施。不如持",
    "T33n1703_001:0231c24": "說此經四句其福轉勝於彼。此則增勝而論。",
    "T33n1703_001:0231c25": "格量持說之功。",
    "T33n1703_001:0231c26": "復次須菩提。隨說是經乃至四句偈等。當知",
    "T33n1703_001:0231c27": "此處一切世間天人阿修羅。皆應供養如佛",
    "T33n1703_001:0231c28": "塔廟。何況有人盡能受持讀誦。須菩提當知",
    "T33n1703_001:0231c29": "是人成就最上第一希有之法。若是經典所",
    "T33n1703_001:0232a01": "在之處。則為有佛若尊重弟子　藏佛舍利",
    "T33n1703_001:0232a02": "之處謂之塔。奉佛形像之處謂之廟。隨說此",
    "T33n1703_001:0232a03": "經四句偈處。天人固當敬之如佛塔廟。況能",
    "T33n1703_001:0232a04": "具足持誦者耶。成就最上第一希有之法者。",
    "T33n1703_001:0232a05": "成無上佛果菩提也。若是經典等者。經典所",
    "T33n1703_001:0232a06": "在即佛之所在。持說之人即佛弟子。可不崇",
    "T33n1703_001:0232a07": "敬乎哉。",
    "T33n1703_001:0232a08": "爾時須菩提白佛言。世尊。當何名此經。我等",
    "T33n1703_001:0232a09": "云何奉持。佛告須菩提。是經名為金剛般若",
    "T33n1703_001:0232a10": "波羅蜜。以是名字汝當奉持。所以者何。須菩",
    "T33n1703_001:0232a11": "提。佛說般若波羅蜜。即非般若波羅蜜。須菩",
    "T33n1703_001:0232a12": "提。於意云何。如來有所說法不。須菩提白佛",
    "T33n1703_001:0232a13": "言。世尊。如來無所說　善現既聞持經成就",
    "T33n1703_001:0232a14": "希有之法。故問此經何名云何受持。佛答",
    "T33n1703_001:0232a15": "此經名金剛般若。能斷一切疑執故。當奉持",
    "T33n1703_001:0232a16": "也。斷執雖用般若之智。然法性本空不可",
    "T33n1703_001:0232a17": "取著。故云即非般若波羅蜜也。如來又慮善",
    "T33n1703_001:0232a18": "現未達般若性空謂有言說。故又誥云。如來",
    "T33n1703_001:0232a19": "有所說法不。而善現了知說即無說。乃答云",
    "T33n1703_001:0232a20": "如來無所說也。",
    "T33n1703_001:0232a21": "須菩提。於意云何。三千大千世界所有微塵。",
    "T33n1703_001:0232a22": "是為多不。須菩提言。甚多世尊。須菩提。諸微",
    "T33n1703_001:0232a23": "塵如來說非微塵。是名微塵。如來說世界非",
    "T33n1703_001:0232a24": "世界。是名世界　此即文意由前施寶得福",
    "T33n1703_001:0232a25": "而來。前以無量大千世界七寶布施。得福雖",
    "T33n1703_001:0232a26": "多然非離性。則是貪等煩惱染因。有為福",
    "T33n1703_001:0232a27": "報故。此遂以世界微塵為喻。塵界乃無情之",
    "T33n1703_001:0232a28": "物不生貪等。煩惱染因是則有為。福報不及",
    "T33n1703_001:0232a29": "塵界之無情。況持說此經。是遠離煩惱之因。",
    "T33n1703_001:0232b01": "能取菩提而不勝耶。非微塵非世界者。非煩",
    "T33n1703_001:0232b02": "惱染因微塵世界也。是名微塵。是名世界者。",
    "T33n1703_001:0232b03": "乃是無記微塵世界也。無記猶無情。謂不起",
    "T33n1703_001:0232b04": "善惡也。",
    "T33n1703_001:0232b05": "須菩提。於意云何。可以三十二相見如來不。",
    "T33n1703_001:0232b06": "不也世尊。不可以三十二相得見如來。何以",
    "T33n1703_001:0232b07": "故。如來說三十二相即是非相。是名三十二",
    "T33n1703_001:0232b08": "相　三十二相者。應身相也。非相者。法身",
    "T33n1703_001:0232b09": "相也。是名三十二相者。應既即法法全是",
    "T33n1703_001:0232b10": "應。不妨說三十二相也。言施寶之福。縱能成",
    "T33n1703_001:0232b11": "佛身相。但是應身。不及持說功德能成法身",
    "T33n1703_001:0232b12": "也。",
    "T33n1703_001:0232b13": "須菩提。若有善男子善女人。以恒河沙等身",
    "T33n1703_001:0232b14": "命布施。若復有人。於此經中乃至受持四句",
    "T33n1703_001:0232b15": "偈等為他人說。其福甚多　七寶布施外財",
    "T33n1703_001:0232b16": "也。身命布施內財也。身施者。如尸毘王代鴿",
    "T33n1703_001:0232b17": "是也。命施者。如薩埵飼虎是也。以輕重較之。",
    "T33n1703_001:0232b18": "則外財輕而易。內財重而難。然此二施皆有",
    "T33n1703_001:0232b19": "為有漏因果。總不如持說四句能取菩提之",
    "T33n1703_001:0232b20": "妙果也。",
    "T33n1703_001:0232b21": "爾時須菩提聞說是經深解義趣。涕淚悲泣",
    "T33n1703_001:0232b22": "而白佛言。希有世尊。佛說如是甚深經典。我",
    "T33n1703_001:0232b23": "從昔來所得慧眼。未曾得聞如是之經。世尊",
    "T33n1703_001:0232b24": "若復有人得聞是經。信心清淨則生實相。當",
    "T33n1703_001:0232b25": "知是人成就第一希有功德。世尊。是實相者。",
    "T33n1703_001:0232b26": "則是非相。是故如來說名實相。世尊。我今得",
    "T33n1703_001:0232b27": "聞如是經典信解受持不足為難。若當來世",
    "T33n1703_001:0232b28": "後五百歲。其有眾生得聞是經信解受持。是",
    "T33n1703_001:0232b29": "人則為第一希有。何以故。此人無我相人",
    "T33n1703_001:0232c01": "相眾生相壽者相。所以者何。我相即是非相。",
    "T33n1703_001:0232c02": "人相眾生相壽者相即是非相。何以故。離一",
    "T33n1703_001:0232c03": "切諸相即名諸佛　善現知捨身命所感之福。",
    "T33n1703_001:0232c04": "不如持說之勝。得聞此法。感佛恩深遂悲泣",
    "T33n1703_001:0232c05": "流涕。讚言希有。自謂從昔已來。未曾聞是",
    "T33n1703_001:0232c06": "經典。若人聞經信心清淨。則能生乎實相。",
    "T33n1703_001:0232c07": "又謂我今直佛獲聞是經不以為難。而未來",
    "T33n1703_001:0232c08": "眾生得聞是法始為希有。所以希有者。以依",
    "T33n1703_001:0232c09": "此經修行。不起我人眾生壽者四相。即是非",
    "T33n1703_001:0232c10": "相。非相即實相也。離此諸相即成正覺故曰",
    "T33n1703_001:0232c11": "即名諸佛也。",
    "T33n1703_001:0232c12": "佛告須菩提。如是如是。若復有人得聞是經。",
    "T33n1703_001:0232c13": "不驚不怖不畏。當知是人甚為希有。何以故。",
    "T33n1703_001:0232c14": "須菩提。如來說第一波羅蜜。非第一波羅蜜。",
    "T33n1703_001:0232c15": "是名第一波羅蜜　如是如是者。然之之辭",
    "T33n1703_001:0232c16": "也。大乘之法本是難信難解。然非大乘根器。",
    "T33n1703_001:0232c17": "卒聞是法。未免驚愕疑怖畏懼。能聞是法而",
    "T33n1703_001:0232c18": "不驚畏者。實為希有。此希有法無與等者。故",
    "T33n1703_001:0232c19": "名第一。然法本無說。慮其於法取著。故云",
    "T33n1703_001:0232c20": "非第一波羅蜜。有因緣故亦可得說。故云是",
    "T33n1703_001:0232c21": "名第一波羅蜜也。",
    "T33n1703_001:0232c22": "八斷持說未脫苦果疑　此疑從上捨身",
    "T33n1703_001:0232c23": "布施而來",
    "T33n1703_001:0232c24": "須菩提。忍辱波羅蜜。如來說非忍辱波羅蜜。",
    "T33n1703_001:0232c25": "何以故。須菩提。如我昔為歌利王割截身體。",
    "T33n1703_001:0232c26": "我於爾時無我相無人相無眾生相無壽者",
    "T33n1703_001:0232c27": "相。何以故。我於往昔節節支解時。若有我相",
    "T33n1703_001:0232c28": "人相眾生相壽者相。應生嗔恨。須菩提。又念",
    "T33n1703_001:0232c29": "過去於五百世作忍辱仙人。於爾所世無我",
    "T33n1703_001:0233a01": "相無人相無眾生相無壽者相　忍辱者。六",
    "T33n1703_001:0233a02": "度之一也。安受曰忍。毀害曰辱。前云捨身命",
    "T33n1703_001:0233a03": "之福報是生死苦因。不及持說之福。此之行",
    "T33n1703_001:0233a04": "忍亦捨身命。不成苦因者何耶。蓋能達法無",
    "T33n1703_001:0233a05": "我到於彼岸也。說非忍辱波羅蜜者。即遣著",
    "T33n1703_001:0233a06": "也。如是忍行佛昔曾行故。引歌利王之事以",
    "T33n1703_001:0233a07": "證之。梵語歌利。華言極惡。佛於宿世曾作仙",
    "T33n1703_001:0233a08": "人山中修道。王因畋獵見而不喜。遂割其耳",
    "T33n1703_001:0233a09": "鼻截其手足。時仙人略無嗔恨。以慈忍力身",
    "T33n1703_001:0233a10": "復如故。蓋能了達我人眾生壽者四相皆空。",
    "T33n1703_001:0233a11": "非惟無苦。亦乃有樂也。又引過去五百世中",
    "T33n1703_001:0233a12": "作忍辱仙以證之者。明行忍行非止一世也。",
    "T33n1703_001:0233a13": "是故須菩提。菩薩應離一切相發阿耨多羅",
    "T33n1703_001:0233a14": "三藐三菩提心。不應住色生心。不應住聲香",
    "T33n1703_001:0233a15": "味觸法生心。應生無所住心。若心有住則為",
    "T33n1703_001:0233a16": "非住。是故佛說。菩薩心不應住色布施。須菩",
    "T33n1703_001:0233a17": "提。菩薩為利益一切眾生。應如是布施。如來",
    "T33n1703_001:0233a18": "說一切諸相即是非相。又說一切眾生即非",
    "T33n1703_001:0233a19": "眾生　佛累世行忍。以無我故得成菩提。故",
    "T33n1703_001:0233a20": "發菩提之心。應須離一切相。離相即不住色",
    "T33n1703_001:0233a21": "等六塵也。應生無所住心。心無所住即能",
    "T33n1703_001:0233a22": "住菩提。若心有住則非住佛道矣。菩薩所行",
    "T33n1703_001:0233a23": "六度皆應離相。色為六塵之首。施為六度之",
    "T33n1703_001:0233a24": "初。故云不應住色布施。如是行施為利群生。",
    "T33n1703_001:0233a25": "若存施受之心則非無住。下復遣著。故曰非",
    "T33n1703_001:0233a26": "相非眾生也。",
    "T33n1703_001:0233a27": "九斷能證無體非因疑　此疑從上為利",
    "T33n1703_001:0233a28": "生行施而來",
    "T33n1703_001:0233a29": "須菩提。如來是真語者。實語者。如語者。不誑",
    "T33n1703_001:0233b01": "語者。不異語者。須菩提。如來所得法。此法無",
    "T33n1703_001:0233b02": "實無虛　如來所得菩提妙果。如理而證。離",
    "T33n1703_001:0233b03": "於言說。何故累稱持說功德。勝餘布施等福",
    "T33n1703_001:0233b04": "耶。然佛無所證而證。無所說而說。所證所說",
    "T33n1703_001:0233b05": "無不當理。恐善現未達此意。故又告云。是真",
    "T33n1703_001:0233b06": "實等語。真語者。說佛菩提也。實語者。說小",
    "T33n1703_001:0233b07": "乘法也。如語者。說大乘法也。不異語者。說",
    "T33n1703_001:0233b08": "授記事也。不誑語者。不誑眾生也。解譯無",
    "T33n1703_001:0233b09": "此一句。無實無虛者。如來所證之法。本離言",
    "T33n1703_001:0233b10": "說故曰無實。對機有說故曰無虛也。",
    "T33n1703_001:0233b11": "十斷真如有得無得疑　此疑從前不住",
    "T33n1703_001:0233b12": "相而來",
    "T33n1703_001:0233b13": "須菩提。若菩薩心住於法而行布施。如人入",
    "T33n1703_001:0233b14": "暗則無所見。若菩薩心不住法而行布施。如",
    "T33n1703_001:0233b15": "人有目日光明照見種種色　聖人以無為真",
    "T33n1703_001:0233b16": "如得名。然真如之體。遍一切時徧一切處。何",
    "T33n1703_001:0233b17": "故眾生有得者有不得者。蓋心有住法不住",
    "T33n1703_001:0233b18": "法之異耳。住者住著也。如行布施。不達三輪",
    "T33n1703_001:0233b19": "體空名為住法。心既住法不成檀波羅蜜。如",
    "T33n1703_001:0233b20": "入暗中則無所見。若達三輪體空則心無所",
    "T33n1703_001:0233b21": "住。即成檀波羅蜜。如人有目在日光中見諸",
    "T33n1703_001:0233b22": "色相也。",
    "T33n1703_001:0233b23": "須菩提。當來之世若有善男子善女人。能於",
    "T33n1703_001:0233b24": "此經受持讀誦。則為如來以佛智慧悉知是",
    "T33n1703_001:0233b25": "人悉見是人。皆得成就無量無邊功德　言",
    "T33n1703_001:0233b26": "未來世中若有受持讀誦者。佛眼佛智悉能",
    "T33n1703_001:0233b27": "知見。既行勝因必成妙果。故曰成就無量無",
    "T33n1703_001:0233b28": "邊功德也。",
    "T33n1703_001:0233b29": "須菩提。若有善男子善女人。初日分以恒河",
    "T33n1703_001:0233c01": "沙等身布施。中日分復以恒河沙等身布施。",
    "T33n1703_001:0233c02": "後日分亦以恒河沙等身布施。如是無量百",
    "T33n1703_001:0233c03": "千萬億劫以身布施。若復有人。聞此經典信",
    "T33n1703_001:0233c04": "心不逆。其福勝彼。何況書寫受持讀誦為人",
    "T33n1703_001:0233c05": "解說　初日分者。寅卯辰時也。中日分者。巳",
    "T33n1703_001:0233c06": "午未時也。後日分者。申酉戌時也。如是一日",
    "T33n1703_001:0233c07": "三時捨無量身。歷無量劫而行布施。世間固",
    "T33n1703_001:0233c08": "無此事。然佛設此喻者。以況聞經生信福德",
    "T33n1703_001:0233c09": "之勝。何況書持誦說者耶。信力曰受。念力曰",
    "T33n1703_001:0233c10": "持。對文曰讀。背文曰誦。所謂書寫受持讀誦",
    "T33n1703_001:0233c11": "者自行也。為人解說者化他也。",
    "T33n1703_001:0233c12": "須菩提。以要言之。是經有不可思議不可稱",
    "T33n1703_001:0233c13": "量無邊功德。如來為發大乘者說為發最上",
    "T33n1703_001:0233c14": "乘者說。若有人能受持讀誦廣為人說。如來",
    "T33n1703_001:0233c15": "悉知是人悉見是人。皆得成就不可量不可",
    "T33n1703_001:0233c16": "稱無有邊不可思議功德。如是人等則為荷",
    "T33n1703_001:0233c17": "擔如來阿耨多羅三藐三菩提。何以故。須菩",
    "T33n1703_001:0233c18": "提。若樂小法者著我見人見眾生見壽者見。",
    "T33n1703_001:0233c19": "則於此經不能聽受讀誦為人解說　此般若",
    "T33n1703_001:0233c20": "之體本絕言思。其功德廣大不可得而稱量。",
    "T33n1703_001:0233c21": "非樂小乘者所可得聞。故曰為發大乘者說",
    "T33n1703_001:0233c22": "為發最上乘者說。發大乘者。通指衍門三教",
    "T33n1703_001:0233c23": "之人也。發最上乘者。的指圓頓之人。能生",
    "T33n1703_001:0233c24": "信解者也。如是之人修行此法。則成就不可",
    "T33n1703_001:0233c25": "思議功德故。能荷擔如來無上菩提。彼小乘",
    "T33n1703_001:0233c26": "不能聽受讀誦為人解說。為著四見故也。",
    "T33n1703_001:0233c27": "須菩提。在在處處若有此經。一切世間天人",
    "T33n1703_001:0233c28": "阿修羅所應供養。當知此處則為是塔。皆應",
    "T33n1703_001:0233c29": "恭敬作禮圍繞以諸華香而散其處　塔為藏",
    "T33n1703_001:0234a01": "舍利之處。若天人修羅固當敬事。此般若經",
    "T33n1703_001:0234a02": "卷所在之處。是真法身舍利寶塔可不敬乎。",
    "T33n1703_001:0234a03": "復次須菩提。善男子善女人受持讀誦此經。",
    "T33n1703_001:0234a04": "若為人輕賤。是人先世罪業應墮惡道。以今",
    "T33n1703_001:0234a05": "世人輕賤故。先世罪業則為消滅。當得阿耨",
    "T33n1703_001:0234a06": "多羅三藐三菩提　持誦此經者人當恭敬。",
    "T33n1703_001:0234a07": "而反被人輕賤者。以宿罪業合招惡報。由經",
    "T33n1703_001:0234a08": "力故但被輕賤。被輕賤故其罪消滅。當得無",
    "T33n1703_001:0234a09": "上佛果。持經功德可謂大矣。",
    "T33n1703_001:0234a10": "須菩提。我念過去無量阿僧祇劫。於然燈佛",
    "T33n1703_001:0234a11": "前得值八百四千萬億那由他諸佛。悉皆供",
    "T33n1703_001:0234a12": "養承事無空過者。若復有人。於後末世能受",
    "T33n1703_001:0234a13": "持讀誦此經。所得功德。於我所供養諸佛功",
    "T33n1703_001:0234a14": "德。百分不及一。千萬億分乃至算數譬喻所",
    "T33n1703_001:0234a15": "不能及　阿僧祇翻無數時。那由他者。十億",
    "T33n1703_001:0234a16": "為洛叉。十洛叉為俱胝。十俱胝為那由他。如",
    "T33n1703_001:0234a17": "來於過去然燈佛前供養無數諸佛。其功德",
    "T33n1703_001:0234a18": "可謂深且大矣。乃言不及末世持經功德者。",
    "T33n1703_001:0234a19": "蓋持經能生理解得證菩提。供佛雖感福報。",
    "T33n1703_001:0234a20": "但是事相故。持經功德百千萬億分中不及",
    "T33n1703_001:0234a21": "一分也。又言算數譬喻所不能及者。蓋事相",
    "T33n1703_001:0234a22": "之福是可思議之法。而般若妙智忘能所絕",
    "T33n1703_001:0234a23": "待對。不可得而思議者也。",
    "T33n1703_001:0234a24": "須菩提。若善男子善女人於後末世有受持",
    "T33n1703_001:0234a25": "讀誦此經。所得功德我若具說者。或有人聞",
    "T33n1703_001:0234a26": "心則狂亂狐疑不信。須菩提。當知是經義不",
    "T33n1703_001:0234a27": "可思議。果報亦不可思議　此經非大乘根",
    "T33n1703_001:0234a28": "器不能持誦。而持誦所感功德。豈常人可聞。",
    "T33n1703_001:0234a29": "聞必狐疑不信。故不具說。蓋此經之義趣。與",
    "T33n1703_001:0234b01": "其果報。不可思議故也。",
    "T33n1703_001:0234b02": "十一斷安住降伏存我疑　此疑從前諸文",
    "T33n1703_001:0234b03": "無我人等相而來",
    "T33n1703_001:0234b04": "爾時須菩提白佛言。世尊。善男子善女人發",
    "T33n1703_001:0234b05": "阿耨多羅三藐三菩提心。云何應住。云何降",
    "T33n1703_001:0234b06": "伏其心　善現初聞此義。至是復問者何耶。",
    "T33n1703_001:0234b07": "問辭雖同其意則別。蓋所問不過住大乘降",
    "T33n1703_001:0234b08": "妄心而已。初之問意。但問能住能降之法。此",
    "T33n1703_001:0234b09": "之問意。若謂我能住我能降。存此分別障於",
    "T33n1703_001:0234b10": "真證無住之道。故又興此問也。",
    "T33n1703_001:0234b11": "佛告須菩提。若善男子善女人發阿耨多羅",
    "T33n1703_001:0234b12": "三藐三菩提心者。當生如是心。我應滅度一",
    "T33n1703_001:0234b13": "切眾生。滅度一切眾生已。而無有一眾生實",
    "T33n1703_001:0234b14": "滅度者。何以故。須菩提。若菩薩有我相人相",
    "T33n1703_001:0234b15": "眾生相壽者相則非菩薩。所以者何。須菩提。",
    "T33n1703_001:0234b16": "實無有法發阿耨多羅三藐三菩提心者　此",
    "T33n1703_001:0234b17": "一節文意亦與前同。但前是破情顯智。所破",
    "T33n1703_001:0234b18": "之情即我人等四相粗執。所顯之智即般若",
    "T33n1703_001:0234b19": "真智。自此而下忘智顯理。破我人等四相細",
    "T33n1703_001:0234b20": "執。由此賢位漸入聖階矣。",
    "T33n1703_001:0234b21": "十二斷佛因是有菩薩疑　此疑從上實",
    "T33n1703_001:0234b22": "無有法發菩提心者而來",
    "T33n1703_001:0234b23": "須菩提。於意云何。如來於然燈佛所。有法得",
    "T33n1703_001:0234b24": "阿耨多羅三藐三菩提不　由前云實無有法",
    "T33n1703_001:0234b25": "發菩提心者。意謂無發心者則無菩薩。若無",
    "T33n1703_001:0234b26": "菩薩。云何釋迦於然燈佛所。名曰善慧。布髮",
    "T33n1703_001:0234b27": "掩泥行菩薩行得受記耶。佛恐善現潛有此",
    "T33n1703_001:0234b28": "疑。故舉以問。",
    "T33n1703_001:0234b29": "不也世尊。如我解佛所說義。佛於然燈佛所。",
    "T33n1703_001:0234c01": "無有法得阿耨多羅三藐三菩提　善現答意",
    "T33n1703_001:0234c02": "云。善慧彼時都無所得離諸分別。由悟無法",
    "T33n1703_001:0234c03": "故得受記。",
    "T33n1703_001:0234c04": "佛言。如是如是。須菩提。實無有法如來得阿",
    "T33n1703_001:0234c05": "耨多羅三藐三菩提。須菩提。若有法如來得",
    "T33n1703_001:0234c06": "阿耨多羅三藐三菩提者。然燈佛則不與我",
    "T33n1703_001:0234c07": "受記。汝於來世當得作佛號釋迦牟尼。以實",
    "T33n1703_001:0234c08": "無有法得阿耨多羅三藐三菩提。是故然燈",
    "T33n1703_001:0234c09": "佛與我受記。作是言。汝於來世當得作佛號",
    "T33n1703_001:0234c10": "釋迦牟尼　善現既會法無所得。佛然其說。",
    "T33n1703_001:0234c11": "乃言如是如是。既而又反覆告之者。要令善",
    "T33n1703_001:0234c12": "現知法無所得深契至理故得受記。蓋如來",
    "T33n1703_001:0234c13": "所證妙果。乃心地本具法門。離諸名相。無授",
    "T33n1703_001:0234c14": "受中而論授受也。",
    "T33n1703_001:0234c15": "十三斷無因則無佛法疑　此疑從上釋",
    "T33n1703_001:0234c16": "迦於然燈行因實無有得而來",
    "T33n1703_001:0234c17": "何以故。如來者。即諸法如義。若有人言。如來",
    "T33n1703_001:0234c18": "得阿耨多羅三藐三菩提。須菩提。實無有法",
    "T33n1703_001:0234c19": "佛得阿耨多羅三藐三菩提　何以故者。徵",
    "T33n1703_001:0234c20": "起之辭也。由前云實無有法得菩提果故受",
    "T33n1703_001:0234c21": "然燈之記。遂疑既無佛果。豈有佛法耶釋云。",
    "T33n1703_001:0234c22": "如來者即諸法如義。如者真如也。不偽曰真。",
    "T33n1703_001:0234c23": "不異曰如。此真如體貫徹三世綿亘十方。非",
    "T33n1703_001:0234c24": "空非有不變不遷。名如來性。若有所得即非",
    "T33n1703_001:0234c25": "佛菩提也。",
    "T33n1703_001:0234c26": "須菩提。如來所得阿耨多羅三藐三菩提。於",
    "T33n1703_001:0234c27": "是中無實無虛。是故如來說一切法皆是佛",
    "T33n1703_001:0234c28": "法。須菩提。所言一切法者。即非一切法。是",
    "T33n1703_001:0234c29": "故名一切法　所得者。忘情而證也。無實者",
    "T33n1703_001:0235a01": "非有為相也。無虛者。是真如體也。然此真如",
    "T33n1703_001:0235a02": "非別有法。即一切色等諸法。離性離相名真",
    "T33n1703_001:0235a03": "如體。唯佛與佛乃能證此。故一切法皆是佛",
    "T33n1703_001:0235a04": "法。真如之體雖不離於諸法。然亦不可取著。",
    "T33n1703_001:0235a05": "故云即非一切法是名一切法。",
    "T33n1703_001:0235a06": "須菩提。譬如人身長大。須菩提言。世尊。如來",
    "T33n1703_001:0235a07": "說人身長大。則為非大身。是名大身　上說",
    "T33n1703_001:0235a08": "如來所證真如之體遍一切處。可謂長大矣。",
    "T33n1703_001:0235a09": "又恐善現起長大之見。故佛又設喻徵之曰。",
    "T33n1703_001:0235a10": "譬如人身長大。善現因喻有悟。即曰非大身",
    "T33n1703_001:0235a11": "是名大身。論云。大身有二義。一者遍一切處",
    "T33n1703_001:0235a12": "即法身。二者功德大即報身。此之二身皆離",
    "T33n1703_001:0235a13": "諸相。故名為非。",
    "T33n1703_001:0235a14": "十四斷無人度生嚴土疑　此疑同十二疑",
    "T33n1703_001:0235a15": "皆從第十一疑中實無有法發心者而來",
    "T33n1703_001:0235a16": "須菩提。菩薩亦如是。若作是言。我當滅度無",
    "T33n1703_001:0235a17": "量眾生。則不名菩薩。何以故。須菩提。實無有",
    "T33n1703_001:0235a18": "法名為菩薩。是故佛說一切法無我無人無",
    "T33n1703_001:0235a19": "眾生無壽者。須菩提。若菩薩作是言。我當莊",
    "T33n1703_001:0235a20": "嚴佛土。是不名菩薩。何以故。如來說莊嚴佛",
    "T33n1703_001:0235a21": "土者。即非莊嚴。是名莊嚴。須菩提。若菩薩通",
    "T33n1703_001:0235a22": "達無我法者。如來說名真是菩薩　法界混",
    "T33n1703_001:0235a23": "然身土平等。尚無佛道可成。安有眾生可度。",
    "T33n1703_001:0235a24": "是則起度生之心修行嚴土。即凡夫見。不名",
    "T33n1703_001:0235a25": "菩薩者。畢竟起何等心名為菩薩。故云能",
    "T33n1703_001:0235a26": "通達無我法者真菩薩也。",
    "T33n1703_001:0235a27": "十五斷諸佛不見諸法疑　此疑從上菩",
    "T33n1703_001:0235a28": "薩不見眾生可度佛土可淨而來",
    "T33n1703_001:0235a29": "須菩提。於意云何。如來有肉眼不。如是世尊。",
    "T33n1703_001:0235b01": "如來有肉眼。須菩提。於意云何。如來有天眼",
    "T33n1703_001:0235b02": "不。如是世尊。如來有天眼。須菩提。於意云何。",
    "T33n1703_001:0235b03": "如來有慧眼不。如是世尊。如來有慧眼。須菩",
    "T33n1703_001:0235b04": "提。於意云何。如來有法眼不。如是世尊。如來",
    "T33n1703_001:0235b05": "有法眼。須菩提。於意云何。如來有佛眼不。如",
    "T33n1703_001:0235b06": "是世尊。如來有佛眼。須菩提。於意云何。如恒",
    "T33n1703_001:0235b07": "河中所有沙。佛說是沙不。如是世尊。如來說",
    "T33n1703_001:0235b08": "是沙。須菩提。於意云何。如一恒河中所有沙。",
    "T33n1703_001:0235b09": "有如是沙等恒河。是諸恒河所有沙數佛世",
    "T33n1703_001:0235b10": "界。如是寧為多不。甚多世尊。佛告須菩提。爾",
    "T33n1703_001:0235b11": "所國土中所有眾生若干種心。如來悉知。何",
    "T33n1703_001:0235b12": "以故。如來說諸心皆為非心是名為心。所以",
    "T33n1703_001:0235b13": "者何。須菩提。過去心不可得。現在心不可得。",
    "T33n1703_001:0235b14": "未來心不可得　前說不見彼是眾生。不見",
    "T33n1703_001:0235b15": "我為菩薩。不見淨佛國土。如是則不見諸法。",
    "T33n1703_001:0235b16": "名為諸佛如來。然而如來具足五眼。豈都無",
    "T33n1703_001:0235b17": "所見耶。五眼者。肉眼天眼慧眼法眼佛眼也。",
    "T33n1703_001:0235b18": "古德偈云。天眼通非礙。肉眼礙非通。法眼",
    "T33n1703_001:0235b19": "惟觀俗。慧眼了知空。佛眼如千日。照異體",
    "T33n1703_001:0235b20": "還同。此之五眼通該十界。而優劣有殊。如經",
    "T33n1703_001:0235b21": "所說五眼皆如來所具者。無非佛眼也。恒沙",
    "T33n1703_001:0235b22": "世界一切眾生之心。如來無不知見。然眾生",
    "T33n1703_001:0235b23": "之心種種顛倒而言非心者。妄識本空也。是",
    "T33n1703_001:0235b24": "名為心者。真如不滅也。所以者何下。徵釋",
    "T33n1703_001:0235b25": "非心之所以也。蓋三世之心。過去已滅。未",
    "T33n1703_001:0235b26": "來未至。現在不住。皆是虛妄生滅故。求之不",
    "T33n1703_001:0235b27": "可得也。",
    "T33n1703_001:0235b28": "十六斷福德例心顛倒疑　此疑從上心",
    "T33n1703_001:0235b29": "住顛倒而來",
    "T33n1703_001:0235c01": "須菩提。於意云何。若有人滿三千大千世界",
    "T33n1703_001:0235c02": "七寶以用布施。是人以是因緣得福多不。如",
    "T33n1703_001:0235c03": "是世尊。此人以是因緣得福甚多。須菩提。若",
    "T33n1703_001:0235c04": "福德有實。如來不說得福德多。以福德無故。",
    "T33n1703_001:0235c05": "如來說得福德多　前說眾生心有住著是為",
    "T33n1703_001:0235c06": "顛倒。然福由心造豈亦是顛倒。若是何名",
    "T33n1703_001:0235c07": "善法耶。恐潛此疑故佛斷之。福德有實者。",
    "T33n1703_001:0235c08": "住相布施成有漏因。其福則寡。福德無者。離",
    "T33n1703_001:0235c09": "相布施成無漏因。其福乃多。是則不住於相",
    "T33n1703_001:0235c10": "心離顛倒。所作之福無非善法也。",
    "T33n1703_001:0235c11": "十七斷無為何有相好疑　此疑從前如",
    "T33n1703_001:0235c12": "來者即諸法如義而來",
    "T33n1703_001:0235c13": "須菩提。於意云何。佛可以具足色身見不。不",
    "T33n1703_001:0235c14": "也世尊。如來不應以具足色身見。何以故。如",
    "T33n1703_001:0235c15": "來說具足色身。即非具足色身。是名具足色",
    "T33n1703_001:0235c16": "身。須菩提。於意云何。如來可以具足諸相見",
    "T33n1703_001:0235c17": "不。不也世尊。如來不應以具足諸相見。何以",
    "T33n1703_001:0235c18": "故。如來說諸相具足。即非具足是名諸相具",
    "T33n1703_001:0235c19": "足　上說諸佛所證乃無為之法。云何佛身",
    "T33n1703_001:0235c20": "有八十種好三十二相而可見耶。為斷此疑",
    "T33n1703_001:0235c21": "故有此問。善現乃會如來法身固非色相可",
    "T33n1703_001:0235c22": "見。而未嘗離於色相而不可見。故云即非具",
    "T33n1703_001:0235c23": "足色身。是名具足色身。即非具足諸相。是名",
    "T33n1703_001:0235c24": "具足諸相。良由全法身無為之體。起應身相",
    "T33n1703_001:0235c25": "好之用。是故應身即是法身。乃無相而相。相",
    "T33n1703_001:0235c26": "而無相。無見而見。見而無見者也。",
    "T33n1703_001:0235c27": "十八斷無身何以說法疑　此疑從上身",
    "T33n1703_001:0235c28": "相不可得見而來",
    "T33n1703_001:0235c29": "須菩提。汝勿謂如來作是念。我當有所說法。",
    "T33n1703_001:0236a01": "莫作是念。何以故。若人言如來有所說法。則",
    "T33n1703_001:0236a02": "為謗佛。不能解我所說故須菩提。說法者無",
    "T33n1703_001:0236a03": "法可說。是名說法　既云如來色身相好不",
    "T33n1703_001:0236a04": "可得見。如何為人演說法耶。然如來悲願深",
    "T33n1703_001:0236a05": "重。隨感而應。無說而說。說即無說。不達此意",
    "T33n1703_001:0236a06": "是為謗佛。言無法可說是名說法者。離性執",
    "T33n1703_001:0236a07": "已。不妨稱性而說也。",
    "T33n1703_001:0236a08": "爾時慧命須菩提白佛言。世尊。頗有眾生。",
    "T33n1703_001:0236a09": "於未來世聞說是法生信心不　善現解空",
    "T33n1703_001:0236a10": "第一。與般若空慧相應。以慧為命故稱慧命。",
    "T33n1703_001:0236a11": "前云身乃非身之身。法乃非說而說。身說俱",
    "T33n1703_001:0236a12": "妙難信難解。所以有此疑問。",
    "T33n1703_001:0236a13": "佛言。須菩提。彼非眾生非不眾生　眾生有",
    "T33n1703_001:0236a14": "聖有凡。而凡夫眾生於此般若不能生信。聖",
    "T33n1703_001:0236a15": "體眾生乃能信解。言彼非眾生者。非凡夫眾",
    "T33n1703_001:0236a16": "生也。非不眾生者。非不是聖體眾生也。聖體",
    "T33n1703_001:0236a17": "眾生即大乘根器人也。豈可視為凡夫眾生",
    "T33n1703_001:0236a18": "不能生信。尚恐善現未悟。下文又徵釋之。",
    "T33n1703_001:0236a19": "何以故。須菩提。眾生眾生者。如來說非眾生。",
    "T33n1703_001:0236a20": "是名眾生　眾生眾生者。牒上文非眾生非",
    "T33n1703_001:0236a21": "不眾生也。如來說非眾生是名眾生者。言非",
    "T33n1703_001:0236a22": "是凡夫眾生是聖體眾生能生信解者也。",
    "T33n1703_001:0236a23": "十九斷無法如何修證疑　此疑從前十二",
    "T33n1703_001:0236a24": "十三疑中無法得阿耨菩提而來",
    "T33n1703_001:0236a25": "須菩提白佛言。世尊。佛得阿耨多羅三藐三",
    "T33n1703_001:0236a26": "菩提。為無所得耶。佛言。如是如是。須菩提。",
    "T33n1703_001:0236a27": "我於阿耨多羅三藐三菩提乃至無有少法可",
    "T33n1703_001:0236a28": "得。是名阿耨多羅三藐三菩提　前既云實",
    "T33n1703_001:0236a29": "無有法得無上正覺。如何却有修證。故疑而",
    "T33n1703_001:0236b01": "問之。佛答有三。一答無法可得為正覺。二",
    "T33n1703_001:0236b02": "答平等為正覺。三答正助修善成正覺。初答",
    "T33n1703_001:0236b03": "如文可見。",
    "T33n1703_001:0236b04": "復次須菩提。是法平等無有高下。是名阿耨",
    "T33n1703_001:0236b05": "多羅三藐三菩提　二答平等為正覺也。",
    "T33n1703_001:0236b06": "以無我無人無眾生無壽者。修一切善法。則",
    "T33n1703_001:0236b07": "得阿耨多羅三藐三菩提。須菩提。所言善法",
    "T33n1703_001:0236b08": "者。如來說即非善法是名善法　三答正助",
    "T33n1703_001:0236b09": "修善成正覺也。正助者。正謂正觀。空四相也。",
    "T33n1703_001:0236b10": "助謂緣助。修一切善法也。初答以無法可得",
    "T33n1703_001:0236b11": "為正覺者。達妄即真也。二以平等為正覺者",
    "T33n1703_001:0236b12": "法無高下也。三以正助成正覺者。離相修善",
    "T33n1703_001:0236b13": "也。由離相故。名為善法。",
    "T33n1703_001:0236b14": "二十斷所說無記非因疑　此疑從上修",
    "T33n1703_001:0236b15": "善法而來",
    "T33n1703_001:0236b16": "須菩提。若三千大千世界中所有諸須彌山",
    "T33n1703_001:0236b17": "王。如是等七寶聚。有人持用布施。若人以此",
    "T33n1703_001:0236b18": "般若波羅蜜經乃至四句偈等。受持讀誦為",
    "T33n1703_001:0236b19": "他人說。於前福德百分不及一。百千萬億分",
    "T33n1703_001:0236b20": "乃至算數譬喻所不能及　前既云從修善法",
    "T33n1703_001:0236b21": "得菩提。則佛所說法是無記法。不能得菩提",
    "T33n1703_001:0236b22": "耶。恐有此疑。故佛舉大千世界中施七寶聚",
    "T33n1703_001:0236b23": "如須彌山之多。且大較之持說四句功德。百",
    "T33n1703_001:0236b24": "千萬億分中乃不及其一。所說法蓋佛離",
    "T33n1703_001:0236b25": "言說相。以離相故能作菩提之因。故慈氏偈",
    "T33n1703_001:0236b26": "云。雖言無記法。而說是彼因。彼即菩提也。",
    "T33n1703_001:0236b27": "二十一斷平等云何度生疑　此疑從第十",
    "T33n1703_001:0236b28": "九疑中是法平等而來",
    "T33n1703_001:0236b29": "須菩提。於意云何。汝等勿謂如來作是念。我",
    "T33n1703_001:0236c01": "當度眾生。須菩提。莫作是念。何以故。實無有",
    "T33n1703_001:0236c02": "眾生如來度者。若有眾生如來度者。如來則",
    "T33n1703_001:0236c03": "有我人眾生壽者。須菩提。如來說有我者。則",
    "T33n1703_001:0236c04": "非有我。而凡夫之人以為有我。須菩提。凡夫",
    "T33n1703_001:0236c05": "者。如來說則非凡夫　既云是法平等無有",
    "T33n1703_001:0236c06": "高下。云何如來却度眾生。故偈云。平等真法",
    "T33n1703_001:0236c07": "界。佛不度眾生。以名共彼陰。不離於法界。名",
    "T33n1703_001:0236c08": "即眾生假名也。陰即五陰實法也。此假名實",
    "T33n1703_001:0236c09": "法皆即法界。故云不離於法界。既即法界凡",
    "T33n1703_001:0236c10": "聖一如。豈有眾生可度。故云佛不度眾生。如",
    "T33n1703_001:0236c11": "來若謂我為能度。眾生為所度。此則著於四",
    "T33n1703_001:0236c12": "相。由離四相則非度而度。度而非度。則是如",
    "T33n1703_001:0236c13": "來說有我者。真我也。則非有我者。非妄我",
    "T33n1703_001:0236c14": "也。而凡夫之我是我執也。非凡夫者。論云",
    "T33n1703_001:0236c15": "非生。謂不生聖人法。即毛道凡夫也。",
    "T33n1703_001:0236c16": "二十二斷以相比知真佛疑　此疑從第十",
    "T33n1703_001:0236c17": "七疑中如來不應以色身諸相見而來",
    "T33n1703_001:0236c18": "須菩提。於意云何。可以三十二相觀如來不。",
    "T33n1703_001:0236c19": "須菩提言。如是如是。以三十二相觀如來。佛",
    "T33n1703_001:0236c20": "言。須菩提。若以三十二相觀如來者。轉輪聖",
    "T33n1703_001:0236c21": "王則是如來。須菩提白佛言。世尊。如我解佛",
    "T33n1703_001:0236c22": "所說義。不應以三十二相觀如來。爾時世尊。",
    "T33n1703_001:0236c23": "而說偈言。",
    "T33n1703_001:0236c24": "　若以色見我　　以音聲求我",
    "T33n1703_001:0236c25": "　是人行邪道　　不能見如來",
    "T33n1703_001:0236c26": "三十二相者。應身相也。觀如來者。觀法身如",
    "T33n1703_001:0236c27": "來也。問意謂可於應身相好中觀見法身不。",
    "T33n1703_001:0236c28": "善現乃知應身相好從法身流出。若見相好",
    "T33n1703_001:0236c29": "即見法身。故答云如是如是。佛又恐善現於",
    "T33n1703_001:0237a01": "應身取著。不達法體。故又以輪王即如來為",
    "T33n1703_001:0237a02": "難。而善現解佛難意故。云不可以三十二相",
    "T33n1703_001:0237a03": "觀如來也。既而佛乃說偈以證之。法身之體",
    "T33n1703_001:0237a04": "固不離於聲色。但凡夫墮於聞見。是行邪道。",
    "T33n1703_001:0237a05": "不能見於如來也。",
    "T33n1703_001:0237a06": "二十三斷佛果非關福相疑　此疑從上",
    "T33n1703_001:0237a07": "不應以相觀佛而來",
    "T33n1703_001:0237a08": "須菩提。汝若作是念。如來不以具足相故得",
    "T33n1703_001:0237a09": "阿耨多羅三藐三菩提。須菩提。莫作是念。如",
    "T33n1703_001:0237a10": "來不以具足相故得阿耨多羅三藐三菩提。",
    "T33n1703_001:0237a11": "須菩提。汝若作是念。發阿耨多羅三藐三菩",
    "T33n1703_001:0237a12": "提心者。說諸法斷滅。莫作是念。何以故。發阿",
    "T33n1703_001:0237a13": "耨多羅三藐三菩提心者。於法不說斷滅相",
    "T33n1703_001:0237a14": "　上明如來所證菩提不從福德而致。是則",
    "T33n1703_001:0237a15": "菩薩所修福德。不成菩提之因。亦不克果報",
    "T33n1703_001:0237a16": "耶。為斷此疑故告之曰。莫作是念。如來不以",
    "T33n1703_001:0237a17": "具足相而得菩提。具足相即福德相也。蓋大",
    "T33n1703_001:0237a18": "乘所修福德之因。所得福德之果。但離取著",
    "T33n1703_001:0237a19": "之相。不同小乘斷滅之見。故曰於法不說斷",
    "T33n1703_001:0237a20": "滅相也。下又設喻以告。",
    "T33n1703_001:0237a21": "須菩提。若菩薩以滿恒河沙等世界七寶持用",
    "T33n1703_001:0237a22": "布施。若復有人知一切法無我得成於忍。此",
    "T33n1703_001:0237a23": "菩薩勝前菩薩所得福德。須菩提。以諸菩薩",
    "T33n1703_001:0237a24": "不受福德故。須菩提白佛言。世尊。云何菩薩",
    "T33n1703_001:0237a25": "不受福德。須菩提。菩薩所作福德不應貪著。",
    "T33n1703_001:0237a26": "是故說不受福德　假使有人。以無量世界",
    "T33n1703_001:0237a27": "七寶行施心有所著。所感之福則成有漏。心",
    "T33n1703_001:0237a28": "若離著即成無漏。故云若有人知一切法無我",
    "T33n1703_001:0237a29": "得成於忍。無我者。無人法二執也。忍即無生",
    "T33n1703_001:0237b01": "法忍。初住菩薩所證也。既得無生法忍。則與",
    "T33n1703_001:0237b02": "彼住相行施者不同。故云勝前菩薩所得福",
    "T33n1703_001:0237b03": "德。言不受福德者。不受有漏福報也。善現又",
    "T33n1703_001:0237b04": "疑。既不受福報。云何能獲無生法忍。須知有",
    "T33n1703_001:0237b05": "漏果報則不應受。無漏果報則受而不取。取",
    "T33n1703_001:0237b06": "謂取著。故云菩薩所作福德不應貪著也。",
    "T33n1703_001:0237b07": "二十四斷化身出現受福疑　此疑從上",
    "T33n1703_001:0237b08": "不受福德而來",
    "T33n1703_001:0237b09": "須菩提。若有人言。如來若來若去若坐若臥。",
    "T33n1703_001:0237b10": "是人不解我所說義。何以故。如來者無所從",
    "T33n1703_001:0237b11": "來。亦無所去。故名如來　有來去坐臥者。乃",
    "T33n1703_001:0237b12": "如來應身也。無來無去者法身也。然如來昔",
    "T33n1703_001:0237b13": "行菩薩道時不受福報。云何至果有去來坐",
    "T33n1703_001:0237b14": "臥之相。使諸眾生供養獲福。恐有此疑故告",
    "T33n1703_001:0237b15": "以釋之。謂如來應用示有動作。而法身之",
    "T33n1703_001:0237b16": "體如如不動也。",
    "T33n1703_001:0237b17": "二十五斷法身化身一異疑　此疑從上",
    "T33n1703_001:0237b18": "應有去來法無去來而來",
    "T33n1703_001:0237b19": "須菩提。若善男子善女人以三千大千世界",
    "T33n1703_001:0237b20": "碎為微塵。於意云何。是微塵眾寧為多不。須",
    "T33n1703_001:0237b21": "菩提言。甚多世尊　上明應身去來是異。法",
    "T33n1703_001:0237b22": "身無去來是一。佛恐善現有一異之見。故設",
    "T33n1703_001:0237b23": "喻以釋之。釋中初舉世界微塵一異斷疑。次",
    "T33n1703_001:0237b24": "舉言說我法離見。初釋中文有三科。一標界",
    "T33n1703_001:0237b25": "塵一異以顯無性。言世界者。喻法身也。微塵",
    "T33n1703_001:0237b26": "者。喻應身也。世界一也。微塵異也。碎界作",
    "T33n1703_001:0237b27": "塵。塵無異性。合塵為界。界無一性。喻全法起",
    "T33n1703_001:0237b28": "應。應無異性。全應即法。法無一性。故偈云。",
    "T33n1703_001:0237b29": "去來化身佛。法身常不動。於是法界處。非一",
    "T33n1703_001:0237c01": "亦非異。然如來體用互融。所以能一能異非",
    "T33n1703_001:0237c02": "一非異。自在無礙者矣。",
    "T33n1703_001:0237c03": "何以故。若是微塵眾實有者。佛則不說是微",
    "T33n1703_001:0237c04": "塵眾。所以者何。佛說微塵眾。則非微塵眾是",
    "T33n1703_001:0237c05": "名微塵眾　此釋微塵。喻應身無異性。若知",
    "T33n1703_001:0237c06": "碎世界作微塵。微塵全是世界。則塵．無實",
    "T33n1703_001:0237c07": "性。故曰則非微塵。以離性計而說微塵。故",
    "T33n1703_001:0237c08": "曰是名微塵也。此喻全法起應應即是法。何",
    "T33n1703_001:0237c09": "異性之有哉。",
    "T33n1703_001:0237c10": "世尊。如來所說三千大千世界。則非世界。是",
    "T33n1703_001:0237c11": "名世界。何以故。若世界實有者。則是一合相。",
    "T33n1703_001:0237c12": "如來說一合相則非一合相是名一合相。須菩",
    "T33n1703_001:0237c13": "提。一合相者。則是不可說。但凡夫之人貪著",
    "T33n1703_001:0237c14": "其事　此釋世界喻法身無一性。若知合微",
    "T33n1703_001:0237c15": "塵為世界。世界全是微塵。則世界無實性。故",
    "T33n1703_001:0237c16": "曰則非世界。以離性計而說世界。故曰是名",
    "T33n1703_001:0237c17": "世界也。一合相者。言眾塵和合為一世界",
    "T33n1703_001:0237c18": "非一合相者。非性執之一合。是名一合相",
    "T33n1703_001:0237c19": "者。乃離性之一合也。此一合相不可思說。而",
    "T33n1703_001:0237c20": "凡夫不了自生貪著耳。此喻全應是法。法",
    "T33n1703_001:0237c21": "不離應。何一性之有哉。",
    "T33n1703_001:0237c22": "須菩提。若人言佛說我見人見眾生見壽者",
    "T33n1703_001:0237c23": "見。須菩提。於意云何。是人解我所說義不。不",
    "T33n1703_001:0237c24": "也世尊。是人不解如來所說義。何以故。世尊。",
    "T33n1703_001:0237c25": "說我見人見眾生見壽者見。則非我見人見",
    "T33n1703_001:0237c26": "眾生見壽者見。是名我見人見眾生見壽者",
    "T33n1703_001:0237c27": "見　此下明離我法二見。初離我見。夫我見",
    "T33n1703_001:0237c28": "者。有真我之見。有妄我之見。妄我見者。虛妄",
    "T33n1703_001:0237c29": "分別眾生見也。真我見者。遠離執著如來見",
    "T33n1703_001:0238a01": "也。既離執著。示有我見人見眾生見壽者見。",
    "T33n1703_001:0238a02": "此不見而見也。在迷眾生以為如來實有四",
    "T33n1703_001:0238a03": "見。故云不解如來所說義也。善現既解如來",
    "T33n1703_001:0238a04": "所說之義。即知四見皆非虛妄分別是真我",
    "T33n1703_001:0238a05": "之見。故云是名我見人見眾生見壽者見也。",
    "T33n1703_001:0238a06": "須菩提。發阿耨多羅三藐三菩提心者。於一",
    "T33n1703_001:0238a07": "切法應如是知如是見如是信解不生法相。",
    "T33n1703_001:0238a08": "須菩提。所言法相者。如來說即非法相。是名",
    "T33n1703_001:0238a09": "法相　次離法見。夫如來說法。要令眾生發",
    "T33n1703_001:0238a10": "菩提心。修行契理故。聞如來所說。當如是",
    "T33n1703_001:0238a11": "知見信解不生法相。言不生法相者。不於法",
    "T33n1703_001:0238a12": "取著也。法本離相。如來稱性而說。故云即非",
    "T33n1703_001:0238a13": "法相是名法相。此一段文。雖證釋離於法執。",
    "T33n1703_001:0238a14": "亦是總結降住正行。由經初善現請問。若人",
    "T33n1703_001:0238a15": "發無上菩提心者。應云何住云何降伏其心。",
    "T33n1703_001:0238a16": "如來答云。應如是住如是降伏其心。故今結",
    "T33n1703_001:0238a17": "云。發菩提心者。於一切法如是知見信解。此",
    "T33n1703_001:0238a18": "結如是住也。不生法相此結降伏妄心也。",
    "T33n1703_001:0238a19": "二十六斷化身說法無福疑　此疑從上",
    "T33n1703_001:0238a20": "塵喻化身是異而來",
    "T33n1703_001:0238a21": "須菩提。若有人以滿無量阿僧祇世界七寶。",
    "T33n1703_001:0238a22": "持用布施。若有善男子善女人。發菩薩心者。",
    "T33n1703_001:0238a23": "持於此經乃至四句偈等。受持讀誦為人演",
    "T33n1703_001:0238a24": "說。其福勝彼。云何為人演說。不取於相如如",
    "T33n1703_001:0238a25": "不動　此段文有三節。初以無量阿僧祇世",
    "T33n1703_001:0238a26": "界七寶布施。是假喻格量也。自若有善男子",
    "T33n1703_001:0238a27": "下。明持說福勝。自云何為人演說下。是釋",
    "T33n1703_001:0238a28": "福勝所以。據經文但明持說功德。而論乃謂",
    "T33n1703_001:0238a29": "化佛說法有無量功德者。蓋化佛是說經教",
    "T33n1703_001:0238b01": "主。持說是弘經之人。所弘之經是佛所說。佛",
    "T33n1703_001:0238b02": "之所說離言說相。故功德無量。弘經之人若",
    "T33n1703_001:0238b03": "能離著。則其福能勝彼也。如如者。法身之",
    "T33n1703_001:0238b04": "理也。化身既即法身。則無去無來故不動也。",
    "T33n1703_001:0238b05": "二十七斷入寂如何說法疑　此疑從上",
    "T33n1703_001:0238b06": "演說與不動而來",
    "T33n1703_001:0238b07": "何以故　上言如如不動。則佛常住世間。為",
    "T33n1703_001:0238b08": "眾生說法。何故言如來入涅槃耶。恐有此疑。",
    "T33n1703_001:0238b09": "故說偈以釋云。",
    "T33n1703_001:0238b10": "　一切有為法　　如夢幻泡影",
    "T33n1703_001:0238b11": "　如露亦如電　　應作如是觀",
    "T33n1703_001:0238b12": "一切有為法者。一切世間生滅之法也。佛生",
    "T33n1703_001:0238b13": "人中示同生滅。亦屬有為無常之法。無常之",
    "T33n1703_001:0238b14": "法虛假不實。故以夢幻泡影露電六種為喻。",
    "T33n1703_001:0238b15": "應作如是觀者。觀即般若妙智。以此妙智觀",
    "T33n1703_001:0238b16": "有為法。如夢幻等。能觀既是妙智。所觀無非",
    "T33n1703_001:0238b17": "妙境。妙境者。一境三諦也。妙智者。一心三觀",
    "T33n1703_001:0238b18": "也。三觀者。空假中也。三諦者。真俗中也。即",
    "T33n1703_001:0238b19": "觀有為之法。離性離相之謂空。無法不具之",
    "T33n1703_001:0238b20": "謂假。非空非假之謂中。諦者審實不虛之謂。",
    "T33n1703_001:0238b21": "全諦發觀。以觀照諦。諦既即一而三。觀豈前",
    "T33n1703_001:0238b22": "後而照。故云如是觀也。能如是觀。乃了化身",
    "T33n1703_001:0238b23": "即法身無常即常也。雖即法身不礙涅槃。常",
    "T33n1703_001:0238b24": "即無常也。良以如來究竟非常非無常之法。",
    "T33n1703_001:0238b25": "故所以能常能無常也。是則終日涅槃終日",
    "T33n1703_001:0238b26": "說法。不住有為不住無為。不可得而思議者",
    "T33n1703_001:0238b27": "也。一經始末皆稱如是。始云如是住如是降",
    "T33n1703_001:0238b28": "心。中間節節云如是。至此又云如是觀。論乃",
    "T33n1703_001:0238b29": "釋云。妙智正觀。故知妙智實一經之宗也。",
    "T33n1703_001:0238c01": "正宗竟。",
    "T33n1703_001:0238c02": "佛說是經已。長老須菩提及諸比丘比丘尼",
    "T33n1703_001:0238c03": "優婆塞優婆夷。一切世間天人阿修羅。聞佛",
    "T33n1703_001:0238c04": "所說皆大歡喜。信受奉行。",
    "T33n1703_001:0238c05": "金剛般若波羅蜜經註解"
}