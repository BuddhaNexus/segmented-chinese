{
    "T51n2100_002:1130b11": "續清涼傳卷下",
    "T51n2100_002:1130b13": "傳既成。遣人以錦囊盛一本。齎疏一通。以八",
    "T51n2100_002:1130b14": "月二十八日。至真容院文殊前表明。疏文曰。",
    "T51n2100_002:1130b15": "近者。親詣臺山。獲瞻聖像。慈悲赴感。殊勝現",
    "T51n2100_002:1130b16": "前。慶雲紛郁於虛空。寶焰熒煌於巖谷。同僧",
    "T51n2100_002:1130b17": "祇之隊仗。不可說之聖賢。大風昏霾。愈彰瑞",
    "T51n2100_002:1130b18": "相。赤壁峭絕。更示真身。商英。直以見聞。述",
    "T51n2100_002:1130b19": "成記傳。庶流通於沙界。或誘掖於信心。使知",
    "T51n2100_002:1130b20": "我清涼寶山。眷屬萬人之常在。金色世界。天",
    "T51n2100_002:1130b21": "龍八部之同居。叩梵宇以贊明。冀導師之證",
    "T51n2100_002:1130b22": "察。僧正省奇。集僧眾八十餘人。讀疏訖。菩薩",
    "T51n2100_002:1130b23": "殿內。忽現金燈四十餘遍。商英。思有以歸奉",
    "T51n2100_002:1130b24": "者。即自塑泥像。以十一月出按民兵。八日。齎",
    "T51n2100_002:1130b25": "像於菩薩前發願。其文曰。一切處金色世界。",
    "T51n2100_002:1130b26": "真智所以無方。東北方清涼寶山。幻緣所以",
    "T51n2100_002:1130b27": "有在。無方則一塵不立。有在則三界同瞻。我",
    "T51n2100_002:1130b28": "是以投體歸依。雨淚悲仰。伏念。商英昔在普",
    "T51n2100_002:1130b29": "光殿內。或於大覺城東。一念差殊。四生流浪。",
    "T51n2100_002:1130c01": "出沒於三千剎土。纏綿於十二根塵。以往善",
    "T51n2100_002:1130c02": "因。值今勝事。荷剎那之方便。開無始之光明。",
    "T51n2100_002:1130c03": "揣俗垢之已深。恐慢幢之猶在。託之土偶。明",
    "T51n2100_002:1130c04": "此願輪。三界空而我性亦空。孰真孰妄。十方",
    "T51n2100_002:1130c05": "幻而我形亦幻。何異何同。伏願。菩薩。攝入悲",
    "T51n2100_002:1130c06": "宮。接歸智殿。起信足於妙峯山頂。資辯河於",
    "T51n2100_002:1130c07": "阿耨池中。誓終分段之身。更顯希奇之作。讀",
    "T51n2100_002:1130c08": "文訖。殿內現金燈三。其日大雪。雪止之後。五",
    "T51n2100_002:1130c09": "色祥雲遍空。其夕。清輝閣前。羅睺殿左右。現",
    "T51n2100_002:1130c10": "銀燈十四。黃嵬嶺上。現大白光三。翌日。五色",
    "T51n2100_002:1130c11": "雲自辰及申。盤繞不散。至夜雪作。商英祝",
    "T51n2100_002:1130c12": "曰。昨日銀燈。光焰微細。與六七月所見不侔。",
    "T51n2100_002:1130c13": "豈商英黑業所招。抑聖賢變化。亦有春夏秋",
    "T51n2100_002:1130c14": "冬之異。常聞。諸佛諸大菩薩身光。蔽映魔宮。",
    "T51n2100_002:1130c15": "猶如聚墨。若隨時小大。則一大藏教。乃是虛",
    "T51n2100_002:1130c16": "言。於是。閣前雪中。現向所見大金光三。商英",
    "T51n2100_002:1130c17": "即踊躍拜辭曰。大雪現燈。非所求也。命開菩",
    "T51n2100_002:1130c18": "薩殿。取續書所見於後。既開殿。愛慕不能自",
    "T51n2100_002:1130c19": "已。又祝曰。待罪本路。儻未罷去。明年五六月。",
    "T51n2100_002:1130c20": "乃可再來。頗更一瞻光相。滿願而去。良久。於",
    "T51n2100_002:1130c21": "閣前。再見大金光四。明年夏六月。以并亢旱。",
    "T51n2100_002:1130c22": "詣山祈求雨澤。因安奉羅睺菩薩聖像。乙巳",
    "T51n2100_002:1130c23": "平旦。至中天閣。東南林麓。忽變金色。有青赤",
    "T51n2100_002:1130c24": "光直起。鮮明奪目。移時乃隱。日昳登清涼山。",
    "T51n2100_002:1130c25": "有五色異氣。為菩薩騎師子之像。丙午。至真",
    "T51n2100_002:1130c26": "容院。具威儀。迎所安羅睺像。比及寺門。而報",
    "T51n2100_002:1130c27": "者曰。殿中燈且現矣。既謁菩薩。瞻仰之次。頂",
    "T51n2100_002:1130c28": "上寶蓋。忽爾明朗。主殿僧曰。此殿幡蓋無數。",
    "T51n2100_002:1130c29": "掩蔽稠密。而頂蓋最高。隱莫能辨。今爛若",
    "T51n2100_002:1131a01": "此。未之有也。是夕。東臺洎羅睺殿左右。現十",
    "T51n2100_002:1131a02": "餘大金燈。往來上下。或移時。或移刻。或良",
    "T51n2100_002:1131a03": "久。丁未。詣菩薩前白言。華嚴經中。世尊八處",
    "T51n2100_002:1131a04": "放光表法。此光。若是法性本有無相之光。視",
    "T51n2100_002:1131a05": "之不見。則商英不疑。若是諸佛果德圓滿之",
    "T51n2100_002:1131a06": "光。使人可見。則願為示現。於是。頂上寶蓋。",
    "T51n2100_002:1131a07": "忽然通明。孔隙流光。迸射四出。已而襟領間。",
    "T51n2100_002:1131a08": "如意間。各放寶光。燁燁閃動。又於殿前。金蓮",
    "T51n2100_002:1131a09": "花葉。燈焰交輝。開合無數。是時。遠近僧俗。",
    "T51n2100_002:1131a10": "千數雲集。呼而視之。歡呼震動。繼以悲淚。各",
    "T51n2100_002:1131a11": "各歎言。無始以來。罪戾深重。請從今日。改往",
    "T51n2100_002:1131a12": "修來。戊申。詣中臺。日將暝。四山青黯。忽有",
    "T51n2100_002:1131a13": "異氣橫跨北臺。山如爛銀。刻劃長十丈。眾呼",
    "T51n2100_002:1131a14": "曰。銀橋現。商英曰。非也。此殆白銀階道。聖",
    "T51n2100_002:1131a15": "賢所游躡者也。俄而現寶燈一。分而為二。時",
    "T51n2100_002:1131a16": "有游僧十數人。已歸臺屋止宿。呼而視之。眾",
    "T51n2100_002:1131a17": "僧叩頭念佛。商英曰。此處。當有三燈。各各",
    "T51n2100_002:1131a18": "諦觀。良久。三燈齊現。商英取續傳示之曰。吾",
    "T51n2100_002:1131a19": "去年所書。如東方心宿。豈妄語邪。己酉。太原",
    "T51n2100_002:1131a20": "僉判錢景山。及經略司管句機宜文字邵壎。",
    "T51n2100_002:1131a21": "來會於東臺。而商英已還真容院。即遣人招",
    "T51n2100_002:1131a22": "二君還。二君曰。適已於東臺。見圓光攝身光",
    "T51n2100_002:1131a23": "矣。但未見聖燈也。是夕。遂與二君。祈燈而觀",
    "T51n2100_002:1131a24": "焉。庚戌。宿佛光寺。祥雲異氣。繽紛無數。辛",
    "T51n2100_002:1131a25": "亥。往祕[(序予+林)/女]巖。未至巖之三里。直光現。既至",
    "T51n2100_002:1131a26": "巖。而盧舍那佛。面門放光。照耀滿殿。初夜。",
    "T51n2100_002:1131a27": "於層崖間。現大金燈五。壬子。出巖。於空中現",
    "T51n2100_002:1131a28": "金橋一。此橋。不依山谷。不依雲氣。不假日光。",
    "T51n2100_002:1131a29": "亘空黃潤。如真金色。鳴呼。當處出生。當處入",
    "T51n2100_002:1131b01": "滅。非大幻善巧方便。其孰能與於此哉。是行",
    "T51n2100_002:1131b02": "也。既以旱祈雨。在山三禱三應。但須臾即霽。",
    "T51n2100_002:1131b03": "癸丑。還至代州。大雨彌日。將槁之苗。變為豐",
    "T51n2100_002:1131b04": "歲。商英。即以其事奏聞。其略曰。臣近以本路",
    "T51n2100_002:1131b05": "亢旱。躬詣五臺山文殊像前。及五龍池。祈求",
    "T51n2100_002:1131b06": "雨澤晝夜所接靈光寶焰。殊形異相。赫奕顯",
    "T51n2100_002:1131b07": "耀。莫可名狀。是時。四方僧俗千餘人。同共瞻",
    "T51n2100_002:1131b08": "覩。歡呼之聲。震動山谷。已而時雨大降。彌覆",
    "T51n2100_002:1131b09": "數州。臣之始往。草木萎悴。農夫愁嘆。及其歸",
    "T51n2100_002:1131b10": "也。木麻蕎菽。青綠生動。村落謳歌。指俟大",
    "T51n2100_002:1131b11": "稔。此蓋朝延有道。眾聖垂佑。有司推行詔",
    "T51n2100_002:1131b12": "條。布之於名山異境。其應如響。勘會五臺山",
    "T51n2100_002:1131b13": "十寺。舊管四十二莊。太宗皇帝平晉之後。悉",
    "T51n2100_002:1131b14": "蠲租賦。以示崇奉。比因邊臣謾昧朝延。其地",
    "T51n2100_002:1131b15": "為山荒。遂摽奪其良田。三百餘頃。招置弓箭",
    "T51n2100_002:1131b16": "手一百餘戶。因此逐寺。詞訟不息。僧徒分",
    "T51n2100_002:1131b17": "散。寺宇隳摧。臣累見狀。乞給還。終未蒙省",
    "T51n2100_002:1131b18": "察。臣竊以六合之外。蓋有不可致詰之事。彼",
    "T51n2100_002:1131b19": "化人者。豈規以土田得失。為成與虧。但昔人",
    "T51n2100_002:1131b20": "施之為福田。後人取之養鄉兵。於理疑若未",
    "T51n2100_002:1131b21": "安。欲乞下本路勘會。如臣所見所陳。別無不",
    "T51n2100_002:1131b22": "實。即乞檢會。累奏早賜施行。雖然如是。彼大",
    "T51n2100_002:1131b23": "士。以十方三界。為一毘盧遮那座體。而商英。",
    "T51n2100_002:1131b24": "區區以數百頃田浼之。其志趣狹劣。不亦悲",
    "T51n2100_002:1131b25": "乎。",
    "T51n2100_002:1131b26": "附傳",
    "T51n2100_002:1131b27": "續傳既行。信而遊者。發於誠心。靡不感應。四",
    "T51n2100_002:1131b28": "年二月。本路都總管司走馬。承受公事劉友",
    "T51n2100_002:1131b29": "端。於羅睺殿前。雪中祈見金燈一。分而為三。",
    "T51n2100_002:1131c01": "躍而上者一。五月末。轉運司句當公事傅君",
    "T51n2100_002:1131c02": "俞。於中臺。祈見圓光五。攝身光一。清輝閣",
    "T51n2100_002:1131c03": "前。雨中飛金燈一。經略司准備差遣潘璟。於",
    "T51n2100_002:1131c04": "清輝閣前松林中。祈見白光三道直起。萬菩",
    "T51n2100_002:1131c05": "薩隊仗羅列。金色師子。遊戲奮迅。金殿一圓",
    "T51n2100_002:1131c06": "光三。圓光中現佛頭。如地踊狀。一菩薩騎師",
    "T51n2100_002:1131c07": "子一。白衣觀音一。金橋三。銀燈一。而往來者",
    "T51n2100_002:1131c08": "八。金燈三。而明滅者十五。璟。自以三世奉羅",
    "T51n2100_002:1131c09": "漢。一生以醫術濟人。而未覩羅漢藥王相狀。",
    "T51n2100_002:1131c10": "默有所禱。行至金閣。空中現大金船一。上有",
    "T51n2100_002:1131c11": "羅漢數百。行者立者。禮拜者。又行至藏頭。見",
    "T51n2100_002:1131c12": "白雲西來。藥王菩薩。立於雲端。心冠大袖。皂",
    "T51n2100_002:1131c13": "絛皂屨。凡璟之所見。獨多且異。不可具紀。六",
    "T51n2100_002:1131c14": "月末。僧溫約。自京來。施金襴袈裟。及齎內中",
    "T51n2100_002:1131c15": "香來。監鎮曹諝。晨至菩薩殿。啟香之際。殿前",
    "T51n2100_002:1131c16": "長明燈上。忽吐大金光。如車輪飛。照殿中。經",
    "T51n2100_002:1131c17": "略司句當公事李毅。侍其母親。及陽曲縣尉",
    "T51n2100_002:1131c18": "江沄之母王氏遊。祈見圓光攝身光直光金",
    "T51n2100_002:1131c19": "燈。毅以書來言曰。今日乃知續傳非虛也。資",
    "T51n2100_002:1131c20": "政殿學士知河南府李清臣。聞之曰。文殊與",
    "T51n2100_002:1131c21": "釋迦文。異名一體。雖已為古佛。其實壽蔽天",
    "T51n2100_002:1131c22": "地。示跡垂化。尚爾老婆心。龍圖閣學士本路",
    "T51n2100_002:1131c23": "經略安撫使曾布曰。布昔移帥廣東。遊廬山",
    "T51n2100_002:1131c24": "天池。登文殊臺。大風振林木昏霾。咫尺不辨",
    "T51n2100_002:1131c25": "道路。燈燭火炬俱滅。而下視莽蒼中。金燈四",
    "T51n2100_002:1131c26": "出。或遠或近。或大或小。或隱或現。會夜分疲",
    "T51n2100_002:1131c27": "寢。所見蓋有未盡者。然大風所不能摧。昏霾",
    "T51n2100_002:1131c28": "所不能掩。非大光明有無量神力不可思議。",
    "T51n2100_002:1131c29": "其孰能若是乎。顧言之難信。不敢紀以示人。",
    "T51n2100_002:1132a01": "及觀天覺續清涼傳。則布之聞見。未足怪也。",
    "T51n2100_002:1132a02": "或謂商英曰。外道波旬。大力鬼神。山精木魅。",
    "T51n2100_002:1132a03": "皆能為光為怪。子何信之篤邪。答曰。爾所謂",
    "T51n2100_002:1132a04": "光怪。或道果垂成。見而試之。或正法將勝。出",
    "T51n2100_002:1132a05": "而障之。今吾與諸人。自視決然。未有以致光",
    "T51n2100_002:1132a06": "怪者。夫何疑哉。精進精進。損之又損。運木杓",
    "T51n2100_002:1132a07": "於粥鍋。乃吾曹之常分。",
    "T51n2100_002:1132a08": "續清涼傳下(終)"
}