{
    "X26n0575_001:0965c04": "略移",
    "X26n0575_001:0965c05": "移者乃權宜捷要。催行拶步。快登彼岸也。",
    "X26n0575_001:0965c06": "佛生西域。光明普照。傳留心經一本。徧於一方。人皆",
    "X26n0575_001:0965c07": "誦念。不知裏義。所有大顛無垢二祖註解及前後註",
    "X26n0575_001:0965c08": "者尤多。幸而大明正統年間。吾祖出現於世。顯化功",
    "X26n0575_001:0965c09": "德。檢教此經。都得明心。是以門人姜公重請諸佛祖。",
    "X26n0575_001:0965c10": "續固餘言開分之說。替佛祖弘教。施行諸方便覽。眾",
    "X26n0575_001:0965c11": "成勝事。又表金陵遇經道人程情授之辨。固當應眾",
    "X26n0575_001:0965c12": "知間。少板無印。缺於慈念。所以化資重刊書帙。印濟",
    "X26n0575_001:0965c13": "流通。",
    "X26n0575_001:0965c14": "　定語通無極　　是人正可入",
    "X26n0575_001:0965c15": "　識得自在理　　不用些毫力",
    "X26n0575_001:0965c22": "　一卷心經一點真　　點真演出許多經",
    "X26n0575_001:0965c23": "　若展此真充法界　　千經萬典盡分明",
    "X26n0575_001:0965c24": "　未曾舉念事方圓　　聖卷無邊隻眼藏",
    "X26n0575_001:0966a01": "　明心見性真實理　　通宗顯教法中王",
    "X26n0575_001:0966a02": "　一點真元空不空　　虗靈清淨現圓通",
    "X26n0575_001:0966a03": "　川山透海無窮測　　踏破玄崖處處春",
    "X26n0575_001:0966a04": "　看經切要急通宗　　宗若通時教亦通",
    "X26n0575_001:0966a05": "　宗教若還通徹了　　吾心包褁太虗空",
    "X26n0575_001:0966a06": "摩訶般若波羅蜜多心經",
    "X26n0575_001:0966a07": "觀自在菩薩。行深般若波羅蜜多時。照見五蘊皆空。",
    "X26n0575_001:0966a08": "度一切苦厄。舍利子。色不異空。空不異色。色即是空。",
    "X26n0575_001:0966a09": "空即是色。受想行識。亦復如是。舍利子。是諸法空相。",
    "X26n0575_001:0966a10": "不生不滅。不垢不淨。不增不減。是故空中。無色。無受",
    "X26n0575_001:0966a11": "想行識。無眼耳鼻舌身意。無色聲香味觸法。無眼界",
    "X26n0575_001:0966a12": "乃至無意識界。無無明。亦無無明盡。乃至無老死。亦",
    "X26n0575_001:0966a13": "無老死盡。無苦集滅道。無智亦無得。以無所得故。菩",
    "X26n0575_001:0966a14": "提薩埵。依般若波羅蜜多故。心無罣礙。無罣礙故。無",
    "X26n0575_001:0966a15": "有恐怖。遠離顛倒夢想。究竟涅槃。三世諸佛。依般若",
    "X26n0575_001:0966a16": "波羅蜜多故。得阿耨多羅三藐三菩提。故知般若波",
    "X26n0575_001:0966a17": "羅蜜多。是大神呪。是大明呪。是無上呪。是無等等呪。",
    "X26n0575_001:0966a18": "能除一切苦。真實不虗。故說般若波羅蜜多呪。即說",
    "X26n0575_001:0966a19": "呪曰。揭諦揭諦。波羅揭諦。波羅僧揭諦。菩提薩婆訶",
    "X26n0575_001:0966a20": "心經畢。偈曰。",
    "X26n0575_001:0966a21": "　這卷真經本在心　　自家寶藏不須尋",
    "X26n0575_001:0966a22": "　猛然檢著無生品　　迸出明珠耀古今",
    "X26n0575_001:0966a23": "　這點靈光道上來　　只因逐妄墮塵埃",
    "X26n0575_001:0966a24": "　君今要見還鄉路　　悟得心經道眼開",
    "X26n0575_001:0966b01": "　這輪心鏡本無塵　　因塵難照本來真",
    "X26n0575_001:0966b02": "　塵盡鏡明無一物　　自然現出法王身",
    "X26n0575_001:0966b03": "　隨方就圓大摩訶　　當面識破出奈河",
    "X26n0575_001:0966b04": "　我今認得西來意　　便是長生不老佛",
    "X26n0575_001:0966b05": "　本經註解一總持　　仁德君子重意參",
    "X26n0575_001:0966b06": "　吾心亦要普度眾　　方纔如是方便刊",
    "X26n0575_001:0966b07": "　知重知因就理是　　莫笑書本發狂言",
    "X26n0575_001:0966b08": "　若肯死工都貫徹　　就如靈宮井通泉",
    "X26n0575_001:0966b14": "[門@舌]通顯道甚深功德寶卷上",
    "X26n0575_001:0966b15": "蓋聞往昔因中聖祖出現於世。降生在梵王宮內。乃",
    "X26n0575_001:0966b16": "名悉達太子。尊德釋迦文佛。道號稱能仁也。心懷大",
    "X26n0575_001:0966b17": "德道行。天生有理自然。明通三界無比。願不為王做",
    "X26n0575_001:0966b18": "君。四城門遊翫觀境。見生老病死之人。即往雪山。避",
    "X26n0575_001:0966b19": "靜六年。功圓果滿。迴還太國行孝。先度父母見性。後",
    "X26n0575_001:0966b20": "度耶輸公主。明心向善。辦道出苦。一家四口都得成",
    "X26n0575_001:0966b21": "尊。上前辭親別朝。收拾起鉢盂錫杖。遊方演教四十",
    "X26n0575_001:0966b22": "九年。說法利生三百餘會。讚曰。空本無相。却來現形",
    "X26n0575_001:0966b23": "有體。玄妙無字。說下一覽大藏。吾乃初進入會。遇著",
    "X26n0575_001:0966b24": "心經一卷。人念我聽知也。言言見諦。句句超宗。聞其",
    "X26n0575_001:0966c01": "意趣。納心不捨。學會持誦諷念。不知利益。多虧明師",
    "X26n0575_001:0966c02": "訓教妙法。一言訣開心地。一向杳冥。無能報祖之恩。",
    "X26n0575_001:0966c03": "拙詳稍註。麤心略表。續固餘言。替佛弘教。心經者。二",
    "X26n0575_001:0966c04": "百七十字義。分開六十二句之因。雖是心經最小。包",
    "X26n0575_001:0966c05": "含三藏無踪。雖然字點不多。超凡越祖絕情。非是我",
    "X26n0575_001:0966c06": "能我強。諸佛倚妙法出現於世。不倚小乘法濟度於",
    "X26n0575_001:0966c07": "眾生。",
    "X26n0575_001:0966c08": "金剛科儀作證。有求有苦。八風五欲交煎。無著無貪。",
    "X26n0575_001:0966c09": "三明六通自在。便恁麼去。水邊林下。月冷風清。不恁",
    "X26n0575_001:0966c10": "麼去。橋斷路窮。別通消息。還委悉麼。",
    "X26n0575_001:0966c11": "　稽首歸依發虔心　　上人隨喜來降臨",
    "X26n0575_001:0966c12": "　宣念佛祖甚深卷　　知音納受志心聽",
    "X26n0575_001:0966c13": "　天地包含萬物中　　一切萌芽養群生",
    "X26n0575_001:0966c14": "　蓋載之恩難酬報　　喫齋念佛報重恩",
    "X26n0575_001:0966c15": "　日月兩輪往來循　　週而復始現光明",
    "X26n0575_001:0966c16": "　照臨之恩難酬報　　喫齋念佛報重恩",
    "X26n0575_001:0966c17": "　皇王洪福萬萬春　　五穀豐盈國大平",
    "X26n0575_001:0966c18": "　水土之恩難酬報　　喫齋念佛報重恩",
    "X26n0575_001:0966c19": "　父母劬勞苦無窮　　為兒為女費心勤",
    "X26n0575_001:0966c20": "　養育之恩難酬報　　喫齋念佛報重恩",
    "X26n0575_001:0966c21": "　奉勸世間知因人　　廣行孝道敬雙親",
    "X26n0575_001:0966c22": "　供佛齋僧濟貧苦　　龍天偏向孝心人",
    "X26n0575_001:0966c23": "　莫瞞天地莫瞞神　　心不瞞人禍不侵",
    "X26n0575_001:0966c24": "　十二時中行陰行　　灾星變做福星臨",
    "X26n0575_001:0967a01": "　無上甚深微妙法　　百千萬劫難遭遇",
    "X26n0575_001:0967a02": "　我今見聞得授待　　願解如來真實意",
    "X26n0575_001:0967a03": "摩訶。二字。西天梵語也。東土翻為大。且大者。莫過虗",
    "X26n0575_001:0967a04": "空大道也。廣無邊際之謂也。廣大無邊者。莫過虗空",
    "X26n0575_001:0967a05": "大道也。川老云。虗空境界莫思量。大道清幽理更長。",
    "X26n0575_001:0967a06": "又云。十方無壁落。八面亦無門。大道無邊際。虗空難",
    "X26n0575_001:0967a07": "度量。道云。迎之不見其首。隨之不見其後。儒云。仰之",
    "X26n0575_001:0967a08": "彌高。鑽之彌堅。瞻之在前。忽然在後。諸賢聖皆如此",
    "X26n0575_001:0967a09": "稱揚廣大也。日月雖明。難比其光。乾坤雖大。難包其",
    "X26n0575_001:0967a10": "體。能生萬有。而不見其形。遍周沙界。而不覩其踪。雖",
    "X26n0575_001:0967a11": "是如此廣大玄妙。誰知更有一物過於此者。且道是",
    "X26n0575_001:0967a12": "何物。還識這箇○麼。寬則包藏法界。窄則不立纖毫。",
    "X26n0575_001:0967a13": "顯則八荒九夷無所不至。隱則纖芥微塵無所不入。",
    "X26n0575_001:0967a14": "今者不避罪愆。分明漏泄。乃人之本源也。仙師有云。",
    "X26n0575_001:0967a15": "為甚此心關大道。只因元向道中來。世人不能返本",
    "X26n0575_001:0967a16": "者。蓋因錯認色身為己。被六根所瞞。七情遮蔽。自失",
    "X26n0575_001:0967a17": "本真。以致流浪生死也。要見本真麼。尋不見。覔不見。",
    "X26n0575_001:0967a18": "十二時中遍身轉。",
    "X26n0575_001:0967a19": "　摩訶一消息　　從來不得知",
    "X26n0575_001:0967a20": "　今日纔會面　　世上無物比",
    "X26n0575_001:0967a21": "大摩訶&;是真空&;無極妙體&;",
    "X26n0575_001:0967a22": "是為玄&;無相法身&;",
    "X26n0575_001:0967a23": "是真常&;無窮道理&;",
    "X26n0575_001:0967a24": "是妙意&;無為深根&;",
    "X26n0575_001:0967b01": "變陰陽&;治下日月&;",
    "X26n0575_001:0967b02": "變五形&;春夏秋冬&;",
    "X26n0575_001:0967b03": "變四相&;一切凡聖&;",
    "X26n0575_001:0967b04": "是真空&;萬聖之根&;",
    "X26n0575_001:0967b05": "是玄妙&;神通廣大&;",
    "X26n0575_001:0967b06": "難測量&;無相家風&;",
    "X26n0575_001:0967b07": "堅固身&;不生不滅&;",
    "X26n0575_001:0967b08": "堅固體&;不減不增&;",
    "X26n0575_001:0967b09": "堅固體&;不垢不淨&;",
    "X26n0575_001:0967b10": "堅固體&;那箇知聞&;",
    "X26n0575_001:0967b11": "參透了&;大摩訶&;無有轄管&;",
    "X26n0575_001:0967b12": "自在縱橫&;",
    "X26n0575_001:0967b13": "般若。二字西天梵語也。東土翻為智慧。且智慧者。正",
    "X26n0575_001:0967b14": "知正解。審察之謂也。修行之人。須用智慧之力。降伏",
    "X26n0575_001:0967b15": "身心。不令放肆。以習靜定。道云。能以智慧之力。攝伏",
    "X26n0575_001:0967b16": "諸魔精。儒云。智能破邪。慧能破暗。且無智慧之人。作",
    "X26n0575_001:0967b17": "事麤惡。不肯三思。惟務廣學多聞。念在誇談講論。不",
    "X26n0575_001:0967b18": "究自家生死。好覔他人是非。不親真實道人。愛近虗",
    "X26n0575_001:0967b19": "頭禪客。空談聖人經典。心地全不用功。圖名貪利。我",
    "X26n0575_001:0967b20": "慢貢高。只顧眼下時光。不想腦後之事。如此之人。乃",
    "X26n0575_001:0967b21": "聰明外道也。古德(永嘉禪師)有云。外道聰明無智慧。仙師云。口",
    "X26n0575_001:0967b22": "說心不行。非是精細漢。儒云。先治身心。後治家國。且",
    "X26n0575_001:0967b23": "有智慧之人。作事安詳。不肯造次。識因果。顧罪福。親",
    "X26n0575_001:0967b24": "近知識。參問至人。窮性命之根元。究生死之大事。制",
    "X26n0575_001:0967c01": "伏身心。收斂神氣。念念在道。息息歸真。一日功成行",
    "X26n0575_001:0967c02": "滿。叻地一聲。透出三界。與虗空混為一體。若到此地。",
    "X26n0575_001:0967c03": "造化不能移易。陰陽不能陶鑄。四時不能遷。五行不",
    "X26n0575_001:0967c04": "能役。神鬼不能拘。劫火不能壞。作箇逍遙自在物外",
    "X26n0575_001:0967c05": "閑人。要見物外閑人麼。六座門頭常出入。雖然相近",
    "X26n0575_001:0967c06": "不相親。開著眼休教蹉過。省的麼。",
    "X26n0575_001:0967c07": "　般若智慧斬魔力　　破邪顯證不相饒",
    "X26n0575_001:0967c08": "　正知正解行正路　　降伏身心萬事拋",
    "X26n0575_001:0967c09": "　道倚智慧妖魔滅　　佛倚智慧業障消",
    "X26n0575_001:0967c10": "　儒倚智慧無黑暗　　都憑智慧出塵勞",
    "X26n0575_001:0967c11": "　不生智慧逞剛強　　作事麤糙自發狂",
    "X26n0575_001:0967c12": "　無有三思非明理　　惟務廣學不忖量",
    "X26n0575_001:0967c13": "　念在誇談誩名利　　不顧性命去貪[林/心]",
    "X26n0575_001:0967c14": "　背恩忘義殺佛祖　　愛近虗頭棄根元",
    "X26n0575_001:0967c15": "　智慧聰明有道德　　作事安詳有辯才",
    "X26n0575_001:0967c16": "　不肯造次行因行　　能顧罪福似如來",
    "X26n0575_001:0967c17": "　親近知識求出世　　參問至人躲苦厄",
    "X26n0575_001:0967c18": "　窮理盡性達根本　　念念在道歸去來",
    "X26n0575_001:0967c19": "波羅。二字。西天梵語也。東土翻為彼岸。此岸者。生死",
    "X26n0575_001:0967c20": "之際也。彼岸者。出生死之岸也。迷者此岸。悟者彼岸。",
    "X26n0575_001:0967c21": "世人若迷本性。即愚痴顛倒。認四大六根為己。爭名",
    "X26n0575_001:0967c22": "競利。謀千年活計。積萬劫之冤愆。背覺合塵。迷真逐",
    "X26n0575_001:0967c23": "妄。忙忙而不知休息。念念而心境不除。忽朝大限到",
    "X26n0575_001:0967c24": "來。臨行手無所措。這裏脫下濕布衫。那裡穿土虱虱",
    "X26n0575_001:0968a01": "襖。去去來來。改頭換面。似蟻循環。何日是了。生死苦",
    "X26n0575_001:0968a02": "海幾時得渡。如是之者。只在此岸。若有人猛然自悟。",
    "X26n0575_001:0968a03": "從前所為所作。盡是虗假。棄假修真。窮根究本。常近",
    "X26n0575_001:0968a04": "至人。常親知識。求過岸之舟。覔方便之篙。度過愛河",
    "X26n0575_001:0968a05": "苦海而登彼岸。得脫生死洪波。更不拖泥帶水。作箇",
    "X26n0575_001:0968a06": "脚乾手燥清淨自在閑人也。且道如何得達彼岸。他",
    "X26n0575_001:0968a07": "人難用力。自渡自家身。",
    "X26n0575_001:0968a08": "　波羅者　　登彼岸　　脚踏實地",
    "X26n0575_001:0968a09": "　上岸人　　無恐怖　　晝夜安寧",
    "X26n0575_001:0968a10": "　這苦海　　廣無邊　　翻波浪滾",
    "X26n0575_001:0968a11": "　水面上　　浮漂漂　　胆戰心驚",
    "X26n0575_001:0968a12": "　虧明師　　拔濟我　　出離苦海",
    "X26n0575_001:0968a13": "　思量起　　在難中　　胆戰心驚",
    "X26n0575_001:0968a14": "　修下福　　還造業　　不得了手",
    "X26n0575_001:0968a15": "　六道裏　　週流轉　　受苦無窮",
    "X26n0575_001:0968a16": "　無量劫　　迷失了　　生死受苦",
    "X26n0575_001:0968a17": "　虧明師　　拔濟我　　纔得脫身",
    "X26n0575_001:0968a18": "　在四生　　異類中　　重重受罪",
    "X26n0575_001:0968a19": "　思量起　　生死苦　　胆戰心驚",
    "X26n0575_001:0968a20": "　得人身　　是火宅　　三灾八難",
    "X26n0575_001:0968a21": "　思量起　　疾病苦　　胆戰心驚",
    "X26n0575_001:0968a22": "　虧明師　　慈悲心　　不擇貧富",
    "X26n0575_001:0968a23": "　想明師　　難酬報　　怎肯忘恩",
    "X26n0575_001:0968a24": "　走著思　　坐著想　　時時提念",
    "X26n0575_001:0968b01": "　得妙法　　免三途　　救苦天尊",
    "X26n0575_001:0968b02": "蜜多二字。西天梵語也。東土翻為無極。又蜜者和也。",
    "X26n0575_001:0968b03": "多者眾法也。且無極者。至高至大難極之謂也。釋云",
    "X26n0575_001:0968b04": "無極。道云太極。儒云皇極。皆謂○此也。今分明說開",
    "X26n0575_001:0968b05": "蜜之一字。亦比於大道虗空。多者。謂萬彚也。譬道能",
    "X26n0575_001:0968b06": "包含萬類。有情無情盡在太道之中。人之真性一同。",
    "X26n0575_001:0968b07": "亦能包藏萬法。萬法盡在一性之中。太虗之內。有八",
    "X26n0575_001:0968b08": "萬四千異類種性。說不可盡。皆在人之一性之內。一",
    "X26n0575_001:0968b09": "性譬如蜜。種性喻於多。修行之人。以一性均和種性。",
    "X26n0575_001:0968b10": "合而為一。故曰蜜多。道云。識得一萬事畢。釋曰。萬法",
    "X26n0575_001:0968b11": "歸一。儒云。吾道一以貫之。且道如何是一。還識這箇",
    "X26n0575_001:0968b12": "○麼。五行不到處。父母未生前。雖然說破。不行難到。",
    "X26n0575_001:0968b13": "直須去盡塵垢。方見省麼。",
    "X26n0575_001:0968b14": "　蜜多喻於虗空談　　天地有盡空無邊",
    "X26n0575_001:0968b15": "　空包相法空裏現　　空包日月空裏玄",
    "X26n0575_001:0968b16": "　空包星辰空裏轉　　空包天河空裏安",
    "X26n0575_001:0968b17": "　空包天地空不動　　空包萬物空最寬",
    "X26n0575_001:0968b18": "　外包乾坤森羅相　　內中灌滿無空閑",
    "X26n0575_001:0968b19": "　通身都是無極道　　十方週遍盡相連",
    "X26n0575_001:0968b20": "　諸佛菩薩真空現　　羅漢祖師空現前",
    "X26n0575_001:0968b21": "　老君夫子真空現　　閻王神鬼空現前",
    "X26n0575_001:0968b22": "　信心還得空常現　　真空無相體皆全",
    "X26n0575_001:0968b23": "　明心見性離凡世　　性是真空還本源",
    "X26n0575_001:0968b24": "心。者一字。人之本源也。一切萬法。盡在一心之內。有",
    "X26n0575_001:0968c01": "八萬四千等。動則無窮無盡。定則不變不移。釋云。心",
    "X26n0575_001:0968c02": "生種種法生。心滅種種法滅。道云。心死則性月朗明。",
    "X26n0575_001:0968c03": "心生則慾塵遮蔽。儒云。制之一心則止。謀於多事則",
    "X26n0575_001:0968c04": "亂。是以古聖教學人。收攝其心歸於一處。喚作萬法",
    "X26n0575_001:0968c05": "歸一。又名一字法門。因人不信是心是佛。是心作佛。",
    "X26n0575_001:0968c06": "所以多種方便。指示世人。見自本性。豈不見古云。三",
    "X26n0575_001:0968c07": "點如星象。橫鈎似月斜。披毛從此得。作佛也由他。上",
    "X26n0575_001:0968c08": "天入地。皆在自心所為。非他處所得。因識心者少。亂",
    "X26n0575_001:0968c09": "性者多。故失真道矣。為甚不識其心。只因多惑其性。",
    "X26n0575_001:0968c10": "皆緣識神昏昧。逐境迷心。六根內盲。著物亂性。不生",
    "X26n0575_001:0968c11": "智慧。愚暗之故也。若肯修心。窮性命究生死。親近明",
    "X26n0575_001:0968c12": "師。參求法藥。療治心病。念茲在茲。步步行行。坐臥不",
    "X26n0575_001:0968c13": "忘。語默動靜。不離這箇○。忽然眉毛竪起。眼睛露出。",
    "X26n0575_001:0968c14": "便見本來面目。且道本來面目。如何形狀。川老有云。",
    "X26n0575_001:0968c15": "火不能燒。水不能溺。風不能飄。刀不能割。軟似似兜",
    "X26n0575_001:0968c16": "羅。硬似鉄壁。天上人間。古今不識。知道麼。終朝常對",
    "X26n0575_001:0968c17": "面。不識是何人。",
    "X26n0575_001:0968c18": "這箇心&;是人人&;無為大義&;",
    "X26n0575_001:0968c19": "是人人&;無為神通&;",
    "X26n0575_001:0968c20": "是人人&;無為大理&;",
    "X26n0575_001:0968c21": "是人人&;無為光明&;",
    "X26n0575_001:0968c22": "要學好&;行門廣大&;",
    "X26n0575_001:0968c23": "要學反&;是不成人&;",
    "X26n0575_001:0968c24": "要行善&;龍天保祐&;",
    "X26n0575_001:0969a01": "這箇心&;要行惡&;禍害隨身&;",
    "X26n0575_001:0969a02": "習道理&;天堂大路&;",
    "X26n0575_001:0969a03": "不行善&;地獄之根&;",
    "X26n0575_001:0969a04": "行公道&;祥光出現&;",
    "X26n0575_001:0969a05": "不公道&;求吉成凶&;",
    "X26n0575_001:0969a06": "提起來&;千言萬語&;",
    "X26n0575_001:0969a07": "放下時&;神鬼難明&;",
    "X26n0575_001:0969a08": "　性歸心　　變化多　　改頭換面",
    "X26n0575_001:0969a09": "　心歸性　　不動搖　　立命安身",
    "X26n0575_001:0969a10": "經。者一字直也。是世人修行之徑路也。學人得此不",
    "X26n0575_001:0969a11": "疑。休要悞了工程。驀直便行。須有到家時節。只怕",
    "X26n0575_001:0969a12": "頭路不真。差行錯認。且道向甚麼處去是。予今明說。",
    "X26n0575_001:0969a13": "向寸草不生處。纖塵不立處。無泥水。無坑坎。淨躶躶。",
    "X26n0575_001:0969a14": "赤洒洒。平平穩穩處去。猛然逢著一顆○圓陀陀。光",
    "X26n0575_001:0969a15": "爍爍。亘古不壞如意光明寶珠。親手拈來得大利用。",
    "X26n0575_001:0969a16": "不受困苦。釋云。摩尼寶珠。道云。黍米玄珠。儒云。九曲",
    "X26n0575_001:0969a17": "明珠。要見此珠麼。一心象外覔。休向世間求。",
    "X26n0575_001:0969a18": "　真經大意現心華　　言言句句談妙法",
    "X26n0575_001:0969a19": "　有緣千里來相會　　信心之人守根芽",
    "X26n0575_001:0969a20": "　有字還得無字念　　三藏教典內中發",
    "X26n0575_001:0969a21": "　入裏甚深還得本　　守真志滿得歸家",
    "X26n0575_001:0969a22": "　納心平正無極道　　一條大路定不差",
    "X26n0575_001:0969a23": "　巡行數墨不解意　　每日空念摩訶薩",
    "X26n0575_001:0969a24": "　真經有意細細參　　字字研開過玄關",
    "X26n0575_001:0969b01": "　在世了達超生死　　過在亡靈得生天",
    "X26n0575_001:0969b02": "　佛說真言勸迷留　　僧尼道俗急早修",
    "X26n0575_001:0969b03": "　但明一句離地獄　　免得兒孫作遠憂",
    "X26n0575_001:0969b04": "觀自在菩薩。一句真直言。自在菩薩。人人皆有。只因",
    "X26n0575_001:0969b05": "六根諸境遮障。不能觀看。情欲萬緣所牽。不得自在。",
    "X26n0575_001:0969b06": "若有智慧之人。信得及。放得下。但於幽靜閑處。打併",
    "X26n0575_001:0969b07": "身心坐令極靜。靜中更靜。無纖毫異念。一心清淨。守",
    "X26n0575_001:0969b08": "至靜極。猛然一動。有一真人。在自己靈宮。往往來來。",
    "X26n0575_001:0969b09": "縱橫無得。這裏方見自己菩薩。優游自在。一剎那間。",
    "X26n0575_001:0969b10": "遍周沙界。盡是活菩薩。光明普照。諸人若要見此菩",
    "X26n0575_001:0969b11": "薩。觀之不用其目。聽之不用其耳。去耳目之用。纔識",
    "X26n0575_001:0969b12": "自在菩薩。道云。視之而不見。聽之而不聞。離種種邊。",
    "X26n0575_001:0969b13": "名為妙道。金剛經云。若以色見我。以音聲求我。是人",
    "X26n0575_001:0969b14": "行邪道。不能見如來。儒云。視不用目。聽不用耳。去耳",
    "X26n0575_001:0969b15": "目之用。自然得性。如是之者。方知一切處。此真仙菩",
    "X26n0575_001:0969b16": "薩。未嘗不在。同坐同行。同歡同笑。寸步不曾相離只",
    "X26n0575_001:0969b17": "是自家昧了。要見此菩薩麼。雖然出入無踪跡。爍爍",
    "X26n0575_001:0969b18": "光明見也麼。",
    "X26n0575_001:0969b19": "觀自在&;見菩薩&;常現妙用&;",
    "X26n0575_001:0969b20": "發出神通&;",
    "X26n0575_001:0969b21": "不離左右&;",
    "X26n0575_001:0969b22": "晝夜慇懃&;",
    "X26n0575_001:0969b23": "行住坐臥&;",
    "X26n0575_001:0969b24": "處處現身&;",
    "X26n0575_001:0969c01": "參禪打坐&;",
    "X26n0575_001:0969c02": "數佛念經&;",
    "X26n0575_001:0969c03": "不怕生死&;",
    "X26n0575_001:0969c04": "貪利圖名&;",
    "X26n0575_001:0969c05": "人人皆有&;",
    "X26n0575_001:0969c06": "捨父投親&;",
    "X26n0575_001:0969c07": "觀自在&;活菩薩&;難描難畫&;",
    "X26n0575_001:0969c08": "非相非空&;",
    "X26n0575_001:0969c09": "無遮無擋&;",
    "X26n0575_001:0969c10": "不壞金身&;",
    "X26n0575_001:0969c11": "　觀自在　　活菩薩　　千變萬化",
    "X26n0575_001:0969c12": "　但回光　　肯返照　　箇箇圓成",
    "X26n0575_001:0969c13": "行。者一字。修行也。路徑崎嶇。不修難行。且修是修心",
    "X26n0575_001:0969c14": "向道。行是行善歸真。如人修路相似去礙路荊棘。除",
    "X26n0575_001:0969c15": "當道頑石。高者斷之。低者填之。打掃潔淨。便坦然平",
    "X26n0575_001:0969c16": "穩。人之心地。亦要如是下功。去一切損人利己之心。",
    "X26n0575_001:0969c17": "如去礙路荊棘相似。得登途路穩步。除一切雜念障",
    "X26n0575_001:0969c18": "道因緣。如除當道頑石一同。得進也。屏垢心。絕染污。",
    "X26n0575_001:0969c19": "打併清淨。此乃修行初入門戶之方便也。非在口說。",
    "X26n0575_001:0969c20": "亦非足行。全憑心地下功。仙真云。心地下功全拋世",
    "X26n0575_001:0969c21": "事。釋云。心地法門非在舌辯。儒云。說不如行。行不如",
    "X26n0575_001:0969c22": "到。又要看這一步從何而起。若知起處便知根源。昔",
    "X26n0575_001:0969c23": "日劉海月參白雲師父。拜而問曰。弟子念慮降伏不",
    "X26n0575_001:0969c24": "住如何。師問云。是誰念慮。云是弟子。師又云。是誰降",
    "X26n0575_001:0970a01": "伏。海月似省不省。沉吟微笑。師云。來去都由你們好",
    "X26n0575_001:0970a02": "沒主宰。若是敵他不過即便放下。更要知他放下的",
    "X26n0575_001:0970a03": "是誰。若識得自有主宰。便不被他瞞過。海月遂省。禮",
    "X26n0575_001:0970a04": "謝而已。又石霜和尚問石頭和尚。舉念不停時如何。",
    "X26n0575_001:0970a05": "石頭云。是誰舉念。石霜於此大悟。但只如此體究。念",
    "X26n0575_001:0970a06": "念不離。於當處舉意思慮。語言知覺細細審觀。從何",
    "X26n0575_001:0970a07": "而出。古云。欲知佛去處。只這語言是。道云。要知本性",
    "X26n0575_001:0970a08": "根由。不離言語動靜。寶公云。未了之人聽一言。秪這",
    "X26n0575_001:0970a09": "如今誰動口。然雖如是說開。向上更有妙處。不修不",
    "X26n0575_001:0970a10": "行不能自到。若果到家鄉。則罷問程矣。且家鄉遠近。",
    "X26n0575_001:0970a11": "迷則千山萬水隔。悟則回頭便是家。理會得麼。",
    "X26n0575_001:0970a12": "　行善之人心地寬　　無煩無惱晝夜安",
    "X26n0575_001:0970a13": "　從他世事紛紛亂　　名利盡處樂自然",
    "X26n0575_001:0970a14": "　行好之人心地良　　看前顧後意望常",
    "X26n0575_001:0970a15": "　到處逢居隨緣分　　處處知足處處安",
    "X26n0575_001:0970a16": "　行正之人似水平　　寸心不昧萬法明",
    "X26n0575_001:0970a17": "　打破機關閑事少　　參透無為真對真",
    "X26n0575_001:0970a18": "　行正之人道理齊　　三教精通盡歸依",
    "X26n0575_001:0970a19": "　道是無極真空體　　理是大用道中出",
    "X26n0575_001:0970a20": "　行正之人甚開懷　　忽然有省見如來",
    "X26n0575_001:0970a21": "　真佛常現無形相　　可憐無智自故[彳*青]",
    "X26n0575_001:0970a22": "深。者一字。幽微玄妙。徹骨徹髓處也。若要到此田地。",
    "X26n0575_001:0970a23": "須是打併輕快方可。道云。損之又損之。以至於無為。",
    "X26n0575_001:0970a24": "釋云。放下又放下。自然身心輕快。儒云。苟日新日日",
    "X26n0575_001:0970b01": "新。又日新。要如此者。須去靜坐。日夜打掃。直至掃無",
    "X26n0575_001:0970b02": "可掃。寸糸不掛。如父母未生前燒了一般。古云。貼體",
    "X26n0575_001:0970b03": "汗衫都脫却。反求諸己廓然無。自然到家。且道不得",
    "X26n0575_001:0970b04": "還家者何也。日晚程途遠。身困擔頭沉。十萬遊磨遍。",
    "X26n0575_001:0970b05": "無始到至今。",
    "X26n0575_001:0970b06": "甚深處&;玄妙理&;無人通曉&;",
    "X26n0575_001:0970b07": "難開口&;不敢應承&;",
    "X26n0575_001:0970b08": "是無為&;難量難測&;",
    "X26n0575_001:0970b09": "不可說&;即是真空&;",
    "X26n0575_001:0970b10": "人難惺&;十分奧妙&;",
    "X26n0575_001:0970b11": "實難參&;幾箇知因&;",
    "X26n0575_001:0970b12": "難下手&;本無一物&;",
    "X26n0575_001:0970b13": "甚深處&;無底沒&;寸步難行&;",
    "X26n0575_001:0970b14": "解不開&;難信之法&;",
    "X26n0575_001:0970b15": "若得了&;甚深處&;晝夜歡忻&;",
    "X26n0575_001:0970b16": "脚踏實地&;",
    "X26n0575_001:0970b17": "立命安身&;",
    "X26n0575_001:0970b18": "再不輪轉&;",
    "X26n0575_001:0970b19": "無相家風&;",
    "X26n0575_001:0970b20": "常生不滅&;",
    "X26n0575_001:0970b21": "不壞金身&;",
    "X26n0575_001:0970b22": "無邊聖境&;",
    "X26n0575_001:0970b23": "受用無窮&;",
    "X26n0575_001:0970b24": "　虧明師　　說透了　　甚深之處",
    "X26n0575_001:0970c01": "　元是我　　清淨體　　一段靈明",
    "X26n0575_001:0970c02": "般若。二字。西天梵語也。東土翻為智慧。大凡為人須",
    "X26n0575_001:0970c03": "要自生智慧。若無智慧。真是愚人。空過一生。甘伏死",
    "X26n0575_001:0970c04": "門。有一等無智之人。以聰明謂之智慧。大錯矣。且聰",
    "X26n0575_001:0970c05": "明之人。賣弄精炁。役使心神。出言如飛龍俊鷂。行持",
    "X26n0575_001:0970c06": "如跛鼈瘤龜。貪利圖名。紐粗作細。看世財如骨如髓。",
    "X26n0575_001:0970c07": "棄性命若糞若土。只知明日後日。今年後年。不知老",
    "X26n0575_001:0970c08": "之將至。死限臨頭。可惜空過時光。虗勞一世似此所",
    "X26n0575_001:0970c09": "為。生死輪迴。如何脫得。且有智慧之人。外行愚鹵。內",
    "X26n0575_001:0970c10": "默安詳。識有生有死。悟無得而無失。常自諦觀。生從",
    "X26n0575_001:0970c11": "何來。死從何往。發此一念。親近知識。參問至人。求出",
    "X26n0575_001:0970c12": "世之法。迯生死之路。避過惡如避錐刀。顧性命如顧",
    "X26n0575_001:0970c13": "寶貝。動則安人利物。亦不被境瞞。靜則入定觀空。更",
    "X26n0575_001:0970c14": "不滯莾蕩。如是之者。一旦果完。擺手還家。得大自在。",
    "X26n0575_001:0970c15": "先師云。一日得還鄉。不作飄蓬客。釋云。撒手到家人",
    "X26n0575_001:0970c16": "不識。更無一物献尊堂。川老云。孤舟到岸。遠客還鄉。",
    "X26n0575_001:0970c17": "且道如何是鄉。遠後十萬八千。近後不離當處。會得",
    "X26n0575_001:0970c18": "麼。",
    "X26n0575_001:0970c19": "　智慧聰明總是心　　智人修內蠢傍尋",
    "X26n0575_001:0970c20": "　若人有智超三界　　無智愚夫生死臨",
    "X26n0575_001:0970c21": "　般若有力智慧刀　　斬斷思愛出塵勞",
    "X26n0575_001:0970c22": "　休等大限難底背　　無常殺鬼不相饒",
    "X26n0575_001:0970c23": "　守真志滿為綱紀　　齋戒嚴切自然高",
    "X26n0575_001:0970c24": "　門口掛著生鉄面　　不順人情罪業消",
    "X26n0575_001:0971a01": "　智慧之人心不往　　外行愚鹵內安詳",
    "X26n0575_001:0971a02": "　念念在道不放捨　　時時用意默默參",
    "X26n0575_001:0971a03": "　功成行滿因緣至　　[囗@力]的一聲道現前",
    "X26n0575_001:0971a04": "　橫遍十方無遮擋　　竪窮三際運用寬",
    "X26n0575_001:0971a05": "波羅。二字。西天梵語也。東土翻為彼岸。且迷者有生",
    "X26n0575_001:0971a06": "死。墮輪迴。只在此岸也。悟者超生死。脫輪迴。到彼岸",
    "X26n0575_001:0971a07": "也。若要到彼岸。須是自生智慧。過此生死苦海。如人",
    "X26n0575_001:0971a08": "過水。水深難過。須用船橋。或用木牌竹筏。多種方便。",
    "X26n0575_001:0971a09": "盛載過此苦海而到彼岸。既達彼岸。前者船橋木牌",
    "X26n0575_001:0971a10": "等物。盡皆無用。見性悟道者。亦復如是。大顛云。如盲",
    "X26n0575_001:0971a11": "人求醫。遠路不能自行。須假人牽。兼手中有杖。方可。",
    "X26n0575_001:0971a12": "無此二物。不能得到。既到醫家。醫師與他點眼。大見",
    "X26n0575_001:0971a13": "光明。其杖與牽人。都無用處。頓悟涅槃正道。亦復如",
    "X26n0575_001:0971a14": "是。且道甚是牽人柱杖。予今說破。信者便行。然後須",
    "X26n0575_001:0971a15": "辦取內功。求見性之法。了生死大事。一日功圓。得見",
    "X26n0575_001:0971a16": "本來面目。便是柱杖也。更要參訪明眼師。真大德。便",
    "X26n0575_001:0971a17": "是醫人也。從前多種方便。盡皆無用。惟柱杖不可棄",
    "X26n0575_001:0971a18": "了。道云。得魚忘筌。得兔忘蹄。釋云。過河須用筏。到岸",
    "X26n0575_001:0971a19": "不須船。儒云。得意忘言。得米忘田。旦道都教忘却。因",
    "X26n0575_001:0971a20": "甚只不教棄了柱杖。求到水窮山盡處。且存作伴過",
    "X26n0575_001:0971a21": "時光。理會也未。這根柱杖本無相。元與虗空無兩樣。",
    "X26n0575_001:0971a22": "若人提起透三天。徧界邪魔不敢望。",
    "X26n0575_001:0971a23": "　波羅者　　上岸人　　脚踏實地",
    "X26n0575_001:0971a24": "　行善的　　出苦海　　不受塵淪",
    "X26n0575_001:0971b01": "　參大道　　明性理　　還有好處",
    "X26n0575_001:0971b02": "　歸家者　　到本地　　立命安身",
    "X26n0575_001:0971b03": "　三世佛　　都在此　　華嚴海會",
    "X26n0575_001:0971b04": "　極樂國　　受風光　　無盡無窮",
    "X26n0575_001:0971b05": "　思量起　　苦海裏　　翻波浪滾",
    "X26n0575_001:0971b06": "　水又深　　無船渡　　不得逃生",
    "X26n0575_001:0971b07": "　晝夜家　　怕生死　　憂愁不盡",
    "X26n0575_001:0971b08": "　訪明師　　遇不著　　怎脫紅津",
    "X26n0575_001:0971b09": "　見一人　　說佛法　　應聲高呌",
    "X26n0575_001:0971b10": "　論無為　　談理義　　本性元因",
    "X26n0575_001:0971b11": "　言言真　　句句正　　單朋自己",
    "X26n0575_001:0971b12": "　三教同　　合聖心　　與世無情",
    "X26n0575_001:0971b13": "　這箇理　　是佛祖　　普光三昧",
    "X26n0575_001:0971b14": "　掃萬法　　劈玄門　　照破乾坤",
    "X26n0575_001:0971b15": "　心裏喜　　可信受　　別無一念",
    "X26n0575_001:0971b16": "　波羅蜜　　登彼岸　　纔得安心",
    "X26n0575_001:0971b17": "蜜多。二字。西天梵語也。東土翻為無極。且無極者。無",
    "X26n0575_001:0971b18": "極而太極也○乃虗空妙道也。古云。無極而太極。太",
    "X26n0575_001:0971b19": "極分二儀。二儀生三才。三才生四象。四象生五行。因",
    "X26n0575_001:0971b20": "有五行。漸漸滋生萬類。萬類盡在妙道之中包含也。",
    "X26n0575_001:0971b21": "今以蜜之一字。喻於虗空妙道。多者。比於諸品眾類。",
    "X26n0575_001:0971b22": "有情無情。皆屬道之含攝。且如蜂採百華。醞造成蜜。",
    "X26n0575_001:0971b23": "未成之時。有醎酸甘苦辛之眾味。青黃赤白之眾色。",
    "X26n0575_001:0971b24": "其味不等。其色不一。一日功成蜜就。種種之味。釀成",
    "X26n0575_001:0971c01": "一味。般般之色。混同一色。馨香美味。一無差別。到此",
    "X26n0575_001:0971c02": "則蜂得養生。人得受用。修行之人。亦復如是。且如修",
    "X26n0575_001:0971c03": "行之人。調伏身心。朝磨暮煉。功行未成之際。有慳貪",
    "X26n0575_001:0971c04": "心。利名心。嫉妬心。狼毒心。計較心。勝負心。貢高心。我",
    "X26n0575_001:0971c05": "慢心。殺害心。三毒心。怕怖心。邪匿心。妄想心。無明心。",
    "X26n0575_001:0971c06": "愚濁心。不善心。哄人心。暴惡性。麤躁性。風火性。見趣",
    "X26n0575_001:0971c07": "性。乖劣性。虗詐性。好閧性。撅強性。顛誑性。浮華性。謟",
    "X26n0575_001:0971c08": "曲性。分別性。貪嗔性。恩愛性。返復性。自無始以來。一",
    "X26n0575_001:0971c09": "切習性貪心八萬四千有餘也。說不能盡。智慧之人。",
    "X26n0575_001:0971c10": "一刀兩斷。立志防身。窮根究本。功圓行滿。頑心自盡。",
    "X26n0575_001:0971c11": "邪性以滅。顯出聖心真性。並無差別。獨露真常。得大",
    "X26n0575_001:0971c12": "自在。古德云。眾星朗朗。不如孤月獨明。道云。百川流",
    "X26n0575_001:0971c13": "有盡。一海納無窮。仙師云。千思萬慮終成妄。獨守一",
    "X26n0575_001:0971c14": "真道自親。且道如何得見一真。",
    "X26n0575_001:0971c15": "　蜜多二守非等閑　　調理一切歸本源",
    "X26n0575_001:0971c16": "　用時嘗著心中美　　諸味不同一例甜",
    "X26n0575_001:0971c17": "　憐憫方便人盡喜　　溫良慈善敬奉寬",
    "X26n0575_001:0971c18": "　達本性空隨緣分　　捨命承當可向前",
    "X26n0575_001:0971c19": "　信心納受無極道　　大用不缺理義全",
    "X26n0575_001:0971c20": "　鉄面無情生死斷　　疑心放下當時安",
    "X26n0575_001:0971c21": "　要了無常不打緊　　不發智慧甚是難",
    "X26n0575_001:0971c22": "　順著六賊都惹禍　　心猿意馬最無端",
    "X26n0575_001:0971c23": "　罪生一人難出苦　　休沉墜落著力參",
    "X26n0575_001:0971c24": "　恨儀不能加精進　　輕輕跳出是非龕",
    "X26n0575_001:0972a01": "時。者一字。當時也。為人在世。多有不惺。一時覺悟。明",
    "X26n0575_001:0972a02": "徹心地。識破萬緣是假。了知世事空華。直下迴光。便",
    "X26n0575_001:0972a03": "得清淨。清淨自然合道。古德云。清風颯颯透心懷。此",
    "X26n0575_001:0972a04": "時快樂人難識。玄之又玄。妙之又妙。無東西南北。無",
    "X26n0575_001:0972a05": "四維上下。無過去未來現在。與虗空平等。與大道無",
    "X26n0575_001:0972a06": "二。共歸一時。並無二處。川老云。時時。清風明月鎮相",
    "X26n0575_001:0972a07": "隨。挑紅李白薔薇紫。問著東君總不知。且道東君在",
    "X26n0575_001:0972a08": "何處安身。○見麼。打不離。割不死。在桃紅李白。在薔",
    "X26n0575_001:0972a09": "薇紫。呵呵。",
    "X26n0575_001:0972a10": "　一時間　　尋思起　　人生在世",
    "X26n0575_001:0972a11": "　求衣食　　晝夜忙　　不得消停",
    "X26n0575_001:0972a12": "　妄想心　　巴富貴　　爭名奪利",
    "X26n0575_001:0972a13": "　逞剛強　　能紐揑　　使盡精神",
    "X26n0575_001:0972a14": "　不赼意　　昧血心　　欺天越理",
    "X26n0575_001:0972a15": "　一箇箇　　捨死命　　不顧殘生",
    "X26n0575_001:0972a16": "　這今生　　得人身　　非同容易",
    "X26n0575_001:0972a17": "　遭刑限　　屈死鬼　　永不翻身",
    "X26n0575_001:0972a18": "　眼不瞎　　耳不聾　　從見榜樣",
    "X26n0575_001:0972a19": "　休學他　　拙智人　　空過光陰",
    "X26n0575_001:0972a20": "　休等的　　大限到　　臨渴掘井",
    "X26n0575_001:0972a21": "　那時間　　無常至　　怎得道停",
    "X26n0575_001:0972a22": "　趂如今　　四大安　　堅心進步",
    "X26n0575_001:0972a23": "　身無病　　休無疾　　旱辦前程",
    "X26n0575_001:0972a24": "　明的心　　見的性　　超凡越聖",
    "X26n0575_001:0972b01": "　自然得　　明珠顯　　體透玲瓏",
    "X26n0575_001:0972b02": "　精裸裸　　一段光　　眼前放著",
    "X26n0575_001:0972b03": "　明歷歷　　不復藏　　常現金身",
    "X26n0575_001:0972b04": "　無晝夜　　放光明　　縱橫無礙",
    "X26n0575_001:0972b05": "　到這般　　田地裏　　自有前程",
    "X26n0575_001:0972b06": "　做道人　　立志氣　　出得苦海",
    "X26n0575_001:0972b07": "　到安養　　極樂國　　好處安身",
    "X26n0575_001:0972b08": "照見五蘊皆空者。說四大不實。五蘊者。色受想行識",
    "X26n0575_001:0972b09": "也。此五等因積而不散。妄認色身是我。故長劫輪迴。",
    "X26n0575_001:0972b10": "若人猛省。借此幻身。依教修行。常自返照。照見五蘊",
    "X26n0575_001:0972b11": "淨盡。且道如何是色受想行識。怎生得此五蘊皆空。",
    "X26n0575_001:0972b12": "予今直說分明。若有解語之者。休生疑惑。信受奉行。",
    "X26n0575_001:0972b13": "必有契道之日。且色者。窒礙之義。若見境逢物。不著",
    "X26n0575_001:0972b14": "不染。是無窒礙也。色蘊自空也。受者。領納之義。若遇",
    "X26n0575_001:0972b15": "一切聲色境界。心不領納。得受蘊空也。想者。妄想思",
    "X26n0575_001:0972b16": "慮之義。若過去不思。未來無想。現在自如。得想蘊空",
    "X26n0575_001:0972b17": "也。行者。心念不停。遷流之義。若十二時中。心不外遊。",
    "X26n0575_001:0972b18": "念不煩亂。不被物轉。不被境留。一念不離當處。得行",
    "X26n0575_001:0972b19": "蘊空也。識者。別辯親疎之義。亦乃著物之理。若見一",
    "X26n0575_001:0972b20": "切境物。一無分別辯認。一槩平等。見如不見。識如不",
    "X26n0575_001:0972b21": "識。無親無疎。來則應之。去則不思。得識蘊空也。既得",
    "X26n0575_001:0972b22": "到此田地。自然照見五蘊皆空。六窓明淨。淨躶躶。赤",
    "X26n0575_001:0972b23": "洒洒。沒可把。又有甚四大五蘊名字。亦不可得。道云。",
    "X26n0575_001:0972b24": "惟見於空。釋云。虗空獨露。昔歌利王道獵。遇一仙人。",
    "X26n0575_001:0972c01": "問語不答。先卸左膞。次卸右膊。節節支解。仙人面無",
    "X26n0575_001:0972c02": "恐懼。並不改顏。又罽賓國王問獅子尊者曰。在此做",
    "X26n0575_001:0972c03": "什麼。尊者答曰。在此蘊空。王問得蘊空否。尊者曰。已",
    "X26n0575_001:0972c04": "得蘊空法。王曰。求師頭得否。尊者曰。身非我有。何況",
    "X26n0575_001:0972c05": "頭乎。又肇法師云。四大元無我。五蘊悉皆空。將頭臨",
    "X26n0575_001:0972c06": "白刃。猶如斬春風。又舍利弗見天女。問云。何不變却",
    "X26n0575_001:0972c07": "女身去。天女答曰。我十二年覔女身。了不可得。教我",
    "X26n0575_001:0972c08": "變箇什麼。又鏡清和尚住院三年。本院土地。要見師",
    "X26n0575_001:0972c09": "顏不能也。又太古郝真人。在趙州橋下辦道。忽一夜",
    "X26n0575_001:0972c10": "聞眾鬼於河邊共語云。明日有一戴鐵帽人來替我。",
    "X26n0575_001:0972c11": "言訖。杳無言耗。至次日。將暮大雨忽作。見一人頭頂",
    "X26n0575_001:0972c12": "一鐵鍋遮雨。至橋下。浴洗脚過橋。太古一見喝不可",
    "X26n0575_001:0972c13": "洗。听真人之言。扶欄上橋而去。至夜眾鬼皆至。一鬼",
    "X26n0575_001:0972c14": "言。三年等得一箇替頭。被這先生破了。眾鬼欲害真",
    "X26n0575_001:0972c15": "人。來往尋覔不見。不知真人在於何處。嗟嘆而去。真",
    "X26n0575_001:0972c16": "人只在橋下。鬼不能得見。又弘覺和尚住庵。天廚送",
    "X26n0575_001:0972c17": "供。後參洞山和尚。又來歸庵。天人三日送供不見庵",
    "X26n0575_001:0972c18": "主。庵主只在庵中。為何不見。這些上人。皆得圓頓之",
    "X26n0575_001:0972c19": "法。隱身之訣。神鬼俱不能得見。四大不實。色身非久。",
    "X26n0575_001:0972c20": "五蘊盡空。甚是本來面目。這一句從那裏得來。照見",
    "X26n0575_001:0972c21": "五蘊空底可是誰。",
    "X26n0575_001:0972c22": "　神仙得了五蘊空　　王問三次不應承",
    "X26n0575_001:0972c23": "　君王惱怒屍殻壞　　顯出金剛不壞身",
    "X26n0575_001:0972c24": "　獅子尊者得蘊空　　君王相問我無身",
    "X26n0575_001:0973a01": "　國王不分斬首計　　死而無懼性歸空",
    "X26n0575_001:0973a02": "　法師曉的五蘊空　　揚說四句甚分明",
    "X26n0575_001:0973a03": "　有人會得無為法　　刀不能劈本來真",
    "X26n0575_001:0973a04": "　天女明得五蘊空　　舍利向前使機風",
    "X26n0575_001:0973a05": "　轉女為男成羅漢　　返妄歸真不脫生",
    "X26n0575_001:0973a06": "　鏡清和尚會蘊空　　三年土地不見踪",
    "X26n0575_001:0973a07": "　佛得利益神通大　　參了大道怕鬼神",
    "X26n0575_001:0973a08": "　弘覺得了五蘊空　　天人送供不見踪",
    "X26n0575_001:0973a09": "　無為三昧難測量　　隱身之訣顯功能",
    "X26n0575_001:0973a10": "　識破回頭便下功　　了然脫洒悟心空",
    "X26n0575_001:0973a11": "　從他世事都零落　　其中別有一神通",
    "X26n0575_001:0973a12": "度一切苦厄者。佛憫眾生。開權顯實。超生越死。得免",
    "X26n0575_001:0973a13": "輪迴苦。太上云。吾有大患。為吾有身。及吾無身。吾有",
    "X26n0575_001:0973a14": "何患。釋云。身是眾苦之本。儒云。有身有患。無執無憂。",
    "X26n0575_001:0973a15": "經云。三界無安。猶如火宅。眾苦充滿。甚可怖畏。若是",
    "X26n0575_001:0973a16": "有智之人。返照自己。悟得自身皆虗幻。非為真實。何",
    "X26n0575_001:0973a17": "況他物。一日無常。盡皆拋撒。百無一用。念念如此。心",
    "X26n0575_001:0973a18": "境自除。雜念自少。更要參訪知識。親近智人。求出身",
    "X26n0575_001:0973a19": "之路。了生死大事。忽朝[囗@力]地一聲。脫下漆桶底。便見",
    "X26n0575_001:0973a20": "本來面。要見本來面目麼○古今無改變。人自認不",
    "X26n0575_001:0973a21": "真。明師說破了。元來這箇心。",
    "X26n0575_001:0973a22": "　若得心空苦便無　　有何生死有何物",
    "X26n0575_001:0973a23": "　一朝脫下胎州襖　　作箇逍遙大丈夫",
    "X26n0575_001:0973a24": "堅心學道似如來&;度出一切苦厄灾&;",
    "X26n0575_001:0973b01": "常齋到頭似如來&;",
    "X26n0575_001:0973b02": "不惜身命似如來&;",
    "X26n0575_001:0973b03": "慈悲方便似如來&;",
    "X26n0575_001:0973b04": "孝順父母似如來&;",
    "X26n0575_001:0973b05": "行門廣大似如來&;",
    "X26n0575_001:0973b06": "不擇貧富似如來&;",
    "X26n0575_001:0973b07": "調御丈夫似如來&;",
    "X26n0575_001:0973b08": "教人安心似如來&;",
    "X26n0575_001:0973b09": "現成得道似如來&;",
    "X26n0575_001:0973b10": "舍利子者。辯真假二儀也。舍者。屋舍也。比四大色身",
    "X26n0575_001:0973b11": "是也。利子者。舍中本來一靈真性。主杖堅固體也。如",
    "X26n0575_001:0973b12": "客店主人暫住。主若離舍。屋即倒塌。利子常在。只是",
    "X26n0575_001:0973b13": "換了房舍居住。道云。身是氣之宅。心是神之舍。久而",
    "X26n0575_001:0973b14": "神氣散。又是移屋住。釋云。無始以來賃屋住。至今誰",
    "X26n0575_001:0973b15": "識主人公。藥山又云。皮膚脫落盡。惟有一真實。要見",
    "X26n0575_001:0973b16": "真實底麼。還識這箇○也未。又云。來來往往幾千遭。",
    "X26n0575_001:0973b17": "只是世人摸不著。",
    "X26n0575_001:0973b18": "　四大茅庵一間窩　　包藏天地及山河",
    "X26n0575_001:0973b19": "　其中有箇真仙子　　不染纖塵老摩訶(鎮大羅)",
    "X26n0575_001:0973b20": "　舍利元來一同居　　色身有形性無為",
    "X26n0575_001:0973b21": "　性是真空不能壞　　有形決定死來催",
    "X26n0575_001:0973b22": "　舍利本是堅固子　　色身不久化堆灰",
    "X26n0575_001:0973b23": "　信受自己真舍利　　無始以來幾曾離",
    "X26n0575_001:0973b24": "　舍利是我主人公　　行住坐臥常在身",
    "X26n0575_001:0973c01": "　千變萬化舍利用　　元來不見體是空",
    "X26n0575_001:0973c02": "色不異空者。更無分別也。道性非二。真空一等。只在",
    "X26n0575_001:0973c03": "目前。應物現形。人皆不識。長者長空。短者短空。方者",
    "X26n0575_001:0973c04": "方空。圓者圓空。白者白空。赤者赤空。小者小空。大者",
    "X26n0575_001:0973c05": "大空。遠者遠空。近者近空。道云。人人本有。箇箇不無。",
    "X26n0575_001:0973c06": "釋云。蠢動含靈皆有佛性。儒云。一切含靈各具一太",
    "X26n0575_001:0973c07": "極。古德又云。塵塵是道。塵塵是佛。仙真云。何物不稟",
    "X26n0575_001:0973c08": "道生。何物不稟道化。隨處現形。隨所自在。道不遠人。",
    "X26n0575_001:0973c09": "人自遠之。返觀自身是色。色中須有真空覺性。應現",
    "X26n0575_001:0973c10": "種種相。種種相即是真空覺性所現。永嘉云。幻化空",
    "X26n0575_001:0973c11": "身即法身。法身覺了無一物。本源自性天真佛。仙師",
    "X26n0575_001:0973c12": "云。有形假相。內包無相真形。寶公云。有相身中無相",
    "X26n0575_001:0973c13": "身。無相終日放光明。理會得麼。",
    "X26n0575_001:0973c14": "　色不異空體混合　　三世如來修蜜羅",
    "X26n0575_001:0973c15": "　萬法歸一禪那體　　凡聖同居體禪那",
    "X26n0575_001:0973c16": "　大道不分平切義　　八了無為明解脫",
    "X26n0575_001:0973c17": "　障礙不著安穩處　　無諍第一並消麼",
    "X26n0575_001:0973c18": "　前世行惡轉輪迴　　今生為人盡不知",
    "X26n0575_001:0973c19": "　聞著好意心懷恨　　業根深厚離更移",
    "X26n0575_001:0973c20": "　無始以來修因果　　累劫種下大根基",
    "X26n0575_001:0973c21": "　遇逢善事生歡喜　　定正圓明與佛齊",
    "X26n0575_001:0973c22": "空不異色者。枝分稍異。根本無別。色空元一種。世人",
    "X26n0575_001:0973c23": "自分別。道云。大方無隅。混然一體。釋云。總三千界成",
    "X26n0575_001:0973c24": "一世界。儒云。登東山而小魯。登泰山而小天下。撤去",
    "X26n0575_001:0974a01": "藩蘺何彼何此。古云。賢聖常行平等智。不生分別相。",
    "X26n0575_001:0974a02": "三教賢聖亦是空。四生六道亦是空。上至仙佛。下至",
    "X26n0575_001:0974a03": "蠢動草木。箇箇元來是空。且大朴未散。陰陽未判。二",
    "X26n0575_001:0974a04": "儀未分。三才未立。有甚你我。元來皆是一箇道理。因",
    "X26n0575_001:0974a05": "大朴散。天地合。三才成立。萬生滋生。直至如今不能",
    "X26n0575_001:0974a06": "返本為何。只因眾生執著。不知元來是空。迷己逐物。",
    "X26n0575_001:0974a07": "心生倒見。隨物流轉。不能歸一。機見不同。著色著空。",
    "X26n0575_001:0974a08": "色空二見。若人於此。廓然悟空平等。身心內外無餘。",
    "X26n0575_001:0974a09": "不見空色。不被物使。不被境瞞。一槩平等。有何二也。",
    "X26n0575_001:0974a10": "便得歸一。只這一。也是多了。重陽祖師云。抱元守一",
    "X26n0575_001:0974a11": "是工夫。地久天長一也無。古云。萬法歸一一何歸。一",
    "X26n0575_001:0974a12": "歸之處要君知。且道一歸何處狗舔熱油鐺。",
    "X26n0575_001:0974a13": "　空不異色表前因　　起初之時本不分",
    "X26n0575_001:0974a14": "　未曾判斷無一物　　上下玄空一片空",
    "X26n0575_001:0974a15": "　無陰無陽無天地　　那得日月共星辰",
    "X26n0575_001:0974a16": "　無男無女無賢聖　　也無三教都無踪",
    "X26n0575_001:0974a17": "　紅蒙茲萌分三儀　　瞑幸始第一氣生",
    "X26n0575_001:0974a18": "　盤古至今隨萬物　　人在其中順五行",
    "X26n0575_001:0974a19": "　背明投暗心不徹　　不想歸源尋固根",
    "X26n0575_001:0974a20": "　身是父母陰陽湊　　思謀佛性那里人",
    "X26n0575_001:0974a21": "色即是空者。辯箇邪正之理也。空在色中世人難見。",
    "X26n0575_001:0974a22": "眼是色。不能見物。只是真空妙性能見。耳是色。不能",
    "X26n0575_001:0974a23": "聽聲。只是真空妙性能聽聲。鼻是色。不能知香臭。只",
    "X26n0575_001:0974a24": "是真空妙性能知香臭。舌是色。不能言語。只是真空",
    "X26n0575_001:0974b01": "妙性能言語。身是色。不能覺觸。只是真空妙性能覺",
    "X26n0575_001:0974b02": "觸。脚是色。不能行走。只是真空妙性能行走。手是色。",
    "X26n0575_001:0974b03": "不能拈掇。只是真空妙性能拈掇。且夫真空妙性。無",
    "X26n0575_001:0974b04": "眼能見。無耳能聽。無鼻能嗅。無舌能言。無脚能行。無",
    "X26n0575_001:0974b05": "手能掇。意根有名無形。分為八萬四千見聞覺知。總",
    "X26n0575_001:0974b06": "歸六根。徧身互用。神通妙用。古云。通身是徧身是。道",
    "X26n0575_001:0974b07": "云。不須他處遠搜尋。十二時中遶徧身。色空不異妙",
    "X26n0575_001:0974b08": "理全彰。色可色非真色。空可空非真空。總歸大道不",
    "X26n0575_001:0974b09": "是空。且道此理如何。川老有云。有相有求皆是妄。無",
    "X26n0575_001:0974b10": "形無影墮偏枯。堂堂密密何曾間。一道寒光爍太虗。",
    "X26n0575_001:0974b11": "道云。知空不空。知色不色。名為照了。予今不免饒舌",
    "X26n0575_001:0974b12": "說破。若見一切有相境物。休教染著。若到情忘念絕",
    "X26n0575_001:0974b13": "之處。休教迷真。著相則著有。迷真則落空。不著有。方",
    "X26n0575_001:0974b14": "是了事底人。",
    "X26n0575_001:0974b15": "　色即是空鑛中金　　塵裏埋沒幾千春",
    "X26n0575_001:0974b16": "　用心掏沙尋著寶　　明師說破現金身",
    "X26n0575_001:0974b17": "　眼觀一切金身現　　耳聽一切現金身",
    "X26n0575_001:0974b18": "　鼻聞一切金身現　　口談一切現金身",
    "X26n0575_001:0974b19": "　手拈一切金身現　　脚行萬里現金身",
    "X26n0575_001:0974b20": "　體知玲瓏金身現　　意變推詳現金身",
    "X26n0575_001:0974b21": "　千變萬化金身現　　晝夜出巡現金身",
    "X26n0575_001:0974b22": "　劈撥攬草金身現　　識了大用不見踪",
    "X26n0575_001:0974b23": "　大道不離方寸地　　不須他處遠搜尋",
    "X26n0575_001:0974b24": "空即是色者。重重細說也。色在空外人被境瞞。仙師",
    "X26n0575_001:0974c01": "云。道無萬彚。則不能顯。萬無道彚則不能生。釋云。見",
    "X26n0575_001:0974c02": "色便見空。無色空不見。是以三教聖賢不見有色有",
    "X26n0575_001:0974c03": "空。色空雙泯。內外無分別。如如常自然。光明洞耀。周",
    "X26n0575_001:0974c04": "徧。沙界。世人則不然也。分內分外。論彼論此。著相分",
    "X26n0575_001:0974c05": "別。見種種相。隨聲逐色。迷真不覺。出殻入殻。展轉不",
    "X26n0575_001:0974c06": "知。改頭換面。無有了期。非干他事。是自尋得底。何不",
    "X26n0575_001:0974c07": "及早回頭自救。且道怎生救得。放下從前惡水鑵。揀",
    "X26n0575_001:0974c08": "著痛處使金針。",
    "X26n0575_001:0974c09": "　空即是色都不實　　色即是空兩虧殊",
    "X26n0575_001:0974c10": "　二邊中間生死路　　色空雙泯落便易",
    "X26n0575_001:0974c11": "　凡所有相皆虗妄　　參了無為說有為",
    "X26n0575_001:0974c12": "　殺佛滅祖遭刑限　　閻王惱怒鬼來追",
    "X26n0575_001:0974c13": "　後學先得成佛道　　不中久習早是遲",
    "X26n0575_001:0974c14": "　萬法幾時學得了　　哄著迷人看攬集",
    "X26n0575_001:0974c15": "　大限到來無定準　　心地不明怎出離",
    "X26n0575_001:0974c16": "　有人曉得祖師機　　一句了然超百億",
    "X26n0575_001:0974c17": "　一槩均平有甚差　　本來元是一人家",
    "X26n0575_001:0974c18": "　只因著在枝梢上　　迷了從前大道芽",
    "X26n0575_001:0974c19": "受想行識者。貪心不了之意。因眼見。故受色。因受色。",
    "X26n0575_001:0974c20": "心有思想。因思想。念行。因念行。有識解。有六根。因。六",
    "X26n0575_001:0974c21": "根。生六塵。一識便有四大五蘊。有此五蘊色身。便著",
    "X26n0575_001:0974c22": "相分別。隨聲逐色。憎愛憂恐。從茲而起。以致流浪生",
    "X26n0575_001:0974c23": "死。而無停息。若要生死斷。輪迴止。但從起處一根照",
    "X26n0575_001:0974c24": "破。令四大五蘊淨盡。廓然無無我。當下空寂。直下承",
    "X26n0575_001:0975a01": "當。空劫已前自己。寂而常照。照而常寂。太上云。寂無所",
    "X26n0575_001:0975a02": "寂。慾豈能生。慾既不生。即是真靜。又云。唯見於空。觀",
    "X26n0575_001:0975a03": "空亦空。空無所空。所空既無。無無亦無。無無既無。湛",
    "X26n0575_001:0975a04": "然常寂。釋云。人亦空。法亦空。二相本來同。且道人法",
    "X26n0575_001:0975a05": "二空。畢竟何處住。○諸境萬緣留不住。混然隱在太",
    "X26n0575_001:0975a06": "虗空。",
    "X26n0575_001:0975a07": "　受想行識恩愛深　　無始以來墜沉淪",
    "X26n0575_001:0975a08": "　翻來覆去娑婆轉　　滅跡分行串四生",
    "X26n0575_001:0975a09": "　胎生駝騾化象馬　　卵生鳥獸變飛禽",
    "X26n0575_001:0975a10": "　濕生水中化蝦蟹　　化生惡趣作蚊蠓",
    "X26n0575_001:0975a11": "　失脚受苦無量劫　　骨生淚海數如塵",
    "X26n0575_001:0975a12": "　四生受苦人難救　　喚面又生六道中",
    "X26n0575_001:0975a13": "　天人道裏曾受福　　人天道裏做眾生",
    "X26n0575_001:0975a14": "　地獄道裏無邊苦　　餓鬼道裏灌鎔銅",
    "X26n0575_001:0975a15": "　畜生道裏諸趣轉　　修羅道裏做天兵",
    "X26n0575_001:0975a16": "　四生六道都轉過　　地藏閻君發慈心",
    "X26n0575_001:0975a17": "　著你做人尋出路　　再休入我地獄門",
    "X26n0575_001:0975a18": "　改惡向善修因果　　你要成尊我不嗔",
    "X26n0575_001:0975a19": "亦復如是者。是還元義。既無我則萬法皆無。復歸於",
    "X26n0575_001:0975a20": "空。便得返本還元也。佛家喚作萬法歸一。道家喚作",
    "X26n0575_001:0975a21": "復命歸根。儒家喚作復還元初天理。到這裡。言語道",
    "X26n0575_001:0975a22": "斷。心行處滅。若動念即乖張。安排即不是。所以川老",
    "X26n0575_001:0975a23": "云。退後退後。看看頑石動地。理會得麼。休得胡走。動",
    "X26n0575_001:0975a24": "著三十棒。",
    "X26n0575_001:0975b01": "　甚明白　　今日纔得見如來",
    "X26n0575_001:0975b02": "亦復如是&;心發眼&;還得&;結果&;見如來&;",
    "X26n0575_001:0975b03": "知下落&;理義&;",
    "X26n0575_001:0975b04": "歸根命&;清潔&;",
    "X26n0575_001:0975b05": "得現成&;真空&;",
    "X26n0575_001:0975b06": "入大門&;無為&;",
    "X26n0575_001:0975b07": "無極道&;天真&;",
    "X26n0575_001:0975b08": "　安身命　　妙訣一言透心懷",
    "X26n0575_001:0975b09": "舍利子者。是本性。當面不識。火不能燒。水不能溺。箭",
    "X26n0575_001:0975b10": "不能傷。刀不能割。風不能飄。日不能炙。雨不能洒。描",
    "X26n0575_001:0975b11": "畫不出。毒藥不能害。惡蟲不能螫。只因行走路頭差。",
    "X26n0575_001:0975b12": "所以失却波羅蜜。見舍利子麼。亘古到今。不曾改變。",
    "X26n0575_001:0975b13": "只是來往賃屋居住。或時朱樓畫閣。或時草舍茅堂。",
    "X26n0575_001:0975b14": "或時金釘朱戶。或時破廟窰龕。省得麼。川老云。雲起",
    "X26n0575_001:0975b15": "南山雨北山。馬名驢字幾多般。諸看浩渺無情水。幾",
    "X26n0575_001:0975b16": "處隨方幾處圓。若要不來不去。須得請漏已盡。以歸",
    "X26n0575_001:0975b17": "寂滅。如此者。永出三界外。天地不能拘。作箇物外閑",
    "X26n0575_001:0975b18": "人○會麼。向前不如退步。",
    "X26n0575_001:0975b19": "　舍利子　　凡合聖　　交合一處",
    "X26n0575_001:0975b20": "　聖堅固　　凡不久　　形相非長",
    "X26n0575_001:0975b21": "　無的實　　有的虗　　不肯參詳",
    "X26n0575_001:0975b22": "　辜負了　　如來意　　不肯參詳",
    "X26n0575_001:0975b23": "　念心經　　每日家　　巡行數墨",
    "X26n0575_001:0975b24": "　遇明師　　窮理意　　不由心慌",
    "X26n0575_001:0975c01": "　立志氣　　發勇猛　　休學頑鈍",
    "X26n0575_001:0975c02": "　參透了　　舍利子　　徹地通天",
    "X26n0575_001:0975c03": "舍利子&;法中王&;千變萬化&;",
    "X26n0575_001:0975c04": "常放毫光&;",
    "X26n0575_001:0975c05": "永劫不壞&;",
    "X26n0575_001:0975c06": "真空無邊&;",
    "X26n0575_001:0975c07": "舍利子&;法中王&;無來無去&;",
    "X26n0575_001:0975c08": "就是西方&;",
    "X26n0575_001:0975c09": "無極大道&;",
    "X26n0575_001:0975c10": "　心地堅　　石也透　　舍利見前",
    "X26n0575_001:0975c11": "　尊佛法　　親近師　　不耻下問",
    "X26n0575_001:0975c12": "　尋真理　　訪實義　　免見閻君",
    "X26n0575_001:0975c13": "是諸法空相者。破邪顯正。諸法皆空。本非實際。仙真",
    "X26n0575_001:0975c14": "云。法本無法。形本非形。有形終是假。無相是真人。金",
    "X26n0575_001:0975c15": "剛經云。法尚應捨。何況非法。又云。一切有相皆是虗",
    "X26n0575_001:0975c16": "妄。若見諸相非相。即見如來。從上祖師一味談空者。",
    "X26n0575_001:0975c17": "只為眾生直下是空。擔負不行。起種種假名。引導有",
    "X26n0575_001:0975c18": "情無情皆歸空寂。得返本源。若信未及。但去靜坐返",
    "X26n0575_001:0975c19": "照。照見五蘊實無所有。自然忘形忘體。得其人空。既",
    "X26n0575_001:0975c20": "得人空。如病安去藥。其法亦空。人法俱空。自然休去",
    "X26n0575_001:0975c21": "歇去。經云。我身本不有。憎愛何由生。既得忘形忘體。",
    "X26n0575_001:0975c22": "有甚念慮可牽。到這地面。自然放下。無仙佛可做。無",
    "X26n0575_001:0975c23": "生死可斷。無修無證。若更有絲毫可修可證。則墮生",
    "X26n0575_001:0975c24": "死界。永劫受沉淪。若能徹底脫洒。無所依倚。不落有",
    "X26n0575_001:0976a01": "無二邊。如虗空獨立。直下承當。空劫已前○圓陀陀。",
    "X26n0575_001:0976a02": "光爍爍底。有何不可。會麼。乾坤兩朵海中蓮。一切眾",
    "X26n0575_001:0976a03": "生虗出沒。",
    "X26n0575_001:0976a04": "　是諸法空相非實　　背了無為認有為",
    "X26n0575_001:0976a05": "　外實裏虗揚人德　　見境生心又更移",
    "X26n0575_001:0976a06": "　欺師滅祖續舊情　　那上儹下趂高的",
    "X26n0575_001:0976a07": "　顛倒反復風魔漢　　滅性言凡著鬼迷",
    "X26n0575_001:0976a08": "　終日看方不服藥　　雜念貪多一肚疵",
    "X26n0575_001:0976a09": "　無佛可做纔趂心　　勸人除疑與佛齊",
    "X26n0575_001:0976a10": "　各人了得心間事　　啞叭做夢說不出",
    "X26n0575_001:0976a11": "　法身常住無相國　　妙用在世放光輝",
    "X26n0575_001:0976a12": "不生不滅者。理性也。此直言直說眾生具足法身。真",
    "X26n0575_001:0976a13": "空妙性。亘古今不曾生。不曾滅。不變不移。無來無去。",
    "X26n0575_001:0976a14": "無舊無新。巍巍如是。太上云。寂兮寥兮。獨立而不改。",
    "X26n0575_001:0976a15": "周行而不殆。又云。寂然不動。感而遂通。四大五蘊恁",
    "X26n0575_001:0976a16": "他虗生虗沒。於自己法身。總無交涉。且道。既無交涉。",
    "X26n0575_001:0976a17": "如何步步不離。古德云。和光塵不染。三界獨為尊。川",
    "X26n0575_001:0976a18": "老又云。得優游處且優游。雲自高飛水自流。只見黑",
    "X26n0575_001:0976a19": "風翻大浪。未聞沉却釣魚舟。如是者。且道有交涉也",
    "X26n0575_001:0976a20": "無交涉。若得五蘊皆空。有甚離與不離。會得麼。水流",
    "X26n0575_001:0976a21": "常不住。青山鎮日閑。真空一段理。無為得自然。",
    "X26n0575_001:0976a22": "不生不滅好歡喜&;上得岸來&;唱囉哩&;",
    "X26n0575_001:0976a23": "逍遙路上&;",
    "X26n0575_001:0976a24": "出了苦海&;",
    "X26n0575_001:0976b01": "西方路上&;",
    "X26n0575_001:0976b02": "天堂路上&;",
    "X26n0575_001:0976b03": "安義大路&;",
    "X26n0575_001:0976b04": "無極大道&;",
    "X26n0575_001:0976b05": "極樂家鄉&;",
    "X26n0575_001:0976b06": "諸佛國裏&;",
    "X26n0575_001:0976b07": "聖賢地上&;",
    "X26n0575_001:0976b08": "　我今得了真實意　　宣卷念佛唱囉哩",
    "X26n0575_001:0976b09": "不垢不淨者。亦說眾生本來清淨法身。佛人凡聖古",
    "X26n0575_001:0976b10": "今僧俗男女。生死垢淨。增減成敗。邪正善惡。來去好",
    "X26n0575_001:0976b11": "歹。明暗有無。東西南北。上下裏外。這些都不住。無名",
    "X26n0575_001:0976b12": "無相。無痕無瑕。無染無污。不長不短。不方不圓。壞不",
    "X26n0575_001:0976b13": "得。燒不得。如虗空。似蓮華不著水。也不垢穢。亦不淨",
    "X26n0575_001:0976b14": "潔。常劫如然。如水中月。要見麼。隨處放光明。幾人能",
    "X26n0575_001:0976b15": "得見。若肯信心者。晝夜常出現。",
    "X26n0575_001:0976b16": "　不垢不淨自主張　　無名無相亮堂堂",
    "X26n0575_001:0976b17": "　不住一切無窒礙　　縱橫自在放神光",
    "X26n0575_001:0976b18": "　不垢淨　　是無為　　自邊不住",
    "X26n0575_001:0976b19": "　不住佛　　不住人　　自在縱橫",
    "X26n0575_001:0976b20": "　知因人　　明這句　　無為大義",
    "X26n0575_001:0976b21": "　彈指中　　忽然惺　　立命安身",
    "X26n0575_001:0976b22": "不增不減者。謂混沌虗空之體。迢迢空劫之身。如何",
    "X26n0575_001:0976b23": "增得。如何減得。道云。在聖而不餘。在凡而不欠。釋云。",
    "X26n0575_001:0976b24": "如如自然。無欠無餘。又云。經歷劫而不壞。至亘古而",
    "X26n0575_001:0976c01": "不遷。永嘉云。體似虗空沒涯岸。上乘菩薩信無疑。中",
    "X26n0575_001:0976c02": "下聞之必生恠。且道因何如是。呵呵。自家繩子短。倒",
    "X26n0575_001:0976c03": "怨井水深。靈山會上曾相識。今日因何不認人。正是",
    "X26n0575_001:0976c04": "自家昧了。不知不覺。",
    "X26n0575_001:0976c05": "不增不減無修證&;知因&;信心得現成&;",
    "X26n0575_001:0976c06": "方便&;",
    "X26n0575_001:0976c07": "不增不減無修證&;學好&;信心得現成&;",
    "X26n0575_001:0976c08": "大德&;",
    "X26n0575_001:0976c09": "行行&;",
    "X26n0575_001:0976c10": "孝順&;",
    "X26n0575_001:0976c11": "進忠&;",
    "X26n0575_001:0976c12": "賢良&;",
    "X26n0575_001:0976c13": "公平&;",
    "X26n0575_001:0976c14": "富貴&;",
    "X26n0575_001:0976c15": "貧賤&;",
    "X26n0575_001:0976c16": "僧俗&;",
    "X26n0575_001:0976c17": "男女&;",
    "X26n0575_001:0976c18": "老少&;",
    "X26n0575_001:0976c19": "軍人&;",
    "X26n0575_001:0976c20": "閑忙&;",
    "X26n0575_001:0976c21": "病人&;",
    "X26n0575_001:0976c22": "罪人&;",
    "X26n0575_001:0976c23": "是故空中者。說妙道真空。不生不滅。無垢無淨。增不",
    "X26n0575_001:0976c24": "得。減不得。清淨本然。古今不改。萬劫常存。刀割不斷。",
    "X26n0575_001:0977a01": "箭射不穿。繩繫不住。火燒不燃。雨洒不濕。日炙不熱。",
    "X26n0575_001:0977a02": "推擁不偏。擊之不痛。捉之難拈。因何如是。物不礙虗",
    "X26n0575_001:0977a03": "空。虗空不礙物也。仙真云。真空不掛物。大道不沾塵。",
    "X26n0575_001:0977a04": "川老云。虗空不閡絲毫念。所以彰名大覺仙。",
    "X26n0575_001:0977a05": "是故空中性稟天&;聖人有道&;得道歸本元&;",
    "X26n0575_001:0977a06": "老君&;",
    "X26n0575_001:0977a07": "釋迦&;",
    "X26n0575_001:0977a08": "菩薩德道&;",
    "X26n0575_001:0977a09": "祖師&;",
    "X26n0575_001:0977a10": "智慧&;",
    "X26n0575_001:0977a11": "知因&;",
    "X26n0575_001:0977a12": "有緣&;",
    "X26n0575_001:0977a13": "有福&;",
    "X26n0575_001:0977a14": "羅漢&;",
    "X26n0575_001:0977a15": "參透&;",
    "X26n0575_001:0977a16": "久遠&;",
    "X26n0575_001:0977a17": "明心&;",
    "X26n0575_001:0977a18": "見性&;",
    "X26n0575_001:0977a19": "無色無受想行識者。表說前因也。既是空中有甚五",
    "X26n0575_001:0977a20": "蘊積習。虗空之體。安色不受色。安聲不受聲。安受不",
    "X26n0575_001:0977a21": "受受。安想不受想。安行不受行。安識不受識。六道四",
    "X26n0575_001:0977a22": "生一切假相。都無納受。清虗妙道纖塵不立。畢竟無",
    "X26n0575_001:0977a23": "形。行如鳥道。坐若太虗。且道如何謂之鳥道太虗。鳥",
    "X26n0575_001:0977a24": "道雖行而不見跡。真空雖露而不見相。會麼。",
    "X26n0575_001:0977a25": "　受想行識五音魔　　如蚕結繭下湯鍋",
    "X26n0575_001:0977b01": "　忙忙只為名和利　　思心自綱自纏縛",
    "X26n0575_001:0977b02": "　父母未生無些事　　隨著阥阦過愛河",
    "X26n0575_001:0977b03": "　一片苦海翻波浪　　越進越深無底沒",
    "X26n0575_001:0977b04": "　左右都是險峻地　　只為麤行步步錯",
    "X26n0575_001:0977b05": "　矣悞仔細離鄉郡　　無始以來造業多",
    "X26n0575_001:0977b06": "　若免輪迴不受苦　　大眾高聲念彌陀",
    "X26n0575_001:0977b07": "　若免四生不受罪　　處心用意念彌陀",
    "X26n0575_001:0977b08": "　若免六道生死業　　行住坐臥念彌陀",
    "X26n0575_001:0977b09": "　若免娑婆不來往　　朝朝每日念彌陀",
    "X26n0575_001:0977b10": "　若免閻王生鉄面　　聞早向善念彌陀",
    "X26n0575_001:0977b11": "無眼耳鼻舌身意者。說本性無形相也。且道無眼耳",
    "X26n0575_001:0977b12": "鼻舌身意。是箇甚麼。休得看蹉過了。予今明說。有此",
    "X26n0575_001:0977b13": "六根是色身。無此六識名法相。如此之者。只是教修",
    "X26n0575_001:0977b14": "行人。眼雖看。不要著在色上。耳雖聽。不要著在聲上。",
    "X26n0575_001:0977b15": "鼻雖嗅。不要著在香臭上。舌雖嘗。不要著在味上。雖",
    "X26n0575_001:0977b16": "有身體。休要著在相上。須要忘形忘體。意雖應事。不",
    "X26n0575_001:0977b17": "要著在境物上。要常應常靜。道云。眼不觀色。耳不聽",
    "X26n0575_001:0977b18": "聲。舌不貪味。鼻不嗅香。身不妄動。意不狂亂。儒云。非",
    "X26n0575_001:0977b19": "禮勿視。非禮勿聽。非禮勿言。非禮勿動。便是無眼耳",
    "X26n0575_001:0977b20": "鼻口身意也。亦是六根清淨。便是六塵不染。又是六",
    "X26n0575_001:0977b21": "識皆空。總而言之。十八界靜也。又名六耗消亡六賊",
    "X26n0575_001:0977b22": "死。一真不動六門關。總而言之。十八獄空也。斷也。若",
    "X26n0575_001:0977b23": "此則天堂近也。便見本來法身。要見本來法身麼。在",
    "X26n0575_001:0977b24": "眼曰見。在耳曰聞。在鼻曰嗅。在舌曰談論。在手拈掇。",
    "X26n0575_001:0977c01": "在足運奔。全體起用。全體法身。非是六根四大見聞",
    "X26n0575_001:0977c02": "知覺。休認四大六根為己。金剛經云。凡所有相皆虗",
    "X26n0575_001:0977c03": "妄。道云。悟者忘念歸真。迷者著相失本。盡是假名引",
    "X26n0575_001:0977c04": "導。眾生不可知得便了。須要親見法身。若得親見轉",
    "X26n0575_001:0977c05": "凡成聖。若聽人言說。或文字上知解。如畫餅充飢。似",
    "X26n0575_001:0977c06": "說酒止渴。終不濟事。虗實云。華藥欄莫顢頇。星在秤",
    "X26n0575_001:0977c07": "不在盤。重陽祖師云。休教錯認定盤星。且道此句如",
    "X26n0575_001:0977c08": "何說。謂盤只可等物。知輕別重者。皆在星上。祖師又",
    "X26n0575_001:0977c09": "恐人錯認定盤星。討準定盤星。定盤星也是死物。不",
    "X26n0575_001:0977c10": "知輕重。是以休教錯認定盤星。一般都是星。有用得",
    "X26n0575_001:0977c11": "著底。有用不著底。此皆喻法。精細審察。休執著一邊。",
    "X26n0575_001:0977c12": "且道此理如何。真性與識性。真神與識神。一般同住",
    "X26n0575_001:0977c13": "止。一假一成真。",
    "X26n0575_001:0977c14": "　道在尋常日用間　　究察觀想細細參",
    "X26n0575_001:0977c15": "擡手動足&;全憑道&;閑忙動靜&;道現前&;",
    "X26n0575_001:0977c16": "眼觀萬境&;耳聽聲色&;",
    "X26n0575_001:0977c17": "鼻聞香臭&;開言吐語&;",
    "X26n0575_001:0977c18": "吃飯穿衣&;千變萬化&;",
    "X26n0575_001:0977c19": "存心忍耐&;改惡向善&;",
    "X26n0575_001:0977c20": "買賣營運&;看前顧後&;",
    "X26n0575_001:0977c21": "　有道扶持身體徤　　英雄家傑神氣剛",
    "X26n0575_001:0977c22": "　道不在時身無主　　鴛鴦氣斷不中看",
    "X26n0575_001:0977c23": "　當時敗壞難留戀　　五零四散被蛆鑽",
    "X26n0575_001:0977c24": "　學道不脫生死苦　　為人空住在南閻",
    "X26n0575_001:0978a01": "　借假修真真常在　　萬劫無更不論年",
    "X26n0575_001:0978a02": "無色聲香味觸法者。本無六塵也。皆從一根上起。若",
    "X26n0575_001:0978a03": "識的從根本生起處是妄。且休認苗。仙真云。揚湯點",
    "X26n0575_001:0978a04": "沸。不如釜底抽薪。釋云。要伐其樹。先去其根。枝稍自",
    "X26n0575_001:0978a05": "墜。既識根本。棄假歸真。識得我身非有。我身尚無。萬",
    "X26n0575_001:0978a06": "法皆空自然清淨。觀身無身。觀法無法。都歸空寂。無",
    "X26n0575_001:0978a07": "色聲香味觸法也。我心本空。罪福無主。何者是罪。何",
    "X26n0575_001:0978a08": "者是福。經云。諦觀心本來空。是則名為真懺悔。且道",
    "X26n0575_001:0978a09": "懺箇甚麼。悔箇甚麼。懺其前愆。悔其後過。既得諸根",
    "X26n0575_001:0978a10": "斷。何處可生苗。",
    "X26n0575_001:0978a11": "　無色聲香味觸法　　打掃潔淨現心華",
    "X26n0575_001:0978a12": "眼不愛色&;為潔淨&;從根湧出現心華&;",
    "X26n0575_001:0978a13": "耳不受聲&;",
    "X26n0575_001:0978a14": "鼻不嗅香&;",
    "X26n0575_001:0978a15": "舌不貪味&;",
    "X26n0575_001:0978a16": "身不觸相&;",
    "X26n0575_001:0978a17": "意不住法&;",
    "X26n0575_001:0978a18": "　六塵不入無魔境　　大圓鏡智現心華",
    "X26n0575_001:0978a19": "　六門平徹都無了　　妙觀察智現心華",
    "X26n0575_001:0978a20": "　無相家風本現成　　人人心地發光明",
    "X26n0575_001:0978a21": "　豁開自己神通藏　　受用無窮出世人",
    "X26n0575_001:0978a22": "守真志滿。立定根基。還元無那移。窮理盡性。寂滅第",
    "X26n0575_001:0978a23": "一。無相家風。誰敢受持。真空聖境。無緣到不得。",
    "X26n0575_001:0978a24": "[門@舌]"
}