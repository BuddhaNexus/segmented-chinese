{
    "T08n0223_003:0232c18": "摩訶般若波羅蜜經卷第三",
    "T08n0223_003:0232c20": "後秦龜茲國三藏鳩摩羅什譯",
    "T08n0223_003:0232c21": "◎勸學品第八",
    "T08n0223_003:0232c22": "爾時須菩提白佛言：「世尊！菩薩摩訶薩欲",
    "T08n0223_003:0232c23": "具足檀那波羅蜜，當學般若波羅蜜，欲具",
    "T08n0223_003:0232c24": "足尸羅波羅蜜、羼提波羅蜜、毘梨耶波羅蜜、禪",
    "T08n0223_003:0232c25": "那波羅蜜、般若波羅蜜，當學般若波羅蜜。",
    "T08n0223_003:0232c26": "菩薩摩訶薩欲知色，當學般若波羅蜜，乃",
    "T08n0223_003:0232c27": "至欲知識，當學般若波羅蜜。欲知眼乃",
    "T08n0223_003:0232c28": "至意，欲知色乃至法，欲知眼識乃至意識，",
    "T08n0223_003:0232c29": "欲知眼觸乃至意觸，欲知眼觸因緣生受",
    "T08n0223_003:0233a01": "乃至意觸因緣生受，當學般若波羅蜜。欲",
    "T08n0223_003:0233a02": "斷婬怒癡，當學般若波羅蜜。菩薩摩訶薩",
    "T08n0223_003:0233a03": "欲斷身見、戒取、疑、婬欲、瞋恚，色愛、無色愛、",
    "T08n0223_003:0233a04": "調慢、無明等一切結使及纏，當學般若",
    "T08n0223_003:0233a05": "波羅蜜。欲斷四縛、四結、四顛倒，當學般若",
    "T08n0223_003:0233a06": "波羅蜜。欲知十善道，欲知四禪，欲知四",
    "T08n0223_003:0233a07": "無量心、四無色定、四念處乃至十八不共法，",
    "T08n0223_003:0233a08": "當學般若波羅蜜。菩薩摩訶薩欲入覺意",
    "T08n0223_003:0233a09": "三昧，當學般若波羅蜜。欲入六神通、九次",
    "T08n0223_003:0233a10": "第定、超越三昧，當學般若波羅蜜。欲得師",
    "T08n0223_003:0233a11": "子遊戲三昧，當學般若波羅蜜。欲得師子",
    "T08n0223_003:0233a12": "奮迅三昧，欲得一切陀羅尼門，當學般若",
    "T08n0223_003:0233a13": "波羅蜜。菩薩摩訶薩欲得首楞嚴三昧、寶印",
    "T08n0223_003:0233a14": "三昧、妙月三昧、月幢相三昧、一切法印三",
    "T08n0223_003:0233a15": "昧、觀印三昧、畢法性三昧、畢住相三昧、如",
    "T08n0223_003:0233a16": "金剛三昧、入一切法門三昧、三昧王三昧、",
    "T08n0223_003:0233a17": "王印三昧、淨力三昧、高出三昧、必入一切",
    "T08n0223_003:0233a18": "辯才三昧、入諸法名三昧、觀十方三昧、諸",
    "T08n0223_003:0233a19": "陀羅尼門印三昧、一切法不忘三昧、攝一切",
    "T08n0223_003:0233a20": "法聚印三昧、虛空住三昧、三分清淨三昧、",
    "T08n0223_003:0233a21": "不退神通三昧、出鉢三昧、諸三昧幢相三昧，",
    "T08n0223_003:0233a22": "欲得如是等諸三昧門，當學般若波羅蜜。",
    "T08n0223_003:0233a23": "復次，世尊！菩薩摩訶薩欲滿一切眾生願，",
    "T08n0223_003:0233a24": "當學般若波羅蜜。欲得具足如是善根、常",
    "T08n0223_003:0233a25": "不墮惡趣，欲得不生卑賤之家，欲得不",
    "T08n0223_003:0233a26": "住聲聞、辟支佛地中，欲得不墮菩薩頂",
    "T08n0223_003:0233a27": "者，當學般若波羅蜜。」爾時，慧命舍利弗問",
    "T08n0223_003:0233a28": "須菩提：「云何為菩薩摩訶薩墮頂？」須菩提",
    "T08n0223_003:0233a29": "言：「舍利弗！若菩薩摩訶薩不以方便行六",
    "T08n0223_003:0233b01": "波羅蜜，入空、無相、無作三昧，不墮聲聞、辟",
    "T08n0223_003:0233b02": "支佛地，亦不入菩薩位，是名菩薩摩訶薩",
    "T08n0223_003:0233b03": "法生故墮頂。」舍利弗問須菩提：「云何名菩",
    "T08n0223_003:0233b04": "薩生？」須菩提答舍利弗言：「生名法愛。」舍利",
    "T08n0223_003:0233b05": "弗言：「何等法愛？」須菩提言：「菩薩摩訶薩行",
    "T08n0223_003:0233b06": "般若波羅蜜，色是空受念著，受想行識是",
    "T08n0223_003:0233b07": "空受念著。舍利弗！是名菩薩摩訶薩順道",
    "T08n0223_003:0233b08": "法愛生。復次，舍利弗！菩薩摩訶薩色是無相",
    "T08n0223_003:0233b09": "受念著，受想行識是無相受念著。色是",
    "T08n0223_003:0233b10": "無作受念著，受想行識是無作受念著。",
    "T08n0223_003:0233b11": "色是寂滅受念著，受想行識是寂滅受",
    "T08n0223_003:0233b12": "念著。色是無常乃至識、色是苦乃至識、色是",
    "T08n0223_003:0233b13": "無我乃至識受念著。是為菩薩順道法愛",
    "T08n0223_003:0233b14": "生。是苦應知、集應斷、盡應證、道應修，是",
    "T08n0223_003:0233b15": "垢法、是淨法，是應近、是不應近，是菩薩所",
    "T08n0223_003:0233b16": "應行、是非菩薩所應行，是菩薩道、是非菩",
    "T08n0223_003:0233b17": "薩道，是菩薩學、是非菩薩學，是菩薩檀那波",
    "T08n0223_003:0233b18": "羅蜜乃至般若波羅蜜、是非菩薩檀那波羅",
    "T08n0223_003:0233b19": "蜜乃至般若波羅蜜，是菩薩方便、是非菩薩",
    "T08n0223_003:0233b20": "方便，是菩薩熟、是非菩薩熟。舍利弗！菩薩摩",
    "T08n0223_003:0233b21": "訶薩行般若波羅蜜，是諸法受念著，是為",
    "T08n0223_003:0233b22": "菩薩摩訶薩順道法愛生。」舍利弗問須菩提：",
    "T08n0223_003:0233b23": "「云何名菩薩摩訶薩無生？」須菩提言：「菩薩",
    "T08n0223_003:0233b24": "摩訶薩行般若波羅蜜時，內空中不見外",
    "T08n0223_003:0233b25": "空、外空中不見內空，外空中不見內外空、",
    "T08n0223_003:0233b26": "內外空中不見外空，內外空中不見空空、",
    "T08n0223_003:0233b27": "空空中不見內外空，空空中不見大空、大",
    "T08n0223_003:0233b28": "空中不見空空，大空中不見第一義空、第",
    "T08n0223_003:0233b29": "一義空中不見大空，第一義空中不見有",
    "T08n0223_003:0233c01": "為空、有為空中不見第一義空，有為空中不",
    "T08n0223_003:0233c02": "見無為空、無為空中不見有為空，無為空",
    "T08n0223_003:0233c03": "中不見畢竟空、畢竟空中不見無為空，畢",
    "T08n0223_003:0233c04": "竟空中不見無始空、無始空中不見畢竟",
    "T08n0223_003:0233c05": "空，無始空中不見散空、散空中不見無始",
    "T08n0223_003:0233c06": "空，散空中不見性空、性空中不見散空，性",
    "T08n0223_003:0233c07": "空中不見諸法空、諸法空中不見性空，",
    "T08n0223_003:0233c08": "諸法空中不見自相空、自相空中不見諸",
    "T08n0223_003:0233c09": "法空，自相空中不見不可得空、不可得空",
    "T08n0223_003:0233c10": "中不見自相空，不可得空中不見無法空、",
    "T08n0223_003:0233c11": "無法空中不見不可得空，無法空中不見",
    "T08n0223_003:0233c12": "有法空、有法空中不見無法空，有法空中不",
    "T08n0223_003:0233c13": "見無法有法空、無法有法空中不見有法",
    "T08n0223_003:0233c14": "空。舍利弗！菩薩摩訶薩行般若波羅蜜，得",
    "T08n0223_003:0233c15": "入菩薩位。「復次，舍利弗！菩薩摩訶薩欲學",
    "T08n0223_003:0233c16": "般若波羅蜜，應如是學。不念色受想行識，",
    "T08n0223_003:0233c17": "不念眼乃至意，不念色乃至法，不念檀那",
    "T08n0223_003:0233c18": "波羅蜜、尸羅波羅蜜、羼提波羅蜜、毘梨耶波羅",
    "T08n0223_003:0233c19": "蜜、禪那波羅蜜、般若波羅蜜乃至十八不共",
    "T08n0223_003:0233c20": "法。如是，舍利弗！菩薩摩訶薩行般若波羅",
    "T08n0223_003:0233c21": "蜜，得是心不應念不應高，無等等心不",
    "T08n0223_003:0233c22": "應念不應高，大心不應念不應高。何",
    "T08n0223_003:0233c23": "以故？是心非心，心相常淨故。」舍利弗語須",
    "T08n0223_003:0233c24": "菩提：「云何名心相常淨？」須菩提言：「若菩薩",
    "T08n0223_003:0233c25": "知是心相，與婬怒癡不合不離，諸纏流",
    "T08n0223_003:0233c26": "縛若諸結使一切煩惱不合不離，聲聞、辟",
    "T08n0223_003:0233c27": "支佛心不合不離。舍利弗！是名菩薩心相",
    "T08n0223_003:0233c28": "常淨。」舍利弗語須菩提：「有是無心相心不？」",
    "T08n0223_003:0233c29": "須菩提報舍利弗言：「無心相中，有心相、無",
    "T08n0223_003:0234a01": "心相可得不？」舍利弗言：「不可得。」須菩提",
    "T08n0223_003:0234a02": "言：「若不可得，不應問：『有是無心相心",
    "T08n0223_003:0234a03": "不？』」舍利弗復問：「何等是無心相？」須菩提言：",
    "T08n0223_003:0234a04": "「諸法不壞不分別，是名無心相。」舍利弗復",
    "T08n0223_003:0234a05": "問須菩提：「但是心不壞不分別，色亦不壞",
    "T08n0223_003:0234a06": "不分別，乃至佛道亦不壞不分別耶？」須菩",
    "T08n0223_003:0234a07": "提言：「若能知心相不壞不分別，是菩薩亦",
    "T08n0223_003:0234a08": "能知色乃至佛道不壞不分別。」爾時，慧命舍",
    "T08n0223_003:0234a09": "利弗讚須菩提言：「善哉，善哉！汝真是佛子，",
    "T08n0223_003:0234a10": "從佛口生，從見法生，從法化生，取法分",
    "T08n0223_003:0234a11": "不取財分。法中自信身得證，如佛所說，",
    "T08n0223_003:0234a12": "得無諍三昧中汝最第一，實如佛所舉。須",
    "T08n0223_003:0234a13": "菩提！菩薩摩訶薩應如是學般若波羅蜜，",
    "T08n0223_003:0234a14": "是中亦當分別知。菩薩如汝所說行，則不",
    "T08n0223_003:0234a15": "離般若波羅蜜。須菩提！善男子、善女人，欲",
    "T08n0223_003:0234a16": "學聲聞地亦當應聞般若波羅蜜，持誦讀",
    "T08n0223_003:0234a17": "正憶念如說行；欲學辟支佛地亦當應聞",
    "T08n0223_003:0234a18": "般若波羅蜜，持誦讀正憶念如說行；欲學菩",
    "T08n0223_003:0234a19": "薩地亦當應聞般若波羅蜜，持誦讀正憶念",
    "T08n0223_003:0234a20": "如說行。何以故？是般若波羅蜜中廣說三",
    "T08n0223_003:0234a21": "乘，是中菩薩摩訶薩、聲聞、辟支佛當學。」",
    "T08n0223_003:0234a22": "摩訶般若波羅蜜經集散品第九",
    "T08n0223_003:0234a23": "爾時，慧命須菩提白佛言：「世尊！我不覺不",
    "T08n0223_003:0234a24": "得是菩薩行般若波羅蜜，當為誰說般若",
    "T08n0223_003:0234a25": "波羅蜜？世尊！我不得一切諸法集散，若我",
    "T08n0223_003:0234a26": "為菩薩作字言菩薩，或當有悔。世尊！是",
    "T08n0223_003:0234a27": "字不住亦不不住。何以故？是字無所有故。",
    "T08n0223_003:0234a28": "以是故，是字不住亦不不住。世尊！我不得",
    "T08n0223_003:0234a29": "色集散乃至識集散。若不可得，云何當作",
    "T08n0223_003:0234b01": "名字？世尊！以是因緣故，是字不住亦不不",
    "T08n0223_003:0234b02": "住。何以故？是字無所有故。世尊！我亦不得",
    "T08n0223_003:0234b03": "眼集散乃至意集散。若不可得，云何當作",
    "T08n0223_003:0234b04": "名字言是菩薩？世尊！是眼名字乃至意名",
    "T08n0223_003:0234b05": "字，不住亦不不住。何以故？是名字無所有",
    "T08n0223_003:0234b06": "故。以是故，是字不住亦不不住。世尊！我",
    "T08n0223_003:0234b07": "不得色集散乃至法集散。若不可得，云何",
    "T08n0223_003:0234b08": "當作名字言是菩薩？世尊！是色字乃至法",
    "T08n0223_003:0234b09": "字，不住亦不不住。何以故？是字無所有",
    "T08n0223_003:0234b10": "故。以是故，是字不住亦不不住。眼識乃至",
    "T08n0223_003:0234b11": "意識，眼觸乃至意觸，眼觸因緣生受，乃至",
    "T08n0223_003:0234b12": "意觸因緣生受亦如是。世尊！我不得無明",
    "T08n0223_003:0234b13": "集散，乃至不得老死集散。世尊！我不得無",
    "T08n0223_003:0234b14": "明盡集散，乃至不得老死盡集散。世尊！我",
    "T08n0223_003:0234b15": "不得婬怒癡集散，諸邪見集散皆亦如是。",
    "T08n0223_003:0234b16": "世尊！我不得六波羅蜜集散、四念處集散，乃",
    "T08n0223_003:0234b17": "至八聖道分集散，空、無相、無作集散，四禪、四",
    "T08n0223_003:0234b18": "無量心、四無色定集散，念佛、念法、念僧、念戒、",
    "T08n0223_003:0234b19": "念捨、念天，念善念入出息、念身、念死集散。我",
    "T08n0223_003:0234b20": "亦不得佛十力，乃至十八不共法集散。世",
    "T08n0223_003:0234b21": "尊！我若不得六波羅蜜乃至十八不共法",
    "T08n0223_003:0234b22": "集散，云何當作字言是菩薩？世尊！是字不",
    "T08n0223_003:0234b23": "住亦不不住。何以故？是字無所有故。以是",
    "T08n0223_003:0234b24": "故，是字不住亦不不住。世尊！我不得如夢",
    "T08n0223_003:0234b25": "五陰集散，我亦不得如嚮如影如焰如",
    "T08n0223_003:0234b26": "化五受陰集散，亦如上說。世尊！我不得",
    "T08n0223_003:0234b27": "離集散，我不得寂滅不生不滅、不示不垢不",
    "T08n0223_003:0234b28": "淨集散。世尊！我不得如、法性、實際、法相、法位",
    "T08n0223_003:0234b29": "集散，亦如上說。我不得諸善不善法集散，",
    "T08n0223_003:0234c01": "我不得有為無為法、有漏無漏法集散，過去",
    "T08n0223_003:0234c02": "未來現在法集散，不過去不未來不現在",
    "T08n0223_003:0234c03": "法集散。何等是不過去不未來不現在？所",
    "T08n0223_003:0234c04": "謂無為法。世尊！我亦不得無為法集散。",
    "T08n0223_003:0234c05": "世尊！我亦不得佛集散。世尊！我亦不得十",
    "T08n0223_003:0234c06": "方如恒河沙等世界諸佛及菩薩、聲聞集散。",
    "T08n0223_003:0234c07": "世尊！若我不得諸佛集散，云何當教菩薩",
    "T08n0223_003:0234c08": "摩訶薩般若波羅蜜？世尊！是菩薩字，不住亦",
    "T08n0223_003:0234c09": "不不住。何以故？是字無所有故。以是故，",
    "T08n0223_003:0234c10": "是字不住亦不不住。世尊！我不得是諸法",
    "T08n0223_003:0234c11": "實相集散，云何當與菩薩作字言是菩薩？",
    "T08n0223_003:0234c12": "世尊！是諸法實相，名字不住亦不不住。何",
    "T08n0223_003:0234c13": "以故？是名字無所有故。以是故，是名字不",
    "T08n0223_003:0234c14": "住亦不不住。世尊！諸法因緣和合假名施",
    "T08n0223_003:0234c15": "設，所謂菩薩是名字，於五蔭中不可說，",
    "T08n0223_003:0234c16": "十二入、十八界乃至十八不共法中不可",
    "T08n0223_003:0234c17": "說，於和合法中亦無可說。世尊！譬如",
    "T08n0223_003:0234c18": "夢於諸法中不可說，嚮影焰化於諸法",
    "T08n0223_003:0234c19": "中亦不可說。譬如名虛空，亦無法中可",
    "T08n0223_003:0234c20": "說。世尊！如地水火風名，亦無法中可說。",
    "T08n0223_003:0234c21": "戒、三昧、智慧、解脫、解脫知見名，亦無法中可",
    "T08n0223_003:0234c22": "說。如須陀洹名字，乃至阿羅漢、辟支佛名",
    "T08n0223_003:0234c23": "字，亦無法中可說。如佛名、法名，亦無法",
    "T08n0223_003:0234c24": "中可說。所謂若善若不善，若常若無常，若",
    "T08n0223_003:0234c25": "苦若樂，若我若無我，若寂滅若離，若有若",
    "T08n0223_003:0234c26": "無。世尊！我以是義故，心悔一切諸法集散",
    "T08n0223_003:0234c27": "相不可得，云何為菩薩作字言是菩薩？世",
    "T08n0223_003:0234c28": "尊！是字不住亦不不住。何以故？是字無",
    "T08n0223_003:0234c29": "所有故。以是故，是字不住亦不不住。世",
    "T08n0223_003:0235a01": "尊！若菩薩摩訶薩聞作是說般若波羅蜜",
    "T08n0223_003:0235a02": "如是相如是義，心不沒不悔不驚不畏不",
    "T08n0223_003:0235a03": "怖，當知是菩薩必住阿惟越致性中，住",
    "T08n0223_003:0235a04": "不住法故。「復次，世尊！菩薩摩訶薩欲行般",
    "T08n0223_003:0235a05": "若波羅蜜，色中不應住，受想行識中不應",
    "T08n0223_003:0235a06": "住，眼耳鼻舌身意中不應住，色聲香味觸",
    "T08n0223_003:0235a07": "法中不應住，眼識乃至意識中不應住，眼",
    "T08n0223_003:0235a08": "觸乃至意觸中不應住，眼觸因緣生受乃",
    "T08n0223_003:0235a09": "至意觸因緣生受中不應住，地種水火風",
    "T08n0223_003:0235a10": "種空識種中不應住，無明乃至老死中不應",
    "T08n0223_003:0235a11": "住。何以故？世尊！色、色相空。受想行識、識",
    "T08n0223_003:0235a12": "相空。世尊！色空不名為色，離空亦無色。色",
    "T08n0223_003:0235a13": "即是空，空即是色。受想行識，識空不名為識，",
    "T08n0223_003:0235a14": "離空亦無識。識即是空，空即是識。乃至老",
    "T08n0223_003:0235a15": "死、老死相空。世尊！老死空不名老死，離空",
    "T08n0223_003:0235a16": "亦無老死。老死即是空，空即是老死。世尊！",
    "T08n0223_003:0235a17": "以是因緣故，菩薩摩訶薩欲行般若波羅",
    "T08n0223_003:0235a18": "蜜，不應色中住，乃至老死中不應住。「復次，",
    "T08n0223_003:0235a19": "世尊！菩薩摩訶薩欲行般若波羅蜜，四念處",
    "T08n0223_003:0235a20": "中不應住。何以故？四念處、四念處相空。世",
    "T08n0223_003:0235a21": "尊！四念處空不名四念處，離空亦無四念",
    "T08n0223_003:0235a22": "處。四念處即是空，空即是四念處。乃至十八",
    "T08n0223_003:0235a23": "不共法亦如是。世尊！以是因緣故，菩薩摩",
    "T08n0223_003:0235a24": "訶薩欲行般若波羅蜜，四念處乃至十八不",
    "T08n0223_003:0235a25": "共法中不應住。「復次，世尊！菩薩摩訶薩欲",
    "T08n0223_003:0235a26": "行般若波羅蜜，檀那波羅蜜中不應住，尸",
    "T08n0223_003:0235a27": "羅波羅蜜、羼提波羅蜜、毘梨耶波羅蜜、禪那",
    "T08n0223_003:0235a28": "波羅蜜、般若波羅蜜中不應住。何以故？檀",
    "T08n0223_003:0235a29": "那波羅蜜、檀那波羅蜜相空，乃至般若波",
    "T08n0223_003:0235b01": "羅蜜、般若波羅蜜相空。世尊！檀那波羅蜜",
    "T08n0223_003:0235b02": "空不名檀那波羅蜜，離空亦無檀那波",
    "T08n0223_003:0235b03": "羅蜜。檀那波羅蜜即是空，空即是檀那波",
    "T08n0223_003:0235b04": "羅蜜。乃至般若波羅蜜亦如是。世尊！以是",
    "T08n0223_003:0235b05": "因緣故，菩薩摩訶薩欲行般若波羅蜜，不",
    "T08n0223_003:0235b06": "應六波羅蜜中住。「復次，世尊！菩薩摩訶薩欲",
    "T08n0223_003:0235b07": "行般若波羅蜜，文字中不應住。一字門、二",
    "T08n0223_003:0235b08": "字門如是種種字門中不應住。何以故？諸",
    "T08n0223_003:0235b09": "字、諸字相空故。亦如上說。「復次，世尊！菩薩",
    "T08n0223_003:0235b10": "摩訶薩欲行般若波羅蜜，諸神通中不應",
    "T08n0223_003:0235b11": "住。何以故？諸神通、諸神通相空。神通空不",
    "T08n0223_003:0235b12": "名神通，離空亦無神通。神通即是空，空即",
    "T08n0223_003:0235b13": "是神通。世尊！以是因緣故，菩薩摩訶薩欲",
    "T08n0223_003:0235b14": "行般若波羅蜜，諸神通中不應住。「復次，世",
    "T08n0223_003:0235b15": "尊！菩薩摩訶薩欲行般若波羅蜜，色是無",
    "T08n0223_003:0235b16": "常不應住，受想行識是無常不應住。何以",
    "T08n0223_003:0235b17": "故？無常、無常相空。世尊！無常空不名無常，",
    "T08n0223_003:0235b18": "離空亦無無常。無常即是空，空即是無常。",
    "T08n0223_003:0235b19": "世尊！以是因緣故，菩薩摩訶薩欲行般若",
    "T08n0223_003:0235b20": "波羅蜜，色是無常不應住，受想行識是無常",
    "T08n0223_003:0235b21": "不應住。色是苦不應住，受想行識是苦不",
    "T08n0223_003:0235b22": "應住。色是無我不應住，受想行識是無我",
    "T08n0223_003:0235b23": "不應住。色是空不應住，受想行識是空不",
    "T08n0223_003:0235b24": "應住。色是寂滅不應住，受想行識是寂滅",
    "T08n0223_003:0235b25": "不應住。色是離不應住，受想行識是離不",
    "T08n0223_003:0235b26": "應住。亦如上說。「復次，世尊！菩薩摩訶薩欲",
    "T08n0223_003:0235b27": "行般若波羅蜜，如中不應住。何以故？如、如",
    "T08n0223_003:0235b28": "相空。世尊！如相空不名如，離空亦無如。",
    "T08n0223_003:0235b29": "如即是空，空即是如。世尊！菩薩摩訶薩欲行",
    "T08n0223_003:0235c01": "般若波羅蜜，法性、法相、法位、實際中不應",
    "T08n0223_003:0235c02": "住。何以故？實際、實際空。世尊！實際空不",
    "T08n0223_003:0235c03": "名實際，離空亦無實際。實際即是空，空即",
    "T08n0223_003:0235c04": "是實際。「復次，世尊！菩薩摩訶薩欲行般若",
    "T08n0223_003:0235c05": "波羅蜜，一切陀羅尼門中不應住，一切三昧",
    "T08n0223_003:0235c06": "門中不應住。何以故？陀羅尼門、陀羅尼門",
    "T08n0223_003:0235c07": "相空，三昧門、三昧門相空。世尊！陀羅尼門、",
    "T08n0223_003:0235c08": "三昧門空不名陀羅尼門、三昧門，離空亦",
    "T08n0223_003:0235c09": "無陀羅尼、三昧門。陀羅尼、三昧門即是空，",
    "T08n0223_003:0235c10": "空即是陀羅尼、三昧門。世尊！以是因緣故，",
    "T08n0223_003:0235c11": "菩薩摩訶薩欲行般若波羅蜜，如乃至陀羅",
    "T08n0223_003:0235c12": "尼、三昧門中不應住。「世尊！如菩薩摩訶薩",
    "T08n0223_003:0235c13": "欲行般若波羅蜜，無方便故，以吾我心",
    "T08n0223_003:0235c14": "於色中住，是菩薩作色行。以吾我心於",
    "T08n0223_003:0235c15": "受想行識中住，是菩薩作識行。若菩薩作",
    "T08n0223_003:0235c16": "行者，不受般若波羅蜜，亦不具足般若波",
    "T08n0223_003:0235c17": "羅蜜。不具足般若波羅蜜故，不能得成",
    "T08n0223_003:0235c18": "就薩婆若。世尊！如菩薩摩訶薩欲行般若",
    "T08n0223_003:0235c19": "波羅蜜，無方便故，以吾我心於十二入",
    "T08n0223_003:0235c20": "乃至陀羅尼、三昧門中住，是菩薩作十二入",
    "T08n0223_003:0235c21": "乃至作陀羅尼、三昧門行。若菩薩作行者，不",
    "T08n0223_003:0235c22": "受般若波羅蜜，亦不具足般若波羅蜜。不",
    "T08n0223_003:0235c23": "具足般若波羅蜜故，不能得成就薩婆",
    "T08n0223_003:0235c24": "若。何以故？色是不受，受想行識是不受。色",
    "T08n0223_003:0235c25": "不受則非色，性空故。受想行識不受則非",
    "T08n0223_003:0235c26": "識，性空故。十二入是不受乃至陀羅尼、三",
    "T08n0223_003:0235c27": "昧門是不受，十二入不受則非十二入，乃",
    "T08n0223_003:0235c28": "至陀羅尼、三昧門不受則非陀羅尼、三昧門，",
    "T08n0223_003:0235c29": "性空故。般若波羅蜜亦不受，般若波羅蜜不",
    "T08n0223_003:0236a01": "受則非般若波羅蜜，性空故。如是菩薩摩",
    "T08n0223_003:0236a02": "訶薩欲行般若波羅蜜，應觀諸法性空。如",
    "T08n0223_003:0236a03": "是觀心無行處，是名菩薩摩訶薩不受三",
    "T08n0223_003:0236a04": "昧廣大之用，不與聲聞、辟支佛共。是薩婆",
    "T08n0223_003:0236a05": "若慧亦不受，內空故，外空、內外空、空空、大空、",
    "T08n0223_003:0236a06": "第一義空、有為空、無為空、畢竟空、無始空、散空、",
    "T08n0223_003:0236a07": "性空、自相空、諸法空、不可得空、無法空、有法空、",
    "T08n0223_003:0236a08": "無法有法空故。何以故？是薩婆若不可以",
    "T08n0223_003:0236a09": "相行得，相行有垢故。何等是垢相？色相乃",
    "T08n0223_003:0236a10": "至陀羅尼、三昧門相，是名垢相。是相若受",
    "T08n0223_003:0236a11": "若修可得薩婆若者，先尼梵志於一切",
    "T08n0223_003:0236a12": "智中終不生信。云何為信？信般若波羅",
    "T08n0223_003:0236a13": "蜜分別解知稱量思惟，不以相法、不以無",
    "T08n0223_003:0236a14": "相法。如是先尼梵志不取相住信行中，用",
    "T08n0223_003:0236a15": "性空智入諸法相中，不受色，不受受想",
    "T08n0223_003:0236a16": "行識。何以故？諸法自相空故不可得受。是",
    "T08n0223_003:0236a17": "先尼梵志非內觀得故見是智慧，非外觀",
    "T08n0223_003:0236a18": "得故見是智慧，非內外觀得故見是智",
    "T08n0223_003:0236a19": "慧，亦不無智慧觀得故見是智慧。何以故？",
    "T08n0223_003:0236a20": "梵志不見是法，智者知法知處故。此梵志",
    "T08n0223_003:0236a21": "非內色中見是智慧，非內受想行識中見",
    "T08n0223_003:0236a22": "是智慧，非外色中見是智慧，非外受想行",
    "T08n0223_003:0236a23": "識中見是智慧，非內外色中見是智慧，",
    "T08n0223_003:0236a24": "非內外受想行識中見是智慧，亦不離色",
    "T08n0223_003:0236a25": "受想行識中見是智慧，內外空故。先尼梵",
    "T08n0223_003:0236a26": "志此中心得信解於一切智。以是故，梵志",
    "T08n0223_003:0236a27": "信諸法實相，一切法不可得故。如是信解",
    "T08n0223_003:0236a28": "已，無法可受。諸法無相，無憶念故。是梵",
    "T08n0223_003:0236a29": "志於諸法亦無所得，無取無捨，取捨不",
    "T08n0223_003:0236b01": "可得故。是梵志亦不念智慧，諸法相無念",
    "T08n0223_003:0236b02": "故。世尊！是名菩薩摩訶薩般若波羅蜜。此",
    "T08n0223_003:0236b03": "彼岸不度故，是菩薩色受想行識不受。一",
    "T08n0223_003:0236b04": "切法不受故，乃至諸陀羅尼、三昧門亦不受。",
    "T08n0223_003:0236b05": "一切法不受故，是菩薩於是中亦不取涅",
    "T08n0223_003:0236b06": "槃，未具足四念處乃至八聖道分，未具足",
    "T08n0223_003:0236b07": "十力乃至十八不共法故。何以故？是四念",
    "T08n0223_003:0236b08": "處非四念處，乃至十八不共法非十八不共",
    "T08n0223_003:0236b09": "法，是諸法非法亦不非法，是名菩薩摩訶",
    "T08n0223_003:0236b10": "薩般若波羅蜜，色不受乃至十八不共法不",
    "T08n0223_003:0236b11": "受。「復次，世尊！菩薩摩訶薩欲行般若波羅",
    "T08n0223_003:0236b12": "蜜，應如是思惟：『何者是般若波羅蜜？何以",
    "T08n0223_003:0236b13": "故名般若波羅蜜？是誰般若波羅蜜？』若菩",
    "T08n0223_003:0236b14": "薩摩訶薩行般若波羅蜜如是念：『若法無",
    "T08n0223_003:0236b15": "所有、不可得，是般若波羅蜜。』」爾時舍利弗",
    "T08n0223_003:0236b16": "問須菩提：「何等法無所有、不可得？」須菩",
    "T08n0223_003:0236b17": "提言：「般若波羅蜜，是法無所有、不可得；禪",
    "T08n0223_003:0236b18": "那波羅蜜、毘梨耶波羅蜜、羼提波羅蜜、尸羅波",
    "T08n0223_003:0236b19": "羅蜜、檀那波羅蜜，是法無所有、不可得。",
    "T08n0223_003:0236b20": "內空故，外空、內外空、空空、大空、第一義空、有",
    "T08n0223_003:0236b21": "為空、無為空、畢竟空、無始空、散空、性空、自相空、",
    "T08n0223_003:0236b22": "諸法空、不可得空、無法空、有法空、無法有法空",
    "T08n0223_003:0236b23": "故。舍利弗！色法無所有、不可得，受想行",
    "T08n0223_003:0236b24": "識法無所有、不可得，內空法無所有、不可",
    "T08n0223_003:0236b25": "得，乃至無法有法空法無所有、不可得。",
    "T08n0223_003:0236b26": "舍利弗！四念處法無所有、不可得，乃至十",
    "T08n0223_003:0236b27": "八不共法無所有、不可得。舍利弗！諸神",
    "T08n0223_003:0236b28": "通法無所有、不可得，如如法無所有、不",
    "T08n0223_003:0236b29": "可得，法性、法相、法位、法住、實際法無所有、",
    "T08n0223_003:0236c01": "不可得。舍利弗！佛無所有、不可得，薩婆",
    "T08n0223_003:0236c02": "若法無所有、不可得，一切種智法無所有、",
    "T08n0223_003:0236c03": "不可得，內空乃至無法有法空故。舍利弗！",
    "T08n0223_003:0236c04": "若菩薩摩訶薩如是思惟、如是觀時，心不沒",
    "T08n0223_003:0236c05": "不悔不驚不畏不怖，當知是菩薩不離般",
    "T08n0223_003:0236c06": "若波羅蜜行。」舍利弗問須菩提：「何因緣故，當",
    "T08n0223_003:0236c07": "知菩薩不離般若波羅蜜行？」須菩提言：「色",
    "T08n0223_003:0236c08": "離色性，受想行識離識性，六波羅蜜離六",
    "T08n0223_003:0236c09": "波羅蜜性，乃至實際離實際性。」舍利弗復問",
    "T08n0223_003:0236c10": "須菩提：「云何是色性？云何是受想行識性？云",
    "T08n0223_003:0236c11": "何乃至實際性？」須菩提言：「無所有是色性，",
    "T08n0223_003:0236c12": "無所有是受想行識性，乃至無所有是實",
    "T08n0223_003:0236c13": "際性。舍利弗！以是因緣故，當知色離色",
    "T08n0223_003:0236c14": "性，受想行識離識性，乃至實際離實際性。",
    "T08n0223_003:0236c15": "舍利弗！色亦離色相，受想行識亦離識相，",
    "T08n0223_003:0236c16": "乃至實際亦離實際相。相亦離相，性亦離",
    "T08n0223_003:0236c17": "性。」舍利弗問須菩提：「菩薩摩訶薩若如是",
    "T08n0223_003:0236c18": "學，得成就薩婆若耶？」須菩提言：「如是，",
    "T08n0223_003:0236c19": "如是！舍利弗！若菩薩摩訶薩如是學，得成",
    "T08n0223_003:0236c20": "就薩婆若。何以故？以諸法不生、不成就故。」",
    "T08n0223_003:0236c21": "舍利弗問須菩提：「何因緣故，諸法不生、不成",
    "T08n0223_003:0236c22": "就？」須菩提言：「色色空，是色生、成就不可得。",
    "T08n0223_003:0236c23": "受想行識識空，是識生、成就不可得。乃至",
    "T08n0223_003:0236c24": "實際實際空，是實際生、成就不可得。舍利",
    "T08n0223_003:0236c25": "弗！菩薩摩訶薩如是學，漸近薩婆若，漸得",
    "T08n0223_003:0236c26": "身清淨、心清淨、相清淨。漸得身清淨、心清淨、",
    "T08n0223_003:0236c27": "相清淨故，是菩薩不生染心、不生瞋心、不",
    "T08n0223_003:0236c28": "生癡心、不生憍慢心、不生慳貪心、不生",
    "T08n0223_003:0236c29": "邪見心。是菩薩不生染心乃至不生邪見",
    "T08n0223_003:0237a01": "心故，終不生母人腹中，常得化生。從一佛",
    "T08n0223_003:0237a02": "國至一佛國，成就眾生、淨佛國土，乃至阿",
    "T08n0223_003:0237a03": "耨多羅三藐三菩提終不離諸佛。舍利弗！",
    "T08n0223_003:0237a04": "菩薩摩訶薩當作是行般若波羅蜜，當作",
    "T08n0223_003:0237a05": "是學般若波羅蜜。」◎",
    "T08n0223_003:0237a06": "摩訶般若波羅蜜經相行品第十",
    "T08n0223_003:0237a07": "爾時須菩提白佛言：「世尊！若菩薩摩訶薩無",
    "T08n0223_003:0237a08": "方便欲行般若波羅蜜，若行色為行相，若",
    "T08n0223_003:0237a09": "行受想行識為行相。若色是常行為行相，",
    "T08n0223_003:0237a10": "若受想行識是常行為行相。若色是無常行",
    "T08n0223_003:0237a11": "為行相，若受想行識是無常行為行相。若色",
    "T08n0223_003:0237a12": "是樂行為行相，若受想行識是樂行為行相。",
    "T08n0223_003:0237a13": "若色是苦行為行相，若受想行識是苦行為",
    "T08n0223_003:0237a14": "行相。若色是有行為行相，若受想行識是有",
    "T08n0223_003:0237a15": "行為行相。若色是空行為行相，若受想行識",
    "T08n0223_003:0237a16": "是空行為行相。若色是我行為行相，若受想",
    "T08n0223_003:0237a17": "行識是我行為行相。若色是無我行為行相，",
    "T08n0223_003:0237a18": "若受想行識是無我行為行相。若色是離行",
    "T08n0223_003:0237a19": "為行相，若受想行識是離行為行相。若色是",
    "T08n0223_003:0237a20": "寂滅行為行相，若受想行識是寂滅行為行",
    "T08n0223_003:0237a21": "相。世尊！若菩薩摩訶薩無方便行四念處",
    "T08n0223_003:0237a22": "為行相，乃至行十八不共法為行相。世尊！",
    "T08n0223_003:0237a23": "若菩薩摩訶薩行般若波羅蜜時作是念：『我",
    "T08n0223_003:0237a24": "行般若波羅蜜。』有所得行亦是行相。世尊！",
    "T08n0223_003:0237a25": "若菩薩摩訶薩作是念：『能如是行，是修行般",
    "T08n0223_003:0237a26": "若波羅蜜。』亦是行相。當知是菩薩摩訶薩行",
    "T08n0223_003:0237a27": "般若波羅蜜無方便。」須菩提語舍利弗：「若",
    "T08n0223_003:0237a28": "菩薩摩訶薩行般若波羅蜜時，色受念妄解。",
    "T08n0223_003:0237a29": "若色受念妄解為色故作行，若為色故作",
    "T08n0223_003:0237b01": "行，不能得離生老病死憂悲苦惱及後世",
    "T08n0223_003:0237b02": "苦。若菩薩摩訶薩行般若波羅蜜時無方",
    "T08n0223_003:0237b03": "便，眼受念妄解乃至意，色乃至法，眼識界乃",
    "T08n0223_003:0237b04": "至意識界，眼觸乃至意觸，眼觸因緣生受乃",
    "T08n0223_003:0237b05": "至意觸因緣生受，四念處乃至十八不共法",
    "T08n0223_003:0237b06": "受念妄解，為十八不共法故作行。若為作",
    "T08n0223_003:0237b07": "行，是菩薩不能得離生老病死憂悲苦惱",
    "T08n0223_003:0237b08": "及後世苦。如是菩薩尚不能得聲聞、辟支",
    "T08n0223_003:0237b09": "佛地證，何況得阿耨多羅三藐三菩提，無",
    "T08n0223_003:0237b10": "有是處。舍利弗！當知是菩薩摩訶薩行般",
    "T08n0223_003:0237b11": "若波羅蜜無方便。」舍利弗問須菩提：「云何",
    "T08n0223_003:0237b12": "當知菩薩摩訶薩行般若波羅蜜有方便？」",
    "T08n0223_003:0237b13": "須菩提語舍利弗：「若菩薩摩訶薩欲行般若",
    "T08n0223_003:0237b14": "波羅蜜時，不行色、不行受想行識，不行",
    "T08n0223_003:0237b15": "色相、不行受想行識相。不行色受想行識",
    "T08n0223_003:0237b16": "常。不行色受想行識無常，不行色受想行",
    "T08n0223_003:0237b17": "識樂，不行色受想行識苦，不行色受想行",
    "T08n0223_003:0237b18": "識我，不行色受想行識無我，不行色受想",
    "T08n0223_003:0237b19": "行識空，不行色受想行識無相，不行色受",
    "T08n0223_003:0237b20": "想行識無作，不行色受想行識離，不行色",
    "T08n0223_003:0237b21": "受想行識寂滅。何以故？舍利弗！是色空為非",
    "T08n0223_003:0237b22": "色，離空無色、離色無空，色即是空、空即是",
    "T08n0223_003:0237b23": "色。受想行識空為非識，離空無識、離識無",
    "T08n0223_003:0237b24": "空，空即是識、識即是空。乃至十八不共法",
    "T08n0223_003:0237b25": "空為非十八不共法，離空無十八不共法、",
    "T08n0223_003:0237b26": "離十八不共法無空，空即是十八不共法、",
    "T08n0223_003:0237b27": "十八不共法即是空。如是，舍利弗！當知是",
    "T08n0223_003:0237b28": "菩薩摩訶薩行般若波羅蜜有方便。是菩薩",
    "T08n0223_003:0237b29": "摩訶薩如是行般若波羅蜜，能得阿耨多羅",
    "T08n0223_003:0237c01": "三藐三菩提。是菩薩摩訶薩行般若波羅蜜",
    "T08n0223_003:0237c02": "時，行亦不受、不行亦不受、行不行亦不受、",
    "T08n0223_003:0237c03": "非行非不行亦不受，不受亦不受。」舍利弗",
    "T08n0223_003:0237c04": "語須菩提：「菩薩摩訶薩行般若波羅蜜時，何",
    "T08n0223_003:0237c05": "因緣故不受？」須菩提言：「是般若波羅蜜自性",
    "T08n0223_003:0237c06": "不可得故不受。何以故？無所有法是般",
    "T08n0223_003:0237c07": "若波羅蜜。舍利弗！以是故，菩薩摩訶薩行",
    "T08n0223_003:0237c08": "般若波羅蜜，行亦不受、不行亦不受、行不",
    "T08n0223_003:0237c09": "行亦不受、非行非不行亦不受，不受亦不",
    "T08n0223_003:0237c10": "受。何以故？一切法性無所有，不隨諸法行，",
    "T08n0223_003:0237c11": "不受諸法相故。是名菩薩摩訶薩諸法無",
    "T08n0223_003:0237c12": "所受三昧廣大之用，不與聲聞辟支佛共。",
    "T08n0223_003:0237c13": "是菩薩摩訶薩行是三昧不離，疾得阿耨",
    "T08n0223_003:0237c14": "多羅三藐三菩提。」舍利弗言：「但不離是三",
    "T08n0223_003:0237c15": "昧令菩薩摩訶薩疾得阿耨多羅三藐三菩",
    "T08n0223_003:0237c16": "提？更有餘三昧？」須菩提語舍利弗言：「更",
    "T08n0223_003:0237c17": "有諸三昧，菩薩摩訶薩行是三昧疾得阿",
    "T08n0223_003:0237c18": "耨多羅三藐三菩提。」舍利弗言：「何等三昧，",
    "T08n0223_003:0237c19": "菩薩摩訶薩行是，疾得阿耨多羅三藐三",
    "T08n0223_003:0237c20": "菩提？」須菩提言：「諸菩薩摩訶薩有三昧，名",
    "T08n0223_003:0237c21": "首楞嚴行，是三昧令菩薩摩訶薩疾得阿耨",
    "T08n0223_003:0237c22": "多羅三藐三菩提。有名寶印三昧、師子遊戲",
    "T08n0223_003:0237c23": "三昧、妙月三昧、月幢相三昧、出諸法印三",
    "T08n0223_003:0237c24": "昧、觀頂三昧、畢法性三昧、畢幢相三昧、",
    "T08n0223_003:0237c25": "金剛三昧、入法印三昧、三昧王安立三昧、",
    "T08n0223_003:0237c26": "王印三昧、放光三昧、力進三昧、出生三昧、",
    "T08n0223_003:0237c27": "必入辯才三昧、入名字三昧、觀方三昧、陀",
    "T08n0223_003:0237c28": "羅尼印三昧、不忘三昧、攝諸法海印三昧、",
    "T08n0223_003:0237c29": "遍覆虛空三昧、金剛輪三昧、寶斷三昧、能",
    "T08n0223_003:0238a01": "照耀三昧、不求三昧三昧、無處住三昧、無心",
    "T08n0223_003:0238a02": "三昧、淨燈三昧、無邊明三昧、能作明三昧、",
    "T08n0223_003:0238a03": "普遍明三昧、堅淨諸三昧三昧、無垢明三昧、",
    "T08n0223_003:0238a04": "作樂三昧、電光三昧、無盡三昧、威德三昧、",
    "T08n0223_003:0238a05": "離盡三昧、不動三昧、莊嚴三昧、日光三昧、",
    "T08n0223_003:0238a06": "月淨三昧、淨明三昧、能作明三昧、作行三",
    "T08n0223_003:0238a07": "昧、知相三昧、如金剛三昧、心住三昧、遍照",
    "T08n0223_003:0238a08": "三昧、安立三昧、寶頂三昧、妙法印三昧、法",
    "T08n0223_003:0238a09": "等三昧、生喜三昧、到法頂三昧、能散三昧、",
    "T08n0223_003:0238a10": "壞諸法處三昧、字等相三昧、離字三昧、斷緣",
    "T08n0223_003:0238a11": "三昧、不壞三昧、無種相三昧、無處行三昧、",
    "T08n0223_003:0238a12": "離闇三昧、無去三昧、不動三昧、度緣三昧、",
    "T08n0223_003:0238a13": "集諸德三昧、住無心三昧、妙淨花三昧、覺",
    "T08n0223_003:0238a14": "意三昧、無量辯三昧、無等等三昧、度諸法",
    "T08n0223_003:0238a15": "三昧、分別諸法三昧、散疑三昧、無住處三",
    "T08n0223_003:0238a16": "昧、一相三昧、生行三昧、一行三昧、不一行",
    "T08n0223_003:0238a17": "三昧、妙行三昧、達一切有底散三昧、入言",
    "T08n0223_003:0238a18": "語三昧、離音聲字語三昧、然炬三昧、淨相",
    "T08n0223_003:0238a19": "三昧、破相三昧、一切種妙足三昧、不憙苦樂",
    "T08n0223_003:0238a20": "三昧、不盡行三昧、多陀羅尼三昧、取諸邪",
    "T08n0223_003:0238a21": "正相三昧、滅憎愛三昧、逆順三昧、淨光三",
    "T08n0223_003:0238a22": "昧、堅固三昧、滿月淨光三昧、大莊嚴三昧、",
    "T08n0223_003:0238a23": "能照一切世三昧、等三昧、無諍行三昧、無",
    "T08n0223_003:0238a24": "住處樂三昧、如住定三昧、壞身三昧、壞語",
    "T08n0223_003:0238a25": "如虛空三昧、離著如虛空不染三昧。舍利",
    "T08n0223_003:0238a26": "弗！是菩薩摩訶薩行是諸三昧，疾得阿耨",
    "T08n0223_003:0238a27": "多羅三藐三菩提。復有無量阿僧祇三昧門、",
    "T08n0223_003:0238a28": "陀羅尼門，菩薩摩訶薩學是三昧門、陀羅尼",
    "T08n0223_003:0238a29": "門，疾得阿耨多羅三藐三菩提。」慧命須菩提",
    "T08n0223_003:0238b01": "隨佛心言：「當知諸菩薩摩訶薩行是三昧",
    "T08n0223_003:0238b02": "者，已為過去諸佛所授記，今現在十方諸",
    "T08n0223_003:0238b03": "佛亦授是菩薩記。是菩薩不見是諸三昧，",
    "T08n0223_003:0238b04": "亦不念是三昧，亦不念：『我當入是三昧，我",
    "T08n0223_003:0238b05": "今入是三昧，我已入是三昧。』是菩薩摩訶薩",
    "T08n0223_003:0238b06": "都無分別念。」舍利弗問須菩提：「菩薩摩訶薩",
    "T08n0223_003:0238b07": "住是諸三昧已，從過去佛受記耶？」須菩",
    "T08n0223_003:0238b08": "提報言：「不也，舍利弗！何以故？般若波羅蜜不",
    "T08n0223_003:0238b09": "異諸三昧，諸三昧不異般若波羅蜜。菩薩",
    "T08n0223_003:0238b10": "不異般若波羅蜜及三昧，般若波羅蜜及",
    "T08n0223_003:0238b11": "三昧不異菩薩。般若波羅蜜即是三昧，三昧",
    "T08n0223_003:0238b12": "即是般若波羅蜜。菩薩即是般若波羅蜜及",
    "T08n0223_003:0238b13": "三昧，般若波羅蜜及三昧即是菩薩。」舍利弗",
    "T08n0223_003:0238b14": "語須菩提：「若三昧不異菩薩，菩薩不異三",
    "T08n0223_003:0238b15": "昧。三昧即是菩薩，菩薩即是三昧。菩薩云何",
    "T08n0223_003:0238b16": "知一切諸法等三昧？」須菩提言：「若菩薩入",
    "T08n0223_003:0238b17": "是三昧，是時不作是念：『我以是法入是三",
    "T08n0223_003:0238b18": "昧。』以是因緣故，舍利弗！是菩薩於諸三昧",
    "T08n0223_003:0238b19": "不知不念。」舍利弗言：「何以故不知不念？」",
    "T08n0223_003:0238b20": "須菩提言：「諸三昧無所有故，是菩薩不知",
    "T08n0223_003:0238b21": "不念。」爾時佛讚言：「善哉，善哉！須菩提！如",
    "T08n0223_003:0238b22": "我說汝行無諍三昧第一，與此義相應。菩",
    "T08n0223_003:0238b23": "薩摩訶薩應如是學般若波羅蜜、禪那波",
    "T08n0223_003:0238b24": "羅蜜、毘梨耶波羅蜜、羼提波羅蜜、尸羅波羅蜜、",
    "T08n0223_003:0238b25": "檀那波羅蜜，四念處乃至十八不共法亦應",
    "T08n0223_003:0238b26": "如是學。」舍利弗白佛言：「世尊！菩薩摩訶薩",
    "T08n0223_003:0238b27": "如是學，為學般若波羅蜜耶？」佛告舍利",
    "T08n0223_003:0238b28": "弗：「菩薩摩訶薩如是學，為學般若波羅蜜，",
    "T08n0223_003:0238b29": "是法不可得故。乃至學檀那波羅蜜，是法",
    "T08n0223_003:0238c01": "不可得故。學四念處乃至十八不共法，是法",
    "T08n0223_003:0238c02": "不可得故。」舍利弗白佛言：「世尊！如是菩",
    "T08n0223_003:0238c03": "薩摩訶薩學般若波羅蜜，是法不可得耶？」",
    "T08n0223_003:0238c04": "佛言：「如是菩薩摩訶薩學般若波羅蜜，是",
    "T08n0223_003:0238c05": "法不可得。」舍利弗言：「世尊！何等法不可得？」",
    "T08n0223_003:0238c06": "佛言：「我不可得，乃至知者、見者不可得，",
    "T08n0223_003:0238c07": "畢竟淨故。五陰不可得，十二入不可得，",
    "T08n0223_003:0238c08": "十八界不可得，畢竟淨故。無明不可得，",
    "T08n0223_003:0238c09": "畢竟淨故。乃至老死不可得，畢竟淨故。苦",
    "T08n0223_003:0238c10": "諦不可得，畢竟淨故。集滅道諦不可得，畢",
    "T08n0223_003:0238c11": "竟淨故。欲界不可得，畢竟淨故。色界、無色",
    "T08n0223_003:0238c12": "界不可得，畢竟淨故。四念處不可得，畢",
    "T08n0223_003:0238c13": "竟淨故。乃至十八不共法不可得，畢竟淨",
    "T08n0223_003:0238c14": "故。六波羅蜜不可得，畢竟淨故。須陀洹不",
    "T08n0223_003:0238c15": "可得，畢竟淨故。斯陀含、阿那含、阿羅漢、辟",
    "T08n0223_003:0238c16": "支佛不可得，畢竟淨故。菩薩不可得，畢竟",
    "T08n0223_003:0238c17": "淨故。佛不可得，畢竟淨故。」舍利弗白佛",
    "T08n0223_003:0238c18": "言：「世尊！何等是畢竟淨？」佛言：「不出不生、",
    "T08n0223_003:0238c19": "無得無作，是名畢竟淨。」舍利弗白佛言：「世",
    "T08n0223_003:0238c20": "尊！菩薩摩訶薩若如是學，為學何等法？」佛",
    "T08n0223_003:0238c21": "告舍利弗：「菩薩摩訶薩如是學，於諸法無",
    "T08n0223_003:0238c22": "所學。何以故？舍利弗！諸法相不如凡人",
    "T08n0223_003:0238c23": "所著。」舍利弗白佛言：「世尊！諸法實相云何",
    "T08n0223_003:0238c24": "有？」佛言：「諸法無所有如是有，如是無所有。",
    "T08n0223_003:0238c25": "是事不知，名為無明。」舍利弗白佛言：「世尊！",
    "T08n0223_003:0238c26": "何等無所有，是事不知名為無明？」佛告舍",
    "T08n0223_003:0238c27": "利弗：「色受想行識無所有，內空乃至無法有",
    "T08n0223_003:0238c28": "法空故。四念處乃至十八不共法無所有，內",
    "T08n0223_003:0238c29": "空乃至無法有法空故。是中凡夫以無明力",
    "T08n0223_003:0239a01": "渴愛故，妄見分別，說是無明。是凡夫為二邊",
    "T08n0223_003:0239a02": "所縛，是人不知不見諸法無所有，而憶",
    "T08n0223_003:0239a03": "想分別，著色乃至十八不共法。是人著故，於",
    "T08n0223_003:0239a04": "無所有法而作識知見，是凡人不知不見。",
    "T08n0223_003:0239a05": "何等不知不見？不知不見色，乃至十八不",
    "T08n0223_003:0239a06": "共法亦不知不見。以是故，墮凡夫數，如",
    "T08n0223_003:0239a07": "小兒，是人不出。於何不出？不出欲界、不",
    "T08n0223_003:0239a08": "出色界、不出無色界，不出聲聞、辟支佛法",
    "T08n0223_003:0239a09": "中。是人亦不信。不信何等？不信色空，乃",
    "T08n0223_003:0239a10": "至不信十八不共法空。是人不住。不住何",
    "T08n0223_003:0239a11": "等？不住檀那波羅蜜，乃至不住般若波羅",
    "T08n0223_003:0239a12": "蜜。不住阿惟越致地乃至十住、十八不",
    "T08n0223_003:0239a13": "共法。以是因緣故，名為凡夫如小兒，亦",
    "T08n0223_003:0239a14": "名著者。何等為著？著色乃至識，著眼入",
    "T08n0223_003:0239a15": "乃至意入，著眼識界乃至意識界，著婬怒",
    "T08n0223_003:0239a16": "癡，著諸邪見，著四念處乃至著佛道。」舍利",
    "T08n0223_003:0239a17": "弗白佛言：「世尊！菩薩摩訶薩作如是學，亦",
    "T08n0223_003:0239a18": "不學般若波羅蜜，不得薩婆若？」佛語舍利",
    "T08n0223_003:0239a19": "弗：「菩薩摩訶薩作如是學，亦不學般若波",
    "T08n0223_003:0239a20": "羅蜜，不得薩婆若。」舍利弗白佛言：「世尊！何",
    "T08n0223_003:0239a21": "以故，菩薩摩訶薩亦不學般若波羅蜜，不",
    "T08n0223_003:0239a22": "得薩婆若？」佛告舍利弗：「菩薩摩訶薩無方",
    "T08n0223_003:0239a23": "便故，想念分別著般若波羅蜜、著禪那波",
    "T08n0223_003:0239a24": "羅蜜、毘梨耶波羅蜜、羼提波羅蜜、尸羅波羅蜜、",
    "T08n0223_003:0239a25": "檀那波羅蜜，乃至十八不共法、一切種智想",
    "T08n0223_003:0239a26": "念分別著。以是因緣故，菩薩摩訶薩如是",
    "T08n0223_003:0239a27": "學，亦不學般若波羅蜜，不得薩婆若。」舍利",
    "T08n0223_003:0239a28": "弗白佛言：「世尊！若菩薩摩訶薩如是學，不",
    "T08n0223_003:0239a29": "學般若波羅蜜，不得薩婆若？」佛告舍利弗：",
    "T08n0223_003:0239b01": "「菩薩摩訶薩如是學，不學般若波羅蜜，不",
    "T08n0223_003:0239b02": "得薩婆若。」舍利弗白佛言：「世尊！菩薩摩訶",
    "T08n0223_003:0239b03": "薩今云何應學般若波羅蜜，得薩婆若？」佛",
    "T08n0223_003:0239b04": "告舍利弗：「若菩薩摩訶薩學般若波羅蜜",
    "T08n0223_003:0239b05": "時，不見般若波羅蜜。舍利弗！菩薩摩訶薩",
    "T08n0223_003:0239b06": "如是學般若波羅蜜，得薩婆若，以不可得",
    "T08n0223_003:0239b07": "故。」舍利弗白佛言：「世尊！云何名不可得？」佛",
    "T08n0223_003:0239b08": "言：「諸法內空乃至無法有法空故。」◎",
    "T08n0223_003:0239b09": "摩訶般若經卷第三"
}