{
    "X28n0585_015:0084b01": "讀教記卷第十五",
    "X28n0585_015:0084b02": "天台沙門　法照",
    "X28n0585_015:0084b03": "止觀懸敘",
    "X28n0585_015:0084b04": "提綱",
    "X28n0585_015:0084b05": "圓頓止觀吾祖說己心中所行法門寂巨散於太虗",
    "X28n0585_015:0084b06": "爍群昏而獨耀其救世明道之書乎眾生無始背覺",
    "X28n0585_015:0084b07": "合塵六趣相環唯昏與散佛世尊哀而極之闢六妙",
    "X28n0585_015:0084b08": "門隨其悟入則妙止妙觀介乎其間矣去佛逾遠空",
    "X28n0585_015:0084b09": "有並作暗禪者多增上慢文字者推功聖人於是圓",
    "X28n0585_015:0084b10": "頓止觀晦而不明莫逃算數之譏未盡即具之旨唯",
    "X28n0585_015:0084b11": "吾智者頓悟法華融萬境於一心蕩神靈於幽極不",
    "X28n0585_015:0084b12": "涉思惟不容擬議同聲自爾相應同氣自爾相求章",
    "X28n0585_015:0084b13": "安曰止觀明靜前代未聞者以此止觀妙法也無得",
    "X28n0585_015:0084b14": "而名焉對散曰止對昏曰觀方止方觀未甞昏未甞",
    "X28n0585_015:0084b15": "散也因相待以成法即絕待而照本譬猶阿伽陀藥",
    "X28n0585_015:0084b16": "不得已而用之病去藥亡醫亦不立又何止觀明靜",
    "X28n0585_015:0084b17": "云乎哉夫止觀者高上者高上卑劣者卑劣包羅凡",
    "X28n0585_015:0084b18": "聖盤礡古今情塵淨而日麗長空智眼明而月沉寒",
    "X28n0585_015:0084b19": "水吾佛以此傳之迦葉西天二十三傳而之師子尊",
    "X28n0585_015:0084b20": "者洎乎東傳震旦訖歸于我天台涌出自己光明普",
    "X28n0585_015:0084b21": "照大千世界非靈山再來孰能與於此然聖賢間出",
    "X28n0585_015:0084b22": "以心傳心傳者是誰心是何物噫止觀之道不可得",
    "X28n0585_015:0084b23": "而傳耶果不可傳何謂受莂於定光止觀可傳也如",
    "X28n0585_015:0084b24": "其可傳何謂我行無師保傳不傳余不得而知諸人",
    "X28n0585_015:0084c01": "試定當看。",
    "X28n0585_015:0084c02": "定境",
    "X28n0585_015:0084c03": "定境用觀一家要宗必先詳於解行之文解行詳則",
    "X28n0585_015:0084c04": "境觀明矣止觀一部其要在乎解之與行解則圓解",
    "X28n0585_015:0084c05": "諸法本真行則立行定境用觀第五文云前六重依",
    "X28n0585_015:0084c06": "修多羅以開妙解今依妙解以立妙行此解行之分",
    "X28n0585_015:0084c07": "也余嘗斷曰開妙解於定境之前用妙觀於定境之",
    "X28n0585_015:0084c08": "後故知定境用觀盡在立行文中與開解文了不相",
    "X28n0585_015:0084c09": "涉荊溪義例十不二門大槩同然皆先開解而後立",
    "X28n0585_015:0084c10": "行也立行有二先定境後用觀定境者何立陰是也",
    "X28n0585_015:0084c11": "若不立陰妙觀就何處用妙境就何處顯故四明十",
    "X28n0585_015:0084c12": "義書云定境修觀乃是止觀一部綱格進道要宗輔",
    "X28n0585_015:0084c13": "行於陰入境文分兩段謂先重明陰境即於三科內",
    "X28n0585_015:0084c14": "唯取識心去尺就寸文也次明修觀即十法成乘文",
    "X28n0585_015:0084c15": "也山外之失可知矣近代有謂定境之後方用妙解",
    "X28n0585_015:0084c16": "蓋不究此解行之文如其說則定境在先開解在後",
    "X28n0585_015:0084c17": "矣又有謂先以不思議觀觀不思議境為初重能所",
    "X28n0585_015:0084c18": "却合不思議境不思議觀而觀於陰為次重能所蓋",
    "X28n0585_015:0084c19": "亦不究定境修觀之文如其說則修觀在前定境在",
    "X28n0585_015:0084c20": "後矣顛倒錯謬蓋不足評今所評者揀境云爾揀境",
    "X28n0585_015:0084c21": "者陰妄心也揀定現前一念妄陰即就此陰觀具三",
    "X28n0585_015:0084c22": "千三千即一念一念即三千不縱不橫不前不後如",
    "X28n0585_015:0084c23": "水之八德時則陰境轉為不思議境矣不思議境境",
    "X28n0585_015:0084c24": "即是觀兩重能所歷歷分明若十境十乘色心開合",
    "X28n0585_015:0085a01": "法塵四類宗計異同具在本文茲得以略止觀曰然",
    "X28n0585_015:0085a02": "界內外一切陰入皆由心造佛告比丘一法攝一切",
    "X28n0585_015:0085a03": "法所謂心是論云一切世間中但有名與色若欲如",
    "X28n0585_015:0085a04": "實觀但當觀名色心是惑本其義如是若欲觀察如",
    "X28n0585_015:0085a05": "伐樹得根如灸病得穴今當去丈就尺去尺就寸置",
    "X28n0585_015:0085a06": "色等四陰但觀識陰識陰者心是也輔行科此今當",
    "X28n0585_015:0085a07": "去丈就尺等文為尅示境體釋此文竟乃料揀云問",
    "X28n0585_015:0085a08": "五識五意識及第六識並能生於受等三心何等識",
    "X28n0585_015:0085a09": "心及所生三心是今觀境答五識五意識定是今境",
    "X28n0585_015:0085a10": "未屬煩惱在無記故於第六中取能招報者仍須發",
    "X28n0585_015:0085a11": "得乃屬煩惱境餘之分別方屬今境然此料揀文說",
    "X28n0585_015:0085a12": "者不一有云界入無歸有云識名通漫有云二宗王",
    "X28n0585_015:0085a13": "數同異有云通將陰境對煩惱境揀今皆不用當知",
    "X28n0585_015:0085a14": "端坐觀陰自有三節一尅示境體即今揀境文是二",
    "X28n0585_015:0085a15": "歷餘一心三例餘陰入在下破徧文末輔行既云尅",
    "X28n0585_015:0085a16": "示境體四明十義書指此為總無明心可玩繹體之",
    "X28n0585_015:0085a17": "一字與總之一字余嘗曰是相須揀是體須觀記主",
    "X28n0585_015:0085a18": "以識體多含故精揀至於無可揀定境的切矣此棟",
    "X28n0585_015:0085a19": "境文乃與歷餘一心并煩惱境對辨至下歷餘一心",
    "X28n0585_015:0085a20": "文却對此揀境與煩惱境辨也今釋料揀文問五識",
    "X28n0585_015:0085a21": "五意識及第六識並能生於受等三心何等識心及",
    "X28n0585_015:0085a22": "所生三心是今觀境觀字平聲此約識相問也答云",
    "X28n0585_015:0085a23": "五識五意識定是今境既不復言所生三心則約識",
    "X28n0585_015:0085a24": "體答也未屬煩惱此是煩惱非煩惱境也在無記故",
    "X28n0585_015:0085b01": "報陰無記也此五識五意識對現行煩惱揀示今境",
    "X28n0585_015:0085b02": "尚未屬現行煩惱則不與發得隆重煩惱境辨矣又",
    "X28n0585_015:0085b03": "云於第六中取能招報者仍須發得乃屬煩惱境餘",
    "X28n0585_015:0085b04": "之分別方屬今境此對煩惱境揀示今境既取能招",
    "X28n0585_015:0085b05": "報須發得者為煩惱境則能招報現行煩惱屬歷餘",
    "X28n0585_015:0085b06": "一心矣然此一文自有二義故四明指要鈔云輔行",
    "X28n0585_015:0085b07": "又揀能招報心及以發得屬於下境下境之言以歷",
    "X28n0585_015:0085b08": "餘一心與煩惱境並屬於下也近代諸師皆以在無",
    "X28n0585_015:0085b09": "記故一節文為通將陰境對煩惱境揀以於第六中",
    "X28n0585_015:0085b10": "取能招報以下至餘之分別方屬今境為的示所觀",
    "X28n0585_015:0085b11": "今詰之問文是今觀境答文先以五識五意識揀示",
    "X28n0585_015:0085b12": "今境次於第六識揀示今境凡問答中三言今境的",
    "X28n0585_015:0085b13": "指心體何上下之違戾耶此揀境說也其次用觀。",
    "X28n0585_015:0085b14": "不思議境",
    "X28n0585_015:0085b15": "世尊三昧安詳起師悟藥王精進時靈鷲山中人未",
    "X28n0585_015:0085b16": "散不因南嶽有誰知好境界此境非思量分別之所",
    "X28n0585_015:0085b17": "能解吾祖智者不得已而強名之則曰一觀心是不",
    "X28n0585_015:0085b18": "思議境秖此一言陰心破矣秖此一言能所忘矣忘",
    "X28n0585_015:0085b19": "能所故從境受名對所破陰名為能觀對不思議觀",
    "X28n0585_015:0085b20": "名不思議境破惑證中名所顯理雖有三名唯一實",
    "X28n0585_015:0085b21": "相荊溪云指的妙境出自法華所謂諸法實相實相",
    "X28n0585_015:0085b22": "必諸法諸法必十如十如必十界十界必身土又依",
    "X28n0585_015:0085b23": "大經及以大論立三世間是為三千是為三諦修此",
    "X28n0585_015:0085b24": "觀者其相云何秖一念心具足十界百界千如依報",
    "X28n0585_015:0085c01": "假名亦復如是故云介爾有心三千具足如八相遷",
    "X28n0585_015:0085c02": "物物在相前亦不被遷相在物前亦不被遷秖物論",
    "X28n0585_015:0085c03": "相遷秖相遷論物如如意珠穰穰雨寶如三毒心心",
    "X28n0585_015:0085c04": "相徧布如彼夢事夢境宛然則是一心一切心一法",
    "X28n0585_015:0085c05": "一切法一一塵中一切剎一一剎中一切塵一一身",
    "X28n0585_015:0085c06": "土莫不然是故觀者無差別互即互具互泯互融如",
    "X28n0585_015:0085c07": "是觀時是名正觀是名觀具具即是假假即空中一",
    "X28n0585_015:0085c08": "空一切空無假無中而不空三千皆空也一假一切",
    "X28n0585_015:0085c09": "假無空無中而不假三千皆假也一中一切中無空",
    "X28n0585_015:0085c10": "無假而不中三千皆中也輔行云今欲修觀但觀理",
    "X28n0585_015:0085c11": "具俱破俱立俱是法界若夫三道三德十種三法乃",
    "X28n0585_015:0085c12": "至百千萬億三法豈逾於此徹因徹果該自該他攝",
    "X28n0585_015:0085c13": "正攝依徧事徧理是為不思議境然曰觀心者無別",
    "X28n0585_015:0085c14": "有心即是前定境所謂識陰者心是也之心無別心",
    "X28n0585_015:0085c15": "也此不思議境是伐樹之斧灸病之火捨檐之法破",
    "X28n0585_015:0085c16": "賊之將略則三觀廣則十乘只一十乘三根統被上",
    "X28n0585_015:0085c17": "根一觀直入體境含諸十乘備矣中根加行鯁痛自",
    "X28n0585_015:0085c18": "他或二或三極至于七歷位安忍離于法愛下根障",
    "X28n0585_015:0085c19": "重尤當進修陰境既然諸境例爾五略十廣皆不思",
    "X28n0585_015:0085c20": "議然此境相語不頓舒故有理性修德化他三境之",
    "X28n0585_015:0085c21": "別要而言之照一心理具之謂性觀理具無性之謂",
    "X28n0585_015:0085c22": "修解無性而說之謂化他自然之理也非相生也非",
    "X28n0585_015:0085c23": "相含也故日用中燒香禮拜彈指散華開講坐禪著",
    "X28n0585_015:0085c24": "衣喫飯皆不思議境之全分或謂性德境不通修或",
    "X28n0585_015:0086a01": "謂修德境推四性屬事或謂性德境對理造餘二對",
    "X28n0585_015:0086a02": "事造備在章門非此可既諸人會麼修具即性具秋",
    "X28n0585_015:0086a03": "曉天台路性具修亦忘錦衣行故鄉。",
    "X28n0585_015:0086a04": "止觀(一)",
    "X28n0585_015:0086a05": "祖承",
    "X28n0585_015:0086a06": "止觀(一)(一)行人若聞付法藏則識宗元(云云)付法藏人",
    "X28n0585_015:0086a07": "始迦葉終師子二十三人末田地與商那同時取之",
    "X28n0585_015:0086a08": "則二十四人諸師皆金口所記並是聖人能多利益",
    "X28n0585_015:0086a09": "(云云)聞法之要功德若此佛為此益付法藏也。",
    "X28n0585_015:0086a10": "輔行(一上)(五)若不先指如來大聖無由列於二十三祖",
    "X28n0585_015:0086a11": "若不列二十三祖無由指於第十三師若不指於第",
    "X28n0585_015:0086a12": "十三師無由信於衡崖台嶽(云云)如來依理隨機立",
    "X28n0585_015:0086a13": "名像末四依弘宣佛化受化稟教須討根源若迷於",
    "X28n0585_015:0086a14": "根源則增上濫乎真證若香流失緒則邪說混於大",
    "X28n0585_015:0086a15": "乘由是而知台衡慧文宗于龍樹二十三聖繼踵堅",
    "X28n0585_015:0086a16": "林實有由也良可信也。",
    "X28n0585_015:0086a17": "輔行(一上)(十二)金口者此是如來黃金色身口業所記問",
    "X28n0585_015:0086a18": "曰此諸尊者為何位行答準四依位初依屬凡不得",
    "X28n0585_015:0086a19": "名聖傳中既不的判其位而云並是聖人故多是第",
    "X28n0585_015:0086a20": "四依人亦可通於第三第二(云云)聞法既有如是深",
    "X28n0585_015:0086a21": "益故佛付法令至後世展轉聞之致使龍樹之後妙",
    "X28n0585_015:0086a22": "觀斯在良由於此。",
    "X28n0585_015:0086a23": "付法藏因緣經(飛字函第六卷後魏吉叉迦夜共曇曜譯)今略依經示圖",
    "X28n0585_015:0086a24": "止觀輔行所引同。",
    "X28n0585_015:0086b19": "法藏經云我滅度後乃有二十四尊者出現於世流",
    "X28n0585_015:0086b20": "傳我法。",
    "X28n0585_015:0086b21": "阿難所問經我入涅槃大迦葉當與分別與比丘比",
    "X28n0585_015:0086b22": "丘尼作大依止如我無異迦葉傳阿難阿難傳末田",
    "X28n0585_015:0086b23": "地田地傳商那和修修傳優波毱多。",
    "X28n0585_015:0086b24": "阿含經我滅度後一百年間長者末田提出興于世",
    "X28n0585_015:0086c01": "涅槃疏(五)(十九)佛雖正人其佛出後故不作如來之像",
    "X28n0585_015:0086c02": "四果非正人謂四果是真福田化道易行宜作此像",
    "X28n0585_015:0086c03": "(云云)今取一塗即是四依為四果像(云云)舊明四依",
    "X28n0585_015:0086c04": "位不同(云云)今約地前未斷別惑是初依地上斷別",
    "X28n0585_015:0086c05": "惑作三依是別義約十信是初依三十心十地斷別",
    "X28n0585_015:0086c06": "惑作三依者是圓義就圓義更作通別通者四十心",
    "X28n0585_015:0086c07": "共作四依別者十信是初依初住至六住是第二依",
    "X28n0585_015:0086c08": "七住至九住是第三依十住是第四依。",
    "X28n0585_015:0086c09": "指歸鈔(七)(二十六)以大斥小故云非正既在滅後(云云)",
    "X28n0585_015:0086c10": "若作佛形便濫佛出。",
    "X28n0585_015:0086c11": "玅玄(十一)(五)五品六根為初依十住為二依十行十向",
    "X28n0585_015:0086c12": "為三依十地等覺為四依。",
    "X28n0585_015:0086c13": "達摩多羅禪經(圖字函東晉佛陁跋陁羅譯)佛滅度後尊者大迦",
    "X28n0585_015:0086c14": "葉尊者阿難尊者末田地尊者舍那婆斯尊者優波",
    "X28n0585_015:0086c15": "崛尊者婆須蜜尊者僧伽羅叉尊者達摩多羅乃至",
    "X28n0585_015:0086c16": "尊者不若蜜多羅諸持法者以此慧燈次第傳授。",
    "X28n0585_015:0086c17": "疑者云章安於止觀中明祖承者何曰玄句釋經",
    "X28n0585_015:0086c18": "附經立觀取信彰明若止觀說己心所悟傳授機",
    "X28n0585_015:0086c19": "緣預防暗證離其邪說故須明也輔行之文甚顯",
    "X28n0585_015:0086c20": "又疑今論祖承傳圓頓大法而毱多諸祖自證小",
    "X28n0585_015:0086c21": "果者何也曰準荊溪料揀意謂涅槃長壽品迦葉",
    "X28n0585_015:0086c22": "菩薩問佛以四依品答明列四果以為四依第四",
    "X28n0585_015:0086c23": "依人名阿羅漢住第十地經中四依既是佛後弘",
    "X28n0585_015:0086c24": "法之人正是二十四祖是故即用四依判位乃知",
    "X28n0585_015:0087a01": "金口諸師皆破無明大乘圓人云證四果蓋以四",
    "X28n0585_015:0087a02": "依為四果也疏云四依為四果像(五)(十九)孤山云列",
    "X28n0585_015:0087a03": "諸祖預承佛記位在四依內契大乘外現小像四",
    "X28n0585_015:0087a04": "果是真福田故二十四祖多言證果也又疑禪宗",
    "X28n0585_015:0087a05": "更加婆舍斯多不如蜜多般若多羅菩提達磨為",
    "X28n0585_015:0087a06": "二十八祖而道原傳燈錄智炬寶林傳嵩師正宗",
    "X28n0585_015:0087a07": "記共贊之又有定祖圖序云原夫菩提達磨實佛",
    "X28n0585_015:0087a08": "氏之二十八祖也與夫大迦葉乃釋迦如來直下",
    "X28n0585_015:0087a09": "相承者也吾佛以正法要為一大教之宗以密傳",
    "X28n0585_015:0087a10": "授為一大教之祖乃至其始亂吾祖宗熒惑天下",
    "X28n0585_015:0087a11": "學者莫若乎付法藏傳正其宗祖斷萬世之諍者",
    "X28n0585_015:0087a12": "莫若乎禪經禪經之出乃先乎付法藏傳六十二",
    "X28n0585_015:0087a13": "載始終備載二十八祖已見於晉世矣付法藏傳",
    "X28n0585_015:0087a14": "乃真君廢教之後但謂二十四祖方見魏之時耳",
    "X28n0585_015:0087a15": "又傳燈諸祖之前列七佛相承付法有偈及釋迦",
    "X28n0585_015:0087a16": "拈華迦葉微笑等其說與今相反云何曰明心徹",
    "X28n0585_015:0087a17": "悟彼此有人立祖判經未敢聞命圭峯有云禪是",
    "X28n0585_015:0087a18": "佛心教是佛口心口之法定相違耶但宗承無識",
    "X28n0585_015:0087a19": "之輩妄加四祖反有破斥付法藏傳以為謬妄(文)",
    "X28n0585_015:0087a20": "由是而知二十八祖西天記之說非圭峯製作明",
    "X28n0585_015:0087a21": "矣今以四義評道原諸說一立祖無據若付法藏",
    "X28n0585_015:0087a22": "傳立二十四祖乃西土聖賢所記凡經三譯是今",
    "X28n0585_015:0087a23": "的據禪宗二十八祖有何憑據若嵩師云禪經始",
    "X28n0585_015:0087a24": "終備載二十八祖今檢禪經只有九尊者耳何故",
    "X28n0585_015:0087b01": "妄指數多況名字多不全同前後有異如何影射",
    "X28n0585_015:0087b02": "二不究年代或云達磨是西土人到此親說安別",
    "X28n0585_015:0087b03": "求據而又不本傳燈寶林傳專據禪經影帶達摩",
    "X28n0585_015:0087b04": "多羅轉作菩提達磨謂是西土二十八祖出於禪",
    "X28n0585_015:0087b05": "經且禪經譯在姚秦之世當東晉隆安年中中間",
    "X28n0585_015:0087b06": "涉宋與齊至梁普通八年達磨方到後魏孝文帝",
    "X28n0585_015:0087b07": "太和十九年十月五日歸寂通涉一百餘載豈有",
    "X28n0585_015:0087b08": "魏末示滅先載晉譯經中若云達磨壽長未入滅",
    "X28n0585_015:0087b09": "者既未入滅不應立為祖師縱使壽長不應近二",
    "X28n0585_015:0087b10": "百年也三謗七佛偈經中多明七佛者欲使取信",
    "X28n0585_015:0087b11": "易明即非佛佛以法相付若諸佛付法各付機緣",
    "X28n0585_015:0087b12": "況此七佛乃空劫前三佛成劫後四佛時劫隔遠",
    "X28n0585_015:0087b13": "何甞相見付法耶如釋迦何甞親見彌勒設有授",
    "X28n0585_015:0087b14": "記之說自受於然燈且非受迦葉佛記又況七佛",
    "X28n0585_015:0087b15": "付法之偈出何經論耶四妄立拈華且釋迦拈華",
    "X28n0585_015:0087b16": "迦葉微笑付法偈頌且無所出既無所據妄生疣",
    "X28n0585_015:0087b17": "贅耳。",
    "X28n0585_015:0087b18": "涅槃(一)(十七)諸佛世界諸大菩薩悉來集會及閻浮",
    "X28n0585_015:0087b19": "提一切大眾亦悉來集唯除尊者摩阿迦葉訶難二眾",
    "X28n0585_015:0087b20": "涅槃疏(一)(廿一)揀出二眾者有事有顯事者迦葉入滅",
    "X28n0585_015:0087b21": "定定力所持故不來阿難為魔所罥故不來有所顯",
    "X28n0585_015:0087b22": "者迦葉為顯不捨細戒故迦葉最長子方持佛法佛",
    "X28n0585_015:0087b23": "若臨滅應赦細戒(云云)又為外道所譏師所制戒滅",
    "X28n0585_015:0087b24": "後皆捨迦葉若來寧得執正此事阿難為顯最後佛",
    "X28n0585_015:0087c01": "稱歎付囑(云云)問佛令捨細戒迦葉不許師弟相拒",
    "X28n0585_015:0087c02": "何也答不然佛為利根隨有利益迦葉為鈍根還令",
    "X28n0585_015:0087c03": "如故故非違拒。",
    "X28n0585_015:0087c04": "西域記(九疑字函)當來慈氏世尊之興世也三會說法之",
    "X28n0585_015:0087c05": "後餘有無量憍慢眾生將登此山至迦葉所慈氏彈",
    "X28n0585_015:0087c06": "指山峰自開彼諸眾生既見迦葉便捨憍慢時大迦",
    "X28n0585_015:0087c07": "葉授衣致辭禮敬已畢身升虗空示諸神變化火焚",
    "X28n0585_015:0087c08": "身遂入寂滅。",
    "X28n0585_015:0087c09": "涅槃經(三)(一)若以法寶付囑阿難及諸比丘不得久住",
    "X28n0585_015:0087c10": "何以故一切聲聞及大迦葉悉當無常如彼老人受",
    "X28n0585_015:0087c11": "他寄物是故應以無上佛法付諸菩薩以諸菩薩善",
    "X28n0585_015:0087c12": "能問答如是法寶則得久住。",
    "X28n0585_015:0087c13": "涅槃疏(三)(二十二)佛酬其請新故言所有正法悉付迦",
    "X28n0585_015:0087c14": "葉如來緣謝故去迦葉機興故付內同佛德外委大",
    "X28n0585_015:0087c15": "臣秉正法教乃指圓伊而作依止酬其所請此中為",
    "X28n0585_015:0087c16": "學新伊者故故言法付迦葉下文為不學新伊者故",
    "X28n0585_015:0087c17": "故言迦葉無常不堪付囑各各為緣。",
    "X28n0585_015:0087c18": "指歸鈔(五)(十二)各各為緣者此讚後斥各為機緣迦葉",
    "X28n0585_015:0087c19": "大行始終無異所以斥為無常者此乃寄高訓下令",
    "X28n0585_015:0087c20": "捨偏入圓。",
    "X28n0585_015:0087c21": "祖承付法正在法華開顯迦葉領解時也故迦葉",
    "X28n0585_015:0087c22": "敘云今法王大寶自然而至如佛子所應得者皆",
    "X28n0585_015:0087c23": "已得之具如藥草喻品述成之文涅槃第二卷云",
    "X28n0585_015:0087c24": "我今所有無上正法我悉已付摩訶大迦葉可看",
    "X28n0585_015:0088a01": "已之一字則知在法華明矣或謂付法在涅槃者",
    "X28n0585_015:0088a02": "迦葉既不曾在會何所付耶若爾付法傳云化緣",
    "X28n0585_015:0088a03": "將畢垂當滅度告大弟子摩訶迦葉如我今者將",
    "X28n0585_015:0088a04": "般涅槃以此深法用囑累汝汝當於後敬順我意",
    "X28n0585_015:0088a05": "廣宣流布無令斷絕迦葉白言善哉受教何也曰",
    "X28n0585_015:0088a06": "此乃滅後作傳者備敘法華中始末事耳。",
    "X28n0585_015:0088a07": "止觀(一)(二)智者師事南嶽(云云)南嶽事慧文禪師(云云)文師",
    "X28n0585_015:0088a08": "用心一依釋論論是龍樹所說付法藏中第十三師",
    "X28n0585_015:0088a09": "智者觀心論云歸命龍樹師驗知龍樹是高祖師也",
    "X28n0585_015:0088a10": "輔行(一上)(十三)金口祖承從前向後今師祖承從後向前",
    "X28n0585_015:0088a11": "者為指文師以承龍樹文便故也(云云)言高祖者若",
    "X28n0585_015:0088a12": "以智者所指應以南嶽為父師慧文為祖師龍樹為",
    "X28n0585_015:0088a13": "曾祖師(云云)是則章安望於龍樹方為高祖耳(云云)",
    "X28n0585_015:0088a14": "今家亦以龍樹為始是故智者指為高祖。",
    "X28n0585_015:0088b10": "北峯師曰吾佛出世普化群生隨機饒益宜大說",
    "X28n0585_015:0088b11": "大宜小說小循循善誘調停成熟咸得成佛不令",
    "X28n0585_015:0088b12": "一人獨得滅度謂何禪宗只度一種大機而小機",
    "X28n0585_015:0088b13": "不度果如此則佛說大小經論何為若佛為普度",
    "X28n0585_015:0088b14": "機緣所以說大小法則汝傳弘佛法但接大機豈",
    "X28n0585_015:0088b15": "盡佛意今天台示佛化意前則隨機普被後則咸",
    "X28n0585_015:0088b16": "會佛乘同安祕藏無復小乘二三差別如來化緣",
    "X28n0585_015:0088b17": "既息法付諸祖既經開顯咸悟大乘並修圓頓若",
    "X28n0585_015:0088b18": "無助道正行難成故須正助相扶自他兼被大小",
    "X28n0585_015:0088b19": "通傳無有剩法所以大師云始鹿苑中鷲頭後鶴",
    "X28n0585_015:0088b20": "林法付大迦葉記主云既成道已說必託處故略",
    "X28n0585_015:0088b21": "舉此始中終三以法驗證以處顯法即所傳之法",
    "X28n0585_015:0088b22": "正指於斯又義例云雖依法華咸歸一實末代根",
    "X28n0585_015:0088b23": "鈍若無扶助則正行傾覆正助相添方能遠運佛",
    "X28n0585_015:0088b24": "化尚以涅槃為壽況末代修行非助不前故扶律",
    "X28n0585_015:0088c01": "談常以顯實相(文)又復佛世機緣值聖猶尚住小",
    "X28n0585_015:0088c02": "各執一門況末代根性寧唯一種諸祖既知法華",
    "X28n0585_015:0088c03": "開顯世智偏行無非佛因故隨機弘闡宜大說大",
    "X28n0585_015:0088c04": "宜小說小隨其修證一一點示無非實相雖隨根",
    "X28n0585_015:0088c05": "所用不同既知實相悉是圓機不名偏小所以三",
    "X28n0585_015:0088c06": "種止觀或漸或頓或不定歸戒禪定無漏慈悲應",
    "X28n0585_015:0088c07": "是定散偏小不捨一法皆是大乘無非實相盡成",
    "X28n0585_015:0088c08": "佛果乃知教家收機備足故梁氏論云天台大師",
    "X28n0585_015:0088c09": "贊龍樹之遺編從南嶽之妙解用三種止觀成一",
    "X28n0585_015:0088c10": "事因緣括萬法於一心開十乘於八教戒定慧之",
    "X28n0585_015:0088c11": "說空假中之觀坦然明白可舉而行於是教無遺",
    "X28n0585_015:0088c12": "法法無棄人人無廢心心無擇行行有所證證有",
    "X28n0585_015:0088c13": "其宗大師教門所以為盛自智者傳法五世至今",
    "X28n0585_015:0088c14": "湛然大師中興其道為予言之如此故錄之以係",
    "X28n0585_015:0088c15": "于篇(文)自餘異論邪說得以略之。",
    "X28n0585_015:0088c16": "鶴林",
    "X28n0585_015:0088c17": "輔行(一上)(八)鶴林者在拘尸城阿夷羅跋提河邊樹有",
    "X28n0585_015:0088c18": "四雙復云雙樹四方各雙故名為雙又云根分上合",
    "X28n0585_015:0088c19": "故名為雙佛於中間而般涅槃涅槃之時其林變白",
    "X28n0585_015:0088c20": "猶如白鶴因名鶴林(云云)。",
    "X28n0585_015:0088c21": "輔行(七上)(十一)方面皆悉一枯一榮榮喻於常等枯喻無",
    "X28n0585_015:0088c22": "常等如來於中北首而臥入般涅槃表非枯榮(云云)",
    "X28n0585_015:0088c23": "入涅槃已東西二雙合為一樹南北二雙亦合為一",
    "X28n0585_015:0088c24": "二合皆悉垂覆如來其樹慘然皆悉變白(云云)言北",
    "X28n0585_015:0089a01": "首者增一阿含云表於佛法久住北天長含第四云",
    "X28n0585_015:0089a02": "佛告阿難安我頭南首面向北則使佛法久住北天",
    "X28n0585_015:0089a03": "機見不同不須和會(云云)。",
    "X28n0585_015:0089a04": "輔行(七上)(十七)爾時師子吼菩薩白佛言世尊何等比丘",
    "X28n0585_015:0089a05": "能莊嚴娑羅雙樹佛舉六人及以如來六人在因如",
    "X28n0585_015:0089a06": "來居果因果俱得莊嚴之名因果始終四德具足所",
    "X28n0585_015:0089a07": "表義顯故云莊嚴因六人者(云云)師子吼言如我解",
    "X28n0585_015:0089a08": "佛所說義者阿難比丘即其人也得淨天眼指阿那",
    "X28n0585_015:0089a09": "律少欲知足指大迦葉無諍空行指須菩提善修神",
    "X28n0585_015:0089a10": "通指目犍連得大智慧指舍利弗於一一人廣如阿",
    "X28n0585_015:0089a11": "難後舉果人云(云云)師子吼言如我解佛所說義者",
    "X28n0585_015:0089a12": "唯有如來乃能莊嚴娑羅雙樹(云云)前之六人雖曰",
    "X28n0585_015:0089a13": "多聞乃至大智要必宣說一切眾生悉有佛性已於",
    "X28n0585_015:0089a14": "法華得聞記已非不能說但不及果人故云如來最",
    "X28n0585_015:0089a15": "能莊嚴。",
    "X28n0585_015:0089a16": "大經六人能說佛性證大涅槃為莊嚴故記主曰",
    "X28n0585_015:0089a17": "因果始終四德具足所表義顯故云莊嚴或曰法",
    "X28n0585_015:0089a18": "華授記八部四眾因身子同解即雙樹義顯問身",
    "X28n0585_015:0089a19": "子不忍見佛涅槃故先入滅何故涅槃疏(十四)(二十二)",
    "X28n0585_015:0089a20": "引大經云身子見佛涅槃不憂常住不喜須知附",
    "X28n0585_015:0089a21": "小與開顯義異。",
    "X28n0585_015:0089a22": "傳觀",
    "X28n0585_015:0089a23": "止觀(一)(三)此之止觀天台智者說己心中所行法門。",
    "X28n0585_015:0089a24": "輔行(一上)(十二)言說己心中所行法者即章安密從大師",
    "X28n0585_015:0089b01": "得所行之法也故舉所行以顯所傳若傳而不習有",
    "X28n0585_015:0089b02": "言無行將何以辨所傳不空故知所傳即己所行亦",
    "X28n0585_015:0089b03": "令後代行弗違言所以一部並為行相(云云)故應信",
    "X28n0585_015:0089b04": "此即是所傳故遺囑云止觀不須傳授私記時為人",
    "X28n0585_015:0089b05": "說私記即指章安所記十卷是也囑意正言面授意",
    "X28n0585_015:0089b06": "多不周私記言旨全備。",
    "X28n0585_015:0089b07": "止觀(一)(三)天台傳南嶽三種止觀一漸次二不定三圓",
    "X28n0585_015:0089b08": "頓皆是大乘俱緣實相同名止觀漸則初淺後深如",
    "X28n0585_015:0089b09": "彼梯隥不定前後更互如金剛寶置之日中圓頓初",
    "X28n0585_015:0089b10": "後不二如通者騰空為三根性說三法門引三譬喻",
    "X28n0585_015:0089b11": "輔行(一上)(十六)天台去別釋所傳之法即此所傳是向所",
    "X28n0585_015:0089b12": "行(云云)為三根等者此三止觀對根不同事雖差殊",
    "X28n0585_015:0089b13": "因緣頓理離圓教外無別根性當知此三並依圓理",
    "X28n0585_015:0089b14": "分此三行名三根性是故漸次不同於別或一日一",
    "X28n0585_015:0089b15": "月一生修之可獲(云云)故知此三知圓理同而行相",
    "X28n0585_015:0089b16": "少別當知南嶽唯授天台圓頓之理約行須以漸不",
    "X28n0585_015:0089b17": "定助問南嶽大師知四教否答南嶽委知而不細判",
    "X28n0585_015:0089b18": "(云云)又此四教非始南嶽慧文禪師既依大論大論",
    "X28n0585_015:0089b19": "釋經經明三教當知此教傳來久矣至天台來分別",
    "X28n0585_015:0089b20": "始盛(云云)是故三觀總攝四教又此三止觀名字雖",
    "X28n0585_015:0089b21": "似八教中三其相永別彼八教中指華嚴為頓鹿苑",
    "X28n0585_015:0089b22": "去為漸不定寄在前四味中。",
    "X28n0585_015:0089b23": "玅玄(十)(十六)一圓頓觀從初發心即觀實相(云云)二漸",
    "X28n0585_015:0089b24": "次觀從初發心為圓極故修阿那波那十二門禪(云",
    "X28n0585_015:0089c01": "云)不定觀者從過去佛深種善根今修證十二門豁",
    "X28n0585_015:0089c02": "然開悟得無生忍(云云)。",
    "X28n0585_015:0089c03": "釋籤(十)(二十)此三觀中頓觀一種全同止觀漸及不定",
    "X28n0585_015:0089c04": "少分不同漸初不云先修歸戒(云云)不定但寄漸次",
    "X28n0585_015:0089c05": "論發不定若彼止觀但論從師所受修行不定故彼",
    "X28n0585_015:0089c06": "文云或漸或頓或止或觀既云天台傳於南嶽不可",
    "X28n0585_015:0089c07": "從師得於所發是故不同此約昔聞今隨修觀所發",
    "X28n0585_015:0089c08": "不定(云云)故彼三種初皆知圓。",
    "X28n0585_015:0089c09": "一家傳心之要非章安莫能敘出非荊溪莫能發",
    "X28n0585_015:0089c10": "明故舉所行以顯所傳或問天台傳南嶽三種止",
    "X28n0585_015:0089c11": "觀的在何時曰智者初見南嶽便示普賢道場為",
    "X28n0585_015:0089c12": "說四安樂行豈非於大蘇時授三種止觀修行之",
    "X28n0585_015:0089c13": "法若謂智者已證悟了方授則觀法無用矣然約",
    "X28n0585_015:0089c14": "理唯一約行有三以由南嶽悟法華頓理理雖一",
    "X28n0585_015:0089c15": "種行相宜以漸不定助故成三種止觀也疑者云",
    "X28n0585_015:0089c16": "漸次止觀解頓行漸與涅槃前三解圓行漸同異",
    "X28n0585_015:0089c17": "云何曰教則部別不同行乃因果俱異何者彼通",
    "X28n0585_015:0089c18": "三教因人行之今唯圓人所行因異也彼通證小",
    "X28n0585_015:0089c19": "果如須跋聞常證小今唯證大果異也部別不同",
    "X28n0585_015:0089c20": "可知矣若玅玄三名具如釋籤若化儀三名固不",
    "X28n0585_015:0089c21": "須辨孤山謂傳教不傳觀殊昧斯旨輔行云若不",
    "X28n0585_015:0089c22": "示人境觀不任依止。",
    "X28n0585_015:0089c23": "無情佛性",
    "X28n0585_015:0089c24": "止觀(一)(四)繫緣法界一念法界一色一香無非中道。",
    "X28n0585_015:0090a01": "輔行(一上)(二十)一色一香無非中道者中道即法界法界",
    "X28n0585_015:0090a02": "即止觀止觀不二境智冥一(云云)自山家教門所明",
    "X28n0585_015:0090a03": "中道唯有二義一離斷常屬前二教二者佛性屬後",
    "X28n0585_015:0090a04": "二教於佛性中教分權實故有即離今從即義故云",
    "X28n0585_015:0090a05": "色香無非中道此色香等世人咸謂以為無情然亦",
    "X28n0585_015:0090a06": "共許色香中道無情佛性惑耳驚心今且以十義評",
    "X28n0585_015:0090a07": "之使於理不惑餘則例知(云云)。",
    "X28n0585_015:0090a08": "涅槃經(率字函三十七卷)迦葉菩薩言世尊如佛所說眾生",
    "X28n0585_015:0090a09": "佛性猶如虗空云何名為猶如虗空耶善男子虗空",
    "X28n0585_015:0090a10": "之性非過去非未來非現在佛性亦爾(云云)無有三",
    "X28n0585_015:0090a11": "世猶如虗空善男子虗空無故非內非外佛性常故",
    "X28n0585_015:0090a12": "非內非外故說佛性猶如虗空善男子如世間中無",
    "X28n0585_015:0090a13": "罣礙處名為虗空如來得阿耨多羅三藐三菩提已",
    "X28n0585_015:0090a14": "於一佛法無有罣礙故言佛性猶如虗空(疏科云初明佛性同",
    "X28n0585_015:0090a15": "虛空)迦葉菩薩白佛言世尊如來佛性涅槃非三世攝",
    "X28n0585_015:0090a16": "而名為有虗空亦非三世攝何故不得名為有耶佛",
    "X28n0585_015:0090a17": "言善男子為非涅槃名為涅槃為非如來名為如來",
    "X28n0585_015:0090a18": "為非佛性名為佛性云何名為非涅槃耶所謂一切",
    "X28n0585_015:0090a19": "煩惱有為之法(云云)非如來者為一闡提至辟支佛",
    "X28n0585_015:0090a20": "(云云)非佛性者所謂一切墻壁瓦石無情之物(云云",
    "X28n0585_015:0090a21": "疏科云二明佛性異虗空)金錍(云云)。",
    "X28n0585_015:0090a22": "凡諸釋義皆以立宗為正破古為旁輔行因釋圓",
    "X28n0585_015:0090a23": "頓止觀色香中道之文故正明觀道旁破清涼金",
    "X28n0585_015:0090a24": "錍亦然故四明云正為顯圓妄染即佛性旁遮偏",
    "X28n0585_015:0090b01": "指清淨真如然無情佛性出自涅槃如來被機有",
    "X28n0585_015:0090b02": "權有實佛性之旨有進有否實而言之三佛皆徧",
    "X28n0585_015:0090b03": "三因亦徧從權而說三佛皆局三因亦局若帶權",
    "X28n0585_015:0090b04": "說實之文則但說實教正徧對實說權則權教緣",
    "X28n0585_015:0090b05": "了不徧是知涅槃只一佛性之言在佛則為實教",
    "X28n0585_015:0090b06": "正因在迦葉則為權教緣了故章安科眾生佛性",
    "X28n0585_015:0090b07": "猶如虗空云佛性同虗空義科如來佛性涅槃是",
    "X28n0585_015:0090b08": "有云佛性異虗空義清涼諸師唯知如來法身體",
    "X28n0585_015:0090b09": "徧而不知眾生正因體徧故使惑果事而迷因理",
    "X28n0585_015:0090b10": "是為迷名而不知義也。",
    "X28n0585_015:0090b11": "置毒",
    "X28n0585_015:0090b12": "止觀(一)(五)又云置毒乳中乳即殺人乃至置毒醍醐醍",
    "X28n0585_015:0090b13": "醐殺人此證不定也。",
    "X28n0585_015:0090b14": "輔行(一上)(二十七)云云。",
    "X28n0585_015:0090b15": "玅玄(五)(十八)行人心行譬之如乳實相智譬之以毒毒",
    "X28n0585_015:0090b16": "有殞命之能此智有破無明之力久遠劫來說實相",
    "X28n0585_015:0090b17": "毒置於凡夫心乳毒慧開發不可為定或於初味發",
    "X28n0585_015:0090b18": "或於後味發不得次第往判故言置毒乳中乃至醍",
    "X28n0585_015:0090b19": "醐徧在五味中悉有殺義。",
    "X28n0585_015:0090b20": "輔行(三下)(三十一)大經二十七獅子吼難云眾生之身六",
    "X28n0585_015:0090b21": "道差別云何而言佛性是一佛言譬如有人置毒乳",
    "X28n0585_015:0090b22": "中乃至醍醐皆悉有毒乳不名酪乃至醍醐名字雖",
    "X28n0585_015:0090b23": "變毒味不失若服醍醐亦能殺人實不置毒於醍醐",
    "X28n0585_015:0090b24": "中佛性亦爾雖徧五道受別異身而是佛性常一不",
    "X28n0585_015:0090c01": "變。",
    "X28n0585_015:0090c02": "置毒唯置凡夫心乳若止觀通五時置者乃是以",
    "X28n0585_015:0090c03": "發驗置當知置毒之用全約如來懸鑑故釋籤(六)(十)",
    "X28n0585_015:0090c04": "若不探頤當時入位隨聞遠近多少生熟行之淺",
    "X28n0585_015:0090c05": "深故藉今生重聞方發(文)豈非約佛意預鑑四教",
    "X28n0585_015:0090c06": "機緣宜在將來何味中熟故為隨宜而強毒之若",
    "X28n0585_015:0090c07": "論能鑑能置通於五味若論所置唯在凡夫心乳",
    "X28n0585_015:0090c08": "名為置毒而今日重聞方發既在醍醐或在四味",
    "X28n0585_015:0090c09": "却以今驗昔必能置之時在醍醐也故云乃至置",
    "X28n0585_015:0090c10": "毒醍醐亦能殺人等或問發毒唯破無明何故通",
    "X28n0585_015:0090c11": "四教發耶曰能發雖通四教破惑唯局別圓。",
    "X28n0585_015:0090c12": "起教觀",
    "X28n0585_015:0090c13": "止觀(一)(九)云何裂大網種種經論開人眼目而執此疑",
    "X28n0585_015:0090c14": "彼是一非諸聞雪謂冷乃至聞鶴謂動今融通經論",
    "X28n0585_015:0090c15": "解結出籠。",
    "X28n0585_015:0090c16": "輔行(一上)(三十五)云何裂大網至出籠者裂謂裂破既感",
    "X28n0585_015:0090c17": "果報設教利人破他疑網雖本為開眾生智眼實機",
    "X28n0585_015:0090c18": "未顯如法華前眾生於教權實空有事理互迷若為",
    "X28n0585_015:0090c19": "判已開權顯實使權實不濫令識教本意破執教疑",
    "X28n0585_015:0090c20": "網達一理無外了法門大體知眾教有歸(云云)今融",
    "X28n0585_015:0090c21": "通等者理本無說說必被機四悉四門諸觀諸諦適",
    "X28n0585_015:0090c22": "時利物未及通方便各計一隅情執未破今為融會",
    "X28n0585_015:0090c23": "重疑颯然如繫在籠情無所適解執滯結開權教籠",
    "X28n0585_015:0090c24": "如遊太虗縱曠無礙。",
    "X28n0585_015:0091a01": "止觀(二)(二十三)第四為通裂大網諸經論故說是止觀",
    "X28n0585_015:0091a02": "者若人善用止觀觀心則內慧明了通達漸頓諸教",
    "X28n0585_015:0091a03": "如破微塵出大千經卷恒沙佛法一心中曉若欲外",
    "X28n0585_015:0091a04": "益眾生逗機設教者隨人堪任稱彼而說乃至成佛",
    "X28n0585_015:0091a05": "化物之時或為法王說漸頓法(云云)此義至第九重",
    "X28n0585_015:0091a06": "當廣說攝法中亦略示。",
    "X28n0585_015:0091a07": "輔行(二下)(三十二)四明裂大網者裂破執於權教疑網初",
    "X28n0585_015:0091a08": "文通除自他疑網故云通裂乃至須曉漸頓諸教出",
    "X28n0585_015:0091a09": "自一心若不善用不思議觀觀於一心不思議境何",
    "X28n0585_015:0091a10": "由可裂執教大疑若欲下為利他裂他疑網今明果",
    "X28n0585_015:0091a11": "報且語初住以初得故越却中間故云乃至成佛即",
    "X28n0585_015:0091a12": "指妙覺初住已去通能八相裂大疑故故云裂網(云",
    "X28n0585_015:0091a13": "云)如此自他皆由妙觀契於妙境是故能有如是妙",
    "X28n0585_015:0091a14": "用。",
    "X28n0585_015:0091a15": "指要(上)通應二事果後利他既是淨用依正必融縱",
    "X28n0585_015:0091a16": "是他機亦同自體此之妙事在今染心能如是觀妙",
    "X28n0585_015:0091a17": "用方顯。",
    "X28n0585_015:0091a18": "止觀(三)(二十六)復次心攝諸教略有兩意一者一切眾",
    "X28n0585_015:0091a19": "生心中具足一切法門如來明審照其心法按彼心",
    "X28n0585_015:0091a20": "說無量教法從心而出二者如來往昔曾作漸頓觀",
    "X28n0585_015:0091a21": "心偏圓具足依此心觀為眾生說教化弟子令學如",
    "X28n0585_015:0091a22": "來破塵出卷仰寫空經故有一切經教悉為三止三",
    "X28n0585_015:0091a23": "觀所攝也。",
    "X28n0585_015:0091a24": "輔行(三下)(二十三)復次下明用心攝諸教之意文具二意",
    "X28n0585_015:0091b01": "即是能化所化之別一約所化謂破眾生心塵出一",
    "X28n0585_015:0091b02": "切法二者佛既先得今教眾生即是化他能所相成",
    "X28n0585_015:0091b03": "義不可闕。",
    "X28n0585_015:0091b04": "十不二門則止觀十乘(云云)。",
    "X28n0585_015:0091b05": "指要鈔(上)言起教一章(云云)。",
    "X28n0585_015:0091b06": "文心解(三)今謂不然若自裂網則通初心若裂他網",
    "X28n0585_015:0091b07": "須至果後故輔行釋化他不思議境云初心依理生",
    "X28n0585_015:0091b08": "解為他說者與起教不同此唯實報八相被物發起",
    "X28n0585_015:0091b09": "權實施開廢等何得云始行能裂他網乎仰又起教",
    "X28n0585_015:0091b10": "之言須起八教徧逗群機而反用自裂之文作自行",
    "X28n0585_015:0091b11": "起教不亦濫乎又令修起教之觀成說法之用不許",
    "X28n0585_015:0091b12": "但修十乘果用自顯者且輔行云若不善用不思議",
    "X28n0585_015:0091b13": "觀觀不思議境何由可裂執教大疑豈非但是修十",
    "X28n0585_015:0091b14": "乘耶況今文云理境乃至利益咸爾故知起教更無",
    "X28n0585_015:0091b15": "異塗若謂十乘不該果用後之五妙更須別修是則",
    "X28n0585_015:0091b16": "眾寶之車成壞驢之運。",
    "X28n0585_015:0091b17": "指要(下)從此門去純談化他而化他法門雖即無量",
    "X28n0585_015:0091b18": "豈出三千亦攝歸剎那同為觀體(云云)故今文先明",
    "X28n0585_015:0091b19": "淨用同在染心理具情迷顯發由觀。",
    "X28n0585_015:0091b20": "修起教觀自四明始以止觀五略十廣自行化他",
    "X28n0585_015:0091b21": "皆是初心行者修法玅玄觀心之義亦然故荊溪",
    "X28n0585_015:0091b22": "云止觀十乘成今自行因果起教一章成今化他",
    "X28n0585_015:0091b23": "能所指要釋曰彼文起教雖即弗宣而且不出裂",
    "X28n0585_015:0091b24": "網之意此裂網文泛論生起雖在果後化他細尋",
    "X28n0585_015:0091c01": "其意多明初心自行故文云種種經論開人眼目",
    "X28n0585_015:0091c02": "執此疑彼是一非諸今融通經論解結出籠豈非",
    "X28n0585_015:0091c03": "始行能裂他網又文云若人善用止觀觀心則內",
    "X28n0585_015:0091c04": "慧明了通達漸頓諸教豈非自行起教此四明妙",
    "X28n0585_015:0091c05": "得文外之意也輙出其意名字位人五品十信望",
    "X28n0585_015:0091c06": "於初住並屬初心故知南嶽智者四明融通經論",
    "X28n0585_015:0091c07": "解結出籠與夫通達漸頓諸教凡講說結緣皆是",
    "X28n0585_015:0091c08": "因中修起教觀之相也裂網之文生起與釋其義",
    "X28n0585_015:0091c09": "一致但生起文中有解結出籠之語故法智云豈",
    "X28n0585_015:0091c10": "非自行能裂他網釋文中有通達漸頓諸教之語",
    "X28n0585_015:0091c11": "故云豈非自行起教可看結字與教字則知始行",
    "X28n0585_015:0091c12": "能裂他網與自行起教義同變文云爾若望果後",
    "X28n0585_015:0091c13": "八相化他則始行能裂他網自行起教並屬初心",
    "X28n0585_015:0091c14": "自行輔行下文將化他境對起教料揀而有初心",
    "X28n0585_015:0091c15": "依理生解與實報八相被物其義不同可以例知",
    "X28n0585_015:0091c16": "但化他境乃發圓解為他四說此起教觀乃是通",
    "X28n0585_015:0091c17": "達漸頓諸教融通種種經論義不同耳故知因中",
    "X28n0585_015:0091c18": "若不能修自行起教之觀果後焉能成就化他說",
    "X28n0585_015:0091c19": "法之用淨覺昧此悲夫。",
    "X28n0585_015:0091c21": "讀教記卷第十五"
}