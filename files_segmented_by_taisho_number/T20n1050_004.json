{
    "T20n1050_004:0059c23": "佛說大乘莊嚴寶王經卷第四",
    "T20n1050_004:0059c25": "西天中印度惹爛馱囉國密林寺三藏",
    "T20n1050_004:0059c26": "賜紫沙門臣天息災奉　詔譯",
    "T20n1050_004:0059c27": "爾時除蓋障菩薩。而白佛言。世尊我今云何",
    "T20n1050_004:0059c28": "得是六字大明陀羅尼。若得彼者不可思議",
    "T20n1050_004:0059c29": "無量禪定相應。即同得阿耨多羅三藐三菩",
    "T20n1050_004:0060a01": "提。入解脫門見涅盤地。貪瞋永滅法藏圓",
    "T20n1050_004:0060a02": "滿。破壞五趣輪迴淨諸地獄。斷除煩惱救度",
    "T20n1050_004:0060a03": "傍生。圓滿法味一切智智演說無盡。世尊我",
    "T20n1050_004:0060a04": "須是六字大明陀羅尼。我為此故。以四大洲",
    "T20n1050_004:0060a05": "滿中七寶布施以為書寫。世尊若乏紙筆。我",
    "T20n1050_004:0060a06": "刺身血以為墨剝皮為紙析骨為筆。如是世",
    "T20n1050_004:0060a07": "尊我無悔悋。尊重如我父母。",
    "T20n1050_004:0060a08": "爾時佛告除蓋障菩薩言。善男子我念過去",
    "T20n1050_004:0060a09": "世時。為此六字大明陀羅尼。遍歷如微塵數",
    "T20n1050_004:0060a10": "世界。我供養無數百千萬俱胝那庾多如來。",
    "T20n1050_004:0060a11": "我當於彼諸如來處。不得而亦不聞。時世有",
    "T20n1050_004:0060a12": "佛。名寶上如來應供正遍知明行足善逝世",
    "T20n1050_004:0060a13": "間解無上士調御丈夫天人師佛世尊。我當",
    "T20n1050_004:0060a14": "於彼佛前涕淚悲泣。時彼如來應正等覺言。",
    "T20n1050_004:0060a15": "善男子汝去勿應悲泣。善男子汝往到彼。見",
    "T20n1050_004:0060a16": "蓮華上如來應正等覺在於彼處。彼佛知是",
    "T20n1050_004:0060a17": "六字大明陀羅尼。善男子我當辭離寶上如",
    "T20n1050_004:0060a18": "來所。往詣蓮華上如來佛剎。到已頂禮佛足",
    "T20n1050_004:0060a19": "合掌在前。唯願世尊與我六字大明陀羅尼。",
    "T20n1050_004:0060a20": "彼真言王一切本母憶念其名罪垢消除疾證",
    "T20n1050_004:0060a21": "菩提。為於此故我今疲困。我往無數世界而",
    "T20n1050_004:0060a22": "不能得。今迴來於此處。",
    "T20n1050_004:0060a23": "是時蓮華上如來。即說此六字大明陀羅尼",
    "T20n1050_004:0060a24": "功德言。善男子所有微塵我能數其數量。善",
    "T20n1050_004:0060a25": "男子若有念此六字大明陀羅尼一遍。所獲",
    "T20n1050_004:0060a26": "功德而我不能數其數量。善男子又如大海",
    "T20n1050_004:0060a27": "所有沙數。我能數其一一數量。善男子若念",
    "T20n1050_004:0060a28": "六字大明一遍所獲功德。而我不能數其數",
    "T20n1050_004:0060a29": "量。善男子又如天人造立倉廩。周一千踰繕",
    "T20n1050_004:0060b01": "那高一百踰繕那。貯積脂麻盈滿其中而無",
    "T20n1050_004:0060b02": "容針。彼守護者不老不死。過於百劫擲其一",
    "T20n1050_004:0060b03": "粒脂麻在外。如是倉內擲盡無餘。我能數其",
    "T20n1050_004:0060b04": "數量。善男子若念六字大明一遍所獲功德。",
    "T20n1050_004:0060b05": "而我不能數其數量。善男子又如四大洲種",
    "T20n1050_004:0060b06": "植種種穀麥等物。龍王降澍雨澤。以時所植",
    "T20n1050_004:0060b07": "之物悉皆成熟。收刈俱畢。以南贍部洲而為",
    "T20n1050_004:0060b08": "其場。以車乘等般運場所。治踐俱畢都成大",
    "T20n1050_004:0060b09": "聚。善男子如是我能數其一一粒數。善男子",
    "T20n1050_004:0060b10": "若念此六字大明一遍所獲功德。我則不能",
    "T20n1050_004:0060b11": "數其數量。善男子此南贍部洲所有大河晝",
    "T20n1050_004:0060b12": "夜流注。所謂枲多河弶誐河。焰母那河嚩芻",
    "T20n1050_004:0060b13": "河。設多嚕[木*奈]囉(二合)河贊[木*奈]囉(二合)婆蘖河。愛",
    "T20n1050_004:0060b14": "囉嚩底河蘇摩誐馱河。呬摩河迦攞戍那哩",
    "T20n1050_004:0060b15": "河。此一一河各有五千眷屬小河。於其晝夜",
    "T20n1050_004:0060b16": "流入大海。如是善男子彼等大河。我能數其",
    "T20n1050_004:0060b17": "一一滴數。善男子若念此六字大明一遍所",
    "T20n1050_004:0060b18": "獲功德。而我不能數其數量。善男子又如四",
    "T20n1050_004:0060b19": "大洲所有四足有情。師子象馬野牛水牛。虎",
    "T20n1050_004:0060b20": "狼猴鹿羖羊犲兔。如是等四足之類。我能數",
    "T20n1050_004:0060b21": "其一一毛數。善男子若念六字大明一遍所獲",
    "T20n1050_004:0060b22": "功德。而我不能數其數量。善男子又如金剛",
    "T20n1050_004:0060b23": "鉤山王。高九萬九千踰繕那。下八萬四千踰",
    "T20n1050_004:0060b24": "繕那。彼金剛鉤山王。方面各八萬四千踰繕",
    "T20n1050_004:0060b25": "那。彼山有人不老不死。經於一劫旋遶彼山",
    "T20n1050_004:0060b26": "而得一匝。如是山王我以憍尸迦衣。我能拂",
    "T20n1050_004:0060b27": "盡無餘。若有念此六字大明一遍所獲功德。",
    "T20n1050_004:0060b28": "而我不能說盡數量。善男子又如大海深八",
    "T20n1050_004:0060b29": "萬四千踰繕那。穴口廣闊無量。我能以一毛",
    "T20n1050_004:0060c01": "端滴盡無餘。善男子若有念此六字大明一",
    "T20n1050_004:0060c02": "遍所獲功德。而我不能說盡數量。善男子又",
    "T20n1050_004:0060c03": "如大尸利沙樹林。我能數盡一一葉數。善男",
    "T20n1050_004:0060c04": "子若有念此六字大明一遍所獲功德。而我",
    "T20n1050_004:0060c05": "不能說盡數量。善男子又如滿四大洲所住。",
    "T20n1050_004:0060c06": "男子女人童子童女。如是一切皆得七地菩",
    "T20n1050_004:0060c07": "薩之位彼菩薩眾所有功德。與念六字大明",
    "T20n1050_004:0060c08": "一遍功德而無有異。善男子又如除十二月",
    "T20n1050_004:0060c09": "年。遇閏一十三月。以餘閏月算數為年。足滿",
    "T20n1050_004:0060c10": "天上一劫。於其晝夜常降大雨。善男子如是",
    "T20n1050_004:0060c11": "我能數其一一滴數。若有念此六字大明陀",
    "T20n1050_004:0060c12": "羅尼一遍。功德數量甚多於彼於意云何。善",
    "T20n1050_004:0060c13": "男子又如一俱胝數如來。在於一處經天一",
    "T20n1050_004:0060c14": "劫。以衣服飲食座臥敷具。及以湯藥受用資",
    "T20n1050_004:0060c15": "具。種種供養彼諸如來。而亦不能數盡。六字",
    "T20n1050_004:0060c16": "大明功德數量。非唯我今在此世界。我起定",
    "T20n1050_004:0060c17": "中不可思議。善男子此法微妙加行觀智一",
    "T20n1050_004:0060c18": "切相應。汝於未來當得是微妙心法。彼觀自",
    "T20n1050_004:0060c19": "在菩薩摩訶薩。善住如是六字大明陀羅尼。",
    "T20n1050_004:0060c20": "善男子我以加行。遍歷無數百千萬俱胝那",
    "T20n1050_004:0060c21": "庾多世界。到彼無量壽如來所。在前合掌為",
    "T20n1050_004:0060c22": "於法故涕泣流淚。時無量壽如來。知我見在",
    "T20n1050_004:0060c23": "及以未來而告我言。善男子汝須此六字大",
    "T20n1050_004:0060c24": "明王觀行瑜伽耶。我時白言我須是法世尊。",
    "T20n1050_004:0060c25": "我須是法善逝。如渴乏者而須其水。世尊我",
    "T20n1050_004:0060c26": "為是六字大明陀羅尼故。行無數世界。承事",
    "T20n1050_004:0060c27": "供養無數百千萬俱胝那庾多如來。未曾得是",
    "T20n1050_004:0060c28": "六字大明王陀羅尼。唯願世尊救我愚鈍。如",
    "T20n1050_004:0060c29": "不具足者令得具足。迷失路者引示道路。陽",
    "T20n1050_004:0061a01": "炎熱為作蔭覆。於四衢道植娑羅樹。我心渴",
    "T20n1050_004:0061a02": "仰是法唯願示導。令得善住究竟之道。擐金",
    "T20n1050_004:0061a03": "剛甲冑。是時無量壽如來應正等覺。以迦陵",
    "T20n1050_004:0061a04": "頻伽音聲。告觀自在菩薩摩訶薩言。善男子",
    "T20n1050_004:0061a05": "汝見是蓮華上如來應正等覺。為此六字大",
    "T20n1050_004:0061a06": "明陀羅尼故。遍歷無數百千萬俱胝那庾多",
    "T20n1050_004:0061a07": "世界。善男子汝應與是六字大明。此如來為",
    "T20n1050_004:0061a08": "是故來於此。觀自在菩薩白世尊言。不見曼",
    "T20n1050_004:0061a09": "拏攞者不能得此法。云何知是蓮華印。云何",
    "T20n1050_004:0061a10": "知是持摩尼印。云何知是一切王印。云何知",
    "T20n1050_004:0061a11": "是曼拏攞清淨體。今此曼拏攞相。周圍四方",
    "T20n1050_004:0061a12": "方各五肘量中心曼拏攞安立無量壽粉布應",
    "T20n1050_004:0061a13": "用因捺囉(二合)禰攞寶粖。鉢訥麼(二合)囉(引)誐寶",
    "T20n1050_004:0061a14": "粖。摩囉揭多寶粖。玻胝迦寶粖。蘇嚩囉拏(二",
    "T20n1050_004:0061a15": "合)嚕(引)播寶粖。於無量壽如來右邊。安持大摩",
    "T20n1050_004:0061a16": "尼寶菩薩。於佛左邊。安六字大明。四臂肉色",
    "T20n1050_004:0061a17": "白如月色種種寶莊嚴。左手持蓮華。於蓮華",
    "T20n1050_004:0061a18": "上安摩尼寶。右手持數珠。下二手結一切王",
    "T20n1050_004:0061a19": "印。於六字大明足下安天人。種種莊嚴。右",
    "T20n1050_004:0061a20": "手執香爐。左手掌鉢滿盛諸寶。於曼拏攞四",
    "T20n1050_004:0061a21": "角列四大天王。執持種種器仗。於曼拏攞外",
    "T20n1050_004:0061a22": "四角。安四賢瓶。滿盛種種摩尼之寶。若有善",
    "T20n1050_004:0061a23": "男子善女人。欲入是曼拏攞者。所有眷屬不",
    "T20n1050_004:0061a24": "及入是曼拏攞中。但書其名。彼先入者擲彼",
    "T20n1050_004:0061a25": "眷屬名字。入於曼拏攞中。彼諸眷屬皆得菩",
    "T20n1050_004:0061a26": "薩之位。於其人中離諸苦惱。速疾證得阿耨",
    "T20n1050_004:0061a27": "多羅三藐三菩提。彼阿闍梨不得妄傳。若有",
    "T20n1050_004:0061a28": "方便善巧深信大乘加行志求解脫。如是之",
    "T20n1050_004:0061a29": "人應與不應與外道異見。是時無量壽如來",
    "T20n1050_004:0061b01": "應正等覺。告觀自在菩薩摩訶薩言。善男子",
    "T20n1050_004:0061b02": "若有如是五種色寶粖。當得建置是曼拏攞。",
    "T20n1050_004:0061b03": "若善男子善女人。貧匱不能辦是寶粖者云",
    "T20n1050_004:0061b04": "何。觀自在白言。世尊當以方便用種種顏色",
    "T20n1050_004:0061b05": "而作。以種種香花等供養。若善男子而亦不",
    "T20n1050_004:0061b06": "辦或寄旅停或在道行時。阿闍梨運意想成",
    "T20n1050_004:0061b07": "曼拏攞。結阿闍梨印相。是時蓮華上如來應",
    "T20n1050_004:0061b08": "正等覺。告觀自在菩薩言。善男子與我說是",
    "T20n1050_004:0061b09": "六字大明王陀羅尼。我為無數百千萬俱胝",
    "T20n1050_004:0061b10": "那庾多有情。令離輪迴苦惱。速疾證得阿耨",
    "T20n1050_004:0061b11": "多羅三藐三菩提故。是時觀自在菩薩摩訶",
    "T20n1050_004:0061b12": "薩。與蓮華上如來應正等覺。說是六字大明",
    "T20n1050_004:0061b13": "陀羅尼曰。",
    "T20n1050_004:0061b14": "唵(引)麼抳鉢　訥銘(二合)吽(引)",
    "T20n1050_004:0061b15": "當說此六字大明陀羅尼時。此四大洲并諸",
    "T20n1050_004:0061b16": "天宮。悉皆震搖如芭蕉葉。四大海水波浪騰",
    "T20n1050_004:0061b17": "湧。一切尾那野迦藥叉囉剎娑。拱伴拏摩賀",
    "T20n1050_004:0061b18": "迦攞等。并諸眷屬諸魔作障者。悉皆怖散馳",
    "T20n1050_004:0061b19": "走。",
    "T20n1050_004:0061b20": "爾時蓮華上如來應正等覺。舒如象王鼻臂。",
    "T20n1050_004:0061b21": "授與觀自在菩薩摩訶薩價直百千真珠瓔",
    "T20n1050_004:0061b22": "珞。以用供養。觀自在菩薩既受得已。持奉上",
    "T20n1050_004:0061b23": "彼無量壽如來應正等覺。彼佛受已。還持奉",
    "T20n1050_004:0061b24": "上蓮華上如來。而於是時蓮華上佛。既受得",
    "T20n1050_004:0061b25": "是六字大明陀羅尼已。而還復彼蓮華上世",
    "T20n1050_004:0061b26": "界中。如是善男子我於往昔之時。於彼蓮華",
    "T20n1050_004:0061b27": "上如來應正等覺所。得聞是陀羅尼。",
    "T20n1050_004:0061b28": "爾時除蓋障菩薩。而白佛言世尊。令我云何",
    "T20n1050_004:0061b29": "得是六字大明陀羅尼。世尊如是相應甘露",
    "T20n1050_004:0061c01": "德味充滿。世尊我若得聞是陀羅尼而無懈",
    "T20n1050_004:0061c02": "惓。心念思惟而能受持。令諸有情而得聞是",
    "T20n1050_004:0061c03": "六字大明陀羅尼。獲大功德願為宣說。",
    "T20n1050_004:0061c04": "佛告善男子。若有人書寫此六字大明陀羅",
    "T20n1050_004:0061c05": "尼者。則同書寫八萬四千法藏而無有異。若",
    "T20n1050_004:0061c06": "有人以天金寶。造作如微塵數如來應正等",
    "T20n1050_004:0061c07": "覺形像。如是作已。而於一日慶讚供養。所獲",
    "T20n1050_004:0061c08": "果報不如書寫此六字大明陀羅尼中一字所",
    "T20n1050_004:0061c09": "獲果報功德。不可思議善住解脫。若善男子",
    "T20n1050_004:0061c10": "善女人。依法念此六字大明陀羅尼者。是人",
    "T20n1050_004:0061c11": "當得三摩地。所謂持摩尼寶三摩地廣博三",
    "T20n1050_004:0061c12": "摩地。清淨地獄傍生三摩地金剛甲冑三摩",
    "T20n1050_004:0061c13": "地。妙足平滿三摩地入諸方便三摩地。入諸",
    "T20n1050_004:0061c14": "法三摩地觀莊嚴三摩地。法車聲三摩地遠",
    "T20n1050_004:0061c15": "離貪瞋癡三摩地。無邊際三摩地六波羅蜜",
    "T20n1050_004:0061c16": "多門三摩。地持大妙高三摩地救諸怖畏三",
    "T20n1050_004:0061c17": "摩地。現諸佛剎三摩地觀察諸佛三摩地。得",
    "T20n1050_004:0061c18": "如是等一百八三摩地。是時除蓋障菩薩。白",
    "T20n1050_004:0061c19": "佛言世尊。我今為於何處令我得是六字大",
    "T20n1050_004:0061c20": "明陀羅尼。願為宣示。",
    "T20n1050_004:0061c21": "佛告善男子。於波羅奈大城有一法師。而常",
    "T20n1050_004:0061c22": "作意受持。課誦六字大明陀羅尼。白世尊言。",
    "T20n1050_004:0061c23": "我今欲往波羅奈大城。見彼法師禮拜供養。",
    "T20n1050_004:0061c24": "佛言善哉善哉善男子。彼法師者難得值遇。",
    "T20n1050_004:0061c25": "能受持是六字大明陀羅尼。見彼法師同見",
    "T20n1050_004:0061c26": "如來無異。如見功德聖地。又如見福德之聚。",
    "T20n1050_004:0061c27": "如見珍寶之積。如見施願如意摩尼珠。如見",
    "T20n1050_004:0061c28": "法藏如見救世者。善男子汝若見彼法師。不",
    "T20n1050_004:0061c29": "得生其輕慢疑慮之心。善男子恐退失汝菩",
    "T20n1050_004:0062a01": "薩之地。反受沈淪。彼之法師戒行缺犯而有",
    "T20n1050_004:0062a02": "妻子。大小便利觸污袈裟無有威儀。",
    "T20n1050_004:0062a03": "爾時除蓋障白世尊言。如佛教勅。於是除蓋",
    "T20n1050_004:0062a04": "障菩薩。與無數菩薩出家之眾。長者童子童",
    "T20n1050_004:0062a05": "女擁從。欲興供養持其天蓋。及諸供具寶冠",
    "T20n1050_004:0062a06": "珥璫。莊嚴瓔珞指鐶寶釧。憍尸迦等衣服繒",
    "T20n1050_004:0062a07": "綵臥具。復有種種妙華。所謂優鉢羅華矩母",
    "T20n1050_004:0062a08": "那華奔拏哩(引)迦華。曼那囉華摩訶曼那囉",
    "T20n1050_004:0062a09": "華。曼殊沙華摩訶曼殊沙華優曇鉢羅華。復",
    "T20n1050_004:0062a10": "有種種樹華。瞻波迦華迦囉尾囉華。波吒攞",
    "T20n1050_004:0062a11": "華阿底目訖多(二合)迦華。嚩[口*栗]史(二合)迦(引)設華",
    "T20n1050_004:0062a12": "君(去)哆華。蘇摩娜華麼哩迦(引)華而有鴛鴦",
    "T20n1050_004:0062a13": "白鶴舍利飛騰而隨。復有百種葉。青黃赤白",
    "T20n1050_004:0062a14": "紅玻胝迦等色。復有種種珍果。持如是等供",
    "T20n1050_004:0062a15": "養之物。往波羅奈大城詣法師所到已頭面",
    "T20n1050_004:0062a16": "禮足。雖見彼法師戒行缺犯無有威儀。以所",
    "T20n1050_004:0062a17": "持繖蓋供具香華衣服莊嚴物等。大興供養畢",
    "T20n1050_004:0062a18": "已。合掌住彼法師前言。大法藏是甘露味藏",
    "T20n1050_004:0062a19": "是甚深法海。由如虛空。一切之人聽汝說法。",
    "T20n1050_004:0062a20": "天龍藥叉彥達嚩阿蘇囉誐嚕拏摩護囉蘖人",
    "T20n1050_004:0062a21": "非人等。於汝說法之時一切皆來。聽汝說法",
    "T20n1050_004:0062a22": "如大金剛。令諸有情解脫纏縛輪迴之報。彼",
    "T20n1050_004:0062a23": "等有情獲斯福德。此波羅奈大城所住之人。",
    "T20n1050_004:0062a24": "常見汝故諸罪悉滅。猶如於火焚燒林木。如",
    "T20n1050_004:0062a25": "來應正等覺了知於汝。今有無數百千萬俱",
    "T20n1050_004:0062a26": "胝那庾多菩薩。來詣於汝興供養事。大梵天",
    "T20n1050_004:0062a27": "王那羅延天。大自在天日天月天。風天水天",
    "T20n1050_004:0062a28": "火天閻魔法王。并四大天王皆來供養。是時",
    "T20n1050_004:0062a29": "法師白言。善男子汝為戲耶為實有所求。聖",
    "T20n1050_004:0062b01": "者為於世間斷除輪迴煩惱耶。善男子若有",
    "T20n1050_004:0062b02": "得此六字大明王陀羅尼者。是人貪瞋癡三",
    "T20n1050_004:0062b03": "毒不能染污。猶如紫磨金寶塵垢不可染著。",
    "T20n1050_004:0062b04": "如是善男子。此六字大明陀羅尼。若有戴持",
    "T20n1050_004:0062b05": "在身中者。是人亦不染著貪瞋癡病。爾時除",
    "T20n1050_004:0062b06": "蓋障菩薩。執於彼足白言。未具明眼迷失妙",
    "T20n1050_004:0062b07": "道誰為引導。我今渴法願濟法味。今我未得",
    "T20n1050_004:0062b08": "無上正等菩提。令善安住菩提法種。色身清",
    "T20n1050_004:0062b09": "淨眾善不壞。令諸有情皆得是法。眾人說言",
    "T20n1050_004:0062b10": "勿懷悋惜。唯願法師與我六字大明王法。令",
    "T20n1050_004:0062b11": "於我等速得阿耨多羅三藐三菩提。當轉十二",
    "T20n1050_004:0062b12": "法輪。救度一切有情輪迴苦惱。此大明王法",
    "T20n1050_004:0062b13": "昔所未聞。今令我得六字大明王陀羅尼。無",
    "T20n1050_004:0062b14": "救無依為作恃怙。闇夜之中為燃明炬。時彼",
    "T20n1050_004:0062b15": "法師告言。此六字大明王陀羅尼難得值遇。",
    "T20n1050_004:0062b16": "如彼金剛不可破壞。如見無上智如無盡智。",
    "T20n1050_004:0062b17": "如如來清淨智。如入無上解脫。遠離貪瞋癡",
    "T20n1050_004:0062b18": "輪迴苦惱。如禪解脫三摩地三摩鉢底。如入",
    "T20n1050_004:0062b19": "一切法。而於恒時聖眾愛樂。若有善男子於",
    "T20n1050_004:0062b20": "種種處。為求解脫遵奉種種外道法。所謂敬",
    "T20n1050_004:0062b21": "事帝釋或事白衣。或事青衣或事日天。或事",
    "T20n1050_004:0062b22": "大自在天那羅延天。櫱嚕拏中裸形外道中。",
    "T20n1050_004:0062b23": "愛樂如是之處。彼等不得解脫無明虛妄。空",
    "T20n1050_004:0062b24": "得修行之名徒自疲勞。一切天眾大梵天王",
    "T20n1050_004:0062b25": "帝釋天主。那羅延天大自在天。日天月天風",
    "T20n1050_004:0062b26": "天水天火天。閻魔法王四大天王。而於恒時",
    "T20n1050_004:0062b27": "云何求我六字大明王。彼等得我六字大明",
    "T20n1050_004:0062b28": "王。皆得解脫故。除蓋障一切如來般若波羅",
    "T20n1050_004:0062b29": "蜜多母。宣說如是六字大明王。一切如來應",
    "T20n1050_004:0062c01": "正等覺及菩薩眾。而皆恭敬合掌作禮。善男",
    "T20n1050_004:0062c02": "子此法於大乘中。最上精純微妙。何以故於",
    "T20n1050_004:0062c03": "諸大乘契經。應頌授記諷頌譬喻本生方廣",
    "T20n1050_004:0062c04": "希法論議中得。善男子獲斯本母。寂靜解脫",
    "T20n1050_004:0062c05": "何假多耶。猶如收精稻穀於已舍宅。器盛盈",
    "T20n1050_004:0062c06": "滿日曝令乾。擣治扇颺棄彼糠皮。何以故為",
    "T20n1050_004:0062c07": "收精米。如是餘異瑜伽如彼糠皮。於一切瑜",
    "T20n1050_004:0062c08": "伽中。此六字大明王如糠米見。善男子菩薩",
    "T20n1050_004:0062c09": "為斯法故。行施波羅蜜多及持戒忍辱精進",
    "T20n1050_004:0062c10": "靜慮般若波羅蜜多。善男子此六字大明王",
    "T20n1050_004:0062c11": "難得值遇。但念一遍是人當得一切如來。以",
    "T20n1050_004:0062c12": "衣服飲食湯藥。及座臥等資具一切供養。爾",
    "T20n1050_004:0062c13": "時除蓋障菩薩白法師言。與我六字大明陀",
    "T20n1050_004:0062c14": "羅尼。時彼法師正念思惟。而於虛空忽有聲",
    "T20n1050_004:0062c15": "云。聖者與是六字大明王。時彼法師思惟。是",
    "T20n1050_004:0062c16": "聲從何而出。於虛空中復出聲云。聖者今此",
    "T20n1050_004:0062c17": "菩薩加行志求冥應。與是六字大明王矣。時",
    "T20n1050_004:0062c18": "彼法師觀見虛空中。蓮華手蓮華吉祥。如秋",
    "T20n1050_004:0062c19": "月色髮髻寶冠頂戴。一切智殊妙莊嚴。見如",
    "T20n1050_004:0062c20": "是身相。法師告除蓋障言。善男子觀自在菩",
    "T20n1050_004:0062c21": "薩摩訶薩。可令與汝六字大明王陀羅尼。汝",
    "T20n1050_004:0062c22": "應諦聽。時彼合掌虔恭。聽是六字大明王陀",
    "T20n1050_004:0062c23": "羅尼曰。",
    "T20n1050_004:0062c24": "唵(引)麼抳鉢訥銘(二合引)吽(引)",
    "T20n1050_004:0062c25": "於是與彼陀羅尼時。其地悉皆六種震動。除",
    "T20n1050_004:0062c26": "蓋障菩薩得此三摩地時。復得微妙慧三摩",
    "T20n1050_004:0062c27": "地。發起慈悲三摩地。相應行三摩地。得是三",
    "T20n1050_004:0062c28": "摩地已。時除蓋障菩薩摩訶薩。以四大洲滿",
    "T20n1050_004:0062c29": "中七寶。奉獻供養法師。於是法師告言。今所",
    "T20n1050_004:0063a01": "供養未直一字。云何供養六字大明。不受汝",
    "T20n1050_004:0063a02": "供。善男子汝是菩薩聖者非非聖者。彼除蓋",
    "T20n1050_004:0063a03": "障復以價直百千真珠瓔珞供養法師。時彼",
    "T20n1050_004:0063a04": "法師言。善男子當聽我言。汝應持此供養釋",
    "T20n1050_004:0063a05": "迦牟尼如來應正等覺。爾時除蓋障菩薩。頭",
    "T20n1050_004:0063a06": "面禮法師足已。既獲滿足其意辭彼而去。而",
    "T20n1050_004:0063a07": "復往詣祇陀林園。到已頂禮佛足。",
    "T20n1050_004:0063a08": "爾時世尊釋迦牟尼如來應正等覺告言。善",
    "T20n1050_004:0063a09": "男子知汝已有所得。如是世尊。而於是時有",
    "T20n1050_004:0063a10": "七十七俱胝如來應正等覺皆來集會。彼諸",
    "T20n1050_004:0063a11": "如來同說陀羅尼曰。",
    "T20n1050_004:0063a12": "曩莫(入)颯鉢哆(二合引)喃(引二)三藐訖三(二合)沒馱",
    "T20n1050_004:0063a13": "(三)句(引)致喃(引四)怛儞也(二合反)他(去五)唵(引)左",
    "T20n1050_004:0063a14": "肆(引)祖隷(引)噂(上)禰(引六)娑嚩(二合引)賀(引十)",
    "T20n1050_004:0063a15": "於是七十七俱胝如來應正等覺。說此陀羅",
    "T20n1050_004:0063a16": "尼時。彼觀自在菩薩身有一毛孔名日光明。",
    "T20n1050_004:0063a17": "是中有無數百千萬俱胝那庾多菩薩。於彼",
    "T20n1050_004:0063a18": "日光明毛孔中。復有一萬二千金山。其一一",
    "T20n1050_004:0063a19": "山各千二百峯。其山周匝蓮華色寶以為莊",
    "T20n1050_004:0063a20": "嚴。而於周匝有天摩尼寶適意園林。又有種",
    "T20n1050_004:0063a21": "種天池。又有無數百千萬金寶莊嚴樓閣。上",
    "T20n1050_004:0063a22": "懸百千衣服真珠瓔珞。彼樓閣中有微妙如",
    "T20n1050_004:0063a23": "意寶珠。供給彼諸菩薩摩訶薩。一切所須資",
    "T20n1050_004:0063a24": "具。時諸菩薩入樓閣中。而念六字大明。是時",
    "T20n1050_004:0063a25": "見涅盤地。到彼涅盤之地。見於如來。觀見",
    "T20n1050_004:0063a26": "觀自在菩薩摩訶薩。心生歡喜。於是菩薩出",
    "T20n1050_004:0063a27": "彼樓閣往經行處。而於其中有諸寶園。而復",
    "T20n1050_004:0063a28": "往詣浴池。復往蓮華色寶山。在於一面結跏",
    "T20n1050_004:0063a29": "趺坐而入三昧。如是善男子菩薩住彼毛孔。",
    "T20n1050_004:0063b01": "善男子復有毛孔名帝釋王。其中有無數百千",
    "T20n1050_004:0063b02": "萬俱胝那庾多不退轉菩薩。於是帝釋王毛孔",
    "T20n1050_004:0063b03": "中。復有八萬天金寶山。於其山中有如意摩",
    "T20n1050_004:0063b04": "尼寶。名蓮華光。隨彼菩薩心所思惟皆得成",
    "T20n1050_004:0063b05": "就。時彼菩薩於彼山中。若念飲食無不滿足。",
    "T20n1050_004:0063b06": "而無輪迴煩惱之苦。恒時思惟其身無異思",
    "T20n1050_004:0063b07": "惟。善男子復有毛孔名曰大藥。於中有無數",
    "T20n1050_004:0063b08": "百千萬俱胝那庾多初發心菩薩。善男子於彼",
    "T20n1050_004:0063b09": "毛孔。有九萬九千山。於此山中有金剛寶窟。",
    "T20n1050_004:0063b10": "金寶窟銀寶窟帝青寶窟蓮華色寶窟。綠色",
    "T20n1050_004:0063b11": "寶窟玻胝迦色寶窟。如是山王有八萬峯種",
    "T20n1050_004:0063b12": "種適意。摩尼及諸妙寶莊嚴其上。於彼峯中",
    "T20n1050_004:0063b13": "有彥達嚩眾。恒奏樂音。彼初發心菩薩。思惟",
    "T20n1050_004:0063b14": "空無相無我。生苦老苦病苦死苦。愛別離苦",
    "T20n1050_004:0063b15": "怨憎會苦。墮阿鼻地獄苦。墮黑繩地獄諸有",
    "T20n1050_004:0063b16": "情苦。墮餓鬼趣諸有情苦。作是思惟時。結跏",
    "T20n1050_004:0063b17": "趺坐而入三昧。於彼山中而住。善男子有一",
    "T20n1050_004:0063b18": "毛孔。名繢畫王。是中有無數百千萬俱胝那",
    "T20n1050_004:0063b19": "庾多緣覺眾。現火焰光。於彼毛孔有百千萬",
    "T20n1050_004:0063b20": "山王。彼諸山王七寶莊嚴。復有種種劫樹金",
    "T20n1050_004:0063b21": "銀為葉。無數百寶種種莊嚴。上懸寶冠珥璫",
    "T20n1050_004:0063b22": "衣服種種瓔珞。懸諸寶鈴憍尸迦衣。復有金",
    "T20n1050_004:0063b23": "銀寶鈴震響丁丁。如是劫樹充滿山中。無數",
    "T20n1050_004:0063b24": "緣覺於彼而住。常說契經應頌授記諷頌譬",
    "T20n1050_004:0063b25": "喻本生方廣希法論議如是之法。除蓋障時",
    "T20n1050_004:0063b26": "諸緣覺出彼毛孔。最後有一毛孔。名曰幡",
    "T20n1050_004:0063b27": "王。廣八萬踰繕那。於中有八萬山種種妙寶",
    "T20n1050_004:0063b28": "及適意摩尼以為嚴飾。彼山王中有無數劫",
    "T20n1050_004:0063b29": "樹。無數百千萬栴檀香樹。無數百千萬大樹。",
    "T20n1050_004:0063c01": "復有金剛寶地。復有九十九樓閣。上懸百千",
    "T20n1050_004:0063c02": "萬金寶真珠。瓔珞衣服。於彼毛孔如是出現。",
    "T20n1050_004:0063c03": "為除蓋障說已。",
    "T20n1050_004:0063c04": "爾時佛告阿難陀。若有不知業報。於精舍內",
    "T20n1050_004:0063c05": "洟唾及大小便利等。今為汝說。若於常住地",
    "T20n1050_004:0063c06": "洟唾者。是人生於娑羅樹中。為針口蟲經十",
    "T20n1050_004:0063c07": "二年。若於常住地大小便利者。是人於波羅",
    "T20n1050_004:0063c08": "柰大城大小便利中。生為穢污蟲。若私用常",
    "T20n1050_004:0063c09": "住齒木者。墮在龜魚及摩竭魚中生。若盜用",
    "T20n1050_004:0063c10": "常住油麻米豆等者。墮在餓鬼趣中。頭髮蓬",
    "T20n1050_004:0063c11": "亂身毛皆竪。腹大如山其咽如針。燒燃枯燋",
    "T20n1050_004:0063c12": "唯殘骸骨。是人受斯苦報。若輕慢眾僧者。是",
    "T20n1050_004:0063c13": "人當墮貧賤家生。隨所生處根相不具。背傴",
    "T20n1050_004:0063c14": "矬陋。捨是身已而復生處。多病痟瘦手足攣",
    "T20n1050_004:0063c15": "躄。而有膿血盈流其身零落身肉。經百千萬",
    "T20n1050_004:0063c16": "歲受斯苦報。若盜用常住地者。墮大號叫地",
    "T20n1050_004:0063c17": "獄中。口吞鐵丸脣齒斷齶。及其咽喉悉燒爛",
    "T20n1050_004:0063c18": "壞。心肝腸胃遍體燋然時有苾芻言業風吹",
    "T20n1050_004:0063c19": "彼。死而復活。於是閻魔獄卒驅領罪人。彼自",
    "T20n1050_004:0063c20": "業感生於大舌。有百千萬鐵犁耕彼舌上。受",
    "T20n1050_004:0063c21": "是苦報經多千萬年。於此地獄出已。復入大",
    "T20n1050_004:0063c22": "火鑊地獄。彼有閻魔獄卒驅領罪人。以百千",
    "T20n1050_004:0063c23": "萬針刺其舌上。業力故活。驅至火坑而擲入",
    "T20n1050_004:0063c24": "中。又驅至奈河而擲入中。而亦不死。如是展",
    "T20n1050_004:0063c25": "轉入餘地獄。經歷三劫。是人復於南贍部洲。",
    "T20n1050_004:0063c26": "貧賤家生其身盲瞑。受斯苦報。慎勿盜用常",
    "T20n1050_004:0063c27": "住財物。若苾芻持戒應受持三衣。若入王宮",
    "T20n1050_004:0063c28": "應當披持第一大衣。若常眾中應當披持第",
    "T20n1050_004:0063c29": "二衣。若作務時或入村落。或入城隍或道行",
    "T20n1050_004:0064a01": "時。應當披持第三衣。苾芻應如是受持三衣。",
    "T20n1050_004:0064a02": "若得戒得功德得智慧。我說苾芻應持是戒。",
    "T20n1050_004:0064a03": "不得盜用常住財物。猶如火坑常住如毒藥",
    "T20n1050_004:0064a04": "常住。如重擔毒藥可能救療。若盜用常住物",
    "T20n1050_004:0064a05": "者。無能救濟。爾時具壽阿難陀白世尊言。如",
    "T20n1050_004:0064a06": "佛教勅當具行學。若苾芻受持別解脫。應善",
    "T20n1050_004:0064a07": "安住守護世尊學處。時具壽阿難陀。頂禮佛",
    "T20n1050_004:0064a08": "足遶已而退。時諸大聲聞各各退還本處。一",
    "T20n1050_004:0064a09": "切世間天龍藥叉彥達嚩阿蘇囉蘖嚕拏緊那",
    "T20n1050_004:0064a10": "囉摩護囉誐人非人等。聞佛說已歡喜信受",
    "T20n1050_004:0064a11": "禮佛而退。",
    "T20n1050_004:0064a12": "佛說大乘莊嚴寶王經卷第四"
}