{
    "T12n0325_001:0037b03": "佛說決定毗尼經",
    "T12n0325_001:0037b05": "群錄皆云燉煌三藏譯",
    "T12n0325_001:0037b06": "如是我聞：一時，佛在舍衛國祇陀林中給孤",
    "T12n0325_001:0037b07": "獨精舍，與大比丘眾千二百五十，菩薩萬人。",
    "T12n0325_001:0037b08": "爾時，世尊如龍王視觀察大眾，觀大眾已，",
    "T12n0325_001:0037b09": "告諸菩薩：「仁者！誰能於後惡世，堪忍護持",
    "T12n0325_001:0037b10": "正法，以諸方便成就眾生？」爾時，彌勒菩薩",
    "T12n0325_001:0037b11": "即從坐起，偏袒右肩右膝著地，白佛言：「世",
    "T12n0325_001:0037b12": "尊！我能堪忍於後世時，受持如來百千萬億",
    "T12n0325_001:0037b13": "那由他阿僧祇劫所集阿耨多羅三藐三菩",
    "T12n0325_001:0037b14": "提，多所利益無量眾生。」師子菩薩白佛言：",
    "T12n0325_001:0037b15": "「世尊！我能堪忍成就眾生。」金剛菩薩白佛言：",
    "T12n0325_001:0037b16": "「世尊！我能堪忍憐愍守護諸惡眾生。」文殊",
    "T12n0325_001:0037b17": "師利法王子白佛言：「世尊！我能堪忍充足眾",
    "T12n0325_001:0037b18": "生諸所悕望。」智勝菩薩白佛言：「世尊！我能",
    "T12n0325_001:0037b19": "堪忍令諸眾生除去無明。」法勝菩薩白佛言：",
    "T12n0325_001:0037b20": "「世尊！我能堪忍令諸眾生離諸非法。」月勝菩",
    "T12n0325_001:0037b21": "薩白佛言：「世尊！我能堪忍令諸眾生常得遠",
    "T12n0325_001:0037b22": "離非功德法。」日勝菩薩白佛言：「世尊！我能",
    "T12n0325_001:0037b23": "堪忍以安樂乘，令諸眾生皆得度脫。」無畏菩",
    "T12n0325_001:0037b24": "薩白佛言：「世尊！我能堪忍成就饒益無邊眾",
    "T12n0325_001:0037b25": "生。」颰陀婆羅菩薩白佛言：「世尊！我能堪",
    "T12n0325_001:0037b26": "忍說無癡法，令諸眾生皆得聞知成就智慧。」",
    "T12n0325_001:0037b27": "無盡意菩薩白佛言：「世尊！我能堪忍興發",
    "T12n0325_001:0037b28": "大願，令無盡眾生皆得成就。」月光菩薩言：",
    "T12n0325_001:0037b29": "「我能堪忍令諸眾生常行給事。」妙目菩薩言：",
    "T12n0325_001:0037c01": "「我能堪忍與諸眾生安樂根本。」觀世音菩薩",
    "T12n0325_001:0037c02": "言：「我能堪忍剛強惡趣諸眾生等為作歸依。」",
    "T12n0325_001:0037c03": "得大勢菩薩言：「我能堪忍不度惡趣眾生皆",
    "T12n0325_001:0037c04": "令得度。」善數菩薩言：「我能堪忍令諸眾生",
    "T12n0325_001:0037c05": "不調伏者令得調伏。」妙意(丹云妙音)菩薩言：「我",
    "T12n0325_001:0037c06": "能堪忍喜樂小法諸眾生等令得度脫。」喜樂",
    "T12n0325_001:0037c07": "菩薩言：「我能堪忍卑下弊惡雜穢眾生皆令",
    "T12n0325_001:0037c08": "成就。」光積菩薩言：「我能堪忍成就解脫畜生",
    "T12n0325_001:0037c09": "眾生。」入無諍菩薩言：「我能堪忍示現正道",
    "T12n0325_001:0037c10": "成就眾生。」愛見菩薩言：「我能堪忍安樂利益",
    "T12n0325_001:0037c11": "給施眾生求實智慧。」不思議菩薩言：「我能",
    "T12n0325_001:0037c12": "堪忍愍念成就餓鬼眾生。」日光菩薩言：「我",
    "T12n0325_001:0037c13": "能堪忍未淳熟眾生能令成熟。」毘摩羅鞊菩",
    "T12n0325_001:0037c14": "薩言：「我能堪忍充滿眾生一切所願。」大氣",
    "T12n0325_001:0037c15": "力菩薩言：「我能堪忍為諸眾生閉惡道門。」",
    "T12n0325_001:0037c16": "斷疑菩薩言：「我能堪忍樂小法眾生令得度",
    "T12n0325_001:0037c17": "脫。」住無畏菩薩言：「我能堪忍常以讚歎饒益",
    "T12n0325_001:0037c18": "眾生。」吉勝智菩薩言：「我能堪忍隨諸眾生",
    "T12n0325_001:0037c19": "種種所樂而度脫之。」住無量菩薩言：「我能堪",
    "T12n0325_001:0037c20": "忍為諸眾生說無為道。」住一切法無畏菩薩",
    "T12n0325_001:0037c21": "言：「我能堪忍樂種種乘諸眾生等，隨其所樂",
    "T12n0325_001:0037c22": "而能示現。」妙意菩薩言：「我能堪忍常示眾生",
    "T12n0325_001:0037c23": "所喜樂事而成就之。」無垢炎菩薩言：「我能",
    "T12n0325_001:0037c24": "堪忍愛念眾生而為守護令得成就。」摩尼光",
    "T12n0325_001:0037c25": "菩薩言：「我能堪忍令諸眾生自識宿命。」光德",
    "T12n0325_001:0037c26": "菩薩言：「我能堪忍而以正勤拔濟眾生。」賢德",
    "T12n0325_001:0037c27": "菩薩言：「我能堪忍究竟斷除眾生苦惱。」寶",
    "T12n0325_001:0037c28": "手菩薩言：「我能堪忍以諸珍寶給施眾生令",
    "T12n0325_001:0037c29": "得安樂。」最勝意菩薩言：「我能堪忍貧窮眾生",
    "T12n0325_001:0038a01": "令離貧苦。」斷諸纏菩薩言：「我能堪忍令諸眾",
    "T12n0325_001:0038a02": "生常得遠離煩惱怖畏。」金剛光菩薩言：「我能",
    "T12n0325_001:0038a03": "堪忍為諸眾生示現正道。」現德色像菩薩",
    "T12n0325_001:0038a04": "言：「我能堪忍多求眾生隨其所求皆能給足。」",
    "T12n0325_001:0038a05": "法出曜菩薩言：「我能堪忍常說清淨諸法之",
    "T12n0325_001:0038a06": "行。」金剛體菩薩言：「我能堪忍除諸眾生一",
    "T12n0325_001:0038a07": "切障礙。」法益菩薩言：「我能堪忍常以正法",
    "T12n0325_001:0038a08": "度脫眾生。」無少有(丹云少為)菩薩言：「我能堪忍",
    "T12n0325_001:0038a09": "為諸眾生滅除諸毒。」月上菩薩言：「我能堪忍",
    "T12n0325_001:0038a10": "為諸眾生示現說法。」師子意菩薩言：「我能堪",
    "T12n0325_001:0038a11": "忍常以法施饒益眾生。」童(丹作童)子光菩薩",
    "T12n0325_001:0038a12": "言：「我能堪忍度卑下處諸眾生等。」佛功德菩",
    "T12n0325_001:0038a13": "薩言：「我能堪忍示現正道斷諸惡趣。」金剛",
    "T12n0325_001:0038a14": "光菩薩言：「我能堪忍現身色像度脫眾生。」德",
    "T12n0325_001:0038a15": "吉勝菩薩言：「我能堪忍令損減眾生為作增",
    "T12n0325_001:0038a16": "益。」持勢菩薩言：「我能堪忍閉地獄門。」持甘",
    "T12n0325_001:0038a17": "露菩薩言：「我能堪忍令諸眾生得度生死。」網",
    "T12n0325_001:0038a18": "明菩薩言：「我能堪忍為諸眾生常現光明滅",
    "T12n0325_001:0038a19": "一切結。」",
    "T12n0325_001:0038a20": "爾時，舍利弗聞諸菩薩作如是等成就眾生",
    "T12n0325_001:0038a21": "以自莊嚴，得未曾有，前白佛言：「未曾有也。世",
    "T12n0325_001:0038a22": "尊！是諸菩薩不可思議有大悲心，種種方",
    "T12n0325_001:0038a23": "便堅固精進而自莊嚴，乃至一切眾生不能",
    "T12n0325_001:0038a24": "沮壞、不能籌量、不能及逮、不能摧伏，所",
    "T12n0325_001:0038a25": "有光明不可障蔽。世尊！我常稱讚是諸菩",
    "T12n0325_001:0038a26": "薩未曾有事，所謂有人，故從求索頭、目、耳、",
    "T12n0325_001:0038a27": "鼻、身體手足一切諸物，求索之時無所悋惜，",
    "T12n0325_001:0038a28": "不生悔心。世尊！我常思惟每作是念，或有",
    "T12n0325_001:0038a29": "逼迫是諸菩薩，從其求索若內、若外所有諸",
    "T12n0325_001:0038b01": "物，當知皆是住不思議解脫菩薩。」佛告舍利",
    "T12n0325_001:0038b02": "弗：「如是！如是！如汝所言。此諸菩薩所有禪",
    "T12n0325_001:0038b03": "定方便智慧境界之事，非諸凡夫一切聲聞",
    "T12n0325_001:0038b04": "及辟支佛所能思量。「又，舍利弗！是諸菩薩雖",
    "T12n0325_001:0038b05": "見諸佛神通變化，而於諸法心不動轉，常滿",
    "T12n0325_001:0038b06": "眾生諸所欲願。「又，舍利弗！若有眾生樂居士",
    "T12n0325_001:0038b07": "法，現居士形為成就故。若有眾生樂大威勢，",
    "T12n0325_001:0038b08": "現作諸王有大威力而調伏之。若有眾生志",
    "T12n0325_001:0038b09": "求涅槃，以聲聞乘而度脫之。求辟支佛者",
    "T12n0325_001:0038b10": "現辟支佛形，為度脫故。求大乘道者現作佛",
    "T12n0325_001:0038b11": "身，為建諸佛法故。「如是，舍利弗！是諸菩薩",
    "T12n0325_001:0038b12": "種種方便成就眾生，皆悉令得住於佛法。所",
    "T12n0325_001:0038b13": "以者何？舍利弗！若除如來智慧，更無餘乘",
    "T12n0325_001:0038b14": "而得度脫到於涅槃，以是義故名為如來。所",
    "T12n0325_001:0038b15": "以者何？如如來說如如之法，即如覺知此法，",
    "T12n0325_001:0038b16": "名為如來；知諸眾生種種欲樂而悉示現，名",
    "T12n0325_001:0038b17": "為如來；成就一切諸善根本，斷於一切不善",
    "T12n0325_001:0038b18": "根本，名為如來；能示眾生解脫之道，名為如",
    "T12n0325_001:0038b19": "來；能令眾生遠離邪道示現聖道，名為如來；",
    "T12n0325_001:0038b20": "說諸空法顯現空義，名為如來；一切眾生有",
    "T12n0325_001:0038b21": "種種識種種欲樂，隨其所樂示解脫道，名為",
    "T12n0325_001:0038b22": "如來。諸凡夫等妄想疑惑，能使覺知非真實",
    "T12n0325_001:0038b23": "法，諸菩薩等於諸法界不生動轉，如幻眾生",
    "T12n0325_001:0038b24": "皆令解脫，次第當到趣於道場。",
    "T12n0325_001:0038b25": "「又，舍利弗！在家菩薩應修二施。云何為二？一",
    "T12n0325_001:0038b26": "者、財施；二者、法施。「又，舍利弗！出家菩薩柔和",
    "T12n0325_001:0038b27": "無瞋，應修四施。何等為四？一者、紙；二者、墨；",
    "T12n0325_001:0038b28": "三者、筆；四者、法。如是四施，出家之人所應修",
    "T12n0325_001:0038b29": "行。得無生忍諸菩薩等，當應修習三種",
    "T12n0325_001:0038c01": "布施。何等為三？王位布施、妻子布施、頭目布",
    "T12n0325_001:0038c02": "施，如是三種名為大施名極妙施，得無生忍",
    "T12n0325_001:0038c03": "諸菩薩等，應修如是三種布施。」",
    "T12n0325_001:0038c04": "舍利弗白佛言：「世尊！菩薩不應畏欲恚癡？」",
    "T12n0325_001:0038c05": "佛告舍利弗：「菩薩有二大犯。何等為二？",
    "T12n0325_001:0038c06": "因於瞋恚愚癡犯戒名為大犯，因欲犯者名",
    "T12n0325_001:0038c07": "為小犯，難得除却。因瞋犯者名為大犯，易可",
    "T12n0325_001:0038c08": "除却；因癡犯者亦名大犯，亦難除却。以何等",
    "T12n0325_001:0038c09": "故，愛為小犯難得除却？愛能增長生死枝條",
    "T12n0325_001:0038c10": "亦為種子，以是義故小而難却。因瞋犯者",
    "T12n0325_001:0038c11": "墮於地獄、畜生、惡道，速疾能為心作障礙，易",
    "T12n0325_001:0038c12": "得除却；因癡犯者墮八大地獄諸大苦處，難",
    "T12n0325_001:0038c13": "可解脫。「又，舍利弗！若有菩薩犯於初戒，於十",
    "T12n0325_001:0038c14": "眾前以正直心殷重懺悔，故犯戒者於五眾",
    "T12n0325_001:0038c15": "前，以正直心殷重懺悔；手捉女人眼見惡",
    "T12n0325_001:0038c16": "心，或一人或二人前，以正直心殷重懺悔。",
    "T12n0325_001:0038c17": "「若有菩薩成就五無間罪，犯於女人、或犯男",
    "T12n0325_001:0038c18": "子，或故犯、犯塔、犯僧，如是等餘犯，菩薩應",
    "T12n0325_001:0038c19": "當三十五佛邊，所犯重罪晝夜獨處至心",
    "T12n0325_001:0038c20": "懺悔。懺悔法者：歸依佛、歸依法、歸依僧。",
    "T12n0325_001:0038c21": "「南無釋迦牟尼佛、南無金剛不壞佛、南無",
    "T12n0325_001:0038c22": "寶光佛、南無龍尊王佛、南無精進軍佛、",
    "T12n0325_001:0038c23": "南無精進喜佛、南無寶火佛、南無寶月光",
    "T12n0325_001:0038c24": "佛、南無現無愚佛、南無寶月佛、南無無",
    "T12n0325_001:0038c25": "垢佛、南無離垢佛、南無勇施佛、南無清",
    "T12n0325_001:0038c26": "淨佛、南無清淨施佛、南無婆留那佛、",
    "T12n0325_001:0038c27": "南無水天佛、南無堅德佛、南無栴檀功德",
    "T12n0325_001:0038c28": "佛、南無無量掬光佛、南無光德佛、南",
    "T12n0325_001:0038c29": "無無憂德佛、南無那羅延佛、南無功德華",
    "T12n0325_001:0039a01": "佛、南無蓮華光遊戲神通佛、南無財功德",
    "T12n0325_001:0039a02": "佛、南無德念佛、南無善名稱功德如來、",
    "T12n0325_001:0039a03": "南無紅炎幢王如來、南無善遊步功德如",
    "T12n0325_001:0039a04": "來、南無鬪戰勝如來、南無善遊步如來、",
    "T12n0325_001:0039a05": "南無周匝莊嚴功德如來、南無寶華遊步",
    "T12n0325_001:0039a06": "如來、南無寶蓮華善住娑羅樹王如來。",
    "T12n0325_001:0039a07": "「如是等一切世界，諸佛世尊常住在世，願諸",
    "T12n0325_001:0039a08": "世尊慈哀念我，若我此生、若我前生，從無始",
    "T12n0325_001:0039a09": "生死已來，所作眾罪，若自作、若教他作、見",
    "T12n0325_001:0039a10": "作隨喜。若塔、若僧、若四方僧物，若自取、若教",
    "T12n0325_001:0039a11": "他取、見取隨喜。五無間罪，若自作、若教他作、",
    "T12n0325_001:0039a12": "見作隨喜。十不善道，若自作、若教他作、見作",
    "T12n0325_001:0039a13": "隨喜。所作罪障，或有覆藏、或不覆藏，應墮地",
    "T12n0325_001:0039a14": "獄、餓鬼、畜生諸餘惡道，邊地下賤及彌戾車，",
    "T12n0325_001:0039a15": "如是等處所作罪障、今皆懺悔。諸佛世尊當",
    "T12n0325_001:0039a16": "證知我，當憶念我。",
    "T12n0325_001:0039a17": "「復於諸世尊前作如是言：『若我此生、若於餘",
    "T12n0325_001:0039a18": "生，曾行布施或守淨戒，乃至施與畜生一",
    "T12n0325_001:0039a19": "揣之食，或修淨行所有善根，成就眾生所",
    "T12n0325_001:0039a20": "有善根，修行菩提所有善根，及無上智所有",
    "T12n0325_001:0039a21": "善根，一切合集挍計籌量，皆悉迴向阿耨多",
    "T12n0325_001:0039a22": "羅三藐三菩提，如過去、未來、現在諸佛所作",
    "T12n0325_001:0039a23": "迴向，我亦如是迴向。』",
    "T12n0325_001:0039a24": "「眾罪皆懺悔，　　諸福盡隨喜，",
    "T12n0325_001:0039a25": "　及請佛功德，　　願成無上智。",
    "T12n0325_001:0039a26": "　去來現在佛，　　於眾生最勝，",
    "T12n0325_001:0039a27": "　無量功德海，　　歸依合掌禮。",
    "T12n0325_001:0039a28": "「如是，舍利弗！菩薩如是觀此三十五佛如在",
    "T12n0325_001:0039a29": "目前，思惟如來所有功德，應作如是清淨懺",
    "T12n0325_001:0039b01": "悔。菩薩若能淨此罪已，爾時諸佛為其現身，",
    "T12n0325_001:0039b02": "為度眾生亦說種種諸行，成就愚惑諸眾生",
    "T12n0325_001:0039b03": "故。菩薩於諸法界心不動搖，而諸眾生等",
    "T12n0325_001:0039b04": "有種種欲樂，隨其所樂皆能度脫滿其所願。",
    "T12n0325_001:0039b05": "菩薩若入大悲三昧，能示現入地獄、畜生諸",
    "T12n0325_001:0039b06": "餘惡道；菩薩若入大莊嚴三昧，現居士身成",
    "T12n0325_001:0039b07": "就眾生；菩薩若入妙勝三昧，能現轉輪王身",
    "T12n0325_001:0039b08": "成就眾生；菩薩若入晃曜三昧，能現釋梵上",
    "T12n0325_001:0039b09": "妙色身成就眾生；菩薩若入一心三昧，現",
    "T12n0325_001:0039b10": "聲聞形成就眾生；菩薩若入清淨不二三昧，",
    "T12n0325_001:0039b11": "現辟支佛形成就眾生；菩薩若入寂靜三昧，",
    "T12n0325_001:0039b12": "能示佛身成就眾生；菩薩若入諸法自在三",
    "T12n0325_001:0039b13": "昧，隨諸眾生種種欲樂，現種種形而成就之。",
    "T12n0325_001:0039b14": "「又彼菩薩或現釋身，或現梵身，或時示現",
    "T12n0325_001:0039b15": "轉輪王身，皆為成就諸眾生故，然此菩薩",
    "T12n0325_001:0039b16": "於諸法界而不動轉。所以者何？雖隨眾生種",
    "T12n0325_001:0039b17": "種欲樂現種種形，而此菩薩不得己身及與",
    "T12n0325_001:0039b18": "眾生，而隨眾生現種種身。",
    "T12n0325_001:0039b19": "「又，舍利弗！師子獸王大吼之時，其餘小虫",
    "T12n0325_001:0039b20": "能堪忍不？」「不也。世尊！」「又如香象其所負重，",
    "T12n0325_001:0039b21": "諸驢騾等能堪忍不？」「不也。世尊！」「又如釋梵所",
    "T12n0325_001:0039b22": "有威德光明色像，貧窮之人能堪忍不？」「不也。",
    "T12n0325_001:0039b23": "世尊！」「又，舍利弗！於意云何？如金翅鳥王所有",
    "T12n0325_001:0039b24": "勢力，鷲鴿等鳥能堪忍不？」「不也。世尊！」「如是，",
    "T12n0325_001:0039b25": "舍利弗！菩薩所有其心勇健善根勢力，所有",
    "T12n0325_001:0039b26": "之罪依出離智，得見諸佛及得三昧，非一切",
    "T12n0325_001:0039b27": "眾生、聲聞、緣覺所有犯罪憂悔之事而能得",
    "T12n0325_001:0039b28": "除。菩薩若能稱彼諸佛所有名號，常於晝",
    "T12n0325_001:0039b29": "夜行三事者，得離犯罪及諸憂悔并得三",
    "T12n0325_001:0039c01": "昧。」",
    "T12n0325_001:0039c02": "爾時，優波離從禪定起，詣世尊所。到已，頭面",
    "T12n0325_001:0039c03": "禮足，却坐一面，白佛言：「世尊！向於靜處獨坐",
    "T12n0325_001:0039c04": "思惟，生如是念：『如來說此波羅提木叉清淨之",
    "T12n0325_001:0039c05": "戒，應當善學，為聲聞緣覺菩薩乘故說如是",
    "T12n0325_001:0039c06": "言，寧捨身命不捨於戒。』世尊！若佛在世及",
    "T12n0325_001:0039c07": "涅槃後，云何名為聲聞乘人波羅提木叉？云何",
    "T12n0325_001:0039c08": "名為菩薩乘人波羅提木叉？世尊說我於持",
    "T12n0325_001:0039c09": "律中最為第一，我當云何為他廣說？今從世",
    "T12n0325_001:0039c10": "尊面聞受持逮無所畏，然後能為他人廣說。",
    "T12n0325_001:0039c11": "我於靜處獨坐思惟生如是念：『我今應當詣",
    "T12n0325_001:0039c12": "世尊所，問比尼中決定之義。』今此大眾諸菩",
    "T12n0325_001:0039c13": "薩等，及比丘僧悉皆集會。善哉！世尊！唯願說",
    "T12n0325_001:0039c14": "之。」",
    "T12n0325_001:0039c15": "爾時，世尊告優波離：「汝今當知，聲聞乘人",
    "T12n0325_001:0039c16": "有異方便、有異深心持清淨戒；菩薩乘人有",
    "T12n0325_001:0039c17": "異方便、有異深心持清淨戒。所以者何？聲",
    "T12n0325_001:0039c18": "聞乘人有異方便、有異深心；菩薩乘人有異",
    "T12n0325_001:0039c19": "方便、有異深心。優波離！聲聞乘人雖淨持戒，",
    "T12n0325_001:0039c20": "於菩薩乘不名淨戒；菩薩乘人雖淨持戒，於",
    "T12n0325_001:0039c21": "聲聞乘不名淨戒。優波離！云何名為聲聞",
    "T12n0325_001:0039c22": "乘人雖淨持戒，於菩薩乘不名淨戒？優波",
    "T12n0325_001:0039c23": "離！聲聞乘人不應乃至起於一念欲更受身，",
    "T12n0325_001:0039c24": "是則名為聲聞乘人清淨持戒，於菩薩乘最",
    "T12n0325_001:0039c25": "大破戒名不清淨。云何名為菩薩乘人雖淨",
    "T12n0325_001:0039c26": "持戒，於聲聞乘不名淨戒？優波離！菩薩",
    "T12n0325_001:0039c27": "乘人於無量劫，堪忍受身不生厭患，是則",
    "T12n0325_001:0039c28": "名為菩薩乘人清淨持戒，於聲聞乘人最大",
    "T12n0325_001:0039c29": "破戒不名清淨。「又，優波離！菩薩乘人持不",
    "T12n0325_001:0040a01": "盡護戒，聲聞乘人持盡護戒；菩薩乘人持開",
    "T12n0325_001:0040a02": "通戒，聲聞乘人持不開通戒；菩薩乘人持深",
    "T12n0325_001:0040a03": "入戒，聲聞乘人持次第戒。優波離！云何名",
    "T12n0325_001:0040a04": "為菩薩乘人持不盡護戒，聲聞乘人持盡護",
    "T12n0325_001:0040a05": "戒？菩薩乘人持戒之時，於諸眾生及與他人",
    "T12n0325_001:0040a06": "應當隨順；聲聞乘人不應隨順。優波離！以",
    "T12n0325_001:0040a07": "是義故，菩薩乘人持不盡護戒，聲聞乘人持",
    "T12n0325_001:0040a08": "盡護戒。「優波離！云何名為菩薩乘人持開通",
    "T12n0325_001:0040a09": "戒，聲聞乘人持不開通戒？優波離！菩薩乘",
    "T12n0325_001:0040a10": "人，以日初分有所犯戒，於日中分思惟當",
    "T12n0325_001:0040a11": "得一切種智，菩薩爾時不破戒身；以日中分",
    "T12n0325_001:0040a12": "有所犯戒，於日後分思惟當得一切種智，菩",
    "T12n0325_001:0040a13": "薩爾時不破戒身。以日後分有所犯戒，於",
    "T12n0325_001:0040a14": "夜初分思惟當得一切種智，菩薩爾時不破",
    "T12n0325_001:0040a15": "戒身。以夜初分有所犯戒，於夜中分思惟",
    "T12n0325_001:0040a16": "當得一切種智，菩薩爾時不破戒身。以夜中",
    "T12n0325_001:0040a17": "分有所犯戒，於夜後分思惟當得一切種智，",
    "T12n0325_001:0040a18": "菩薩爾時不破戒身。以夜後分有所犯戒，於",
    "T12n0325_001:0040a19": "日初分思惟當得一切種智，菩薩爾時不破",
    "T12n0325_001:0040a20": "戒身。以是義故，菩薩乘人持開通戒，聲聞",
    "T12n0325_001:0040a21": "乘人持不開通戒，菩薩不應生大慚愧，亦復",
    "T12n0325_001:0040a22": "不應生於悔纏。優波離！聲聞乘人數數犯",
    "T12n0325_001:0040a23": "罪，即時破失聲聞戒身。所以者何？聲聞乘",
    "T12n0325_001:0040a24": "人應當持戒斷一切結如救頭燃，所有深心",
    "T12n0325_001:0040a25": "為涅槃故。優波離！以是義故，聲聞乘人名",
    "T12n0325_001:0040a26": "持不開通戒。「優波離！云何菩薩乘人持深入",
    "T12n0325_001:0040a27": "戒，聲聞乘人持次第戒？菩薩乘人於恒河",
    "T12n0325_001:0040a28": "沙劫，受五欲樂遊戲自在，受諸樂已，未曾",
    "T12n0325_001:0040a29": "捐捨發菩提心，菩薩爾時不名失戒。所以",
    "T12n0325_001:0040b01": "者何？菩薩乘人有於後時，善能護持菩提之",
    "T12n0325_001:0040b02": "心，乃至夢中一切結使不為其患。菩薩乘人",
    "T12n0325_001:0040b03": "不應一時於一身中盡一切結，應當漸漸盡",
    "T12n0325_001:0040b04": "一切結，善根成就非不成熟；聲聞乘人如救",
    "T12n0325_001:0040b05": "頭然，乃至一念受身不應生喜。以是義故，",
    "T12n0325_001:0040b06": "大乘之人持深入戒，聲聞乘人持次第戒。菩",
    "T12n0325_001:0040b07": "薩乘人持開通戒、持不盡護戒，聲聞乘人持",
    "T12n0325_001:0040b08": "不開通戒、持盡護戒。所以者何？阿耨多羅三",
    "T12n0325_001:0040b09": "藐三菩提甚為難得，具大莊嚴乃可得成。大",
    "T12n0325_001:0040b10": "乘之人於無量劫往來生死，不應生於厭離",
    "T12n0325_001:0040b11": "之心。「優波離！如來觀察籌量，為大乘人",
    "T12n0325_001:0040b12": "不應一向說厭離法，不應一向說離欲法，不",
    "T12n0325_001:0040b13": "應一向說速疾法。常當為說發歡喜心相應",
    "T12n0325_001:0040b14": "諸法，常應為說甚深無難無悔纏法，常",
    "T12n0325_001:0040b15": "應為說無聚無礙空無之法。聞此法已，常",
    "T12n0325_001:0040b16": "樂生死不生憂悔，亦能滿足菩提之行。」",
    "T12n0325_001:0040b17": "優波離白佛言：「世尊！或有欲相應心而犯於",
    "T12n0325_001:0040b18": "戒，或有瞋相應心而犯於戒，或有癡相應",
    "T12n0325_001:0040b19": "心而犯於戒。世尊！菩薩犯戒，於欲相應心、",
    "T12n0325_001:0040b20": "瞋相應心、癡相應心，何者為重？」爾時，世尊告",
    "T12n0325_001:0040b21": "優波離：「若有菩薩如恒河沙欲相應心而犯",
    "T12n0325_001:0040b22": "於戒，或有菩薩因一瞋心而犯於戒，等住菩",
    "T12n0325_001:0040b23": "薩大乘之道，因瞋犯者當知最重。所以者何？",
    "T12n0325_001:0040b24": "因瞋恚故能捨眾生，因貪欲故於諸眾生而",
    "T12n0325_001:0040b25": "生親愛。優波離！所有諸結能生親愛，菩薩",
    "T12n0325_001:0040b26": "於此不應生畏，所有諸結能捨眾生，菩薩於",
    "T12n0325_001:0040b27": "此應生大畏。",
    "T12n0325_001:0040b28": "「優波離！如來先說欲難捨離為小犯，瞋易",
    "T12n0325_001:0040c01": "得離名為大犯。優波離！所有諸結犯小難",
    "T12n0325_001:0040c02": "離，大乘之人應當忍受，所有諸結犯大易離，",
    "T12n0325_001:0040c03": "大乘之人乃至夢中不應忍受。以是義故，",
    "T12n0325_001:0040c04": "大乘之人因欲犯者，我說是人不名為犯，因",
    "T12n0325_001:0040c05": "瞋犯者我說是人名為大犯，名大過患、名大",
    "T12n0325_001:0040c06": "墮落，於佛法中是大留難。優波離！若有菩",
    "T12n0325_001:0040c07": "薩無有方便，欲相應心而犯於戒生於怖畏，",
    "T12n0325_001:0040c08": "於瞋犯戒不生怖畏。若有菩薩而有方便，恚",
    "T12n0325_001:0040c09": "相應心而犯於戒生於怖畏，欲相應心而犯",
    "T12n0325_001:0040c10": "於戒不生怖畏。」",
    "T12n0325_001:0040c11": "爾時，文殊師利在大眾中，前白佛言：「世尊！",
    "T12n0325_001:0040c12": "一切諸法究竟比尼，誰受比尼？」佛告文殊：",
    "T12n0325_001:0040c13": "「若諸凡夫悉能了知，一切諸法究竟比尼，",
    "T12n0325_001:0040c14": "如來終不演說比尼。以不知故，如來爾時",
    "T12n0325_001:0040c15": "為令覺知一切諸法究竟比尼，漸次為說諸",
    "T12n0325_001:0040c16": "比尼法。」",
    "T12n0325_001:0040c17": "爾時，優波離白佛言：「世尊！此文殊師利於",
    "T12n0325_001:0040c18": "此解說比尼決定之義而無所說。」爾時，世尊",
    "T12n0325_001:0040c19": "告文殊師利：「汝今應當解說究竟比尼之",
    "T12n0325_001:0040c20": "法，此優波離欲得聞於比尼之義。」爾時，文",
    "T12n0325_001:0040c21": "殊師利語優波離言：「一切諸法究竟無垢，",
    "T12n0325_001:0040c22": "能自調心乃能得見究竟比尼。一切諸法無",
    "T12n0325_001:0040c23": "有諸纏淨其本性，乃能得見究竟比尼。一",
    "T12n0325_001:0040c24": "切諸法無有染污我不可得，乃能得見無悔",
    "T12n0325_001:0040c25": "比尼。如如真實億萬法門欣樂修學，乃能",
    "T12n0325_001:0040c26": "得見清淨學戒。一切諸法無有分別，無縛無",
    "T12n0325_001:0040c27": "解不作思惟，乃能得見無有縛著。一切諸法",
    "T12n0325_001:0040c28": "無住無染不作留住，乃能得見諸法清淨。一",
    "T12n0325_001:0040c29": "切諸法住虛空際離諸處所，乃能得見所作",
    "T12n0325_001:0041a01": "清淨。一切諸法逮無鬪諍，前際後際不可",
    "T12n0325_001:0041a02": "得故，乃能得見三世平等。一切諸法離諸施",
    "T12n0325_001:0041a03": "設心無所行，乃能得見斷於疑結。優波離！",
    "T12n0325_001:0041a04": "是則名為究竟比尼法界，諸佛世尊從此得",
    "T12n0325_001:0041a05": "道。若能籌量觀察此法，是名善學逮最勝",
    "T12n0325_001:0041a06": "戒；若不觀此法，是則不名深入如來所學之",
    "T12n0325_001:0041a07": "戒。」",
    "T12n0325_001:0041a08": "爾時，優波離白佛言：「世尊！此文殊師利所說",
    "T12n0325_001:0041a09": "之法，皆是不可思議。」爾時，世尊告優波離：",
    "T12n0325_001:0041a10": "「文殊師利所說之法依於解脫，所依解脫心",
    "T12n0325_001:0041a11": "無去來。是故文殊師利說一切法心無去來，",
    "T12n0325_001:0041a12": "於心解脫生增上慢者，為除彼人增上慢故。」",
    "T12n0325_001:0041a13": "爾時，優波離白佛言：「世尊！比丘行何法故名",
    "T12n0325_001:0041a14": "增上慢？」佛告優波離：「若有比丘作是思惟",
    "T12n0325_001:0041a15": "欲斷貪欲名增上慢，作是思惟欲斷瞋恚名",
    "T12n0325_001:0041a16": "增上慢，作是思惟欲斷愚癡名增上慢。貪",
    "T12n0325_001:0041a17": "欲法異、諸佛法異，作是思惟名增上慢。瞋恚",
    "T12n0325_001:0041a18": "法異、諸佛法異，作是思惟名增上慢。愚癡法",
    "T12n0325_001:0041a19": "異、諸佛法異，作是思惟名增上慢。作是思",
    "T12n0325_001:0041a20": "惟見有所得名增上慢，作是思惟見有所證",
    "T12n0325_001:0041a21": "名增上慢，作是思惟見有解脫名增上慢，作",
    "T12n0325_001:0041a22": "是思惟見諸法空名增上慢，作是思惟見於",
    "T12n0325_001:0041a23": "無相名增上慢，作是思惟見於無作是名增",
    "T12n0325_001:0041a24": "上慢，作是思惟見有諸行名增上慢，作是思",
    "T12n0325_001:0041a25": "惟見有諸法名增上慢。一切諸法不可思",
    "T12n0325_001:0041a26": "議，作是思惟不應思議名增上慢。諸法空無",
    "T12n0325_001:0041a27": "何用精進，作是思惟名增上慢。是名聲聞",
    "T12n0325_001:0041a28": "住增上慢。「云何名為菩薩增上慢？佛乘最",
    "T12n0325_001:0041a29": "勝作是思惟，我當於中發菩提心名增上慢。",
    "T12n0325_001:0041b01": "行六波羅蜜當得作佛，作是思惟名增上慢。",
    "T12n0325_001:0041b02": "般若波羅蜜能得出離，更無餘法而得出離，",
    "T12n0325_001:0041b03": "作是思惟名增上慢。於甚深法應作方便不",
    "T12n0325_001:0041b04": "因世法，作是思惟名增上慢。此法甚深、此",
    "T12n0325_001:0041b05": "非甚深，作是思惟名增上慢。此法是淨、此法",
    "T12n0325_001:0041b06": "非淨，作是思惟名增上慢。此是佛法、此是",
    "T12n0325_001:0041b07": "辟支佛法、此是聲聞法，作是思惟名增上慢。",
    "T12n0325_001:0041b08": "此法應作、此法不應作，作是思惟名增上慢。",
    "T12n0325_001:0041b09": "此是近法、此非近法，作是思惟名增上慢。",
    "T12n0325_001:0041b10": "此是正道、此是邪道，作是思惟名增上慢。疾",
    "T12n0325_001:0041b11": "當得阿耨多羅三藐三菩提，不疾當得阿耨",
    "T12n0325_001:0041b12": "多羅三藐三菩提，作是思惟名增上慢。一切",
    "T12n0325_001:0041b13": "佛法不可思議，未曾有人能覺之者，作是思",
    "T12n0325_001:0041b14": "惟名增上慢。阿耨多羅三藐三菩提不可思",
    "T12n0325_001:0041b15": "議，彼不應思議，此非是見然是過患，是名菩",
    "T12n0325_001:0041b16": "薩住增上慢。」",
    "T12n0325_001:0041b17": "爾時，優波離白佛言：「世尊！云何比丘離增上",
    "T12n0325_001:0041b18": "慢？」佛告優波離：「若有比丘思惟諸心，思惟心",
    "T12n0325_001:0041b19": "時不著思惟，是名最勝離增上慢。」爾時，世尊",
    "T12n0325_001:0041b20": "欲廣分別思惟法故，而說偈言：",
    "T12n0325_001:0041b21": "「不應分別法非法，　　戲論諸心不應住，",
    "T12n0325_001:0041b22": "　不思議法而能知，　　名一切時受樂人。",
    "T12n0325_001:0041b23": "　若有欲知無有法，　　作是思惟非真實，",
    "T12n0325_001:0041b24": "　隨逐邪心凡夫人，　　受諸有苦百千億。",
    "T12n0325_001:0041b25": "　若有比丘常念佛，　　此則非真非正念，",
    "T12n0325_001:0041b26": "　當知佛從分別起，　　實不可取亦不生。",
    "T12n0325_001:0041b27": "　若有思惟諸空法，　　則住邪道凡夫人，",
    "T12n0325_001:0041b28": "　雖因名字說空法，　　而實無有名字說。",
    "T12n0325_001:0041b29": "　閑居寂靜思惟法，　　世所稱歎寂靜人，",
    "T12n0325_001:0041c01": "　心住覺觀是戲論，　　是故無思能解法。",
    "T12n0325_001:0041c02": "　心心諸法名為思，　　若有所思必有著，",
    "T12n0325_001:0041c03": "　若能遠離是著法，　　於諸所思無復思。",
    "T12n0325_001:0041c04": "　法同草木無所知，　　而因諸緣得生起，",
    "T12n0325_001:0041c05": "　無有眾生而可得，　　能起空無諸緣法。",
    "T12n0325_001:0041c06": "　因日光明眼得見，　　夜則不見離眾緣，",
    "T12n0325_001:0041c07": "　若眼自能見色者，　　何故無緣而不見？",
    "T12n0325_001:0041c08": "　眼常因於諸光明，　　得見種種可意色，",
    "T12n0325_001:0041c09": "　當知見性眾緣生，　　是故知眼不能見。",
    "T12n0325_001:0041c10": "　若有所聞諸好聲，　　生已即滅無有聞，",
    "T12n0325_001:0041c11": "　推其去處不可得，　　因分別故起聲想。",
    "T12n0325_001:0041c12": "　一切諸法同音聲，　　施設說有諸數相，",
    "T12n0325_001:0041c13": "　未曾能生法非法，　　為凡夫故而示現。",
    "T12n0325_001:0041c14": "　我為世間歎布施，　　而實慳法不可得，",
    "T12n0325_001:0041c15": "　佛所說法難思議，　　雖不可得而演說。",
    "T12n0325_001:0041c16": "　我常歎說持淨戒，　　破戒之相如執空，",
    "T12n0325_001:0041c17": "　諸破戒相如虛空，　　清淨持戒亦如是。",
    "T12n0325_001:0041c18": "　我說忍辱為妙勝，　　瞋恚之性實不生，",
    "T12n0325_001:0041c19": "　於諸法中無觸惱，　　而佛開示忍辱者。",
    "T12n0325_001:0041c20": "　常說晝夜無疲倦，　　覺悟精進為最上，",
    "T12n0325_001:0041c21": "　雖復勤行於百劫，　　然其所作無增減。",
    "T12n0325_001:0041c22": "　禪定解脫為最勝，　　如來開示說諸門，",
    "T12n0325_001:0041c23": "　而實諸法無散亂，　　世尊現說諸禪定。",
    "T12n0325_001:0041c24": "　智慧之性能覺了，　　能知諸法為慧人，",
    "T12n0325_001:0041c25": "　然其自性不有生，　　佛能示現為解說。",
    "T12n0325_001:0041c26": "　我常歎說清苦法，　　歡喜樂行頭陀者，",
    "T12n0325_001:0041c27": "　推求貪法不可得，　　名為最上不貪者。",
    "T12n0325_001:0041c28": "　常為眾生百千眾，　　現說地獄怖畏事，",
    "T12n0325_001:0041c29": "　未曾有去墮惡道，　　死入無間地獄者。",
    "T12n0325_001:0042a01": "　無有能作地獄者，　　亦無能作鉾矟等，",
    "T12n0325_001:0042a02": "　因分別故而見有，　　刀劍之害傷己身。",
    "T12n0325_001:0042a03": "　雜色莊嚴花果樹，　　金色宮殿而晃曜，",
    "T12n0325_001:0042a04": "　彼亦未曾有作者，　　皆從妄想分別起。",
    "T12n0325_001:0042a05": "　虛偽之法誑世間，　　著想迴旋凡夫人，",
    "T12n0325_001:0042a06": "　於取不取無自性，　　猶如分別幻化炎。",
    "T12n0325_001:0042a07": "　說於諸行最勝者，　　能為眾生發道心，",
    "T12n0325_001:0042a08": "　菩提之道不可得，　　當知求者亦非實。",
    "T12n0325_001:0042a09": "　其心本性常清淨，　　無有染著諸苦惱，",
    "T12n0325_001:0042a10": "　凡夫分別諸惡心，　　自生貪愛諸染著。",
    "T12n0325_001:0042a11": "　諸法妙勝常寂靜，　　而實無有愛恚癡，",
    "T12n0325_001:0042a12": "　法性解脫離染愛，　　逮到安隱無處所。",
    "T12n0325_001:0042a13": "　我知諸法如虛空，　　遊諸世間不生畏，",
    "T12n0325_001:0042a14": "　其意未曾有染著，　　是故不住於邪道。",
    "T12n0325_001:0042a15": "　我於多劫修諸行，　　度脫無邊諸眾生，",
    "T12n0325_001:0042a16": "　而諸眾生生不盡，　　亦未曾有增減時。",
    "T12n0325_001:0042a17": "　譬如世有大幻師，　　能化無邊百千眾，",
    "T12n0325_001:0042a18": "　即時皆害諸化人，　　而於幻者無增損。",
    "T12n0325_001:0042a19": "　一切眾生如幻相，　　其邊未曾而可得，",
    "T12n0325_001:0042a20": "　若有能觀不思議，　　當知彼人不厭生。",
    "T12n0325_001:0042a21": "　觀世寂靜名勇猛，　　知法實相亦復然，",
    "T12n0325_001:0042a22": "　受五欲利當修行，　　不生染著度眾生。",
    "T12n0325_001:0042a23": "　無有眾生及壽命，　　世尊憐愍興慈悲，",
    "T12n0325_001:0042a24": "　勤修精進大苦行，　　雖無眾生作利益。",
    "T12n0325_001:0042a25": "　如以空捲誘小兒，　　誑惑其心令染著，",
    "T12n0325_001:0042a26": "　然後開手示空捲，　　小兒即時大啼哭。",
    "T12n0325_001:0042a27": "　如是難思佛世尊，　　於諸法相淨覺意，",
    "T12n0325_001:0042a28": "　已解遠離空無法，　　而能示現於世間。",
    "T12n0325_001:0042a29": "　於我法中甚可樂，　　捨離俗服能出家，",
    "T12n0325_001:0042b01": "　其後當得最勝果，　　大慈悲人之所說。",
    "T12n0325_001:0042b02": "　已能出家捨俗務，　　復聞當得逮諸果，",
    "T12n0325_001:0042b03": "　觀察諸法真實相，　　無有諸果而可得。",
    "T12n0325_001:0042b04": "　已於諸法無得果，　　轉復生於未曾有，",
    "T12n0325_001:0042b05": "　快哉大悲人師子，　　善入相應諸法相。",
    "T12n0325_001:0042b06": "　一切諸法如虛空，　　能立名字百千萬，",
    "T12n0325_001:0042b07": "　此名為根禪解脫，　　亦名為力七覺支。",
    "T12n0325_001:0042b08": "　諸根無有生滅相，　　覺力等法亦復然，",
    "T12n0325_001:0042b09": "　非是色性不可取，　　以智力現示世間。",
    "T12n0325_001:0042b10": "　我說眾生有所得，　　皆是遠離諸性相，",
    "T12n0325_001:0042b11": "　若有計我有所得，　　不名為得沙門果。",
    "T12n0325_001:0042b12": "　若法無生亦無滅，　　誰有於中而得者？",
    "T12n0325_001:0042b13": "　說眾生得即無得，　　能覺此法名為得。",
    "T12n0325_001:0042b14": "　眾生得果名最勝，　　我說眾生非眾生，",
    "T12n0325_001:0042b15": "　未曾有得眾生者，　　是故不應有得果。",
    "T12n0325_001:0042b16": "　譬如良田無種子，　　彼中不應而生牙，",
    "T12n0325_001:0042b17": "　如是眾生不可得，　　云何當有逮寂靜？",
    "T12n0325_001:0042b18": "　一切眾生性寂靜，　　未曾有得其根本，",
    "T12n0325_001:0042b19": "　若有能觀此法者，　　我說永寂無有餘。",
    "T12n0325_001:0042b20": "　過去諸佛百千萬，　　度諸眾生無有盡，",
    "T12n0325_001:0042b21": "　而此眾生無真實，　　究竟寂靜更不生。",
    "T12n0325_001:0042b22": "　一切諸法皆滅相，　　未曾能有得生者，",
    "T12n0325_001:0042b23": "　若有能觀如是法，　　彼人不著於三界。",
    "T12n0325_001:0042b24": "　我說諸道無障礙，　　能離諸著甚可樂，",
    "T12n0325_001:0042b25": "　於百千劫甚難得，　　乃從往昔然燈佛，",
    "T12n0325_001:0042b26": "　能起最勝無生忍，　　永斷障礙無有餘，",
    "T12n0325_001:0042b27": "　得清淨念以為命，　　永離一切諸非見。",
    "T12n0325_001:0042b28": "　彼無惡趣常安樂，　　勇猛能知無礙法，",
    "T12n0325_001:0042b29": "　不著諸行得解脫，　　於百千劫不生畏，",
    "T12n0325_001:0042c01": "　能得諸辯亦不難，　　無邊百千陀羅尼，",
    "T12n0325_001:0042c02": "　解陀羅尼諸義趣，　　速能覺知無礙法。」",
    "T12n0325_001:0042c03": "說是偈已，二百比丘增上慢者，不受諸法心",
    "T12n0325_001:0042c04": "得解脫；六十(丹云六千)菩薩得無生忍。",
    "T12n0325_001:0042c05": "爾時，優波離白佛言：「世尊！當何名斯經，云何",
    "T12n0325_001:0042c06": "奉持？」佛告優波離：「此經名為『決定比尼』，亦",
    "T12n0325_001:0042c07": "名『壞一切心識』，當奉持之。」爾時，優波離、文殊",
    "T12n0325_001:0042c08": "師利，一切大會，諸天、世人、阿修羅等，聞佛所",
    "T12n0325_001:0042c09": "說，皆大歡喜，為佛作禮。",
    "T12n0325_001:0042c10": "佛說決定毗尼經"
}
