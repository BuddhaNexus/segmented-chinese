{
    "T12n0346_004:0175c02": "佛說大方廣善巧方便經卷第四",
    "T12n0346_004:0175c04": "西天譯經三藏朝奉大夫試光祿卿",
    "T12n0346_004:0175c05": "傳法大師賜紫臣施護奉　詔譯",
    "T12n0346_004:0175c06": "「復次，智上！我念過去世時有五百商人入海",
    "T12n0346_004:0175c07": "求寶。是時，別有一商人其性剛強，猛利暴惡，",
    "T12n0346_004:0175c08": "於海中路而忽相逢。彼一商人即生惡心，欲謀",
    "T12n0346_004:0175c09": "珍寶。彼自思惟：『我今宜應設其方便，悉斷彼",
    "T12n0346_004:0175c10": "諸商人命已，當取珍寶，還閻浮洲，自受快樂。』",
    "T12n0346_004:0175c11": "是時，五百商人眾中有一商主名曰善御，其",
    "T12n0346_004:0175c12": "性慈和，於一切人常生悲愍。商主一時止息",
    "T12n0346_004:0175c13": "而臥，忽於夢中見大海神出現其相，謂商主",
    "T12n0346_004:0175c14": "言：『汝今當知，諸商眾外別有一人，其性暴惡，",
    "T12n0346_004:0175c15": "如是色相、如是名字。彼人起賊害心欲謀珍",
    "T12n0346_004:0175c16": "寶，彼作是念：「應當速斷諸商人命，取其珍寶，",
    "T12n0346_004:0175c17": "還閻浮洲，自受快樂。」是故，我今如彼所念而",
    "T12n0346_004:0175c18": "先語汝，汝可思惟作何方便，令此惡人不造",
    "T12n0346_004:0175c19": "殺業、免地獄報，又復商眾得全其命。何以故？",
    "T12n0346_004:0175c20": "此五百商人皆於阿耨多羅三藐三菩提已",
    "T12n0346_004:0175c21": "住不退轉，而彼惡人於如是住菩薩法者若",
    "T12n0346_004:0175c22": "造殺業，永墮地獄，無有出期。是故，汝今宜設",
    "T12n0346_004:0175c23": "方便，善為救度。』「爾時，善御商主從夢覺已，即",
    "T12n0346_004:0175c24": "作是念：『我於今時有何方便，令此惡人不造",
    "T12n0346_004:0175c25": "殺業、免地獄報，得諸商人各全其命？』於一日",
    "T12n0346_004:0175c26": "中如是思惟求善方便而未能得，乃至七日",
    "T12n0346_004:0175c27": "審諦思惟亦不能得。過七日已，即作是念：『我",
    "T12n0346_004:0175c28": "今無復方便可得，但當於彼興殺心者先與",
    "T12n0346_004:0175c29": "斷命。彼斷命故，不造殺業、免地獄報，又令餘",
    "T12n0346_004:0176a01": "眾得全其命。』如是念已而復籌量：『我若與此",
    "T12n0346_004:0176a02": "五百商人共斷其命，而五百人皆墮地獄。我",
    "T12n0346_004:0176a03": "今宜應起大悲心，為救護故，自手當殺。此殺",
    "T12n0346_004:0176a04": "因者，設於百千劫中獲地獄報亦當忍受。但",
    "T12n0346_004:0176a05": "能今時以如是大悲方便令此惡人不造殺",
    "T12n0346_004:0176a06": "業，當免地獄無量劫苦；又令住菩薩法者諸",
    "T12n0346_004:0176a07": "商人眾，安隱無難。』爾時，商主作是念已，即設",
    "T12n0346_004:0176a08": "方便乃斷其命。時彼惡人既此命終得生天",
    "T12n0346_004:0176a09": "界。「智上！彼五百商人者，當知即是此賢劫中",
    "T12n0346_004:0176a10": "五百如來；是時眾中為商主者，即我身是。我",
    "T12n0346_004:0176a11": "於百千劫在輪迴中，以大悲心出生善巧方",
    "T12n0346_004:0176a12": "便，如是種種救度眾生。於汝意云何？菩薩摩",
    "T12n0346_004:0176a13": "訶薩雖經百千劫在輪迴中，皆為以方便智",
    "T12n0346_004:0176a14": "救度眾生，勿謂菩薩摩訶薩有業障可得。是",
    "T12n0346_004:0176a15": "故當知，諸佛、菩薩諸所作業皆悉清淨，無復",
    "T12n0346_004:0176a16": "少分障累可得。「智上！又復當知，如來、應供、正",
    "T12n0346_004:0176a17": "等正覺是金剛不壞之身，乃至舉足、下足皆",
    "T12n0346_004:0176a18": "以神通方便作大利益。」是時，舍衛城中有二",
    "T12n0346_004:0176a19": "十人，忽與二十極惡知識而相值遇，是諸人",
    "T12n0346_004:0176a20": "等互起惡心欲相謀殺，各各伺求彼彼方便。",
    "T12n0346_004:0176a21": "時四十人承佛威神力故俱詣佛所，到佛所",
    "T12n0346_004:0176a22": "已，住立一面。爾時，如來、應供、正等正覺為欲",
    "T12n0346_004:0176a23": "化度彼四十人故，於剎那間化一大人在佛",
    "T12n0346_004:0176a24": "會中，即白大目乾連言：「尊者當知，今此大地",
    "T12n0346_004:0176a25": "不久出現諸草木相。」而彼大人作是言：「時世",
    "T12n0346_004:0176a26": "尊即為垂其右足。」於須臾間而此大地即生",
    "T12n0346_004:0176a27": "草木，各一尺量。時尊者大目乾連白佛言：「世",
    "T12n0346_004:0176a28": "尊！今所出現草木之相，我於餘方可能見不？」",
    "T12n0346_004:0176a29": "佛言：「不能。」尊者大目乾連而即隨取少分草",
    "T12n0346_004:0176b01": "木乃自執持。時三千大千世界皆悉震動。于",
    "T12n0346_004:0176b02": "是，如來、應供、正等正覺以神通力現自身相",
    "T12n0346_004:0176b03": "出過梵界，而此草木亦復隨從出過梵界；又",
    "T12n0346_004:0176b04": "復如來以神通力現大海中，而此草木亦隨",
    "T12n0346_004:0176b05": "彼住；又復如來以神通力入大山間，而此草",
    "T12n0346_004:0176b06": "木亦隨彼住。爾時，如來還本座已即收右足，",
    "T12n0346_004:0176b07": "而此草木亦安住不動。",
    "T12n0346_004:0176b08": "爾時，尊者阿難白佛言：「世尊！如來往昔有何",
    "T12n0346_004:0176b09": "因緣，今現是相？」佛言：「阿難！我於往昔為大商",
    "T12n0346_004:0176b10": "主，入海求寶，逢惡知識，我時以大悲心而斷",
    "T12n0346_004:0176b11": "其命。昔因緣故，今有是相。」爾時，世尊說伽陀",
    "T12n0346_004:0176b12": "曰：",
    "T12n0346_004:0176b13": "「今此所現如是相，　　不住虛空及山、海，",
    "T12n0346_004:0176b14": "乃至不住諸地方，　　以宿因故如是住。」",
    "T12n0346_004:0176b15": "爾時，彼四十人咸作是念：「如來是大法王，無",
    "T12n0346_004:0176b16": "實業障可得。我等互起惡心自相謀害，今對",
    "T12n0346_004:0176b17": "佛前宜應懺悔。」作是念已，俱白佛言：「世尊！我",
    "T12n0346_004:0176b18": "等先起惡心互欲殺害。是故，今時各各懺悔。」",
    "T12n0346_004:0176b19": "爾時，世尊即為如應宣說法要，彼四十人皆",
    "T12n0346_004:0176b20": "得智證三昧。是時，有三百二十萬眾生遠塵",
    "T12n0346_004:0176b21": "離垢，得法眼淨。「智上！以此因緣，當知諸佛如",
    "T12n0346_004:0176b22": "來舉足、下足皆是神通方便，作大利益，實無",
    "T12n0346_004:0176b23": "少分業障可得。「又復如來已離諸病，何故一",
    "T12n0346_004:0176b24": "時遣諸苾芻詣耆婆所求青蓮華蘂汁？要當",
    "T12n0346_004:0176b25": "何用？所謂：我於一時與五百苾芻結夏未久",
    "T12n0346_004:0176b26": "住於林間，是時有修左囉摩婆尾迦行者住",
    "T12n0346_004:0176b27": "彼林側。是人忽有病生，不能進止、不能調伏，",
    "T12n0346_004:0176b28": "即於我所求以妙藥而救其苦。我時作是思",
    "T12n0346_004:0176b29": "惟：『今不應知是病所宜。何以故？我若知其病",
    "T12n0346_004:0176c01": "所宜者，後末世中破壞聖心。于今設何方便",
    "T12n0346_004:0176c02": "得藥與療？但當令此諸苾芻眾為求其藥。』作",
    "T12n0346_004:0176c03": "是念已，即令諸苾芻詣耆婆所求青蓮華蘂",
    "T12n0346_004:0176c04": "汁與療其病。是諸苾芻雖承佛旨而未即",
    "T12n0346_004:0176c05": "行。爾時，淨居天子見諸苾芻已，白言：『尊者！",
    "T12n0346_004:0176c06": "汝等當如佛旨，求如是藥為作救療，勿求別",
    "T12n0346_004:0176c07": "藥令彼服已而趣命終。』諸苾芻言：『我等若行",
    "T12n0346_004:0176c08": "求藥違佛戒法，我等寧自喪命，終不違佛戒",
    "T12n0346_004:0176c09": "法而行。』淨居天子復白諸苾芻言：『如來是大",
    "T12n0346_004:0176c10": "法王，以利益心猶故現相服藥除病。汝等今",
    "T12n0346_004:0176c11": "時何不如教？當行求藥，當行求藥。』淨居天子",
    "T12n0346_004:0176c12": "如是三白已，時諸苾芻息疑悔心，即詣耆婆",
    "T12n0346_004:0176c13": "所求如是藥。得是藥已授彼病人，服已除差。",
    "T12n0346_004:0176c14": "智上！以是因緣，我為利益故乃遣苾芻求如",
    "T12n0346_004:0176c15": "是藥，而非如來有諸病惱。「又復如來諸福蘊",
    "T12n0346_004:0176c16": "中最上、最勝，何故最先執持應器入城乞食？",
    "T12n0346_004:0176c17": "所謂：如來已離諸障、無段食想，但為愍念後",
    "T12n0346_004:0176c18": "末世中有諸苾芻少福德者，雖入王城聚落",
    "T12n0346_004:0176c19": "持鉢乞食而不能得，乃生退屈，不能長時勤",
    "T12n0346_004:0176c20": "行乞食。為令此等苾芻當於爾時作是思惟：",
    "T12n0346_004:0176c21": "『如來大師於諸世間福聚最勝，猶尚隨宜持",
    "T12n0346_004:0176c22": "鉢乞食，況復我今末世苾芻薄福德故，乞食",
    "T12n0346_004:0176c23": "所難不應生苦。但當行乞，雖復少得而亦為",
    "T12n0346_004:0176c24": "足。』「智上！如來在世行乞食者，又為隨順作利",
    "T12n0346_004:0176c25": "益故，所謂令諸婆羅門、長者、居士，乃至一切人",
    "T12n0346_004:0176c26": "民，以佛威神所加持故，於現世中飲食豐足，",
    "T12n0346_004:0176c27": "不值飢饉之苦。何以故？如來在世，不令諸魔",
    "T12n0346_004:0176c28": "作飢饉難。是故，如來以善方便隨順世間，雖",
    "T12n0346_004:0176c29": "受段食不生愛著，不令婆羅門、長者，乃至一",
    "T12n0346_004:0177a01": "切人民及餘諸天子眾等起如是念：『沙門瞿",
    "T12n0346_004:0177a02": "曇於其段食愛樂作意。』如來為令彼等不生",
    "T12n0346_004:0177a03": "念故，於晝夜中與苾芻眾常住三昧，依止一",
    "T12n0346_004:0177a04": "心，寂而無動，無高、無下，前引於後、後如於前，",
    "T12n0346_004:0177a05": "正念相應。於一時中我住三昧，有七萬天子",
    "T12n0346_004:0177a06": "發清淨心禮敬於我，我即從三昧出為其如",
    "T12n0346_004:0177a07": "應宣說法要，彼諸天子於諸法中得法眼淨。",
    "T12n0346_004:0177a08": "由此因緣，是故當知，諸佛、如來現行乞食，但",
    "T12n0346_004:0177a09": "以善巧方便作利益故。「又復一時有贊左摩",
    "T12n0346_004:0177a10": "拏嚩迦於佛如來而生惡意，當墮地獄，佛為",
    "T12n0346_004:0177a11": "救護，其事云何？所謂：如來怨親平等，無復少",
    "T12n0346_004:0177a12": "分障累可得，但為眾生安樂利益。我於爾時",
    "T12n0346_004:0177a13": "為欲救護彼贊左摩拏嚩迦故，以我威神力",
    "T12n0346_004:0177a14": "令其得見兢伽沙數世界諸佛如來，是諸如",
    "T12n0346_004:0177a15": "來大圓鏡智中現彼所作業。以諸如來神通",
    "T12n0346_004:0177a16": "力故，令此摩拏嚩迦見自業已即生悔心，作",
    "T12n0346_004:0177a17": "如是言：『今於此中真實顯現，乃自思惟如來",
    "T12n0346_004:0177a18": "一切白法具足。云何我今但造惡業，於白法",
    "T12n0346_004:0177a19": "分而不能得？』彼摩拏嚩迦作是念時，即得清",
    "T12n0346_004:0177a20": "淨正白梵行，於其夢中見佛現身，所有先起",
    "T12n0346_004:0177a21": "惡意之罪皆悉銷滅，命終已後免地獄報。當",
    "T12n0346_004:0177a22": "知皆是如來神力而為救護。何以故？所謂：如",
    "T12n0346_004:0177a23": "來以大悲方便不捨眾生故。「又復一時有孫",
    "T12n0346_004:0177a24": "那利梵志於祇陀林中，彼以因緣而斷其命。",
    "T12n0346_004:0177a25": "佛時不知，云何名為一切智耶？所謂：如來無",
    "T12n0346_004:0177a26": "礙正智皆悉具足，無不知見，如來隨諸色相、",
    "T12n0346_004:0177a27": "神通等事皆以威神建立。今此孫那利梵志",
    "T12n0346_004:0177a28": "者，佛觀是人壽量已盡，決定命終，亦非如來",
    "T12n0346_004:0177a29": "不能了知。又，欲以是因緣令諸外道攝伏其",
    "T12n0346_004:0177b01": "心，止息自罪。",
    "T12n0346_004:0177b02": "爾時，如來以加持力於七夜中不入聚落。是",
    "T12n0346_004:0177b03": "時有六十俱胝天人過七夜已往詣佛所。到",
    "T12n0346_004:0177b04": "佛所已，乃為隨應宣說法要，即時各得智證",
    "T12n0346_004:0177b05": "三昧。「又復何緣如來昔曾於三月中食馬麥",
    "T12n0346_004:0177b06": "耶？所謂：如來欲令婆羅門、長者等生希有心，",
    "T12n0346_004:0177b07": "又為成就利益事故。所以者何？我於一時",
    "T12n0346_004:0177b08": "與五百苾芻見五百馬，我觀彼馬宿世善根",
    "T12n0346_004:0177b09": "今已成熟。何以故？此五百馬於前前世已曾",
    "T12n0346_004:0177b10": "為人，親近供養先佛如來，於先佛所發菩提",
    "T12n0346_004:0177b11": "心，後因值遇彼惡知識破壞善法、造諸惡業，",
    "T12n0346_004:0177b12": "以是報應今受馬身。又復此五百馬往昔曾",
    "T12n0346_004:0177b13": "於日藏菩薩所發大誓願，以其宿世大願力",
    "T12n0346_004:0177b14": "故，今復值遇日藏菩薩以菩提法方便教化，",
    "T12n0346_004:0177b15": "令得度脫。是五百馬以菩薩威力及自願力",
    "T12n0346_004:0177b16": "故，各能思念宿生中事。智上！我觀彼馬有是",
    "T12n0346_004:0177b17": "因緣，生悲愍心欲為化度，乃與苾芻往彼馬",
    "T12n0346_004:0177b18": "所，以所食麥即取食之。我自食已而復授彼",
    "T12n0346_004:0177b19": "五百苾芻。時五百馬以宿善根力故，見佛及",
    "T12n0346_004:0177b20": "苾芻眾食是馬麥，即時禮佛及諸苾芻。彼五",
    "T12n0346_004:0177b21": "百馬過三月已皆悉命終，生兜率天，即從彼",
    "T12n0346_004:0177b22": "天來詣佛所，恭敬、尊重、瞻禮、供養。佛即隨應",
    "T12n0346_004:0177b23": "為說法要，是諸天子悉於阿耨多羅三藐三",
    "T12n0346_004:0177b24": "菩提住不退轉。如來為令此五百馬成就如",
    "T12n0346_004:0177b25": "是大利益事故食馬麥。「智上當知，所有一切",
    "T12n0346_004:0177b26": "飲食，如來食者皆為最上食。假使三千大千",
    "T12n0346_004:0177b27": "世界土及乳糖，如來食者，於是二種等無差",
    "T12n0346_004:0177b28": "別，皆成上味。何以故？如來舌根常得上味，是",
    "T12n0346_004:0177b29": "大人相。以是緣故，當知諸佛如來凡所受食",
    "T12n0346_004:0177c01": "皆為最上食。我時謂阿難言：『汝捨轉輪王位",
    "T12n0346_004:0177c02": "出家修道，於諸眾生起悲愍心。汝今食此馬",
    "T12n0346_004:0177c03": "麥而得何味？』阿難白佛言：『世尊！今此馬麥甚",
    "T12n0346_004:0177c04": "為希有，我雖生於王宮，昔未曾得此最上味。』",
    "T12n0346_004:0177c05": "是時，阿難食馬麥已，於七日中得大喜樂。「智",
    "T12n0346_004:0177c06": "上！我時與彼五百苾芻夏安居已，各還所止。",
    "T12n0346_004:0177c07": "是時，五百苾芻眾中有四十苾芻食是馬麥，",
    "T12n0346_004:0177c08": "雖於其味作清淨想，還復思念諸苦糲食。如",
    "T12n0346_004:0177c09": "是思念已，於七夜中各得阿羅漢果。「智上當",
    "T12n0346_004:0177c10": "知，如來雖食馬麥，實非宿障報應之事，但為",
    "T12n0346_004:0177c11": "眾生作大利益；又令諸修淨戒沙門、婆羅門",
    "T12n0346_004:0177c12": "生希有心；復令一切眾生如說能行。當知如",
    "T12n0346_004:0177c13": "來一切最勝，諸所施作不壞法行。「又復何緣",
    "T12n0346_004:0177c14": "如來一時謂迦葉言：『我患背痛，汝可為我說",
    "T12n0346_004:0177c15": "七覺支法。』此因緣者，所謂：爾時，有八千天子",
    "T12n0346_004:0177c16": "而共集會。是諸天子先於佛、法、僧寶未生淨",
    "T12n0346_004:0177c17": "信，當於爾時暫聞迦葉說七覺支法，而彼信",
    "T12n0346_004:0177c18": "心漸能開悟。即詣迦葉所，迦葉重復廣為分",
    "T12n0346_004:0177c19": "別七覺支法。是八千天子即時各得智證三",
    "T12n0346_004:0177c20": "昧，乃自思惟：『眾生有病不能聽法，若聞法者",
    "T12n0346_004:0177c21": "病得銷除。如來是大法王，猶故現病令大迦",
    "T12n0346_004:0177c22": "葉說七覺支法。我等云何不樂聽法？』彼諸天",
    "T12n0346_004:0177c23": "子作是思惟已，即於佛法心得清淨。以是利",
    "T12n0346_004:0177c24": "益因故，如來乃現背痛令大迦葉說七覺支",
    "T12n0346_004:0177c25": "法。當知皆是善巧方便，實非宿障報應之事。",
    "T12n0346_004:0177c26": "「又復何緣，昔有莊嚴幢婆羅門於一時中向",
    "T12n0346_004:0177c27": "佛世尊發不善語，佛於爾時不生恚礙？所謂：",
    "T12n0346_004:0177c28": "如來於天人四眾大集會中已得忍、力具足，",
    "T12n0346_004:0177c29": "隨觀諸境不生恚礙。如來爾時於諸眾生住",
    "T12n0346_004:0178a01": "平等心、救護心、安住心、柔軟心、勇猛心。如來",
    "T12n0346_004:0178a02": "住是諸心時，有四千眾生發阿耨多羅三藐",
    "T12n0346_004:0178a03": "三菩提心。以是利益因故，如來乃於莊嚴幢",
    "T12n0346_004:0178a04": "婆羅門不生恚礙。當知皆是如來善巧方便，",
    "T12n0346_004:0178a05": "實非宿障報應之事。「復次，智上！我念昔為菩",
    "T12n0346_004:0178a06": "薩時，彼提婆達多在在處處常隨於我。何以",
    "T12n0346_004:0178a07": "故？彼提婆達多雖來我所伺求嬈害，而能令",
    "T12n0346_004:0178a08": "我圓滿六波羅蜜多、能令無量眾生得大利",
    "T12n0346_004:0178a09": "益，所謂若時欲令眾生得大快樂，我不能行",
    "T12n0346_004:0178a10": "布施攝法，提婆達多即來我所乞妻子、奴婢、",
    "T12n0346_004:0178a11": "頭、目、手、足，我於爾時皆悉能捨。以能捨故，彼",
    "T12n0346_004:0178a12": "作是言：『如是名為難行之行，能令眾生起發",
    "T12n0346_004:0178a13": "善根。』我作是施時，有無量眾生起愛樂心，於",
    "T12n0346_004:0178a14": "布施行得淨信解。又復若時我以菩提願力",
    "T12n0346_004:0178a15": "住淨戒行，提婆達多來詣我所欲破淨戒。我",
    "T12n0346_004:0178a16": "於爾時堅固不動，不壞戒行。有無量眾生見",
    "T12n0346_004:0178a17": "是事已，悉住清淨戒地。又復若時提婆達多",
    "T12n0346_004:0178a18": "於我起其忿恚、打、罵，我於爾時不生瞋恨，住",
    "T12n0346_004:0178a19": "忍辱心。有無量眾生見是事已，皆住忍行。所",
    "T12n0346_004:0178a20": "有精進、禪定、智慧等行，以提婆達多故，我皆",
    "T12n0346_004:0178a21": "圓滿及令無量眾生得大利益。「智上！當知彼",
    "T12n0346_004:0178a22": "提婆達多雖於我所欲生嬈害，而能令我增",
    "T12n0346_004:0178a23": "長善法、為諸眾生作利益事。是故應知，諸佛",
    "T12n0346_004:0178a24": "如來以善巧方便故，於諸眾生隨所施作，皆",
    "T12n0346_004:0178a25": "令不壞所有報應。又復如來於眾生界普遍",
    "T12n0346_004:0178a26": "觀察，有某眾生造如是因、得如是報，隨所觀",
    "T12n0346_004:0178a27": "已，設諸方便而為化度。「智上！如我上說種種",
    "T12n0346_004:0178a28": "法門皆是最勝善巧方便，如是法門不應於",
    "T12n0346_004:0178a29": "彼下劣善根眾生前說。所以者何？所有眾生",
    "T12n0346_004:0178b01": "雖種聲聞、緣覺相應善根，而亦不能於此最",
    "T12n0346_004:0178b02": "勝善巧方便中如理修學。何以故？非法器故。",
    "T12n0346_004:0178b03": "但當為彼修菩薩法者如實宣說。譬如盲人，",
    "T12n0346_004:0178b04": "於夜分中雖有光明，亦不能見一切境相；若",
    "T12n0346_004:0178b05": "有目人於其夜分，得彼光明而為照耀，一切",
    "T12n0346_004:0178b06": "境相悉能觀見。菩薩摩訶薩亦復如是，已修",
    "T12n0346_004:0178b07": "菩薩最勝行法、又能具足善巧方便，所有諸",
    "T12n0346_004:0178b08": "佛勝行、解脫法門悉能通達。「智上！若有志求",
    "T12n0346_004:0178b09": "無上菩提諸善男子、善女人，愛樂法故，縱在",
    "T12n0346_004:0178b10": "百千由旬之外，若有宣說如是善巧方便法",
    "T12n0346_004:0178b11": "門處，而亦不怖遙遠即來聽受。何以故？若人",
    "T12n0346_004:0178b12": "聞是法已，即得廣大光明，所行清淨，於佛法",
    "T12n0346_004:0178b13": "中離諸疑悔。是故當知，所有天人四眾之中，",
    "T12n0346_004:0178b14": "是法器者即能愛樂聽受此法；非法器者雖",
    "T12n0346_004:0178b15": "復得聞，不生愛樂。」佛說是法時，有七萬二千",
    "T12n0346_004:0178b16": "眾生發阿耨多羅三藐三菩提心。",
    "T12n0346_004:0178b17": "爾時，尊者阿難白佛言：「世尊！此經何名？我等",
    "T12n0346_004:0178b18": "云何受持？」佛言：「阿難！此名『善巧方便波羅蜜",
    "T12n0346_004:0178b19": "多正法』，亦名『一切祕密最上波羅蜜多正法』。",
    "T12n0346_004:0178b20": "如是名字汝當受持，於後末世宣通流布，令",
    "T12n0346_004:0178b21": "諸眾生得大利益。」",
    "T12n0346_004:0178b22": "佛說此經已，阿難等諸聲聞，智上等諸菩薩",
    "T12n0346_004:0178b23": "摩訶薩，乃至世間天、人、阿修羅、乾闥婆等一",
    "T12n0346_004:0178b24": "切大眾，聞佛所說，皆大歡喜，信受奉行。",
    "T12n0346_004:0178b25": "佛說大方廣善巧方便經卷第四"
}