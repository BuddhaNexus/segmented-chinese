{
    "T24n1452_010:0452b16": "根本說一切有部目得迦卷第十",
    "T24n1452_010:0452b18": "大唐三藏法師義淨奉　制譯",
    "T24n1452_010:0452b19": "第一子攝頌之餘",
    "T24n1452_010:0452b20": "爾時佛在室羅伐城。多有商人，請佛及僧，就",
    "T24n1452_010:0452b21": "園林中設大齋會，商人持食列在眾前。商客",
    "T24n1452_010:0452b22": "行中忽然火起，彼既見已棄食奔馳。時復臨",
    "T24n1452_010:0452b23": "中無人授食，苾芻念曰：「不知云何？」時諸苾芻",
    "T24n1452_010:0452b24": "以緣白佛，佛言：「彼諸施主捨心已成，作北洲",
    "T24n1452_010:0452b25": "想自取而食，不應生疑。」時有烏來厨邊啄食，",
    "T24n1452_010:0452b26": "時諸苾芻疑不敢食，以緣白佛，佛言：「却嘴四",
    "T24n1452_010:0452b27": "邊食之無過。」苾芻未食烏復來啄，此又生疑",
    "T24n1452_010:0452b28": "便不敢食，以緣白佛，佛言：「棄嘴四邊食亦無",
    "T24n1452_010:0452b29": "犯。」時具壽頡離跋底，入廁室中，見有諸蠅唼",
    "T24n1452_010:0452c01": "其不淨，復向厨內而污飲食，白苾芻言：「我",
    "T24n1452_010:0452c02": "於廁內纔見此蠅，還復飛來污其飯食。」苾芻",
    "T24n1452_010:0452c03": "聞已咸皆不食，佛告苾芻：「凡是飛蠅，行處",
    "T24n1452_010:0452c04": "非處亦不成穢，宜應食之。」苾芻染衣見有眾",
    "T24n1452_010:0452c05": "家酥油瓶器，謂是染瓨以手舉觸，觀察知已",
    "T24n1452_010:0452c06": "遂便棄擲，佛言：「若擎上閣猶未半道，應須",
    "T24n1452_010:0452c07": "倒下置於地上。若過半者，宜應擎上平處",
    "T24n1452_010:0452c08": "安之。」由不詳審瓨轉傾油，佛言：「應以物支，莫",
    "T24n1452_010:0452c09": "令傾側。」時彼苾芻以先觸故生疑不食，佛言：",
    "T24n1452_010:0452c10": "「是淨應食。凡諸苾芻有其二種無曾觸過：一",
    "T24n1452_010:0452c11": "者無慚愧人所觸，二者有慚之人非故心觸。",
    "T24n1452_010:0452c12": "此慚愧人由忘念故，俱淨無犯。」有眾多苾",
    "T24n1452_010:0452c13": "芻遊歷四方巡禮制底，時婆羅門及居士等，",
    "T24n1452_010:0452c14": "以諸塗香、燒香、末香、花鬘、㲲布，寄彼苾芻將",
    "T24n1452_010:0452c15": "奉制底。苾芻遇緣不遂所望，便生疑念：「此物",
    "T24n1452_010:0452c16": "如何？」時諸苾芻以緣白佛，佛言：「四大制底是",
    "T24n1452_010:0452c17": "其定處：一者初生處，二者成正覺處，三者轉",
    "T24n1452_010:0452c18": "法輪處，四者入涅槃處。若施主元心奉餘",
    "T24n1452_010:0452c19": "制底，與此四處亦不相違。若與此四有礙緣",
    "T24n1452_010:0452c20": "者，此四自得相通，不應餘處。」具壽鄔波離請",
    "T24n1452_010:0452c21": "世尊曰：「有二苾芻共生瑕隙，種種異言互相",
    "T24n1452_010:0452c22": "謗讟，於此二人，誰是可信？誰不應信？」佛言：「信",
    "T24n1452_010:0452c23": "持戒者，二俱持戒應信多聞，二並多聞信少",
    "T24n1452_010:0452c24": "欲者，二俱少欲信極少欲者。」「二皆極少欲，此",
    "T24n1452_010:0452c25": "當信誰？」佛言：「若有二俱極少欲而生瑕隙，種",
    "T24n1452_010:0452c26": "種異言互相謗讟者，無有是處。」",
    "T24n1452_010:0452c27": "第二子攝頌曰：",
    "T24n1452_010:0452c28": "不應令賊住，　　及以黃門等，",
    "T24n1452_010:0452c29": "乃至授學人，　　行籌破僧眾。",
    "T24n1452_010:0453a01": "時具壽鄔波離請世尊曰：「若以賊住人作行",
    "T24n1452_010:0453a02": "籌者，成破僧不？」佛言：「不成。」「若以五種黃門",
    "T24n1452_010:0453a03": "乃至別住人作行籌者，成破僧不？」佛言：「不",
    "T24n1452_010:0453a04": "成。」「若以犯四重人作行籌者，成破僧不？」佛言：",
    "T24n1452_010:0453a05": "「不成。」「若以授學人作行籌者，成破僧不？」佛言：",
    "T24n1452_010:0453a06": "「不成。」",
    "T24n1452_010:0453a07": "第三子攝頌曰：",
    "T24n1452_010:0453a08": "不赤體披衣，　　冒雨向厨內，",
    "T24n1452_010:0453a09": "便利宜縫補，　　和泥福久增。",
    "T24n1452_010:0453a10": "時六眾苾芻，於僧祇臥帔赤體而眠，舒張手",
    "T24n1452_010:0453a11": "足蹴蹋令碎。時諸苾芻以緣白佛，佛言：「僧祇",
    "T24n1452_010:0453a12": "臥具不應赤體而眠，赤體眠者得惡作罪。凡",
    "T24n1452_010:0453a13": "是僧祇所有臥帔，應以物儭，或將五條用意",
    "T24n1452_010:0453a14": "觀察徐徐受用。」時六眾苾芻，披僧臥帔露",
    "T24n1452_010:0453a15": "處經行，被雨霑漬遂便損壞。以緣白佛，佛",
    "T24n1452_010:0453a16": "言：「不應披僧衣帔於空露處冒雨經行，若",
    "T24n1452_010:0453a17": "有用者得惡作罪。」又六眾苾芻，披僧臥具來",
    "T24n1452_010:0453a18": "至厨中煙熏損壞。時諸苾芻以緣白佛，佛",
    "T24n1452_010:0453a19": "言：「不應披僧臥具來向厨中，若有用者得惡",
    "T24n1452_010:0453a20": "作罪。」時有苾芻，著向大小便處，苾芻以緣白",
    "T24n1452_010:0453a21": "佛，佛言：「不應披僧臥具入大小便室，披去者",
    "T24n1452_010:0453a22": "得惡作罪。」時諸苾芻見有破壞僧祇臥具被",
    "T24n1452_010:0453a23": "帔，遂共除棄，以緣白佛，佛言：「不應除棄，若",
    "T24n1452_010:0453a24": "衣欲破應以長線而縫絡之。若見有孔應可",
    "T24n1452_010:0453a25": "補帖，若在內爛兩重幅疊，如總爛壞不堪料",
    "T24n1452_010:0453a26": "理者，應作燈炷，或可斬碎和牛糞作泥，用塞",
    "T24n1452_010:0453a27": "柱孔，或泥牆壁。如是用時，能令施主所捨福",
    "T24n1452_010:0453a28": "田任運增長。若三衣破爛，事亦同此。」",
    "T24n1452_010:0453a29": "第四子攝頌曰：",
    "T24n1452_010:0453b01": "定物施此中，　　不應餘處食；",
    "T24n1452_010:0453b02": "若有將去者，　　並須依價還。",
    "T24n1452_010:0453b03": "佛在室羅伐城。時有長者造一住處，所施資",
    "T24n1452_010:0453b04": "緣悉皆充足。時彼長者請餘苾芻，於此寺中",
    "T24n1452_010:0453b05": "為撿挍者，然此苾芻多有弟子在餘寺住，彼",
    "T24n1452_010:0453b06": "為禮覲來至寺中。于時師主告弟子曰：「造",
    "T24n1452_010:0453b07": "寺長者請我於此寺中為撿挍者，汝等且待",
    "T24n1452_010:0453b08": "食竟方去。」弟子白師：「鄔波馱耶！必有食者與",
    "T24n1452_010:0453b09": "我持去，至彼共食。」報言：「隨意。」彼即持飯、或",
    "T24n1452_010:0453b10": "將燈油、或持皮屩、或有擎衣持蓋、或有持",
    "T24n1452_010:0453b11": "樵、有持根莖葉花果藥並皆將去，未久之",
    "T24n1452_010:0453b12": "間所有資具摙運欲盡。時此寺中諸餘苾芻，",
    "T24n1452_010:0453b13": "咸詣造寺施主家，作如是語：「長者知不？仁之",
    "T24n1452_010:0453b14": "寺內所有資生現今闕乏。」是時長者報曰：「無",
    "T24n1452_010:0453b15": "多苾芻住於寺內，僧祇資具未久之間遂言",
    "T24n1452_010:0453b16": "都盡？」時諸苾芻即以上緣具告施主，長者",
    "T24n1452_010:0453b17": "曰：「我豈與彼外寺苾芻耶？」長者嫌恨。以緣",
    "T24n1452_010:0453b18": "白佛，佛言：「苾芻不應於別處住，將此寺食而",
    "T24n1452_010:0453b19": "向餘處，亦復不應將此寺物以供餘處。飯",
    "T24n1452_010:0453b20": "及燈油乃至花果，若施主本意，唯供此處住",
    "T24n1452_010:0453b21": "寺之人不通餘人者，若有來食，並須計物酬",
    "T24n1452_010:0453b22": "其價直。」",
    "T24n1452_010:0453b23": "第五子攝頌曰：",
    "T24n1452_010:0453b24": "僧衣題施主，　　別人施私記，",
    "T24n1452_010:0453b25": "𣰽毺許別人，　　尼夏應修理。",
    "T24n1452_010:0453b26": "爾時佛在室羅伐城。時有兄弟二俱出家，",
    "T24n1452_010:0453b27": "有撿挍苾芻著僧祇帔，便以眾帔寄兄苾芻",
    "T24n1452_010:0453b28": "遂往餘處。其弟苾芻自披己帔來至兄邊，即",
    "T24n1452_010:0453b29": "以己帔與主人衣相近而置，於後去時誤持",
    "T24n1452_010:0453c01": "眾帔，謂是己衣遂著而去。其撿挍人後時來",
    "T24n1452_010:0453c02": "至，見有別衣告言：「具壽！今者僧伽多獲利物。」",
    "T24n1452_010:0453c03": "答言：「不得。」問曰：「此是誰衣？」答：「是汝僧衣。」報",
    "T24n1452_010:0453c04": "言：「我帔寬大此衣陜小，應有餘人來至於此",
    "T24n1452_010:0453c05": "持我衣去，若有人來我今往問。」既到彼已遂",
    "T24n1452_010:0453c06": "見僧衣，問其所以，答曰：「我無故意而將帔來，",
    "T24n1452_010:0453c07": "若是僧衣仁可持去。」苾芻有疑，以緣白佛，佛",
    "T24n1452_010:0453c08": "言：「大眾之衣應為記驗。」苾芻不知云何作記？",
    "T24n1452_010:0453c09": "世尊告曰：「若是眾物宜應書字，此是某甲施",
    "T24n1452_010:0453c10": "主之衣，若別人衣應為私記。」時有織綵𣰽",
    "T24n1452_010:0453c11": "毺及小班褥持施僧伽，佛言：「我聽大眾，亦許",
    "T24n1452_010:0453c12": "別人。」又有多人以鏇脚大床持施僧伽，世尊",
    "T24n1452_010:0453c13": "告曰：「僧伽聽畜，別人不應。」如世尊說：「夏坐苾",
    "T24n1452_010:0453c14": "芻尼，有緣聽往人間遊行。」彼於住處不為修",
    "T24n1452_010:0453c15": "理，皆共捨去，遂便毀壞。時諸苾芻以緣白佛，",
    "T24n1452_010:0453c16": "佛言：「諸苾芻尼安居之處應須修理，若不",
    "T24n1452_010:0453c17": "爾者咸得惡作罪。」",
    "T24n1452_010:0453c18": "第六子攝頌曰：",
    "T24n1452_010:0453c19": "若還往衣物，　　送來應為受；",
    "T24n1452_010:0453c20": "為眾取他財，　　將眾物還價。",
    "T24n1452_010:0453c21": "時有俗人親屬亡沒，為送屍骸往屍林處，所",
    "T24n1452_010:0453c22": "有幡㲲還將歸舍，迴施僧伽。苾芻不受，以緣",
    "T24n1452_010:0453c23": "白佛，佛言：「是送屍衣應須為受。」時有貧人更",
    "T24n1452_010:0453c24": "復來借，佛言：「若貧人來借應暫與去。」彼有疑",
    "T24n1452_010:0453c25": "心却持還與，時諸苾芻不肯為受，佛言：「却送",
    "T24n1452_010:0453c26": "來時應為受取。」時有撿挍苾芻為僧伽事，於",
    "T24n1452_010:0453c27": "俗人邊多貸財物，未久命終。時彼俗人聞苾",
    "T24n1452_010:0453c28": "芻死，急來徵問：「某甲苾芻今何所在？」答言：「已",
    "T24n1452_010:0453c29": "死。」「彼於我處多貸財物。」苾芻報曰：「汝向屍林",
    "T24n1452_010:0454a01": "可從彼索。」俗人報曰：「彼為眾事不為私緣，仁",
    "T24n1452_010:0454a02": "等宜應還我債直。」苾芻白佛，佛言：「若知苾芻",
    "T24n1452_010:0454a03": "為僧伽事者，應將眾物以酬前價。我今為諸",
    "T24n1452_010:0454a04": "營作苾芻制其行法。凡諸營作撿挍苾芻，先",
    "T24n1452_010:0454a05": "報寺中所有耆宿，方可貸人，或為券記保證",
    "T24n1452_010:0454a06": "分明。營作苾芻不依制法，咸得惡作罪。」",
    "T24n1452_010:0454a07": "第七子攝頌曰：",
    "T24n1452_010:0454a08": "甘蔗等平分，　　不應分口腹；",
    "T24n1452_010:0454a09": "四事無分法，　　臥具夜不行。",
    "T24n1452_010:0454a10": "佛在室羅伐城。時諸僧伽多獲甘蔗，如世尊",
    "T24n1452_010:0454a11": "說：「諸求寂等三分應與一者。」時諸苾芻分張",
    "T24n1452_010:0454a12": "甘蔗三分與一，是時長行屈頭而坐，乃至行",
    "T24n1452_010:0454a13": "未到世尊前。時具壽羅怙羅最在行末，而",
    "T24n1452_010:0454a14": "食甘蔗瞻仰尊容。世尊見已告曰：「羅怙羅！汝",
    "T24n1452_010:0454a15": "食甘蔗耶？」答言：「已食。」佛言：「汝今更有希望",
    "T24n1452_010:0454a16": "不？」答言：「有。」佛言：「汝得幾許？」答曰：「得第三分。」",
    "T24n1452_010:0454a17": "世尊告曰：「我據衣利而作斯語，不依飲食，是",
    "T24n1452_010:0454a18": "故我今制諸苾芻。若有食利乃至小葉，咸悉",
    "T24n1452_010:0454a19": "平分。若不平分者得惡作罪。」是故多得甘蔗，",
    "T24n1452_010:0454a20": "如世尊說：「莫分食利。」苾芻生疑，現得根果甘",
    "T24n1452_010:0454a21": "蔗，並不敢分，佛言：「應分。」乃至廣說。",
    "T24n1452_010:0454a22": "緣處同前。時有俗人造一住處，有諸苾芻住",
    "T24n1452_010:0454a23": "此寺者，咸是施主供其飲食。時諸苾芻共",
    "T24n1452_010:0454a24": "相議曰：「諸具壽！我等不以飲食為難。然支伐",
    "T24n1452_010:0454a25": "羅現今闕乏，此有食直宜共貨之以充衣服，",
    "T24n1452_010:0454a26": "各自乞食以濟飢虛。」作是議已，無一苾芻往施",
    "T24n1452_010:0454a27": "主家而受其食。諸苾芻等因乞食時，施主見",
    "T24n1452_010:0454a28": "問：「聖者！我為仁等每日供食，何意勞苦而行",
    "T24n1452_010:0454a29": "乞耶？」具以上緣而告施主，長者報曰：「仁等豈",
    "T24n1452_010:0454a30": "合口腹之分大眾共分。」遂生嫌恥。時諸苾芻",
    "T24n1452_010:0454b01": "以緣白佛，佛言：「有四種物不應分。云何為四？",
    "T24n1452_010:0454b02": "一者四方僧物，二者窣覩波物，三者眾家",
    "T24n1452_010:0454b03": "供病之藥，四者口腹之物。若有分者咸得惡",
    "T24n1452_010:0454b04": "作。」是時六眾遊歷人間，日沒星出方入寺中。",
    "T24n1452_010:0454b05": "時諸苾芻隨其親友而為解勞，時彼六眾告",
    "T24n1452_010:0454b06": "諸人曰：「具壽！豈復仁等安然忍可世尊教法",
    "T24n1452_010:0454b07": "而令滅耶？若有慚愧心者，可隨年次應行臥",
    "T24n1452_010:0454b08": "具。」時諸苾芻即依大小次第分給臥具，彼既",
    "T24n1452_010:0454b09": "受已各自眠臥，未至行末遂即天明。六眾報",
    "T24n1452_010:0454b10": "曰：「具壽！收取臥具吾欲進途。」諸人告曰：「何意",
    "T24n1452_010:0454b11": "仁等但求一夜而取身安，令我大眾極生勞",
    "T24n1452_010:0454b12": "苦。」以緣白佛，佛言：「凡諸苾芻日暮至寺，不應",
    "T24n1452_010:0454b13": "令他夜分臥具，強令分者得惡作罪。」",
    "T24n1452_010:0454b14": "第八子攝頌曰：",
    "T24n1452_010:0454b15": "果由藥叉施，　　淨之方受食；",
    "T24n1452_010:0454b16": "餘者為漿飲，　　不燒地燈臺。",
    "T24n1452_010:0454b17": "爾時世尊在賊軍國人間遊行至赤色村，",
    "T24n1452_010:0454b18": "於此村中，在大力藥叉神廟而住。是時藥叉",
    "T24n1452_010:0454b19": "來至佛所，禮雙足已而白佛言：「唯願世尊及",
    "T24n1452_010:0454b20": "苾芻僧，受我微請，於此廟中經宿而住。」是時",
    "T24n1452_010:0454b21": "世尊默然而許。藥叉既見世尊許已，遂便化",
    "T24n1452_010:0454b22": "作五百口房，床褥臥枕帔緂方褥悉皆備足，",
    "T24n1452_010:0454b23": "五百火爐炎炭滿中並絕烟焰。時藥叉神先",
    "T24n1452_010:0454b24": "以上房奉世尊已，復以餘房別別分與一一",
    "T24n1452_010:0454b25": "苾芻。時藥叉神來至佛所，而作是言：「復願世",
    "T24n1452_010:0454b26": "尊及苾芻僧，明日於此廟中受我微供。」是時",
    "T24n1452_010:0454b27": "世尊默然而許。此藥叉神於羯濕彌羅國，有",
    "T24n1452_010:0454b28": "大藥叉名達底迦，是舊親友。即令使者報",
    "T24n1452_010:0454b29": "親友曰：「我今請佛及僧，明日家中設其供養。",
    "T24n1452_010:0454b30": "北方果木口味尤多，幸願隨喜助成功德。」時",
    "T24n1452_010:0454c01": "彼藥叉既承信已，即送葡萄、石榴、甘橘、甘",
    "T24n1452_010:0454c02": "蔗、胡桃、渴樹羅等成滿筐籠，命餘藥叉送彼",
    "T24n1452_010:0454c03": "庭中令持供養。諸苾芻見而白佛言：「此北方",
    "T24n1452_010:0454c04": "果，不知如何？」佛言：「以火作淨然後應食。」時",
    "T24n1452_010:0454c05": "諸苾芻一一別淨，佛言：「應為一聚，但三四處",
    "T24n1452_010:0454c06": "以火淨之，食皆無犯。」行與眾已仍有餘長，佛",
    "T24n1452_010:0454c07": "言：「應可捼碎作非時漿隨意而飲。」復更有餘，",
    "T24n1452_010:0454c08": "佛言：「煮已瓨盛，餘日當飲。」苾芻寒月於塼",
    "T24n1452_010:0454c09": "地上隨處然火令塼壞損，佛言：「不應在塼地",
    "T24n1452_010:0454c10": "上輒便然火，應以瓦承。」尚有烟損，佛言：「應作",
    "T24n1452_010:0454c11": "火爐。」於房中作，由被烟壞，佛言：「於門外作。」",
    "T24n1452_010:0454c12": "其烟散入尚熏其目，佛言：「待烟盡已以水微",
    "T24n1452_010:0454c13": "灑方持入房。」是時僧伽得一重燈樹，佛言：「聽",
    "T24n1452_010:0454c14": "畜，別人亦許。」復得二重多重燈樹，佛言：「咸悉",
    "T24n1452_010:0454c15": "聽畜，別人畜亦無犯。」",
    "T24n1452_010:0454c16": "第九子攝頌曰：",
    "T24n1452_010:0454c17": "客舊宜詳審，　　授受分明付，",
    "T24n1452_010:0454c18": "五開應總閉，　　肘短可隨身。",
    "T24n1452_010:0454c19": "時有眾多客苾芻來入寺中，舊住苾芻為解",
    "T24n1452_010:0454c20": "勞已，遂便偷竊而去。時諸苾芻以緣白佛，佛",
    "T24n1452_010:0454c21": "言：「舊相識者應為解息，先未曾識勿為除勞。」",
    "T24n1452_010:0454c22": "如世尊說：「未相識者勿為除勞。」時有相識苾",
    "T24n1452_010:0454c23": "芻既令解息，次隨其後有一苾芻先未相識",
    "T24n1452_010:0454c24": "忽然而至，時彼苾芻遇緣暫出，在後來者盜",
    "T24n1452_010:0454c25": "將衣鉢。時舊苾芻作如是念：「應是彼伴。」遂不",
    "T24n1452_010:0454c26": "遮止，賊持遠去。苾芻來至見無衣鉢，告主人",
    "T24n1452_010:0454c27": "曰：「我之衣鉢誰將去耶？」答曰：「汝伴將去。」報",
    "T24n1452_010:0454c28": "曰：「我無同伴。」主人謂曰：「逐汝來者豈非伴耶？」",
    "T24n1452_010:0454c29": "彼便告曰：「汝失我衣急須還我。」彼既失已遂",
    "T24n1452_010:0455a01": "令廢闕。時諸苾芻以緣白佛，佛言：「凡是主人",
    "T24n1452_010:0455a02": "見客來至，先應問彼：『是汝伴不？若索衣鉢與",
    "T24n1452_010:0455a03": "不？』若言：『莫與。』而將與者，應酬彼價。若言：『與。』者，",
    "T24n1452_010:0455a04": "失不須酬。」次復更有客苾芻來，時彼主人為",
    "T24n1452_010:0455a05": "解勞已，續次更有相識苾芻亦復來至。時此",
    "T24n1452_010:0455a06": "主人暫出外嚼齒木，彼後來人盜取衣鉢，新",
    "T24n1452_010:0455a07": "客苾芻作如是念：「此必應是房內主人。」曾不",
    "T24n1452_010:0455a08": "遮止遂被盜去。時彼舊人須臾來入，見無衣",
    "T24n1452_010:0455a09": "鉢而問客曰：「我之衣鉢誰將去耶？」答曰：「房內",
    "T24n1452_010:0455a10": "舊人持物將去。」報曰：「何處得有房內舊人？汝",
    "T24n1452_010:0455a11": "失我衣急須還價。」彼既失已遂交廢闕。時諸",
    "T24n1452_010:0455a12": "苾芻以緣白佛，佛言：「凡客苾芻至他房內，應",
    "T24n1452_010:0455a13": "問主人：『若有人來索衣鉢者可與不？』若言：『莫",
    "T24n1452_010:0455a14": "與。』而與者計直酬價。若言：『與。』者，失不須酬。」時",
    "T24n1452_010:0455a15": "客苾芻，於舊苾芻處寄衣，遇緣欲去告主人",
    "T24n1452_010:0455a16": "曰：「有小苾芻來者，當與此衣。」於後未久小苾",
    "T24n1452_010:0455a17": "芻來至，與所寄衣因即偷去。以緣白佛，佛",
    "T24n1452_010:0455a18": "言：「若客苾芻囑與者，設令偷去亦不應陪，然",
    "T24n1452_010:0455a19": "須明作記驗方與。」遂作顯露囑授之言，傍人",
    "T24n1452_010:0455a20": "既聞詐來索物，因此失財，佛言：「宜應屏處為",
    "T24n1452_010:0455a21": "說記驗，分別顯示寄物之狀，然後與衣。」時有",
    "T24n1452_010:0455a22": "苾芻隨路而行，既至河津乘船欲去，語其伴",
    "T24n1452_010:0455a23": "曰：「過衣袋來。」彼便授與，授受不牢，衣便墮",
    "T24n1452_010:0455a24": "水。苾芻告曰：「還我衣袋來。」彼便不伏。時諸苾",
    "T24n1452_010:0455a25": "芻以緣白佛，佛言：「乃至未受不應輒放，未受",
    "T24n1452_010:0455a26": "而放即應酬價。」有持鉢袋過與餘人，墮彼",
    "T24n1452_010:0455a27": "手中遂便落水，既失鉢袋從彼索陪，以緣白",
    "T24n1452_010:0455a28": "佛，佛言：「乃至未受不應輒放，若故放者應須",
    "T24n1452_010:0455a29": "陪直。」守寺之人被賊偷物，大眾共議，令守寺",
    "T24n1452_010:0455b01": "人陪所失物。時諸苾芻以緣白佛，佛言：「汝",
    "T24n1452_010:0455b02": "等應知！凡授事人閉寺門時有其五別：謂",
    "T24n1452_010:0455b03": "上下轉鳴鎖并副鎖門關及扂，不閉賊偷准",
    "T24n1452_010:0455b04": "事酬直，若闕一者應還一分，乃至若總不著",
    "T24n1452_010:0455b05": "應可全償。若掌寺人存心守護，五並不闕者，",
    "T24n1452_010:0455b06": "設令損失並不應陪。」時鄔波離白佛言：「如",
    "T24n1452_010:0455b07": "世尊說：『凡諸苾芻應取肘量作衣服者，有人",
    "T24n1452_010:0455b08": "肘短身長，亦依肘量而作衣不？』」佛言：「應依身",
    "T24n1452_010:0455b09": "量，不應依肘。」",
    "T24n1452_010:0455b10": "第十子攝頌曰：",
    "T24n1452_010:0455b11": "裙及僧脚敧，　　香泥污衣洗，",
    "T24n1452_010:0455b12": "取食除多分，　　須知十種塵。",
    "T24n1452_010:0455b13": "時諸苾芻裙被油污，遂令氣臭。時諸苾芻以",
    "T24n1452_010:0455b14": "緣白佛，佛言：「應畜副裙。」乃至僧脚敧，汗",
    "T24n1452_010:0455b15": "污亦流徹濕污大衣，佛言：「應畜副僧脚敧。」",
    "T24n1452_010:0455b16": "時諸苾芻設大供養，被諸香泥末香及油沾",
    "T24n1452_010:0455b17": "壞衣服，以緣白佛，佛言：「若末香損者應須",
    "T24n1452_010:0455b18": "抖擻然後方披，香泥污者洗已應披。若被油",
    "T24n1452_010:0455b19": "污，應以澡豆灰等洗去油膩然後應披。」時諸",
    "T24n1452_010:0455b20": "苾芻正受食時，未及受得遂便墮地，應更受",
    "T24n1452_010:0455b21": "食，授者若無，應自取已除去多分方可食之。",
    "T24n1452_010:0455b22": "於其羹汁別汁墮中，佛言：「應多瀉却，餘者應",
    "T24n1452_010:0455b23": "食。」時諸苾芻入行乞食，風雨卒至塵墮鉢中，",
    "T24n1452_010:0455b24": "生疑不食。又正食時塵入鉢內，佛言：「汝諸苾",
    "T24n1452_010:0455b25": "芻有五種塵。云何為五？一、觸塵，二、非觸塵，三、",
    "T24n1452_010:0455b26": "淨塵，四、不淨塵，五、微塵。此中觸塵若墮衣者，",
    "T24n1452_010:0455b27": "應可洗除。若墮鉢中，除已方食。復有五塵：一、",
    "T24n1452_010:0455b28": "食塵，二、飲塵，三、衣塵，四、花塵，五、果塵。此等",
    "T24n1452_010:0455b29": "諸塵眼可見者，受已而食，不可見者隨意應",
    "T24n1452_010:0455c01": "食。」",
    "T24n1452_010:0455c02": "根本說一切有部目得迦卷第十"
}