{
    "T31n1602_010:0526a19": "顯揚聖教論卷第十",
    "T31n1602_010:0526a21": "無著菩薩造",
    "T31n1602_010:0526a22": "三藏法師玄奘奉　詔譯",
    "T31n1602_010:0526a23": "攝淨義品第二之六",
    "T31n1602_010:0526a24": "復次計諸極微常住論者。我今問汝。隨汝意",
    "T31n1602_010:0526a25": "答。汝為觀察已計極微常。為不觀察計彼常",
    "T31n1602_010:0526a26": "耶。若不觀察者。離慧觀察而定計常。不應道",
    "T31n1602_010:0526a27": "理。若言已觀察者。違諸量故。不應道理。",
    "T31n1602_010:0526a28": "又汝何所欲。諸極微性為由細故計彼是常。",
    "T31n1602_010:0526a29": "為由與麁果物其相異故計彼常耶。若由細",
    "T31n1602_010:0526b01": "者。離散損減其性羸劣。而言是常。不應道理。",
    "T31n1602_010:0526b02": "若言由相異故者。是則極微。超過地水火風",
    "T31n1602_010:0526b03": "之相。不同種類相故。而言能生彼果。不應道",
    "T31n1602_010:0526b04": "理。又彼極微亦無異相可得。故不中理。",
    "T31n1602_010:0526b05": "又汝何所欲。從諸極微所起麁物。為不異相",
    "T31n1602_010:0526b06": "為異相耶。若言不異相者。由與彼因無差別",
    "T31n1602_010:0526b07": "故。亦應是常。是則應無因果決定。若異相者。",
    "T31n1602_010:0526b08": "汝意云何。為從離散極微麁物得生。為從聚",
    "T31n1602_010:0526b09": "集耶。若言從離散者。應一切時一切果生。是",
    "T31n1602_010:0526b10": "則應無因果決定。若從聚集者。汝意云何。彼",
    "T31n1602_010:0526b11": "麁果物從極微生時。為不過彼形質之量。為",
    "T31n1602_010:0526b12": "過彼量耶。若言不過彼形質量者。從形質分",
    "T31n1602_010:0526b13": "物生形質有分物。不應道理。若言過者。諸極",
    "T31n1602_010:0526b14": "微體無細分故不可分析。所生麁物亦應是",
    "T31n1602_010:0526b15": "常。此不中理。若復說言有諸極微本無今起",
    "T31n1602_010:0526b16": "者。是則計極微常。不應道理。",
    "T31n1602_010:0526b17": "又汝何所欲。彼諸極微造作麁物。為如種子",
    "T31n1602_010:0526b18": "等。為如陶師等耶。若言如種子等者。應如種",
    "T31n1602_010:0526b19": "子體是無常。若言如陶師等者。彼諸極微應",
    "T31n1602_010:0526b20": "有思慮如陶師等。若言不如種等及陶師等",
    "T31n1602_010:0526b21": "者。是則相似喻不可得故。不應道理。",
    "T31n1602_010:0526b22": "又汝意云何。諸外物起。為由有情為不爾耶。",
    "T31n1602_010:0526b23": "若言由有情者。彼外麁物由有情生。所依細",
    "T31n1602_010:0526b24": "物不由有情。不應道理。誰能於彼制其功能。",
    "T31n1602_010:0526b25": "若言不由有情者。是則無用而外物生。不應",
    "T31n1602_010:0526b26": "道理。如是隨念諸蘊及眾生故。由一境界一",
    "T31n1602_010:0526b27": "切識流不斷絕故。由想及受變異不變異故。",
    "T31n1602_010:0526b28": "計彼前際及計後際常住論者。不應道理。",
    "T31n1602_010:0526b29": "又由觀察不觀察故。由共相故。由自相故。由",
    "T31n1602_010:0526c01": "造作故。根本所用故。極微常論。不應道理。是",
    "T31n1602_010:0526c02": "故計常論者。非如理說。",
    "T31n1602_010:0526c03": "復次我今當說常住之相。若一切時無變異",
    "T31n1602_010:0526c04": "相。若一切種無變異相。若自然無變異相。若",
    "T31n1602_010:0526c05": "由他亦無變異相。又無生相。當知是常住相。",
    "T31n1602_010:0526c06": "皆宿作因論者。謂如有一若沙門若婆羅門。",
    "T31n1602_010:0526c07": "起如是見。立如是論。廣說如經。凡諸世間士",
    "T31n1602_010:0526c08": "夫所受者。謂現所受苦。皆由宿作為因者。謂",
    "T31n1602_010:0526c09": "由宿惡為因。由勤精進吐舊業故者。謂由現",
    "T31n1602_010:0526c10": "法極自苦行。現在新業由不作因之所害故",
    "T31n1602_010:0526c11": "者。謂諸不善業。如是於後不復有漏者。謂一",
    "T31n1602_010:0526c12": "向是善性故說後無漏。由無漏故業盡者。謂",
    "T31n1602_010:0526c13": "諸惡業。由業盡故苦盡者。謂宿因所感及現",
    "T31n1602_010:0526c14": "法方便所招苦惱。由苦盡故得證苦邊者。謂",
    "T31n1602_010:0526c15": "證餘生相續苦盡。謂無繫外道作如是計。問",
    "T31n1602_010:0526c16": "何因緣故。彼諸外道。起如是見。立如是論。",
    "T31n1602_010:0526c17": "答由教及理故。教如前說。理者。謂如有一。為",
    "T31n1602_010:0526c18": "性尋思。為性觀察。廣說如前。由見現法所作",
    "T31n1602_010:0526c19": "功用不決定故。所以者何。彼見世間雖具正",
    "T31n1602_010:0526c20": "方便而招於苦。雖具邪方便而致於樂。彼如",
    "T31n1602_010:0526c21": "是思。若由現法所作功用為彼因者。彼應顛",
    "T31n1602_010:0526c22": "倒。由彼所見非顛倒故。是故彼皆以宿作為",
    "T31n1602_010:0526c23": "因。由此理故。彼起如是見。立如是論。",
    "T31n1602_010:0526c24": "今應問彼。汝何所欲。現法方便所招之苦。為",
    "T31n1602_010:0526c25": "用宿作為因。為用現法方便為因。若用宿作",
    "T31n1602_010:0526c26": "為因者。汝先所說由勤精進吐舊業故。現在",
    "T31n1602_010:0526c27": "新業由不作因之所害故。如是於後不復有",
    "T31n1602_010:0526c28": "漏。乃至廣說。不應道理。若用現法方便為因",
    "T31n1602_010:0526c29": "者。汝先所說凡諸世間士夫所受。皆由宿作為",
    "T31n1602_010:0527a01": "因。不應道理。",
    "T31n1602_010:0527a02": "如是現法方便苦宿作為因故。現法功用為",
    "T31n1602_010:0527a03": "因故。皆不應道理。是故此論非如理說。",
    "T31n1602_010:0527a04": "復次我今當說如實因相。或有諸苦唯用宿",
    "T31n1602_010:0527a05": "作為因。謂如有一。自業增上力故生諸惡趣。",
    "T31n1602_010:0527a06": "或於貧賤家生。或有苦等雜因所生。謂如有",
    "T31n1602_010:0527a07": "一因邪事王。不獲樂果而反致苦。如事於王",
    "T31n1602_010:0527a08": "如是由諸言說商賈等業。由事農業。由劫盜",
    "T31n1602_010:0527a09": "業。或於他有情作損害事。若有福者。獲得富",
    "T31n1602_010:0527a10": "樂。若無福者。雖設功用而無果遂。或復有法",
    "T31n1602_010:0527a11": "純由現在功用因得如新所造引餘有業。或",
    "T31n1602_010:0527a12": "聽聞正法於法覺悟。或復發起威儀業路。或",
    "T31n1602_010:0527a13": "復修學工巧業處。如是等類唯因現在方便",
    "T31n1602_010:0527a14": "功用。",
    "T31n1602_010:0527a15": "自在等作者論者。謂如有一若沙門若婆羅",
    "T31n1602_010:0527a16": "門。起如是見。立如是論。凡諸世間士夫所受。",
    "T31n1602_010:0527a17": "彼一切或以自在變化為因。或餘丈夫變化",
    "T31n1602_010:0527a18": "為因。諸如是等謂說自在等。不平等因論者",
    "T31n1602_010:0527a19": "作如是計。",
    "T31n1602_010:0527a20": "問何因緣故。彼諸外道起如是見。立如是論。",
    "T31n1602_010:0527a21": "答由教及理故。教如前說。理者。謂如有一。為",
    "T31n1602_010:0527a22": "性尋思。為性觀察。廣說如前。彼由現見於因",
    "T31n1602_010:0527a23": "果中。世間有情不隨意轉。故作此計。所以者",
    "T31n1602_010:0527a24": "何。現見世間有情。於彼因時欲修淨業不遂",
    "T31n1602_010:0527a25": "本心反更為惡。於彼果時願生善趣不遂本",
    "T31n1602_010:0527a26": "心反墮惡趣。意為受樂不遂所欲反受諸苦。",
    "T31n1602_010:0527a27": "由見如是故。彼作是思。世間諸物必應別有",
    "T31n1602_010:0527a28": "作者生者及變化者為彼物父。謂自在天。或",
    "T31n1602_010:0527a29": "復其餘。",
    "T31n1602_010:0527b01": "今當問彼。嗢柁南曰。",
    "T31n1602_010:0527b02": "　功能無體性　　攝不攝相違",
    "T31n1602_010:0527b03": "　有用及無用　　為因成過失",
    "T31n1602_010:0527b04": "論曰。汝何所欲。大自在天變化功能為用。業",
    "T31n1602_010:0527b05": "方便為因為無因耶。若用業方便為因者。唯",
    "T31n1602_010:0527b06": "此功能用業方便為因。非餘世間。不應道理。",
    "T31n1602_010:0527b07": "若無因者。唯此功能無因。非世間物。不應道",
    "T31n1602_010:0527b08": "理。",
    "T31n1602_010:0527b09": "又汝何所欲。此大自在為墮世間。攝為不攝",
    "T31n1602_010:0527b10": "耶。若言攝者。此大自在即同世法。而能遍生",
    "T31n1602_010:0527b11": "世間。不應道理。若不攝者。即是解脫。而言",
    "T31n1602_010:0527b12": "能生世間。不應道理。",
    "T31n1602_010:0527b13": "又汝何所欲。為須用故變生世間。為不須用",
    "T31n1602_010:0527b14": "耶。若須用者。是則於彼須用無有自在。而於",
    "T31n1602_010:0527b15": "世間有自在者。不應道理。若不須用者。無有",
    "T31n1602_010:0527b16": "所須。而生世間。不應道理。",
    "T31n1602_010:0527b17": "又汝何所欲。此所出生。為唯大自在為因。為",
    "T31n1602_010:0527b18": "亦取餘因耶。若唯大自在為因者。是則若時",
    "T31n1602_010:0527b19": "有大自在。是時即有出生。若時有出生。是時",
    "T31n1602_010:0527b20": "即有大自在而言出生。用大自在為因者。不",
    "T31n1602_010:0527b21": "應道理。若言亦取餘因者。此為唯取樂欲為",
    "T31n1602_010:0527b22": "因。為除樂欲更取餘因。若唯取樂欲為因者。",
    "T31n1602_010:0527b23": "此樂欲。為唯取大自在為因。為取餘因耶。若",
    "T31n1602_010:0527b24": "唯大自在為因者。若時有大自在。是時即有",
    "T31n1602_010:0527b25": "樂欲。若時有樂欲。是時即有大自在。便應無",
    "T31n1602_010:0527b26": "始常有出生。此亦不應道理。若言亦取餘因",
    "T31n1602_010:0527b27": "者。此因不可得故。不應道理。又於彼欲無有",
    "T31n1602_010:0527b28": "自在。而言於世間物有自在者。不應道理。",
    "T31n1602_010:0527b29": "如是由功能故。攝不攝故。用無用故。為因性",
    "T31n1602_010:0527c01": "故。皆不應道理。是故此論非如理說。",
    "T31n1602_010:0527c02": "執害為正法論者。謂如有一若沙門若婆羅",
    "T31n1602_010:0527c03": "門。起如是見。立如是論。若於彼祠中呪術為",
    "T31n1602_010:0527c04": "先害諸生命。若能祀者。若所害者。若諸助伴。",
    "T31n1602_010:0527c05": "彼一切皆得生天。",
    "T31n1602_010:0527c06": "問何因緣故。彼諸外道起如是見。立如是論。",
    "T31n1602_010:0527c07": "答此違理論諂誑所起。不由觀察道理建立。",
    "T31n1602_010:0527c08": "然於諍競惡劫起時。諸婆羅門違越古昔婆",
    "T31n1602_010:0527c09": "羅門法。為欲食肉妄起此計。",
    "T31n1602_010:0527c10": "又應問彼。汝何所欲。此呪術方為是法自體。",
    "T31n1602_010:0527c11": "為是非法自體。若是法自體者。離彼殺生不",
    "T31n1602_010:0527c12": "能感得自所愛果。轉彼非法以為正法。不應",
    "T31n1602_010:0527c13": "道理。若是非法自體者自是不愛果法而能",
    "T31n1602_010:0527c14": "轉餘不愛果法者。不應道理。",
    "T31n1602_010:0527c15": "如是破已。復有救言。如世間毒。呪術所攝不",
    "T31n1602_010:0527c16": "能為害。當知此呪術方亦復如是。",
    "T31n1602_010:0527c17": "今應問彼。汝何所欲。如呪術方能息外毒。亦",
    "T31n1602_010:0527c18": "能息內貪瞋癡毒為不爾耶。若能息者。無處",
    "T31n1602_010:0527c19": "無時無有一人貪瞋癡等靜息可得。故不中",
    "T31n1602_010:0527c20": "理。若不能靜息者。汝先所說如呪術方。能息",
    "T31n1602_010:0527c21": "外毒亦能息除非法業者。不應道理。",
    "T31n1602_010:0527c22": "又汝何所欲。此呪術方。為遍一切為不遍耶。",
    "T31n1602_010:0527c23": "若言遍者。自所愛親不先用祀者。不應道理。",
    "T31n1602_010:0527c24": "若不遍者。此呪功能便非決定。不應道理。",
    "T31n1602_010:0527c25": "又汝何所欲此呪功能。為但轉因亦轉果耶。",
    "T31n1602_010:0527c26": "若但轉因者。於果無能。不應道理。若亦轉果",
    "T31n1602_010:0527c27": "者。應如轉變即令羊等成可愛妙色。然捨羊",
    "T31n1602_010:0527c28": "等身已方取天身。不應道理。",
    "T31n1602_010:0527c29": "又汝何所欲。造呪術者。為有力能及悲愍不。",
    "T31n1602_010:0528a01": "若言有者。離殺彼命不能將彼往生天上。不",
    "T31n1602_010:0528a02": "應道理。若言無者。彼所造呪能有所辦。不",
    "T31n1602_010:0528a03": "應道理。",
    "T31n1602_010:0528a04": "如是由因故。譬喻故。不決定故。於果無能故。",
    "T31n1602_010:0528a05": "呪術者故。不應道理。是故此論非如理說。",
    "T31n1602_010:0528a06": "又我今說非法之相。若業損他而不治現過。",
    "T31n1602_010:0528a07": "是名非法。又若業諸修道者。共知此業感不",
    "T31n1602_010:0528a08": "愛果。又若業一切智者。決定說為不善。又若",
    "T31n1602_010:0528a09": "業自所不欲。又若業染心所起。又若業待邪",
    "T31n1602_010:0528a10": "呪術方備功驗。又若業自性無記。諸如是等",
    "T31n1602_010:0528a11": "皆非法相。",
    "T31n1602_010:0528a12": "邊無邊論者。謂如有一若沙門若婆羅門。依",
    "T31n1602_010:0528a13": "止世間諸靜慮故。於彼世間住有邊想無邊",
    "T31n1602_010:0528a14": "想俱想不俱想。廣說如經。是故起如是見。立",
    "T31n1602_010:0528a15": "如是論。世間有邊。世間無邊。世間亦有邊亦",
    "T31n1602_010:0528a16": "無邊。世間非有邊非無邊。當知此中已說因",
    "T31n1602_010:0528a17": "緣及能計者。",
    "T31n1602_010:0528a18": "是中若依斷邊際求世邊時。若憶念壞劫。即",
    "T31n1602_010:0528a19": "於世間起有邊想。若憶念成劫。即於世間起",
    "T31n1602_010:0528a20": "無邊想。若依方域周廣求世邊時。若下過無",
    "T31n1602_010:0528a21": "間。更無所得上過第四靜慮。更無所得。傍一",
    "T31n1602_010:0528a22": "切處不得邊際。爾時即於上下起有邊想。於",
    "T31n1602_010:0528a23": "傍處所起無邊想。若為治此執依於異文義",
    "T31n1602_010:0528a24": "無差別。即於世間起非有邊想非無邊想。今",
    "T31n1602_010:0528a25": "應問彼。汝何所欲。從前壞劫已來。為更有世",
    "T31n1602_010:0528a26": "間生起。為無起耶。若言有者。汝計世間有邊。",
    "T31n1602_010:0528a27": "不應道理。若言無者。汝今依此世間而住念",
    "T31n1602_010:0528a28": "世間邊。不應道理。",
    "T31n1602_010:0528a29": "如是從彼來有故。從彼來無故。皆不應道理。",
    "T31n1602_010:0528b01": "是故此論非如理說。",
    "T31n1602_010:0528b02": "不死矯亂論者。謂四種不死矯亂外道。如經",
    "T31n1602_010:0528b03": "廣說。應知。彼諸外道若有人來。依世間道問",
    "T31n1602_010:0528b04": "善不善。依出世道問苦集滅道。爾時便自稱",
    "T31n1602_010:0528b05": "言。我是不死亂者。隨於處所依不死淨天不",
    "T31n1602_010:0528b06": "亂詰問。即於彼所問以言矯亂。或託餘事方",
    "T31n1602_010:0528b07": "便避之。或但隨問者言詞而轉。",
    "T31n1602_010:0528b08": "是中第一不死亂者覺未開悟。第二於所證",
    "T31n1602_010:0528b09": "法起增上慢。第三覺已開悟而未決定。第四",
    "T31n1602_010:0528b10": "羸劣愚鈍。又復第一怖畏妄語及怖畏他人。",
    "T31n1602_010:0528b11": "知其無智故。不分明答言我無所知。第二於",
    "T31n1602_010:0528b12": "自所證未得無畏。懼他詰問怖畏妄語怖畏",
    "T31n1602_010:0528b13": "邪見故。不分明說我有所證。第三怖畏邪見",
    "T31n1602_010:0528b14": "怖畏妄語。懼他詰問故。不分明說我不決定。",
    "T31n1602_010:0528b15": "如是三種假託餘事以言矯亂。第四唯懼他",
    "T31n1602_010:0528b16": "詰問。於世間道及出世道皆不了達。於世文",
    "T31n1602_010:0528b17": "字亦不善知。而不分明說言我是愚鈍都無",
    "T31n1602_010:0528b18": "所了。但反問彼隨彼言詞而轉以矯亂。彼此",
    "T31n1602_010:0528b19": "四種論發起因緣及能計者。并破彼執。皆如",
    "T31n1602_010:0528b20": "經說。由彼外道多怖畏故。依此見住。若有人",
    "T31n1602_010:0528b21": "來有所詰問。即以諂曲而行矯亂。當知此見",
    "T31n1602_010:0528b22": "是惡見攝。是故此論非如理說。",
    "T31n1602_010:0528b23": "無因見論者。謂依止靜慮及不正思惟建立",
    "T31n1602_010:0528b24": "二種。如經廣說。應知。",
    "T31n1602_010:0528b25": "問何因緣故。彼諸外道依不正思惟起如是",
    "T31n1602_010:0528b26": "見。立如是論。我及世間無因而起。答略而言",
    "T31n1602_010:0528b27": "之。見不相續以為先故。諸內外事無量差別。",
    "T31n1602_010:0528b28": "種種生起。或復有時見諸因緣空無果報。謂",
    "T31n1602_010:0528b29": "見世間無有因緣。或時欻爾大風卒起。於一",
    "T31n1602_010:0528c01": "時間寂然止息。或時忽爾暴河彌漫。於一時",
    "T31n1602_010:0528c02": "間宛然空竭。或時欝爾果木敷榮。於一時間",
    "T31n1602_010:0528c03": "颯然衰悴。由如是故。起無因見。立無因論。",
    "T31n1602_010:0528c04": "今應問彼。汝宿住念。為念無體。為念自我。若",
    "T31n1602_010:0528c05": "念無體者。無體之法未曾串習。未曾經識而",
    "T31n1602_010:0528c06": "能隨念。不應道理。若念自我者。而計我先無",
    "T31n1602_010:0528c07": "後欻然生。不應道理。",
    "T31n1602_010:0528c08": "又汝何所欲一切世間內外諸物種種生起。",
    "T31n1602_010:0528c09": "或欻然而起。為無因耶為有因耶。若無因者。",
    "T31n1602_010:0528c10": "種種生起欻然而起忽復不生。不應道理。若",
    "T31n1602_010:0528c11": "有因者。汝計我及世間無因而生。不應道理。",
    "T31n1602_010:0528c12": "如是念無體故。念自我故。內外諸物不由因",
    "T31n1602_010:0528c13": "緣種種異故。由彼因緣種種異故。不應道理。",
    "T31n1602_010:0528c14": "是故此論非如理說。",
    "T31n1602_010:0528c15": "斷見論者。謂如有一若沙門若婆羅門。起如",
    "T31n1602_010:0528c16": "是見。立如是論。乃至我有麁色四大所造之",
    "T31n1602_010:0528c17": "身住持未壞。爾時有病有癰有箭。若我死後",
    "T31n1602_010:0528c18": "斷壞無有。爾時我善斷滅如是欲廛諸天色",
    "T31n1602_010:0528c19": "廛諸天無色空處所攝。乃至非想非非想處",
    "T31n1602_010:0528c20": "所攝。廣說如經。謂說七種斷見。論者作如是",
    "T31n1602_010:0528c21": "計。問何因緣故。彼諸外道起如是見。立如是",
    "T31n1602_010:0528c22": "論。",
    "T31n1602_010:0528c23": "答由教及理故。教如前說。理者。謂如有一為",
    "T31n1602_010:0528c24": "性尋思。為性觀察。廣說如前。彼如是思。若我",
    "T31n1602_010:0528c25": "死後復有身者。應不作業而得異熟。若我體",
    "T31n1602_010:0528c26": "性一切永無。是則所受業果亦應無有。觀此",
    "T31n1602_010:0528c27": "二種理俱不可。是故起如是見。立如是論。我",
    "T31n1602_010:0528c28": "身死已斷滅無有。猶如瓦石。若一破已不可",
    "T31n1602_010:0528c29": "還合。彼亦如是應知。",
    "T31n1602_010:0529a01": "今應問彼。汝何所欲。為蘊斷滅。為我斷耶若",
    "T31n1602_010:0529a02": "言。蘊斷滅者。蘊體無常因果展轉。生起不絕。",
    "T31n1602_010:0529a03": "而言斷滅。不應道理。若我斷者。汝先所說麁",
    "T31n1602_010:0529a04": "色四大所造之身。有病有癰有箭。欲廛諸天",
    "T31n1602_010:0529a05": "色廛諸天無色空處所攝。乃至非想非非想",
    "T31n1602_010:0529a06": "處所攝。不應道理。",
    "T31n1602_010:0529a07": "如是若蘊斷滅。若我斷滅。皆不應理。是故此",
    "T31n1602_010:0529a08": "論非如理說。",
    "T31n1602_010:0529a09": "空見論者。謂如有一若沙門若婆羅門。起如",
    "T31n1602_010:0529a10": "是見。立如是論。無有施與。無有愛養。無有祠",
    "T31n1602_010:0529a11": "祀。廣說乃至世間無有真阿羅漢。復有起如",
    "T31n1602_010:0529a12": "是見立如是論。無有一切諸法體相。",
    "T31n1602_010:0529a13": "問何因緣故。彼諸外道起如是見。立如是論。",
    "T31n1602_010:0529a14": "答由教及理故。教如前說。理者。謂如有一為",
    "T31n1602_010:0529a15": "性尋思。為性觀察。廣說如前。又依世間諸靜",
    "T31n1602_010:0529a16": "慮故。見世施主一期壽命。恒行布施無有斷",
    "T31n1602_010:0529a17": "絕。從此命終生下賤家貧窮匱乏。彼作是思。",
    "T31n1602_010:0529a18": "定無施與愛養祠祀。復見有人一期壽命。恒",
    "T31n1602_010:0529a19": "行妙行。或行惡行。見彼命終墮於惡趣生諸",
    "T31n1602_010:0529a20": "那落迦。或往善趣生於天上樂世界中。彼作",
    "T31n1602_010:0529a21": "是思。定無妙行及與惡行。亦無妙行惡行二",
    "T31n1602_010:0529a22": "業異熟。復見有一剎帝利種命終之後。生婆",
    "T31n1602_010:0529a23": "羅門吠舍戍達羅諸種姓中。或婆羅門命終",
    "T31n1602_010:0529a24": "之後。生剎帝利吠舍戍達羅諸種姓中。吠舍",
    "T31n1602_010:0529a25": "戍達羅等亦復如是。彼作是思。定無此世剎",
    "T31n1602_010:0529a26": "帝利等從彼世間剎帝利等種姓中來。亦無",
    "T31n1602_010:0529a27": "彼世剎帝利等從此世間剎帝利等種姓中",
    "T31n1602_010:0529a28": "去。又復觀見諸離欲者生於下地。又見母命",
    "T31n1602_010:0529a29": "終已生而為女。女命終已還作其母。父終為",
    "T31n1602_010:0529b01": "子子還作父彼見父母不決定已。作如是思。",
    "T31n1602_010:0529b02": "世間必定無父無母。或復見人身壞命終。由",
    "T31n1602_010:0529b03": "彼或生無想。或生無色。或入涅槃故。求彼生",
    "T31n1602_010:0529b04": "處不能得見。彼作是思。決定無有化生眾生。",
    "T31n1602_010:0529b05": "以彼處所不可知故。或於自身起阿羅漢增",
    "T31n1602_010:0529b06": "上慢已。臨命終時自見生相。彼作是念。世間",
    "T31n1602_010:0529b07": "必無真阿羅漢。如是廣說。",
    "T31n1602_010:0529b08": "問復何因緣。或有起如是見立如是論。無有",
    "T31n1602_010:0529b09": "一切諸法體相。答以於如來所說甚深經中。",
    "T31n1602_010:0529b10": "相似甚深離言說法。不能如實正覺了故。又",
    "T31n1602_010:0529b11": "於安立法相。不如道理而思惟故。起於空見。",
    "T31n1602_010:0529b12": "彼作是念。決定無有諸法體相。",
    "T31n1602_010:0529b13": "今應問彼。汝何所欲。為有生所受業及有後",
    "T31n1602_010:0529b14": "所受業。為一切皆是生所受耶。若俱有者。汝",
    "T31n1602_010:0529b15": "先所說。無有施與。無有愛養。無有祠祀。無有",
    "T31n1602_010:0529b16": "妙行。無有惡行。無有妙行惡行諸業異熟。無",
    "T31n1602_010:0529b17": "此世間。無彼世間。不應道理。若言無有後所",
    "T31n1602_010:0529b18": "受者。諸有造作淨與不淨種種行業。彼命終",
    "T31n1602_010:0529b19": "已。於彼生時頓受一切淨與不淨諸業異熟。",
    "T31n1602_010:0529b20": "不應道理。",
    "T31n1602_010:0529b21": "又汝何所欲。凡從彼胎藏及從彼種子而生",
    "T31n1602_010:0529b22": "者。彼等於此為是父母。為非父母耶。若言是",
    "T31n1602_010:0529b23": "父母者。汝言無父無母。不應道理。若言彼非",
    "T31n1602_010:0529b24": "父母者。從彼胎藏及彼種子所生。而言非父",
    "T31n1602_010:0529b25": "非母。不應道理。若時為父母。是時非男女。若",
    "T31n1602_010:0529b26": "時為男女。是時非父母。無不定過。",
    "T31n1602_010:0529b27": "又汝何所欲。為有彼處受生眾生天眼不見",
    "T31n1602_010:0529b28": "為無有耶。若言有者。汝言無有化生眾生。不",
    "T31n1602_010:0529b29": "應道理。若言無者。是則撥無離想欲者。離色",
    "T31n1602_010:0529c01": "欲者。離三界欲者。不應道理。",
    "T31n1602_010:0529c02": "又汝何所欲。為有阿羅漢性而於彼起增上",
    "T31n1602_010:0529c03": "慢。為無有耶。若言有者。汝言世間必定無有",
    "T31n1602_010:0529c04": "真阿羅漢。不應道理。若言無者。若有發起不",
    "T31n1602_010:0529c05": "正思惟顛倒。自謂是阿羅漢此亦應是真阿",
    "T31n1602_010:0529c06": "羅漢。不應道理。",
    "T31n1602_010:0529c07": "又應問彼。汝何所欲。圓成實相法。依他起相",
    "T31n1602_010:0529c08": "法。遍計所執相法。為有為無。若言有者。汝言",
    "T31n1602_010:0529c09": "無有一切諸法體相。不應道理。若言無者。應",
    "T31n1602_010:0529c10": "無顛倒。所執亦無雜染及無清淨。此不應理。",
    "T31n1602_010:0529c11": "如是若生後所受故。非不決定故。有生處故。",
    "T31n1602_010:0529c12": "有增上慢故。有三種相故。不應道理。是故此",
    "T31n1602_010:0529c13": "論非如理說。",
    "T31n1602_010:0529c14": "妄計最勝論者。謂如有一若沙門若婆羅門。",
    "T31n1602_010:0529c15": "起如是見。立如是論。婆羅門是最勝種類。剎",
    "T31n1602_010:0529c16": "帝利等是下劣種類。婆羅門是白色類。餘種",
    "T31n1602_010:0529c17": "是黑色類。婆羅門種可得清淨。非餘種類。諸",
    "T31n1602_010:0529c18": "婆羅門是梵王子。腹口所生。從梵所出。梵",
    "T31n1602_010:0529c19": "所變化。梵王體胤。謂鬪諍劫。諸婆羅門作如",
    "T31n1602_010:0529c20": "是計。",
    "T31n1602_010:0529c21": "問何因緣故。諸婆羅門起如是見。立如是論。",
    "T31n1602_010:0529c22": "答由教及理故。教如前說。理者。謂如有一為",
    "T31n1602_010:0529c23": "性尋思。為性觀察。廣說如前。以見世間真婆",
    "T31n1602_010:0529c24": "羅門性具戒故。又貪名利及恭敬故。作如是",
    "T31n1602_010:0529c25": "計。",
    "T31n1602_010:0529c26": "今應問彼。汝何所欲。為唯餘種類從母產生。",
    "T31n1602_010:0529c27": "為婆羅門亦爾耶。若唯餘種類者。世間現見",
    "T31n1602_010:0529c28": "諸婆羅門從母產生汝謗現事。不應道理。若",
    "T31n1602_010:0529c29": "婆羅門亦爾者。汝先所說諸婆羅門是最勝",
    "T31n1602_010:0530a01": "種類。剎帝利等是下劣種類。不應道理。如從",
    "T31n1602_010:0530a02": "母產生如是造不善業造作善業。造身語意",
    "T31n1602_010:0530a03": "惡行。造身語意妙行。於現法中受不愛果。若",
    "T31n1602_010:0530a04": "受愛果。於彼後世生諸惡趣。若生善趣。若三",
    "T31n1602_010:0530a05": "處現前。是彼是此。由彼由此。入於母胎。從是",
    "T31n1602_010:0530a06": "而生。若世間工巧處。若作業處。若善不善。若",
    "T31n1602_010:0530a07": "王若臣。若機捷若增進滿足。若為王顧錄以",
    "T31n1602_010:0530a08": "為給侍。若不顧錄。若是老病死法。若非老病",
    "T31n1602_010:0530a09": "死法。若修梵住已生於梵世。若復不爾。若修",
    "T31n1602_010:0530a10": "菩提分法。若不修習。若悟聲聞菩提獨覺菩",
    "T31n1602_010:0530a11": "提無上菩提。若復不爾。",
    "T31n1602_010:0530a12": "又汝何所欲。為從勝種類生。此名為勝。為由",
    "T31n1602_010:0530a13": "戒聞等耶。若由從勝類生者。汝論中說。於祠",
    "T31n1602_010:0530a14": "祀中。若聞勝若戒勝。取之為量。此言應不中",
    "T31n1602_010:0530a15": "理。若由戒聞等者。汝先所說。諸婆羅門是最",
    "T31n1602_010:0530a16": "勝類。餘是下劣。不應道理。",
    "T31n1602_010:0530a17": "如是產生故。作業故。受生故。工巧業處故。增",
    "T31n1602_010:0530a18": "上故。彼所顧錄故。梵住故。修覺分故。證菩提",
    "T31n1602_010:0530a19": "故。戒聞勝故。不應道理。是故此論非如理說。",
    "T31n1602_010:0530a20": "妄計清淨論者。謂如有一若沙門若婆羅門。",
    "T31n1602_010:0530a21": "起如是見。立如是論。若我解脫心得自在。",
    "T31n1602_010:0530a22": "瑜伽自在名為清淨。謂於諸天微妙五欲堅",
    "T31n1602_010:0530a23": "著攝受。嬉戲娛樂隨意受用。是則名得現法",
    "T31n1602_010:0530a24": "涅槃第一清淨。",
    "T31n1602_010:0530a25": "又若離欲惡不善法。於初靜慮得具足住。乃",
    "T31n1602_010:0530a26": "至第四靜慮得具足住。是亦名得現法涅槃",
    "T31n1602_010:0530a27": "第一清淨。",
    "T31n1602_010:0530a28": "復有外道起如是見。立如是論。若有眾生於",
    "T31n1602_010:0530a29": "孫陀利迦河中沐浴支體。所有罪障一切除",
    "T31n1602_010:0530b01": "滅。如於孫陀利迦河。如是於婆胡陀河伽耶",
    "T31n1602_010:0530b02": "河薩羅薩伐底河殑伽河等中沐浴支體。所",
    "T31n1602_010:0530b03": "有罪障一切除滅。第一清淨。",
    "T31n1602_010:0530b04": "復有外道計持狗戒以為清淨。或持牛戒。或",
    "T31n1602_010:0530b05": "持油墨戒。或持露形戒。或持灰戒。或持自苦",
    "T31n1602_010:0530b06": "戒。或持糞穢戒等。計為清淨。謂說現法涅槃",
    "T31n1602_010:0530b07": "外道及說水等清淨。外道作如是計。",
    "T31n1602_010:0530b08": "問何因緣故。彼起如是見。立如是論。答由教",
    "T31n1602_010:0530b09": "及理故。教如前說。理者。謂如有一為性尋思。",
    "T31n1602_010:0530b10": "為性觀察。廣說如前。彼謂得諸縱任自在欲",
    "T31n1602_010:0530b11": "自在瑜伽自在。名勝清淨。然不如實知縱任",
    "T31n1602_010:0530b12": "自在等相。",
    "T31n1602_010:0530b13": "又如有一計由自苦身故自惡解脫。或造過",
    "T31n1602_010:0530b14": "惡過惡解脫。",
    "T31n1602_010:0530b15": "今應問彼。汝何所欲。諸有於妙五欲嬉戲受",
    "T31n1602_010:0530b16": "樂者。為離欲貪。為未離貪耶。若已離貪者。於",
    "T31n1602_010:0530b17": "世五欲嬉戲受樂。不應道理。若未離貪者。計",
    "T31n1602_010:0530b18": "為解脫清淨。不應道理。",
    "T31n1602_010:0530b19": "又汝何所欲諸得初靜慮乃至具足住第四靜",
    "T31n1602_010:0530b20": "慮者。彼為已離一切貪欲。為未離耶。若言已",
    "T31n1602_010:0530b21": "離一切貪欲者。但具足住乃至第四靜慮。不",
    "T31n1602_010:0530b22": "應道理。若言未離一切貪者。計為究竟解脫",
    "T31n1602_010:0530b23": "清淨。不應道理。",
    "T31n1602_010:0530b24": "又汝何所欲。為由內清淨故究竟清淨。為由",
    "T31n1602_010:0530b25": "外清淨故究竟清淨。若由內者。計於河中沐",
    "T31n1602_010:0530b26": "浴而得清淨。不應道理。若由外者。內具貪瞋",
    "T31n1602_010:0530b27": "癡等一切穢垢。但除外垢計究竟淨。不應道",
    "T31n1602_010:0530b28": "理。",
    "T31n1602_010:0530b29": "又汝何所欲。為執受淨物故而得清淨。為執",
    "T31n1602_010:0530c01": "受不淨物故得清淨耶。若由執受淨物故得",
    "T31n1602_010:0530c02": "清淨者。世間共許狗等不淨。而汝計執受狗",
    "T31n1602_010:0530c03": "等戒得清淨者。不應道理。若由執受不淨物",
    "T31n1602_010:0530c04": "者。自體不淨而能令他淨。不應道理。",
    "T31n1602_010:0530c05": "又汝何所欲。諸受狗等戒者。為行身等邪惡",
    "T31n1602_010:0530c06": "行故而得清淨。為行身等正妙行故得清淨",
    "T31n1602_010:0530c07": "耶。若由行邪惡行者。行邪惡行而計清淨。不",
    "T31n1602_010:0530c08": "應道理。若由行正妙行者。持狗等戒則為唐",
    "T31n1602_010:0530c09": "捐。而汝計彼能得清淨。不應道理。",
    "T31n1602_010:0530c10": "如是離欲不離欲故。內外故。受淨不淨故。邪",
    "T31n1602_010:0530c11": "行正行故。不應道理。是故此論非如理說。",
    "T31n1602_010:0530c12": "妄計吉祥論者。謂如有一若沙門若婆羅門。",
    "T31n1602_010:0530c13": "起如是見。立如是論。若世間日月薄蝕星宿",
    "T31n1602_010:0530c14": "失度所欲為事。皆不成就。若彼隨順所欲皆",
    "T31n1602_010:0530c15": "成。為此義故精勤供養日月星等祠火誦呪",
    "T31n1602_010:0530c16": "安置茅草。滿瓮毘羅婆果及餉佉等。謂曆算",
    "T31n1602_010:0530c17": "者作如是計。",
    "T31n1602_010:0530c18": "問何因緣故。彼起如是見。立如是論答由教",
    "T31n1602_010:0530c19": "及理故。教如前說。理者。謂如有一為性尋思。",
    "T31n1602_010:0530c20": "為性觀察。廣說如前。彼由獲得世間靜慮。世",
    "T31n1602_010:0530c21": "間同謂是阿羅漢。若有欲得自身富貴快樂",
    "T31n1602_010:0530c22": "所祈果遂者便往請問。然彼不如實知業果",
    "T31n1602_010:0530c23": "相應緣生道理。但見世間日月薄蝕星度行",
    "T31n1602_010:0530c24": "時。爾時眾生淨不淨業異熟成熟。彼即計為",
    "T31n1602_010:0530c25": "日月等作。復為信樂此事者。建立顯說。",
    "T31n1602_010:0530c26": "今應問彼。汝何所欲。世間興衰等事。為是日",
    "T31n1602_010:0530c27": "月薄蝕星度等作。為淨不淨業之所作耶。若",
    "T31n1602_010:0530c28": "言日等作者。現見盡壽隨造福非福業。感於",
    "T31n1602_010:0530c29": "興衰苦樂等果。不應道理。若淨不淨業之所",
    "T31n1602_010:0531a01": "作者。汝言由日等作。不應道理。",
    "T31n1602_010:0531a02": "如是日等作故。淨不淨業作故。不應道理。是",
    "T31n1602_010:0531a03": "故此論非如理說。",
    "T31n1602_010:0531a04": "如是十六種異論由二種門發起觀察。由正",
    "T31n1602_010:0531a05": "道理推逐觀察。彼一切種皆不應理。",
    "T31n1602_010:0531a06": "顯揚聖教論卷第十"
}