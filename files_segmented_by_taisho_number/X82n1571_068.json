{
    "X82n1571_068:0318a06": "五燈全書卷第六十八",
    "X82n1571_068:0318a08": "京都聖感禪寺住持(臣)僧　(超永)　編輯",
    "X82n1571_068:0318a09": "京都古華嚴寺住持(臣)僧　(超揆)　較閱　進",
    "X82n1571_068:0318a10": "呈",
    "X82n1571_068:0318a11": "　　臨濟宗",
    "X82n1571_068:0318a12": "　　　南嶽下三十四世",
    "X82n1571_068:0318a13": "　　　　磬山修禪師法嗣",
    "X82n1571_068:0318a14": "杭州府南澗理安箬菴問禪師生緣吳江。世居荊溪。",
    "X82n1571_068:0318a15": "父羨長俞處士。晚憂無子。建百日無遮大會。應禱而",
    "X82n1571_068:0318a16": "生。少游藝林。究心理學。偶過山寺。閱楞嚴經。至此身",
    "X82n1571_068:0318a17": "及心外洎虗空山河大地咸是妙明真性中物。有所",
    "X82n1571_068:0318a18": "觸發。走謁磬山。修示以父母未生前話。後因婚事苦",
    "X82n1571_068:0318a19": "逼遂宵遁。至武林。投法雨師落[髟/采]。旋歸磬山。晨參暮",
    "X82n1571_068:0318a20": "扣。一夕聞大風迸崖而悟。有偈曰。千元萬妙隔重重。",
    "X82n1571_068:0318a21": "箇裏無私總不容。一種沒絃琴上曲。寒巖吹落五更",
    "X82n1571_068:0318a22": "風。修曰。元妙即不問。如何是不隔底句。師擬對。修便",
    "X82n1571_068:0318a23": "打。又服勤數載。洞徹大法。修證以偈。有他年起我臨",
    "X82n1571_068:0318a24": "濟宗。殺活縱橫開天目之句。後因受業順世。武林紳",
    "X82n1571_068:0318b01": "衿。請回南澗。為開法第一世焉　司理黃元公問。和",
    "X82n1571_068:0318b02": "尚幾時到者裏。師曰。臘月二十。曰曾在那裏會過。師",
    "X82n1571_068:0318b03": "曰。忘却了那。曰在磬山在報恩。師曰。當面錯過。茶次。",
    "X82n1571_068:0318b04": "黃問。如何是下載清風。師曰。知音者少。曰非師不委。",
    "X82n1571_068:0318b05": "師曰。且請茶。曰作家。師曰。逢人切忌錯舉　徑山雪",
    "X82n1571_068:0318b06": "嶠信和尚至見曰。你是那邊。為甚又在者邊。師曰。一",
    "X82n1571_068:0318b07": "點水墨兩成龍。信曰。未會興雲布霧在。師曰。今日且",
    "X82n1571_068:0318b08": "放過。信曰。我只教人誦金剛經。師曰。多少人錯會大",
    "X82n1571_068:0318b09": "師意。信曰。直饒不錯會。大遠在。師曰。莫瞞人好。至山",
    "X82n1571_068:0318b10": "門前見狗子吠。信曰。者無佛性東西。師曰。却搔著大",
    "X82n1571_068:0318b11": "師癢處。信乃呵呵大笑。師亦大笑而別　示眾。望剎",
    "X82n1571_068:0318b12": "竿橫趨而去。猶是不唧[口*留]漢。電影裏穿針。弓弦上走",
    "X82n1571_068:0318b13": "馬。也須是箇人始得。匙挑不上底。如稻麻竹葦。千搭",
    "X82n1571_068:0318b14": "不回底。如稻麻竹葦。截斷天下人舌頭。即不無。全身",
    "X82n1571_068:0318b15": "獨脫一句。作麼生道。揮拂子曰。漫天網子百千重",
    "X82n1571_068:0318b16": "　祈雨示眾。拈拄杖曰。萬里無片雲。青天也須喫棒。以",
    "X82n1571_068:0318b17": "杖指曰。那邊雲生也。驀擲下曰。一雨普滋　受業忌",
    "X82n1571_068:0318b18": "拈香。過橋遭攧。糞掃堆拾得明珠。擦背光生。浴室裏",
    "X82n1571_068:0318b19": "捱開漆桶。雖則父子同時。簡點將來。反成分外。爭似",
    "X82n1571_068:0318b20": "我受業老人。一生擔板。坐斷諸佛路頭。幽谷孤松。高",
    "X82n1571_068:0318b21": "拳石枕。若道今日是死。掘地討天。若道今日不死。開",
    "X82n1571_068:0318b22": "眼作夢。畢竟如何。作女人拜曰。茶傾洞頂。香爇雞蘇",
    "X82n1571_068:0318b23": "　上堂。問昔年此日去。今已屈周期。未審先竹林。即",
    "X82n1571_068:0318b24": "今向甚處出沒。師曰。在鼻孔裏。曰八面玲瓏底。因甚",
    "X82n1571_068:0318c01": "借他鼻孔出氣。師曰。你作他兒孫未得在。曰今日營",
    "X82n1571_068:0318c02": "齋。還來受供也無。師曰。待你道得即來。乃曰。我與竹",
    "X82n1571_068:0318c03": "林同條生。不與竹林同條死。同條生易。不同條死難。",
    "X82n1571_068:0318c04": "不同條死易。同條死難。同條死。千人萬人一時活却。",
    "X82n1571_068:0318c05": "不同條死。千人萬人一時死却。死却活底。活却死底",
    "X82n1571_068:0318c06": "時如何。落花臺上重鋪錦。瑪瑙堦前布赤砂。喝一喝",
    "X82n1571_068:0318c07": "　上堂。達磨不會禪。夫子不識字。未知生焉知死。捩",
    "X82n1571_068:0318c08": "轉臊達磨眼睛。拽脫東家丘鼻孔。倒地是黃金。吾無",
    "X82n1571_068:0318c09": "隱乎爾。雖然如是。還家盡是兒孫事。祖父從來不出",
    "X82n1571_068:0318c10": "門　上堂。一雨普潤。三草二木。低低處平之有餘。高",
    "X82n1571_068:0318c11": "高處觀之不足。天左旋。地右轉。牛頭沒。馬頭回。一舉",
    "X82n1571_068:0318c12": "四十九。陽春律起灰。五鳳樓前聽玉漏。七金山上布",
    "X82n1571_068:0318c13": "雲雷。喝一喝　上堂。問一滴投于巨壑。即不問大海",
    "X82n1571_068:0318c14": "投于一滴時如何。師曰。記取者一問。曰到者裏覓一",
    "X82n1571_068:0318c15": "滴不得。師曰。死水不藏龍。曰如何是活水龍。師曰劄。",
    "X82n1571_068:0318c16": "僧提坐具。師便喝。乃曰。法無定相。遇緣即宗。桃花紅",
    "X82n1571_068:0318c17": "李花白。不是江南便江北。佛手驢脚與生緣。甕裏何",
    "X82n1571_068:0318c18": "曾走却鼈。咄咄咄。力口希。雲門扇子[跳兆+孛]跳。上三十三",
    "X82n1571_068:0318c19": "天。築著帝釋鼻孔。東海鯉魚打一棒。雨似傾盆。渾身",
    "X82n1571_068:0318c20": "帶水拖泥甚。雨笠烟簑擲釣絲。莫有跳得出者麼",
    "X82n1571_068:0318c21": "　上堂。名山大澤。虎嘯龍吟。出沒卷舒。曾無軌則。龜毛",
    "X82n1571_068:0318c22": "尖上截角。電影隙裏抽針。海底火燒天。浪頭塵削面。",
    "X82n1571_068:0318c23": "驚異時驚異。奇特中奇特。搆得底。如接竹點天。搆不",
    "X82n1571_068:0318c24": "得底。如牽牛入井。且打鼓合拍時如何。拂子穿却僧",
    "X82n1571_068:0319a01": "堂。向山門裏。入佛殿去也。知客直歲典座侍者。朝打",
    "X82n1571_068:0319a02": "三千。暮打八百。不得動著　謙侍者供法衣上堂。披",
    "X82n1571_068:0319a03": "如來衣。坐如來座。行如來事。三脚蝦蟇著錦襠。風吹",
    "X82n1571_068:0319a04": "不動堦前樹。馬祖扭鼻。野鴨子沒處去。百丈捲席。大",
    "X82n1571_068:0319a05": "用現前。不存規則。堪笑南陽老國師。負汝負吾成指",
    "X82n1571_068:0319a06": "注。點即不到。到即不點。三十年後。莫道金山者裏有",
    "X82n1571_068:0319a07": "屈無呌處　上堂。有大佛頂首楞嚴王。具足萬行。十",
    "X82n1571_068:0319a08": "方如來。一門超出妙莊嚴路。釋迦老子口門窄。不能",
    "X82n1571_068:0319a09": "為諸人說得。山僧更不囊藏被葢。要令末見者見。未",
    "X82n1571_068:0319a10": "聞者聞。卓拄杖曰。秀州城畔西河漏澤寺沙門某甲。",
    "X82n1571_068:0319a11": "今日向寶華王座。上所供詣寬　上堂。趙州喫茶。子",
    "X82n1571_068:0319a12": "湖看狗。雪峰輥毬。曹山攧酒。者隊漢。弄劒傷身。空遭",
    "X82n1571_068:0319a13": "過咎。山僧今日要與古人出氣。卓拄杖曰。獅子吼。復",
    "X82n1571_068:0319a14": "卓曰。野犴鳴。又卓曰。是野犴鳴。是獅子吼。乃靠拄杖",
    "X82n1571_068:0319a15": "曰。三十年後　上堂。生也不道。死也不道。快鷂俊鷹",
    "X82n1571_068:0319a16": "赶不上。迅雷疾電追難及。騰身抹過太虗空。生銕蒺",
    "X82n1571_068:0319a17": "藜當面擲。春風嫋嫋。春柳依依。陌上桃花血濺眉。殘",
    "X82n1571_068:0319a18": "紅流在釣魚磯。驀拍禪床曰。話墮了也。急著眼覰",
    "X82n1571_068:0319a19": "　上堂。雨洗巖花白。烟籠嶽色寒。乍歸雲滿室。莫作等",
    "X82n1571_068:0319a20": "閒看。人與境會。理得事彰。明明一段風光。灼灼不從",
    "X82n1571_068:0319a21": "他得。既不從他得。有眼共見。有耳共聞。若道聞底。便",
    "X82n1571_068:0319a22": "是孤負你生來眼。若道見底。便是孤負你生來耳。既",
    "X82n1571_068:0319a23": "不孤負。雲門放洞山三頓棒。合作麼生商量。莫把是",
    "X82n1571_068:0319a24": "非來入耳。從前知己反為讐　掃龍池祖塔。上堂。昔",
    "X82n1571_068:0319b01": "年未見師翁面。問上座却被師翁絆。入葛藤窠裏。沒",
    "X82n1571_068:0319b02": "頭沒腦。及乎親見師翁後。師翁却被問上座絆。入葛",
    "X82n1571_068:0319b03": "藤窠裏。沒頭沒腦。者段公案。正要向明眼人前判斷。",
    "X82n1571_068:0319b04": "今日既到師翁法窟。承堂頭和尚。為眾推出。登師翁",
    "X82n1571_068:0319b05": "堂。踞師翁座。問上座。豈敢掩耳偷鈴。請諸仁者。為問",
    "X82n1571_068:0319b06": "上座判斷看。若判斷得。諸仁者。合喫問上座三十棒。",
    "X82n1571_068:0319b07": "若判斷不得。問上座。合喫我堂頭和尚三十棒。者兩",
    "X82n1571_068:0319b08": "頓棒。有一頓棒。堪與佛祖為師。有一頓棒。堪與人天",
    "X82n1571_068:0319b09": "為師。若也不甘。自救不了　上堂。臨濟有三句。汾陽",
    "X82n1571_068:0319b10": "有三訣。潘閬倒騎歸。攧殺黃番綽。翻手雲。覆手雨。覿",
    "X82n1571_068:0319b11": "面分明為君舉。舉得分明落二三。虎之缺兮馬之馵。",
    "X82n1571_068:0319b12": "大眾會麼。一鏃破三關。分明箭後路　浴佛上堂。雲",
    "X82n1571_068:0319b13": "門一棒。磬室一杓。看取兒孫擎頭戴角　上堂。鳥窠",
    "X82n1571_068:0319b14": "吹布毛。侍者便悟去。堪笑刻舟人。茫茫無本據。無本",
    "X82n1571_068:0319b15": "據。通身白汗淋如雨。八十翁翁輥繡毬。誰誰截斷毬",
    "X82n1571_068:0319b16": "門路。擲拄杖曰。一任東拋西擲　上堂。有漏無漏。笊",
    "X82n1571_068:0319b17": "篱木杓。小乘大乘。錢貫井索。一不成單。二不成兩。明",
    "X82n1571_068:0319b18": "眼衲僧。作何伎倆。磬山門下。論實不論虗。爭不足讓",
    "X82n1571_068:0319b19": "有餘。踢出楊岐三脚驢　小參。一僧自呈會得臺山",
    "X82n1571_068:0319b20": "婆子驀直話。師曰。你作麼生會。僧轉身便行。師曰。祇",
    "X82n1571_068:0319b21": "如道。好箇師僧。又恁麼去聻。僧曰。豈有第二箇。師曰。",
    "X82n1571_068:0319b22": "趙州勘破聻。僧無語。師呵呵大笑。召僧近前曰。我會",
    "X82n1571_068:0319b23": "臺山婆子驀直話。與你迥別。你轉身便行。我只坐了。",
    "X82n1571_068:0319b24": "要與婆子相見。婆子道。好箇師僧又恁麼去。趙州道。",
    "X82n1571_068:0319c01": "勘破總出我者裏不得。你還會麼。僧復無語。師又大",
    "X82n1571_068:0319c02": "笑曰。我一發。再與你說破。你便是者僧。我便是婆子。",
    "X82n1571_068:0319c03": "拈起竹篦曰。者箇便是趙州。你作麼生會。我不妨再",
    "X82n1571_068:0319c04": "與你說。你轉身便行。豈不與者僧一般。我不肯你。豈",
    "X82n1571_068:0319c05": "不是婆子道好箇師僧。又恁麼去。一般只是趙州勘",
    "X82n1571_068:0319c06": "破。竹篦子。却不肯與你說。一僧曰。料和尚說不出。師",
    "X82n1571_068:0319c07": "擲下竹篦。時珍侍者。在傍有省。呈頌。師曰。頌且置。那",
    "X82n1571_068:0319c08": "裏是趙州勘破處。珍曰。者老賊。師便打。珍作禮曰。勘",
    "X82n1571_068:0319c09": "破了也。師復大笑歸方丈　小參。舉昔有一院主。忽",
    "X82n1571_068:0319c10": "見鬼使來追。主曰。某身為主事。未暇修行。乞容七日",
    "X82n1571_068:0319c11": "得否。使曰。待回白王。若允七日。後來不允。須臾立至",
    "X82n1571_068:0319c12": "果七日後覓其僧。了不可得。者僧逴得箇隱身符子。",
    "X82n1571_068:0319c13": "如羚羊挂角。杳無蹤跡可尋。何異高峰大師道。大海",
    "X82n1571_068:0319c14": "無魚。大地無草。大富無糧。大悟無道。到者田地。也不",
    "X82n1571_068:0319c15": "易搆得。若到磬山門下。正好買草鞋行脚。何故。諸人",
    "X82n1571_068:0319c16": "要在山僧者裏作主事。須是將閻羅老子。捺在掌心。",
    "X82n1571_068:0319c17": "鬼使縛在脚尖上。要你上天便上天。要你入地便入",
    "X82n1571_068:0319c18": "地。任他追逐。過百千萬億不可說不可說恒河沙國",
    "X82n1571_068:0319c19": "土。經歷百千萬億不可說不可說無量阿僧祇劫。登",
    "X82n1571_068:0319c20": "劒樹刀山。入鑊湯爐炭。永不退失。方許入磬山室。與",
    "X82n1571_068:0319c21": "古人吐口毒氣。眾中莫有恁麼人麼。若有臨濟一燈。",
    "X82n1571_068:0319c22": "未致寂寥在。洸院主。問如何是大海無魚。師曰。負命",
    "X82n1571_068:0319c23": "者上鈎來。曰恁麼則擎頭戴角去也。師曰。與你三十",
    "X82n1571_068:0319c24": "棒。曰如何是大地無草。師曰。前不搆村。後不迭店。曰",
    "X82n1571_068:0320a01": "含元殿裏說甚長安。師曰。爭奈罕遇其人。曰如何是",
    "X82n1571_068:0320a02": "大富無糧。師曰。少甚麼。曰恁麼則不勞拈出。師曰。刺",
    "X82n1571_068:0320a03": "破汝眼。曰如何是大悟無道。師曰。迅雷不及掩耳。洗",
    "X82n1571_068:0320a04": "禮拜。師曰。腦後見腮。莫與往來　師一日閱雪竇錄。",
    "X82n1571_068:0320a05": "至竇與數僧遊山次。見牯牛舉頭。竇問。牯牛舉頭作",
    "X82n1571_068:0320a06": "甚麼。令眾下語。院主曰。侍者將束草來。師不肯。眾問",
    "X82n1571_068:0320a07": "師。師曰。是伊喫飽。首座曰。行昱亦有一語。師曰。你作",
    "X82n1571_068:0320a08": "麼生。座曰。他却識人。師為撫掌　順治乙未秋。磬山",
    "X82n1571_068:0320a09": "解制後。師將方丈所有器皿。各具手書。分送諸方。為",
    "X82n1571_068:0320a10": "遺念。乃一棹出遊。上報恩掃塔。預別玉林琇和尚。受",
    "X82n1571_068:0320a11": "磬山院事。備託法門細大。預定逝期于九月二十七",
    "X82n1571_068:0320a12": "日。舟次南潯。辭謝諸檀護。暮宿應天寺。寺即范蠡宅。",
    "X82n1571_068:0320a13": "命侍者灑掃一室。沐浴淨[髟/采]。更衣趺坐。怡然而逝。門",
    "X82n1571_068:0320a14": "弟子。扶龕歸南澗。茶毗入塔。乃遵遺命也。弘覺忞。為",
    "X82n1571_068:0320a15": "之銘塔。有五會語錄十二卷。續燈存藁二十卷。並行",
    "X82n1571_068:0320a16": "于世。",
    "X82n1571_068:0320a17": "杭州府天目玉林通琇禪師江陰楊氏子。生而穎異。",
    "X82n1571_068:0320a18": "童子時。出語不凡。年十九。投磬山修。芟染受具。執事",
    "X82n1571_068:0320a19": "中缾。夜則隨眾坐香。一夕未開靜。即進方丈。修曰。今",
    "X82n1571_068:0320a20": "晚香完何早。師曰。自是我不去坐香也。修曰。見甚道",
    "X82n1571_068:0320a21": "理不去坐。師曰。即今亦無不坐。修驀拈几上石屋語",
    "X82n1571_068:0320a22": "錄問曰。者是甚麼。師曰。却請和尚道。修曰。你不道。教",
    "X82n1571_068:0320a23": "老僧道。師曰。情知和尚不敢道。修曰。石屋錄。為甚不",
    "X82n1571_068:0320a24": "敢道。師曰。隨他去也。修曰。贓誣老僧。師向者裏透不",
    "X82n1571_068:0320b01": "過。直得大淚如雨。一晚目不交睫。至五鼓。修呼曰。不",
    "X82n1571_068:0320b02": "用急。我為你舉則古話。龐居士。初見馬祖便問。不與",
    "X82n1571_068:0320b03": "萬法為侶者是誰。祖曰。待汝一口吸盡西江水。即為",
    "X82n1571_068:0320b04": "汝道。師曰。某有一頌。修曰。汝頌云何。師呈頌曰。不侶",
    "X82n1571_068:0320b05": "萬法的為誰。誰亦不立始親渠。有意馳求轉睽隔。無",
    "X82n1571_068:0320b06": "心識得不相違。修曰。不問你不侶萬法。要你會一口",
    "X82n1571_068:0320b07": "吸盡。師于言下大徹。拂袖便出。修後凡有徵詰。師皆",
    "X82n1571_068:0320b08": "當機不讓。修深肯有再來之稱。修遷報恩。未幾趨寂。",
    "X82n1571_068:0320b09": "師遂繼席焉　上堂。拈拄杖曰。新報恩拄杖子。有時",
    "X82n1571_068:0320b10": "血濺梵天。有時春回大地。有時立辨龍蛇。有時千眼",
    "X82n1571_068:0320b11": "難覰。且道。作麼生與報恩拄杖子相見。以拄杖旋風",
    "X82n1571_068:0320b12": "打散　上堂。拈拄杖。顧視左右曰。大眾。我今分明示",
    "X82n1571_068:0320b13": "汝。汝等本來是佛。卓拄杖下座　上堂。問大事未明",
    "X82n1571_068:0320b14": "時如何。師曰苦。曰已明時聻。師曰苦。曰雲退山光潤。",
    "X82n1571_068:0320b15": "春歸草木新。師曰苦。又眾僧競出問話。師曰。莫謂水",
    "X82n1571_068:0320b16": "寒魚不食。儂今釣得滿船歸。便下座　上堂。豎拄杖",
    "X82n1571_068:0320b17": "曰。明眼禪人。出眾相見。二僧競出。師以拄杖。畫一畫",
    "X82n1571_068:0320b18": "曰。領取鈎頭意。莫認定盤星　開爐上堂。拈拄杖曰。",
    "X82n1571_068:0320b19": "一椎便就。未是性燥。不假一椎。漆桶不快。入得從上",
    "X82n1571_068:0320b20": "爐鞴底衲僧。出眾相見。一僧出禮拜。師曰。欲釣鯨鯢",
    "X82n1571_068:0320b21": "澄巨浸。却嗟蛙步展泥沙。僧擬議。師打出。又僧出。師",
    "X82n1571_068:0320b22": "震威一喝。僧擬議。師亦打出。又僧出。師曰。當場相見。",
    "X82n1571_068:0320b23": "須是作家。僧喝。師曰。胡喝亂喝作麼。僧又喝。師又打",
    "X82n1571_068:0320b24": "出。乃卓拄杖曰。不是與人難共合。大都緇素要分明。",
    "X82n1571_068:0320c01": "擲拄杖下座　結制上堂。舉退菴重闍黎領眾。拈拂",
    "X82n1571_068:0320c02": "子曰。今朝四月十五。金輪峰笑緗溪舞。草木土石盡",
    "X82n1571_068:0320c03": "翻身。蚊蟲獦蚤騎佛祖。更有一般奇特事。欄中兩頭",
    "X82n1571_068:0320c04": "鹿。吞却千山萬山虎。顧視左右曰。釋迦彌勒。是汝之",
    "X82n1571_068:0320c05": "奴。朝蹋毗盧南嶽遊。暮挾舍那天台臥。重闍黎莫放",
    "X82n1571_068:0320c06": "過　示眾。透脫末後牢關。雲菴正罵。洞達磨祖綱宗。",
    "X82n1571_068:0320c07": "妙喜猶呵。汝等諸人。趨向者箇法門。大須仔細。前谿",
    "X82n1571_068:0320c08": "水急魚行澀。後嶺風高鳥泊難　結冬小參。開歲歐",
    "X82n1571_068:0320c09": "峰首眾年。先師無法許分宣。晨昏侍室焚香罷。領取",
    "X82n1571_068:0320c10": "同參學種田　小參。昔日千巖禪師。自稱無明叟。山",
    "X82n1571_068:0320c11": "僧是其苗裔。每日縱無明火。頑銅鈍銕。入煅盡鎔。惟",
    "X82n1571_068:0320c12": "有近時參學人。兩片耳朵。東礙西礙。燒不過饒。向和",
    "X82n1571_068:0320c13": "僧辨劫灰終莽鹵。君不悟。去問嵩山破竈墮　小參。",
    "X82n1571_068:0320c14": "一葉落天下秋。一塵起大地收。且道。文殊堂裏萬菩",
    "X82n1571_068:0320c15": "薩。與石梁橋下五百阿羅漢。今日聚頭。說甚麼事。良",
    "X82n1571_068:0320c16": "久。喝一喝　小參。拈拄杖曰。百草頭釋迦努目。鬧市",
    "X82n1571_068:0320c17": "裏彌勒攢眉。三家村裏廖胡子。惡發衝破三十三天",
    "X82n1571_068:0320c18": "瑠璃殿角。壓碎南海波斯大拇指。且道。甚麼人解救",
    "X82n1571_068:0320c19": "得。良久。卓拄杖曰。參　小參。扣冰六月門盈雪。未學",
    "X82n1571_068:0320c20": "并汾罷晚參。何止六人成大器。滿堂香飯瑞雲寬",
    "X82n1571_068:0320c21": "　小參。老窗敗屋。紙帳青燈。此中有人得些子意味否。",
    "X82n1571_068:0320c22": "夜來風色峭。釀雪已三分　晚參。昨夜有僧問。無夢",
    "X82n1571_068:0320c23": "無想。主人公在甚麼處。聲未絕。山僧以手掩其口。有",
    "X82n1571_068:0320c24": "透得過底。代進一語。庶不孤負。山僧良久復曰。雨華",
    "X82n1571_068:0321a01": "亭騎案山。入佛殿去也　小參。拈拄杖曰。古者道。千",
    "X82n1571_068:0321a02": "鈞之弩。不為鼷鼠而發機。又有道。捉象亦全其力。捉",
    "X82n1571_068:0321a03": "兔亦全其力。只如禪者昏散。打他是。不打他是。若打",
    "X82n1571_068:0321a04": "則為鼷鼠發機。若不打則捉兔不全其力。一僧禮拜。",
    "X82n1571_068:0321a05": "師曰。者箇師僧。皮下有血。擲下拄杖　晚參。師握竹",
    "X82n1571_068:0321a06": "篦。作撫琴勢。僧出問。作麼生得四稜蹋地。師曰。擬釣",
    "X82n1571_068:0321a07": "鯨鯢。復曰。昨晚香嚴禪師。入室告報。山僧道。堂中大",
    "X82n1571_068:0321a08": "有人會得老僧上樹話。且道。是那一箇。眾無語。師連",
    "X82n1571_068:0321a09": "聲咄曰。盤山會裏翻筋斗。到此方知普化顛　晚參。",
    "X82n1571_068:0321a10": "顧視左右曰。今日晚參。不許問話。不問話者三十棒。",
    "X82n1571_068:0321a11": "眾擬議。師曰。自從立雪人歸後。幾片白雲護翠岑",
    "X82n1571_068:0321a12": "　晚參。山僧說得一篇佛法。懸在雨華橋上。大眾各去",
    "X82n1571_068:0321a13": "看取。良久曰。伯樂曾三顧。千金誰解增。贈君君不納。",
    "X82n1571_068:0321a14": "完璧倚枯藤　結冬早參。拈拂子曰。擁門黃葉深三",
    "X82n1571_068:0321a15": "尺。冰齒寒泉懸萬尋。禁得苦寒忘閴寂。梅開不待嶺",
    "X82n1571_068:0321a16": "頭春。隨聲擊拂子。喝一喝　晚參。天山夏日如秋日。",
    "X82n1571_068:0321a17": "早晚凉生衣裓清。潦倒頭陀無法說。石庭花下立人",
    "X82n1571_068:0321a18": "人　樹下晚參。多少人在門頭。路口錯却路。大眾。道",
    "X82n1571_068:0321a19": "箇入門句看。一僧出。師便喝　問如何是如來清淨",
    "X82n1571_068:0321a20": "法。師曰。拖泥帶水。如何是如來堅固身。師曰。死了便",
    "X82n1571_068:0321a21": "燒。如何是如來平等法。師曰。主山高案山低　問念",
    "X82n1571_068:0321a22": "佛底是誰。師曰狗子。曰畢竟是誰。師曰。是狗子　問",
    "X82n1571_068:0321a23": "風恬浪息時如何。師曰。獼猴貪月。曰不會。師曰。狗舐",
    "X82n1571_068:0321a24": "油鐺　問大地山河即不問。一毛頭上事如何。師曰。",
    "X82n1571_068:0321b01": "吞取七箇八箇。曰不會。師曰。吐却兩箇三箇　問百",
    "X82n1571_068:0321b02": "千法門。無量妙義。如何是第一義。師曰。橫七竪八",
    "X82n1571_068:0321b03": "　問如何是佛法的的大意。師曰。驢鳴犬吠　問如何",
    "X82n1571_068:0321b04": "道向無寒暑處迴避。師曰。慣得其便。曰無寒暑處。如",
    "X82n1571_068:0321b05": "何道。寒時寒。熱時熱。師曰。倒腹傾腸　問如何是本",
    "X82n1571_068:0321b06": "分事。師曰。管人家烟冲大小。如何是參。師曰。喫粥喫",
    "X82n1571_068:0321b07": "飯。如何是禪。師曰。載猪載狗　師舉雲門拈扇子曰。",
    "X82n1571_068:0321b08": "[跳兆+孛]跳上三十三天。築著帝釋鼻孔。東海鯉魚打一棒。",
    "X82n1571_068:0321b09": "雨似盆傾。問僧曰。是何意旨。僧答不契。師連棒打出。",
    "X82n1571_068:0321b10": "復命胡彥遠居士答語。士出跪。高聲曰。青天老爺在",
    "X82n1571_068:0321b11": "上。小底所供是實。師頷之　師問戴廷丞。雲從何生。",
    "X82n1571_068:0321b12": "丞曰。從和尚問處生。師曰。山僧罪過　師於。",
    "X82n1571_068:0321b13": "世祖章皇帝時。兩召內廷問道。錫大覺普濟禪師封",
    "X82n1571_068:0321b14": "號。並紫衣金印。康熈乙卯秋。遊五臺。途次清江浦慈",
    "X82n1571_068:0321b15": "雲菴。示微疾。索筆書偈而終。七月初十日也。春秋六",
    "X82n1571_068:0321b16": "十有二。僧臘四十有三。門人迎歸全身。塔于潛陽天",
    "X82n1571_068:0321b17": "目山之東塢。與高峰中峰兩祖塔。相望焉。",
    "X82n1571_068:0321b18": "衡州府南嶽山茨通際禪師通州李氏子。別號鈍叟。",
    "X82n1571_068:0321b19": "父有隱德。事佛惟謹。母茹素。浹載而孕師。師甫周。能",
    "X82n1571_068:0321b20": "別葷素。天寧有鑑川老宿。語師父母曰。季子幼齡。殊",
    "X82n1571_068:0321b21": "道器。盍捨從吾遊乎。年纔志學。父母許從鑑川。敦沙",
    "X82n1571_068:0321b22": "彌行。寺有若昧法師。開法講演。師遂得習講。座下每",
    "X82n1571_068:0321b23": "聆無常迅速語。即是怵惕。一口氣不來。向甚麼處安",
    "X82n1571_068:0321b24": "身立命。雖歷講非志也。而此念獨諄至。忽一夜經行",
    "X82n1571_068:0321c01": "偶失足。有省。奮志參方。初參天童悟于金粟。問客散",
    "X82n1571_068:0321c02": "堂空時如何。悟曰。是甚麼時節。師便喝。悟便打。師又",
    "X82n1571_068:0321c03": "喝。悟又打。師禮拜曰。今日起動和尚。後參磬山修。一",
    "X82n1571_068:0321c04": "見契合。一日侍次。修問。只如百丈于馬祖喝下。得箇",
    "X82n1571_068:0321c05": "甚麼。師曰。若有得即鈍置馬祖。修曰。他道三日耳聾",
    "X82n1571_068:0321c06": "聻。師曰。某不可更作野狐見解。修休去。又一日。修舉",
    "X82n1571_068:0321c07": "巖頭四藏鋒句問。如何是就理藏鋒。師曰。梁皇殿上",
    "X82n1571_068:0321c08": "道不識。如何是就事藏鋒。師曰。今朝雨落堦前濕。如",
    "X82n1571_068:0321c09": "何是理事俱藏鋒。師曰。行不出戶坐不當堂。如何是",
    "X82n1571_068:0321c10": "俱不涉理事藏鋒。師曰。八角磨盤空裏走。修曰。此四",
    "X82n1571_068:0321c11": "轉語。可紹先覺。雖然。也是搕七搭八　住東明。掃旵",
    "X82n1571_068:0321c12": "祖塔拈香曰。者老漢。二百年來在此藏身。人天罔知。",
    "X82n1571_068:0321c13": "佛祖難近。今日脚下。兒孫到來。親遭勘破。且道。以何",
    "X82n1571_068:0321c14": "為驗。顧左右插香　示眾。古人道。恁麼也不得。不恁",
    "X82n1571_068:0321c15": "麼也不得。恁麼不恁麼總不得。諸兄弟。畢竟作麼生",
    "X82n1571_068:0321c16": "即得。良久曰。簷前滴瀝非關雨。溪澗奔雷不是聲",
    "X82n1571_068:0321c17": "　示眾。暮春風雨連宵攪。蠶麥應知定不好。山前山後",
    "X82n1571_068:0321c18": "女和男。曉夜憂愁忘饑飽。翻思我輩學禪人。究竟用",
    "X82n1571_068:0321c19": "心似他少。出入叢林趂鬧門。口說參禪心不了。忙忙",
    "X82n1571_068:0321c20": "混到髮生斑。自家底事仍未曉。無常殺鬼驀然來。頓",
    "X82n1571_068:0321c21": "足搥胸空怨惱。爾我同居宜早知。生死莫把當草草。",
    "X82n1571_068:0321c22": "工夫但如憂蠶麥。管教不久證斯道。窮山相聚有限",
    "X82n1571_068:0321c23": "期。須惜光陰莫外討　示眾。諸方今日開爐。奔走四",
    "X82n1571_068:0321c24": "海禪徒。箇箇希成佛祖。真參究竟還無。爭似東明數",
    "X82n1571_068:0322a01": "輩。緘口竟日跏趺。霜風撲面。瓶缽清虗。堅確志辦所",
    "X82n1571_068:0322a02": "圖。常憶古人居破屋。滿床盡撒雪珍珠　因事辭眾",
    "X82n1571_068:0322a03": "曰。道薄不堪居祖室。合隨雲鶴聽潺湲。從教別選僧",
    "X82n1571_068:0322a04": "中德。可使重拈六尺竿。便行　住南嶽綠蘿菴。示眾。",
    "X82n1571_068:0322a05": "山僧者裏。也不論元。也不論妙。也不論禪。也不論道。",
    "X82n1571_068:0322a06": "只要你生死心破。生死心若不破。便是閻老子面前。",
    "X82n1571_068:0322a07": "喫銕棒底。公招所以道。參須實參。悟須實悟。閻羅大",
    "X82n1571_068:0322a08": "王不怕多語。不勞久立珍重　示眾。舉僧問當山雲",
    "X82n1571_068:0322a09": "峰悅禪師。如何是心地法門。悅曰。不從人得。曰不從",
    "X82n1571_068:0322a10": "人得時如何。悅曰。此去衡陽不遠。師曰。雲峰答話。雖",
    "X82n1571_068:0322a11": "赴來機。要且猶涉程限在。鈍叟則不然。如何是心地",
    "X82n1571_068:0322a12": "法門。不從人得。不從人得時如何。好與劈脊便棒",
    "X82n1571_068:0322a13": "　元日示眾。元正啟祚物咸新。野老謳歌賀太平。目擊",
    "X82n1571_068:0322a14": "祖庭年遠事。春風吹起上梅林　示眾。舉僧問雲門。",
    "X82n1571_068:0322a15": "如何是雲門一曲。門曰。臘月二十五。師曰。臘月二十",
    "X82n1571_068:0322a16": "五。今日為君舉。著意會應難。藍田射石虎　住長沙",
    "X82n1571_068:0322a17": "南源。示眾。舉楊岐曰。薄福住楊岐。年來氣力衰。寒風",
    "X82n1571_068:0322a18": "凋敗葉。猶喜故人歸。囉囉哩。拈上死柴頭。且向無烟",
    "X82n1571_068:0322a19": "火。師曰。門庭冷峻。語脈藏鋒。此我遠祖楊歧。荷擔法",
    "X82n1571_068:0322a20": "道綱維。叢社之典型。山僧忝為後裔。亦有一頌。薄福",
    "X82n1571_068:0322a21": "住南源。霜風茆屋寒。擁衲爐頭坐。灰形似懶殘。赤骨",
    "X82n1571_068:0322a22": "[骨*歷]不相瞞。煩汝諸人掃黃葉。千峰月上煑冰團　師",
    "X82n1571_068:0322a23": "偕眾開田。示眾。者一片田地。從上來分付多時矣。只",
    "X82n1571_068:0322a24": "為兒孫不肖。拋家散業。馳逐外遊。致令祖父田園。荊",
    "X82n1571_068:0322b01": "棘年生。草茅日長。山僧。今日將原本契書。揭示諸人。",
    "X82n1571_068:0322b02": "須要諸人。各各急著精彩。認取者片田地。斬無明草。",
    "X82n1571_068:0322b03": "除邪見林。然後放兩拋三。深耕淺種。披蓑帶月。挈耙",
    "X82n1571_068:0322b04": "連雲。到此不妨改禾莖為粟柄。變土塊作黃金。都盧",
    "X82n1571_068:0322b05": "只在者片田地上顯現。大眾。正恁麼時。且道。承誰恩",
    "X82n1571_068:0322b06": "力。乃以钁頭[祝/土]地。三下曰。幾度賣來還自買。為憐松",
    "X82n1571_068:0322b07": "竹引清風　燈節云眾。今朝正月十五。處處村歌社",
    "X82n1571_068:0322b08": "舞。惟我南源寺裏。舉令超佛越祖。不是秘魔擎叉。豈",
    "X82n1571_068:0322b09": "學雲門道普。剔起無盡燈光。照徹主中之主。大眾且",
    "X82n1571_068:0322b10": "道。主中主作麼面目。夏久曰。聻　示眾。諸方有元妙",
    "X82n1571_068:0322b11": "禪。有性道禪。有細膩禪。有逐日常進禪。有休去歇去",
    "X82n1571_068:0322b12": "禪。有大法小法禪。與人理會。與人齩嚼。山僧此間。且",
    "X82n1571_068:0322b13": "無如許多禪。只有遠祖百丈大智禪師。留得一把鈍",
    "X82n1571_068:0322b14": "銕鋤頭。逐日要諸人使用。使用得純熟。若到力忘於",
    "X82n1571_068:0322b15": "己。手忘于心。目前不見有可開之田。脚下不見有可",
    "X82n1571_068:0322b16": "立之地。忽然鋤轉。山河大地百雜碎。露出當人雙眼",
    "X82n1571_068:0322b17": "睛。大眾。即今把柄。在阿誰手裏。驀擲拄杖曰。當陽拈",
    "X82n1571_068:0322b18": "出大家看　示眾。舉閩中韋監軍尋常見僧曰。某甲",
    "X82n1571_068:0322b19": "待官滿。出江西湖南。置一問。問殺江西湖南老宿。僧",
    "X82n1571_068:0322b20": "曰。監軍作麼生問。軍曰。不勞手脚。僧無語。師代曰。監",
    "X82n1571_068:0322b21": "軍與麼問。直是笑殺江西湖南老宿　問如何是學",
    "X82n1571_068:0322b22": "人安身立命處。師曰。待山僧有安身立命處。向汝道",
    "X82n1571_068:0322b23": "　問如何是旋陀羅尼句。師咳嗽一聲曰。見處偏枯。",
    "X82n1571_068:0322b24": "如何得圓。師曰。山僧住持事繁　問雪峰當時得德",
    "X82n1571_068:0322c01": "山力。得巖頭力。師曰。兩處俱不得。曰畢竟如何。師便",
    "X82n1571_068:0322c02": "喝。曰恁麼則禮拜去也。師噓一聲　問山頭石虎。打",
    "X82n1571_068:0322c03": "一棒行一步時如何。師曰。皈依佛法僧　問了脫生",
    "X82n1571_068:0322c04": "死底人。如何用功。師良久曰。會麼。僧禮拜。師與一踏",
    "X82n1571_068:0322c05": "　問和尚法嗣何人。師曰。自有一雙窮相手。未曾輕",
    "X82n1571_068:0322c06": "揖等閒人。曰莫辜負磬山老人麼。師曰。賴闍黎證明",
    "X82n1571_068:0322c07": "　問如何是菴主家風。師曰。拄杖如龍活。芒鞋似虎",
    "X82n1571_068:0322c08": "獰。曰日用受誰供養。師曰。一溪流水。萬箇峰頭　問",
    "X82n1571_068:0322c09": "手握利刃劒。因甚猢猻子不死。師曰。全承渠力　問",
    "X82n1571_068:0322c10": "齩破銕酸餡。因甚路上有饑人。師曰。同途不同徹",
    "X82n1571_068:0322c11": "　問大死底人。活却時如何。師曰。喚來與山僧洗脚",
    "X82n1571_068:0322c12": "　師常問諸老宿。此山從上法脈。洎先德典型。與機緣",
    "X82n1571_068:0322c13": "出處。漠無知者。于是。摭拾新舊嶽志所載。百有三十",
    "X82n1571_068:0322c14": "三人彚集成編。曰南嶽禪燈錄。以示諸老宿。魚山熊",
    "X82n1571_068:0322c15": "給諫。序而傳之。云是集行。當必有從紙縫中。劈開面",
    "X82n1571_068:0322c16": "目者。復續集宋元明興諸老宿機緣法語。以附大慧",
    "X82n1571_068:0322c17": "正法眼藏後。凡若干卷。謂眾曰。此吾徒慧命所寄也",
    "X82n1571_068:0322c18": "　甲申夏。兵革騷動。林谷震恐。發足下山麓。抵清瀏。",
    "X82n1571_068:0322c19": "水陸俱困。迂途至南源。就南源駐焉。嚮風奔趨者且",
    "X82n1571_068:0322c20": "日至。師景百丈一日不作。一日不食之訓。躬率眾開",
    "X82n1571_068:0322c21": "田。拾枯掇野。誤食澗芹致腹困。乙酉夾鍾之八日。同",
    "X82n1571_068:0322c22": "眾作務如故。晚忽令侍僧淨髮。沐浴端坐而逝。師生",
    "X82n1571_068:0322c23": "萬曆戊申七月十一日。坐夏二十有四。閱世僅三十",
    "X82n1571_068:0322c24": "有八。全身塔于嶽山之麓。",
    "X82n1571_068:0323a01": "陽山松際通授禪師浙之烏程嚴氏子。生十七。見雲",
    "X82n1571_068:0323a02": "棲七筆勾詞。決志投道場慈脫白後依磬山修。忽聞",
    "X82n1571_068:0323a03": "畫眉鳥聲。豁然大悟。即見修。修豎拳曰。還道得麼。師",
    "X82n1571_068:0323a04": "曰。板響也。請和尚過堂。修頷之。師辭行。修題頂像付",
    "X82n1571_068:0323a05": "師。歸陽山。自是嚴身為眾。雲水日臻。道望遠播。金豈",
    "X82n1571_068:0323a06": "凡方伯。稔師名。以吳江明慶。請師出世　據室。一箇",
    "X82n1571_068:0323a07": "將軍一箇令。一箇木杓一箇柄。陽山到此不無言。祇",
    "X82n1571_068:0323a08": "要諸人著眼聽。喝一喝　上堂。拙衲居山三十年。堅",
    "X82n1571_068:0323a09": "持祖印詎能傳。今朝明慶重拈出。當機不值半文錢。",
    "X82n1571_068:0323a10": "既不值半文錢。莫不有辜豈凡眾護法相邀出山麼。",
    "X82n1571_068:0323a11": "良久曰。而今各請回光看。鼻孔何曾離嘴邊。卓拄杖",
    "X82n1571_068:0323a12": "　上堂。問如何是最親切句。師曰。汝莫辜負老僧。僧",
    "X82n1571_068:0323a13": "擬議。師震聲一喝。以拂子作◎曰。會麼。柳色黃金嫩。",
    "X82n1571_068:0323a14": "梨花白雪香。若將時節會。辜負寶花王。擲拂子　上",
    "X82n1571_068:0323a15": "堂。卓拄杖曰。今朝二月二。天子辦農事。生涯在钁頭。",
    "X82n1571_068:0323a16": "豐登萬民遂。衲僧四事百無憂。渴飲饑餐倦打睡。莫",
    "X82n1571_068:0323a17": "教忒殺討便宜。招得來生不如意。拽拄杖下座　上",
    "X82n1571_068:0323a18": "堂。三月十五。紅黃徧普。拙衲陞堂。呵佛罵祖。且道。何",
    "X82n1571_068:0323a19": "故。恨渠授受盂添柄。累及兒孫扯葛藤　住磬山上",
    "X82n1571_068:0323a20": "堂。問石磬重敲。聖凡共聽。祇如無耳者。還聞麼。師曰。",
    "X82n1571_068:0323a21": "忒殺分明。曰又道不悟底人有耳如聾。師喝。僧亦喝。",
    "X82n1571_068:0323a22": "師便打。乃舉拂子曰。石磬重敲。震天震地。金爐再撥。",
    "X82n1571_068:0323a23": "煉聖煉凡。雖然如是。還有不離見聞。超登十地者麼。",
    "X82n1571_068:0323a24": "若更如何。莫怪山僧起模畵樣去也。以拂子作⊕相。",
    "X82n1571_068:0323b01": "顧大眾曰。會麼。眾無語。師曰。磬山今日失利。擲拂子",
    "X82n1571_068:0323b02": "下座　上堂。六月十九。觀音點首。豁悟圓通。騰雲哮",
    "X82n1571_068:0323b03": "吼。剎那走徧河沙國。寸步不離我門口。且道。因甚如",
    "X82n1571_068:0323b04": "此。鰕跳何曾出得斗　誕日上堂。余年四十七。無得",
    "X82n1571_068:0323b05": "亦無失。居山三十秋。剛剛一味拙。若還問我解何宗。",
    "X82n1571_068:0323b06": "識得秤錘原是銕　上堂。卓拄杖曰。昨夜三更頭。兩",
    "X82n1571_068:0323b07": "箇泥牛鬬。得血淋漓地。沒箇人來相救。撞著龍山石",
    "X82n1571_068:0323b08": "敢當。一齊趂入武林洞去也。且道。為甚麼事。眾中有",
    "X82n1571_068:0323b09": "道得者。出來道看。眾無語。師曰。憐火若燒墻畔草。月",
    "X82n1571_068:0323b10": "鈞能挂殿中簾。喝一喝　結夏上堂。鄉村四月閒人",
    "X82n1571_068:0323b11": "少。纔了蠶桑又插田。萬峰頂上無餘事。更好窮參鼻",
    "X82n1571_068:0323b12": "祖禪。復舉石屋和尚結制示眾曰。汝等舉足下足。不",
    "X82n1571_068:0323b13": "得踏著常住地。若踏著。定犯波羅夷罪。陽山則不然。",
    "X82n1571_068:0323b14": "汝等從今結制。舉足下足。直須步步踏著常住地。若",
    "X82n1571_068:0323b15": "一步不踏著。定犯波羅夷罪　過東藏寺請上堂。問",
    "X82n1571_068:0323b16": "如何是奪人不奪境。師曰。潯溪一帶。水碧連天。如何",
    "X82n1571_068:0323b17": "是奪境不奪人。師曰。漁歌牧唱。各自風流。如何是人",
    "X82n1571_068:0323b18": "境兩俱奪。師曰。髑髏粉碎。大地平沈。如何是人境俱",
    "X82n1571_068:0323b19": "不奪。師曰。當場選佛。法鼓雷轟。如何是三元。師曰。六",
    "X82n1571_068:0323b20": "月飛片雪。如何是三要。師曰。冬煖臘梅香。問向上一",
    "X82n1571_068:0323b21": "機則不問。如何是東藏境。師曰。殿後有閣。如何是境",
    "X82n1571_068:0323b22": "中人。師曰。棒頭有眼。如何是人中意。師曰。將此深心",
    "X82n1571_068:0323b23": "奉塵剎。曰人境已蒙師指示。安心一句事如何。師曰。",
    "X82n1571_068:0323b24": "饑餐渴飲。乃曰。昔日達磨大師。直指人心。見性成佛。",
    "X82n1571_068:0323c01": "敢問大眾。如何是心。豎拂子曰。者是心耶。若道是心。",
    "X82n1571_068:0323c02": "又將甚麼作拂子。指香爐曰。若道者是心。又將甚麼",
    "X82n1571_068:0323c03": "作香爐。若以目前森羅萬象為心。又將甚麼作森羅",
    "X82n1571_068:0323c04": "萬象。若以虗空為心。又將甚麼作虗空。者裏定當得",
    "X82n1571_068:0323c05": "出。許汝道明心見性。立地成佛。還有真參實悟者麼。",
    "X82n1571_068:0323c06": "如無。山僧今日失利　上堂。門對千峰碧。沿溪一徑",
    "X82n1571_068:0323c07": "幽。更求元妙旨。撥火覓浮漚　上堂。萬峰頭上。不比",
    "X82n1571_068:0323c08": "人間。碧潭浸月。青嶂圍天。緇素參禮。徹示無傳。且道",
    "X82n1571_068:0323c09": "如何是無傳底意。不見道。金屑雖貴。落眼成翳　上",
    "X82n1571_068:0323c10": "堂。問和尚密密處。為甚麼學人不知。師曰。知即非密。",
    "X82n1571_068:0323c11": "曰還許親近否。師曰。當面錯過。問臨濟大師有三句。",
    "X82n1571_068:0323c12": "如何是第一句。師曰。我已忘記了。如何是第二句。師",
    "X82n1571_068:0323c13": "曰。說汝也不信。如何是第三句。師曰。汝自薦取。曰三",
    "X82n1571_068:0323c14": "句已蒙師指示。還有向上事也無。師便打。乃曰。所以",
    "X82n1571_068:0323c15": "道。聲前薦取較些子。句後承當便隔天。倒腹傾腸人",
    "X82n1571_068:0323c16": "不識。慙余空費老婆禪。卓拄杖　浴佛示眾。四月八。",
    "X82n1571_068:0323c17": "浴悉達。赤條條。水一杓。法界沾都利樂。二乘沾證大",
    "X82n1571_068:0323c18": "覺。聲聞沾超無學。天人沾空善惡。修羅沾斷鬬縛。畜",
    "X82n1571_068:0323c19": "生沾脫鱗甲。餓鬼沾受酥酪。地獄沾出火鑊。且道。衲",
    "X82n1571_068:0323c20": "僧沾又作麼生。出家清淡無他供。黑飯團頭一飽餐",
    "X82n1571_068:0323c21": "　問如何是小藏。師曰。巨海不堪蚯蚓度。如何是大",
    "X82n1571_068:0323c22": "藏。師曰。藕絲竅裏大鵬飛　僧求開示。師曰。你尋常",
    "X82n1571_068:0323c23": "做甚麼工夫。曰本來無一物。師豎起拂子曰。你還會",
    "X82n1571_068:0323c24": "者箇麼。曰不會。師曰。却有一物在　問如何是三元。",
    "X82n1571_068:0324a01": "師曰。龍過樹頭拖綠去。如何是三要。師曰。虎從溪畔",
    "X82n1571_068:0324a02": "踏青來。如何是一念不生。師曰。河底石龜啼　僧請",
    "X82n1571_068:0324a03": "開示。師曰。今日懶與汝說。明日來。次早僧復問。師曰。",
    "X82n1571_068:0324a04": "昨已為汝說了。曰不曾。師曰。蒼天蒼天　問祖師心",
    "X82n1571_068:0324a05": "印。篆作何文。師曰。七曲八曲　問是則裂破虗空。不",
    "X82n1571_068:0324a06": "是則鬼家活計。端的處請師明。師曰。山青水碧　問",
    "X82n1571_068:0324a07": "南山白額虎。驀面相逢時如何。師曰。作馬騎。曰倘不",
    "X82n1571_068:0324a08": "馴時如何。師劈頭便打。僧禮拜。師曰。馴也　問如何",
    "X82n1571_068:0324a09": "是末後句。師曰。且待驢年　問若見諸相非相。即見",
    "X82n1571_068:0324a10": "如來。學人向甚麼處皈依。師曰。禮拜著　問二十五",
    "X82n1571_068:0324a11": "聖。本無優劣。為甚獨選耳根圓通。師曰。翠為毛死",
    "X82n1571_068:0324a12": "　問世尊未離兜率。已降王宮。未出母胎。度人已畢。何",
    "X82n1571_068:0324a13": "故。眾生徧滿塵剎。師曰。桃花淨盡菜花開　問。一人",
    "X82n1571_068:0324a14": "在飯籮邊餓死。一人在大海中渴死。未審何故。師曰。",
    "X82n1571_068:0324a15": "忒殺近　問風吹石曰演摩訶。意旨如何。師曰。真實",
    "X82n1571_068:0324a16": "不虗　問若人識得心。大地無寸土。今和尚識得心",
    "X82n1571_068:0324a17": "也。如何大地還在。師曰。各人喫飯各人飽　師繼主",
    "X82n1571_068:0324a18": "磬山。住未幾。以疾養疴陽山。一日師自起。沐浴更衣。",
    "X82n1571_068:0324a19": "趺坐書偈。示眾曰。昔人五十知非。予年五十知止。莫",
    "X82n1571_068:0324a20": "云日出事生。須信分明直指。擲筆而逝。良久。復開目",
    "X82n1571_068:0324a21": "囑眾曰。每朔望雲集。禮西天東土歷祖。後禮龍池磬",
    "X82n1571_068:0324a22": "山二祖不可忽復。瞑目化去。實崇禎壬午八月二十",
    "X82n1571_068:0324a23": "二日也。世壽五十。僧臘三十有四。嗣法門人神鼎雲",
    "X82n1571_068:0324a24": "外澤。錄師四會語。行世。",
    "X82n1571_068:0324b01": "鴛湖用禪師法嗣",
    "X82n1571_068:0324b02": "建寧紫雲衡石鈞禪師錢塘潘氏子。幼而頴悟。慧性",
    "X82n1571_068:0324b03": "不凡。總角時。矢志出塵。二十受具。即徧歷諸方。雖有",
    "X82n1571_068:0324b04": "所契。終不自諾。復謁鴛湖於普明。洞徹圓常。一日用",
    "X82n1571_068:0324b05": "問。化人問幻士。谷響答泉聲。欲識吾宗旨。泥牛水上",
    "X82n1571_068:0324b06": "行。意旨如何。師曰。夢眼見空花。用曰。臨濟有一句子。",
    "X82n1571_068:0324b07": "你又作麼生。師便喝。用便打。師又喝。用又打。師禮拜。",
    "X82n1571_068:0324b08": "用曰。元來是瞎驢。師拂袖便出。用命掌院事。後用退",
    "X82n1571_068:0324b09": "居。四眾請師開法。上堂。僧問。昔日無趣老人。今朝衡",
    "X82n1571_068:0324b10": "石和尚。如何是源遠流長。古今不異。師曰。開池見明",
    "X82n1571_068:0324b11": "月。揮麈動清風。曰雲峰一滴水。大地盡承思。師曰。會",
    "X82n1571_068:0324b12": "取未來的。乃曰。雲生寶樹。風敲翠竹。勘破鷄鳴。徧地",
    "X82n1571_068:0324b13": "塗毒。者是無趣老人的落處。即今還有知落處的麼。",
    "X82n1571_068:0324b14": "有即出來。通箇消息。良久。擊拂子下座　師住雲峰。",
    "X82n1571_068:0324b15": "一時緇素畢集。順治丙戌四月初四日示寂。世壽三",
    "X82n1571_068:0324b16": "十四。僧臘一十五。有演義答響等錄十五卷。行世。",
    "X82n1571_068:0324b17": "嘉興金明介庵進禪師本邑張氏子。母賀氏。夢日輪",
    "X82n1571_068:0324b18": "入懷而誕。幼不樂兒嬉。唯喜近佛。志慕出家。參鴛湖",
    "X82n1571_068:0324b19": "用於桐月。追隨半載。無有入處。因用入閩。尋禮龍池",
    "X82n1571_068:0324b20": "微剃染。命董庫事。刻究本參。甞廢寢食危坐。又因足",
    "X82n1571_068:0324b21": "患水毒。三月不起。一日侵晨。聞匠斧斫大木聲。有省。",
    "X82n1571_068:0324b22": "乃述偈呈微。微頷之。後往建寧。再參用。即命入室。師",
    "X82n1571_068:0324b23": "方跨門。用曰。是甚麼。師擬答。用震威便喝。師豁然。掩",
    "X82n1571_068:0324b24": "耳而出。又一日用集眾。乃舉拂子曰。世尊拈花。老僧",
    "X82n1571_068:0324c01": "舉拂。且道。是同是別。師出禮三拜歸位。用曰。這瞎驢。",
    "X82n1571_068:0324c02": "遂擲下即出。從上源流衣拂。并偈授之。出住徑山觀",
    "X82n1571_068:0324c03": "音殿。嘉興金明寺　上堂。一生二。二生三。三生萬物。",
    "X82n1571_068:0324c04": "是則是。祇是順水張帆。且無逆風把柁。金明要問一",
    "X82n1571_068:0324c05": "從何生。良久曰。力口希咄咄咄。猫有插血之功。虎有",
    "X82n1571_068:0324c06": "起屍之德　解制上堂。豁開戶牖。當軒者誰。若也見",
    "X82n1571_068:0324c07": "得。不妨腰包頂笠。竿木隨身。一任南天台北五臺。其",
    "X82n1571_068:0324c08": "或未然。各須照顧脚下好　鍾溪示眾。四月村莊[麩夫+來]",
    "X82n1571_068:0324c09": "麥黃。銜泥紫燕語聲狂。太平景色誰人委。獨坐溪頭",
    "X82n1571_068:0324c10": "看水忙　上元上堂。千燈萬燈。從這一燈起。且道。這",
    "X82n1571_068:0324c11": "一燈從何處起。苟知落處。交光相羅。燈燈無礙。祇如",
    "X82n1571_068:0324c12": "十方俱擊鼓。十處一齊聞。東家點燈。西家暗坐。又作",
    "X82n1571_068:0324c13": "麼生。良久曰。一種是聲無限意。有堪聽處不堪聽",
    "X82n1571_068:0324c14": "　晚參。細雨落花香冷澹。晚風敲竹響晴空。西來祖意",
    "X82n1571_068:0324c15": "我不會。午夜推窗月上東　示眾。結制以來又七日。",
    "X82n1571_068:0324c16": "燈籠露柱絕消息。後園竹子數百竿。橫者自橫直者",
    "X82n1571_068:0324c17": "直　師置一斫刀。日隨眾務。遂舉起刀。示眾曰。亦能",
    "X82n1571_068:0324c18": "伐材。亦能養材。復偈曰。剛刀銛利出紅爐。斫盡雲根",
    "X82n1571_068:0324c19": "不用磨。衲子腰間曾佩得。何愁栗棘葛藤窠　頌興",
    "X82n1571_068:0324c20": "化打充賓曰。虎解起屍。猫能插血。正法眼藏。瞎驢邊",
    "X82n1571_068:0324c21": "滅　僧參。作虎聲。師作怕勢。僧擬議。師曰。掠虗漢。直",
    "X82n1571_068:0324c22": "打出　師為亡僧舉火回。僧問。亡僧遷化。向甚麼處",
    "X82n1571_068:0324c23": "去。師曰猫。僧擬議。師劈面掌出　師揀藥次。一僧呈",
    "X82n1571_068:0324c24": "偈。師接槎作團。問曰。且道是病是藥。僧曰是病。師便",
    "X82n1571_068:0325a01": "打。復喚一僧曰。你道。是病是藥。僧曰是藥。師亦打。一",
    "X82n1571_068:0325a02": "士曰。藥病總不是。師亦打　康熙癸丑九月二十三",
    "X82n1571_068:0325a03": "日。沐浴更衣。書偈辭眾而逝。世壽六十有二。僧臘三",
    "X82n1571_068:0325a04": "十有七。茶毗。骨白如玉。牙齒不壞。骨塔於隱川大慈",
    "X82n1571_068:0325a05": "庵齒。塔於楚黃石門山之黃荊。",
    "X82n1571_068:0325a06": "嘉興永正一初元禪師姓曹。郡之當湖人。生而岐嶷",
    "X82n1571_068:0325a07": "端敏。喜趺坐。十歲。乞父教佛經。能解妙義。十五即參",
    "X82n1571_068:0325a08": "究宗乘。二十豁然徹悟。禮興善弘遠為師。參普明用。",
    "X82n1571_068:0325a09": "執侍久之。用一日問。我心裏不安。你還得太平也未。",
    "X82n1571_068:0325a10": "師曰。蒼天蒼天。又一日入室。用豎拳曰。道一句看。師",
    "X82n1571_068:0325a11": "便掌。用大笑。師禮拜。於是機契。返興善。掩關十有餘",
    "X82n1571_068:0325a12": "載。出住永正　上堂。花笑春風。格外真規頓現。漁歌",
    "X82n1571_068:0325a13": "曲水。就中消息全彰。向上拈提。不礙通人唱和。隨宜",
    "X82n1571_068:0325a14": "施設。何妨達者商量。寒時添衲。熱則披襟。休云覔火",
    "X82n1571_068:0325a15": "和烟得。饑來喫飲。倦即打眠。莫道擔泉帶月歸。握一",
    "X82n1571_068:0325a16": "拳。大千香水海。攝盡無餘。舒一掌。百億須彌盧。拈來",
    "X82n1571_068:0325a17": "有據。所以道。大人得大機。大智得大用。設或情塵未",
    "X82n1571_068:0325a18": "脫。翳眼猶存　示眾。以拄杖卓一下云。道得也被他",
    "X82n1571_068:0325a19": "穿却鼻孔。道不得也被他穿却鼻孔。時有僧問。道不",
    "X82n1571_068:0325a20": "得穿却鼻孔即且置。道得。因甚也穿却鼻孔。師擲拄",
    "X82n1571_068:0325a21": "杖。便歸方丈　示眾。有一句子。未打鼓前。分付諸人",
    "X82n1571_068:0325a22": "了也。若也會得。方可商量。如或未然。豈堪共語。拈拄",
    "X82n1571_068:0325a23": "杖。一時打散。歸方丈　頌六祖曰。我有一物。無頭無",
    "X82n1571_068:0325a24": "尾。無名無字。無背無面。諸人還識麼時荷澤會出眾",
    "X82n1571_068:0325b01": "曰。是諸法之本源。乃神會之佛性。曰橫將玉笛遡風",
    "X82n1571_068:0325b02": "吹。不犯宮商調自奇。最惜能邀仙子曲。被人喚作鷓",
    "X82n1571_068:0325b03": "鴣辭　僧參。舉雪峰淘米話。未了。師劈頭打云。殘羹",
    "X82n1571_068:0325b04": "餿飯。不勞拈出。僧罔措。師云。學語之流。直打出　僧",
    "X82n1571_068:0325b05": "參。纔展坐具。師便打。僧云。謝和尚慈悲。師云。山僧今",
    "X82n1571_068:0325b06": "日失利　尼問。那箇是學人本來面目。師曰。一場出",
    "X82n1571_068:0325b07": "醜。尼禮拜。師曰。眾眼難瞞　康熙戊午五月十九日。",
    "X82n1571_068:0325b08": "柬謝諸檀咸集畢。師合掌。敘別而逝。壽六十四。臘四",
    "X82n1571_068:0325b09": "十二。塔于丈室。",
    "X82n1571_068:0325b11": "五燈全書卷第六十八"
}