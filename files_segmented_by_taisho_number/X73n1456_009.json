{
    "X73n1456_009:0517c01": "憨山老人夢遊集卷第九",
    "X73n1456_009:0517c02": "侍　者　　福　善　日錄",
    "X73n1456_009:0517c03": "門　人　　通　炯　編輯",
    "X73n1456_009:0517c04": "嶺南弟子　劉起相　重較",
    "X73n1456_009:0517c05": "　　法語",
    "X73n1456_009:0517c06": "示夜臺禪人",
    "X73n1456_009:0517c07": "文殊菩薩住清涼山。與一萬眷屬常演說法。故西域",
    "X73n1456_009:0517c08": "沙門遙禮此山。為金色世界。華嚴經云。一切處文殊",
    "X73n1456_009:0517c09": "師利。從一切處金色世界而來。由是觀之。文殊果常",
    "X73n1456_009:0517c10": "住於此山耶。葢眾生界中。煩惱所集為熱惱地。若行",
    "X73n1456_009:0517c11": "人能開智眼。達本情忘。知心體合。則當下清涼。如是。",
    "X73n1456_009:0517c12": "則觸目無非文殊化境。步步不離清涼道場。此所謂",
    "X73n1456_009:0517c13": "一切處文殊金色世界也。夜臺禪人。久住臺山。夜遊",
    "X73n1456_009:0517c14": "故得此名。今來南方行脚。參禮知識。是必親從文殊",
    "X73n1456_009:0517c15": "指點而來。如善財之南詢。雖經百一十城。未動脚跟",
    "X73n1456_009:0517c16": "一步。如前周行十方世界。未離金色界中。在在知識",
    "X73n1456_009:0517c17": "逆順法門。無非文殊智眼。今見老人於五乳峯頭。與",
    "X73n1456_009:0517c18": "金色世界是同是別。者裏辨得。許你親見文殊。其或",
    "X73n1456_009:0517c19": "未然。再買草鞋行脚去。參。參。",
    "X73n1456_009:0517c20": "示省然覺禪人",
    "X73n1456_009:0517c21": "性覺禪人中歲出家。遠來匡山求授具戒。以有隱疾",
    "X73n1456_009:0517c22": "不能久侍。辭歸請益。老人因示之曰。身為大患之本。",
    "X73n1456_009:0517c23": "眾苦所聚。六道生死。先要識此生死苦因。所謂諸苦",
    "X73n1456_009:0517c24": "所因。貪欲為本。若滅貪欲。無所依止。是故佛說金剛",
    "X73n1456_009:0518a01": "戒。心地法門。乃斷欲之利具。出苦之舟筏也。汝今幸",
    "X73n1456_009:0518a02": "聞此法。念念不忘。心心不懈。即此便是修行之要。如",
    "X73n1456_009:0518a03": "圓覺經云。當觀此身。四大合成。我今觀此堅硬歸地。",
    "X73n1456_009:0518a04": "潤濕歸水。煖氣歸火。動轉歸風。諦觀四大。各有所歸。",
    "X73n1456_009:0518a05": "今此妄身當在何處。如是觀察。念念不忘。心心不昧。",
    "X73n1456_009:0518a06": "久之純熟。當見此身忽然脫空。四大若空。諸苦頓脫。",
    "X73n1456_009:0518a07": "即此工夫。便是出生死之第一妙訣也。從上諸祖。未",
    "X73n1456_009:0518a08": "有一人不從參究中來。得了悟心性者。未有不修而",
    "X73n1456_009:0518a09": "能得利益者。汝當更念。此身雖苦。幸存一息。尚可求",
    "X73n1456_009:0518a10": "能出之方。若一失此。身枉著袈裟。則將來三途之苦。",
    "X73n1456_009:0518a11": "動經長劫。雖欲求出。不可得也。故云。思地獄苦。發菩",
    "X73n1456_009:0518a12": "提心。勉之毋怠。",
    "X73n1456_009:0518a13": "示說名道禪人",
    "X73n1456_009:0518a14": "道學人。往參老人於曹溪。特為發明金剛般若宗旨。",
    "X73n1456_009:0518a15": "以吾人修行。不仗般若根本智。生死難出。然此般若。",
    "X73n1456_009:0518a16": "非向外別求。即是吾人自心之本體。本自具足。故今",
    "X73n1456_009:0518a17": "修行。但求自心。更不別尋枝葉。佛祖教人。只是返求",
    "X73n1456_009:0518a18": "自心。故云識心達本源。故號為沙門。又云。若人識得",
    "X73n1456_009:0518a19": "心。大地無寸土。以我自心。元是般若光明。本來無物。",
    "X73n1456_009:0518a20": "但因一念之迷。故日用而不知。但知有此幻妄之假",
    "X73n1456_009:0518a21": "我。即不知有本來常住法身。即今要悟本來法身。即",
    "X73n1456_009:0518a22": "就日用現前。六根門頭起心動念執著我處。當下照",
    "X73n1456_009:0518a23": "破。本來無我。無我則無人。無人則了無眾生。眾生既",
    "X73n1456_009:0518a24": "空。則生死根絕。生死既脫。則無壽命。是則四相既除。",
    "X73n1456_009:0518b01": "一心無寄。豈非無住之妙行乎。若不能當下了悟。只",
    "X73n1456_009:0518b02": "將六祖本來無物一語。置在目前。但見一切境緣。對",
    "X73n1456_009:0518b03": "待生心之時。便是我執。就此執處一照。照破。則當下",
    "X73n1456_009:0518b04": "情忘。對待心絕。即是無我。無我則無人。人我既空。則",
    "X73n1456_009:0518b05": "日用身心。了無罣礙。以日用逆順境界。皆是生死路",
    "X73n1456_009:0518b06": "徑。若境界看破。了無罣礙。則生死根株。亦從此倒斷",
    "X73n1456_009:0518b07": "矣。如是。豈非善修般若無住之妙行乎。禪人有志。要",
    "X73n1456_009:0518b08": "出生死。必以此為第一義。此外別求。即落外道邪徑",
    "X73n1456_009:0518b09": "矣。",
    "X73n1456_009:0518b10": "示魏聖期",
    "X73n1456_009:0518b11": "聖期居士。頃以書來。請益云。某邇來。雖惕然於生死",
    "X73n1456_009:0518b12": "大事。欲隨處解脫。惟橫逆忽來。不能當下消受。雖旋",
    "X73n1456_009:0518b13": "能覺知。主人已被牽纏矣。觀此來意。乃真切有志於",
    "X73n1456_009:0518b14": "生死大事者。第未遇善知識。指點心地工夫。故無把",
    "X73n1456_009:0518b15": "柄耳。葢吾人。從來只認妄想為心。不知本有佛性。一",
    "X73n1456_009:0518b16": "向只在世情逆順境界上起好惡憎愛。種種分別知",
    "X73n1456_009:0518b17": "見。殊不知此等憎愛喜怒之情。全是生死根株。舉世",
    "X73n1456_009:0518b18": "之人。未有不在此中一生交滾者。古德教人。參禪了",
    "X73n1456_009:0518b19": "生死。不是離此。別有[糸-八]妙。只是在此等境界上憎愛",
    "X73n1456_009:0518b20": "之心看破。便是了生死。以此憎愛妄想。從來習染純",
    "X73n1456_009:0518b21": "熟深厚。若無方便法門。豈能敵得。所以參禪看話頭",
    "X73n1456_009:0518b22": "之說。正是破煩惱之利具耳。所以被他牽纏者。直為",
    "X73n1456_009:0518b23": "無此話頭作主宰耳。只如僧問趙州。狗子還有佛性",
    "X73n1456_009:0518b24": "也無。州曰無。即將此一無字。懷在胸中作話頭。下疑",
    "X73n1456_009:0518c01": "情。念念不忘。心心不昧。一切閒忙動靜應酬忽遽中。",
    "X73n1456_009:0518c02": "只提此一語。重下疑情審問。疑來疑去。只有一个話",
    "X73n1456_009:0518c03": "頭現前。縱是看書。纔放下書本。回頭一看。便下疑情。",
    "X73n1456_009:0518c04": "此疑堅固。切不可作道理思量解會。只要一个疑念",
    "X73n1456_009:0518c05": "真切。久久純熟。但見心中妄念起時。如此一問。當下",
    "X73n1456_009:0518c06": "氷消。心中所起喜怒。只是一妄想耳。先有此話頭作",
    "X73n1456_009:0518c07": "主宰。及境界至時。一到即看破。當下氷消。全不用力。",
    "X73n1456_009:0518c08": "如此做工夫。不但敵破境界。抑有了悟之時。但切不",
    "X73n1456_009:0518c09": "可作[糸-八]妙道理思量。恐反誤也。",
    "X73n1456_009:0518c10": "示福敦禪人",
    "X73n1456_009:0518c11": "新安禪人。遠參匡山。求授戒法。名曰福敦。字曰篤如。",
    "X73n1456_009:0518c12": "篤者敦篤。純一無偽。精誠之至也。然吾沙門佛子。欲",
    "X73n1456_009:0518c13": "超生死。證真常。求無上涅槃之福樂。苟非精誠一念。",
    "X73n1456_009:0518c14": "純真無妄。力破煩惱之魔。頓拔愛憎之根。而欲頓享",
    "X73n1456_009:0518c15": "無為之福。難矣。千里之行。在於初步。從此戒為基本。",
    "X73n1456_009:0518c16": "乃趨菩提之初步。即此念念向前。心心不退。單求一",
    "X73n1456_009:0518c17": "念。生死情根。搜拔起處竟不可得。然不可得處便是",
    "X73n1456_009:0518c18": "生死無著處矣。第恐志不堅。行不力耳。若恐不力。但",
    "X73n1456_009:0518c19": "以阿彌陀佛四字。橫於胸中。以為利斧。久久根株自",
    "X73n1456_009:0518c20": "斷矣。如是著力。是名篤如。勉之。勉之。",
    "X73n1456_009:0518c21": "示福厚禪人",
    "X73n1456_009:0518c22": "新安禪人。來參匡山。求授戒法。名曰福厚。字曰積如。",
    "X73n1456_009:0518c23": "葢出世人。福由漸積而厚。至佛乃足。猶如積微塵以",
    "X73n1456_009:0518c24": "成大地。厚之至也吾佛世尊。從無量劫來。捨頭目髓",
    "X73n1456_009:0519a01": "腦。積功累行。乃得菩提。菩提為涅槃之安宅。福樂之",
    "X73n1456_009:0519a02": "極地也。苟不積。何以至此哉。然如者。乃如如佛性。吾",
    "X73n1456_009:0519a03": "人本有。良由積劫煩惱侵[飢-几+蜀]。故煩惱情塵日厚。而如",
    "X73n1456_009:0519a04": "如佛性。薄矣。今既知佛性本有。不假他求。從此日用",
    "X73n1456_009:0519a05": "念念知歸。但見情塵起處。以智光照之。久久純熟。則",
    "X73n1456_009:0519a06": "佛性厚而煩惱薄。煩惱薄而業障輕。業障輕而生死",
    "X73n1456_009:0519a07": "斷。是由積真如。以斷生死。求證菩提。享常樂我淨之",
    "X73n1456_009:0519a08": "厚福。豈非由積而至耶。故曰。水之積也不厚。則負大",
    "X73n1456_009:0519a09": "舟也無力。禪人勉之。",
    "X73n1456_009:0519a10": "示同塵睿禪人",
    "X73n1456_009:0519a11": "滇南同塵睿禪人。遠至大都。親歷講肆。既而盡棄所",
    "X73n1456_009:0519a12": "習。南參知識。遊新安之黃山。愛其幽勝。遂隱約其閒",
    "X73n1456_009:0519a13": "一鉢往來。無定棲止。然以華嚴大經為課誦。壬戌仲",
    "X73n1456_009:0519a14": "夏。來參匡山。求授大戒。拈香請益。老人因示之曰。子",
    "X73n1456_009:0519a15": "以華嚴大經為常課。能知此經之綱宗乎。惟我毗盧",
    "X73n1456_009:0519a16": "遮那。曠劫因中。稱法界心。修普賢行。證窮法界。名為",
    "X73n1456_009:0519a17": "報身。號盧舍那。具有佛剎塵數相好。是為正報。所感",
    "X73n1456_009:0519a18": "二十重華藏世界。無盡莊嚴。以為依報。安住海印三",
    "X73n1456_009:0519a19": "昧。稱普光明智。為地上菩薩演說此經。名曰普照法",
    "X73n1456_009:0519a20": "界修多羅。為稱性法門。種種微妙。不可思議。如此法",
    "X73n1456_009:0519a21": "門。乃諸佛自證境界。具在眾生日用妄想心中。念念",
    "X73n1456_009:0519a22": "現前。經云。譬如一微塵中。具有大千經卷。書寫三千",
    "X73n1456_009:0519a23": "大千世界中事。有一智人。明見此經。剖破微塵。出此",
    "X73n1456_009:0519a24": "大經。利益無窮。然一微塵者。眾生妄想心也。大千經",
    "X73n1456_009:0519b01": "卷。眾生本具性德也。隱而不現。謂眾生日用而不知",
    "X73n1456_009:0519b02": "也。明眼智人。破塵出經。即諸佛證窮。此法開示眾生",
    "X73n1456_009:0519b03": "為大利樂也。是知此經所說。乃說眾生日用妄想心",
    "X73n1456_009:0519b04": "耳。大哉。眾生之心。具有廣大不思議力。智用無邊。而",
    "X73n1456_009:0519b05": "為介爾妄想所蔽。可不悲哉。吾佛特為此事。出現世",
    "X73n1456_009:0519b06": "閒。故曰。為一大事因緣故。出現於世。以諸佛證此大",
    "X73n1456_009:0519b07": "事。因此。緣此。特出世閒。為眾生說。更無別事。以眾生",
    "X73n1456_009:0519b08": "迷此大事。而為生死。故以生死為大事也。由是觀之。",
    "X73n1456_009:0519b09": "即八十卷之雄文。所開示者。乃吾人一念之妄想心",
    "X73n1456_009:0519b10": "耳。故曰。我今於一切眾生心中。成等正覺。所謂諸佛",
    "X73n1456_009:0519b11": "心內眾生。時時成道。眾生心內諸佛。念念證真。故般",
    "X73n1456_009:0519b12": "若多羅尊者曰。入息不居陰界。出息不涉眾緣。常轉",
    "X73n1456_009:0519b13": "如是經。百千萬億卷。苟能以如是眼。轉如是經。盡未",
    "X73n1456_009:0519b14": "來際。無閒斷時。所謂塵說。剎說。熾然說。無閒歇。此乃",
    "X73n1456_009:0519b15": "華嚴法界真經之大旨也。禪人若悟此法。則於未展",
    "X73n1456_009:0519b16": "卷前。徹見無邊法界。於撥火拈香。謦欬彈指之閒也。",
    "X73n1456_009:0519b17": "雖然如是。也要牛皮鑽透始得。",
    "X73n1456_009:0519b18": "示修淨土法門",
    "X73n1456_009:0519b19": "海陽禪人。遠參匡山。求授戒法。命名曰深愚。拈香請",
    "X73n1456_009:0519b20": "益云。弟子某。發願求生西方淨土。結法侶若干人。同",
    "X73n1456_009:0519b21": "會一處。專修淨業。願乞慈悲。指示法要。老人因示之",
    "X73n1456_009:0519b22": "曰。佛說修行出生死法。方便多門。唯有念佛求生淨",
    "X73n1456_009:0519b23": "土。最為捷要。如華嚴法華圓妙法門。普賢妙行。究竟",
    "X73n1456_009:0519b24": "指歸淨土。如馬鳴龍樹。及此方永明中峯諸大祖師。",
    "X73n1456_009:0519c01": "皆極力主張淨土一門。此之法門。乃佛無問自說。三",
    "X73n1456_009:0519c02": "根普被。四眾齊收。非是權為下根設也。經云。若淨佛",
    "X73n1456_009:0519c03": "土。當淨自心。惟今修行淨業。必以淨心為本。要淨自",
    "X73n1456_009:0519c04": "心。第一先要戒根清淨。以身三口四意三。此十惡業。",
    "X73n1456_009:0519c05": "乃三途苦因。今持戒之要。先須三業清淨。則心自淨。",
    "X73n1456_009:0519c06": "若身不殺不盜不婬。則身業清淨。不妄言綺語兩舌",
    "X73n1456_009:0519c07": "惡口。則口業清淨。意不貪不瞋不癡。則意業清淨。如",
    "X73n1456_009:0519c08": "此十惡永斷。三業氷清。是為淨心之要。於此清淨心",
    "X73n1456_009:0519c09": "中。厭娑婆苦。發願往生安養。立念佛正行。然念佛必",
    "X73n1456_009:0519c10": "要為生死心切。先斷外緣。單提一念。以一句阿彌陀",
    "X73n1456_009:0519c11": "佛。以為命根。念念不忘。心心不斷。二六時中。行住坐",
    "X73n1456_009:0519c12": "臥。拈匙舉筯。折旋俯仰。動靜閒忙。於一切時。不愚不",
    "X73n1456_009:0519c13": "昧。並無異緣。如此用心。久久純熟。乃至夢中。亦不忘",
    "X73n1456_009:0519c14": "失。寤寐一如。則工夫綿密。打成一片。是為得力時也。",
    "X73n1456_009:0519c15": "若念至一心不亂。則臨命終時。淨土境界現前。自然",
    "X73n1456_009:0519c16": "不被生死拘留。則感阿彌陀佛放光接引。此必定往",
    "X73n1456_009:0519c17": "生之效驗也。然一心專念。固是正行。又必資以觀想。",
    "X73n1456_009:0519c18": "更見穩密。佛為韋提希。說十六妙觀。故得一生取辦",
    "X73n1456_009:0519c19": "今觀經現存。若結淨侶同修。任各志願。於十六觀中。",
    "X73n1456_009:0519c20": "隨取一觀。或單觀佛。及菩薩妙相。或觀淨土境界。如",
    "X73n1456_009:0519c21": "彌陀經說蓮華寶地等。隨意觀想。若觀想分明。則二",
    "X73n1456_009:0519c22": "六時中。現前如在淨土。坐臥經行。開眼閉眼。如在目",
    "X73n1456_009:0519c23": "前若此觀想成就。臨命終時。一念頓生。所謂生則決",
    "X73n1456_009:0519c24": "定生。去則實不去。此唯心淨土之妙指也。如此用心。",
    "X73n1456_009:0520a01": "精持戒行。則六根清淨。永斷惡業煩惱。則心地清淨。",
    "X73n1456_009:0520a02": "觀念相繼。則妙行易成。淨土真因。無外此者。若但口",
    "X73n1456_009:0520a03": "說念佛。求生淨土。若淨戒不持。煩惱不斷。心地污穢。",
    "X73n1456_009:0520a04": "佛說是人。永不成就。是故行人。第一要持戒為基本。",
    "X73n1456_009:0520a05": "發願為助因。念佛觀想。為正行。如是修行。若不往生。",
    "X73n1456_009:0520a06": "則佛墮妄語矣。",
    "X73n1456_009:0520a07": "示念佛參禪切要",
    "X73n1456_009:0520a08": "念佛審實公案者。單提一聲阿彌陀佛作話頭。就於",
    "X73n1456_009:0520a09": "提處。即下疑情。審問者念佛的是誰。再提再審。審之",
    "X73n1456_009:0520a10": "又審。見者念佛的畢竟是誰。如此靠定話頭。一切妄",
    "X73n1456_009:0520a11": "想襍念。當下頓斷。如斬亂絲。更不容起。起處即消。唯",
    "X73n1456_009:0520a12": "有一念。歷歷孤明。如白日當空。妄念不生。昏迷自退。",
    "X73n1456_009:0520a13": "寂寂惺惺。永嘉大師云。寂寂惺惺是。寂寂無記非。惺",
    "X73n1456_009:0520a14": "惺寂寂是。惺惺亂想非。謂寂寂不落昏沈無記。惺惺",
    "X73n1456_009:0520a15": "不落妄想。惺寂雙流。沈浮兩捨。看到一念不生處。則",
    "X73n1456_009:0520a16": "前後際斷。中閒自孤。忽然打破漆桶。頓見本來面目。",
    "X73n1456_009:0520a17": "則身心世界。當下平沈。如空華影落。十方圓明。成一",
    "X73n1456_009:0520a18": "大光明藏。如此方是到家時節。日用現前。朗朗圓明。",
    "X73n1456_009:0520a19": "更無可疑。始信自心。本來如此。從上佛祖。自受用地。",
    "X73n1456_009:0520a20": "無二無別。到此境界。不可取作空見。若取空見。便墮",
    "X73n1456_009:0520a21": "外道惡見。亦不可作有見。亦不可作[糸-八]妙知見。但凡",
    "X73n1456_009:0520a22": "有見。即墮邪見。若在工夫中。現出種種境界。切不可",
    "X73n1456_009:0520a23": "認著。一咄便消。惡境不必怕。善境不必喜。此是習氣",
    "X73n1456_009:0520a24": "魔。若生憂喜。便墮魔中。當觀惟自心所現。不從外來。",
    "X73n1456_009:0520b01": "應知本來清淨。心中了無一物。本無迷悟。不屬聖凡。",
    "X73n1456_009:0520b02": "又安得種種境界耶。今為迷此本心。故要做工夫。消",
    "X73n1456_009:0520b03": "磨無明習氣耳。若悟本心本來無物。本來光明廣大",
    "X73n1456_009:0520b04": "清淨湛然。如此任運過時。又豈有甚麼工夫可做耶。",
    "X73n1456_009:0520b05": "今人但信此心。本來無物。如今做工夫。只為未見本",
    "X73n1456_009:0520b06": "來面目。故不得不下死工夫一番。方有到家時節。從",
    "X73n1456_009:0520b07": "此一直做將去。自然有時頓見本來面目。是出生死",
    "X73n1456_009:0520b08": "永無疑矣。",
    "X73n1456_009:0520b09": "示海濶禪人刺血書經",
    "X73n1456_009:0520b10": "禪人發心。書華嚴五大部經。特禮匡山請益。老人因",
    "X73n1456_009:0520b11": "示之曰。毗盧遮那。安住海印三昧。現十法界。無盡身",
    "X73n1456_009:0520b12": "雲。說華嚴經。名普照法界修多羅。若正報身。諸毛孔",
    "X73n1456_009:0520b13": "中。放光明說。若依報世界。草芥微塵。則塵說剎說。如",
    "X73n1456_009:0520b14": "是演說。盡未來際。無閒無歇。如是之經。充滿法界。所",
    "X73n1456_009:0520b15": "謂一字法門。海墨書而不盡。今子以有限之身心。涓",
    "X73n1456_009:0520b16": "滴之身血。若為而盡書之耶。雖然。此經果不能書。則",
    "X73n1456_009:0520b17": "一切眾生絕分矣。且曰。法界之經。則凡在法界。無非",
    "X73n1456_009:0520b18": "此經。若悟毗盧。以法界為身。則自己身心。亦同法界。",
    "X73n1456_009:0520b19": "此則日用現前。動靜語默。拈匙舉筯。欬唾掉臂。皆法",
    "X73n1456_009:0520b20": "界之大用。是則何莫而非書寫此經之時耶。若身同",
    "X73n1456_009:0520b21": "法界。則一一毛孔。皆悉周徧。如是則舉一滴之血。當",
    "X73n1456_009:0520b22": "與性海同枯矣。所以普賢大士。剝皮為紙。柝骨為筆。",
    "X73n1456_009:0520b23": "刺血為墨。量等法界。是則全經不出一字。即書一字。",
    "X73n1456_009:0520b24": "亦同全經。何況百軸之文。禪人苟能作如是觀。則自",
    "X73n1456_009:0520c01": "書者。與見聞者。及禮拜讚歎。一香一華。而作供養。乃",
    "X73n1456_009:0520c02": "至執勞運力者。無不同歸法界。如是功德。豈可得而",
    "X73n1456_009:0520c03": "思議。禪人若無如是眼。作如是行。亦不免揑目見空",
    "X73n1456_009:0520c04": "華。豈不重增顛倒想耶。",
    "X73n1456_009:0520c05": "示曹溪沙彌能化書華嚴經",
    "X73n1456_009:0520c06": "佛云。佛種從緣起。是故眾生正因。佛性本具。但以無",
    "X73n1456_009:0520c07": "明堅固。不遇善緣。終不能發。如種子在地。要假雨露",
    "X73n1456_009:0520c08": "陽和之緣。方能抽芽發幹。乃至開花結實耳。老人未",
    "X73n1456_009:0520c09": "至曹溪。諸沙彌所習世俗之業。且不知有佛有僧。安",
    "X73n1456_009:0520c10": "知佛法哉。自老人開化。種種方便。誘引教導。始則知",
    "X73n1456_009:0520c11": "為僧矣。既而以佛性難明。先教書寫華嚴大經。使知",
    "X73n1456_009:0520c12": "親近隨順佛法。信心若發。方可引入佛慧。初則二三",
    "X73n1456_009:0520c13": "其人。自是人人相望發心。不十年閒。書此大經者。已",
    "X73n1456_009:0520c14": "成十餘部。六祖入滅已來千年。今日之事。從前所未",
    "X73n1456_009:0520c15": "有也。佛性人人本有。恒沙功德。人人本具。以無知識",
    "X73n1456_009:0520c16": "開導。皆以性德而造惡業。招三途之苦報。若悟此佛",
    "X73n1456_009:0520c17": "性。則轉惡業。而為無量淨土莊嚴。今沙彌能化。能以",
    "X73n1456_009:0520c18": "造業之心。轉為淨土莊嚴。作成佛真因。所謂智種含",
    "X73n1456_009:0520c19": "於心地。遇法雨慧日之緣。故能發菩提芽。生長善根。",
    "X73n1456_009:0520c20": "抽功德枝。開萬行花。將來必成菩提妙果。此正所謂",
    "X73n1456_009:0520c21": "佛種從緣起也。老人往往開示曹溪。諸弟子等。若從",
    "X73n1456_009:0520c22": "此人人勇猛。發無上心。有志佛法。究明己躬大事。即",
    "X73n1456_009:0520c23": "如六祖住世時。發明自心者。千人之中。豈止三十餘",
    "X73n1456_009:0520c24": "人而已耶。是在遞相轉教之功耳。",
    "X73n1456_009:0521a01": "示惺初元禪人書經",
    "X73n1456_009:0521a02": "性元禪人。來參匡山。老人字之曰惺初。發願書寫大",
    "X73n1456_009:0521a03": "經。老人因示之曰。出家修行。佛說方便多門。固在各",
    "X73n1456_009:0521a04": "各發心何如耳。第一向上參禪。求明自心。志了生死。",
    "X73n1456_009:0521a05": "次則深窮教海。志願宏通。護持正法。續佛慧命。又次",
    "X73n1456_009:0521a06": "則深厭生死。專心淨業。願生西方。此皆理行。為最上",
    "X73n1456_009:0521a07": "者。若夫事行種種。至於書寫經典。乃六種法師之一。",
    "X73n1456_009:0521a08": "是佛稱讚者。故法華說持經法師。現世肉身。得六根",
    "X73n1456_009:0521a09": "清淨。此豈事行可擬哉。且云。舉手低頭。皆已成佛。此",
    "X73n1456_009:0521a10": "稱性之行。又豈可以描抹點畫致耶。老人昔住五臺。",
    "X73n1456_009:0521a11": "曾刺血泥金。書寫華嚴大經。每於書寫之中。不拘字",
    "X73n1456_009:0521a12": "之點畫。大小長短。但下一筆。則念佛一聲。如是點點",
    "X73n1456_009:0521a13": "畫畫。心光流溢念念不斷不忘。不錯不落。久之不在",
    "X73n1456_009:0521a14": "書與不書。乃至夢寐之中。總成一片。由是一切境界。",
    "X73n1456_009:0521a15": "動亂喧擾。其心湛然得一切境界。自在無礙解脫門。",
    "X73n1456_009:0521a16": "乃至一切見聞。無非真經現前。以此證之。則書經之",
    "X73n1456_009:0521a17": "行。妙在一心不亂。又豈若童蒙抹硃。便以書經求功",
    "X73n1456_009:0521a18": "德耶。禪人試以此行。如是書寫。如是受持。似有少乃",
    "X73n1456_009:0521a19": "相應。若以描寫為妙行。博名高為求供養之資。則又",
    "X73n1456_009:0521a20": "不若尋常粥飯。為無事僧也。勉之。",
    "X73n1456_009:0521a21": "示昭凡庸禪人",
    "X73n1456_009:0521a22": "庸禪人。往參老人於五羊。嘗示以無生之旨。頃來謁",
    "X73n1456_009:0521a23": "匡山。見其為道之志彌篤。而參究工夫未純。以未把",
    "X73n1456_009:0521a24": "作一件真實大事耳。老人因示之曰。古人學道。第一",
    "X73n1456_009:0521b01": "要為生死心切。不是要求[糸-八]妙道理也。所言生死者",
    "X73n1456_009:0521b02": "何。即吾人日用現前。種種塵勞境界中。遇境逢緣。若",
    "X73n1456_009:0521b03": "逆若順。內心習氣。引發現行。起愛憎取捨等。種種妄",
    "X73n1456_009:0521b04": "想分別心也。以念念攀緣。起善惡等種種業行。都作",
    "X73n1456_009:0521b05": "未來生死根株。以妄想無涯。故生死無際。所以眾生",
    "X73n1456_009:0521b06": "長劫流轉。生死苦海。無出頭時。良由不知自心之過",
    "X73n1456_009:0521b07": "也。故云。若不了自心。云何知正道。古今學道人。有志",
    "X73n1456_009:0521b08": "出生死者。單要求明自心耳。以此心一向麤浮。如沸",
    "X73n1456_009:0521b09": "湯烈燄。未常一念清冷。故古人權設方便。將一則公",
    "X73n1456_009:0521b10": "案。教學人念念提持參究。如僧問趙州。狗子還有佛",
    "X73n1456_009:0521b11": "性也無。如永明教人。審實念佛的是誰。即此一無字",
    "X73n1456_009:0521b12": "誰字。便是斷生死命根之利劒也。然此參究審實。只",
    "X73n1456_009:0521b13": "是覷此無字誰字。起從何處起。落向何處去。只看者",
    "X73n1456_009:0521b14": "一念起落處。要見起滅根源。若參到極則處。將一念",
    "X73n1456_009:0521b15": "生滅妄想迸斷。打破漆桶。頓見本來面目。到此便將",
    "X73n1456_009:0521b16": "佛祖向上鼻孔。一時盡在自己手中。從此識得本來",
    "X73n1456_009:0521b17": "人。更不疑張三李四。恰元來是自己本命元辰。如是",
    "X73n1456_009:0521b18": "有何[糸-八]妙可求。又何必向他家屋裏求耶。然此一著。",
    "X73n1456_009:0521b19": "若不是最初發心。為生死切。任你做盡伎倆。都是鬼",
    "X73n1456_009:0521b20": "家活計。縱有一知半見。都是魔說。凡有所作。皆是魔",
    "X73n1456_009:0521b21": "業。可惜百千萬劫。難遇一段大事因緣也。禪人果有",
    "X73n1456_009:0521b22": "志此事。直須將自己胸中從前世諦。伶俐聦明知見。",
    "X73n1456_009:0521b23": "及種種妄想。一齊折合。歸向到一念上做。將一句話",
    "X73n1456_009:0521b24": "頭。作橫空寶劒。斬斷從前妄想。如斬亂絲。果能如是",
    "X73n1456_009:0521c01": "下毒手。做苦切工夫。若無真實悟處。則從上佛祖。皆",
    "X73n1456_009:0521c02": "墮妄語矣。所最忌者。唯是無真實心。只將參禪做面",
    "X73n1456_009:0521c03": "皮說好看話耳。",
    "X73n1456_009:0521c04": "示履初崇禪人",
    "X73n1456_009:0521c05": "禪人生長豫章。素有向上志。聞老人逸老匡山。遂棄",
    "X73n1456_009:0521c06": "世諦緣。潔心來參。因留入眾。隨時入室。久之。察其多",
    "X73n1456_009:0521c07": "軟暖之習。而骨氣不剛。故入道之心不猛。居常策其",
    "X73n1456_009:0521c08": "不逮。一日拈香請益。老人因示之曰。子有向道之志。",
    "X73n1456_009:0521c09": "而無振拔之氣者。以心力不純。故骨不勁。骨不勁。故",
    "X73n1456_009:0521c10": "無剛毅勇猛之志。所謂中無主不立耳。所以中無主",
    "X73n1456_009:0521c11": "者。以第一無真實為生死心故。無決定久遠不退之",
    "X73n1456_009:0521c12": "志。既無決定之志。則一切趨操。無特達之行。所以因",
    "X73n1456_009:0521c13": "循舊習。悠悠日月。但守閒散。任意以為自在無拘。於",
    "X73n1456_009:0521c14": "心既不知撿。而於四大幻身。亦無支持之力。故日用",
    "X73n1456_009:0521c15": "現前。全無真實工夫。亦無真實受用耳。從今日去。先",
    "X73n1456_009:0521c16": "要發一片真實為生死心。立一定久遠不退之志。盡",
    "X73n1456_009:0521c17": "此形壽。決定要究明己躬下一段大事。畢竟要齊古",
    "X73n1456_009:0521c18": "人。方不負此生平。要如古人。必以一則公案。為參究",
    "X73n1456_009:0521c19": "話頭。如永明大師。念佛審實的公案。最為穩當。即將",
    "X73n1456_009:0521c20": "心中。從前一切夙習知見妄想思筭。一齊放下。放到",
    "X73n1456_009:0521c21": "無可放處。單單提起一聲阿彌陀佛。即看此念起處",
    "X73n1456_009:0521c22": "審實者念佛的是誰。且念且審。又審又念。靠定一念。",
    "X73n1456_009:0521c23": "審實得力處。便覺心如墻壁。究到究不得處。便是得",
    "X73n1456_009:0521c24": "力時節。如此久久參究。參到心無用處。如老鼠入牛",
    "X73n1456_009:0522a01": "角時。忽然一念迸裂。便是了生死的時節也。子能如",
    "X73n1456_009:0522a02": "是用心。如此著力。自然骨剛氣猛。名為挺特丈夫。視",
    "X73n1456_009:0522a03": "前軟暖之狀。真日劫相倍矣。子其勉之。",
    "X73n1456_009:0522a04": "示慧鏡心禪人",
    "X73n1456_009:0522a05": "吾佛說法。以一心為宗。無論百千法門。無非了悟一",
    "X73n1456_009:0522a06": "心之行。其最要者。為參禪念佛而已。而參禪乃此方",
    "X73n1456_009:0522a07": "從前諸祖創立。悟心之法。其念佛一門。乃吾佛開示",
    "X73n1456_009:0522a08": "三賢十地菩薩。總以念佛為成佛之要。十地菩薩。已",
    "X73n1456_009:0522a09": "證真如。豈非悟耶。然皆曰。不離念佛念法念僧。善財",
    "X73n1456_009:0522a10": "參五十三善知識。第一德雲比丘。即單授以念佛解",
    "X73n1456_009:0522a11": "脫門。及至末後。參見普賢。為入妙覺善知識。乃專回",
    "X73n1456_009:0522a12": "向西方淨土云。親覩如來無量光。現前授我菩提記。",
    "X73n1456_009:0522a13": "由是觀之。即華嚴為最上一乘。而修稱法界行。始終",
    "X73n1456_009:0522a14": "不離念佛。十地聖人。已證真如。尚不離念佛。而末法",
    "X73n1456_009:0522a15": "妄人。乃敢謗念佛為劣行。又何疑參禪念佛為異耶。",
    "X73n1456_009:0522a16": "是闕多聞。不知佛意。妄生分別耳。若約唯心淨土。則",
    "X73n1456_009:0522a17": "心淨土淨。故初參禪未悟之時。非念佛無以淨自心。",
    "X73n1456_009:0522a18": "然心淨即悟心也。菩薩既悟。而不捨念佛。是則非念",
    "X73n1456_009:0522a19": "佛。無以成正覺。安知諸祖。不以念佛而悟心耶。若念",
    "X73n1456_009:0522a20": "佛。念到一心不亂。煩惱消除。了明自心。即名為悟。如",
    "X73n1456_009:0522a21": "此則念佛即是參禪。若似菩薩。則是悟後不捨念佛。",
    "X73n1456_009:0522a22": "故從前諸祖。皆不捨淨土如此。則念佛即是參禪。參",
    "X73n1456_009:0522a23": "禪乃生淨土。此是古今未決之疑。此說破盡。而禪淨",
    "X73n1456_009:0522a24": "分別之見。以此全消。即諸佛出世。亦不異此說。若捨",
    "X73n1456_009:0522b01": "此別生妄議。皆是魔說。非佛法也。",
    "X73n1456_009:0522b02": "示修六逸關主",
    "X73n1456_009:0522b03": "余初度嶺。至五羊時。菩提樹下。弟子修六逸公。即相",
    "X73n1456_009:0522b04": "率同輩歸依。乃至出嶺之南嶽。遊吳越。相從於艱難",
    "X73n1456_009:0522b05": "困苦中。始終二十五年。未嘗少閒。及余歸隱匡廬。公",
    "X73n1456_009:0522b06": "素為生死心切。志求向上。亦相從於金輪峯頂。閉死",
    "X73n1456_009:0522b07": "關三年。單提一念。幸有自信之地。今以省師歸故山。",
    "X73n1456_009:0522b08": "拈香請益。老人因示之曰。出家為生死。求向上一路",
    "X73n1456_009:0522b09": "乃本分事。禪人死關三年。其於放下身心。抖擻客塵",
    "X73n1456_009:0522b10": "煩惱。消磨習氣。乃最初一步。業已自信。但於參究生",
    "X73n1456_009:0522b11": "死病根。未能頓拔。以參禪先須識取生死病根。方能",
    "X73n1456_009:0522b12": "用藥調治耳。何謂生死病根。以貪瞋癡慢。皆以我見",
    "X73n1456_009:0522b13": "而為根本。一切聖凡。二種生死。皆因執我。然我依見",
    "X73n1456_009:0522b14": "立。是則妄見。乃我執之本。稱為法身之刺。見刺不拔。",
    "X73n1456_009:0522b15": "生死難出。是以一切凡夫。執身心人我是非之見。一",
    "X73n1456_009:0522b16": "切外道橫執邪見。二乘聖人。執生死涅槃。欣厭取捨",
    "X73n1456_009:0522b17": "之見。一切菩薩。執有生可度。有佛可求之見。等覺聖",
    "X73n1456_009:0522b18": "人。未忘佛見法見。故有二愚。乃至祖師門下。初學參",
    "X73n1456_009:0522b19": "禪者。則多先起待悟之見。於未悟中。妄起未得謂得",
    "X73n1456_009:0522b20": "之見。及有一念狂心暫歇處。即執為妙悟。便生得少",
    "X73n1456_009:0522b21": "為足之見。即將古人言句。攀扯回為己解。執為[糸-八]妙",
    "X73n1456_009:0522b22": "之見。以此蘊集於懷。不肯唾却。久之釀成毒藥。以致",
    "X73n1456_009:0522b23": "悞墮邪見。縱有一念頓悟自心。本來無物。則又墮在",
    "X73n1456_009:0522b24": "光影門頭。以為究竟之見。所以雲門道。只饒得到法",
    "X73n1456_009:0522c01": "身。為法執不忘。己見猶存。墮在法身邊。謂之抱守竿",
    "X73n1456_009:0522c02": "頭。則永無超脫之見。總之但有絲毫情見未除。皆是",
    "X73n1456_009:0522c03": "生滅邊收。通是生死病根。縱然悟得。尚屬生死。故云",
    "X73n1456_009:0522c04": "悟之一字。亦須唾却。何況全未了悟。但依希恍忽。便",
    "X73n1456_009:0522c05": "起知見。自以為得。即將古人現成語句。把作自己妙",
    "X73n1456_009:0522c06": "悟。此皆墮自欺。全非真參實究功夫。如此用心。皆是",
    "X73n1456_009:0522c07": "未識生死病根之過也。所以古德云。不用求真。唯須",
    "X73n1456_009:0522c08": "息見。苟知見消亡。不真何待。所以佛示阿難云。見見",
    "X73n1456_009:0522c09": "之時。見非是見。見猶離見。見不能及。此其究竟窮元。",
    "X73n1456_009:0522c10": "單以見為生死病根。以從法身而起妄見。見有身心",
    "X73n1456_009:0522c11": "世界。而沈生死。故今以離見為出生死。證法身之極",
    "X73n1456_009:0522c12": "則也。馬鳴大師。示人以離念為真修實證。以因念有",
    "X73n1456_009:0522c13": "見。若見謝則念自離。妄自泯矣。是知貪瞋煩惱之病",
    "X73n1456_009:0522c14": "根淺。唯獨見刺之病根深。最為難拔。故參究工夫。煩",
    "X73n1456_009:0522c15": "惱易斷。習氣難除。習氣不除。則妄見潛滋。妄見滋。則",
    "X73n1456_009:0522c16": "縱有悟處。皆成習氣。以成魔見矣。所以棱嚴經中。說",
    "X73n1456_009:0522c17": "見魔最深。隱而難知也。禪人有志。真參實究。直須看",
    "X73n1456_009:0522c18": "破。切不可墮在知見網中。正當做工夫時。只將趙州",
    "X73n1456_009:0522c19": "無字。與六祖本來無一物同參。於未提起時。先將身",
    "X73n1456_009:0522c20": "心內外。一齊放下。放下又放下。放到無可放處。透底",
    "X73n1456_009:0522c21": "看者無字。畢竟有什麼氣息。纔有一念起處。當下一",
    "X73n1456_009:0522c22": "覷。覷定看他。畢竟是个甚麼。如此安身立命。在話頭",
    "X73n1456_009:0522c23": "上靠定。深錐痛劄。一念不移。如老鼠咬棺材。自有透",
    "X73n1456_009:0522c24": "脫時也。切不得將古人公案言句。蘊在胸中。將來比",
    "X73n1456_009:0523a01": "擬。以擬心即錯。決不是古人見處。至於尋常應緣時。",
    "X73n1456_009:0523a02": "只將話頭靠定。歷歷孤明。自然不被境風搖奪。乃至",
    "X73n1456_009:0523a03": "與人接談時。切不可將古人公案。作自己知見。以資",
    "X73n1456_009:0523a04": "談柄。此一種病根最深。以正當說時。直圖爽快。全不",
    "X73n1456_009:0523a05": "知不是自己本分事。以此縱心矢口。全不曾回頭照",
    "X73n1456_009:0523a06": "看。所以不知是病。若養成此病。則將為大我慢魔。乃",
    "X73n1456_009:0523a07": "狂魔之所攝持。今目中所見。緇白好禪者。比比皆然。",
    "X73n1456_009:0523a08": "不可不懼也。古人參禪。無別[糸-八]妙。只是肯將凡情聖",
    "X73n1456_009:0523a09": "解。一齊掃却。放得胸中空落落。不留絲毫知見作主",
    "X73n1456_009:0523a10": "宰。知見不存。則真見發光。自然了無一物矣。如此放",
    "X73n1456_009:0523a11": "下時。則當人一念。如大火聚。一切塵情習氣。一觸便",
    "X73n1456_009:0523a12": "燒。如紅爐片雪。絕無影跡可留。回觀一切知見邊事。",
    "X73n1456_009:0523a13": "如說夢耳。所以道。參禪無訣法。只要放得下。若放下",
    "X73n1456_009:0523a14": "一念。則一念真實。若念念放下。則念念真實。若徹底",
    "X73n1456_009:0523a15": "放下。則盡未來際。徹底真實矣。公行矣。能不忘此叮",
    "X73n1456_009:0523a16": "嚀之言。則與老人眉毛撕結。未常有絲毫閒隔時也",
    "X73n1456_009:0523a17": "嗟嗟。老人老矣。儻負此緣。錯過此生。則再求今日之",
    "X73n1456_009:0523a18": "緣。又不知幾千萬劫也。",
    "X73n1456_009:0523a19": "示慧[糸-八]興後禪人",
    "X73n1456_009:0523a20": "東海佛法不行之地。自靈山桂峯師開化。令捨邪歸",
    "X73n1456_009:0523a21": "正者不少。老人昔居海印寺。歎師法利之盛。其諸弟",
    "X73n1456_009:0523a22": "子。能說法者居多。今學人興後。乃嫡孫也。老人別靈",
    "X73n1456_009:0523a23": "山。二十有八年矣。辛酉歲後。來參匡山。改歲後辭歸",
    "X73n1456_009:0523a24": "故山。請益修心法要。老人因示之曰。佛最所訶者。煩",
    "X73n1456_009:0523b01": "惱所知二種障。為生死根本。然煩惱障。乃貪瞋癡愛。",
    "X73n1456_009:0523b02": "為凡夫生死根本。所知障。乃佛法知見。為三乘聖人。",
    "X73n1456_009:0523b03": "生死根本。苟二障不除。則眾苦無由得出也。嗟今世",
    "X73n1456_009:0523b04": "人。不知佛法者。固無足怪。即學佛法人。不斷除煩惱",
    "X73n1456_009:0523b05": "又以所學佛法。為所知障。生長我慢。重增煩惱。心地",
    "X73n1456_009:0523b06": "染污。種子觸發。現行放逸。身心毫無撿束。循情造業。",
    "X73n1456_009:0523b07": "豈非大謬耶。學人今聞老人開示。知為生死大事。發",
    "X73n1456_009:0523b08": "心參求。本地工夫。此乃最勝願力。但今參究工夫。不",
    "X73n1456_009:0523b09": "用別求。只要將胸中舊有習氣種子。一一打點乾乾",
    "X73n1456_009:0523b10": "淨淨。不許觸發現行。就於日用對境逢緣。起心動念",
    "X73n1456_009:0523b11": "處。當下看破。不許相續。其用心下手。只如棱嚴經所",
    "X73n1456_009:0523b12": "說。觀音耳根圓通。旋倒聞機。返聞自性。一則觀門。最",
    "X73n1456_009:0523b13": "好用心。若於日用見聞處。果能返觀自性。則不隨外",
    "X73n1456_009:0523b14": "境流轉。如此念念返流。則念念是歸真之路。如此用",
    "X73n1456_009:0523b15": "心。若習氣不除。觸發現行。定不得力。此全在違現業",
    "X73n1456_009:0523b16": "一著。為最上行也。然又必要為生死心切。乃肯下死",
    "X73n1456_009:0523b17": "工夫耳。學人實為生死。真切用心。乃有受用。不是說",
    "X73n1456_009:0523b18": "了便休。作一種佛法知見也。",
    "X73n1456_009:0523b19": "示淨心居士",
    "X73n1456_009:0523b20": "往老人過吳中。淨心居士。參禮請益。老人示之以念",
    "X73n1456_009:0523b21": "佛法門。以念佛如水清珠。能清濁水。故以淨心為道",
    "X73n1456_009:0523b22": "號。別數年矣。今書來云。念佛難成一片。復請開示。老",
    "X73n1456_009:0523b23": "人因示之曰。修行第一要為生死心切。生死心不切。",
    "X73n1456_009:0523b24": "如何敢云念佛成片。且眾生無量劫來。念念妄想。情",
    "X73n1456_009:0523c01": "根固蔽。即今生出世。何曾一念痛為生死。日用念念",
    "X73n1456_009:0523c02": "循情。未常返省。今欲以虗浮信心。就要斷多劫生死。",
    "X73n1456_009:0523c03": "所謂滴水救積薪之火。豈有是理哉。若果為生死心",
    "X73n1456_009:0523c04": "切。念念若救頭然。只恐一失人身。百劫難復。要將此",
    "X73n1456_009:0523c05": "一聲佛咬定。定要敵過妄想。一切苦念念現前。不被",
    "X73n1456_009:0523c06": "妄想遮障。如此下苦切工夫。久久純熟。自然相應。如",
    "X73n1456_009:0523c07": "此不求成片。而自成一片矣。此事如人飲水。冷煖自",
    "X73n1456_009:0523c08": "知。告訴不得他人。全要自己著力。若但將念佛做面",
    "X73n1456_009:0523c09": "皮。如此驢年無受用時。直須勇猛。更莫遲疑。",
    "X73n1456_009:0523c10": "示仁天老宿持法華經",
    "X73n1456_009:0523c11": "仁天大德。誦法華經二十餘年。將行請益。因謂之曰。",
    "X73n1456_009:0523c12": "法華最上一乘。乃吾佛久秘之要。為授記諸弟子之",
    "X73n1456_009:0523c13": "券書也。六祖云心迷法華轉。心悟轉法華。誦經不解",
    "X73n1456_009:0523c14": "意。與義作讐家。二十七祖云。入息不居陰界。出息不",
    "X73n1456_009:0523c15": "涉眾緣。常轉如是經。百千萬億卷。如上二祖所說。仁",
    "X73n1456_009:0523c16": "天畢竟如何持此經耶。經云。是法非思量分別之所",
    "X73n1456_009:0523c17": "能解。如是。則六祖縱許解意。亦未能持。又云。此經開",
    "X73n1456_009:0523c18": "方便門。以示諸法真實之相。如是。則山河大地。草木",
    "X73n1456_009:0523c19": "瓦石。無非實相。縱若二十七祖。離出入息亦未能持。",
    "X73n1456_009:0523c20": "然則仁天畢竟如何持耶。如佛所說。持品。乃至展轉",
    "X73n1456_009:0523c21": "第五十人轉教持經。功德不可思議。由是觀之。轉教",
    "X73n1456_009:0523c22": "之功。不論解義不解義。離息不離息。但能一念信心。",
    "X73n1456_009:0523c23": "自知本有。則慧命不斷。由是老人。最讚青蓮法社。以",
    "X73n1456_009:0523c24": "持法華為妙行也。以一聞此經。便下成佛真種。仁天",
    "X73n1456_009:0524a01": "以此轉教多人。能如佛所讚歎。更有何法。過於是乎。",
    "X73n1456_009:0524a02": "示沈大潔",
    "X73n1456_009:0524a03": "禪淨二行。原無二法。永明大師。示之於前矣。禪本離",
    "X73n1456_009:0524a04": "念。固矣。然淨土有上品上生。未常不從離念中修。若",
    "X73n1456_009:0524a05": "曰念佛。至一心不亂。豈存念耶。但此中雖是無二。至",
    "X73n1456_009:0524a06": "於下手做工夫。不無巧拙。以參究用心處最微最密。",
    "X73n1456_009:0524a07": "若當參究時。在一念不生。若云念佛。則念又生也。如",
    "X73n1456_009:0524a08": "此不無兩橛。念就參究念佛處。打作一條。要他不生",
    "X73n1456_009:0524a09": "而生。生即不生。方是永嘉惺寂雙流之實行也。何耶。",
    "X73n1456_009:0524a10": "若論參究提話頭。堵截意根。要他一念不生。如此雖",
    "X73n1456_009:0524a11": "是參的工夫。古人謂抱樁搖樐。只者要他不生的一",
    "X73n1456_009:0524a12": "念是生也。豈是真不生耶。只如念佛。若將一聲佛號。",
    "X73n1456_009:0524a13": "挂在心頭。念念不忘。豈是真一心不亂。古人教人參",
    "X73n1456_009:0524a14": "活句。不參死句。正在生處。見不生意。如經云。見剎那",
    "X73n1456_009:0524a15": "者。方悟無生。即此一語。則參究念佛。當下可成一條",
    "X73n1456_009:0524a16": "矣。道人諦聽。參究念佛。此中易落淆譌。不可忽也。如",
    "X73n1456_009:0524a17": "何參究即念佛。念佛即參究耶。如今參究。就將一句",
    "X73n1456_009:0524a18": "阿彌陀作話頭。做審實工夫。將自己身心世界。并從",
    "X73n1456_009:0524a19": "前一切世諦。俗習語言。佛法知見。一齊放下。就從空",
    "X73n1456_009:0524a20": "空寂寂中。著力提起一聲阿彌陀佛。歷歷分明。正當",
    "X73n1456_009:0524a21": "提起時。就在直下看覰。審實此念佛的是誰。重下疑",
    "X73n1456_009:0524a22": "情。審之又審。疑之又疑。如驢覰井。覰來覰去疑來疑",
    "X73n1456_009:0524a23": "去。疑到心思路絕處。如銀山銕壁。無轉身吐氣處。是",
    "X73n1456_009:0524a24": "時忽然磕著觸著。真無生意。忽然猛的現前。時則通",
    "X73n1456_009:0524b01": "身汗流。如大夢覺。到此方信生即無生。無生即生。參",
    "X73n1456_009:0524b02": "即是念。念即是參。回頭一看。始知向來。如在含元殿",
    "X73n1456_009:0524b03": "裏覓長安也。如此做工夫。最怕將心要悟。才有要悟",
    "X73n1456_009:0524b04": "的心。便是攔頭板也。只管一直做將去。不計工程。即",
    "X73n1456_009:0524b05": "到做不得時。則打起精彩。又從新做起。又切不可貪",
    "X73n1456_009:0524b06": "求[糸-八]妙。即有一念暫息。寂靜歡喜。切不可當作好處。",
    "X73n1456_009:0524b07": "直須吐却。切不可將佛祖[糸-八]言妙語來作證。當作佛",
    "X73n1456_009:0524b08": "法。又不可墮在無事甲中。以此為得。總之一切聖凡。",
    "X73n1456_009:0524b09": "迷悟都不管。單單只是追求一念下落。追到趕盡殺",
    "X73n1456_009:0524b10": "絕處。久久自見本來面目。如十字街頭見阿爺。更不",
    "X73n1456_009:0524b11": "向人問覓也。看來此事。元是人人本分上事。更無甚",
    "X73n1456_009:0524b12": "奇特處。道人真真實實為生死大事。試從此下手。決",
    "X73n1456_009:0524b13": "不相賺。",
    "X73n1456_009:0524b15": "憨山老人夢遊集卷第九"
}