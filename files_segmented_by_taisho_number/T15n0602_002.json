{
    "T15n0602_002:0168b11": "佛說大安般守意經卷下",
    "T15n0602_002:0168b13": "後漢安息三藏安世高譯",
    "T15n0602_002:0168b14": "出息入息自覺，出息入息自知；當時為覺，以",
    "T15n0602_002:0168b15": "後為知；覺者謂覺息長短，知者謂知息生滅、",
    "T15n0602_002:0168b16": "麁細、遲疾也。出息入息覺盡止者，謂覺出",
    "T15n0602_002:0168b17": "入息欲報時為盡，亦計萬物身生復滅。止者，",
    "T15n0602_002:0168b18": "謂意止也。見觀空者，行道得觀，不復見身。",
    "T15n0602_002:0168b19": "便墮空無所有者，謂意無所著；意有所著因，",
    "T15n0602_002:0168b20": "為有斷六入，便得賢明。賢謂身，明謂道也。知",
    "T15n0602_002:0168b21": "出何所、滅何所者，譬如念石出、石入，木石便",
    "T15n0602_002:0168b22": "滅。五陰亦爾，出色入痛痒，出痛痒入思想；",
    "T15n0602_002:0168b23": "出思想入生死，出生死入識，已分別是，乃",
    "T15n0602_002:0168b24": "墮《三十七品經》也。",
    "T15n0602_002:0168b25": "問：何等為思惟無為道？報：思為校計，惟為聽，",
    "T15n0602_002:0168b26": "無謂不念萬物，為者如說行，道為得，故言思",
    "T15n0602_002:0168b27": "惟無為道也。思為念，惟為分別白黑。黑為生",
    "T15n0602_002:0168b28": "死，白為道。道無所有，已分別無所有，便無所",
    "T15n0602_002:0168b29": "為，故言思惟無為道。若計有所為、所著，為非",
    "T15n0602_002:0168c01": "思惟。思亦為物，惟為解意；解意便知十二因",
    "T15n0602_002:0168c02": "緣事。亦謂思為念，惟為計也。斷生死得神足，",
    "T15n0602_002:0168c03": "謂意有所念為生，無所念為死。得神足者，能",
    "T15n0602_002:0168c04": "飛行故，言生死當斷也。",
    "T15n0602_002:0168c05": "得神足有五意：一者、喜；二者、信；三者、精進；四",
    "T15n0602_002:0168c06": "者、定；五者、通也。四神足念不盡力得五通，",
    "T15n0602_002:0168c07": "盡力自在向六通，為道人四神足，得五通盡",
    "T15n0602_002:0168c08": "意可得六通盡意，謂萬物意不欲也。一、信；二、",
    "T15n0602_002:0168c09": "精進；三、意；四、定；五、黠，是五事，為四神足。念為",
    "T15n0602_002:0168c10": "力者，凡六事也。從信為屬四神足念，從喜、從",
    "T15n0602_002:0168c11": "念精進、從定、從黠，是為屬五根也。從喜定，謂",
    "T15n0602_002:0168c12": "信道；從力定，謂精進；從意定，謂意念定；從施",
    "T15n0602_002:0168c13": "定，謂行道也。為種故有根，有為之事皆為惡，",
    "T15n0602_002:0168c14": "便生想，不能得勝。謂得禪是因為力，亦謂惡",
    "T15n0602_002:0168c15": "不能勝善意。滅復起，故為力。力定者，惡意欲",
    "T15n0602_002:0168c16": "來，不能壞；善意故，為力定也。",
    "T15n0602_002:0168c17": "道人行道未得觀，當校計得觀。在所觀意不",
    "T15n0602_002:0168c18": "復轉，為得觀。止惡一法，為坐禪；觀二法，有時",
    "T15n0602_002:0168c19": "觀身，有時觀意，有時觀喘息，有時觀有，有時觀",
    "T15n0602_002:0168c20": "無，在所因緣當分別觀也。止惡一法，觀二法，",
    "T15n0602_002:0168c21": "惡已盡，止觀者為觀道。惡未盡不見道，惡已",
    "T15n0602_002:0168c22": "盡，乃得觀道也。止惡一法為知惡，一切能",
    "T15n0602_002:0168c23": "制不著意為止，亦為得息想隨止。得息想",
    "T15n0602_002:0168c24": "隨止，是為止惡一法。惡已止，便得觀故。為觀",
    "T15n0602_002:0168c25": "二法，為得四諦，為行淨。當復作淨者，識苦棄",
    "T15n0602_002:0168c26": "習，知盡行道，如日出時淨，轉出十二門故。",
    "T15n0602_002:0168c27": "經言：從道得脫也。去冥見明，如日出時，譬如",
    "T15n0602_002:0168c28": "日出多所見，為棄諸冥。冥為苦，何以知為苦？",
    "T15n0602_002:0168c29": "多所罣礙，故知為苦。何等為棄習？謂不作事。",
    "T15n0602_002:0169a01": "何等為盡證？謂無所有。道者，明識苦、斷習、盡",
    "T15n0602_002:0169a02": "證、念道。識從苦生，不得苦，亦無有識，是為苦",
    "T15n0602_002:0169a03": "也。盡證者，謂知人盡。當老病死證者，知萬物",
    "T15n0602_002:0169a04": "皆當滅，是為盡證也。譬如日出作四事：一、壞",
    "T15n0602_002:0169a05": "冥，謂慧能壞癡；二、見明，謂癡除獨慧在；三、見",
    "T15n0602_002:0169a06": "色萬物，為見身諸所有惡露；四、成熟萬物，設",
    "T15n0602_002:0169a07": "無日月，萬物不熟；人無有慧癡，意亦不熟也。",
    "T15n0602_002:0169a08": "上頭行俱行者，所行事已行，不分別說，謂行",
    "T15n0602_002:0169a09": "五直聲，身心并得行也。從諦念法，意著法",
    "T15n0602_002:0169a10": "中；從諦念法，意著所念是便生是，求生死得",
    "T15n0602_002:0169a11": "生死，求道得道。內外隨所起意，是為念法。意",
    "T15n0602_002:0169a12": "著法中者，從四諦自知意生，是當得，是不生，",
    "T15n0602_002:0169a13": "是不得，是便却，意畏不敢犯。所行所念常在",
    "T15n0602_002:0169a14": "道，是為意著法中也。是名為法，正從諦本起，",
    "T15n0602_002:0169a15": "本著意。法正者，謂道法。從諦，謂四諦。本起著",
    "T15n0602_002:0169a16": "意者，謂所向生死萬事，皆本從意起。便著意，",
    "T15n0602_002:0169a17": "便有五陰所起。意當斷，斷本五陰便斷。有時",
    "T15n0602_002:0169a18": "自斷不念，意自起為罪，復不定在道為罪，未",
    "T15n0602_002:0169a19": "盡故也。意著法中者，諦意念萬物，為墮外法",
    "T15n0602_002:0169a20": "中，意不念萬物，為墮道法中。五陰為生死法，",
    "T15n0602_002:0169a21": "三十七品經為道法。意著法中者，謂制五陰",
    "T15n0602_002:0169a22": "不犯，亦謂常念道不離，是為意著法中也。所",
    "T15n0602_002:0169a23": "本正者，所在外為物本，為福所；在內總為三",
    "T15n0602_002:0169a24": "十七品經，行道非一時端故。言所本者，謂行",
    "T15n0602_002:0169a25": "三十七品經法，如次第隨行，意不入邪為正，",
    "T15n0602_002:0169a26": "故名為所本正。所本正，各自異行，以無為對",
    "T15n0602_002:0169a27": "本，以不求為對正；以無為為對無為，以不常",
    "T15n0602_002:0169a28": "為對道，以無有為對亦無有所、亦無有本、亦",
    "T15n0602_002:0169a29": "無有正，為無所有也。定覺受身，如是法道，說",
    "T15n0602_002:0169b01": "謂法定。道說者，謂說所從因緣得道。見陰受",
    "T15n0602_002:0169b02": "者，為受五陰。有入者，為入五陰中。因有生死",
    "T15n0602_002:0169b03": "陰者，為受正；正者，道自正，但當為自正心耳。",
    "T15n0602_002:0169b04": "人行安般守意，得數，得相隨，得止，便歡喜，",
    "T15n0602_002:0169b05": "是四種。譬如鑽火見煙，不能熟物，得何等喜？",
    "T15n0602_002:0169b06": "用未得出要故也。",
    "T15n0602_002:0169b07": "安般守意有十八惱，令人不隨道：一為愛欲，",
    "T15n0602_002:0169b08": "二為瞋恚，三為癡，四為戲樂，五為慢，六為",
    "T15n0602_002:0169b09": "疑，七為不受行相，八為受他人相，九為不念，",
    "T15n0602_002:0169b10": "十為他念，十一為不滿念，十二為過精進，十",
    "T15n0602_002:0169b11": "三為不及精進，十四為驚怖，十五為強制意，",
    "T15n0602_002:0169b12": "十六為憂，十七為怱怱，十八為不度意行愛，",
    "T15n0602_002:0169b13": "是為十八惱。不護是十八因緣不得道，以護",
    "T15n0602_002:0169b14": "便得道也。不受行相者，謂不觀三十二物，",
    "T15n0602_002:0169b15": "不念三十七品經，是為不受行相。受他人相",
    "T15n0602_002:0169b16": "者，謂未得十息，便行相隨，是為受他人相。他",
    "T15n0602_002:0169b17": "念者，入息時念出息，出息時念入息，是為他",
    "T15n0602_002:0169b18": "念。不滿念者，謂未得一禪，便念二禪，是為不",
    "T15n0602_002:0169b19": "滿念。強制意者，謂坐亂，意不得息，當經行、讀",
    "T15n0602_002:0169b20": "經，以亂不起，是為強制意也。精進為黠，走是",
    "T15n0602_002:0169b21": "六事中，謂數息、相隨、止、觀、還、淨，是為六也。何",
    "T15n0602_002:0169b22": "等為喘？何等為息？何等為氣？何等為力？何等",
    "T15n0602_002:0169b23": "為風？喘者，為意息，為命守，為氣，為視聽風，",
    "T15n0602_002:0169b24": "為能言語，從道屈伸力，為能舉重瞋恚也。要",
    "T15n0602_002:0169b25": "從守意得道，何緣得守意？從數轉得息，息",
    "T15n0602_002:0169b26": "轉得相隨，止觀還淨亦爾也。行道欲得止意，",
    "T15n0602_002:0169b27": "當知三事：一者、先觀念身本何從來，但從五",
    "T15n0602_002:0169b28": "陰行有，斷五陰不復生；譬如寄託須臾耳，意",
    "T15n0602_002:0169b29": "不解，念九道以自證。二者、自當內視心中隨",
    "T15n0602_002:0169c01": "息出入。三者、出息入息念滅時。息出小輕念",
    "T15n0602_002:0169c02": "滅時，何等為知無所有？意定便知空，知空便",
    "T15n0602_002:0169c03": "知無所有。何以故？息不報便死，知身但氣所",
    "T15n0602_002:0169c04": "作，氣滅為空，覺空墮道也。故行道有三事：",
    "T15n0602_002:0169c05": "一者、觀身；二者、念一心；三者、念出入息。復有",
    "T15n0602_002:0169c06": "三事：一者、止身痛痒；二者、止口聲；三者、止意",
    "T15n0602_002:0169c07": "念行，是六事疾得息也。要經言：一念謂一心，",
    "T15n0602_002:0169c08": "近念謂計身，多念謂一心，不離念謂不離念。",
    "T15n0602_002:0169c09": "身行是四事，便疾得息也。坐禪數息，即時定",
    "T15n0602_002:0169c10": "意，是為今福；遂安隱不亂，是為未來福；益",
    "T15n0602_002:0169c11": "久續復安定，是為過去福也。坐禪數息不得",
    "T15n0602_002:0169c12": "定意，是為今罪；遂不安隱亂意起，是為當",
    "T15n0602_002:0169c13": "來罪；坐禪益久遂不安定，是為過去罪也。亦",
    "T15n0602_002:0169c14": "有身過、意過：身直數息不得，是為意過；身",
    "T15n0602_002:0169c15": "曲數息不得，是為身過也。坐禪自覺得定意，",
    "T15n0602_002:0169c16": "意喜為亂意，不喜為道意。坐禪念息已止便",
    "T15n0602_002:0169c17": "觀，觀止復行息。人行道，當以是為常法也。",
    "T15n0602_002:0169c18": "佛說有五信：一者、信有佛有經；二者、去家下",
    "T15n0602_002:0169c19": "頭髮求道；三者、坐行道、四者、得息；五者、定意。",
    "T15n0602_002:0169c20": "所念不念為空，難不念為空。何以故念息？報",
    "T15n0602_002:0169c21": "曰：息中無五，色貪、婬、瞋恚、愚癡、愛欲，是亦為",
    "T15n0602_002:0169c22": "空也。可守身中意者，謂意在身觀，是為身中",
    "T15n0602_002:0169c23": "意。人不能制意，故令數息，以黠能制意，不復",
    "T15n0602_002:0169c24": "數息也。問：何等為自知？何等為自證？報：謂能",
    "T15n0602_002:0169c25": "分別五陰是為自知，不疑道是為自證也。問",
    "T15n0602_002:0169c26": "曰：何等為無為？報：無為有二輩：有外無為，有",
    "T15n0602_002:0169c27": "內無為。眼不觀色，耳不聽聲，鼻不受香，口",
    "T15n0602_002:0169c28": "不味味，身不貪細滑，意不志念，是為外無",
    "T15n0602_002:0169c29": "為；數息、相隨、止、觀、還、淨，是為內無為也。問：現",
    "T15n0602_002:0170a01": "有所念，何以為無為？報：身口為戒，意向道行，",
    "T15n0602_002:0170a02": "雖有所念，本趣無為也。問：何等為無？何等名",
    "T15n0602_002:0170a03": "為？報：無者，謂不念萬物；為者，隨經行指事稱",
    "T15n0602_002:0170a04": "名，故言無為也。",
    "T15n0602_002:0170a05": "問：設使宿命對來到，當何以却？報：行數息、相",
    "T15n0602_002:0170a06": "隨、止、觀、還、淨，念三十七品經能却。難：宿命對",
    "T15n0602_002:0170a07": "不可却，數息行三十七品經何以故能却？",
    "T15n0602_002:0170a08": "報：用念道故消惡。設使數息、相隨、止、觀、還、淨",
    "T15n0602_002:0170a09": "不能滅惡，世間人皆不得道；用消惡，故得道。",
    "T15n0602_002:0170a10": "數息、相隨、止、觀、還、淨，行三十七品經尚得作",
    "T15n0602_002:0170a11": "佛，何況罪對，在十方積如山，精進行道，不與",
    "T15n0602_002:0170a12": "罪會。問曰：經言作是何以故不會？報：用作是",
    "T15n0602_002:0170a13": "故也。數息為墮十二品。何謂十二品？數息時，",
    "T15n0602_002:0170a14": "墮四意止；息不亂時，為墮四意念斷，得十息；",
    "T15n0602_002:0170a15": "有時為墮四神足，是為墮十二品也。",
    "T15n0602_002:0170a16": "問：何等為念三十七品經？報：謂數息、相隨、止、",
    "T15n0602_002:0170a17": "觀、還、淨，行是六事，是為念三十七品經也。行",
    "T15n0602_002:0170a18": "數息，亦為行三十七品經。問：何以故為行三",
    "T15n0602_002:0170a19": "十七品經？報：數息為墮四意止。何以故？為四",
    "T15n0602_002:0170a20": "意止，亦墮四意斷，用不待念，故為四意斷；亦",
    "T15n0602_002:0170a21": "墮四神足，用從信，故為神足也。數息為墮信",
    "T15n0602_002:0170a22": "根，用信佛意喜，故生信根；亦墮能根，用坐行，",
    "T15n0602_002:0170a23": "故為墮能根；亦墮識根，用知諦，故為識根；亦",
    "T15n0602_002:0170a24": "墮定根，用意安，故為定根；亦墮黠根，用離癡",
    "T15n0602_002:0170a25": "意解結，故為黠根也。數息亦墮信力，用不疑，",
    "T15n0602_002:0170a26": "故為信力；亦墮進力，用精進，故為進力；亦墮",
    "T15n0602_002:0170a27": "念力，用餘意不能攘，故為念力；亦墮定力，",
    "T15n0602_002:0170a28": "用一心，故為定力；亦墮黠力，用前分別四意",
    "T15n0602_002:0170a29": "止、斷、神足，故為黠力也。數息亦墮覺意。用識",
    "T15n0602_002:0170b01": "苦，故為覺意；亦墮法識覺意，用知道因緣，故",
    "T15n0602_002:0170b02": "為法覺意；亦墮力覺意，用棄惡，故為力覺",
    "T15n0602_002:0170b03": "意；亦墮愛覺意，用貪樂道，故為愛覺意；亦墮",
    "T15n0602_002:0170b04": "息意覺，用意止，故為息意覺；亦墮定覺意，",
    "T15n0602_002:0170b05": "用不念，故為定覺意；亦墮守覺意，用行不離，",
    "T15n0602_002:0170b06": "故為守覺意也。數息亦墮八行，用意正，故入",
    "T15n0602_002:0170b07": "八行。定意、慈心、念淨法，是為直身；至誠語、軟",
    "T15n0602_002:0170b08": "語、直語、不還語，是為直語。黠在意，信在意，忍",
    "T15n0602_002:0170b09": "辱在意，是為直心。所謂以聲息，是為十善",
    "T15n0602_002:0170b10": "墮道行也。數息亦墮直見，用諦觀，故為直",
    "T15n0602_002:0170b11": "見；亦墮直行，用向道，故為直行；亦墮直治，用",
    "T15n0602_002:0170b12": "行三十七品經，故為直治；亦墮直意，用念諦，",
    "T15n0602_002:0170b13": "故為直意；亦墮直定，用意白淨，壞魔兵，故為",
    "T15n0602_002:0170b14": "直定，是為八行。何等為魔兵？謂色、聲、香、味、細",
    "T15n0602_002:0170b15": "滑，是為魔兵。不受是為壞魔兵。三十七品應",
    "T15n0602_002:0170b16": "斂，設自觀身，觀他人身，止婬，不亂意，止餘",
    "T15n0602_002:0170b17": "意；自觀痛痒，觀他人痛痒，止瞋恚；自觀意，觀",
    "T15n0602_002:0170b18": "他人意，止癡；自觀法，觀他人法，得道，是名為",
    "T15n0602_002:0170b19": "四意止也。避身為避色，避痛痒為避五樂，避",
    "T15n0602_002:0170b20": "意為避念，避法不墮願業治生，是名為四意",
    "T15n0602_002:0170b21": "念斷也。識苦者，本為苦，為苦者，為有身。從苦",
    "T15n0602_002:0170b22": "為因緣起者，所見萬物。苦習者，本為苦，從苦",
    "T15n0602_002:0170b23": "為因緣生。盡者，萬物皆當敗壞。為增苦習，復",
    "T15n0602_002:0170b24": "當為墮八道中。道人當念是八道，是名為四，",
    "T15n0602_002:0170b25": "為四收苦，得四神足念也。信佛意喜，是名",
    "T15n0602_002:0170b26": "為信根。為自守行法，從諦身意受，是名能根，",
    "T15n0602_002:0170b27": "為精進；從諦念遂諦，是名識根，為守意；從",
    "T15n0602_002:0170b28": "諦一意，從諦一意止，是名定根，為正意；從諦",
    "T15n0602_002:0170b29": "觀諦，是名黠根，為道意，是名為五根也。",
    "T15n0602_002:0170c01": "從諦信不復疑，是名信力；棄貪行道從諦自",
    "T15n0602_002:0170c02": "精進，惡意不能敗精進，是名進力；惡意欲起",
    "T15n0602_002:0170c03": "當即時滅，從諦是意無有能壞意，是名念力；",
    "T15n0602_002:0170c04": "內外觀從諦以定，惡意不能壞善意，是名定",
    "T15n0602_002:0170c05": "力；念四禪從諦得黠，惡意不能壞黠意，是名",
    "T15n0602_002:0170c06": "黠力。念出入盡復生，是名為五力也。從諦念",
    "T15n0602_002:0170c07": "諦，是名為覺意。得道意，從諦觀諦，是名法名",
    "T15n0602_002:0170c08": "法識覺意；得生死意，從諦身意持，是名力覺",
    "T15n0602_002:0170c09": "意；持道不失為力，從諦足喜諦，是名愛覺意；",
    "T15n0602_002:0170c10": "貪道法行道行道法，從諦意得休息，是名",
    "T15n0602_002:0170c11": "息意，覺已息安隱，從諦一念意，是名定覺意；",
    "T15n0602_002:0170c12": "自知意，以安定從諦自在，意在所行從觀，",
    "T15n0602_002:0170c13": "是名守意覺；從四諦觀意，是名為七覺意",
    "T15n0602_002:0170c14": "也。從諦守諦，是名直信道；從諦直從行諦，是",
    "T15n0602_002:0170c15": "為直從行念道；從諦身意持，是名直治。法不",
    "T15n0602_002:0170c16": "欲墮四惡者，謂四顛倒。從諦念諦，是名直",
    "T15n0602_002:0170c17": "意不亂意；從諦一心意，是名直定。為一心上",
    "T15n0602_002:0170c18": "頭，為三法意行，俱行以聲身心，如是佛弟",
    "T15n0602_002:0170c19": "子八行，是名四禪，為四意斷也。第一行為直",
    "T15n0602_002:0170c20": "念，屬心，常念道；第二行為直語，屬口，斷四意；",
    "T15n0602_002:0170c21": "第三行為直觀，屬身，觀身內外；第四行為直",
    "T15n0602_002:0170c22": "見信道；第五行為直行，不隨四惡，謂四顛",
    "T15n0602_002:0170c23": "倒；第六行為直治，斷餘意；第七行為直不墮",
    "T15n0602_002:0170c24": "貪欲；第八行為直定正心，是為八行。佛、辟支",
    "T15n0602_002:0170c25": "佛、阿羅漢所不行也。第一行為直念。何等為",
    "T15n0602_002:0170c26": "直念？謂不念萬物，意不墮是中，是為直念；念",
    "T15n0602_002:0170c27": "萬物，意墮中，為不直念也。四意止者：一意止",
    "T15n0602_002:0170c28": "為身念息，二意止為念痛痒，三意止為念意",
    "T15n0602_002:0170c29": "息出入，四意止為念法因緣，是為四意止也。",
    "T15n0602_002:0171a01": "道人當念是四意止：一者、為我前世愛身，故",
    "T15n0602_002:0171a02": "不得脫；二者、今有劇怨家。何以故？所欲者",
    "T15n0602_002:0171a03": "愛生，當斷已斷，為外身觀止也。四意止者，意",
    "T15n0602_002:0171a04": "止者，意不在身為止意，不在痛痒為止意，不",
    "T15n0602_002:0171a05": "在意為止意，不在法為止意。隨色誠便生，",
    "T15n0602_002:0171a06": "是為不止也。問：人何以故不墮四意止？報：",
    "T15n0602_002:0171a07": "用不念苦、空、非身、不淨故，不墮四意止。若人",
    "T15n0602_002:0171a08": "意常念苦、空、非身、不淨，行道者常念是四事",
    "T15n0602_002:0171a09": "不離，便疾得四意止也。問：何等為身意止？謂",
    "T15n0602_002:0171a10": "念老、病、死，是為身意止。何等為痛痒意止？謂",
    "T15n0602_002:0171a11": "所不可意，是為痛痒意止。何等為意意止？謂",
    "T15n0602_002:0171a12": "已念、復念，是為意意止。何等為法意止？謂往",
    "T15n0602_002:0171a13": "時為行，還報為法，亦謂作是得是，是為法意",
    "T15n0602_002:0171a14": "止也。四意止有四輩：一者、念非常意止；二者、",
    "T15n0602_002:0171a15": "念苦身意止；三者、念空有意止；四者、念不淨",
    "T15n0602_002:0171a16": "樂意止，是為四意止。一切天下事皆墮身痛",
    "T15n0602_002:0171a17": "痒、墮法，都盧不過是四事也。四意止者：一",
    "T15n0602_002:0171a18": "者、但念息不邪念；二者、但念善不念惡；三者、",
    "T15n0602_002:0171a19": "自念身非我所，萬物皆非我所，便不復向；四",
    "T15n0602_002:0171a20": "者、眼不視色，意在法中，是名為四意止也。道",
    "T15n0602_002:0171a21": "人當行四意止：一者、眼色，當校計身中惡露；",
    "T15n0602_002:0171a22": "二者、意歡喜念樂，當念痛痒苦；三者、我意瞋",
    "T15n0602_002:0171a23": "他，人意亦瞋；我意轉他，人意亦轉，便不復轉",
    "T15n0602_002:0171a24": "意；四意者，我意嫉他，人意亦嫉；我念他人惡，",
    "T15n0602_002:0171a25": "他人亦念我惡，便不復念，是為法也。身意止",
    "T15n0602_002:0171a26": "者，自觀身，觀他人身。何等為身？欲言痛痒是",
    "T15n0602_002:0171a27": "身，痛無有數；欲言意是身，復非身有過去，",
    "T15n0602_002:0171a28": "意未來意；欲言法是身，復非身有過去未來",
    "T15n0602_002:0171a29": "法；欲言行是身，行無有形，知為非身。得是計，",
    "T15n0602_002:0171b01": "為四意止也。意不墮色念，識亦不生，耳、鼻、口、",
    "T15n0602_002:0171b02": "身亦爾。意不在身為心，意不在痛痒，意不在",
    "T15n0602_002:0171b03": "念，意不在法為心也。問：誰主知身意痛痒者？",
    "T15n0602_002:0171b04": "報：有身，身意知；痛痒，痛痒意知；意意，意意知；",
    "T15n0602_002:0171b05": "有飢，飢意知；有渴，渴意知；有寒，寒意知；有熱，",
    "T15n0602_002:0171b06": "熱意知。以是分別知也。身意起身意，痛痒意",
    "T15n0602_002:0171b07": "起痛痒意，意意起意意，法意起法意。四意止，",
    "T15n0602_002:0171b08": "謂意念惡，制使不起，是為止也。四意止亦隨",
    "T15n0602_002:0171b09": "四禪，亦隨四意止。隨四意止為近道，不著",
    "T15n0602_002:0171b10": "惡便善意生；四禪為四意定，為止意也。行道",
    "T15n0602_002:0171b11": "有四因緣：一、止身；二、止痛痒；三、止意；四、止",
    "T15n0602_002:0171b12": "法。止身者，謂見色念不淨；止痛痒者，謂不自",
    "T15n0602_002:0171b13": "貢高；止意者，謂止不瞋恚；止法者，謂不疑道",
    "T15n0602_002:0171b14": "人行。四意止，意起念生，即時識對行藥，得",
    "T15n0602_002:0171b15": "一意止，便得四意止也。四意定：一者、自觀身，",
    "T15n0602_002:0171b16": "亦復觀他人身；二者、自觀痛痒，亦復觀他人",
    "T15n0602_002:0171b17": "痛癢；三者、自觀心，亦復觀他人心；四者、自觀",
    "T15n0602_002:0171b18": "法因緣，亦復觀他人法因緣。如是身，一切觀",
    "T15n0602_002:0171b19": "內外因緣、成敗之事，當念我身，亦當成敗，如",
    "T15n0602_002:0171b20": "是是為四意定也。人欲止四意，棄為外，攝為",
    "T15n0602_002:0171b21": "內；已攝意為外，棄為內也。觀他人身，謂自觀",
    "T15n0602_002:0171b22": "身不離他，便為觀他人身苦，觀他人身為",
    "T15n0602_002:0171b23": "非痛痒，意法亦爾也。自貪身，當觀他人身；念",
    "T15n0602_002:0171b24": "他人身，便自觀身，如是為意止。問：意見行",
    "T15n0602_002:0171b25": "何以為止？報：意以自觀身貪，便使觀他人",
    "T15n0602_002:0171b26": "身，為意從貪轉故應止；若意貪他人身，當還",
    "T15n0602_002:0171b27": "自觀身也。",
    "T15n0602_002:0171b28": "有時自身觀，不觀他人身；有時當觀他人",
    "T15n0602_002:0171b29": "身，不當自觀身；有時可自觀身，亦可觀他人",
    "T15n0602_002:0171c01": "身；有時不可自觀身，亦不可觀他人身。自觀",
    "T15n0602_002:0171c02": "身者，為校計觀他人身，意不止，須自念身為",
    "T15n0602_002:0171c03": "著，便轉著他人身。觀他人身為見色、肥、白、黛",
    "T15n0602_002:0171c04": "眉、赤脣，見肥當念死人脹，見白當念死人",
    "T15n0602_002:0171c05": "骨，見眉黑當念死人正黑，見朱脣當念血",
    "T15n0602_002:0171c06": "正赤。校計身諸所有，以得是意便轉，不復愛",
    "T15n0602_002:0171c07": "身也。觀有內外，嫉、恚、疑當內觀，貪、婬當外",
    "T15n0602_002:0171c08": "觀。貪當念非常敗，婬當念對所有惡露。如自",
    "T15n0602_002:0171c09": "觀身婬，當念四斷意也。觀有兩輩：一者、觀",
    "T15n0602_002:0171c10": "外；二者、觀內。觀身有三十六物，一切有對皆",
    "T15n0602_002:0171c11": "屬外；觀無所有為道，是為內觀也。觀有三事：",
    "T15n0602_002:0171c12": "一者、觀身四色，謂黑、青、赤、白；二者、觀生死；三",
    "T15n0602_002:0171c13": "者、觀九道。觀白見黑為不淨，當前聞以，學後",
    "T15n0602_002:0171c14": "得道；未得道，為聞得別，為證得，為知也。觀有",
    "T15n0602_002:0171c15": "四：一者、身觀；二者、意觀；三者、行觀；四者、道觀，",
    "T15n0602_002:0171c16": "是為四觀。譬如人守物，盜來便捨物；視盜人",
    "T15n0602_002:0171c17": "已得觀，便捨身觀物也。",
    "T15n0602_002:0171c18": "觀有二事：一者、觀外諸所有色；二者、觀內謂",
    "T15n0602_002:0171c19": "無所有。觀空已得四禪，觀空無所有，有意、無",
    "T15n0602_002:0171c20": "意、無所有，是為空，亦謂四棄得四禪也。欲斷",
    "T15n0602_002:0171c21": "世間事，當行四意止，欲除四意止，當行四意",
    "T15n0602_002:0171c22": "斷。人墮貪，貪故行。四神足飛，但有五根無",
    "T15n0602_002:0171c23": "有五力，不能制，但有五力無有五根，不生。得四",
    "T15n0602_002:0171c24": "神足，尚轉五力，能制上次十二品。四意斷，不",
    "T15n0602_002:0171c25": "作現在罪，但畢故罪，是為四意斷也。畢故不",
    "T15n0602_002:0171c26": "受新，為四意止，故畢新止，為四意斷，故竟",
    "T15n0602_002:0171c27": "新斷，為四神足。知足不復求守意，意為畢，生",
    "T15n0602_002:0171c28": "為新，老為故，死為身體壞敗為盡也。四意斷，",
    "T15n0602_002:0171c29": "謂常念道。善念生便惡念斷，故為斷息道；",
    "T15n0602_002:0172a01": "善念止便惡念生，故為不斷也。四意斷者，",
    "T15n0602_002:0172a02": "意自不欲向惡是為斷，亦謂不念罪斷也。四",
    "T15n0602_002:0172a03": "神足：一者、身神足；二者、口神足；三者、意神足；",
    "T15n0602_002:0172a04": "四者、道神足。念飛，念不欲滅，不隨道也。四伊",
    "T15n0602_002:0172a05": "提鉢，四為數，伊提為止，鉢為神足。欲飛便飛，",
    "T15n0602_002:0172a06": "有時精進坐七日便得，或七日，或七歲也。",
    "T15n0602_002:0172a07": "得神足可久在世間，不死有藥：一者、意不",
    "T15n0602_002:0172a08": "轉；二者、信；三者、念；四者、有諦；五者、有黠，是",
    "T15n0602_002:0172a09": "為神足藥也。得四神足，不久在世間，有三因",
    "T15n0602_002:0172a10": "緣：一者、自厭其身臭惡，故去；二者、無有人能",
    "T15n0602_002:0172a11": "從受經道，故去；三者、恐怨惡人誹謗得罪，故",
    "T15n0602_002:0172a12": "去也。神足九輩，謂乘車馬，步疾走，亦為神足；",
    "T15n0602_002:0172a13": "外戒堅亦為神足；至誠亦為神足；忍辱亦為",
    "T15n0602_002:0172a14": "神足也。行神足當飛意。問：何為飛意？報：有四",
    "T15n0602_002:0172a15": "因緣：一者、信；二者、精進；三者、定；四者、不轉",
    "T15n0602_002:0172a16": "意。何等為信？信飛行。何等為精進？飛行。何",
    "T15n0602_002:0172a17": "等定？飛行。何等為不轉意？謂著飛行不轉",
    "T15n0602_002:0172a18": "意也。身不欲行道，意欲行便行，神足如是，意",
    "T15n0602_002:0172a19": "欲飛即能飛也。五根，譬如種物，堅乃生根，不",
    "T15n0602_002:0172a20": "堅無有根。信為水雨，不轉意為力，所見萬物",
    "T15n0602_002:0172a21": "為根，制意為力也。信根中有三陰：一為痛痒，",
    "T15n0602_002:0172a22": "二為思想，三為識陰。定根中有一陰，謂識陰",
    "T15n0602_002:0172a23": "也。",
    "T15n0602_002:0172a24": "五根、五力、七覺意，中有一陰者，中有二陰者，",
    "T15n0602_002:0172a25": "中有三陰者，有四陰者，皆有陰。問：是道行，",
    "T15n0602_002:0172a26": "何緣有陰？報：以泥洹無陰，餘皆有陰也。七覺",
    "T15n0602_002:0172a27": "意，上三覺屬口，中三覺屬身，下一覺屬意。何",
    "T15n0602_002:0172a28": "等為覺？念念為覺，念念為得，覺得是意，便隨",
    "T15n0602_002:0172a29": "道也。外七覺意為墮生死，內七覺意為隨",
    "T15n0602_002:0172b01": "道。內七覺意者，謂三十七品經；外七覺意者，",
    "T15n0602_002:0172b02": "謂萬物也。覺者為識事，便隨覺意也。有覺意",
    "T15n0602_002:0172b03": "便隨道覺，有覺意墮罪覺。三十七品經便正",
    "T15n0602_002:0172b04": "意，是為隨道；覺善惡，是為墮罪也。問：何等為",
    "T15n0602_002:0172b05": "從諦身意持報？謂身持七戒，意持三戒，是為",
    "T15n0602_002:0172b06": "身意持也。從諦意得休息，從四諦意因緣休；",
    "T15n0602_002:0172b07": "休者為止，息為思，得道為受思也。貪樂道法，",
    "T15n0602_002:0172b08": "常行道為愛覺意，持道不失為力覺意，已得",
    "T15n0602_002:0172b09": "十息身安隱為息覺意，自知已安為定覺意。",
    "T15n0602_002:0172b10": "身意持，意不走為持，從諦自在，意在所行，",
    "T15n0602_002:0172b11": "謂得四諦。亦可念四意止，亦可四意斷，亦可",
    "T15n0602_002:0172b12": "四神足，亦可五根、五力、七覺意、八行，是為自",
    "T15n0602_002:0172b13": "在意。在所行從諦觀者，為三十七品經要。",
    "T15n0602_002:0172b14": "是為守意覺者，謂諦不復受罪也。八行有內",
    "T15n0602_002:0172b15": "外，身為殺、盜、婬，聲為兩舌、惡口、妄言、綺語，意",
    "T15n0602_002:0172b16": "為嫉、妬、癡。是上頭三法，為十事在外，五道",
    "T15n0602_002:0172b17": "在內也。從諦守諦，從為神，守為護，謂法不犯",
    "T15n0602_002:0172b18": "罪。諦為道，知非常、苦、空、非身、不淨為直見；非",
    "T15n0602_002:0172b19": "常人計為常，思苦為樂，空計為有，非身用作",
    "T15n0602_002:0172b20": "身，不淨計為淨，是為不直見也。何等為直見？",
    "T15n0602_002:0172b21": "信本因緣，知從宿命有，是名為直見。何等為",
    "T15n0602_002:0172b22": "直治？分別思惟，能到善意，是為直治。何等",
    "T15n0602_002:0172b23": "為直語？守善言，不犯法，如應受言，是名為直",
    "T15n0602_002:0172b24": "語也。何等為直業？身應行不犯行，是名為直",
    "T15n0602_002:0172b25": "業也。何等為直治？隨得道者教戒行，是名",
    "T15n0602_002:0172b26": "為直治也。何等為直精進？行行無為，晝夜不",
    "T15n0602_002:0172b27": "中止，不捨方便，是名為直精進方便也。何等",
    "T15n0602_002:0172b28": "為直念？常向經戒，是名為直念。何等為直定？",
    "T15n0602_002:0172b29": "意不惑亦不捨行，是名為直定。如是行，令賢",
    "T15n0602_002:0172c01": "者八業行具，已行具足，便行道也。八直有治、",
    "T15n0602_002:0172c02": "有行，行八直，乃得出要，身不犯戒，是為直治。",
    "T15n0602_002:0172c03": "慧、信、忍辱是為行身，意持是名為直治。謂無",
    "T15n0602_002:0172c04": "所念為直，有所念為不直也。十二部經都皆",
    "T15n0602_002:0172c05": "墮三十七品經中，譬如萬川四流，皆歸大海。",
    "T15n0602_002:0172c06": "三十七品經為外，思惟為內。思惟生道故為",
    "T15n0602_002:0172c07": "內；道人行道，分別三十七品經，是為拜佛也。",
    "T15n0602_002:0172c08": "三十七品經亦墮世間，亦墮道。諷經口說是",
    "T15n0602_002:0172c09": "為世間，意念是為應道。持戒為制身，禪為",
    "T15n0602_002:0172c10": "散意。行從願，願亦從行。行道所向，意不離；意",
    "T15n0602_002:0172c11": "至佛，意不還也。亦有從次第行得道，亦有不",
    "T15n0602_002:0172c12": "從次行得道。謂行四意止、斷、神足、五根、五力、",
    "T15n0602_002:0172c13": "七覺意、八行，是為從次第。畏世間惡，身便一",
    "T15n0602_002:0172c14": "念從是得道，是為不從次第。道人能得三十",
    "T15n0602_002:0172c15": "七品行意，可不順從數息、相隨、止也。身口七",
    "T15n0602_002:0172c16": "事，心、意、識各有十事，故為三十七品。四意止、",
    "T15n0602_002:0172c17": "斷、神足屬外，五根、五力屬內，七覺意、八行得",
    "T15n0602_002:0172c18": "道也。泥洹有四十輩，謂三十七品經并三",
    "T15n0602_002:0172c19": "向，凡四十事，皆為泥洹。問：數息為泥洹，非",
    "T15n0602_002:0172c20": "報數息、相隨，鼻頭止意有所著，不為泥洹，泥",
    "T15n0602_002:0172c21": "洹為有不？報：泥洹為無有，但為苦滅，一名意",
    "T15n0602_002:0172c22": "盡。難：泥洹為滅。報：但善惡滅耳。知行者，有時",
    "T15n0602_002:0172c23": "可行四意止，有時可行四意斷，有時可行四",
    "T15n0602_002:0172c24": "神足，有時可行五根、五力、七覺意、八行。諦者，",
    "T15n0602_002:0172c25": "為知定亂。定為知行，亂為不知行也。問：何以",
    "T15n0602_002:0172c26": "故正有五根、五力、七覺意、八行？報：人有五根，",
    "T15n0602_002:0172c27": "道有五根；人有五力，道有五力；人有七使，道",
    "T15n0602_002:0172c28": "有七覺意；行有八直，應道八種。隨病說藥，因",
    "T15n0602_002:0172c29": "緣相應。眼受色、耳聞聲、鼻向香、口欲味、身貪",
    "T15n0602_002:0173a01": "細滑，是為五根。何以故名為根？已受當復生，",
    "T15n0602_002:0173a02": "故名為根，不受色、聲、香、味、細滑，是為力，不墮",
    "T15n0602_002:0173a03": "七使為覺意，已八直為應道行。五根堅意，五",
    "T15n0602_002:0173a04": "力為不轉意，七覺為正意，八行為直意也。",
    "T15n0602_002:0173a05": "問：何等為善意？何等為道意？報：謂四意止、斷、",
    "T15n0602_002:0173a06": "神足、五根、五力，是為善意；七覺意、八行，是為",
    "T15n0602_002:0173a07": "道意。有道善，有世間善。從四意止至五根、五",
    "T15n0602_002:0173a08": "力，是為道善；不婬、兩舌、惡口、妄言、綺語、貪、瞋、",
    "T15n0602_002:0173a09": "癡，是為世間善。諦見者，知萬物皆當滅，是為",
    "T15n0602_002:0173a10": "諦見；萬物壞敗，身當死，以不用為憂，是為諦",
    "T15n0602_002:0173a11": "觀。意橫意走，便責對得制，是為除罪；諸來",
    "T15n0602_002:0173a12": "惡不受為禪。一心內意十二事智慧，七為數，",
    "T15n0602_002:0173a13": "八為相隨，九為止，十為觀，十一為還，十二",
    "T15n0602_002:0173a14": "為淨，是為內十二事；外復十二事，一為目，二",
    "T15n0602_002:0173a15": "為色，三為耳，四為聲，五為鼻，六為香，七為",
    "T15n0602_002:0173a16": "口，八為味，九為身，十為細滑，十一為意，十",
    "T15n0602_002:0173a17": "二為受欲，是為外十二事也。術闍者為智，凡",
    "T15n0602_002:0173a18": "有三智：一者、知無數世父母、兄弟、妻子；二者、",
    "T15n0602_002:0173a19": "知無數世白黑、長短，知他人心中所念；三者、",
    "T15n0602_002:0173a20": "毒以斷，是為三也。沙羅惰怠者，為六通",
    "T15n0602_002:0173a21": "智：一為神足，二為徹聽，三為知他人意，四為",
    "T15n0602_002:0173a22": "知本所從來，五為知往生何所，六為知索",
    "T15n0602_002:0173a23": "漏盡，是為六也。",
    "T15n0602_002:0173a24": "佛說大安般守意經卷下",
    "T15n0602_002:0173a25": "此經按經首序及見經文，似是書者之錯，",
    "T15n0602_002:0173a26": "經注不分而連書者也。義當節而注之，然",
    "T15n0602_002:0173a27": "往往多有不可分處，故不敢擅節，以遺後",
    "T15n0602_002:0173a28": "賢焉。"
}