{
    "T21n1340_007:0688c13": "大法炬陀羅尼經卷第七",
    "T21n1340_007:0688c15": "隋天竺三藏法師闍那崛多等譯",
    "T21n1340_007:0688c16": "智成就品第十六",
    "T21n1340_007:0688c17": "忍成就品第十七",
    "T21n1340_007:0688c18": "證涅槃品第十八",
    "T21n1340_007:0688c19": "16 智成就品智成就品第十六",
    "T21n1340_007:0688c20": "佛告阿難。時彼眾中有一菩薩摩訶薩。名栴",
    "T21n1340_007:0688c21": "檀那。白放光如來應供正遍覺言。世尊。如佛",
    "T21n1340_007:0688c22": "所說三法藏門。攝諸言教。我等已聞。世尊。我",
    "T21n1340_007:0688c23": "雖聞是三種言教未達義理。今更諮問唯願",
    "T21n1340_007:0688c24": "為我具釋其義。世尊。我於如來三藏義門。重",
    "T21n1340_007:0688c25": "請問者不為戲論亦無是非。不起執著又無",
    "T21n1340_007:0688c26": "疑惑。我但為彼非佛法人外道諸師。或時復",
    "T21n1340_007:0688c27": "說三藏義門。我等云何當能聽受。阿難時彼",
    "T21n1340_007:0688c28": "放光如來應供正遍覺告栴檀那菩薩摩訶薩",
    "T21n1340_007:0688c29": "言。善哉善哉。栴檀那。如是如是。栴檀那。非",
    "T21n1340_007:0689a01": "但汝於此法不生疑惑。然此法中亦無可疑。",
    "T21n1340_007:0689a02": "汝栴檀那。汝應當知。於此法中無彼外法。彼",
    "T21n1340_007:0689a03": "外法中亦無此法。我今解說。汝至心聽。若諸",
    "T21n1340_007:0689a04": "法師得此三種業藏義者。則能解知一切眾",
    "T21n1340_007:0689a05": "生諸心差別。亦能解知眾生業行善惡不同。",
    "T21n1340_007:0689a06": "然彼法師欲說法時。要先觀察眾生心根及",
    "T21n1340_007:0689a07": "以業行。然後為說。栴檀那。當知有諸菩薩摩",
    "T21n1340_007:0689a08": "訶薩。具神通力無智慧力。有智慧力無神通",
    "T21n1340_007:0689a09": "力。有得神通亦智慧力。彼得神通無智慧力。",
    "T21n1340_007:0689a10": "及有智慧無神通力者。皆於生死不速出離。",
    "T21n1340_007:0689a11": "若得神通及智力者。彼於後時能荷重擔。摩",
    "T21n1340_007:0689a12": "那婆。其能荷負大重擔者。唯有智力則無退",
    "T21n1340_007:0689a13": "失。所以者何。摩那婆。有諸外道及以仙人五",
    "T21n1340_007:0689a14": "通具足。能作種種自在變化。能分一身以為",
    "T21n1340_007:0689a15": "多身。而是神通有時退失。以退失故還自害",
    "T21n1340_007:0689a16": "身。何以故。皆由無彼智慧力故。是故若有智",
    "T21n1340_007:0689a17": "慧力者。終不害身亦無染污。常生天上不入",
    "T21n1340_007:0689a18": "惡道。復次栴檀那。今此會中現有無量百千",
    "T21n1340_007:0689a19": "萬億人眾來集。皆為聽法。如是乃至十方各",
    "T21n1340_007:0689a20": "有無量百千萬億人眾。亦悉來集。復有無量",
    "T21n1340_007:0689a21": "諸天大眾。所謂四天王天乃至他化自在天。",
    "T21n1340_007:0689a22": "是一一天。各有百千萬億眾。亦皆來集。復有",
    "T21n1340_007:0689a23": "無量色界諸天眾。謂大梵天眾乃至淨居天",
    "T21n1340_007:0689a24": "眾。亦來聽法。旃檀那。若有如是大眾集時。彼",
    "T21n1340_007:0689a25": "菩薩摩訶薩。於此三種業藏門中。應當了知",
    "T21n1340_007:0689a26": "種種因緣種種眾生種種心行種種作業種種",
    "T21n1340_007:0689a27": "身口意。若彼法師解此三種方便藏門。即知",
    "T21n1340_007:0689a28": "眾生心行所趣。知彼眾生有種種疑。有種種",
    "T21n1340_007:0689a29": "問能種種答。若不問者。法師即應知。彼心意",
    "T21n1340_007:0689b01": "有信不信。從其初心乃至多心。法師悉應次",
    "T21n1340_007:0689b02": "第了知。知已為決勿令諍論。法師如是應為",
    "T21n1340_007:0689b03": "眾生若略若具隨宜宣說。法師先須自成智",
    "T21n1340_007:0689b04": "力及精進力。於自學時。應當念離睡眠懈怠。",
    "T21n1340_007:0689b05": "如是學已。令彼無量億百千數諸天人眾。伏",
    "T21n1340_007:0689b06": "其聰明及與威德。然後為說。",
    "T21n1340_007:0689b07": "復次摩那婆。汝等若能成就智力精進力已。",
    "T21n1340_007:0689b08": "應復更學大精進心。何以故。若不能令人心",
    "T21n1340_007:0689b09": "伏者。云何能化欲色諸天。摩那婆。汝等但自",
    "T21n1340_007:0689b10": "思惟。莫謂如來於諸法中而生慳悋。亦勿謂",
    "T21n1340_007:0689b11": "我於眾生處起輕蔑心。諸佛世尊於畜生所",
    "T21n1340_007:0689b12": "尚不欺慢。何況菩薩摩訶薩也。為眾生故如",
    "T21n1340_007:0689b13": "來出世。若住一劫若減一劫。若無量劫。為化",
    "T21n1340_007:0689b14": "菩薩故在中生。摩那婆。若使現有菩薩摩訶",
    "T21n1340_007:0689b15": "薩樂聽正法如來祕悋不為說者。無有是處。",
    "T21n1340_007:0689b16": "汝善諦聽。我當說喻。摩那婆。譬如長者唯有",
    "T21n1340_007:0689b17": "一子。家饒財寶及諸僕使。而彼父母嚴勅家",
    "T21n1340_007:0689b18": "人。侍衛守護不令傷損。無諸疾苦寒暑飢渴。",
    "T21n1340_007:0689b19": "水火眾難不適之事。皆令遠離。亦令具足種",
    "T21n1340_007:0689b20": "種醫藥飲食衣服房舍床敷。凡是資須無所",
    "T21n1340_007:0689b21": "乏少。為是兒故供養乳母。上饌美味亦常豐",
    "T21n1340_007:0689b22": "足。如是摩那婆。如來應供正遍覺為菩薩父。",
    "T21n1340_007:0689b23": "常教菩薩行六波羅蜜。將養衛護菩提之心。",
    "T21n1340_007:0689b24": "不令退沒。何以故。為欲增長菩提心故。令心",
    "T21n1340_007:0689b25": "不慳不瞋不懈怠。乃至令心不復退壞。所以",
    "T21n1340_007:0689b26": "者何。以不退故。速得成就阿耨多羅三藐三",
    "T21n1340_007:0689b27": "菩提。是故如來常教菩薩。為菩薩父。亦名導",
    "T21n1340_007:0689b28": "師。以能不退菩提道故。名為導師。又不斷絕",
    "T21n1340_007:0689b29": "菩提道故。復名導師。",
    "T21n1340_007:0689c01": "佛告阿難。爾時栴檀那菩薩摩訶薩。聞佛說",
    "T21n1340_007:0689c02": "已即復問彼放光佛言。世尊。今此無量億數",
    "T21n1340_007:0689c03": "眾中。頗有菩薩得此法不。佛言。栴檀那。汝今",
    "T21n1340_007:0689c04": "何緣過深憂慮。以菩薩眾重問如來。斯諸菩",
    "T21n1340_007:0689c05": "薩皆於如來深密法中。信心牢固猶若金剛。",
    "T21n1340_007:0689c06": "何事方言此菩薩眾有得如是深法不耶。栴",
    "T21n1340_007:0689c07": "檀那復言。世尊。此億數菩薩眾中有如是法",
    "T21n1340_007:0689c08": "如佛說不。佛言。摩那婆。豈汝自心有斯疑慮",
    "T21n1340_007:0689c09": "如是問我此菩薩眾有是法不。摩那婆。汝於",
    "T21n1340_007:0689c10": "如來有誠實心。何故復發如是諮問。此大眾",
    "T21n1340_007:0689c11": "中有是法不。以汝疑故今更引喻。譬如祭火",
    "T21n1340_007:0689c12": "光王有一大臣。在大眾中發如是言。我今信",
    "T21n1340_007:0689c13": "知此火光王。能行布施乃至能捨所重身命。",
    "T21n1340_007:0689c14": "是人於後在大眾中。復發是言。是火光王貪",
    "T21n1340_007:0689c15": "惜積聚乃至少分亦不能施。摩那婆。汝亦如",
    "T21n1340_007:0689c16": "是初作是言。我信如來應供正遍覺。今不能",
    "T21n1340_007:0689c17": "信我所說法隨喜奉行。便與先言自不相副。",
    "T21n1340_007:0689c18": "唯數問我三種教藏。然不知我智力精進一",
    "T21n1340_007:0689c19": "切諸事。摩那婆。有人聞說如來十力四無所",
    "T21n1340_007:0689c20": "畏無礙辯才。即能信解。諸餘眾生寡聞少智",
    "T21n1340_007:0689c21": "不能諮問。如是眾生難思難入。此等若能信",
    "T21n1340_007:0689c22": "解思量分別如來諸力無畏辯才等者。無有",
    "T21n1340_007:0689c23": "是處。何以故。摩那婆。此業難入。要於無量百",
    "T21n1340_007:0689c24": "千億劫修行諸波羅蜜等。然後乃能信解如",
    "T21n1340_007:0689c25": "是力無畏等。摩那婆。或有眾生聞上所說諸",
    "T21n1340_007:0689c26": "功德事不生信者。我於是人亦常教攝終不",
    "T21n1340_007:0689c27": "放捨。是故汝等常應修學。",
    "T21n1340_007:0689c28": "17 忍成就品大法炬陀羅尼經忍成就品第十七",
    "T21n1340_007:0689c29": "爾時栴檀那菩薩復白放光佛言。世尊。云何",
    "T21n1340_007:0690a01": "菩薩摩訶薩成就忍力。學佛如來為諸眾生",
    "T21n1340_007:0690a02": "作利益事。住自忍中而能於彼外道邪師一",
    "T21n1340_007:0690a03": "切大眾百千問難無有傾動。佛言。摩那婆。汝",
    "T21n1340_007:0690a04": "問忍力。忍力多種。汝問我何等忍力。所謂有",
    "T21n1340_007:0690a05": "諸如來忍。有諸菩薩忍。有諸阿羅漢忍。有阿",
    "T21n1340_007:0690a06": "那含忍。有斯陀含忍。有須陀洹忍。有八人地",
    "T21n1340_007:0690a07": "忍。有信行人忍。亦有諸外道五通神仙忍。摩",
    "T21n1340_007:0690a08": "那婆。今有如是種種忍門。汝於是中問何等",
    "T21n1340_007:0690a09": "忍。時栴檀那菩薩摩訶薩言。世尊。我於是中",
    "T21n1340_007:0690a10": "問菩薩忍。世尊。菩薩摩訶薩得何等忍。便能",
    "T21n1340_007:0690a11": "具足一切佛法。豈非菩薩忍力。依止如來大",
    "T21n1340_007:0690a12": "忍力已。乃得具足一切佛法耶。佛言。摩那婆。",
    "T21n1340_007:0690a13": "實亦依止如來忍力成就佛法。然非成就一",
    "T21n1340_007:0690a14": "切佛法。摩那婆。彼忍所作汝宜諦聽。我今當",
    "T21n1340_007:0690a15": "說。摩那婆。當知一切菩薩摩訶薩具足忍力。",
    "T21n1340_007:0690a16": "凡有四種平等之心。何等為四。所謂菩薩摩",
    "T21n1340_007:0690a17": "訶薩。若起瞋心隨起即覺。覺已即能對治除",
    "T21n1340_007:0690a18": "斷。摩那婆。當知是為菩薩摩訶薩具足成就",
    "T21n1340_007:0690a19": "第一忍力。",
    "T21n1340_007:0690a20": "復次摩那婆。菩薩摩訶薩若被他人惡口罵",
    "T21n1340_007:0690a21": "詈誹謗毀辱。或以身手若打若擊。種種苦惱",
    "T21n1340_007:0690a22": "不可耐事。悉皆能受無報答意。亦無恨心。摩",
    "T21n1340_007:0690a23": "那婆。當知是為菩薩摩訶薩具足成就第二",
    "T21n1340_007:0690a24": "忍力。復次摩那婆。菩薩摩訶薩若見無量",
    "T21n1340_007:0690a25": "諸惡眾生。常行惡業不知恩德。不孝父母",
    "T21n1340_007:0690a26": "不愛親戚。不順師長不敬沙門婆羅門。遠",
    "T21n1340_007:0690a27": "離善友無有信心。菩薩雖見如是等類諸惡",
    "T21n1340_007:0690a28": "眾生。心無嫌恨不求其短。而常誨誘安住",
    "T21n1340_007:0690a29": "善法。摩那婆。當知是為菩薩摩訶薩具足",
    "T21n1340_007:0690b01": "成就第三忍力。",
    "T21n1340_007:0690b02": "復次摩那婆。菩薩摩訶薩若見眾生不信因",
    "T21n1340_007:0690b03": "果貪染現樂。性多瞋恚忿恨鬪諍。好求他過。",
    "T21n1340_007:0690b04": "邪見愚癡乖背正法。當起慈悲導令歡喜。然",
    "T21n1340_007:0690b05": "後安置於正法中。摩那婆。當知是為菩薩摩",
    "T21n1340_007:0690b06": "訶薩具足成就第四忍力。汝等應知。若諸菩",
    "T21n1340_007:0690b07": "薩住此忍中如法行者。更復能起增上忍力。",
    "T21n1340_007:0690b08": "又忍與法恒自相應。若不學法則不能忍。欲",
    "T21n1340_007:0690b09": "住忍者應當勤學。",
    "T21n1340_007:0690b10": "復次摩那婆。若諸菩薩摩訶薩成就忍者。必",
    "T21n1340_007:0690b11": "得具足多種功能。或時復有種種苦事逼迫",
    "T21n1340_007:0690b12": "其身。所謂惡罵毀辱繫縛撾打。楚毒酸切不",
    "T21n1340_007:0690b13": "可堪忍。菩薩於中不生怨心終無恐怖。亦不",
    "T21n1340_007:0690b14": "逃避甘心忍受。具足忍時。自然即得八種增",
    "T21n1340_007:0690b15": "上勝功德事。何等為八。所謂菩薩摩訶薩成",
    "T21n1340_007:0690b16": "就忍已。凡所生處身所經歷。有大名聞眾人",
    "T21n1340_007:0690b17": "愛敬。讚美流布遇善知識。朋友親屬皆是世",
    "T21n1340_007:0690b18": "間尊豪勝上。乃至一切天龍神鬼。見此菩薩",
    "T21n1340_007:0690b19": "生希有心歡喜愛樂。摩那婆。是為住忍菩薩",
    "T21n1340_007:0690b20": "摩訶薩第一增上勝功德事。",
    "T21n1340_007:0690b21": "復次摩那婆。菩薩摩訶薩於諸眾生常行恩",
    "T21n1340_007:0690b22": "德。或時有人被菩薩德。不識恩故反為怨讐。",
    "T21n1340_007:0690b23": "不喜聞見菩薩所作。威力勝恩諸功德事。起",
    "T21n1340_007:0690b24": "嫉惡心陷害菩薩。所謂一切呪術蠱魅毒藥",
    "T21n1340_007:0690b25": "刀杖。種種惡事圖欲中傷。菩薩以有此忍力",
    "T21n1340_007:0690b26": "故終無損壞。摩那婆。是為具忍菩薩摩訶薩",
    "T21n1340_007:0690b27": "第二增上勝功德事。",
    "T21n1340_007:0690b28": "復次摩那婆。菩薩摩訶薩具此忍已。便得無",
    "T21n1340_007:0690b29": "量智慧辯才。善能宣說種種法門。何以故。如",
    "T21n1340_007:0690c01": "是菩薩得住忍已。世間所有善行眾生。學佛",
    "T21n1340_007:0690c02": "世尊。若學羅漢及餘聲聞。若學菩薩摩訶薩",
    "T21n1340_007:0690c03": "者。如是菩薩為欲攝取大菩提故皆詣彼所。",
    "T21n1340_007:0690c04": "求問如是修多羅義。更復於此陀羅尼中第",
    "T21n1340_007:0690c05": "十八分天宮殿事次第不斷。於彼修多羅中",
    "T21n1340_007:0690c06": "次第能入。此第六種分別修行。如上所說具",
    "T21n1340_007:0690c07": "足決了。如是菩薩復能為他。分明說此陀羅",
    "T21n1340_007:0690c08": "尼門三種業藏。復能作彼七十二種句門差",
    "T21n1340_007:0690c09": "別說也。摩那婆。是為具忍菩薩摩訶薩第三",
    "T21n1340_007:0690c10": "增上勝功德事。",
    "T21n1340_007:0690c11": "復次摩那婆。菩薩摩訶薩具是忍已。處大眾",
    "T21n1340_007:0690c12": "會誦說經時。若心散亂。或念他事。於所誦持",
    "T21n1340_007:0690c13": "無量言教文句方便。有時忘失。當爾之時淨",
    "T21n1340_007:0690c14": "居諸天為菩薩下授所忘失。令是菩薩於彼",
    "T21n1340_007:0690c15": "大眾。無有恐怖增益辯才。先所忘謬明了無",
    "T21n1340_007:0690c16": "遺。摩那婆。是為具忍菩薩摩訶薩第四增上",
    "T21n1340_007:0690c17": "功德勝事。",
    "T21n1340_007:0690c18": "復次摩那婆。菩薩摩訶薩安住忍已。而心悲",
    "T21n1340_007:0690c19": "慜諸眾生故。其身常受無量諸苦。所謂受彼",
    "T21n1340_007:0690c20": "地獄畜生餓鬼三惡重苦。乃至更受人間種",
    "T21n1340_007:0690c21": "種諸苦及憂悲等。而彼菩薩以忍力故。於生",
    "T21n1340_007:0690c22": "死中無有恐怖變退休息。凡所願求隨意而",
    "T21n1340_007:0690c23": "得。摩那婆。是為具忍菩薩摩訶薩第五增上",
    "T21n1340_007:0690c24": "勝功德事。",
    "T21n1340_007:0690c25": "復次摩那婆。菩薩摩訶薩具是忍已。以忍力",
    "T21n1340_007:0690c26": "故雖處地獄畜生餓鬼三惡道苦。不生驚怖。",
    "T21n1340_007:0690c27": "於八難中亦不驚怖。生死長苦亦無憂怖。而",
    "T21n1340_007:0690c28": "彼菩薩以忍力故。雖大火聚充滿虛空身處",
    "T21n1340_007:0690c29": "其中亦無驚怖。而亦終無退沒之事。何以故。",
    "T21n1340_007:0691a01": "以是菩薩安住忍時不見己身亦無住處。是",
    "T21n1340_007:0691a02": "故無有可恐怖事。摩那婆。是為具忍菩薩摩",
    "T21n1340_007:0691a03": "訶薩第六增上勝功德事。",
    "T21n1340_007:0691a04": "復次摩那婆。菩薩摩訶薩成就忍已。好樂功",
    "T21n1340_007:0691a05": "德而常行施。於布施時先捨床座。是以未來",
    "T21n1340_007:0691a06": "凡所生處。常生最上大姓大家尊高之所。生",
    "T21n1340_007:0691a07": "已即得四種功德。何等為四。一者飲食財物。",
    "T21n1340_007:0691a08": "所謂穀米食具乃至衣服珍寶。無所乏少故。",
    "T21n1340_007:0691a09": "二者親友眷屬。所謂父母乃至奴婢僕使。無",
    "T21n1340_007:0691a10": "所乏少故。三者安無礙辯。所謂凡是生處身",
    "T21n1340_007:0691a11": "心快樂。終無違迫不適之事。於所生中常得",
    "T21n1340_007:0691a12": "辯才相續不斷。諸所至處多以辯才妙語導",
    "T21n1340_007:0691a13": "利眾生。四者所生為他愛敬。所謂凡所生處",
    "T21n1340_007:0691a14": "形體端嚴。人天見聞莫不歡喜。雖未出家必",
    "T21n1340_007:0691a15": "與眾生大利益事故。常為眾生之所尊重。摩",
    "T21n1340_007:0691a16": "那婆。是為具忍菩薩摩訶薩第七增上勝功",
    "T21n1340_007:0691a17": "德事。",
    "T21n1340_007:0691a18": "菩薩具是七功德已。所修行處無有障礙。所",
    "T21n1340_007:0691a19": "謂若人若天若梵若魔。乃至神鬼不能留難。",
    "T21n1340_007:0691a20": "復次摩那婆。菩薩摩訶薩具足忍已。若出家",
    "T21n1340_007:0691a21": "時。悉能棄捨一切所有。妻子家屬資財珍寶。",
    "T21n1340_007:0691a22": "以忍力故無復染著。諸餘煩惱不能障礙。如",
    "T21n1340_007:0691a23": "是菩薩於一切處無障礙已。若欲成就聲聞",
    "T21n1340_007:0691a24": "乘者。即能證獲阿羅漢果。禪定解脫無礙辯",
    "T21n1340_007:0691a25": "才。若欲成就緣覺乘者。或於佛世或無佛世",
    "T21n1340_007:0691a26": "正法滅後。觀察因緣得辟支佛。若欲成就最",
    "T21n1340_007:0691a27": "勝上乘諸佛所行一切智智具足圓滿者。便",
    "T21n1340_007:0691a28": "能成就無上菩提。摩那婆。是為具忍菩薩摩",
    "T21n1340_007:0691a29": "訶薩第八增上勝功德事。",
    "T21n1340_007:0691b01": "18 證涅槃品大法炬陀羅尼經證涅槃品第十八之一",
    "T21n1340_007:0691b02": "佛告阿難。爾時栴檀那菩薩摩訶薩。復白放",
    "T21n1340_007:0691b03": "光如來言。世尊。如來於此陀羅尼經。已說第",
    "T21n1340_007:0691b04": "七思量法義。然尚未說此法門中一句別義",
    "T21n1340_007:0691b05": "故令我等不得了知。世尊。先說有一法門名",
    "T21n1340_007:0691b06": "億數入。以此法門我今欲問。若佛如來默然",
    "T21n1340_007:0691b07": "許者。何不說此三種言教方便業藏妙法門",
    "T21n1340_007:0691b08": "也。世尊。是故我等欲諮問此第七法句入億",
    "T21n1340_007:0691b09": "數門。若佛說者。令此億數諸菩薩眾則能分",
    "T21n1340_007:0691b10": "別入於甚深無畏之處。世尊。亦當方便為斯",
    "T21n1340_007:0691b11": "億數諸菩薩眾將來利益故。說此第七句門",
    "T21n1340_007:0691b12": "百千億數。令次第入思惟義處也。世尊。若蒙",
    "T21n1340_007:0691b13": "演說。我等亦當隨分受持此法門義。阿難。爾",
    "T21n1340_007:0691b14": "時放光如來讚彼栴檀那菩薩摩訶薩言。善",
    "T21n1340_007:0691b15": "哉善哉。摩那婆。汝今於此甚深法門。巧作名",
    "T21n1340_007:0691b16": "字。亦善受持言教業藏義亦如是。摩那婆。汝",
    "T21n1340_007:0691b17": "今為此億數菩薩眾因緣故。問我此義。如是",
    "T21n1340_007:0691b18": "摩那婆。汝今欲聞入億數法門耶。栴檀那菩",
    "T21n1340_007:0691b19": "薩言。如是世尊。佛言摩那婆。若佛如來說是",
    "T21n1340_007:0691b20": "第七思惟句義者。便已攝此億數法門。摩那",
    "T21n1340_007:0691b21": "婆。如來世尊於此三種方便言教。開示宣說",
    "T21n1340_007:0691b22": "令眾歡喜。然後知此億數法門次第得入。",
    "T21n1340_007:0691b23": "爾時栴檀那復問世尊。云何入此億數法門。",
    "T21n1340_007:0691b24": "何故復名億數法門。然我須知所入之處。世",
    "T21n1340_007:0691b25": "尊。我今問此億數法門所入之處。亦欲證知。",
    "T21n1340_007:0691b26": "若覺知者必當受持。復欲增長此億數門所",
    "T21n1340_007:0691b27": "入之處。世尊。如我所知是入法門。為成就忍",
    "T21n1340_007:0691b28": "眷屬義故。世尊。我實不見是大集中有一菩",
    "T21n1340_007:0691b29": "薩而不成就此深忍門者。世尊。我見是事故",
    "T21n1340_007:0691c01": "問如來應供正遍覺如是義處。世尊。如是義",
    "T21n1340_007:0691c02": "處實亦非彼懈怠嬾墮貪著利養無有正念",
    "T21n1340_007:0691c03": "樂多睡眠心常散亂耽味世事者能問如是深",
    "T21n1340_007:0691c04": "大法門。彼亦不能聽聞讀誦受持思惟。乃至",
    "T21n1340_007:0691c05": "不能如說修證。",
    "T21n1340_007:0691c06": "阿難。時栴檀那如是請已。放光如來應供正",
    "T21n1340_007:0691c07": "遍覺告栴檀那言。摩那婆。是故汝等今當入",
    "T21n1340_007:0691c08": "此億數法門。念自受持相與一心莫緣餘事。",
    "T21n1340_007:0691c09": "心不散亂身無動搖。汝等復當持此法律除",
    "T21n1340_007:0691c10": "滅諍根。摩那婆。如來應供正遍覺。昔在長夜",
    "T21n1340_007:0691c11": "行菩薩時。為眾生故備經種種艱難勤苦。受",
    "T21n1340_007:0691c12": "彼苦時。當知久已住於忍地。是故勇猛精進",
    "T21n1340_007:0691c13": "不怠。摩那婆。若人入此盡際法門。乃至於此",
    "T21n1340_007:0691c14": "語義未盡。當於是中常應勤學。成就忍力具",
    "T21n1340_007:0691c15": "足精進。終莫放捨此法門者。要須靜心然後",
    "T21n1340_007:0691c16": "證知。栴檀那復言。世尊。是中何等名為如來",
    "T21n1340_007:0691c17": "一句法門。我等受持。持已欲於修多羅億數",
    "T21n1340_007:0691c18": "法中分別其義。世尊。我等從佛欲聞是義。云",
    "T21n1340_007:0691c19": "何方便教最勝法。我等當入。或能分別一切",
    "T21n1340_007:0691c20": "法也。佛言。摩那婆。此二種義汝當證知。又亦",
    "T21n1340_007:0691c21": "次第入億數法。及盡際門句義住處。若能如",
    "T21n1340_007:0691c22": "是具分別已。其有成就如斯功德及淨持戒",
    "T21n1340_007:0691c23": "者。方能得入彼一切門。須知入處。乃至亦如",
    "T21n1340_007:0691c24": "一一毛孔之處。皆無障礙。作如是心。當竭辯",
    "T21n1340_007:0691c25": "才如法宣說也。云何作心。謂自生尊重建威",
    "T21n1340_007:0691c26": "德心。勝出一切天人大眾。如師子王具大自",
    "T21n1340_007:0691c27": "在。悉能降伏一切諸獸。所謂虎豹豺狼乃至",
    "T21n1340_007:0691c28": "野干狐狸之屬。法師亦爾。當說法時應生是",
    "T21n1340_007:0691c29": "心。我於眾生常為將導。乃至一切天魔外道",
    "T21n1340_007:0692a01": "諸異論師。我皆調攝。如彼師子威制野干。起",
    "T21n1340_007:0692a02": "是心已然後為說。",
    "T21n1340_007:0692a03": "復次摩那婆。菩薩摩訶薩菩提樹下坐道場",
    "T21n1340_007:0692a04": "時。願智力故右掌按地。出無億數大光明網。",
    "T21n1340_007:0692a05": "遍照下方諸佛世界。彼世界中所有眾生堪",
    "T21n1340_007:0692a06": "受法者。遇斯光已自然即能覺法證法。又是",
    "T21n1340_007:0692a07": "光明凡所及處一切世界。其間多有無量異",
    "T21n1340_007:0692a08": "眾。所謂若沙門眾。若婆羅門眾。若外道眾。若",
    "T21n1340_007:0692a09": "天魔眾。若魔所化。或問或答。或勸或請。皆以",
    "T21n1340_007:0692a10": "菩薩往昔本願大誓莊嚴精進力故。手按地",
    "T21n1340_007:0692a11": "時。彼諸眾等一切所作無不散滅。設有存者",
    "T21n1340_007:0692a12": "無復威光。不能復言猶如聾瘂。摩那婆。如彼",
    "T21n1340_007:0692a13": "菩薩。所有地方手按之處出光明網。即現無",
    "T21n1340_007:0692a14": "量億數法門。是為初入盡際法門具足無缺。",
    "T21n1340_007:0692a15": "我今說已。",
    "T21n1340_007:0692a16": "復次摩那婆。汝等欲入此最清淨盡際門者。",
    "T21n1340_007:0692a17": "亦名千萬入亦名億入。當須最先清淨深心。",
    "T21n1340_007:0692a18": "思惟觀察斷諸疑網。出妙音聲成就辯才。然",
    "T21n1340_007:0692a19": "後得入。摩那婆。是名欲入盡際法門。汝宜諦",
    "T21n1340_007:0692a20": "聽。爾時諸菩薩眾咸言。如是世尊。佛言。摩",
    "T21n1340_007:0692a21": "那婆。汝今當知盡際法門。彼入亦爾。摩那婆。",
    "T21n1340_007:0692a22": "何等名為盡際法門。所謂名字從虛空生。汝",
    "T21n1340_007:0692a23": "等當知。此言教法猶如虛空無有邊際。終不",
    "T21n1340_007:0692a24": "可說虛空邊量。摩那婆。如是入義從虛空生",
    "T21n1340_007:0692a25": "還依虛空。如彼風界依止於空。如是二法。無",
    "T21n1340_007:0692a26": "有邊量亦無住處。不可得見亦不可說。以二",
    "T21n1340_007:0692a27": "因緣故。有言說乃至一切動搖去來。摩那婆。",
    "T21n1340_007:0692a28": "如彼虛空畢竟無有可作之相。如是此入法",
    "T21n1340_007:0692a29": "門次第之處。唯彼心相精勤方便求諸法義。",
    "T21n1340_007:0692b01": "一心善思如法觀察。既觀察已。即為億數入",
    "T21n1340_007:0692b02": "盡際門。得自在處。因起修行布施事業。然後",
    "T21n1340_007:0692b03": "宣說具足成就諸波羅蜜。斷除他疑開顯法",
    "T21n1340_007:0692b04": "義。摩那婆。是為第八盡際法門。諸佛十力四",
    "T21n1340_007:0692b05": "無所畏。以無量辯才說法論義。以久修故。",
    "T21n1340_007:0692b06": "於大眾中都無怖畏。摩那婆。是中八種盡際",
    "T21n1340_007:0692b07": "法門。及以菩薩右手按地。此二種中說何義",
    "T21n1340_007:0692b08": "也。謂說此地直下過百億世界。彼世界中唯",
    "T21n1340_007:0692b09": "以光明建立佛事。若諸眾生堪受化時。見觸",
    "T21n1340_007:0692b10": "彼光即獲利益。諸菩薩等。乃至不說一句法",
    "T21n1340_007:0692b11": "門及以業行。然彼眾生已解正法。摩那婆。彼",
    "T21n1340_007:0692b12": "諸菩薩猶亦未證阿耨多羅三藐三菩提。而",
    "T21n1340_007:0692b13": "彼眾生已證佛慧。諸法師等亦已受持如是",
    "T21n1340_007:0692b14": "正法。摩那婆。此事希有不可思議。彼諸菩薩",
    "T21n1340_007:0692b15": "乃至不說一句一字。唯手按地能令無量無",
    "T21n1340_007:0692b16": "邊世界諸眾生等。普得證法具足歡喜。摩那",
    "T21n1340_007:0692b17": "婆。彼諸菩薩。復有一字不名為空。以彼往昔",
    "T21n1340_007:0692b18": "精進願智力因緣故。手掌按地。能與眾生大",
    "T21n1340_007:0692b19": "事利益。摩那婆。我於今日成阿耨多羅三藐",
    "T21n1340_007:0692b20": "三菩提。為諸眾生種種方便譬喻解說。而此",
    "T21n1340_007:0692b21": "眾生不樂聽聞。不解我法不能奉行。亦莫證",
    "T21n1340_007:0692b22": "知。乃至不發精進之心。我今說此如虛空處。",
    "T21n1340_007:0692b23": "所生法中猶不能知。況我更說深密勝法。云",
    "T21n1340_007:0692b24": "何能生真實定慧也。摩那婆。所有法數次第",
    "T21n1340_007:0692b25": "名字。彼四大和合。亦此五陰依止及六入",
    "T21n1340_007:0692b26": "處。此亦皆從虛空所生。但由妄想分別故。有",
    "T21n1340_007:0692b27": "名色四大等分和合。宣說此義汝等當知。摩",
    "T21n1340_007:0692b28": "那婆。是中但為攝受愚癡諸眾生故。說陰入",
    "T21n1340_007:0692b29": "等。譬如小兒初教學時。而彼父母將付其師。",
    "T21n1340_007:0692c01": "先通章本然後教餘。摩那婆。如是如來應供",
    "T21n1340_007:0692c02": "正遍覺。為彼愚癡諸眾生等故。先分別此四",
    "T21n1340_007:0692c03": "大義。為最初處。次第說彼眾生諸陰。先說名",
    "T21n1340_007:0692c04": "字後說陰事。摩那婆。當知是中我但宣說色",
    "T21n1340_007:0692c05": "等五法合聚為陰。不說實有色等聚也。眾生",
    "T21n1340_007:0692c06": "不解妄分別故。取色等聚以為定實。摩那婆。",
    "T21n1340_007:0692c07": "如彼世間二種足跡。一陷塵成二踐泥出。然",
    "T21n1340_007:0692c08": "是二跡於分別中皆得跡名。是謂世間分別",
    "T21n1340_007:0692c09": "說故。又如博士為教授彼童蒙小兒。書字於",
    "T21n1340_007:0692c10": "板以成章句。是亦世間分別說。為假名字句。",
    "T21n1340_007:0692c11": "其實於彼真法界中。本無其跡。云何為句。如",
    "T21n1340_007:0692c12": "是實中求其跡句終不可得。以分別故見有",
    "T21n1340_007:0692c13": "跡句。畢竟無有跡句差別。如是摩那婆。如來",
    "T21n1340_007:0692c14": "說陰其義亦爾。所言色者。一切五陰於分別",
    "T21n1340_007:0692c15": "中初說此義。故立為陰。雖言色陰但色自陰。",
    "T21n1340_007:0692c16": "不得心等。是故第二更立受陰。色受雖定猶",
    "T21n1340_007:0692c17": "不得想。故次第三更立想陰。色受想三雖次",
    "T21n1340_007:0692c18": "第說。猶須第四更說行陰。雖說行已。彼行一",
    "T21n1340_007:0692c19": "切不可得見。如是行陰既不可見知。云何得",
    "T21n1340_007:0692c20": "入五陰數也。是以於中更立識陰為第五也。",
    "T21n1340_007:0692c21": "摩那婆。如來如是種種方便。譬喻言辭開示",
    "T21n1340_007:0692c22": "假名。但為一切愚癡眾生得證真法。故為世",
    "T21n1340_007:0692c23": "間置立名字假言說耳。為彼智人亦假名說",
    "T21n1340_007:0692c24": "故。摩那婆。汝謂彼色住何處耶。當知彼色無",
    "T21n1340_007:0692c25": "有住所。何以故。彼色既無云何住處。摩那婆。",
    "T21n1340_007:0692c26": "多有如是方便譬喻。次第說已不能證知。彼",
    "T21n1340_007:0692c27": "法既無云何可證。摩那婆。當知是中但滅盡",
    "T21n1340_007:0692c28": "義。是滅盡義誰有證者。此滅盡義亦是如來。",
    "T21n1340_007:0692c29": "為諸聖智如是說也。摩那婆。於意云何。如來",
    "T21n1340_007:0693a01": "豈於一眾生所有悋惜耶。摩那婆。汝應如是",
    "T21n1340_007:0693a02": "思惟。如來曾於何等諸眾生所悋法不說。摩",
    "T21n1340_007:0693a03": "那婆。諸佛如來宣說法時。終無嫉妬祕藏之",
    "T21n1340_007:0693a04": "心。但觀眾生受以不受。若堪受者。即還為說",
    "T21n1340_007:0693a05": "如斯等法。摩那婆。於意云何。此陀羅尼法門",
    "T21n1340_007:0693a06": "名字。及三言教方便業藏。亦入億數及盡際",
    "T21n1340_007:0693a07": "門。誓願智力。豈可無因妄為他說耶。不也世",
    "T21n1340_007:0693a08": "尊。又摩那婆。於意云何。有人忽以輪王妙食。",
    "T21n1340_007:0693a09": "置瓦器中是為理不。不也世尊。佛言。如是如",
    "T21n1340_007:0693a10": "是。摩那婆。我昔長夜行菩薩時。無量劫中受",
    "T21n1340_007:0693a11": "大苦惱。其所願求。云何令彼諸眾生等解如",
    "T21n1340_007:0693a12": "斯法。云何復令諸眾生等自證法已受安隱",
    "T21n1340_007:0693a13": "樂。我於今日既成菩提。為諸眾生轉大法輪。",
    "T21n1340_007:0693a14": "豈於汝等更有愛惜而不宣說。若使眾生有",
    "T21n1340_007:0693a15": "欲樂者。我當隨宜而為演說。復次摩那婆。我",
    "T21n1340_007:0693a16": "念往昔於佛世尊。名曰寶觀如來應供正遍",
    "T21n1340_007:0693a17": "覺明行足善逝世間解無上士調御丈夫天人",
    "T21n1340_007:0693a18": "師佛世尊。十號具足出現世間。彼佛世尊。初",
    "T21n1340_007:0693a19": "從兜率降母胎時。放大光明遍照十方一切",
    "T21n1340_007:0693a20": "世界。乃至涅槃恒不斷絕。菩薩生時。三千大",
    "T21n1340_007:0693a21": "千世界大地諸山樹林及眾藥草石沙瓦礫。",
    "T21n1340_007:0693a22": "如是一切咸悉能言變成眾寶。摩那婆。如是",
    "T21n1340_007:0693a23": "菩薩初為童兒。便修梵行。年滿三十方始出",
    "T21n1340_007:0693a24": "家。時有十八億諸眾生等。隨從菩薩咸同出",
    "T21n1340_007:0693a25": "家。詣於道場觀菩提樹。亦觀花草盡成眾寶。",
    "T21n1340_007:0693a26": "菩薩思惟要須草座。今此無草我將何施。時",
    "T21n1340_007:0693a27": "天帝釋知菩薩心。即持九億天上妙衣。詣菩",
    "T21n1340_007:0693a28": "提樹為敷座已。敬繞菩薩因啟請言。人師子",
    "T21n1340_007:0693a29": "王宜昇此座。菩薩報曰。吾已領座。汝於今者",
    "T21n1340_007:0693b01": "且還天宮。聽我證獲無上菩提。然可來此奉",
    "T21n1340_007:0693b02": "見如來應供正遍覺也。帝釋聞已禮拜還宮。",
    "T21n1340_007:0693b03": "如是摩那婆。時彼菩薩日晚方詣菩提樹下",
    "T21n1340_007:0693b04": "結加趺坐。安固不動猶如金剛。是夜初分獲",
    "T21n1340_007:0693b05": "宿命明。於夜中分獲天眼明。於夜後分證漏",
    "T21n1340_007:0693b06": "盡明。",
    "T21n1340_007:0693b07": "大法炬陀羅尼經卷第七"
}