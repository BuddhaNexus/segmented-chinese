{
    "T24n1499_001:1104c19": "菩薩戒羯磨文(出《瑜伽論．本地分》中菩薩地)",
    "T24n1499_001:1104c21": "彌勒菩薩說",
    "T24n1499_001:1104c22": "沙門玄奘奉　詔譯",
    "T24n1499_001:1104c23": "受戒羯磨第一",
    "T24n1499_001:1104c24": "若諸菩薩欲學菩薩三聚淨戒，或是在家、或",
    "T24n1499_001:1104c25": "是出家，先於無上正等菩提發弘願已，當審",
    "T24n1499_001:1104c26": "訪求同法菩薩：已發大願有智有力，於語表",
    "T24n1499_001:1104c27": "義能授能開。於如是等功德具足勝菩薩所，",
    "T24n1499_001:1104c28": "先禮雙足，偏袒右肩膝輪據地，合掌恭敬如",
    "T24n1499_001:1104c29": "是請言：",
    "T24n1499_001:1105a01": "「大德憶念！我如是名，於大德所乞受一切菩",
    "T24n1499_001:1105a02": "薩淨戒。唯願須臾不辭勞倦哀慜聽授。」(第二、第三",
    "T24n1499_001:1105a03": "亦如是說)既作如是無倒請已，偏袒右肩恭敬禮",
    "T24n1499_001:1105a04": "拜、供養十方三世諸佛世尊，已入大地、得大",
    "T24n1499_001:1105a05": "智慧、得大神通諸菩薩眾，現前專念彼諸功",
    "T24n1499_001:1105a06": "德生殷淨心。",
    "T24n1499_001:1105a07": "若諸菩薩，欲授菩薩菩薩戒時，先應為說菩",
    "T24n1499_001:1105a08": "薩法藏摩呾理迦、菩薩學處及犯處相，令其",
    "T24n1499_001:1105a09": "聽受。以慧觀察自所意樂，堪能思擇受菩薩",
    "T24n1499_001:1105a10": "戒，非唯他勸、非為勝他，當知是名堅固菩薩，",
    "T24n1499_001:1105a11": "堪受菩薩淨戒律儀，以受戒法如應正授。其",
    "T24n1499_001:1105a12": "受戒菩薩復於彼有智有力勝菩薩所，謙下",
    "T24n1499_001:1105a13": "恭敬膝輪據地，對佛像前合掌請言：「唯願大",
    "T24n1499_001:1105a14": "德哀慜授我菩薩淨戒。」如是請已，專念一",
    "T24n1499_001:1105a15": "境長養淨心：「我今不久當得無盡無量無上",
    "T24n1499_001:1105a16": "大功德藏。」即隨思惟如是事義，默然而住。",
    "T24n1499_001:1105a17": "爾時有智有力菩薩，於彼能行正行菩薩，以",
    "T24n1499_001:1105a18": "無亂心若坐若立而作是言：「汝如是名善男",
    "T24n1499_001:1105a19": "子！聽汝。是菩薩不？」彼應答言：「是。」「發菩提願",
    "T24n1499_001:1105a20": "未？」應答言：「已發」。自此已後應作是言：「汝如",
    "T24n1499_001:1105a21": "是名善男子！聽汝等。今者欲於我所受諸菩",
    "T24n1499_001:1105a22": "薩一切學處、受諸菩薩一切淨戒，謂律儀戒、",
    "T24n1499_001:1105a23": "攝善法戒、饒益有情戒。如是學處、如是淨戒，",
    "T24n1499_001:1105a24": "過去一切菩薩已具，未來一切菩薩當具，普",
    "T24n1499_001:1105a25": "於十方現在一切菩薩今具。於是學處、於是",
    "T24n1499_001:1105a26": "淨戒，過去一切菩薩已學，未來一切菩薩當",
    "T24n1499_001:1105a27": "學，現在一切菩薩今學。汝能受不？」答言：「能",
    "T24n1499_001:1105a28": "受。」能授菩薩第二第三亦如是說，能受菩薩",
    "T24n1499_001:1105a29": "第二第三亦如是答。如是受已，能受菩薩不",
    "T24n1499_001:1105b01": "起于座，能授菩薩對佛像前，普於十方現住",
    "T24n1499_001:1105b02": "諸佛及諸菩薩，恭敬供養頂禮雙足，作是白",
    "T24n1499_001:1105b03": "言：「仰啟十方無邊無際諸世界中諸佛菩薩。",
    "T24n1499_001:1105b04": "今於此中現有某名菩薩，於我某菩薩所，乃",
    "T24n1499_001:1105b05": "至三說受菩薩戒。我為作證。唯願十方無邊",
    "T24n1499_001:1105b06": "無際諸世界中諸佛菩薩第一真聖，於現不",
    "T24n1499_001:1105b07": "現一切時處，一切有情皆現覺者，於此某名",
    "T24n1499_001:1105b08": "受戒菩薩亦為作證。」第二第三亦如是說。如",
    "T24n1499_001:1105b09": "是受戒羯磨畢竟。從此無間，普於十方無邊",
    "T24n1499_001:1105b10": "無際諸世界中現住諸佛，已入大地諸菩薩",
    "T24n1499_001:1105b11": "前，法爾相現由此表示，如是菩薩已受菩薩",
    "T24n1499_001:1105b12": "所受淨戒。爾時十方諸佛菩薩，覩是菩薩法",
    "T24n1499_001:1105b13": "爾之相生起憶念，由憶念故正智見轉，由正",
    "T24n1499_001:1105b14": "智見如實覺知，某世界中某名菩薩，某菩薩",
    "T24n1499_001:1105b15": "所正受菩薩所受淨戒。一切於此受戒菩薩，",
    "T24n1499_001:1105b16": "如子如弟生親善意眷念憐愍。由佛菩薩眷",
    "T24n1499_001:1105b17": "念憐愍，令是菩薩希求善法，倍復增長無有",
    "T24n1499_001:1105b18": "退減。如是名為受菩薩戒啟白請證。「若諸菩",
    "T24n1499_001:1105b19": "薩住戒律儀，有其四種他勝處法。何等為四？",
    "T24n1499_001:1105b20": "若諸菩薩為欲貪求利養恭敬自讚毀他，是",
    "T24n1499_001:1105b21": "名第一他勝處法。若諸菩薩現有資財，性慳財",
    "T24n1499_001:1105b22": "故，有苦有貧無依無怙正求財者來現在前，",
    "T24n1499_001:1105b23": "不起哀憐而修惠捨，正求法者來現在前，",
    "T24n1499_001:1105b24": "性慳法故，雖現有法而不給施，是名第二他",
    "T24n1499_001:1105b25": "勝處法。若諸菩薩長養如是種類忿纏，由是",
    "T24n1499_001:1105b26": "因緣，不唯發起麁言便息，由忿蔽故加以",
    "T24n1499_001:1105b27": "手足塊石刀杖捶打傷害損惱有情，內懷猛",
    "T24n1499_001:1105b28": "利忿恨意樂；有所違犯他來諫謝，不受不忍",
    "T24n1499_001:1105b29": "不捨怨結，是名第三他勝處法。若諸菩薩",
    "T24n1499_001:1105c01": "謗菩薩藏，愛樂宣說開示建立像似正法，於",
    "T24n1499_001:1105c02": "像似法或自信解或隨他轉，是名第四他勝",
    "T24n1499_001:1105c03": "處法。如是名為菩薩四種他勝處法。菩薩於",
    "T24n1499_001:1105c04": "四他勝處法，隨犯一種況犯一切，不復堪能",
    "T24n1499_001:1105c05": "於現法中增長攝受菩薩廣大菩提資糧，不",
    "T24n1499_001:1105c06": "復堪能於現法中意樂清淨，是即名為相似",
    "T24n1499_001:1105c07": "菩薩非真菩薩。菩薩若用軟中品纏毀犯四",
    "T24n1499_001:1105c08": "種他勝處法，不捨菩薩淨戒律儀；上品纏犯",
    "T24n1499_001:1105c09": "即名為捨。若諸菩薩毀犯四種他勝處法，數",
    "T24n1499_001:1105c10": "數現行都無慚愧、深生愛樂見是功德，當知",
    "T24n1499_001:1105c11": "說名上品纏犯，非諸菩薩。暫一現行他勝處",
    "T24n1499_001:1105c12": "法，便捨菩薩淨戒律儀。如諸苾芻犯他勝法，",
    "T24n1499_001:1105c13": "即便棄捨別解脫戒。若諸菩薩由此毀犯，棄",
    "T24n1499_001:1105c14": "捨菩薩淨戒律儀，於現法中堪任更受；非不",
    "T24n1499_001:1105c15": "堪任，如苾芻住別解脫戒犯他勝法，於現法",
    "T24n1499_001:1105c16": "中不任更受。",
    "T24n1499_001:1105c17": "「如是菩薩所受淨戒，於餘一切所受淨戒，最",
    "T24n1499_001:1105c18": "勝無上無量無邊，大功德藏之所隨逐。第一",
    "T24n1499_001:1105c19": "最上善心意樂之所發起，普能除滅於一切",
    "T24n1499_001:1105c20": "有情一切種惡行。一切別解脫律儀，於此菩",
    "T24n1499_001:1105c21": "薩律儀戒，百分不及一、千分不及一，數分、計",
    "T24n1499_001:1105c22": "分、算分、喻分乃至鄔波尼殺曇分亦不及一，",
    "T24n1499_001:1105c23": "攝受一切大功德故。」",
    "T24n1499_001:1105c24": "如是已作受菩薩戒羯磨等事，授受菩薩俱",
    "T24n1499_001:1105c25": "起供養，普於十方無邊無際諸世界中諸佛",
    "T24n1499_001:1105c26": "菩薩頂禮雙足恭敬而退。",
    "T24n1499_001:1105c27": "又諸菩薩，不從一切諸聰慧者求受菩薩所",
    "T24n1499_001:1105c28": "受淨戒。無淨信者不應從受，謂於如是所受",
    "T24n1499_001:1105c29": "淨戒，初無信解不能趣入、不善思惟，有慳貪",
    "T24n1499_001:1106a01": "者、慳貪蔽者、有大欲者、無喜足者，不應從受。",
    "T24n1499_001:1106a02": "毀淨戒者，於諸學處無恭敬者、於戒律儀有",
    "T24n1499_001:1106a03": "慢緩者，不應從受。有忿恨者、多不忍者、於他",
    "T24n1499_001:1106a04": "違犯不堪耐者，不應從受。有懶惰者、有懈怠",
    "T24n1499_001:1106a05": "者，多分耽著日夜睡眠，樂倚樂臥、樂好合徒",
    "T24n1499_001:1106a06": "侶、樂嬉談者，不應從受。心散亂者，下至不能",
    "T24n1499_001:1106a07": "[(殼-一)/牛]牛乳項善心一緣住修習者，不應從受。有",
    "T24n1499_001:1106a08": "闇昧者、愚癡類者、極劣心者、誹謗菩薩素",
    "T24n1499_001:1106a09": "呾纜藏及摩呾理迦者，不應從受。又諸菩",
    "T24n1499_001:1106a10": "薩，於受菩薩戒律儀法雖已具足受持究竟，",
    "T24n1499_001:1106a11": "而於謗毀菩薩藏者無信有情，終不率爾宣",
    "T24n1499_001:1106a12": "示開悟。所以者何？為其聞已不能信解，大無",
    "T24n1499_001:1106a13": "知障之所覆蔽便生誹謗。由誹謗故，如住菩",
    "T24n1499_001:1106a14": "薩淨戒律儀成就無量大功德藏，彼誹謗者",
    "T24n1499_001:1106a15": "亦為無量大罪業藏之所隨逐，乃至一切惡",
    "T24n1499_001:1106a16": "言惡見及惡思惟，未永棄捨終不免離。",
    "T24n1499_001:1106a17": "若諸菩薩欲受菩薩淨戒律儀，若不會遇具",
    "T24n1499_001:1106a18": "足功德補特伽羅，爾時應對如來像前自受",
    "T24n1499_001:1106a19": "菩薩淨戒律儀。應如是受。偏袒右肩右膝著",
    "T24n1499_001:1106a20": "地，作如是言：「我如是名。仰啟十方一切如來、",
    "T24n1499_001:1106a21": "已入大地諸菩薩眾，我今欲於十方世界佛",
    "T24n1499_001:1106a22": "菩薩所，誓受一切菩薩學處、誓受一切菩薩",
    "T24n1499_001:1106a23": "淨戒，謂律儀戒、攝善法戒、饒益有情戒。如是",
    "T24n1499_001:1106a24": "學處、如是淨戒，過去一切菩薩已具，未來一",
    "T24n1499_001:1106a25": "切菩薩當具，普於十方現在一切菩薩今具。",
    "T24n1499_001:1106a26": "於是學處、於是淨戒，過去一切菩薩已學，未",
    "T24n1499_001:1106a27": "來一切菩薩當學，普於十方現在一切菩薩",
    "T24n1499_001:1106a28": "今學。」第二第三亦如是說，說已應起。所餘一",
    "T24n1499_001:1106a29": "切如前應知。",
    "T24n1499_001:1106b01": "懺罪羯磨第二",
    "T24n1499_001:1106b02": "若諸菩薩從他正受戒律儀已，由善清淨求",
    "T24n1499_001:1106b03": "學意樂、菩提意樂、饒益一切有情意樂，生起",
    "T24n1499_001:1106b04": "最極尊重恭敬。從初專精不應違犯，設有違",
    "T24n1499_001:1106b05": "犯即應如法疾疾悔除，令得還淨。",
    "T24n1499_001:1106b06": "如是菩薩一切違犯，當知皆是惡作所攝，應向",
    "T24n1499_001:1106b07": "有力於語表義、能覺能受小乘大乘補特伽",
    "T24n1499_001:1106b08": "羅發露悔滅。若諸菩薩以上品纏違犯如上",
    "T24n1499_001:1106b09": "他勝處法，失戒律儀，應當更受。若中品纏違",
    "T24n1499_001:1106b10": "犯如上他勝處法，應對於三補特伽羅或過",
    "T24n1499_001:1106b11": "是數，應如發露除惡作法。先當稱述所犯事",
    "T24n1499_001:1106b12": "名，應作是說：「長老專志或言大德！我如是名，",
    "T24n1499_001:1106b13": "違越菩薩毘奈耶法。」如所稱事犯惡作罪；",
    "T24n1499_001:1106b14": "餘如苾芻發露悔滅惡作罪法，應如是說。若",
    "T24n1499_001:1106b15": "下品纏違犯如上他勝處法及餘違犯，應對",
    "T24n1499_001:1106b16": "於一補特伽羅發露悔法，當知如前。若無隨",
    "T24n1499_001:1106b17": "順補特伽羅，可對發露悔除所犯。爾時菩薩",
    "T24n1499_001:1106b18": "以淨意樂起自誓心：「我當決定防護當來，終",
    "T24n1499_001:1106b19": "不重犯。」如是於犯還出還淨。",
    "T24n1499_001:1106b20": "得捨差別第三",
    "T24n1499_001:1106b21": "略由二緣，捨諸菩薩淨戒律儀：一者棄捨無",
    "T24n1499_001:1106b22": "上正等菩提大願，二者現行上品纏犯他勝",
    "T24n1499_001:1106b23": "處法。",
    "T24n1499_001:1106b24": "若諸菩薩，雖復轉身遍十方界，在在生處不",
    "T24n1499_001:1106b25": "捨菩薩淨戒律儀。由是菩薩不捨無上菩提",
    "T24n1499_001:1106b26": "大願，亦不現行上品纏犯他勝處法。",
    "T24n1499_001:1106b27": "若諸菩薩轉受餘生，忘失本念，值遇善友，為",
    "T24n1499_001:1106b28": "欲覺悟菩薩戒念，雖數重受，而非新受亦不",
    "T24n1499_001:1106b29": "新得。",
    "T24n1499_001:1106c01": "菩薩戒羯磨文",
    "T24n1499_001:1106c03": "◎菩薩戒羯磨序",
    "T24n1499_001:1106c04": "沙門靜邁製",
    "T24n1499_001:1106c05": "夫瀛溟沖廓，總川逝而朝宗；法性惟玄，統品",
    "T24n1499_001:1106c06": "物而都會。是知無說顯道崇毘耶之息言，絕",
    "T24n1499_001:1106c07": "聽雨花宗摩竭之掩室，自非德本宏邈，孰能",
    "T24n1499_001:1106c08": "究其弘致者哉。有三藏法師，是稱玄奘。弱齡",
    "T24n1499_001:1106c09": "軼俗，凝神氣於白雲；壯志遊真，晰智暉於",
    "T24n1499_001:1106c10": "玄妙。漱其源者隨迎而不如，涮其流者游泳",
    "T24n1499_001:1106c11": "而不測。大龜啟滅之歲，捐觽鞢而整花田；須",
    "T24n1499_001:1106c12": "陀問道之年，鏡戒珠而嬉行地。爰以炎隋季",
    "T24n1499_001:1106c13": "祀三聚創膺，深惟蹄旨、悟有餘說，悼靈章之",
    "T24n1499_001:1106c14": "紊譯、愴神理之紕傳，故能出玉門而遐往，",
    "T24n1499_001:1106c15": "戾金河而殉妙。爰有大正法藏，寔號戒賢。",
    "T24n1499_001:1106c16": "道格四依、稱流五印，凡厥藏海取質若人，故",
    "T24n1499_001:1106c17": "以所旌戒標洪譽。遂於摩揭陀國欽承函",
    "T24n1499_001:1106c18": "杖，見所未見、聞所未聞。雖薩陀之遇曇無，",
    "T24n1499_001:1106c19": "蔑以加也。因固請受菩薩律儀，一稔三祈肇",
    "T24n1499_001:1106c20": "允殷望。法師以菩薩淨戒，諒一乘之彛倫；授",
    "T24n1499_001:1106c21": "受宏規，信十地之洪範。特所吟味，匪替喉衿。",
    "T24n1499_001:1106c22": "以大唐貞觀二十有三年，皇上御天下之始",
    "T24n1499_001:1106c23": "月魄日，於大慈恩寺奉詔譯周羯磨戒本，爰",
    "T24n1499_001:1106c24": "開兩軸，蓋菩薩正地之流澌也。邁以不敏猥",
    "T24n1499_001:1106c25": "廁譯僚，親稟洪規、證斯傳焰，動衷形說、式讚",
    "T24n1499_001:1106c26": "大猷，聊紀譯辰以備攸忘。其證義、證文、正",
    "T24n1499_001:1106c27": "字、筆受，義業沙門明琰等二十許人，各司",
    "T24n1499_001:1106c28": "其務，同資教旨。",
    "T24n1499_001:1106c29": "菩薩戒羯磨文"
}