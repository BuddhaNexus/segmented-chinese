{
    "T12n0384_007:1048b12": "菩薩處胎經卷第七",
    "T12n0384_007:1048b14": "姚秦涼州沙門竺佛念譯",
    "T12n0384_007:1048b15": "◎破邪見品第二十六",
    "T12n0384_007:1048b16": "爾時，世尊入正定三昧，分身變化放大光明——",
    "T12n0384_007:1048b17": "欲令菩薩摩訶薩及四部眾，比丘、比丘尼、優",
    "T12n0384_007:1048b18": "婆塞、優婆夷，破魔境界住於正地——告諸會者：",
    "T12n0384_007:1048b19": "「吾念過去九十一劫，在清明城北雪山南界，",
    "T12n0384_007:1048b20": "師宗五千人山中苦行。我於彼眾最小弟子，",
    "T12n0384_007:1048b21": "諷誦經典、算數、技術，天文、地理靡不綜練。彼",
    "T12n0384_007:1048b22": "眾常法，其有弟子所學已成當報師恩。時我",
    "T12n0384_007:1048b23": "一己亦無財物寶貨可奉上師，即跪拜謝欲",
    "T12n0384_007:1048b24": "下山人中乞索。師不見聽。如是再三求哀乞",
    "T12n0384_007:1048b25": "索，師復不聽。何以故？以我明曉經典眾中最",
    "T12n0384_007:1048b26": "勝。師告我言：『吾有祕要寶藏經典，卿未諷",
    "T12n0384_007:1048b27": "誦。何為捨吾人間乞求？』爾時師即以祕要一",
    "T12n0384_007:1048b28": "句五百言，使我諷誦。未經數日誦習已訖，即",
    "T12n0384_007:1048b29": "前白師：『見聽下山乞求，欲報師恩。』師復不聽",
    "T12n0384_007:1048c01": "而告我言：『汝當學問祕讖文書，日、月、星、辰災",
    "T12n0384_007:1048c02": "怪禍福山移地動，汝亦未知。何為欲捨我人",
    "T12n0384_007:1048c03": "間乞求？』復更出經一句千言，勅教我誦讀。又",
    "T12n0384_007:1048c04": "未經幾日復得成就，白師求乞欲報師恩，師",
    "T12n0384_007:1048c05": "復不聽。『吾更有經一句萬言，經中眾寶，卿亦",
    "T12n0384_007:1048c06": "未誦讀。何由欲捨吾乞求？』即復出經使誦",
    "T12n0384_007:1048c07": "讀，未經幾日已復通達，技術災怪眾星運",
    "T12n0384_007:1048c08": "度皆悉明了。「時師慇懃欲得留住，更無異經",
    "T12n0384_007:1048c09": "可以學者，即辭師下山詣村乞求。見異學梵",
    "T12n0384_007:1048c10": "志眾五千餘人，於大聚落而共祠天。彼祠天",
    "T12n0384_007:1048c11": "法殺五百牸牛，五百羯羊，五百駱駝，五百",
    "T12n0384_007:1048c12": "匹馬，象中精健六牙成就，五百女人，金杖",
    "T12n0384_007:1048c13": "一枚，金澡罐一枚，白[疊*毛]千張，金銀錢各五",
    "T12n0384_007:1048c14": "萬，此諸寶物祠天訖當入於師。時我下去",
    "T12n0384_007:1048c15": "衣裳塵垢，先在山中苦行積年披鹿皮衣，聞",
    "T12n0384_007:1048c16": "彼聚中異學梵志師宗五千人設大壇會，我",
    "T12n0384_007:1048c17": "即過之。時彼師長問吾：『經典技術多者得為",
    "T12n0384_007:1048c18": "上座，經典少者乃處下座。』彼師所知，不能通",
    "T12n0384_007:1048c19": "達祕要讖記，以我為上座。彼師瞋恚：『此為何",
    "T12n0384_007:1048c20": "人？珍寶雜物今應屬我。此人見奪，若當更生",
    "T12n0384_007:1048c21": "共相值遇，要當報怨，如今奪我無異。』時我即",
    "T12n0384_007:1048c22": "說：『邪見顛倒非真非實，分別有無為說涅槃，",
    "T12n0384_007:1048c23": "無生、老、病、死、無彼、無此，中間自相法觀清淨",
    "T12n0384_007:1048c24": "四無所畏，為福生天為罪地獄，慳貪餓鬼、抵",
    "T12n0384_007:1048c25": "債畜生，善惡之報如影隨形。』時五千人心識",
    "T12n0384_007:1048c26": "開悟，即請我為師。時象、馬、牛、羊、駱駝盡應殺",
    "T12n0384_007:1048c27": "之，而我不殺。金杖澡罐我應取之，我即以",
    "T12n0384_007:1048c28": "與上座瞋者。五百女人還寄祠祀之主，五萬",
    "T12n0384_007:1049a01": "金錢吾取五百，五萬銀錢吾取五百，餘寄祠",
    "T12n0384_007:1049a02": "主。「吾從村至村，從國至國，漸漸至清明城",
    "T12n0384_007:1049a03": "東門外。見五百梵志耆年宿德，學道日久日",
    "T12n0384_007:1049a04": "曝火炙形貌醜穢，吾即以五百金錢各與一",
    "T12n0384_007:1049a05": "枚。辭別入城，見城中人香水灑地除去塵穢，",
    "T12n0384_007:1049a06": "懸繒幡蓋行列端嚴皆欲出城，我小前行見",
    "T12n0384_007:1049a07": "一女人持花七枚，我時左右顧視，求香覓花",
    "T12n0384_007:1049a08": "了不能得，即問此女：『汝花可得者，吾欲買之。』",
    "T12n0384_007:1049a09": "女報我言：『此花王花，佛當入城將用上佛，",
    "T12n0384_007:1049a10": "不可得也。』菩薩復以善權方便，更告語女：『吾",
    "T12n0384_007:1049a11": "有寶錢五百枚，一花百錢，若見與者，出錢相",
    "T12n0384_007:1049a12": "付。』女貪得寶即以五花與之。行數十步，女自",
    "T12n0384_007:1049a13": "念言：『此人顏貌端正身披鹿皮衣，貪我五",
    "T12n0384_007:1049a14": "枚花不惜銀錢，此必有以。』迴頭喚言：『男子！",
    "T12n0384_007:1049a15": "卿用花為？』報言：『上佛。』時女聞佛名，即以二花",
    "T12n0384_007:1049a16": "持用寄我。我即出城，遙見佛來，諸天人民填",
    "T12n0384_007:1049a17": "塞道路，無有空缺地可禮拜。佛前有一汪",
    "T12n0384_007:1049a18": "水可受一人，吾即解髮布髮水中，即以此偈",
    "T12n0384_007:1049a19": "而讚歎佛：",
    "T12n0384_007:1049a20": "「『破愛憍慢心，　　能滅欲、怒、癡；",
    "T12n0384_007:1049a21": "　　第一光相足，　　唯佛照我心。",
    "T12n0384_007:1049a22": "　　昔我所求願，　　今日得見佛；",
    "T12n0384_007:1049a23": "　　今散五莖花，　　願得不退轉。",
    "T12n0384_007:1049a24": "　　餘二非我花，　　王女寄上佛；",
    "T12n0384_007:1049a25": "　　無上大導師，　　見愍蹈我髮。』",
    "T12n0384_007:1049a26": "「時光明如來，見我心發大弘誓不可沮壞，",
    "T12n0384_007:1049a27": "即以偈而讚我言：",
    "T12n0384_007:1049a28": "「『摩納發大心，　　曠濟無數人；",
    "T12n0384_007:1049a29": "　　弘誓不自為，　　殖眾功德本。",
    "T12n0384_007:1049b01": "　　却後無數劫，　　五鼎五濁世；",
    "T12n0384_007:1049b02": "　　成佛度眾生，　　號字釋迦文。",
    "T12n0384_007:1049b03": "　　光相三十二，　　奇特人中尊；",
    "T12n0384_007:1049b04": "　　受慧稱佛竟，　　地六反震動。",
    "T12n0384_007:1049b05": "　　諸天世人民，　　見我得記別；",
    "T12n0384_007:1049b06": "　　常想眾結滅，　　皆願生我世。』",
    "T12n0384_007:1049b07": "「爾時，光明如來即以足蹈我髮上過，佛以神",
    "T12n0384_007:1049b08": "力接我五花及以我身即在虛空，餘有二花",
    "T12n0384_007:1049b09": "在佛左右肩上。吾昔所行，破五千梵志祠天",
    "T12n0384_007:1049b10": "事火之具，使行正見八平等法，坐臥經行步",
    "T12n0384_007:1049b11": "步饒益度脫眾生，從此以來未曾墜墮三塗",
    "T12n0384_007:1049b12": "八難世智辯聰邊地佛後。」爾時，座上魔界眾",
    "T12n0384_007:1049b13": "生，計常斷滅，言苦有樂，無常謂有常，無身謂",
    "T12n0384_007:1049b14": "有身，習四顛倒不識明慧，五蓋自覆貪著利",
    "T12n0384_007:1049b15": "養。爾時，世尊欲度斯等，邪見之人，重說頌",
    "T12n0384_007:1049b16": "曰：",
    "T12n0384_007:1049b17": "「邪見非真道，　　如彼鐵[口*(隹/乃)]虫；",
    "T12n0384_007:1049b18": "　破骨入髓腦，　　苦痛無央數。",
    "T12n0384_007:1049b19": "　利養壞道德，　　智者所不習；",
    "T12n0384_007:1049b20": "　躬行堅固心，　　淨除無明法。」",
    "T12n0384_007:1049b21": "爾時，世尊說此邪見句義、味義、字義，說真實",
    "T12n0384_007:1049b22": "法，無央數百千眾生，皆發無上正真道意。",
    "T12n0384_007:1049b23": "菩薩處胎經文殊身變化品第二十七",
    "T12n0384_007:1049b24": "爾時，世尊無所著等正覺，入上尊定意三昧，",
    "T12n0384_007:1049b25": "觀察過去、當來、今現在菩薩摩訶薩劫數多",
    "T12n0384_007:1049b26": "少，應從一劫、二劫乃至百千無數億劫，應取",
    "T12n0384_007:1049b27": "般涅槃者。或有菩薩摩訶薩供養諸佛功德",
    "T12n0384_007:1049b28": "成就，教化眾生淨佛國土。或有菩薩摩訶薩",
    "T12n0384_007:1049b29": "行八住童真，不取妻息除婬欲想，自住其地",
    "T12n0384_007:1049c01": "無父母兄弟，得成無上正真等正覺。佛告文",
    "T12n0384_007:1049c02": "殊師利：「現汝古昔七十九劫於花光世界，在",
    "T12n0384_007:1049c03": "胎說法全身舍利。其土人民身長千由旬，佛",
    "T12n0384_007:1049c04": "身萬由旬。東、西、南、北、四維、上、下，無量無限不",
    "T12n0384_007:1049c05": "可稱計，非算師算師弟子所能籌量。根本清",
    "T12n0384_007:1049c06": "淨汝本在彼，佛身光相示現神足，令此大會",
    "T12n0384_007:1049c07": "得一覩見，於如來種利益眾生。」爾時世尊即",
    "T12n0384_007:1049c08": "說頌曰：",
    "T12n0384_007:1049c09": "「文殊本成佛，　　在胎現變化；",
    "T12n0384_007:1049c10": "　方身萬由旬，　　光明相炳著。",
    "T12n0384_007:1049c11": "　目如青蓮花，　　脣口珠火明，",
    "T12n0384_007:1049c12": "　方白四十齒，　　眼眴上下迎。",
    "T12n0384_007:1049c13": "　諸天、龍、鬼神，　　香花歸命禮；",
    "T12n0384_007:1049c14": "　今我處此胎，　　比方汝彼剎；",
    "T12n0384_007:1049c15": "　於十六分中，　　不得如毫釐。",
    "T12n0384_007:1049c16": "　如來神德化，　　通達無所礙；",
    "T12n0384_007:1049c17": "　禁戒香遠布，　　諸佛悉歎譽。",
    "T12n0384_007:1049c18": "　此今諸來會，　　欲問難有法；",
    "T12n0384_007:1049c19": "　軟首現汝力，　　蠲除疑網結。」",
    "T12n0384_007:1049c20": "爾時，文殊師利菩薩摩訶薩，不離本座即以",
    "T12n0384_007:1049c21": "神足定力，猶大力人屈伸臂頃，接華世界",
    "T12n0384_007:1049c22": "內娑呵世界釋迦牟尼母胎會中。二佛世界",
    "T12n0384_007:1049c23": "不相障礙，現身佛相眾好具足坐樹王下，敷",
    "T12n0384_007:1049c24": "演深奧最勝之法，彼土菩薩亦來親近釋迦",
    "T12n0384_007:1049c25": "文佛，供養承事香花幡蓋。釋迦文尼菩薩弟",
    "T12n0384_007:1049c26": "子亦彼至彼禮事供養，彼此音響說甚",
    "T12n0384_007:1049c27": "深妙法，共相開通無有罣礙，彼說無生此亦",
    "T12n0384_007:1049c28": "如是，我說意止彼亦如是，意斷、根、力、覺、道彼",
    "T12n0384_007:1049c29": "此無異，彼說苦空非身此亦如是。爾時文殊",
    "T12n0384_007:1050a01": "師利即說頌曰：",
    "T12n0384_007:1050a02": "「觀內外清淨，　　緣滅想亦然；",
    "T12n0384_007:1050a03": "　十方諸佛剎，　　神德無有異。",
    "T12n0384_007:1050a04": "　皆由眾生根，　　現有妙不妙；",
    "T12n0384_007:1050a05": "　計我成佛身，　　此剎為最小。",
    "T12n0384_007:1050a06": "　座中有疑故，　　於胎現變化；",
    "T12n0384_007:1050a07": "　我身如微塵，　　今在他佛國。",
    "T12n0384_007:1050a08": "　三十二相明，　　在在無不現；",
    "T12n0384_007:1050a09": "　本為能人師，　　今乃為弟子。",
    "T12n0384_007:1050a10": "　佛道極廣大，　　清淨無增減；",
    "T12n0384_007:1050a11": "　或欲見佛身，　　二尊不竝立。",
    "T12n0384_007:1050a12": "　此界現受教，　　我剎見佛身；",
    "T12n0384_007:1050a13": "　此剎有劫燒，　　我土無壞敗。",
    "T12n0384_007:1050a14": "　佛力悉周遍，　　眾生心非一；",
    "T12n0384_007:1050a15": "　眾會聽我說，　　除此更有餘。",
    "T12n0384_007:1050a16": "　佛剎名無閡，　　佛名升仙尊；",
    "T12n0384_007:1050a17": "　國土倍復倍，　　清淨無瑕穢。",
    "T12n0384_007:1050a18": "　國城皆七寶，　　水精琉璃地；",
    "T12n0384_007:1050a19": "　八解甘露池，　　洗浴去塵垢；",
    "T12n0384_007:1050a20": "　令住無礙處，　　[火*霍]然覩大明。",
    "T12n0384_007:1050a21": "　彼升仙佛者，　　勿謂為異人；",
    "T12n0384_007:1050a22": "　眾會欲知者，　　我身軟首是。",
    "T12n0384_007:1050a23": "　置此更有餘，　　剎土名究竟；",
    "T12n0384_007:1050a24": "　佛名大智慧，　　過諸菩薩量；",
    "T12n0384_007:1050a25": "　彼無二乘學，　　辟支，聲聞等。",
    "T12n0384_007:1050a26": "　菩薩摩訶薩，　　無有欲怒癡；",
    "T12n0384_007:1050a27": "　根敗葉不生，　　況復有果實？",
    "T12n0384_007:1050a28": "　大人相具足，　　先救後自濟。",
    "T12n0384_007:1050a29": "　命如五河流，　　五使五纏結；",
    "T12n0384_007:1050b01": "　五盛陰唼嗽，　　輪轉五道中。",
    "T12n0384_007:1050b02": "　七使勳堅著，　　不離七生處；",
    "T12n0384_007:1050b03": "　無為八正道，　　除去八邪業；",
    "T12n0384_007:1050b04": "　八慧清淨觀，　　洗以八解水；",
    "T12n0384_007:1050b05": "　八住八除入，　　有為八法道；",
    "T12n0384_007:1050b06": "　苦法有九分，　　六趣眾生行。",
    "T12n0384_007:1050b07": "　究竟九無閡，　　莊嚴佛道樹；",
    "T12n0384_007:1050b08": "　十力無畏法，　　被慈弘誓鎧。",
    "T12n0384_007:1050b09": "　手執智慧劍，　　芟除結使林；",
    "T12n0384_007:1050b10": "　此界諸眾生，　　貪著生貢高。",
    "T12n0384_007:1050b11": "　重病離良醫，　　療治方更劇；",
    "T12n0384_007:1050b12": "　猶如野火熾，　　焚燒山林澤；",
    "T12n0384_007:1050b13": "　隨嵐大風吹，　　焰熾何時滅？",
    "T12n0384_007:1050b14": "　今我等世界，　　廣演大智慧；",
    "T12n0384_007:1050b15": "　我如今日身，　　大智如來是。」",
    "T12n0384_007:1050b16": "爾時，文殊師利說此頌已。無量阿僧祇眾生，",
    "T12n0384_007:1050b17": "皆悉願樂生花剎土。時文殊師利還攝神足，",
    "T12n0384_007:1050b18": "現釋迦文佛菩薩弟子，國土多少還復如",
    "T12n0384_007:1050b19": "故。",
    "T12n0384_007:1050b20": "菩薩處胎經八賢聖齋品第二十八",
    "T12n0384_007:1050b21": "爾時，座中有菩薩，名曰智積——於過去佛造眾",
    "T12n0384_007:1050b22": "德本降伏魔怨，善權變化莊嚴佛土，於無央",
    "T12n0384_007:1050b23": "數修行忍辱，忍心不闕禪行不廢，於大眾",
    "T12n0384_007:1050b24": "中為師子吼，獨步三界隨時上下，靡所不入",
    "T12n0384_007:1050b25": "應適無方，能使山、河、石壁皆為七寶；給施貧",
    "T12n0384_007:1050b26": "窮四事不乏，解了空觀法性清淨，分別三世",
    "T12n0384_007:1050b27": "威儀法則，如幻、如化、如鏡中像，如熱時焰如",
    "T12n0384_007:1050b28": "空中響；所將眷屬根本成就，奉持禁戒不",
    "T12n0384_007:1050b29": "犯毫釐——即從坐起偏露右臂右膝著地，叉手",
    "T12n0384_007:1050c01": "合掌前白佛言：「快哉，世尊！如來所化無不周",
    "T12n0384_007:1050c02": "遍，天、龍、人、鬼皆至道場，空界眾生及以胎化，",
    "T12n0384_007:1050c03": "所可濟度不可稱量。唯願世尊，分別六趣善",
    "T12n0384_007:1050c04": "惡之行威儀禁戒，初、中、竟善一一分別，使未",
    "T12n0384_007:1050c05": "學者學、未知者知。」佛告智積菩薩：「善哉，善哉！",
    "T12n0384_007:1050c06": "能問如來甚深之義，今當與汝分別善惡禁戒",
    "T12n0384_007:1050c07": "所趣。諦聽，諦聽！善思念之！吾昔一時無央數",
    "T12n0384_007:1050c08": "劫為金翅鳥王，七寶宮殿後園浴池皆七寶",
    "T12n0384_007:1050c09": "成，遊戲園觀心得自在，所行法則如轉輪聖",
    "T12n0384_007:1050c10": "王。內宮婦女狀如天人，於百千萬劫，時乃入",
    "T12n0384_007:1050c11": "海求龍為食。時彼海中有化生龍子，八日、十",
    "T12n0384_007:1050c12": "四日、十五日，受如來齋八禁戒法，不殺、不盜、",
    "T12n0384_007:1050c13": "不婬、不妄言、綺語、不勸飲酒、不聽作倡伎樂、",
    "T12n0384_007:1050c14": "香花、脂粉、高廣床、非時不食，奉持賢聖八法。",
    "T12n0384_007:1050c15": "時金翅鳥王身長八千由旬，左、右翅各各長四",
    "T12n0384_007:1050c16": "千由旬，大海縱廣三百三十六萬里。金翅鳥",
    "T12n0384_007:1050c17": "以翅斫水取龍，水未合頃銜龍飛出，金翅鳥",
    "T12n0384_007:1050c18": "法，欲食龍時先從尾而吞，到須彌山北有大",
    "T12n0384_007:1050c19": "緣鐵樹，高十六萬里，銜龍至彼欲得食噉，",
    "T12n0384_007:1050c20": "求龍尾不知處，以經日夜。明日龍出尾，語",
    "T12n0384_007:1050c21": "金翅鳥：『化生龍者我身是也，我不持八關齋",
    "T12n0384_007:1050c22": "法者，汝即灰滅我。』金翅鳥聞之悔過自責：『佛",
    "T12n0384_007:1050c23": "之威神甚深難量。我有宮殿去此不遠，共我",
    "T12n0384_007:1050c24": "至彼以相娛樂。』龍即隨金翅鳥至宮殿觀看。",
    "T12n0384_007:1050c25": "『今此眷屬不聞如來八關齋法，唯願指授禁",
    "T12n0384_007:1050c26": "戒威儀，若壽終後得生人中。』爾時龍子具以",
    "T12n0384_007:1050c27": "禁戒法使讀誦，即於鳥王宮而說頌曰：",
    "T12n0384_007:1050c28": "「『七寶宮殿舍，　　莊嚴極快樂；",
    "T12n0384_007:1050c29": "　　行滿戒不具，　　受此金翅身。",
    "T12n0384_007:1051a01": "　　我是龍王子，　　修道七萬劫；",
    "T12n0384_007:1051a02": "　　以針刺樹葉，　　犯戒作龍身。",
    "T12n0384_007:1051a03": "　　我非胎生龍，　　濕生及卵生；",
    "T12n0384_007:1051a04": "　　轉身不退轉，　　興顯佛法眾。",
    "T12n0384_007:1051a05": "　　汝今受八齋，　　化汝眷屬等；",
    "T12n0384_007:1051a06": "　　奉禁無所犯，　　必得生善處。",
    "T12n0384_007:1051a07": "　　我宮在海水，　　亦以七寶成；",
    "T12n0384_007:1051a08": "　　摩尼、頗梨珠，　　明月珠、金、銀，",
    "T12n0384_007:1051a09": "　　可隨我到彼，　　觀看修佛事；",
    "T12n0384_007:1051a10": "　　復益善根本，　　滋潤悉周遍。』",
    "T12n0384_007:1051a11": "「爾時，金翅鳥聞龍子所說，受八關齋法。口自",
    "T12n0384_007:1051a12": "發言：『自今以後盡形壽不殺，如諸佛教。』金翅",
    "T12n0384_007:1051a13": "鳥眷屬受三自歸已，即從龍子到海宮殿，彼",
    "T12n0384_007:1051a14": "宮殿中有七寶塔，諸佛所說諸法深藏，別有",
    "T12n0384_007:1051a15": "七寶函滿中佛經，十二因緣總持三昧，見",
    "T12n0384_007:1051a16": "彼龍子及諸龍女，香花供養禮拜承事，猶如",
    "T12n0384_007:1051a17": "天上難檀婆那羅金殿無異。龍子語金翅鳥：",
    "T12n0384_007:1051a18": "『我受龍身劫壽未盡，未曾殺生嬈亂水性。』爾",
    "T12n0384_007:1051a19": "時龍子復與金翅鳥，而說頌曰：",
    "T12n0384_007:1051a20": "「『殺是不善行，　　減壽命中夭；",
    "T12n0384_007:1051a21": "　　身如朝露虫，　　見光則命終。",
    "T12n0384_007:1051a22": "　　持戒奉佛語，　　得生長壽天；",
    "T12n0384_007:1051a23": "　　累劫積福德，　　不墮畜生道。",
    "T12n0384_007:1051a24": "　　今身為龍身，　　戒德清明行；",
    "T12n0384_007:1051a25": "　　雖墮六畜中，　　必望自濟度。』",
    "T12n0384_007:1051a26": "「是時龍子說此頌時，龍子、龍女心開意解，壽",
    "T12n0384_007:1051a27": "終之後皆當生阿彌陀佛國。」佛告智積菩薩：",
    "T12n0384_007:1051a28": "「我宿命所行戒德完具，得成菩薩，化現自在",
    "T12n0384_007:1051a29": "無所不入，亦入於金翅鳥，亦入於龍子，亦入",
    "T12n0384_007:1051b01": "於魚、鼈、黿、鼉，所化如是。」◎",
    "T12n0384_007:1051b02": "◎菩薩處胎經五樂品第二十九",
    "T12n0384_007:1051b03": "爾時，世尊觀察眾生心識所念：「欲知如來所",
    "T12n0384_007:1051b04": "經歷處，曾生金翅鳥中受龍子教誡，所度無",
    "T12n0384_007:1051b05": "量不可稱計，齊是更有餘？願聞其意。」佛知眾",
    "T12n0384_007:1051b06": "生心中所念，將欲示現本所造行身、口、意法。",
    "T12n0384_007:1051b07": "「諸族姓子、族姓女！聽我所說。昔有天帝釋，去",
    "T12n0384_007:1051b08": "世已來經無數劫天福自然，於三千大千諸",
    "T12n0384_007:1051b09": "釋之中最尊第一。羅睺羅阿修羅王，生女端",
    "T12n0384_007:1051b10": "正，具足女法六十四能。行步進止不失儀則，",
    "T12n0384_007:1051b11": "面如桃花色，口出言氣如優鉢蓮花香，身作",
    "T12n0384_007:1051b12": "牛頭栴檀香，不長、不短、不白、不黑、不肥、不瘦",
    "T12n0384_007:1051b13": "具足女法。時釋提桓因內自思惟：『我今此宮",
    "T12n0384_007:1051b14": "天女眾多，顏貌端正諸天中勝，然不如彼阿",
    "T12n0384_007:1051b15": "須倫女。今我寧可集諸兵眾與彼共鬪，可得",
    "T12n0384_007:1051b16": "彼女給我使令。』作是念已即召諸天論說鬪",
    "T12n0384_007:1051b17": "事。諸天白帝釋：『諸天鬪戰必不如彼，權",
    "T12n0384_007:1051b18": "可遣執樂神等，手執琉璃九十九絃琴及一",
    "T12n0384_007:1051b19": "絃琴，歌歎我天受福快樂無量功德。』諸天",
    "T12n0384_007:1051b20": "稱善此語可從。即勅執樂天子般遮翼等嚴",
    "T12n0384_007:1051b21": "辦樂具，即於天上忽然不現，如有力士屈伸",
    "T12n0384_007:1051b22": "臂頃，已至阿須倫王婆呵前立。彈琴出聲作",
    "T12n0384_007:1051b23": "如是頌：",
    "T12n0384_007:1051b24": "「『我是天帝釋，　　絕妙彈琴師；",
    "T12n0384_007:1051b25": "　　歌曲音相和，　　清淨聲極妙。",
    "T12n0384_007:1051b26": "　　如我彼天樂，　　無有憂畏想；",
    "T12n0384_007:1051b27": "　　念則衣食至，　　七寶甘露珍。",
    "T12n0384_007:1051b28": "　　金銀床玉机，　　轉關身迴旋；",
    "T12n0384_007:1051b29": "　　視樂無厭足，　　天中尊第一。",
    "T12n0384_007:1051c01": "　　今遣我等來，　　欲說無諍行；",
    "T12n0384_007:1051c02": "　　并獻甘露食，　　求欲作婚姻。",
    "T12n0384_007:1051c03": "　　我主彼宮殿，　　琦珍不可量；",
    "T12n0384_007:1051c04": "　　天女為眷屬，　　非千萬億數。",
    "T12n0384_007:1051c05": "　　知婆呵有女，　　應與我給使；",
    "T12n0384_007:1051c06": "　　若不見與者，　　正爾兵眾征。』",
    "T12n0384_007:1051c07": "　　須倫聞此語，　　瞋恚極熾盛：",
    "T12n0384_007:1051c08": "　『小物興大意，　　乃欲有所為。",
    "T12n0384_007:1051c09": "　　我雖無甘露，　　豫以自充飽；",
    "T12n0384_007:1051c10": "　　亦有大兵眾，　　足得相距逆。』",
    "T12n0384_007:1051c11": "「爾時，般遮翼等聞此語已即還，以此語具",
    "T12n0384_007:1051c12": "向天帝釋說。時婆呵阿須倫王，即勅左右促",
    "T12n0384_007:1051c13": "集兵眾：『吾有所伐，正爾令辦各勿有疑。』即以",
    "T12n0384_007:1051c14": "此偈向所勅說：",
    "T12n0384_007:1051c15": "「『豪貴天帝釋，　　遣使般遮翼；",
    "T12n0384_007:1051c16": "　　歌頌出五音，　　求我為婚姻。",
    "T12n0384_007:1051c17": "　　及彼未集兵，　　我宜先集眾；",
    "T12n0384_007:1051c18": "　　往攻不用力，　　萬得不一失。』",
    "T12n0384_007:1051c19": "「時彼阿須倫臣佐，聞此教已即集四兵，往詣",
    "T12n0384_007:1051c20": "須彌山腹，壞曲脚天宮，次壞風天宮，次壞",
    "T12n0384_007:1051c21": "馬天宮，次壞莊嚴天宮。時有天子名曰大力，",
    "T12n0384_007:1051c22": "詣釋提桓因所：『天王！當知阿須倫婆呵集諸",
    "T12n0384_007:1051c23": "兵眾，已壞四門天子。天王！今欲如何？』時天帝",
    "T12n0384_007:1051c24": "釋憶本所誦，口說頌曰：",
    "T12n0384_007:1051c25": "「『諸佛威神力，　　救護我今厄；",
    "T12n0384_007:1051c26": "　　忍慧破恚怒，　　解脫安隱處。",
    "T12n0384_007:1051c27": "　　昔我無睡眠，　　昨日忽眠寐；",
    "T12n0384_007:1051c28": "　　此睡非吉祥，　　須倫侵我境。』",
    "T12n0384_007:1051c29": "「爾時，天帝釋憶佛功德，須倫兵眾漸漸却退，",
    "T12n0384_007:1052a01": "從四門後園入池水中藕莖糸孔中藏。時釋",
    "T12n0384_007:1052a02": "提桓因即勅大臣：『汝速集兵眾，吾欲逐阿須",
    "T12n0384_007:1052a03": "倫兵眾。』爾時帝釋諸臣受天王教，即集天眾",
    "T12n0384_007:1052a04": "從四門求覓，但見刀鎧弓箭在地，不見須倫",
    "T12n0384_007:1052a05": "眾。轉轉前進直入阿須倫宮殿，見婆呵阿須",
    "T12n0384_007:1052a06": "倫女數千萬眾，不見阿須倫身，將諸女眾歸",
    "T12n0384_007:1052a07": "詣忉利天宮。時諸阿須倫等，求哀歸命向釋",
    "T12n0384_007:1052a08": "提桓因：『我等愚惑，不知佛弟子神力巍巍如",
    "T12n0384_007:1052a09": "是，我等先祖信奉如來，聞佛有戒不取他",
    "T12n0384_007:1052a10": "物。今天王釋，將我眷屬盡填天宮，非佛弟子",
    "T12n0384_007:1052a11": "所行法則。』「帝釋聞之悵然不樂：『須倫此語，",
    "T12n0384_007:1052a12": "證我犯不與取戒，我寧當奉禁不犯偷盜。』即",
    "T12n0384_007:1052a13": "還諸女。爾時阿須倫王，即以最所敬女奉",
    "T12n0384_007:1052a14": "天帝釋；天帝釋，即以美甘露與須倫。須",
    "T12n0384_007:1052a15": "倫與天和合共修行善，不殺、不盜、不婬、不欺、",
    "T12n0384_007:1052a16": "不飲酒、不香花脂粉、非時不食，奉持如來三",
    "T12n0384_007:1052a17": "歸依法。「吾昔所行無數生中作轉輪聖王，無",
    "T12n0384_007:1052a18": "數生中作天帝釋，無數生中作梵天王。奉持",
    "T12n0384_007:1052a19": "賢聖八關齋法度難救厄，設四天下滿中火",
    "T12n0384_007:1052a20": "焰譬如劫燒，一心歸命稱如來名，持八關齋",
    "T12n0384_007:1052a21": "法投身入火焰不能燒，若滿中水水不能",
    "T12n0384_007:1052a22": "溺，八關齋者諸佛父母。」",
    "T12n0384_007:1052a23": "菩薩處胎經緊陀羅品第三十",
    "T12n0384_007:1052a24": "爾時，座中有菩薩名曰信解脫，過去無央數",
    "T12n0384_007:1052a25": "阿僧祇劫為緊陀羅王，須彌山北過琉璃山，",
    "T12n0384_007:1052a26": "琉璃山北過小鐵圍山，鐵圍山北有大黑山，",
    "T12n0384_007:1052a27": "緊陀羅王在中治化。過去無數恒沙諸佛，亦",
    "T12n0384_007:1052a28": "不覩見亦不聞法，亦無有聖眾教化，無日、月、",
    "T12n0384_007:1052a29": "星辰光明所照。由昔積福一施之報，居在七",
    "T12n0384_007:1052b01": "寶宮殿壽命極長。何以故？本在人間值遇良",
    "T12n0384_007:1052b02": "田，有大長者造佛塔廟。此緊陀羅布施一剎",
    "T12n0384_007:1052b03": "柱成辦廟寺，復以淨食施彼工匠，壽終命盡",
    "T12n0384_007:1052b04": "作胸臆神王，在兩山中間，自然七寶宮殿屋",
    "T12n0384_007:1052b05": "舍。昔在人間居財無量，有一沙門中時持鉢",
    "T12n0384_007:1052b06": "乞食，婦見沙門在門乞食，即擎飯施與。長者",
    "T12n0384_007:1052b07": "見婦與沙門食，即便瞋恚：「此何乞人瞻視我",
    "T12n0384_007:1052b08": "婦，當令此人手脚破壞。」壽終之後受此醜",
    "T12n0384_007:1052b09": "形，八十四劫恒無手足。在人間時學仙人法",
    "T12n0384_007:1052b10": "在深山中，誦習呪術能移動日月，以夜為晝",
    "T12n0384_007:1052b11": "以晝為夜，呼吸之頃能吐出金銀七寶，能使",
    "T12n0384_007:1052b12": "枯樹悉生枝、葉、花、果，能使海水消竭，在火不",
    "T12n0384_007:1052b13": "燒，身能飛行，眼能徹視自識宿命，知他人心，",
    "T12n0384_007:1052b14": "耳遠聞聲，眷屬弟子五百人。聞佛出世，佛",
    "T12n0384_007:1052b15": "名清淨光如來、應供、正遍知、明行足、善逝、世間",
    "T12n0384_007:1052b16": "解、無上士、調御丈夫、天人師、佛、世尊，說微妙",
    "T12n0384_007:1052b17": "法初、中、竟善，大慈平等功勳難量。我將諸弟",
    "T12n0384_007:1052b18": "子從深山出，飛行經過王宮後園浴池，見諸",
    "T12n0384_007:1052b19": "采女在池洗浴。我及弟子，下見婦女生染",
    "T12n0384_007:1052b20": "愛心，皆失神足即墮園中。時我瞋恚故來求",
    "T12n0384_007:1052b21": "佛，失我神足。時采女眾見五百丈夫盡在園",
    "T12n0384_007:1052b22": "中，尋入白王，王勅左右：「將彼人來，我欲問",
    "T12n0384_007:1052b23": "之。」尋將詣王。王問言：「卿等何人？」答曰：「我等",
    "T12n0384_007:1052b24": "在山學仙道人，山中誦習呪術，能移動日月，",
    "T12n0384_007:1052b25": "以夜為晝以晝為夜，乃至耳遠聞聲，眷屬弟",
    "T12n0384_007:1052b26": "子五百人。聞佛出世佛名清淨光，我將諸弟",
    "T12n0384_007:1052b27": "子從深山出，飛行經過王宮後園浴池，見諸",
    "T12n0384_007:1052b28": "采女在池洗浴。我及弟子，下見婦女生染愛",
    "T12n0384_007:1052b29": "心，皆失神足即墮園中。」時王告之曰：「汝等在",
    "T12n0384_007:1052c01": "深山學仙道來為久近耶？」答曰：「二十二小劫。」",
    "T12n0384_007:1052c02": "王復問曰：「積劫學道心如死灰不動不搖，云",
    "T12n0384_007:1052c03": "何欲心而失神足？」答曰：「本謂真道神靈第一，",
    "T12n0384_007:1052c04": "踊沒自在所念皆成。不圖今日忽然失道，慚",
    "T12n0384_007:1052c05": "愧聖王隨王刑罰。」王告之曰：「汝本學道二十",
    "T12n0384_007:1052c06": "二小劫，形枯心疲所習不真，如愚惑人空中",
    "T12n0384_007:1052c07": "求寶，於真際法不獲實相。汝所求師如來等",
    "T12n0384_007:1052c08": "正覺者，近在岳跱山中。我當將汝等往至佛",
    "T12n0384_007:1052c09": "所，若佛有所說當奉行之。」爾時大王，即嚴",
    "T12n0384_007:1052c10": "駕羽寶之車具五威儀，將諸眷屬及五百仙",
    "T12n0384_007:1052c11": "學人等，往詣岳跱山。王即下車解劍去蓋，",
    "T12n0384_007:1052c12": "却五威儀步至佛所，頭面禮足在一面坐。爾",
    "T12n0384_007:1052c13": "時國王須臾退坐，前白佛言：「此五百人，在山",
    "T12n0384_007:1052c14": "學仙二十二小劫，聞佛出世欲來見佛，飛過",
    "T12n0384_007:1052c15": "後宮貪著欲愛即失神足。唯願世尊，與說微",
    "T12n0384_007:1052c16": "妙之法，當令還復五神通道。」佛告大王：「此五",
    "T12n0384_007:1052c17": "百人所行善根，成便壞敗終不究竟，本為長",
    "T12n0384_007:1052c18": "者，比丘乞食瞋恚言：『使汝無手足。』無數劫",
    "T12n0384_007:1052c19": "中作胸臆神王，在大鐵圍黑山中間，雖復受",
    "T12n0384_007:1052c20": "報日月所不照，先在人間以剎柱施人。以一",
    "T12n0384_007:1052c21": "施之惠與辟支佛，後得人身於山中學仙，欲",
    "T12n0384_007:1052c22": "心熾盛還失神足，此緣久有非適今也。此五",
    "T12n0384_007:1052c23": "百人於今世命終，皆當生無怒佛所，彼佛與",
    "T12n0384_007:1052c24": "說生老病死十二因緣。苦無苦、本集、滅、道果。",
    "T12n0384_007:1052c25": "亦復如是。」佛說是時王意開解，亦樂欲生無",
    "T12n0384_007:1052c26": "怒佛所。爾時國王及五百仙人，即從座起禮",
    "T12n0384_007:1052c27": "佛而去。",
    "T12n0384_007:1052c28": "菩薩處胎經香音神品第三十一",
    "T12n0384_007:1052c29": "爾時世尊知諸眾會心中所念，便入定意無",
    "T12n0384_007:1053a01": "形三昧，隨眾生音而濟度之。「昔我人間為香",
    "T12n0384_007:1053a02": "音神，王一閻浮提、二閻浮提，乃至無數恒沙",
    "T12n0384_007:1053a03": "閻浮提。男、女眷屬以香為食，衣被服飾皆悉",
    "T12n0384_007:1053a04": "香熏，或生北方欝單曰土、拘耶尼、弗于逮，",
    "T12n0384_007:1053a05": "在在所生為香音王，或壽一劫、二劫、三劫，乃",
    "T12n0384_007:1053a06": "至無數阿僧祇劫。知有佛、有法、有比丘僧，心",
    "T12n0384_007:1053a07": "常遠離而不親近。何以故？貪著五樂以善香",
    "T12n0384_007:1053a08": "為樂，於善香中不聞餘音，但聞五欲歌歎戲",
    "T12n0384_007:1053a09": "樂，終日竟夜不知厭足。有善知識昔修善根，",
    "T12n0384_007:1053a10": "從地踊出半身人現，而告我言：『此處樂耶？何",
    "T12n0384_007:1053a11": "為貪著？此非真實清淨之行，除去香熏可得",
    "T12n0384_007:1053a12": "安隱處，此香為災、為幻、為化。今佛在世可往",
    "T12n0384_007:1053a13": "受教，得清淨香遍滿諸方。』香音神王聞之極",
    "T12n0384_007:1053a14": "大歡喜：『善哉，善哉！善知識！欲導引我示清",
    "T12n0384_007:1053a15": "淨香，今正是時。佛為所在？共往禮拜。』爾時踊",
    "T12n0384_007:1053a16": "出地神，即以偈告香音神曰：",
    "T12n0384_007:1053a17": "「『如來無所著，　　今在南方界；",
    "T12n0384_007:1053a18": "　　在胎清淨觀，　　眷屬無央數。",
    "T12n0384_007:1053a19": "　　燒諸眾妙香，　　懸繒花蓋幡，",
    "T12n0384_007:1053a20": "　　供養如恒沙。　　戒德甚深香，",
    "T12n0384_007:1053a21": "　　遍滿十方界，　　其有聞香者，",
    "T12n0384_007:1053a22": "　　盡得無上道。　　汝可將眷屬，",
    "T12n0384_007:1053a23": "　　往到閻浮提，　　一心歸依尊，",
    "T12n0384_007:1053a24": "　　當自面見佛。　　佛德無邊岸，",
    "T12n0384_007:1053a25": "　　各隨本所行，　　一聞三句義，",
    "T12n0384_007:1053a26": "　　成道不移坐。　　三空慧定力，",
    "T12n0384_007:1053a27": "　　十八不共法，　　大人相好具，",
    "T12n0384_007:1053a28": "　　汝後必獲之。　　紫磨金色體，",
    "T12n0384_007:1053a29": "　　軟細不受塵，　　法身智慧定，",
    "T12n0384_007:1053b01": "　　汝當悉具得。　　到彼勿懷懼，",
    "T12n0384_007:1053b02": "　　正心莫生疑，　　勇猛不怯弱，",
    "T12n0384_007:1053b03": "　　便逮師子步。　　分別身心觀，",
    "T12n0384_007:1053b04": "　　悉解空自然，　　眼識無色本，",
    "T12n0384_007:1053b05": "　　除對不造垢。　　當行三法門，",
    "T12n0384_007:1053b06": "　　現、後及中間，　　獲淨三通慧，",
    "T12n0384_007:1053b07": "　　總持無礙法。　　無常無樂想，",
    "T12n0384_007:1053b08": "　　劫數造不善，　　慧火彈指燒；",
    "T12n0384_007:1053b09": "　　金、銀寶、琉璃，　　須彌四寶成；",
    "T12n0384_007:1053b10": "　　劫燒火所焚，　　行報不可滅。",
    "T12n0384_007:1053b11": "　　如來在世化，　　愍彼不為己。",
    "T12n0384_007:1053b12": "　　處處在在生，　　盡緣縛著人，",
    "T12n0384_007:1053b13": "　　如人射虛空，　　箭窮還到地。",
    "T12n0384_007:1053b14": "　　供養諸福田，　　不選必賢聖；",
    "T12n0384_007:1053b15": "　　亦如服毒藥，　　處處求解具，",
    "T12n0384_007:1053b16": "　　毒氣轉隆盛，　　命終亦不久。",
    "T12n0384_007:1053b17": "　　宿有善知識，　　授以解藥具；",
    "T12n0384_007:1053b18": "　　次第不選擇，　　會值解藥法。",
    "T12n0384_007:1053b19": "　　行施作福業，　　不選擇高下；",
    "T12n0384_007:1053b20": "　　此福聖所譽，　　最尊為第一。』",
    "T12n0384_007:1053b21": "「時香音神王，聞踊出地神語，心開意解五體",
    "T12n0384_007:1053b22": "投地：『汝為我師化我童矇，我今愚惑不別真",
    "T12n0384_007:1053b23": "偽，受我悔過如癡如愚。』爾時，地神即從地踊",
    "T12n0384_007:1053b24": "出，現佛金色身，三十二相放大光明，以神足",
    "T12n0384_007:1053b25": "力接香音神至於胎觀，彼諸會眾無覺知者。",
    "T12n0384_007:1053b26": "佛告諸來會者：『吾從無數阿僧祇劫，能大、能",
    "T12n0384_007:1053b27": "小入細無礙，或在天上劫數教化，或在人中",
    "T12n0384_007:1053b28": "代彼受苦，或在畜生、餓鬼、地獄，分身教化無",
    "T12n0384_007:1053b29": "所不入。』時香音神王，及七十二億眷屬，尋發",
    "T12n0384_007:1053c01": "無上住不退地。」",
    "T12n0384_007:1053c02": "菩薩處胎經地神品第三十二",
    "T12n0384_007:1053c03": "爾時，座中有菩薩名曰善業，即從座起偏露",
    "T12n0384_007:1053c04": "右臂右膝著地，叉手合掌前白佛言：「欲問所",
    "T12n0384_007:1053c05": "疑，聽者敢說。」佛告善業：「恣汝所問，吾當為",
    "T12n0384_007:1053c06": "汝一一分別。」善業白佛言：「云何，世尊！六大眾",
    "T12n0384_007:1053c07": "神何者為妙？地、水、火、風、空、識耶？」爾時世尊即",
    "T12n0384_007:1053c08": "以神足，令彼地神從地踊出在地界立，水神",
    "T12n0384_007:1053c09": "從水踊出水中立，火神從火踊出火中立，",
    "T12n0384_007:1053c10": "風神從風踊出風中立，空神從空踊出空",
    "T12n0384_007:1053c11": "中立，識神從識踊出識中立。佛告善業：「此",
    "T12n0384_007:1053c12": "六諸神汝自問之。」善業菩薩即問地神：「於",
    "T12n0384_007:1053c13": "六大中汝為妙不？」地神報言：「於六神中我為",
    "T12n0384_007:1053c14": "最勝。所以者何？所生萬物山、河、石、壁、樹木、花",
    "T12n0384_007:1053c15": "果，皆依我住。一切眾生有形之類，依而得存，",
    "T12n0384_007:1053c16": "以是義故我為最妙。」",
    "T12n0384_007:1053c17": "爾時，善業菩薩問水神曰：「汝於六神為最妙",
    "T12n0384_007:1053c18": "不？」水神報言：「於六神中我為最勝。所以者何？",
    "T12n0384_007:1053c19": "若無水者，地為枯乾無有滋潤，草木、花果皆",
    "T12n0384_007:1053c20": "為枯燥，眾生之類有形之屬皆當渴死。以是",
    "T12n0384_007:1053c21": "義故我為最勝。」爾時，善業菩薩次問火神：「六",
    "T12n0384_007:1053c22": "神之中汝為最勝不？」火神報言：「於六神中我",
    "T12n0384_007:1053c23": "為最勝。所以者何？若無火者，萬物滋長云何",
    "T12n0384_007:1053c24": "成熟。若遇霜、雹、氷、寒、雷、電，一切眾生有形之",
    "T12n0384_007:1053c25": "類皆當凍死，以是義故我為最勝。」爾時，善業",
    "T12n0384_007:1053c26": "菩薩次問風神：「六神之中汝為妙不？」風神答",
    "T12n0384_007:1053c27": "曰：「於六神中我為最妙。所以者何？若無風者，",
    "T12n0384_007:1053c28": "樹木、花果、根芽、莖節不得成熟，一切眾生有",
    "T12n0384_007:1053c29": "形之類，進止動搖皆是我風，以是義故我為",
    "T12n0384_007:1054a01": "最妙。」爾時，善業菩薩次問空神：「於六神中汝",
    "T12n0384_007:1054a02": "為妙不？」空神報言：「於六神中我為最妙。所以",
    "T12n0384_007:1054a03": "者何？山河、石壁、樹木、花、果，一切萬物有形之",
    "T12n0384_007:1054a04": "類，行來進止我能含容，使得調暢通達往來，",
    "T12n0384_007:1054a05": "以是義故我為最妙。」爾時善業菩薩次問識",
    "T12n0384_007:1054a06": "神：「於六神中汝為妙不？」識神答曰：「於六神中",
    "T12n0384_007:1054a07": "我為最妙。所以者何？此五大神是我僕從我",
    "T12n0384_007:1054a08": "是其王，行來進止，若好、若醜，可避知避可就",
    "T12n0384_007:1054a09": "知就，彼皆盲冥我為眼目，以是義故我為最",
    "T12n0384_007:1054a10": "妙。」爾時地神白善業菩薩言：「此事不然。何以",
    "T12n0384_007:1054a11": "故？恒為識神之所誑惑，不示徑路，我欲得堅",
    "T12n0384_007:1054a12": "[革*卬]反與柔軟；時復須軟反與我[革*卬]，我欲詣",
    "T12n0384_007:1054a13": "南反將至北，賊中之賊不過識神，自稱為王",
    "T12n0384_007:1054a14": "此事不然。」爾時水神白善業菩薩言：「識神所",
    "T12n0384_007:1054a15": "說是事不然。何以故？水能潤漬成長萬物，我",
    "T12n0384_007:1054a16": "性須冷反與我熱，燒炙消盡永無冷性，為識",
    "T12n0384_007:1054a17": "所誑，以是義故識言非也。」爾時火神白善業",
    "T12n0384_007:1054a18": "菩薩言：「識言非也。何以故？火能熟物亦為光",
    "T12n0384_007:1054a19": "明，樹木華果隨時成長，若無火者識何所依？",
    "T12n0384_007:1054a20": "以是義故識言非也。」爾時，風神白善業菩薩",
    "T12n0384_007:1054a21": "言：「識言非也。何以故？萬物成長行來進止動",
    "T12n0384_007:1054a22": "搖，識制止於我不令動轉。以是義故識言非",
    "T12n0384_007:1054a23": "也。」爾時，空神白善業菩薩言：「識言非也。何以",
    "T12n0384_007:1054a24": "故？我空法無物不含，含容萬品進止行來，通",
    "T12n0384_007:1054a25": "達無閡皆是我空，若非空者識何所依？以是",
    "T12n0384_007:1054a26": "義故識言非也。」爾時，世尊問善業菩薩：「此六",
    "T12n0384_007:1054a27": "大所論有句義耶？無句義耶？有味義耶？無味",
    "T12n0384_007:1054a28": "義耶？有字義耶？無字義耶？」善業菩薩白佛言：",
    "T12n0384_007:1054a29": "「世尊！如五大性各各均等。何以故？地界多者",
    "T12n0384_007:1054b01": "水界少者則不成就，水界多者火界少者則",
    "T12n0384_007:1054b02": "不成就，火界多者風界少者則不成就，風界",
    "T12n0384_007:1054b03": "多者空界少者則不成就，空界多者識界少",
    "T12n0384_007:1054b04": "者則不成就，五界等者識不分別則不成就。」",
    "T12n0384_007:1054b05": "爾時，善業菩薩即說頌曰：",
    "T12n0384_007:1054b06": "「識神無形法，　　五大以為家；",
    "T12n0384_007:1054b07": "　分別善惡行，　　去就別真偽。",
    "T12n0384_007:1054b08": "　識示善道處，　　永到安隱道；",
    "T12n0384_007:1054b09": "　識為第六王，　　餘大最不如。」",
    "T12n0384_007:1054b10": "佛告善業：「汝所問者皆是如來威神力故。」爾",
    "T12n0384_007:1054b11": "時，座上百七十億眾生解識深法，悉發無上",
    "T12n0384_007:1054b12": "正真道意。",
    "T12n0384_007:1054b13": "菩薩處胎經人品第三十三",
    "T12n0384_007:1054b14": "爾時，座中有菩薩名曰法印，聞如來說六大",
    "T12n0384_007:1054b15": "眾生受五陰形，分別內外解了空無。內心生",
    "T12n0384_007:1054b16": "疑：「識為亂想非真實法。何者是人？云何是人？",
    "T12n0384_007:1054b17": "人從何生？」佛告法印菩薩：「善哉，善哉！汝所問",
    "T12n0384_007:1054b18": "者，皆是諸佛威神所接。所以者何？過去無數",
    "T12n0384_007:1054b19": "阿僧祇恒河沙諸佛，及當來無數阿僧祇恒",
    "T12n0384_007:1054b20": "河沙諸佛，分別人本假號名字不可思議，非",
    "T12n0384_007:1054b21": "彼二乘羅漢、辟支所能籌量。汝今諦聽，諦聽！",
    "T12n0384_007:1054b22": "善思念之！吾當與汝具分別說。猶如此娑呵",
    "T12n0384_007:1054b23": "世界閻浮提出眾生種，此事不然。何以故？非",
    "T12n0384_007:1054b24": "真實性故非人種，東弗于逮亦非人種，北欝",
    "T12n0384_007:1054b25": "單曰亦非人種，西拘耶尼亦非人種，除無量",
    "T12n0384_007:1054b26": "壽佛及阿閦佛國，除莊嚴剎土虛空際佛，除",
    "T12n0384_007:1054b27": "我今日諸坐菩薩，餘諸盡非人種。何以故？從",
    "T12n0384_007:1054b28": "本已來乃至成佛，於其中間初不為惡，此是",
    "T12n0384_007:1054b29": "人種；猶如有人修身、口業於不修者，是謂人",
    "T12n0384_007:1054c01": "種。受三依法於不受者，是謂人種。奉持五戒",
    "T12n0384_007:1054c02": "於不奉者，是謂人種。修行十善於不行者，是",
    "T12n0384_007:1054c03": "謂人種。向須陀洹於不向者，是謂人種。得須",
    "T12n0384_007:1054c04": "陀洹於不得者，是謂人種。向斯陀含於不向",
    "T12n0384_007:1054c05": "者，是謂人種。得斯陀含於不得者，是謂人種。",
    "T12n0384_007:1054c06": "向阿那含於不向者，是謂人種。得阿那含於",
    "T12n0384_007:1054c07": "不得者，是謂人種。向阿羅漢於不向者，是謂",
    "T12n0384_007:1054c08": "人種。得阿羅漢於不得者，是謂人種。向辟支",
    "T12n0384_007:1054c09": "佛於不向者，是謂人種。得辟支佛於不得者，",
    "T12n0384_007:1054c10": "是謂人種。向佛道者於不向者，是謂人種。得",
    "T12n0384_007:1054c11": "佛道者於不得者，是謂人種，故號人尊，如來、",
    "T12n0384_007:1054c12": "應供、正遍知、明行足、善逝、世間解、無上士、調御",
    "T12n0384_007:1054c13": "丈夫、天人師、佛、世尊，是謂人種。」佛告法印菩",
    "T12n0384_007:1054c14": "薩：「汝今善聽！過去諸佛於現在未來，是謂人",
    "T12n0384_007:1054c15": "種。現在於未來，是謂人種。未來於過去、現在，",
    "T12n0384_007:1054c16": "是謂人種。於三世法，現在於過去、未來，最為",
    "T12n0384_007:1054c17": "第一。何以故？如來於現在中能行過去、未來",
    "T12n0384_007:1054c18": "法。何以故勝？過去已滅、未來未至，法性自然，",
    "T12n0384_007:1054c19": "非過去能滅現在、未來，非未來能滅過去、現",
    "T12n0384_007:1054c20": "在。」爾時，世尊即說頌曰：",
    "T12n0384_007:1054c21": "「過去等正覺，　　遺教度眾生；",
    "T12n0384_007:1054c22": "　分別人根本，　　上、中、下微妙。",
    "T12n0384_007:1054c23": "　現在最勝佛，　　明過知未來；",
    "T12n0384_007:1054c24": "　除滅前後結，　　獨照如日明。",
    "T12n0384_007:1054c25": "　苦行眾生等，　　兩足及四足；",
    "T12n0384_007:1054c26": "　為說甘露法，　　充滿除眾想。",
    "T12n0384_007:1054c27": "　諸天十善行，　　從一二十二；",
    "T12n0384_007:1054c28": "　上天、下非天，　　功德之差降。",
    "T12n0384_007:1054c29": "　如來眾相具，　　行善無瑕穢；",
    "T12n0384_007:1055a01": "　積德如安明，　　清淨行無垢。",
    "T12n0384_007:1055a02": "　若人生誹謗，　　言佛非真道；",
    "T12n0384_007:1055a03": "　死入阿鼻獄，　　諸佛不能救。",
    "T12n0384_007:1055a04": "　口氣腥臊臭，　　支節煩惱熱；",
    "T12n0384_007:1055a05": "　惡念遂熾盛，　　斯由誹謗罪。",
    "T12n0384_007:1055a06": "　行善修功德，　　識神向善處；",
    "T12n0384_007:1055a07": "　如人入池洗，　　清淨無塵垢。",
    "T12n0384_007:1055a08": "　羅漢、辟支佛，　　斷滅永不生；",
    "T12n0384_007:1055a09": "　不念吾我身，　　去離五道苦。",
    "T12n0384_007:1055a10": "　佛本所行法，　　得諸佛印可；",
    "T12n0384_007:1055a11": "　今得為人尊，　　故號天中天。」",
    "T12n0384_007:1055a12": "世尊說此頌已，語法印菩薩：「是謂人種。」爾時",
    "T12n0384_007:1055a13": "法印菩薩即從座起，偏露右臂右膝著地，叉",
    "T12n0384_007:1055a14": "手合掌前白佛言：「善哉，世尊！快說斯義。我等",
    "T12n0384_007:1055a15": "眾會，於如來所則非人種。云何示現得為人",
    "T12n0384_007:1055a16": "種？」佛告法印菩薩：「解知諸法空無所有，無彼",
    "T12n0384_007:1055a17": "無此不見彼此者，是謂人種。觀察法性無去、",
    "T12n0384_007:1055a18": "來、今，解知法性空寂無二，是謂人種。於四道",
    "T12n0384_007:1055a19": "果有成就者、無成就者，不見有一、亦不見二，",
    "T12n0384_007:1055a20": "是謂人種。於眾相法，不見莊嚴、亦不見不莊",
    "T12n0384_007:1055a21": "嚴，解了空寂非一、非二，是謂人種。佛國清淨",
    "T12n0384_007:1055a22": "除欲、怒、癡，亦不見淨、亦不見不淨，二事虛空，",
    "T12n0384_007:1055a23": "是謂人種。分別道性三十七品，有成、有敗，",
    "T12n0384_007:1055a24": "不見俗界有人、無人，是謂人種。發意弘誓",
    "T12n0384_007:1055a25": "不自為己，安處眾生住在無畏，不見有住、不",
    "T12n0384_007:1055a26": "見無住，二事平等，是謂人種。分別禪定心無",
    "T12n0384_007:1055a27": "染著，執意如空無能移動，亦不見定、亦不見",
    "T12n0384_007:1055a28": "不定，是謂人種。眾生邪見導示善處，以八正",
    "T12n0384_007:1055a29": "法洗除心垢，亦不見正、亦不見不正，是謂人",
    "T12n0384_007:1055b01": "種。於四部眾比丘、比丘尼、優婆塞、優婆夷，道",
    "T12n0384_007:1055b02": "心堅固無所戀著，不見戒行有犯、不犯，是謂",
    "T12n0384_007:1055b03": "人種。如是法印於如來法，則為饒益利益眾",
    "T12n0384_007:1055b04": "生，於佛有反復，修諸功德不唐捐棄。」爾時座",
    "T12n0384_007:1055b05": "上百七十億眾生，皆發無上正真道意，修於",
    "T12n0384_007:1055b06": "人種不退轉行。",
    "T12n0384_007:1055b07": "菩薩處胎經行品第三十四",
    "T12n0384_007:1055b08": "爾時，座中有菩薩名曰造行，即從座起偏露",
    "T12n0384_007:1055b09": "右臂右膝著地，叉手合掌前白佛言：「善哉！世",
    "T12n0384_007:1055b10": "尊！快說人種，非前、非後、非兩中間，行業果報",
    "T12n0384_007:1055b11": "以何得知？或過去身非今現在，或未來身非",
    "T12n0384_007:1055b12": "過去，或現在身非過去、未來，或內作行受外",
    "T12n0384_007:1055b13": "報，或外作行受內報，或凡夫身作行，須陀洹",
    "T12n0384_007:1055b14": "身受報，或須陀洹身作行，斯陀含受報，或",
    "T12n0384_007:1055b15": "斯陀含身作行，阿那含受報，或阿那含身",
    "T12n0384_007:1055b16": "作行，阿羅漢身受報。或有眾生得慈三昧無",
    "T12n0384_007:1055b17": "悲、喜、捨，或有眾生得悲無慈、喜、捨，或有眾生",
    "T12n0384_007:1055b18": "得喜無慈、悲、捨，或有眾生得捨無慈、悲、喜。或",
    "T12n0384_007:1055b19": "有眾生從凡夫地不向信地、法地，取須陀洹；",
    "T12n0384_007:1055b20": "或有眾生不向信地、法地、須陀洹，取斯陀含；",
    "T12n0384_007:1055b21": "或有眾生不向信地、法地、須陀洹、斯陀含，取",
    "T12n0384_007:1055b22": "阿那含；或有眾生不向信地、法地、須陀洹、斯",
    "T12n0384_007:1055b23": "陀含、阿那含，取阿羅漢；或有眾生不向信地、",
    "T12n0384_007:1055b24": "法地、須陀洹、斯陀含、阿那含、阿羅漢，取彼此阿",
    "T12n0384_007:1055b25": "羅漢。或有眾生向辟支佛，還自墜落墮凡夫",
    "T12n0384_007:1055b26": "地，或有眾生向阿羅漢，還自墜落墮凡夫地；",
    "T12n0384_007:1055b27": "或有眾生向阿那含，還自墜落墮凡夫地；或",
    "T12n0384_007:1055b28": "有眾生向斯陀含，還自墜落墮凡夫地；或有",
    "T12n0384_007:1055b29": "眾生向須陀洹，還自墜落墮凡夫地；或有眾",
    "T12n0384_007:1055c01": "生於法地退墮凡夫地，或有眾生於信地退",
    "T12n0384_007:1055c02": "墮凡夫地，此諸眾生於如來所皆有狐疑。唯",
    "T12n0384_007:1055c03": "願世尊，一一分別令諸會者[火*霍]然開悟。」爾時",
    "T12n0384_007:1055c04": "世尊告造行菩薩曰：「善哉，善哉！汝所問義，皆",
    "T12n0384_007:1055c05": "為當來、過去、現在，亦是諸佛行業果報。吾今",
    "T12n0384_007:1055c06": "一一分別，諦聽，諦聽！善思念之！云何造行菩",
    "T12n0384_007:1055c07": "薩！欲使如來說過去無量阿僧祇劫行業果",
    "T12n0384_007:1055c08": "報耶？欲使如來說未來無量阿僧祇劫行業",
    "T12n0384_007:1055c09": "果報耶？欲使如來說現在無量阿僧祇劫行業",
    "T12n0384_007:1055c10": "果報耶？」爾時造行菩薩白佛言：「世尊！且置過",
    "T12n0384_007:1055c11": "去、未來行業果報，欲聞如來現身行業果報。」",
    "T12n0384_007:1055c12": "佛告造行菩薩：「過去無數阿僧祇劫行業果",
    "T12n0384_007:1055c13": "報，亦是現在作。未來無數阿僧祇劫行業果",
    "T12n0384_007:1055c14": "報，亦是現在作。現在所作行業果報，亦是過",
    "T12n0384_007:1055c15": "去、未來受對因緣，今當與汝說之。昔我所更",
    "T12n0384_007:1055c16": "苦行無數，或修淨行、或修不淨行，或修天行、",
    "T12n0384_007:1055c17": "或修人行，初求佛道諸漏已盡，神通變化[火*霍]",
    "T12n0384_007:1055c18": "然大悟，三界都苦唯我為樂。於尼連水邊六",
    "T12n0384_007:1055c19": "年苦行，日食一麻一米，斯由曩昔向一緣覺",
    "T12n0384_007:1055c20": "犯口四過，斷絕一施，今受斯報。我既成佛，為",
    "T12n0384_007:1055c21": "五百摩納子惡聲誹謗罵詈，在諸街巷稱言，",
    "T12n0384_007:1055c22": "佛道非真。時諸國人民有信、不信，信者信地、",
    "T12n0384_007:1055c23": "法地，不信者外凡夫，如此人等根、力成就不",
    "T12n0384_007:1055c24": "可沮壞。佛出於世光明普照，地獄休息、餓鬼",
    "T12n0384_007:1055c25": "飽滿，在畜生者不復荷負重擔。如我弟提婆",
    "T12n0384_007:1055c26": "達兜以石打佛脚指出血，吾時避走東至弗",
    "T12n0384_007:1055c27": "于逮、北至欝單曰、西至拘耶尼，吾復避之從",
    "T12n0384_007:1055c28": "忉利天上至三十二天，此石故隨逐吾，吾",
    "T12n0384_007:1055c29": "復避之還至故處，為石所傷。吾在摩竭國界",
    "T12n0384_007:1056a01": "晝闇園中，閑居經行，時有長者名尸利掘，請",
    "T12n0384_007:1056a02": "我供養，我即受請，將阿難一人尋從我行。彼",
    "T12n0384_007:1056a03": "長者舍有七重門，門各有守者，過去，未來，現",
    "T12n0384_007:1056a04": "在諸佛常法，默然受請不受餘請。凡我弟子",
    "T12n0384_007:1056a05": "出家為道行亦應爾。我至彼門，尸利掘長者，",
    "T12n0384_007:1056a06": "於內作倡伎樂自恣，忘我在外已經日夜。佛",
    "T12n0384_007:1056a07": "語阿難：『汝行乞食我住此處。』時馬將從佛邊",
    "T12n0384_007:1056a08": "過，佛從乞食。馬將言：『我無食，唯有熟麥當",
    "T12n0384_007:1056a09": "持相與。』即持熟麥施與佛，佛即受食之。時彼",
    "T12n0384_007:1056a10": "馬將謂為佛食。爾時有天子名曰練精，即接",
    "T12n0384_007:1056a11": "食去，諸人見者謂為佛食。然佛不食，為度彼",
    "T12n0384_007:1056a12": "故，故現受食。如是九十日在門裏住，阿難",
    "T12n0384_007:1056a13": "亦九十日乞食。如來威神，不令國王及群臣",
    "T12n0384_007:1056a14": "長者知佛住此。何以故？恐彼生慢興誹謗心：",
    "T12n0384_007:1056a15": "『佛無威神，餘人何望？』「爾時尸利掘長者，有小",
    "T12n0384_007:1056a16": "因緣出外遊戲，見佛在門方問佛言：『何時至",
    "T12n0384_007:1056a17": "此？』佛告長者：『卿前請我，我即來此，汝在內",
    "T12n0384_007:1056a18": "快自娛樂，今已經九十日，欲還晝闇園中，",
    "T12n0384_007:1056a19": "得君供養食馬熟麥。』時尸利掘長者，極懷慚",
    "T12n0384_007:1056a20": "愧五體投地：『唯願世尊，垂恕不及，聽我悔過。』",
    "T12n0384_007:1056a21": "佛告長者：『此緣久有，非適今也！』爾時長者請",
    "T12n0384_007:1056a22": "佛入宮舍四事供養，佛為說法，諸塵垢盡得",
    "T12n0384_007:1056a23": "法眼淨。「吾昔一時在毘舍離城，初成佛道未",
    "T12n0384_007:1056a24": "久，六師興盛，吾有弟子千二百五十人，一千",
    "T12n0384_007:1056a25": "一人皆得羅漢六通清徹。時有旃遮摩那耆",
    "T12n0384_007:1056a26": "女，是阿闍羅翅舍欽婆羅弟子，受師明教日",
    "T12n0384_007:1056a27": "來佛所，外現清信女法，內受邪師教，來往",
    "T12n0384_007:1056a28": "周旋欲令人見，以草作腹日漸令大，後以木",
    "T12n0384_007:1056a29": "盂繫腹，狀如臨產婦女。時邪師問言：『汝那",
    "T12n0384_007:1056b01": "得此娠？』報言：『我日往瞿曇沙門所，故有此",
    "T12n0384_007:1056b02": "娠。』師便瞋言：『誑我弟子垂當生梵天，毀",
    "T12n0384_007:1056b03": "辱我弟子乃至於此。』時邪師將諸弟子并",
    "T12n0384_007:1056b04": "此女人，往至佛所。當於爾時，如來與無央數",
    "T12n0384_007:1056b05": "眾而為說法，梵志至佛所高聲唱言：『此沙門",
    "T12n0384_007:1056b06": "瞿曇，犯於婬欲，實不得道自稱言得道，所作",
    "T12n0384_007:1056b07": "變化皆是幻術，非真實道。』指此女人言：『眾",
    "T12n0384_007:1056b08": "人皆見不也，愛我此女使令有娠。』發此語",
    "T12n0384_007:1056b09": "已，時天帝釋化作一黃鼠，在女裙裏嚙盂",
    "T12n0384_007:1056b10": "繩索令盂墮地，眾人皆見，呵責罵言：『汝等師",
    "T12n0384_007:1056b11": "徒謗毀聖人，促出國去。』「吾昔一時在錦毘梨",
    "T12n0384_007:1056b12": "國，在一樹下禪定行道，九十日不移處所。",
    "T12n0384_007:1056b13": "時彼六師名金那金離，有女弟子酸陀難",
    "T12n0384_007:1056b14": "提，興嫉妬心欲障佛功德自顯師道。女言：",
    "T12n0384_007:1056b15": "『我能使人不供養佛，令師名聲流布無外。』時",
    "T12n0384_007:1056b16": "彼女人懷此謀心，日往佛所；經數日中，殺身",
    "T12n0384_007:1056b17": "埋精舍後園中。後來出死屍，言佛殺人。謗",
    "T12n0384_007:1056b18": "名流布，國人皆知。「吾昔一時左脇患風，使耆",
    "T12n0384_007:1056b19": "域令治。耆域言：『當須牛乳、象尿，舍利沙、",
    "T12n0384_007:1056b20": "畢鉢尸利沙、胡椒，煮以為湯，服之則差。』「吾昔",
    "T12n0384_007:1056b21": "一時在他村中遊行教化，吾為馬槍刺脚，",
    "T12n0384_007:1056b22": "孔上下徹疼痛無量，復使耆域治之。「吾昔",
    "T12n0384_007:1056b23": "一時患頭痛，猶如兩須彌山壓頭疼痛，痛",
    "T12n0384_007:1056b24": "不可處。今雖成佛諸漏已盡，諸善普集本行",
    "T12n0384_007:1056b25": "不朽，從無數劫修清淨行，行業果報，難可得",
    "T12n0384_007:1056b26": "離。佛身如是，何況阿羅漢、辟支佛，能免行報",
    "T12n0384_007:1056b27": "耶？」爾時，世尊與造行菩薩，而說頌曰：",
    "T12n0384_007:1056b28": "「最勝四神足，　　住壽無數劫；",
    "T12n0384_007:1056b29": "　天地悉壞敗，　　須彌如灰塵，",
    "T12n0384_007:1056c01": "　行業追逐身，　　無處可隱藏。",
    "T12n0384_007:1056c02": "　我成最正覺，　　三界無等倫，",
    "T12n0384_007:1056c03": "　故受九報對，　　宿行牽連縛。",
    "T12n0384_007:1056c04": "　我有三昧力，　　金剛不可沮，",
    "T12n0384_007:1056c05": "　不能避報業，　　捨而不受對。",
    "T12n0384_007:1056c06": "　我今生緣盡，　　齊是更無分，",
    "T12n0384_007:1056c07": "　永與生死別，　　更不造彼行。",
    "T12n0384_007:1056c08": "　人多貪五欲，　　不謹慎放逸，",
    "T12n0384_007:1056c09": "　今世亦後世，　　常墮有憂處。",
    "T12n0384_007:1056c10": "　涅槃無所著，　　示現有為法；",
    "T12n0384_007:1056c11": "　設復不現化，　　眾生難可度。",
    "T12n0384_007:1056c12": "　八等無為道，　　賢聖所行路；",
    "T12n0384_007:1056c13": "　去離諸縛著，　　無有生滅法。",
    "T12n0384_007:1056c14": "　道從無常觀，　　思惟不淨法；",
    "T12n0384_007:1056c15": "　一心不移動，　　成就諸相好。",
    "T12n0384_007:1056c16": "　羅漢、辟支佛，　　償對復甚我；",
    "T12n0384_007:1056c17": "　行業所追逐，　　何處可得免？",
    "T12n0384_007:1056c18": "　智慧舍利弗，　　常行佛功德；",
    "T12n0384_007:1056c19": "　下腸取滅度，　　此是明白證。",
    "T12n0384_007:1056c20": "　神足目揵連，　　步步登須彌；",
    "T12n0384_007:1056c21": "　執杖梵志打，　　骨碎如芥子。",
    "T12n0384_007:1056c22": "　娑竭阿羅漢，　　降伏難陀龍；",
    "T12n0384_007:1056c23": "　臨取滅度時，　　眼睛墮無數。",
    "T12n0384_007:1056c24": "　金花比丘尼，　　神德難可量；",
    "T12n0384_007:1056c25": "　化作轉輪王，　　統領四天下，",
    "T12n0384_007:1056c26": "　捨壽入無為，　　支節刀劍解。",
    "T12n0384_007:1056c27": "　辟支名光明，　　無佛法出世，",
    "T12n0384_007:1056c28": "　隨世盡其壽，　　鑊湯取滅度。",
    "T12n0384_007:1056c29": "　我今說現在，　　此等諸業報，",
    "T12n0384_007:1057a01": "　設當說過去，　　阿僧祇佛行，",
    "T12n0384_007:1057a02": "　以劫數至劫，　　業報不可盡。",
    "T12n0384_007:1057a03": "　當來復有佛，　　令在此座上；",
    "T12n0384_007:1057a04": "　亦當說業報，　　如今無有異。",
    "T12n0384_007:1057a05": "　菩薩摩訶薩，　　精進不懈怠；",
    "T12n0384_007:1057a06": "　當急離業報，　　不與彼共俱。」",
    "T12n0384_007:1057a07": "爾時，造行菩薩聞此偈已衣毛皆竪，不樂",
    "T12n0384_007:1057a08": "生死周旋五道，皆發無上住不退轉地。",
    "T12n0384_007:1057a09": "菩薩處胎經法住品第三十五",
    "T12n0384_007:1057a10": "爾時，世尊見眾會寂然清淨純一無雜，出廣",
    "T12n0384_007:1057a11": "長舌左右舐耳，放大光明上至無量阿僧祇",
    "T12n0384_007:1057a12": "剎土，眾生見光欣然踊躍歎未曾有。爾時，世",
    "T12n0384_007:1057a13": "尊還攝光明。佛告彌勒菩薩摩訶薩：「吾從無",
    "T12n0384_007:1057a14": "數阿僧祇劫已來，身、口、意淨無有瑕穢，得此",
    "T12n0384_007:1057a15": "實相光明之報，斯由不欺妄故。」佛復告彌勒",
    "T12n0384_007:1057a16": "菩薩摩訶薩：「我今囑累於汝菩薩胎化經典，",
    "T12n0384_007:1057a17": "汝當宣傳廣宣布之。若有善男子、善女人諷",
    "T12n0384_007:1057a18": "誦此經，香花供養，搗香、末香、繒綵、花蓋、作倡",
    "T12n0384_007:1057a19": "伎樂，其功德福甚多甚多。若有善男子、善女",
    "T12n0384_007:1057a20": "人不能究竟旦暮諷誦，彈指之頃心念此經",
    "T12n0384_007:1057a21": "者，其功德福不可稱量。何以故？此胎經者，諸",
    "T12n0384_007:1057a22": "佛之父母、眾經中長，過去、當來、諸現在佛，要",
    "T12n0384_007:1057a23": "在母胎經中所化度眾生過於色身，百倍、千",
    "T12n0384_007:1057a24": "倍、巨億萬倍不可稱量。」佛復告彌勒菩薩摩",
    "T12n0384_007:1057a25": "訶薩：「若有善男子、善女人禮事供養此經典",
    "T12n0384_007:1057a26": "者，欲得面見十方諸佛，一心歸命無他異想，",
    "T12n0384_007:1057a27": "即時得見十方諸佛。若有善男子、善女人發",
    "T12n0384_007:1057a28": "大誓願：『我今欲使地獄休息，餓鬼、畜生無煩",
    "T12n0384_007:1057a29": "惱病。』一心歸命諷誦此經，諸苦惱眾生皆得",
    "T12n0384_007:1057b01": "解脫。」佛復告彌勒菩薩摩訶薩：「我今緣盡無",
    "T12n0384_007:1057b02": "教化處，此經留住或千年，或至二千年，或至",
    "T12n0384_007:1057b03": "三千年，令分為三分，一分付與阿難，度我",
    "T12n0384_007:1057b04": "遺法弟子；一分與難陀優鉢羅龍王；餘一分",
    "T12n0384_007:1057b05": "者彌勒與我宣傳；使一切眾生普得聞知，無",
    "T12n0384_007:1057b06": "得中斷。彌勒！汝作佛時，汝當宣布此經，十",
    "T12n0384_007:1057b07": "方天下眾生，蠕動、喘息、蚑行、人物之類，皆蒙",
    "T12n0384_007:1057b08": "此經悉得解脫。彌勒！汝般涅槃後，此經二十",
    "T12n0384_007:1057b09": "一劫流布在世，然後乃斷。若有善男子、善女",
    "T12n0384_007:1057b10": "人諷誦此經，心不錯亂發大弘誓，欲令眾生",
    "T12n0384_007:1057b11": "悉同我願，同時俱生清淨國土，承事禮敬諸",
    "T12n0384_007:1057b12": "佛世尊，如願得之而無罣礙。」佛復告彌勒菩",
    "T12n0384_007:1057b13": "薩摩訶薩：「汝當承受我教，當念佛恩。欲報",
    "T12n0384_007:1057b14": "佛恩者，常當一心奉持供養胎化經典，此",
    "T12n0384_007:1057b15": "功德、福無能宣暢。何以故？此胎化經典，諸法",
    "T12n0384_007:1057b16": "寶藏諸佛封印，唯有如來、應供、正遍知、明行",
    "T12n0384_007:1057b17": "足、善逝、世間解、無上士、調御丈夫、天人師、佛、世",
    "T12n0384_007:1057b18": "尊，能開發此印封示現眾生。彌勒！當知我前",
    "T12n0384_007:1057b19": "後所說，三昧總持甚深經典，汝忘一字一句",
    "T12n0384_007:1057b20": "此過少耳！若於此胎化經典，忘失一字一句",
    "T12n0384_007:1057b21": "其過甚多。何以故？此諸佛世尊之父母也。」爾",
    "T12n0384_007:1057b22": "時，世尊說是語時，普地六反震動，時座菩薩",
    "T12n0384_007:1057b23": "各各自相謂言：「釋迦文佛離法性不久，必當",
    "T12n0384_007:1057b24": "還現如本色相。」時座上有八十四億姟眾生，",
    "T12n0384_007:1057b25": "皆發無上住不退轉。時諸菩薩忽然不現各",
    "T12n0384_007:1057b26": "離胎化，供養釋迦文佛金棺舍利。",
    "T12n0384_007:1057b27": "菩薩處胎經復本形品第三十六",
    "T12n0384_007:1057b28": "爾時，世尊還攝威神，在金棺裏寂然無聲，諸",
    "T12n0384_007:1057b29": "天燒香散花供養。時大迦葉將五百弟子從",
    "T12n0384_007:1057c01": "摩伽提國來至佛所，聞佛今日當取滅度，悲",
    "T12n0384_007:1057c02": "啼[口*睪]泣不能自勝。爾時，世尊以天耳聞迦葉",
    "T12n0384_007:1057c03": "來至，即從棺裏雙出兩足，迦葉見之手捉摩",
    "T12n0384_007:1057c04": "捫，啼泣不能自勝。爾時，迦葉普說頌曰：",
    "T12n0384_007:1057c05": "「一切行無常，　　生者必有死；",
    "T12n0384_007:1057c06": "　無生亦無死，　　此滅為最樂。",
    "T12n0384_007:1057c07": "　佛所教化人，　　所度已周遍；",
    "T12n0384_007:1057c08": "　我行道逈絕，　　深恨不見佛。",
    "T12n0384_007:1057c09": "　法界悉皆空，　　色身亦當爾；",
    "T12n0384_007:1057c10": "　無有老、病、死，　　無為無所生。",
    "T12n0384_007:1057c11": "　住壽百恒沙，　　亦當歸滅度；",
    "T12n0384_007:1057c12": "　況我天尊師，　　處世著穢污。」",
    "T12n0384_007:1057c13": "爾時，迦葉及五百弟子，皆遶金棺七匝在一",
    "T12n0384_007:1057c14": "面立。爾時，阿難捉棺西北角，難陀捉東北角，",
    "T12n0384_007:1057c15": "諸天在後侍，直北出去雙樹四十九步，安",
    "T12n0384_007:1057c16": "厝金棺，隨沙門法，以牛頭栴檀香積金棺",
    "T12n0384_007:1057c17": "上；諸梵天王、釋提桓因，將諸天眾在虛空中",
    "T12n0384_007:1057c18": "散花供養。爾時，尊者迦葉，手執火然栴檀薪",
    "T12n0384_007:1057c19": "而耶維之；八大國王爭分舍利，隨力多少各",
    "T12n0384_007:1057c20": "持歸供養。",
    "T12n0384_007:1057c21": "菩薩處胎經起塔品第三十七",
    "T12n0384_007:1057c22": "爾時，八大國王：優填王、頂生王、惡生王、阿闍",
    "T12n0384_007:1057c23": "世王；四大兵馬主：最豪兵馬主、容顏兵馬主、",
    "T12n0384_007:1057c24": "熾盛兵馬主、金剛兵馬主，此八大王共諍舍",
    "T12n0384_007:1057c25": "利，各領兵眾列住一面。八大王各各言：「佛舍",
    "T12n0384_007:1057c26": "利我應獨得之。」有一大臣名優波吉諫言：「諸",
    "T12n0384_007:1057c27": "王！莫[口*爭]佛舍利，應當分之普共供養，何為",
    "T12n0384_007:1057c28": "興兵共相征罰？」爾時釋提桓因，即現為人語",
    "T12n0384_007:1057c29": "諸王言：「我等諸天亦當有分，若共[口*爭]力則有",
    "T12n0384_007:1058a01": "勝負，幸可見與勿足為難。」爾時阿耨達龍王、",
    "T12n0384_007:1058a02": "文隣龍王、伊那鉢龍王語八王言：「我等亦應",
    "T12n0384_007:1058a03": "有舍利分，若不見與力足相伏。」時優波吉",
    "T12n0384_007:1058a04": "言：「諸君且止，舍利宜共分之。」即分為三分，一",
    "T12n0384_007:1058a05": "分與諸天，一分與龍王，一分與八王，金瓮受",
    "T12n0384_007:1058a06": "一石餘。此臣密以蜜塗瓮裏，以瓮量即",
    "T12n0384_007:1058a07": "分舍利。諸天得舍利還於天上，即起七寶塔",
    "T12n0384_007:1058a08": "偷婆。龍得舍利還於龍宮，亦起七寶塔偷",
    "T12n0384_007:1058a09": "婆。八王得舍利各還本國，亦起七寶塔偷",
    "T12n0384_007:1058a10": "婆。臣優波吉得著金瓮舍利三斗并瓮，亦",
    "T12n0384_007:1058a11": "起七寶塔偷婆。灰及土四十九斛，起四十九",
    "T12n0384_007:1058a12": "七寶塔偷婆。當耶維處亦起七寶塔偷婆，",
    "T12n0384_007:1058a13": "高四十九仞，香花供養懸繒幡蓋，終日竟夜",
    "T12n0384_007:1058a14": "音樂聲不斷。佛之威神令諸七寶塔各各有",
    "T12n0384_007:1058a15": "光明，或夜放光明與晝無異，或晝放光明與",
    "T12n0384_007:1058a16": "夜無異，諸護塔善神各各來營護，不令惡人",
    "T12n0384_007:1058a17": "有觸犯者。",
    "T12n0384_007:1058a18": "菩薩處胎經出經品第三十八",
    "T12n0384_007:1058a19": "爾時，佛取滅度已經七日七夜，時大迦葉告五",
    "T12n0384_007:1058a20": "百阿羅漢：「打揵椎集眾，卿五百人盡詣十方",
    "T12n0384_007:1058a21": "諸佛世界，諸有得阿羅漢六通清徹者，盡集",
    "T12n0384_007:1058a22": "此閻浮提詣雙樹間。釋迦文尼佛今以捨壽",
    "T12n0384_007:1058a23": "取般涅槃，耶維已訖起七寶塔，今集眾欲得",
    "T12n0384_007:1058a24": "演出真性法身。汝等速集聽採微妙之言。」",
    "T12n0384_007:1058a25": "爾時五百阿羅漢受大迦葉教，以神足力如",
    "T12n0384_007:1058a26": "人屈伸臂頃，即到十方恒河沙剎土，集諸羅",
    "T12n0384_007:1058a27": "漢得八億四千眾，來集到忍界聽受法言。爾",
    "T12n0384_007:1058a28": "時，迦葉見眾已集，語優波離：「卿為維那，唱阿難",
    "T12n0384_007:1058a29": "下。」即受教唱下阿難。「卿是佛侍者，今有大過",
    "T12n0384_007:1058b01": "於我等所，卿自知不也？」阿難白大迦葉言：「不",
    "T12n0384_007:1058b02": "審有何大過於聖眾所？」迦葉告阿難言：「云何？",
    "T12n0384_007:1058b03": "阿難！佛所說經，若有得道羅漢六通清徹者，",
    "T12n0384_007:1058b04": "修四神足多修多行，能住壽一劫有餘。卿何",
    "T12n0384_007:1058b05": "故默然而不報佛？」時阿那律將阿難出在外，",
    "T12n0384_007:1058b06": "須臾復喚阿難前，還舊事具責阿難。爾時阿",
    "T12n0384_007:1058b07": "難心意荒亂內自念言：「佛滅度未久，恥我乃",
    "T12n0384_007:1058b08": "爾！」即思惟四意止、四意斷、四神足、五根、五力、",
    "T12n0384_007:1058b09": "七覺、八道，分別苦本、集、滅、道果，即於眾前成",
    "T12n0384_007:1058b10": "阿羅漢，諸塵垢滅朗然大悟。聖眾稱善諸天",
    "T12n0384_007:1058b11": "歌歎，當於爾時地六反震動，諸天散花作倡",
    "T12n0384_007:1058b12": "伎樂，色身滅度法身出世，利益眾生多所潤",
    "T12n0384_007:1058b13": "及，即使阿難昇七寶高座。迦葉告阿難言：「佛",
    "T12n0384_007:1058b14": "所說法一言一字，汝勿使有缺漏。菩薩藏",
    "T12n0384_007:1058b15": "者集著一處，聲聞藏者亦集著一處，戒律藏",
    "T12n0384_007:1058b16": "者亦著一處。」爾時，阿難發聲唱言：「我聞如是",
    "T12n0384_007:1058b17": "一時，說佛所居處。」迦葉及一切聖眾，皆墮",
    "T12n0384_007:1058b18": "淚悲泣不能自勝，咄嗟老死如幻如化，昨日",
    "T12n0384_007:1058b19": "見佛今日已稱言滅為聞。最初出經，胎化",
    "T12n0384_007:1058b20": "藏為第一，中陰藏第二，摩訶衍、方等藏第三，",
    "T12n0384_007:1058b21": "戒律藏第四，十住菩薩藏第五，雜藏第六，金",
    "T12n0384_007:1058b22": "剛藏第七，佛藏第八，是為釋迦文佛經法具",
    "T12n0384_007:1058b23": "足矣。二月八日成佛，二月八日轉法輪，二月",
    "T12n0384_007:1058b24": "八日降魔，二月八日般涅槃。",
    "T12n0384_007:1058b25": "菩薩處胎經卷第七"
}