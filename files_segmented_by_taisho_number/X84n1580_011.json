{
    "X84n1580_011:0294c04": "教外別傳卷十一(溈仰宗)",
    "X84n1580_011:0294c06": "南嶽下三世",
    "X84n1580_011:0294c07": "溈山靈祐禪師(百丈海法嗣)",
    "X84n1580_011:0294c08": "潭州溈山靈祐禪師。福州趙氏子。二十三遊江西。參",
    "X84n1580_011:0294c09": "百丈。百丈一見。許之入室。遂居參學之首。侍立次。百",
    "X84n1580_011:0294c10": "丈問誰。師曰某甲。百丈曰。汝撥爐中有火否。師撥之",
    "X84n1580_011:0294c11": "曰。無火。百丈躬起。深撥得少火。舉以示之曰。汝道無。",
    "X84n1580_011:0294c12": "這箇聻。師由是發悟禮謝。陳其所解。百丈曰。此乃暫",
    "X84n1580_011:0294c13": "時岐路耳。經云。欲識佛性義。當觀時節因緣。時節既",
    "X84n1580_011:0294c14": "至。如迷忽悟。如忘忽憶。方省己物。不從他得。故祖師",
    "X84n1580_011:0294c15": "云。悟了同未悟。無心亦無法。祇是無虗妄。凡聖等心。",
    "X84n1580_011:0294c16": "本來心法。元自備足。汝今既爾。善自護持。次日同百",
    "X84n1580_011:0294c17": "丈。入山作務。百丈曰。將得火來麼。師曰。將得來。百丈",
    "X84n1580_011:0294c18": "曰。在甚處。師乃拈一枝柴吹兩吹。度與百丈。百丈曰。",
    "X84n1580_011:0294c19": "如蟲禦木(徑山杲云。百丈若無後語。洎被典座瞞　楚石琦云。百丈却因後語。被人覷破。帶累",
    "X84n1580_011:0294c20": "典座。隨邪逐惡。天寧幸是無事。汝等諸人來這裏。覔箇什麼。一盲引眾盲。相牽入火坑。以拄杖一時趕散)",
    "X84n1580_011:0294c21": "○司馬頭陀。自湖南來。謂百丈曰。頃在湖南。尋得一",
    "X84n1580_011:0294c22": "山。名大溈。是一千五百人善知識所居之處。百丈曰。",
    "X84n1580_011:0294c23": "老僧住得否。頭陀曰。非和尚所居。百丈曰。何也。頭陀",
    "X84n1580_011:0294c24": "曰。和尚是骨人。彼是肉山。設居徒不盈千。百丈曰。吾",
    "X84n1580_011:0295a01": "眾中莫有人住得否。頭陀曰。待歷觀之。時華林覺為",
    "X84n1580_011:0295a02": "第一座。百丈令侍者請至。問曰。此人如何。頭陀請謦",
    "X84n1580_011:0295a03": "欬一聲。行數步。頭陀曰。不可。百丈又令喚師。師時為",
    "X84n1580_011:0295a04": "典座。頭陀一見乃曰。此正是溈山主人也。百丈是夜",
    "X84n1580_011:0295a05": "召師入室。囑曰。吾化緣在此。溈山勝境。汝當居之嗣",
    "X84n1580_011:0295a06": "續吾宗。廣度後學。而華林聞之曰。某甲忝居上首典",
    "X84n1580_011:0295a07": "座何得住持。百丈曰。若能對眾。下得一語出格。當與",
    "X84n1580_011:0295a08": "住持。即指淨瓶問曰。不得喚作淨瓶。汝喚作甚麼。華",
    "X84n1580_011:0295a09": "林曰。不可喚作木[木*突]也。百丈乃問師。師踢倒淨瓶。便",
    "X84n1580_011:0295a10": "出去。百丈笑曰。第一座輸却山子也。師遂往焉。是山",
    "X84n1580_011:0295a11": "峭絕。敻無人煙。猿猱為伍。橡栗充食。經五七載。絕無",
    "X84n1580_011:0295a12": "來者。師自念言。我本住持。為利益於人。既絕往還。自",
    "X84n1580_011:0295a13": "善何濟。即捨庵欲他往。行至山口。見虵虎狼豹交橫",
    "X84n1580_011:0295a14": "在路。師曰。汝等諸獸。不用攔吾行路。吾若於此山有",
    "X84n1580_011:0295a15": "緣。汝等各自散去。吾若無緣。汝等不用動。吾從路過。",
    "X84n1580_011:0295a16": "一任汝喫。言訖蟲虎四散而去。師乃回庵。未及一載。",
    "X84n1580_011:0295a17": "安上座。(即懶安也)同數僧。從百丈來。輔佐師。安曰。某與和",
    "X84n1580_011:0295a18": "尚作典座。待僧及五百人。不論時節。即不造粥。便放",
    "X84n1580_011:0295a19": "某甲下。自後山下居民。率眾共營梵宇。連帥李景讓。",
    "X84n1580_011:0295a20": "奏號同慶寺。相國裴公休。甞咨玄奧。繇是天下禪學",
    "X84n1580_011:0295a21": "輻輳焉○上堂。夫道人之心。質直無偽。無背無面。無",
    "X84n1580_011:0295a22": "詐妄心。一切時中。視聽尋常。更無委曲。亦不閉眼塞",
    "X84n1580_011:0295a23": "耳。但情不附物即得。從上諸聖。祇說濁邊過患。若無",
    "X84n1580_011:0295a24": "如許多惡覺情見想習之事。譬如秋水澄渟清淨無",
    "X84n1580_011:0295b01": "為澹泞無礙。喚他作道人。亦名無事人。時有僧問。頓",
    "X84n1580_011:0295b02": "悟之人。更有修否。師曰。若真悟得本。他自知時。修與",
    "X84n1580_011:0295b03": "不修。是兩頭語。如今初心。雖從緣得一念頓悟自理。",
    "X84n1580_011:0295b04": "猶有無始曠劫習氣。未能頓淨。須教渠淨除現業流",
    "X84n1580_011:0295b05": "識。即是修也。不可別有法。教渠修行趣向。從聞入理。",
    "X84n1580_011:0295b06": "聞理深妙。心自圓明。不居惑地。縱有百千妙義。抑揚",
    "X84n1580_011:0295b07": "當時。此乃得坐披衣。自解作活計始得。以要言之。則",
    "X84n1580_011:0295b08": "實際理地。不受一塵。萬行門中。不捨一法。若也單刀",
    "X84n1580_011:0295b09": "直入。則凡聖情盡。體露真常。理事不二。即如如佛○",
    "X84n1580_011:0295b10": "仰山問。百千萬境一時來。作麼生。師曰。青不是黃。長",
    "X84n1580_011:0295b11": "不是短。諸法各住自位。非干我事。仰山作禮○仰山",
    "X84n1580_011:0295b12": "問。如何是祖師西來意。師指燈籠曰。大好燈籠。仰山",
    "X84n1580_011:0295b13": "曰。莫祇這便是麼。師曰。這箇是甚麼。仰山曰。大好燈",
    "X84n1580_011:0295b14": "籠。師曰。果然不見(雪巖欽頌云。覿面提來付與伊。分明此意沒東西。腕頭有力千鈞重。",
    "X84n1580_011:0295b15": "誰道通身是水泥)○一日師謂眾曰。如許多人。祇得大機。不",
    "X84n1580_011:0295b16": "得大用。仰山舉此語。問山下庵主曰。和尚恁麼道。意",
    "X84n1580_011:0295b17": "旨如何。庵主曰。更舉看。仰山擬再舉。被庵主踏倒。仰",
    "X84n1580_011:0295b18": "山歸舉似師。師呵呵大笑○師在法堂坐。庫頭擊木",
    "X84n1580_011:0295b19": "魚。火頭擲却火杪。拊掌大笑。師曰。眾中也有恁麼人。",
    "X84n1580_011:0295b20": "遂喚來問。你作麼生。火頭曰。某甲不喫粥肚飢。所以",
    "X84n1580_011:0295b21": "歡喜。師乃點頭○師摘茶次。謂仰山曰。終日摘茶。祇",
    "X84n1580_011:0295b22": "聞子聲。不見子形。仰山撼茶樹。師曰。子祇得其用。不",
    "X84n1580_011:0295b23": "得其體。仰山曰。未審和尚如何。師良久。仰山曰。和尚",
    "X84n1580_011:0295b24": "祇得其體。不得其用。師曰。放子三十棒。仰山曰。和尚",
    "X84n1580_011:0295c01": "棒某甲喫。某甲棒教誰喫。師曰。放子三十棒(首山念云。夫為",
    "X84n1580_011:0295c02": "宗師。須具擇法眼始得。當時不是溈山。便見扶籬摸壁　報慈遂云。且道過在甚麼處　瑯琊覺云。五更侵早",
    "X84n1580_011:0295c03": "起。更有夜行人。又云。若不是溈山。洎合打破蔡州　白雲端云。父子相投。意氣相合。機鋒互換。啐啄同時。雖然",
    "X84n1580_011:0295c04": "如是。畢竟如何道得體用雙全去。溈山放子三十棒。也是養子之緣　蔣山懃云。張公乍與李公友。待罰李公",
    "X84n1580_011:0295c05": "一盞酒。倒被李公罰一盃。好手手中呈好手　玉泉璉云。直饒體用兩全。爭奈當頭蹉過。過。則且止。放子三十",
    "X84n1580_011:0295c06": "棒又作麼生。三盞酒粧公子面。一枝華插美人頭)○上堂。僧出曰。請和尚為",
    "X84n1580_011:0295c07": "眾說法。師曰。我為汝得徹困也。僧禮拜(後人舉似雪峯存。雪峯云。",
    "X84n1580_011:0295c08": "古人得恁麼老婆心切。玄沙備云。山頭和尚蹉過古人事也。雪峯聞之。乃問玄沙云。甚麼處是老僧蹉過古人",
    "X84n1580_011:0295c09": "事處。玄沙云。大小溈山。被那僧一問。直得百雜碎。雪峯乃駭然)○師坐次。仰山入來。",
    "X84n1580_011:0295c10": "師曰。寂于速道。莫入陰界。仰山曰。慧寂信亦不立。師",
    "X84n1580_011:0295c11": "曰。子信了不立。不信不立。仰山曰。祇是慧寂。更信阿",
    "X84n1580_011:0295c12": "誰。師曰。若恁麼。即是定性聲聞。仰山曰。慧寂佛亦不",
    "X84n1580_011:0295c13": "立○師問仰山。涅槃經四十卷。多少是佛說。多少是",
    "X84n1580_011:0295c14": "魔說。仰山曰。總是魔說。師曰。已後無人奈子何。仰山",
    "X84n1580_011:0295c15": "曰。慧寂即一期之事。行履在甚麼處。師曰。祇貴子眼",
    "X84n1580_011:0295c16": "正。不說子行履○仰山蹋衣次。提起問師曰。正恁麼",
    "X84n1580_011:0295c17": "時。和尚作麼生。師曰。正恁麼時。我這裏無作麼生。仰",
    "X84n1580_011:0295c18": "山曰。和尚有身而無用。師良久。却拈起問曰。汝正恁",
    "X84n1580_011:0295c19": "麼時作麼生。仰山曰。正恁麼時。和尚還見伊否。師曰。",
    "X84n1580_011:0295c20": "汝有用而無身。師後忽問仰山。汝春間有話未圓。今",
    "X84n1580_011:0295c21": "試道看。仰山曰。正恁麼時。切忌勃訴。師曰。停囚長智",
    "X84n1580_011:0295c22": "○師一日喚院主。院主便來。師曰。我喚院主。汝來作",
    "X84n1580_011:0295c23": "甚麼。院主無對。(曹山寂代云。也知和尚不喚某甲)又令侍者喚第一",
    "X84n1580_011:0295c24": "座。座便至。師曰。我喚第一座。汝來作甚麼。座亦無對",
    "X84n1580_011:0296a01": "(曹山寂代云。若令侍者喚。恐不來　法眼益云。適來侍者喚)○師問雲巖。聞汝久",
    "X84n1580_011:0296a02": "在藥山是否。雲巖曰是。師曰。如何是藥山大人相。雲",
    "X84n1580_011:0296a03": "巖曰。涅槃後有。師曰。如何是涅槃後有。雲巖曰。水灑",
    "X84n1580_011:0296a04": "不著。雲巖却問師。百丈大人相如何。師曰。巍巍堂堂。",
    "X84n1580_011:0296a05": "煒煒煌煌。聲前非聲。色後非色。蚊子上鐵牛。無汝下",
    "X84n1580_011:0296a06": "觜處○師過淨瓶與仰山。仰山擬接。師却縮手曰。是",
    "X84n1580_011:0296a07": "甚麼。仰山曰。和尚還見箇甚麼。師曰。若恁麼。何用更",
    "X84n1580_011:0296a08": "就吾覓。仰山曰。雖然如此。仁義道中。與和尚提瓶挈",
    "X84n1580_011:0296a09": "水。亦是本分事。師乃過淨瓶與仰山○師與仰山行",
    "X84n1580_011:0296a10": "次。指栢樹子問曰。前面是甚麼。仰山曰栢樹子。師却",
    "X84n1580_011:0296a11": "問耘田翁。翁亦曰栢樹子。師曰。這耘田翁。向後亦有",
    "X84n1580_011:0296a12": "五百眾(溈山喆云。山僧則不然。耘田公子。吾不如汝。且道。大圓是山僧是。若人辨得。許汝具擇法",
    "X84n1580_011:0296a13": "眼。若也不辨。佛法熾然生滅　神鼎諲云。為復意在耘田處。為復意在仰山分上。為復總不恁麼。諸上座。一切",
    "X84n1580_011:0296a14": "諸法摐然。更不用生事。他是父子說法。同道方知)○師問仰山何處來。仰山",
    "X84n1580_011:0296a15": "曰。田中來。師曰。禾好刈也未。仰山作刈禾勢。師曰。汝",
    "X84n1580_011:0296a16": "適來。作青見。作黃見。作不青不黃見。仰山曰。和尚背",
    "X84n1580_011:0296a17": "後是甚麼。師曰。子還見麼。仰山拈禾穗曰。和尚何曾",
    "X84n1580_011:0296a18": "問這箇。師曰。此是鵝王擇乳○師問仰山。天寒人寒。",
    "X84n1580_011:0296a19": "仰山曰。大家在這裏。師曰。何不直說。仰山曰。適來也",
    "X84n1580_011:0296a20": "不曲。和尚如何。師曰。直須隨流○上堂。仲冬嚴寒年",
    "X84n1580_011:0296a21": "年事。晷運推移事若何。仰山進前叉手而立。師曰。我",
    "X84n1580_011:0296a22": "情知汝答這話不得。香嚴曰。某甲偏答得這話。師躡",
    "X84n1580_011:0296a23": "前問。香嚴亦進前叉手而立。師曰。賴遇寂子不會○",
    "X84n1580_011:0296a24": "師謂仰山曰。汝須獨自回光返照。別人不知汝解處。",
    "X84n1580_011:0296b01": "汝試將實解獻老僧看。仰山曰。若教某甲自看。到這",
    "X84n1580_011:0296b02": "裏無圓位。亦無一物一解得獻和尚。師曰。無圓位處。",
    "X84n1580_011:0296b03": "元是汝作解處。未離心境在。仰山曰。既無圓位。何處",
    "X84n1580_011:0296b04": "有法。把何物作境。師曰。適來是汝作與麼解。是否。仰",
    "X84n1580_011:0296b05": "山曰是。師曰。若恁麼。是具足心境法。未脫我所心在。",
    "X84n1580_011:0296b06": "元來有解獻我。許汝信位顯。人位隱在○師一日見",
    "X84n1580_011:0296b07": "劉鐵磨來。師曰。老牸牛汝來也。劉曰。來日臺山大會",
    "X84n1580_011:0296b08": "齋。和尚還去麼。師乃放身作臥勢。劉便出去(雪竇顯頌云。曾",
    "X84n1580_011:0296b09": "騎鐵馬入重城。勑下傳聞六國清。猶握金鞭問歸客。夜深誰共御街行　淨慈一云。眾中道。放身便臥是不去。",
    "X84n1580_011:0296b10": "劉鐵磨懡[怡-台+羅]而行。有甚交涉。殊不知。溈山老漢。平生一條脊梁。拗不曲。被劉鐵磨一推推倒。直至如今起不得。",
    "X84n1580_011:0296b11": "若要扶起溈山。請大眾下一轉語。眾無語。師以拄杖。一時趕散　中峯本云。溈山被鐵磨一拶拶倒。要起起不",
    "X84n1580_011:0296b12": "得。鐵磨被溈山一推推轉。要住住不得。本上座。與麼批判。多少人在背後咬斷拇指)○師坐次。",
    "X84n1580_011:0296b13": "仰山從方丈前過。師曰。若是百丈先。師見子。須喫痛",
    "X84n1580_011:0296b14": "棒始得。仰山曰。即今事作麼生。師曰。合取兩片皮。仰",
    "X84n1580_011:0296b15": "山曰。此恩難報。師曰。非子不才。廼老僧年邁。仰山曰。",
    "X84n1580_011:0296b16": "今日親見百丈師翁來。師曰。子向甚麼處見。仰山曰。",
    "X84n1580_011:0296b17": "不道見。祇是無別。師曰。始終作家○師問仰山。即今",
    "X84n1580_011:0296b18": "事且置。古來事作麼生。仰山叉手近前。師曰。猶是即",
    "X84n1580_011:0296b19": "今事。古來事作麼生。仰山退後立。師曰。汝屈我。我屈",
    "X84n1580_011:0296b20": "汝。仰山便禮拜(蔣山懃云。仰山雖善進前退後。發明古今。其奈溈山向胡餅裏呷汁。壓沙",
    "X84n1580_011:0296b21": "覓油。雖然如是。且道仰山叉手。意作麼生。若也知得。行脚事辦。其或未然。老僧不曾孤負諸人。自是諸人孤負",
    "X84n1580_011:0296b22": "老僧)○仰山香嚴侍立次。師舉手曰。如今恁麼者少。不",
    "X84n1580_011:0296b23": "恁麼者多。香嚴從東過西立。仰山從西過東立。師曰。",
    "X84n1580_011:0296b24": "這箇因緣。三十年後。如金擲地相似。仰山曰。亦須是",
    "X84n1580_011:0296c01": "和尚提唱始得。香嚴曰。即今亦不少。師曰。合取口(南堂",
    "X84n1580_011:0296c02": "靜云。象王嚬呻。師子哮吼。踞地盤空。移星換斗。坐斷舌頭。合取狗口。一回擲地作金聲。九曲黃河徹底清)",
    "X84n1580_011:0296c03": "○師坐次。仰山入來。師以兩手相交示之。仰山作女",
    "X84n1580_011:0296c04": "人拜。師曰。如是如是○師方丈內坐次。仰山入來。師",
    "X84n1580_011:0296c05": "曰。寂子近日宗門令嗣作麼生。仰山曰。大有人疑著",
    "X84n1580_011:0296c06": "此事。師曰。子作麼生。仰山曰。慧寂祇管困來合眼。健",
    "X84n1580_011:0296c07": "即坐禪。所以未曾說著在。師曰。到這田地也難得。仰",
    "X84n1580_011:0296c08": "山曰。據慧寂所見。祇如此一句。也著不得。師曰。汝為",
    "X84n1580_011:0296c09": "一人也不得。仰山曰。自古聖人盡皆如此。師曰。大有",
    "X84n1580_011:0296c10": "人笑汝恁麼祇對。仰山曰。解笑者是慧寂同參。師曰。",
    "X84n1580_011:0296c11": "出頭事作麼生。仰山繞禪牀一匝。師曰。裂破古今(蔣山",
    "X84n1580_011:0296c12": "懃云。動絃別曲。葉落知秋。自古自今。築着磕着。鳥道玄路。許他父子親遊。若是荊棘林中。猶欠悟在。以何為驗。",
    "X84n1580_011:0296c13": "只如仰山遶禪牀一匝。溈山云裂破古今。若是明眼衲僧。瞞他一點不得)○仰山香嚴侍",
    "X84n1580_011:0296c14": "立次。師曰。過去現在未來。佛佛道同。人人得箇解脫",
    "X84n1580_011:0296c15": "路。仰山曰。如何是人人解脫路。師回顧香嚴曰。寂子",
    "X84n1580_011:0296c16": "借問。何不答伊。香嚴曰。若道過去未來現在。某甲却",
    "X84n1580_011:0296c17": "有箇祇對處。師曰。子作麼生祇對。香嚴珍重便出。師",
    "X84n1580_011:0296c18": "却問仰山曰。智閑恁麼祇對。還契寂子也無。仰山曰。",
    "X84n1580_011:0296c19": "不契。師曰。子又作麼生。仰山亦珍重出去。師呵呵大",
    "X84n1580_011:0296c20": "笑曰。如水乳合○因僧問。如何是祖師西來意。師竪",
    "X84n1580_011:0296c21": "起拂子。後僧遇王常侍。王問。溈山近日有何言句。僧",
    "X84n1580_011:0296c22": "舉前話。王曰。彼中兄弟。如何商量。僧曰。借色明心。附",
    "X84n1580_011:0296c23": "物顯理。王曰。不是這箇道理。上座快回去好。某甲敢",
    "X84n1580_011:0296c24": "寄一書到和尚。僧得書遂回持上。師拆開見。畵一圓",
    "X84n1580_011:0297a01": "相。內寫箇日字。師曰。誰知千里外。有箇知音。仰山侍",
    "X84n1580_011:0297a02": "次。乃曰。雖然如是。也祇是箇俗漢。師曰。子又作麼生。",
    "X84n1580_011:0297a03": "仰山畵一圓相。於中書日字。以脚抹却。師乃大笑○",
    "X84n1580_011:0297a04": "一日師翹起一足。謂仰山曰。我每日得他負載。感伊",
    "X84n1580_011:0297a05": "不徹。仰山曰。當時給孤園中。與此無別。師曰。更須道",
    "X84n1580_011:0297a06": "始得。仰山曰。寒時與他襪著。也不為分外。師曰。不負",
    "X84n1580_011:0297a07": "當初。子今已徹。仰山曰。恁麼更要答話在。師曰道看。",
    "X84n1580_011:0297a08": "仰山曰。誠如是言。師曰。如是如是○師問仰山。生住",
    "X84n1580_011:0297a09": "異滅。汝作麼生會。仰山曰。一念起時。不見有生住異",
    "X84n1580_011:0297a10": "滅。師曰。子何得遣法。仰山曰。和尚適來問甚麼。師曰。",
    "X84n1580_011:0297a11": "生住異滅。仰山曰。却喚作遣法○師問仰山。妙淨明",
    "X84n1580_011:0297a12": "心。汝作麼生會。仰山曰。山河大地。日月星辰。師曰。汝",
    "X84n1580_011:0297a13": "祇得其事。仰山曰。和尚適來問甚麼。師曰。妙淨明心。",
    "X84n1580_011:0297a14": "仰山曰。喚作事得麼。師曰。如是如是○石霜會下。有",
    "X84n1580_011:0297a15": "二禪客。到曰。此間無一人會禪。後普請搬柴。仰山見",
    "X84n1580_011:0297a16": "二禪客。歇將一橛柴問曰。還道得麼。俱無對。仰山曰。",
    "X84n1580_011:0297a17": "莫道無人會禪好。仰山歸舉似師曰。今日二禪客。被",
    "X84n1580_011:0297a18": "慧寂勘破。師曰。甚麼處被子勘破。仰山舉前話。師曰。",
    "X84n1580_011:0297a19": "寂子又被吾勘破(雲居錫云。甚處是溈山勘破仰山處)○師睡次。仰山",
    "X84n1580_011:0297a20": "問訊。師便回面向壁。仰山曰。和尚何得如此。師起曰。",
    "X84n1580_011:0297a21": "我適來得一夢。你試為我原看。仰山取一盆水。與師",
    "X84n1580_011:0297a22": "洗面。少頃。香嚴亦來問訊。師曰。我適來得一夢。寂子",
    "X84n1580_011:0297a23": "為我原了。汝更與我原看。香嚴乃點一椀茶來。師曰。",
    "X84n1580_011:0297a24": "二子見解。過於鶖子(蔣山懃云。夢中說夢。深許溈山。妙用神通。須還二子。傳茶度水。",
    "X84n1580_011:0297b01": "耀古騰今。年老心孤。憐兒惜子。向衲僧門下一人在門外。一人在門裏。更有一人。遍界不曾藏。佛眼覰不見",
    "X84n1580_011:0297b02": "南堂靜云。撥草瞻風。孤峯獨宿。鼓無絃琴。唱無生曲。溈仰香嚴鼎之三足。臨機不費纖毫力。任運分身千百億)",
    "X84n1580_011:0297b03": "○師因泥壁次。李軍容來。具公裳直至師背後。端笏",
    "X84n1580_011:0297b04": "而立。師回首見。便側泥盤。作接泥勢。李便轉笏作進",
    "X84n1580_011:0297b05": "泥勢。師便拋下泥盤。同歸方丈(巖頭奯聞云。噫佛法澹泊也。大小溈山。泥",
    "X84n1580_011:0297b06": "壁也不了　明招謙云。當時合作麼生免被巖頭點檢。代云。却轉泥盤。作泥壁勢。便拋下歸去　黃龍新云。巖",
    "X84n1580_011:0297b07": "頭錯下名言。殊不知溈山軍容。弄巧成拙)○上堂。老僧百年後。向山下作",
    "X84n1580_011:0297b08": "一頭水牯牛。左脇下書五字曰。溈山僧某甲。當恁麼",
    "X84n1580_011:0297b09": "時。喚作溈山僧。又是水牯牛。喚作水牯牛。又是溈山",
    "X84n1580_011:0297b10": "僧。畢竟喚作甚麼即得。仰山出禮拜而退(雲居膺代云。師無異",
    "X84n1580_011:0297b11": "號　資福寶云。當時但作此○相拓呈之　新羅和尚。作此[○@牛]相拓呈之。又云。同道者方知　芭蕉徹。作此",
    "X84n1580_011:0297b12": "相。拓呈之。又云。說也說了也。注也注了也。悟取好。乃述偈云。不是溈山不是牛。一身兩號寶難酬。離却兩頭應",
    "X84n1580_011:0297b13": "須道。如何道得出常流　金粟悟云。溈山大似不打自招。復云。還知金粟落處麼)。",
    "X84n1580_011:0297b14": "南嶽下四世",
    "X84n1580_011:0297b15": "仰山慧寂禪師(溈山祐法嗣)",
    "X84n1580_011:0297b16": "袁州仰山慧寂通智禪師。韶州懷化葉氏子。年九歲。",
    "X84n1580_011:0297b17": "於廣州和安寺。投通禪師出家。(即不語通)十四歲。父母取",
    "X84n1580_011:0297b18": "歸。欲與婚媾。師不從。遂斷手二指。跪致父母前。誓求",
    "X84n1580_011:0297b19": "正法。以答劬勞。父母乃許。再詣通處。而得披剃。未登",
    "X84n1580_011:0297b20": "具即遊方。初謁耽源。已悟玄旨。後參溈山。遂升堂奧。",
    "X84n1580_011:0297b21": "耽源謂師曰。國師當時。傳得六代祖師圓相。共九十",
    "X84n1580_011:0297b22": "七箇。授與老僧。乃曰。吾滅後三十年。南方有一沙彌",
    "X84n1580_011:0297b23": "到來。大興此教。次第傳受。無令斷絕。我今付汝。汝當",
    "X84n1580_011:0297b24": "奉持。遂將其本過與師。師接得一覽。便將火燒却。耽",
    "X84n1580_011:0297c01": "源一日問。前來諸相。甚宜秘惜。師曰。當時看了。便燒",
    "X84n1580_011:0297c02": "却也。耽源曰。吾此法門。無人能會。唯先師及諸祖師",
    "X84n1580_011:0297c03": "諸大聖人。方可委悉。子何得焚之。師曰。慧寂一覧。已",
    "X84n1580_011:0297c04": "知其意。但用得。不可執本也。耽源曰。然雖如此。於子",
    "X84n1580_011:0297c05": "即得。後人信之不及。師曰。和尚若要。重錄不難。即重",
    "X84n1580_011:0297c06": "集一本呈上。更無遺失。耽源曰然。耽源上堂。師出眾",
    "X84n1580_011:0297c07": "作此○相。以手拓呈了。却叉手立。耽源以兩手相交",
    "X84n1580_011:0297c08": "作拳示之。師進前三步。作女人拜。耽源點頭。師便禮",
    "X84n1580_011:0297c09": "拜。師浣衲次。耽源曰。正恁麼時作麼生。師曰。正恁麼",
    "X84n1580_011:0297c10": "時。向甚麼處見。後參溈山。溈山問。汝是有主沙彌。無",
    "X84n1580_011:0297c11": "主沙彌。師曰有主。曰主在甚麼處。師從西過東立。溈",
    "X84n1580_011:0297c12": "山異之。師問。如何是真佛住處。溈山曰。以思無思之",
    "X84n1580_011:0297c13": "妙。返思靈燄之無窮。思盡還源。性相常住。事理不二。",
    "X84n1580_011:0297c14": "真佛如如。師於言下頓悟。自此執侍。前後盤桓十五",
    "X84n1580_011:0297c15": "載○後參巖頭。巖頭舉起拂子。師展坐具。巖頭拈拂",
    "X84n1580_011:0297c16": "子置背後。師將坐具。搭肩上而出。巖頭曰。我不肯汝",
    "X84n1580_011:0297c17": "放。祇肯汝收○掃地次。溈山問。塵非掃得。空不自生。",
    "X84n1580_011:0297c18": "如何是塵非掃得。師掃地一下。溈山曰。如何是空不",
    "X84n1580_011:0297c19": "自生。師指自身。又指溈山。溈山曰。塵非掃得。空不自",
    "X84n1580_011:0297c20": "生。離此二途。又作麼生。師又掃地一下。又指自身。并",
    "X84n1580_011:0297c21": "指溈山○溈山。一日指田問師。這丘田那頭高這頭",
    "X84n1580_011:0297c22": "低。師曰。却是這頭高那頭低。溈山曰。你若不信。向中",
    "X84n1580_011:0297c23": "間立看兩頭。師曰。不必立中間。亦莫住兩頭。溈山曰。",
    "X84n1580_011:0297c24": "若如是著水看。水能平物。師曰。水亦無定。但高處高",
    "X84n1580_011:0298a01": "平。低處低平。溈山便休(徑山杲云。顯諸仁。藏諸用。鼓萬物而不與。聖人同憂。盛德",
    "X84n1580_011:0298a02": "大業至矣哉。喝一喝)○有施主。送絹與溈山。師問。和尚受施主",
    "X84n1580_011:0298a03": "如是供養。將何報答。溈山敲禪牀示之。師曰。和尚何",
    "X84n1580_011:0298a04": "得將眾人物。作自己用○師在溈山為直歲。作務歸。",
    "X84n1580_011:0298a05": "溈山問。甚麼處去來。師曰。田中來。溈山曰。田中多少",
    "X84n1580_011:0298a06": "人。師插鍬叉手。溈山曰。今日南山。大有人刈茅。師拔",
    "X84n1580_011:0298a07": "鍬便行(玄沙備云。我若見。即踏倒鍬子　僧問鏡清怤。仰山插鍬。意旨如何。鏡清云。狗銜赦書。諸",
    "X84n1580_011:0298a08": "候避道。云秖如玄沙踏倒。意旨如何。鏡清云。不奈船何。打破戽斗。云南山刈茅。意旨如何。鏡清云。李靖三兄。久",
    "X84n1580_011:0298a09": "經行陣　雲居錫云。且道鏡清下此一判。著不著　雪竇顯云。諸方咸謂插鍬話奇特。大似隨邪逐惡。據雪竇",
    "X84n1580_011:0298a10": "見處。仰山被溈山一問。直得草繩自縛。去死十分　翠巖芝云。仰山只得一橛。諸人別有會麼　徑山杲云。仁",
    "X84n1580_011:0298a11": "者見之謂之仁。智者見之謂之智。百姓日用而不知。故君子之道鮮矣　金粟悟云。我若作仰山。待溈山問田",
    "X84n1580_011:0298a12": "中多少人。便乃出。不惟截斷溈山。後來老婆。教伊許大溈山討鼻頭不着。亦作天下榜樣)○師在",
    "X84n1580_011:0298a13": "溈山牧牛。時踢天泰上座問曰。一毛頭師子現即不",
    "X84n1580_011:0298a14": "問。百億毛頭百億師子現。又作麼生。師便騎牛歸。侍",
    "X84n1580_011:0298a15": "立溈山次。舉前話方了。却見泰來。師曰。便是這箇上",
    "X84n1580_011:0298a16": "座。溈山遂問。百億毛頭百億師子現。豈不是上座道。",
    "X84n1580_011:0298a17": "泰曰是。師曰。正當現時。毛前現。毛後現。泰曰。現時不",
    "X84n1580_011:0298a18": "說前後。溈山大笑。師曰。師子腰折也。便下去○一日。",
    "X84n1580_011:0298a19": "第一座。舉起拂子曰。若人作得道理即與之。師曰。某",
    "X84n1580_011:0298a20": "甲作得道理。還得否。座曰。但作得道理便得。師乃掣",
    "X84n1580_011:0298a21": "將拂子去(雲居錫云。甚麼處是仰山道理)○一日雨下。天性上座謂",
    "X84n1580_011:0298a22": "師曰。好雨。師曰。好在甚麼處。天性無語。師曰。某甲却",
    "X84n1580_011:0298a23": "道得。天性曰。好在甚麼處。師指雨。天性又無語。師曰。",
    "X84n1580_011:0298a24": "何得大智而默(徑山杲云。一人只知看雨。一人只知指雨。仔細點檢將來。大似釘樁搖櫓。",
    "X84n1580_011:0298b01": "育王當時。待他道好在甚麼處。只向他道。滴穿眼睛。浸爛鼻孔。或有箇衲僧出來道。育王也是釘樁搖櫓。却許",
    "X84n1580_011:0298b02": "他具眼)○師隨溈山遊山。到磐陀石上坐。師侍立次。忽",
    "X84n1580_011:0298b03": "鵶銜一紅柿。落在面前。溈山拾與師。師接得洗了。度",
    "X84n1580_011:0298b04": "與溈山。溈山曰。子甚處得來。師曰。此是和尚道德所",
    "X84n1580_011:0298b05": "感。溈山曰。汝也不得無分。即分半與師(玄沙備云。大小溈山。被仰",
    "X84n1580_011:0298b06": "山一坐。至今起不得　金粟悟云。玄沙柢知溈山被仰山一坐。至今起不得。竟不知仰山被溈山半箇柿子。塞",
    "X84n1580_011:0298b07": "却咽喉。至今轉氣不得　徑山信云。你看溈山父子譚禪。盡是平實語言。着着不離紅柿一枚。何似大地眾生",
    "X84n1580_011:0298b08": "性命。不出溈山父子舌尖上。吞吐鵶子供養。序品第一。可謂佛法人情。事事皆到)○溈山問",
    "X84n1580_011:0298b09": "師。忽有人問汝。汝作麼生祇對。師曰。東寺師叔若在。",
    "X84n1580_011:0298b10": "某甲不致寂寞。溈山曰。放汝一箇不祇對罪。師曰。生",
    "X84n1580_011:0298b11": "之與殺。祇在一言。溈山曰。不負汝見。別有人不肯。師",
    "X84n1580_011:0298b12": "曰阿誰。溈山指露柱曰。這箇。師曰。道甚麼。溈山曰。道",
    "X84n1580_011:0298b13": "甚麼。師曰。白鼠推遷。銀臺不變○師問溈山。大用現",
    "X84n1580_011:0298b14": "前。請師辨白。溈山下座歸方丈。師隨後入。溈山問。子",
    "X84n1580_011:0298b15": "適來問甚麼話。師再舉。溈山曰。還記得吾答語否。師",
    "X84n1580_011:0298b16": "曰記得。溈山曰。你試舉看。師便珍重出去。溈山曰錯。",
    "X84n1580_011:0298b17": "師回首曰。閑師弟若來。莫道某甲無語好○師問東",
    "X84n1580_011:0298b18": "寺曰。借一路過那邊。還得否。東寺曰。大凡沙門不可",
    "X84n1580_011:0298b19": "祇一路也。別更有麼。師良久。東寺却問。借一路過那",
    "X84n1580_011:0298b20": "邊得否。師曰。大凡沙門。不可祇一路也。別更有麼。東",
    "X84n1580_011:0298b21": "寺曰。祇有此。師曰。大唐天子。決定姓金○師在溈山",
    "X84n1580_011:0298b22": "前坡牧牛次。見一僧上山。不久便下來。師乃問。上座",
    "X84n1580_011:0298b23": "何不且留山中。僧曰。祇為因緣不契。師曰。有何因緣。",
    "X84n1580_011:0298b24": "試舉看。曰和尚問某名甚麼。某答歸真。和尚曰。歸真",
    "X84n1580_011:0298c01": "何在。某甲無對。師曰。上座却回。向和尚道。某甲道得",
    "X84n1580_011:0298c02": "也。和尚問作麼生道。但曰眼裏耳裏鼻裏。僧回一如",
    "X84n1580_011:0298c03": "所教。溈山曰。脫空謾語漢。此是五百人善知識語○",
    "X84n1580_011:0298c04": "師臥次。夢入彌勒內院。眾堂中諸位皆足。惟第二位",
    "X84n1580_011:0298c05": "空。師遂就座。有一尊者。白槌曰。今當第二座說法。師",
    "X84n1580_011:0298c06": "起白槌曰。摩訶衍法。離四句絕百非。諦聽諦聽。眾皆",
    "X84n1580_011:0298c07": "散去。及覺舉似溈山。溈山曰。子已入聖位。師便禮拜",
    "X84n1580_011:0298c08": "(瑯琊覺云。且道聖眾是肯仰山。是不肯仰山。若肯。又孤負仰山。若不肯。仰山猶如平地喫交。山僧今日不惜眉",
    "X84n1580_011:0298c09": "毛。與諸人說破。摩訶衍法。離四句絕百非。你若舉似諸方。諸方恁麼會。入地獄如箭射　天童覺。舉登聖位了",
    "X84n1580_011:0298c10": "云。玉女依稀夜動機。錦絲歷歷吐梭臍。水天湛碧全功墮。雪月寒清一色迷。諸禪德。全功負墮。一色猶迷。作麼",
    "X84n1580_011:0298c11": "生體悉得相應去。權挂垢衣云是佛。却披珍御復名誰　東禪觀云。尊者白椎。聖眾便散。不妨使人疑着。却待",
    "X84n1580_011:0298c12": "第二杓惡水潑了。方始惺惺遲也。且如摩訶衍法。離四句絕百非。道已道了。諸人還識仰山麼　金粟悟云。古",
    "X84n1580_011:0298c13": "今尊宿。都向仰山白椎處拈提。殊不知。仰山當時刺腦入膠盆。被尊者白椎云。今當第二座說法。腦門粉碎了",
    "X84n1580_011:0298c14": "也。若拂袖便行。直令一院聖眾疑着。猶更白槌逐塊不少。且當時聖眾散去。是聽仰山散去。不聽仰山散去。又",
    "X84n1580_011:0298c15": "且仰山入內院。居第二位。是夢耶。不是夢耶。若是夢。溈山因甚道。子已登聖位。今日有為古人作主者。試出來",
    "X84n1580_011:0298c16": "與金粟相見)○師侍溈山行次。忽見前面塵起。溈山曰。面",
    "X84n1580_011:0298c17": "前是甚麼。師近前看了。却作此[中-口+◎]相。溈山點頭○溈",
    "X84n1580_011:0298c18": "山示眾曰。一切眾生。皆無佛性。鹽官示眾曰。一切眾",
    "X84n1580_011:0298c19": "生。皆有佛性。鹽官有二僧往探問。既到溈山。聞溈山",
    "X84n1580_011:0298c20": "舉揚。莫測其涯。若生輕慢。因一日與師言話次。乃勸",
    "X84n1580_011:0298c21": "曰。師兄須是勤學佛法。不得容易。師乃作此○相。以",
    "X84n1580_011:0298c22": "手拓呈了。却拋向背後。遂展兩手。就二僧索。二僧罔",
    "X84n1580_011:0298c23": "措。師曰。吾兄直須勤學佛法。不得容易。便起去。時二",
    "X84n1580_011:0298c24": "僧却回鹽官。行三十里。一僧忽然有省。乃曰。當知溈",
    "X84n1580_011:0299a01": "山道。一切眾生。皆無佛性。信之不錯。便回溈山。一僧",
    "X84n1580_011:0299a02": "更前行數里。因過水忽然有省。自歎曰。溈山道。一切",
    "X84n1580_011:0299a03": "眾生。皆無佛性。灼然有他恁麼道。亦回溈山。久依法",
    "X84n1580_011:0299a04": "席○溈山同師牧牛次。溈山曰。此中還有菩薩也無。",
    "X84n1580_011:0299a05": "師曰有。溈山曰。汝見那箇是。試指出看。師曰。和尚疑",
    "X84n1580_011:0299a06": "那箇不是。試指出看。溈山便休○師送果子上溈山。",
    "X84n1580_011:0299a07": "溈山接得問。子甚麼處得來。師曰。家園底。溈山曰。堪",
    "X84n1580_011:0299a08": "喫也未。師曰。未敢甞先獻和尚。溈山曰。是阿誰底。師",
    "X84n1580_011:0299a09": "曰。慧寂底。溈山曰。既是子底。因甚麼教我先甞。師曰。",
    "X84n1580_011:0299a10": "和尚甞千甞萬。溈山便喫曰。猶帶酸澀在。師曰。酸澀",
    "X84n1580_011:0299a11": "莫非自知。溈山不答○赤干行者。聞鐘聲乃問。有耳",
    "X84n1580_011:0299a12": "打鐘。無耳打鐘。師曰。汝但問。莫愁我答不得。干曰。早",
    "X84n1580_011:0299a13": "箇問了也。師喝曰去○師夏末。問訊溈山次。溈山曰。",
    "X84n1580_011:0299a14": "子一夏不見上來。在下面作何所務。師曰。某甲在下",
    "X84n1580_011:0299a15": "面。鉏得一片畬。下得一籮種。溈山曰。子今夏不虗過。",
    "X84n1580_011:0299a16": "師却問。未審和尚一夏之中。作何所務。溈山曰。日中",
    "X84n1580_011:0299a17": "一食。夜後一寢。師曰。和尚今夏亦不虗過。道了乃吐",
    "X84n1580_011:0299a18": "舌。溈山曰。寂子何得自傷己命(溈山喆云。仰山眼照四天下。到大圓面前。",
    "X84n1580_011:0299a19": "却向淨地喫交。大圓可謂養子之緣。不免掛後人脣齒　龍門遠云。溈仰父子。尋常相見。遊戲神通。不同小小。",
    "X84n1580_011:0299a20": "還有知得底麼。若無。山僧與汝諸人說看。開得一片畬。綿綿密密。兩頓粥飯。其道自辦。山僧一夏與諸人相見。",
    "X84n1580_011:0299a21": "自是諸人不薦。若也薦成一片。是什麼一片。看取當門箭　西禪需云。溈仰父子。出入卷舒。得能自在。諸人切",
    "X84n1580_011:0299a22": "不得作世諦商量。又不得作佛法解會。既總不許與麼商量。畢竟如何會開得一片畬。種得一籮粟。回頭閑一",
    "X84n1580_011:0299a23": "望。山青水又綠。終日只一餐。夜後只一宿。困來伸脚眠。千足與萬足。相將八月九月來。籬邊爛熳鋪黃菊　東",
    "X84n1580_011:0299a24": "林顏云。今時師僧。千百成羣。經冬過夏。虗消歲月。深屈古人。東林。不是檢點先聖。仰山逞俊太過。吐舌只得一",
    "X84n1580_011:0299b01": "半)○溈山一日見師來。即以兩手相交過。各撥三下。",
    "X84n1580_011:0299b02": "却竪一指。師亦以兩手相交過。各撥三下。却向胸前。",
    "X84n1580_011:0299b03": "仰一手覆一手。以目瞻視。溈山休去○溈山餧鵶生",
    "X84n1580_011:0299b04": "飯。回頭見師曰。今日為伊上堂一上。師曰。某甲隨例",
    "X84n1580_011:0299b05": "得聞。溈山曰。聞底事作麼生。師曰。鵶作鵶鳴。鵲作鵲",
    "X84n1580_011:0299b06": "噪。溈山曰。爭奈聲色何。師曰。和尚適來道甚麼。溈山",
    "X84n1580_011:0299b07": "曰。我祇道為伊上堂一上。師曰。為甚麼喚作聲色。溈",
    "X84n1580_011:0299b08": "山曰。雖然如此。驗過也無妨。師曰。大事因緣。又作麼",
    "X84n1580_011:0299b09": "生驗。溈山竪起拳。師曰。終是指東畫西。溈山曰。子適",
    "X84n1580_011:0299b10": "來問甚麼。師曰。問和尚大事因緣。溈山曰。為甚麼喚",
    "X84n1580_011:0299b11": "作指東畫西。師曰。為著聲色故。某甲所以問過。溈山",
    "X84n1580_011:0299b12": "曰。竝未曉了此事。師曰。如何得曉了此事。溈山曰。寂",
    "X84n1580_011:0299b13": "子聲色。老僧東西。師曰。一月千江。體不分水。溈山曰。",
    "X84n1580_011:0299b14": "應須與麼始得。師曰。如金與金終無異色。豈有異名。",
    "X84n1580_011:0299b15": "溈山曰。作麼生是無異名底道理。師曰。瓶盤釵釧券",
    "X84n1580_011:0299b16": "盂盆。溈山曰。寂子說禪。如師子吼。驚散狐狼野干之",
    "X84n1580_011:0299b17": "屬○師後開法王莽山。問僧近離甚處。曰廬山。師曰。",
    "X84n1580_011:0299b18": "曾到五老峯麼。曰不曾到。師曰。闍黎不曾遊山(雲門偃云。",
    "X84n1580_011:0299b19": "此語皆為慈悲之故。有落草之談　溈山秀云。今人盡道。慈悲之故。有落草之談。只知捉月。不覺水深。忽若雲",
    "X84n1580_011:0299b20": "門當時謹慎脣吻。未審後人若為話會。然水母無目。求食須假於鰕　黃龍心云。雲門仰山。只有受璧之心。且",
    "X84n1580_011:0299b21": "無割城之意。殊不知。被這僧一時領過。黃龍今日更作死馬醫。乃拈拂子度與僧。僧擬接。便打　溈山喆云。仰",
    "X84n1580_011:0299b22": "山可謂光前絕後。雲門雖然提綱宗要。鉗鎚天下衲僧。爭奈無風起浪。諸人還識這僧麼。親從廬山來　黃龍",
    "X84n1580_011:0299b23": "震云。仰山已是失却鼻孔。雲門更下註脚。有什麼救處。我即不然。近離甚處。云廬山。曾到五老峯麼。云不曾到。",
    "X84n1580_011:0299b24": "只向道。別甑吹香供養此人)○師因歸溈山省覲。溈山問。子既稱",
    "X84n1580_011:0299c01": "善知識。爭辨得諸方來者。知有不知有。有師承無師",
    "X84n1580_011:0299c02": "承。是義學是玄學。子試說看。師曰。慧寂有驗處。但見",
    "X84n1580_011:0299c03": "僧來。便竪起拂子問伊。諸方還說這箇不說。又曰。這",
    "X84n1580_011:0299c04": "箇且置。諸方老宿意作麼生。溈山歎曰。此是從上宗",
    "X84n1580_011:0299c05": "門中牙爪○溈山問。大地眾生。業識茫茫。無本可據。",
    "X84n1580_011:0299c06": "子作麼生知他有之與無。師曰。慧寂有驗處。時有一",
    "X84n1580_011:0299c07": "僧。從面前過。師召曰。闍黎。僧回首。師曰。和尚這箇便",
    "X84n1580_011:0299c08": "是業識茫茫。無本可據。溈山曰。此是師子一滴乳。迸",
    "X84n1580_011:0299c09": "散六斛驢乳○有梵師從空而至。師曰。近離甚處。曰",
    "X84n1580_011:0299c10": "西天。師曰。幾時離彼。曰今早。師曰。何太遲生。曰遊山",
    "X84n1580_011:0299c11": "翫水。師曰。神通遊戲。則不無闍黎。佛法須還老僧始",
    "X84n1580_011:0299c12": "得。曰特來東土禮文殊。却遇小釋迦。遂出梵書貝多",
    "X84n1580_011:0299c13": "葉與師。作禮乘空而去。自此號小釋迦(東林總云。諸方商量。如麻",
    "X84n1580_011:0299c14": "似粟。盡道這碧眼胡兒。來無蹤去無迹。直是光前絕後。若不是仰山。也難為縱奪。諸禪德。殊不知。這碧眼胡兒。",
    "X84n1580_011:0299c15": "騰空而來。騰空而去。一生只在虛空裏作活計。有什麼光前絕後。大小仰山。被他將兩杓惡水。驀頭澆了也。當",
    "X84n1580_011:0299c16": "時集雲峯下。自有正令。何不施行。大眾且道。作麼生是正令。咄　黃龍新云。大小仰山。被這僧熱瞞。更出貝多",
    "X84n1580_011:0299c17": "梵書。塗糊一上。如今更有異僧乘空而至。雲巖門下。喚來洗脚　泐潭準云。可惜仰山放過這漢。當時若是寶",
    "X84n1580_011:0299c18": "峯。便與擒住。須教維那。僧堂前撞鐘集眾。責狀趕出況佛法不當人情。既稱羅漢。諸漏已盡。梵行已立。為什麼",
    "X84n1580_011:0299c19": "不歸家穩坐。只管游山翫水　昭覺勤云。驅耕夫之牛。奪飢人之食。是從上爪牙。這羅漢。具許多神通妙用。到",
    "X84n1580_011:0299c20": "仰山面前。直得目瞪口呿。何故。鶴有九臯難翥翼。馬無千里謾追風　大溈泰云。大眾。仰山只知進前趂鹿。不",
    "X84n1580_011:0299c21": "知身墮網羅。尊者偶爾成文。頗有衲僧氣息。若人會得。許你倒捋虎鬚)○師住東平時。",
    "X84n1580_011:0299c22": "溈山令僧送書。并鏡與師。師上堂。提起示眾曰。且道",
    "X84n1580_011:0299c23": "是溈山鏡。東平鏡。若道是東平鏡。又是溈山送來。若",
    "X84n1580_011:0299c24": "道是溈山鏡。又在東平手裏。道得則留取。道不得則",
    "X84n1580_011:0300a01": "撲破去也。眾無語。師遂撲破。便下座(五祖戒云。更請和尚說道理看。",
    "X84n1580_011:0300a02": "驀奪打破)○師坐次。有僧來作禮。師不顧。其僧乃問。師識",
    "X84n1580_011:0300a03": "字否。師曰隨分。僧乃右旋一匝曰。是甚麼字。師於地",
    "X84n1580_011:0300a04": "上。書十字酬之。僧又左旋一匝曰。是甚字。師改十字",
    "X84n1580_011:0300a05": "作卍字。僧畫此○相。以兩手拓。如脩羅掌日月勢曰。",
    "X84n1580_011:0300a06": "是甚麼字。師乃畫此[○@卍]相對之。僧乃作婁至德勢。師",
    "X84n1580_011:0300a07": "曰。如是如是。此是諸佛之所護念。汝亦如是。吾亦如",
    "X84n1580_011:0300a08": "是。善自護持。其僧禮謝騰空而去(笑巖寶云。大小仰山。泥水不分。我則",
    "X84n1580_011:0300a09": "不然。待這僧第四度作樓至勢。劈脊便打云。這野狐精。何故如此。是真難滅。是偽不昌)○師一",
    "X84n1580_011:0300a10": "日在法堂上坐。見一僧從外來。便問訊了。向東邊叉",
    "X84n1580_011:0300a11": "手立。以目視師。師乃垂下左足。僧却過西邊叉手立。",
    "X84n1580_011:0300a12": "師垂下右足。僧向中間叉手立。師收雙足。僧禮拜。師",
    "X84n1580_011:0300a13": "曰。老僧自住此。未曾打著一人。拈拄杖便打。僧便騰",
    "X84n1580_011:0300a14": "空而去○陸希聲相公。欲謁師。先作此○相封呈。師",
    "X84n1580_011:0300a15": "開封。於相下面書云。不思而知。落第二頭。思而知之。",
    "X84n1580_011:0300a16": "落第三首。遂封回。(韋宙相公。機語相似。茲不重出)公見即入山。師乃",
    "X84n1580_011:0300a17": "門迎。公纔入門。便問。三門俱開。從何門入。師曰。從信",
    "X84n1580_011:0300a18": "門入。公至法堂。又問。不出魔界。便入佛界時如何。師",
    "X84n1580_011:0300a19": "以拂子。倒點三下。公便設禮。又問。和尚還持戒否。師",
    "X84n1580_011:0300a20": "曰。不持戒。曰還坐禪否。師曰。不坐禪。公良久。師曰會",
    "X84n1580_011:0300a21": "麼。曰不會。師曰。聽老僧一頌。滔滔不持戒。兀兀不坐",
    "X84n1580_011:0300a22": "禪。釅茶三兩椀。意在钁頭邊。師却問。承聞相公看經",
    "X84n1580_011:0300a23": "得悟。是否。曰弟子因看涅槃經。有云不斷煩惱而入",
    "X84n1580_011:0300a24": "涅槃。得箇安樂處。師竪起拂子曰。祇如這箇。作麼生",
    "X84n1580_011:0300b01": "入。曰入之一字。也不消得。師曰。入之一字。不為相公。",
    "X84n1580_011:0300b02": "公便起去(清涼欽云。上座且道。入之一字。為甚麼人。又云。相公且莫煩惱　雪竇顯於仰山舉",
    "X84n1580_011:0300b03": "拂處別云。拂子到某甲手裏也。又別後語云。我將謂你是箇俗漢)○龐居士問。久嚮",
    "X84n1580_011:0300b04": "仰山。到來為甚麼却覆。師竪起拂子。居士曰。恰是。師",
    "X84n1580_011:0300b05": "曰。是仰是覆。居士乃打露柱曰。雖然無人。也要露柱",
    "X84n1580_011:0300b06": "證明。師擲拂子曰。若到諸方。一任舉似(隱靜岑云。大小小釋迦。被",
    "X84n1580_011:0300b07": "龐居士一拶。直得手忙脚亂。只如居士打露柱一下。又作麼生。鯨吞海水盡。露出珊瑚枝)○師指",
    "X84n1580_011:0300b08": "雪師子問眾。有過得此色者麼。眾無對(雲門偃云。當時好便與推",
    "X84n1580_011:0300b09": "倒　雪竇顯云。雲門只解推倒不解扶起　瑯琊覺云。即今問汝諸人。推倒扶起。相去多少。拄杖拶過眉毛。鼻",
    "X84n1580_011:0300b10": "孔呵呵大笑。擲下拄杖　淨慈昌云。推倒也錯。扶起也錯。還有過得此色者麼)○師問雙峰",
    "X84n1580_011:0300b11": "師弟近日見處如何。曰據某見處。實無一法可當情。",
    "X84n1580_011:0300b12": "師曰。汝解猶在境。曰某祇如此。師兄又如何。師曰。汝",
    "X84n1580_011:0300b13": "豈不知無一法可當情者。溈山聞曰。寂子一句。疑殺",
    "X84n1580_011:0300b14": "天下人(報慈遂云。經道。實無有法。然燈佛與我授記他道實無一法可當情。為甚麼道。解猶在境",
    "X84n1580_011:0300b15": "且道。利害在甚麼處)○師臥次。僧問曰。法身還解說法也無。師",
    "X84n1580_011:0300b16": "曰。我說不得。別有一人說得。曰說得底人。在甚麼處。",
    "X84n1580_011:0300b17": "師推出枕子。溈山聞曰。寂子用劒刃上事(徑山杲云。溈山正是",
    "X84n1580_011:0300b18": "憐兒不覺醜。仰山推出枕子。已是漏逗。更着箇名字。喚作劍刃上事。誤他學語之流。便恁麼承虗接響。流通將",
    "X84n1580_011:0300b19": "去。妙喜雖則借水獻華。要且理無曲斷。即今莫有傍不肯底出來。我要問你。推出枕子。還當得法身說法也無",
    "X84n1580_011:0300b20": "　天童華云。若是劍刃上事。寂子何曾會用。忽有箇僧出來問。法身還解說法也無。向他道。我說不得。別有一",
    "X84n1580_011:0300b21": "人說得。又問。說得底人在甚處。只向他道。三生六十劫　靈隱嶽云。仰山從前一條脊梁硬如鐵。被這僧連拶。",
    "X84n1580_011:0300b22": "便乃四楞塌地。溈山一期忍俊不禁。不知失却一隻眼。忽有僧問冶父。法身還解說法也無。便與攔胷一踏踏",
    "X84n1580_011:0300b23": "倒。教伊起來。作箇灑灑落落底漢。不見道。犀因翫月紋生角。象被雷驚華入牙　楚石琦云。這僧問法身說法。",
    "X84n1580_011:0300b24": "蹉過也不知。仰山推出枕子。又何曾見。大小溈山。將錯就錯。配作劍刃上事。縛作一束。秤上秤來。八兩半觔。如",
    "X84n1580_011:0300c01": "無輕重。若也當時纔見這僧道法身還解說法也無。便驟步歸力丈。豈不是出格。宗師。免得天下衲僧貶剝)",
    "X84n1580_011:0300c02": "○師住觀音時。出膀曰。看經次不得問事。有僧來問",
    "X84n1580_011:0300c03": "訊。見師看經。旁立而待。師卷却經問。會麼。曰某甲不",
    "X84n1580_011:0300c04": "看經。爭得會。師曰。汝已後會去在。其僧到巖頭。巖頭",
    "X84n1580_011:0300c05": "問。甚處來。曰江西觀音來。巖頭曰。和尚有何言句。僧",
    "X84n1580_011:0300c06": "舉前話。巖頭曰。這箇老師。我將謂被故紙埋却。元來",
    "X84n1580_011:0300c07": "猶在○將順寂。數僧侍立。師以偈示之曰。一二二三",
    "X84n1580_011:0300c08": "子。平目復仰視。兩口一無舌。即是吾宗旨。",
    "X84n1580_011:0300c09": "香嚴智閑禪師(溈山祐法嗣)",
    "X84n1580_011:0300c10": "鄧州香嚴智閑禪師。青州人也。在百丈時。性識聰敏。",
    "X84n1580_011:0300c11": "參禪不得。洎百丈遷化。遂參溈山。溈山問。我聞汝在",
    "X84n1580_011:0300c12": "百丈先師處。問一答十。問十答百。此是汝聰明靈利",
    "X84n1580_011:0300c13": "意解識想。生死根本。父母未生時。試道一句看。師被",
    "X84n1580_011:0300c14": "一問。直得茫然。歸寮將平日看過底文字。從頭要尋",
    "X84n1580_011:0300c15": "一句酬對。竟不能得。乃自歎曰畫餅不可充飢。屢乞",
    "X84n1580_011:0300c16": "溈山說破。溈山曰。我若說似汝。汝已後罵我去。我說",
    "X84n1580_011:0300c17": "底是我底。終不干汝事。師遂將平昔所看文字燒却",
    "X84n1580_011:0300c18": "曰。此生不學佛法也。且作箇長行粥飯僧。免役心神。",
    "X84n1580_011:0300c19": "乃泣辭溈山。直過南陽。覩忠國師遺跡。遂憩止焉。一",
    "X84n1580_011:0300c20": "日芟除草木。偶拋瓦礫。擊竹作聲。忽然省悟。遽歸沐",
    "X84n1580_011:0300c21": "浴焚香。遙禮溈山讚曰。和尚大慈。恩逾父母。當時若",
    "X84n1580_011:0300c22": "為我說破。何有今日之事。乃有頌曰。一擊忘所知。更",
    "X84n1580_011:0300c23": "不假修持。動容揚古路。不墮悄然機。處處無蹤跡。聲",
    "X84n1580_011:0300c24": "色外威儀。諸方達道者。咸言上上機。溈山聞得。謂仰",
    "X84n1580_011:0301a01": "山曰。此子徹也。仰山曰。此是心機。意識著述得成。待",
    "X84n1580_011:0301a02": "某甲親自勘過。仰山後見師曰。和尚讚歎師弟發明",
    "X84n1580_011:0301a03": "大事。你試說看。師舉前頌。仰山曰。此是夙習記持而",
    "X84n1580_011:0301a04": "成。若有正悟。別更說看。師又成頌曰。去年貧未是貧。",
    "X84n1580_011:0301a05": "今年貧始是貧。去年貧猶有卓錐之地。今年貧錐也",
    "X84n1580_011:0301a06": "無。仰山曰。如來禪許師弟會。祖師禪未夢見在。師復",
    "X84n1580_011:0301a07": "有頌曰。我有一機。瞬目視伊。若人不會。別喚沙彌。仰",
    "X84n1580_011:0301a08": "山乃報溈山曰。且喜閑師弟會祖師禪也(報慈遂云。且道如來",
    "X84n1580_011:0301a09": "禪與祖師禪。分不分　長慶稜云。一時坐却　雲居錫徵云。眾中商量。如來禪淺。祖師禪深。只如香嚴當時。何",
    "X84n1580_011:0301a10": "不問如何是祖師禪。若置此一問。何處有也　溈山喆云。香嚴可謂。上無片瓦。下無卓錐。露躶躶。赤灑灑。沒可",
    "X84n1580_011:0301a11": "把。若不是仰山。幾乎放過這漢。何故。不得雪霜力。焉知松栢操　徑山杲云溈山晚年好則極。教得一棚肉傀",
    "X84n1580_011:0301a12": "儡。直是可愛。且作麼生是可愛處。面面相看手脚動。爭知語話是他人　楚石琦云。師兄師弟。去年今年論甚",
    "X84n1580_011:0301a13": "麼道。說甚麼禪。總是掉棒打月。何異掘地討天。禪禪。也無妙。也無玄。莫把封皮作信傳　徑山信云。仰山逼師",
    "X84n1580_011:0301a14": "弟落水。香嚴一命償一命。若不着無底靴。怎解入龍宮。頌云。無事長林掃地來。蒼烟擊竹頂門開。溈山今日分",
    "X84n1580_011:0301a15": "明道。五月霜花照石苔)○師初開堂。溈山令僧送書并拄杖至。",
    "X84n1580_011:0301a16": "師接得便哭蒼天蒼天。僧曰。和尚為甚麼如此。師曰。",
    "X84n1580_011:0301a17": "祇為春行秋令○上堂。若論此事。如人上樹。口銜樹",
    "X84n1580_011:0301a18": "枝。脚不踏枝。手不攀枝。樹下忽有人問。如何是祖師",
    "X84n1580_011:0301a19": "西來意。不對他。又違他所問。若對他。又喪身失命。當",
    "X84n1580_011:0301a20": "恁麼時。作麼生即得。時有虎頭招上座。出眾曰。樹上",
    "X84n1580_011:0301a21": "即不問。未上樹時。請和尚道。師乃呵呵大笑(雪竇顯云。樹上",
    "X84n1580_011:0301a22": "道即易。樹下道即難。老僧上樹也。致將一問來　翠巖芝云。問者對者。不免喪身失命。如今衲僧作麼生　徑",
    "X84n1580_011:0301a23": "山杲云。吞得栗棘蓬。透得金剛圈。看這般說話。也是泗洲人見大聖　大溈杲云。香嚴慈悲之故。有落草之談。",
    "X84n1580_011:0301a24": "仔細檢點將來。未免弄巧成拙　楚石琦云。香嚴老人。曲說方便。虎頭上座。未辨端倪。若論激揚此事。三生六",
    "X84n1580_011:0301b01": "十劫　笑巖寶云。香嚴此箇公案。拈提者實多。直截者似少。我當時若見香嚴擬云。若論此事。如人上樹。便與",
    "X84n1580_011:0301b02": "一喝。非直教香嚴做伎倆不成。亦免使諸老夢中作夢。還委悉麼。未能言外超方便。萬別千差逐水流)○",
    "X84n1580_011:0301b03": "師問僧。甚處來。曰溈山來。師曰。和尚近日有何言句。",
    "X84n1580_011:0301b04": "曰有僧問。如何是西來意。和尚竪起拂子。師曰。彼中",
    "X84n1580_011:0301b05": "兄弟。作麼生會。曰彼中商量道。即色明心。附物顯理。",
    "X84n1580_011:0301b06": "師曰。會即便會。著甚死急。僧却問。師意如何。師亦竪",
    "X84n1580_011:0301b07": "起拂子(玄沙備云。祇這香嚴。脚跟未點地　雲居錫云。甚麼處是香嚴脚跟未點地處)。",
    "X84n1580_011:0301b08": "徑山洪諲禪師(溈山祐法嗣)",
    "X84n1580_011:0301b09": "杭州徑山洪諲禪師。吳興人也。僧問。掩息如灰時如",
    "X84n1580_011:0301b10": "何。師曰。猶是時人功幹。曰幹後如何。師曰。耕人田不",
    "X84n1580_011:0301b11": "種。曰畢竟如何。師曰。禾熟不臨場(天童華云。鳳閣香沉。雪巢夜冷。半窻",
    "X84n1580_011:0301b12": "明月。和氣靄然。正與麼時。且道。歸宗與徑山。還有相見分也無。見與不見且止。只如這僧與麼問。還具眼麼。苟",
    "X84n1580_011:0301b13": "或未然。雲藏無縫襖。鳥宿不萌枝)○許州全明上座。先問石霜。一毫",
    "X84n1580_011:0301b14": "穿眾穴時如何。石霜曰。直須萬年去。曰萬年後如何。",
    "X84n1580_011:0301b15": "石霜曰。登科任汝登科。拔萃任汝拔萃。後問師曰。一",
    "X84n1580_011:0301b16": "毫穿眾穴時如何。師曰。光靴任汝光靴。結果任汝結",
    "X84n1580_011:0301b17": "果○問如何是長。師曰。千聖不能量。曰如何是短。師",
    "X84n1580_011:0301b18": "曰。蟭螟眼裏著不滿。其僧不肯。便去舉似石霜。石霜",
    "X84n1580_011:0301b19": "曰。祇為太近實頭。僧却問石霜。如何是長。石霜曰。不",
    "X84n1580_011:0301b20": "屈曲。曰如何是短。石霜曰。雙陸盤中不喝彩○佛日",
    "X84n1580_011:0301b21": "長老訪師。師問。伏承長老獨化一方。何以薦遊峰頂。",
    "X84n1580_011:0301b22": "佛日曰。朗月當空挂。冰霜不自寒。師曰。莫是長老家",
    "X84n1580_011:0301b23": "風也無。佛日曰。峭峙萬重關。於中含寶月。師曰。此猶",
    "X84n1580_011:0301b24": "是文言。作麼生是長老家風。佛日曰。今日賴遇佛日。",
    "X84n1580_011:0301c01": "却問。隱密全真。時人知有道不得。太省無辜。時人知",
    "X84n1580_011:0301c02": "有道得。於此二途。猶是時人升降處。未審和尚親道。",
    "X84n1580_011:0301c03": "自道如何道。師曰。我家道處無可道。佛日曰。如來路。",
    "X84n1580_011:0301c04": "上無私曲。便請玄音和一場。師曰。任汝二輪更互照。",
    "X84n1580_011:0301c05": "碧潭雲外不相關。佛日曰。為報白頭無限客。此回年",
    "X84n1580_011:0301c06": "少莫歸鄉。師曰。老少同輪無向背。我家玄路勿參差。",
    "X84n1580_011:0301c07": "佛日曰。一言定天下。四句為誰宣。師曰。汝言有三四",
    "X84n1580_011:0301c08": "我道其中一也無。",
    "X84n1580_011:0301c09": "定山神英禪師(溈山祐法嗣)",
    "X84n1580_011:0301c10": "滁州定山神英禪師。因椑樹省和尚。行脚時參問。不",
    "X84n1580_011:0301c11": "落數量。請師道。師提起數珠曰。是落不落。省曰。圓珠",
    "X84n1580_011:0301c12": "三竅。時人知有。請師圓前話。師便打。省拂袖便出。師",
    "X84n1580_011:0301c13": "曰。三十年後。槌胸大哭去在。省住後示眾曰。老僧三",
    "X84n1580_011:0301c14": "十年前。至定山。被他熱謾一上。不同小小(雪竇顯云。定山用即",
    "X84n1580_011:0301c15": "用。爭奈險。椑樹知即知。要且未具擇法眼。試請辨看)。",
    "X84n1580_011:0301c16": "延慶法端禪師(溈山祐法嗣)",
    "X84n1580_011:0301c17": "襄州延慶山法端禪師。僧問。蚯蚓斬為兩段。兩頭俱",
    "X84n1580_011:0301c18": "動。佛性在阿那頭。師展兩手(洞山价別云。問底在阿那頭)。",
    "X84n1580_011:0301c19": "九峯慈慧禪師(溈山祐法嗣)",
    "X84n1580_011:0301c20": "福州九峰慈慧禪師。初在溈山。溈山上堂曰。汝等諸",
    "X84n1580_011:0301c21": "人。祇得大機。不得大用。師便抽身出去。溈山召之。師",
    "X84n1580_011:0301c22": "更不回顧。溈山曰。此子堪為法器。(保福展云。依稀似曲。失前忘後)一",
    "X84n1580_011:0301c23": "日辭溈山曰。某甲辭違和尚。千里之外。不離左右。溈",
    "X84n1580_011:0301c24": "山動容曰。善為。",
    "X84n1580_011:0302a01": "京兆府米和尚(溈山祐法嗣)",
    "X84n1580_011:0302a02": "京兆府米和尚。(亦謂七師)參學後。歸受業寺。有老宿問。月",
    "X84n1580_011:0302a03": "中斷井索。時人喚作蛇。未審七師見佛。喚作甚麼。師",
    "X84n1580_011:0302a04": "曰。若有佛見。即同眾生。老宿曰。千年桃核○師令僧",
    "X84n1580_011:0302a05": "去問仰山曰。今時還假悟也無。仰山曰。悟即不無。爭",
    "X84n1580_011:0302a06": "奈落在第二頭。師深肯之。(泐潭清云。門庭施設。米胡深肯仰山第二頭。若是入",
    "X84n1580_011:0302a07": "理深談第一頭。猶未悟在　天童華云。米胡提本分鉗鎚。仰山展劒刃上事。二老於唱教門中。足可稱尊。若是",
    "X84n1580_011:0302a08": "衲僧門下。總是喫棒底漢)又令僧問洞山曰。那箇究竟作麼生。洞",
    "X84n1580_011:0302a09": "山曰。却須問他始得。師亦肯之○僧問。自古上賢。還",
    "X84n1580_011:0302a10": "達真正理也無。師曰達。曰祇如真正理。作麼生達。師",
    "X84n1580_011:0302a11": "曰。當時霍光。賣假銀城與單于。契書是甚麼人做。曰",
    "X84n1580_011:0302a12": "某甲直得杜口無言。師曰。平地教人作保(徑山杲。舉此語。至契",
    "X84n1580_011:0302a13": "書是甚麼人做云。徑山當時若作這僧。即下一轉語。塞却這老漢口。且道。下甚麼語。良久云。若教容易得。便作",
    "X84n1580_011:0302a14": "等閑看)。",
    "X84n1580_011:0302a15": "晉州霍山和尚(溈山祐法嗣)",
    "X84n1580_011:0302a16": "晉州霍山和尚。因仰山一僧到。自稱集雲峯下四藤",
    "X84n1580_011:0302a17": "條天下大禪佛參。師乃喚維那打鐘著。大禪佛驟步",
    "X84n1580_011:0302a18": "而去　(雪竇顯云。這漢雖見機而變。爭奈有頭無尾昭覺勤云。這漢擔却仰山冬瓜印子。向人前賣",
    "X84n1580_011:0302a19": "弄。若不是霍山。幾被塗糊。雖然如是。可惜令行一半。當時不用喚維那。好與擒住更打四藤條。且聽這漢疑三",
    "X84n1580_011:0302a20": "十年)。",
    "X84n1580_011:0302a21": "元康和尚(溈山祐法嗣)",
    "X84n1580_011:0302a22": "元康和尚。因訪石樓。石樓纔見。便收足坐。師曰。得恁",
    "X84n1580_011:0302a23": "麼威儀周足。石樓曰。汝適來見箇甚麼。師曰。無端被",
    "X84n1580_011:0302a24": "人領過。石樓曰。須是與麼。始為真見。師曰。苦哉賺殺",
    "X84n1580_011:0302b01": "幾人來。石樓便起身。師曰。見則見矣。動則不動。石樓",
    "X84n1580_011:0302b02": "曰。盡力道不出定也。師拊掌三下(南泉願云。天下人斷這兩箇是非不",
    "X84n1580_011:0302b03": "得。若斷得。與他同參)。",
    "X84n1580_011:0302b04": "常侍王敬初居士(溈山祐法嗣)",
    "X84n1580_011:0302b05": "襄州王敬初常侍。視事次。米和尚至。公乃舉筆示之。",
    "X84n1580_011:0302b06": "米曰。還判得虗空否。公擲筆入宅。更不復出。米致疑。",
    "X84n1580_011:0302b07": "明日憑鼓山供養主。入探其意。米亦隨至。潛在屏蔽",
    "X84n1580_011:0302b08": "間偵伺。供養主纔坐問曰。昨日米和尚。有甚麼言句。",
    "X84n1580_011:0302b09": "便不相見。公曰。師子齩人。韓驢逐塊。米聞此語。即省",
    "X84n1580_011:0302b10": "前謬。遽出朗笑曰。我會也我會也。公曰。會即不無。你",
    "X84n1580_011:0302b11": "試道看。米曰。請常侍舉。公乃竪起一隻筯。米曰。這野",
    "X84n1580_011:0302b12": "狐精。公曰。這漢徹也(大溈喆云。米胡雖然如是。且只得一橛。常侍云這漢徹去。大似",
    "X84n1580_011:0302b13": "看樓打樓。大溈即不然。常侍雖是箇俗漢。筆下有生殺之權。米胡是一方善知識。要且出他圈[袖-由+貴]不得。當時待",
    "X84n1580_011:0302b14": "他擲下筆。但向道。我從來疑着這漢)。",
    "X84n1580_011:0302b15": "南嶽下五世",
    "X84n1580_011:0302b16": "南塔光涌禪師(仰山寂法嗣)",
    "X84n1580_011:0302b17": "袁州仰山南塔光涌禪師。豫章豐城章氏子。依仰山",
    "X84n1580_011:0302b18": "剃度。北遊謁臨濟。復歸侍仰山。仰山曰。汝來作甚麼。",
    "X84n1580_011:0302b19": "師曰。禮覲和尚。仰山曰。還見和尚麼。師曰見。仰山曰。",
    "X84n1580_011:0302b20": "和尚何似驢。師曰。某甲見和尚。亦不似佛。仰山曰。若",
    "X84n1580_011:0302b21": "不似佛。似箇甚麼。師曰。若有所似。與驢何別。仰山大",
    "X84n1580_011:0302b22": "驚曰。凡聖兩忘。情盡體露。吾以此驗人二十年。無決",
    "X84n1580_011:0302b23": "了者。子保任之。仰山每指謂人曰。此子肉身佛也。",
    "X84n1580_011:0302b24": "霍山景通禪師(仰山寂法嗣)",
    "X84n1580_011:0302c01": "晉州霍山景通禪師。初參仰山。仰山閉目坐。師乃翹",
    "X84n1580_011:0302c02": "起右足曰。如是如是。西天二十八祖亦如是。中華六",
    "X84n1580_011:0302c03": "祖亦如是。和尚亦如是。景通亦如是。仰山起來。打四",
    "X84n1580_011:0302c04": "藤條。師因此自稱集雲峰下四藤條天下大禪師(歸宗",
    "X84n1580_011:0302c05": "下。亦有大禪佛。名智通)○住後。有行者問。如何是佛法大意。師",
    "X84n1580_011:0302c06": "乃禮拜。行者曰。和尚為甚麼禮俗人。師曰。汝不見道。",
    "X84n1580_011:0302c07": "尊重弟子○師問僧。甚麼處來。僧提起坐具。師曰。龍",
    "X84n1580_011:0302c08": "頭蛇尾○問如何是佛。師便打。僧亦打。師曰。汝打我。",
    "X84n1580_011:0302c09": "有道理。我打汝。無道理。僧無語。師又打趂出○師化",
    "X84n1580_011:0302c10": "緣將畢。先備薪於郊野。徧辭檀信。食訖至薪所。謂弟",
    "X84n1580_011:0302c11": "子曰。日午當來報。至日午。師自執炬。登積薪上。以笠",
    "X84n1580_011:0302c12": "置頂後。作圓光相。手執拄杖。作降魔杵勢。立終於紅",
    "X84n1580_011:0302c13": "焰中。",
    "X84n1580_011:0302c14": "無著文喜禪師(仰山寂法嗣)",
    "X84n1580_011:0302c15": "杭州無著文喜禪師。嘉禾語溪人也。往五臺山華嚴",
    "X84n1580_011:0302c16": "寺。至金剛窟禮謁。遇一老翁。牽牛而行。邀師入寺。翁",
    "X84n1580_011:0302c17": "呼均提。有童子應聲出迎。翁縱牛。引師陞堂。堂宇皆",
    "X84n1580_011:0302c18": "耀金色。翁踞牀指繡墪命坐。翁曰。近自何來。師曰南",
    "X84n1580_011:0302c19": "方。翁曰。南方佛法如何住持。師曰。末法比丘。少奉戒",
    "X84n1580_011:0302c20": "律。翁曰。多少眾。師曰。或三百。或五百。師却問。此間佛",
    "X84n1580_011:0302c21": "法如何住持。翁曰。龍蛇混雜。凡聖同居。師曰。多少眾。",
    "X84n1580_011:0302c22": "翁曰。前三三。後三三。(汾陽昭代云。識得你　雪峯存問靈雲云。古人道。前三三。後三",
    "X84n1580_011:0302c23": "三。意旨如何。靈雲云。水中魚。山上鳥。雪峯云。意作麼生會。靈雲云。高可射兮深可鈎　徑山杲云。當時若見。只",
    "X84n1580_011:0302c24": "向他道。和尚如是住持。直是不易　天童傑云。大眾或三百或五百。置之勿論。只如文殊道前三三後三三。如",
    "X84n1580_011:0303a01": "何話會。良久云。竹影掃堦塵不動。月穿潭底水無痕　楚石琦云。畢竟前三三後三三。是多少。有底道。前三三",
    "X84n1580_011:0303a02": "後三三。我不如你。你自會得好)翁呼童子。致茶并進酥酪。師納其味。",
    "X84n1580_011:0303a03": "心意豁然。翁拈起玻瓈盞。問曰。南方還有這箇否。師",
    "X84n1580_011:0303a04": "曰無。翁曰。尋常將甚麼喫茶。師無對。(洞山价代。展兩手云。有無且置。",
    "X84n1580_011:0303a05": "借取這箇看。得否　曹山寂代云。久承大士按劒。為什麼處在一塵　長慶稜代云。若與麼。癡客勸主人　瑯",
    "X84n1580_011:0303a06": "琊覺云。若也是去。可謂虎口裏奪食。若也不是去。移舟諳水勢。舉櫂別波瀾　汾陽昭云。謝顧問)師",
    "X84n1580_011:0303a07": "覩日色稍晚。遂問翁。擬投一宿得否。翁曰。汝有執心",
    "X84n1580_011:0303a08": "在。不得宿。師曰。某甲無執心。翁曰。汝曾受戒否。師曰。",
    "X84n1580_011:0303a09": "受戒久矣。翁曰。汝若無執心。何用受戒。師辭退。翁令",
    "X84n1580_011:0303a10": "童子相送。師問童子。前三三後三三。是多少。童子召",
    "X84n1580_011:0303a11": "大德。師應諾。童子曰。是多少。(洞山价云。欲觀其父。先觀其了　汾陽昭。於何",
    "X84n1580_011:0303a12": "用受戒處云。悔出前言於童子道是多少處云。識得你)師復問曰。此為何處。童",
    "X84n1580_011:0303a13": "子曰。此金剛窟般若寺也。師悽然。悟彼翁者即文殊",
    "X84n1580_011:0303a14": "也。不可再見。即稽首童子。願乞一言為別。童子說偈",
    "X84n1580_011:0303a15": "曰。面上無嗔供養具。口裏無嗔吐妙香。心裏無嗔是",
    "X84n1580_011:0303a16": "珍寶。無垢無染是真常。言訖。均提與寺俱隱。師因駐",
    "X84n1580_011:0303a17": "錫五臺。咸通三年。至洪州觀音。參仰山。頓了心契。令",
    "X84n1580_011:0303a18": "充典座。文殊甞現於粥鑊上。師以攪粥篦便打曰。文",
    "X84n1580_011:0303a19": "殊自文殊。文喜自文喜。文殊乃說偈曰。苦瓠連根苦。",
    "X84n1580_011:0303a20": "甜瓜徹蔕甜。修行三大劫。却被老僧嫌○一日有異",
    "X84n1580_011:0303a21": "僧。來求齋食。師減己分饋之。仰山預知。問曰。適來果",
    "X84n1580_011:0303a22": "位人至。汝給食否。師曰。輟己回施。仰山曰。汝大利益。",
    "X84n1580_011:0303a23": "洪州米嶺和尚(徑山諲法嗣)",
    "X84n1580_011:0303a24": "洪州米嶺和尚。常語曰。莫過於此。僧問。未審是甚麼。",
    "X84n1580_011:0303b01": "莫過於此。師曰不出是。僧後問長慶。甚為麼不出是。",
    "X84n1580_011:0303b02": "長慶曰。汝擬喚作甚麼。",
    "X84n1580_011:0303b03": "雙峯古禪師(雙峯法嗣)",
    "X84n1580_011:0303b04": "福州雙峰古禪師。本業講經。因參先雙峰。雙峰問。大",
    "X84n1580_011:0303b05": "德甚麼處住。曰城裏。雙峰曰。尋常還思老僧否。曰常",
    "X84n1580_011:0303b06": "思和尚。無由禮覲。雙峰曰。祇這思底。便是大德。師從",
    "X84n1580_011:0303b07": "此領旨。即罷講席。侍奉數年。後到石霜。但隨眾而已。",
    "X84n1580_011:0303b08": "更不參請。眾謂。古侍者。甞受雙峰印記。往往聞于石",
    "X84n1580_011:0303b09": "霜。石霜欲詰其所悟。而未得其便。師因辭去。石霜將",
    "X84n1580_011:0303b10": "拂子送出門首。召曰。古侍者。師回首。石霜曰。擬著即",
    "X84n1580_011:0303b11": "差。是著即乖。不擬不是。亦莫作箇會。除非知有。莫能",
    "X84n1580_011:0303b12": "知之。好去好去。師應喏喏。即前邁。尋屬雙峰示寂。師",
    "X84n1580_011:0303b13": "乃繼續住持。僧問。和尚當時辭石霜。石霜恁麼道。意",
    "X84n1580_011:0303b14": "作麼生。師曰。祇教我不著是非(報慈遂云。且道他會石霜意不會)。",
    "X84n1580_011:0303b15": "南嶽下六世",
    "X84n1580_011:0303b16": "芭蕉慧清禪師(南塔涌法嗣)",
    "X84n1580_011:0303b17": "郢州芭蕉山慧清禪師。新羅國人也上堂。拈拄杖示",
    "X84n1580_011:0303b18": "眾曰。你有拄杖子。我與你拄杖子。你無拄杖子。我奪",
    "X84n1580_011:0303b19": "却你拄杖子。靠拄杖下座○師謂眾曰。我年二十八。",
    "X84n1580_011:0303b20": "到仰山。參見南塔。見上堂曰。汝等諸人。若是箇漢。從",
    "X84n1580_011:0303b21": "孃肚裏出來。便作師子吼好麼。我於言下。歇得身心。",
    "X84n1580_011:0303b22": "便住五載。",
    "X84n1580_011:0303b23": "清化全怤禪師(南塔涌法嗣)",
    "X84n1580_011:0303b24": "越州清化全怤禪師。吳郡崑山人也。初參南塔。南塔",
    "X84n1580_011:0303c01": "問。從何而來。師曰鄂州。南塔曰。鄂州使君名甚麼。師",
    "X84n1580_011:0303c02": "曰。化下不敢相觸忤。曰此地道不畏。師曰。大丈夫。何",
    "X84n1580_011:0303c03": "必相試。南塔囅然而笑。遂乃印可。",
    "X84n1580_011:0303c04": "南嶽下七世",
    "X84n1580_011:0303c05": "郢州繼徹禪師(芭蕉清法嗣)",
    "X84n1580_011:0303c06": "郢州芭蕉山繼徹禪師。初參風穴。風穴問。如何是正",
    "X84n1580_011:0303c07": "法眼。師曰。泥彈子。風穴異之。次謁先芭蕉。芭蕉上堂。",
    "X84n1580_011:0303c08": "舉仰山道兩口一無舌。此是吾宗旨。師豁然有省。",
    "X84n1580_011:0303c10": "教外別傳卷十一"
}