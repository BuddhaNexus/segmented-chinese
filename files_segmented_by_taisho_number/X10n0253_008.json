{
    "X10n0253_008:0325a07": "大方廣圓覺修多羅了義經夾頌集解講義",
    "X10n0253_008:0325a09": "辨音菩薩章",
    "X10n0253_008:0325a10": "四明聰講師曰。淨名云。三轉法輪於大千。其輪本",
    "X10n0253_008:0325a11": "來常清淨。天人得道。此為證三寶於是現世間。又",
    "X10n0253_008:0325a12": "云。佛以一音演說法眾生隨類各得解。佛不出世",
    "X10n0253_008:0325a13": "梵音自何而聞。既無聞以何法修。既無脩如何有",
    "X10n0253_008:0325a14": "證。證者可出三界火宅之苦。辨音已離。苦人若不",
    "X10n0253_008:0325a15": "度生非菩薩心也。是以吾佛示勸證三轉法輪。雖",
    "X10n0253_008:0325a16": "一音舉暢。其間隨類各解。不同辨音。且於圓覺門。",
    "X10n0253_008:0325a17": "問幾種修習勞吾大覺。括盡生死。結根修證病源。",
    "X10n0253_008:0325a18": "將三種妙藥。互換湯事。總二十五種。若無心人。則",
    "X10n0253_008:0325a19": "二十五皆屬剩法。既未離膏肓。聖賢欲垂救藥。故",
    "X10n0253_008:0325a20": "有此章進問也。",
    "X10n0253_008:0325a21": "於是。辨音菩薩。在大眾中。即從坐起。頂禮佛足。右遶",
    "X10n0253_008:0325a22": "三匝。長跨叉手。而白佛言。",
    "X10n0253_008:0325a23": "西蜀復菴暉禪師曰。我佛以一音。逗於萬類。其所",
    "X10n0253_008:0325a24": "說法者。說一乘法。而眾生心地差別之故。逐見佛",
    "X10n0253_008:0325b01": "所說之法。各各不同。如娑竭龍王一念降雨。於一",
    "X10n0253_008:0325b02": "切處所見不同。若大海中見雨清淨水。名為無斷",
    "X10n0253_008:0325b03": "絕。他化天。雨簫笛及種種音樂。名為美妙。化樂天。",
    "X10n0253_008:0325b04": "雨大摩尼珠。名為放大光明。兜率天。雨大莊嚴具。",
    "X10n0253_008:0325b05": "名為垂髻。夜摩天。雨眾妙香。名為悅意。四天王。雨",
    "X10n0253_008:0325b06": "天寶衣。名為覆蓋。龍王宮。雨赤直珠。名為涌出光",
    "X10n0253_008:0325b07": "明。阿脩羅宮。雨諸兵伏。名為降伏怨敵。北鬱單越。",
    "X10n0253_008:0325b08": "雨種種華。名為開敷。以龍王一味之雨。各隨諸天",
    "X10n0253_008:0325b09": "所感不同。今佛亦然。但說一乘之法。若聲聞在座",
    "X10n0253_008:0325b10": "之時。其所聽者。乃是四諦法。若緣覺在座之時。其",
    "X10n0253_008:0325b11": "所聽者。乃十二因緣法。若菩薩在座之時。其所聽",
    "X10n0253_008:0325b12": "者。乃六度萬行法。然諸文。但說一心法門。隨眾生",
    "X10n0253_008:0325b13": "所聞時。有差別。今前門。雖統明三觀。而隨機單複",
    "X10n0253_008:0325b14": "不同。故二十五輪各有證入。此菩薩善能辨別隨",
    "X10n0253_008:0325b15": "類圓音故。當其問也。",
    "X10n0253_008:0325b16": "大悲世尊。如是法門。甚為希有。",
    "X10n0253_008:0325b17": "西蜀復菴暉禪師曰。此指前三觀法門。甚是希奇",
    "X10n0253_008:0325b18": "少有也。",
    "X10n0253_008:0325b19": "世尊此諸方便。",
    "X10n0253_008:0325b20": "如是法門。及諸方便。皆謂奢摩他三摩鉢提禪那",
    "X10n0253_008:0325b21": "也。",
    "X10n0253_008:0325b22": "一切菩薩。於圓覺門有幾修習。",
    "X10n0253_008:0325b23": "修證圓覺觀門。共有幾種修習。",
    "X10n0253_008:0325b24": "西蜀復庵暉禪師曰。此請法也。此諸方便者。即指",
    "X10n0253_008:0325c01": "前三觀。於圓覺者。指前所依了悟覺性之行本也。",
    "X10n0253_008:0325c02": "有幾修習者。謂前威德章中。蒙佛開示。三觀行相。",
    "X10n0253_008:0325c03": "分明並已知了。尚未審。諸菩薩所修。為復是一人。",
    "X10n0253_008:0325c04": "具修三觀為復是三人。各修一觀為前修。為後修。",
    "X10n0253_008:0325c05": "為同時修。為不同時修。為依次第。為超次第。故云",
    "X10n0253_008:0325c06": "有幾修習也。意問威德章中三觀如何而修矣。",
    "X10n0253_008:0325c07": "願為大眾及末世眾生。方便開示。令悟實相。",
    "X10n0253_008:0325c08": "圓覺空性。無一切相。故曰實相。",
    "X10n0253_008:0325c09": "作是語已。五體投地。如是三請。終而復始。爾時世尊。",
    "X10n0253_008:0325c10": "告辨音菩薩言。善哉善哉。善男子。汝等乃能為諸大",
    "X10n0253_008:0325c11": "眾。及末世眾生。問於如來如是修習。汝今諦聽。當為",
    "X10n0253_008:0325c12": "汝說。時辨音菩薩。奉教歡喜。及諸大眾。默然而聽。",
    "X10n0253_008:0325c13": "西蜀復庵暉禪師曰。無相之相故曰實相。出體即",
    "X10n0253_008:0325c14": "圓覺也。",
    "X10n0253_008:0325c15": "善男子。一切如來。圓覺清淨。本無修習。及修習者。",
    "X10n0253_008:0325c16": "諸佛本性圓覺清淨。實無可修之法。亦無能修之",
    "X10n0253_008:0325c17": "人。",
    "X10n0253_008:0325c18": "一切菩薩。及末世眾生。依於未覺幻力修習。",
    "X10n0253_008:0325c19": "因未覺悟之故。以諸幻力。修習圓覺。",
    "X10n0253_008:0325c20": "爾時。便有二十五種清淨定輪。",
    "X10n0253_008:0325c21": "二十五輪者。即奢摩他。三摩鉢提。禪那之三觀。或",
    "X10n0253_008:0325c22": "單修。或濟修。或先修。或終修。或複修。或圓修。共有",
    "X10n0253_008:0325c23": "二十五種名也。曰清淨定輪者。蓋覺性無染。能轉",
    "X10n0253_008:0325c24": "萬法。及摧輾諸幻故也。",
    "X10n0253_008:0326a01": "西蜀復庵暉禪師曰。此答文舉意標數也。一切如",
    "X10n0253_008:0326a02": "來者。即指三世諸佛。與十方諸佛。廣大靈明圓覺",
    "X10n0253_008:0326a03": "清淨體上。本無所修之法。亦無能修之人。既然。無",
    "X10n0253_008:0326a04": "修無證。因甚諸教所說。一切菩薩。及末代眾生。又",
    "X10n0253_008:0326a05": "有修有證耶。良由於本覺上。一念不覺。迷真背湛。",
    "X10n0253_008:0326a06": "喪本受輪。以諸佛所說者。但依本覺故。說有幻力",
    "X10n0253_008:0326a07": "修習。遂有修有證。此之修習。以被機之故。便有二",
    "X10n0253_008:0326a08": "十五種清淨定輪。輪有摧碾義。謂能摧惑障。令正",
    "X10n0253_008:0326a09": "智轉。故名為輪。言二十五輪者。且初三觀。單修次",
    "X10n0253_008:0326a10": "三七二十一輪交絡。複修後一輪。圓修三觀。慤法",
    "X10n0253_008:0326a11": "師疏中。於二十五觀。約喻各立一名。而圭峯疏中。",
    "X10n0253_008:0326a12": "全用之。以管經文。令行相顯著。",
    "X10n0253_008:0326a13": "四明聰講師曰。於是辨音菩薩。至終而復始者。辨",
    "X10n0253_008:0326a14": "音因聞威德問三觀義且只就三種根性。釋尊開",
    "X10n0253_008:0326a15": "示。亦是隨所問而言之。若論機。有淺深。根有利鈍。",
    "X10n0253_008:0326a16": "何止於三。故得辨音再問幾種修習。爾時世尊至",
    "X10n0253_008:0326a17": "清淨定輪者。若論覺性。本自圓融。一切如來。修顯",
    "X10n0253_008:0326a18": "清淨圓極之理無高下。無修習及修習者。能所俱",
    "X10n0253_008:0326a19": "絕佛不度生。大聖慈悲隆重。觀眾生心。具如來藏",
    "X10n0253_008:0326a20": "性。泊沒時長故。特開方便門。示圓覺性。故尼犍經",
    "X10n0253_008:0326a21": "云。王名嚴熾。有大菩薩。遮來入其國。王出遠迎。乃",
    "X10n0253_008:0326a22": "為王說。大王當知。依煩惱身。觀如來身。何以故。此",
    "X10n0253_008:0326a23": "身即是如來藏故。一切煩惱諸垢藏中佛性滿足。",
    "X10n0253_008:0326a24": "如石中玉。木中火。地中水。乳中酪。麻中油。子中禾。",
    "X10n0253_008:0326b01": "藏中金。模中像。孕中胎。雲中日。是故我言煩惱之",
    "X10n0253_008:0326b02": "中有如來藏。今佛方便。欲示眾生種種藏性。廣開",
    "X10n0253_008:0326b03": "無量。今處中。且示二十五種單修複修。具足修。但",
    "X10n0253_008:0326b04": "事不過三。不出只是三。止三觀三諦三境。根有利",
    "X10n0253_008:0326b05": "鈍。觀有淺深。或一或二。或三諸輪綺互。若天主三",
    "X10n0253_008:0326b06": "目。如梵伊三點。今先出三止三觀異同。後皆易曉。",
    "X10n0253_008:0326b07": "一止有二種。大止小止。小三止者。一止息止。從破",
    "X10n0253_008:0326b08": "惑得名。二停止止。從能定得名。三不止止。從諦理",
    "X10n0253_008:0326b09": "得名。此出小乘經。大三止者。此是天台智者。影傍",
    "X10n0253_008:0326b10": "三觀立此三名。一軆真止。破見思惑證真諦理。二",
    "X10n0253_008:0326b11": "方便隨緣止。破塵沙惑證俗諦理。三息二邊分別",
    "X10n0253_008:0326b12": "止。破無明惑證中道理。奢摩他即軆真止。凝其心",
    "X10n0253_008:0326b13": "安其理。即畢竟空也。三摩鉢提即方便隨緣止。雖",
    "X10n0253_008:0326b14": "名為定體。屬於慧法。菩薩出假化物用觀法。亦翻",
    "X10n0253_008:0326b15": "觀。亦翻慧義。亦歸於止也。禪那息二邊分別止。禪",
    "X10n0253_008:0326b16": "那翻靜慮。靜即止空也。屬即觀假也。空假不二。而",
    "X10n0253_008:0326b17": "修名中道也。三觀者即空假中。恢揚肇自於如來",
    "X10n0253_008:0326b18": "妙悟。近推於智者。於一心中宛有三用。空者破一",
    "X10n0253_008:0326b19": "切法。彰其蕩相也。假者立一切法。彰不壞諸法也。",
    "X10n0253_008:0326b20": "中者妙一切法。彰世間之相常住。荊溪云。一念無",
    "X10n0253_008:0326b21": "相謂之空。無法不備謂之假。不一不異謂之中。如",
    "X10n0253_008:0326b22": "瓔珞經敬首菩薩問。三觀法界。諸佛自性清淨道。",
    "X10n0253_008:0326b23": "一切菩薩所修三觀法門。中觀論云。因緣所生法。",
    "X10n0253_008:0326b24": "我說即是空。亦名為假名。亦名中道義。皆一心三",
    "X10n0253_008:0326c01": "觀之明文。今二十五輪。正為修圓覺者皆依。頓教",
    "X10n0253_008:0326c02": "大乘覺性而修也。",
    "X10n0253_008:0326c03": "若諸菩薩。惟取極靜。由靜力故。永斷煩惱。究竟成就。",
    "X10n0253_008:0326c04": "唯取奢摩他至靜一法。永斷無明。終得成就。",
    "X10n0253_008:0326c05": "不起于座。便入涅槃。",
    "X10n0253_008:0326c06": "即就座處便證寂滅。言其不待別法修習也。",
    "X10n0253_008:0326c07": "此菩薩者。名單修奢摩他。",
    "X10n0253_008:0326c08": "此乃專修靜觀。",
    "X10n0253_008:0326c09": "西蜀復菴暉禪師曰。若諸菩薩等。此下二十五輪",
    "X10n0253_008:0326c10": "皆有標列結。亦應一一標云。悟淨圓覺以為起行",
    "X10n0253_008:0326c11": "所依之本。今為前觀既標列有了。今恐文繁故略",
    "X10n0253_008:0326c12": "不載。又此三觀行相。前已具釋了。今但要分成二",
    "X10n0253_008:0326c13": "十五數。被二五種機。并顯單複之相故。略去不存。",
    "X10n0253_008:0326c14": "今此澄渾息用觀也。此觀譬如濁水先且澄令清",
    "X10n0253_008:0326c15": "潔。清潔後則可於中以見於物。今修此靜觀。亦復",
    "X10n0253_008:0326c16": "如是。謂行人自從無量劫來。只用此無明煩惱一",
    "X10n0253_008:0326c17": "切業障。妄想顛倒攀緣分別之心。未曾暫歇。今既",
    "X10n0253_008:0326c18": "入此觀。當以定力止息調伏。勿令再起。如人執杖",
    "X10n0253_008:0326c19": "視牛。勿令犯人苗稼。唯取極靜者。此明一味靜念。",
    "X10n0253_008:0326c20": "更不依倚形色。不依倚地水火風。及見聞覺知。良",
    "X10n0253_008:0326c21": "靜念沉慮之力。遂覺身心悉皆空寂。至於瞥示之",
    "X10n0253_008:0326c22": "念尚無。煩惱如何得有。既煩惱不起。即全是覺心。",
    "X10n0253_008:0326c23": "故云究竟成就。不起于座。便入涅槃者。謂不起當",
    "X10n0253_008:0326c24": "體法空之座。便入諸佛寂滅涅槃真如理也。",
    "X10n0253_008:0327a01": "四明聰講師曰。一單修空觀。(從三觀。後七觀用空觀在前)止觀",
    "X10n0253_008:0327a02": "云。為昏與散翳動定明不可隨不可畏。隨之將人",
    "X10n0253_008:0327a03": "向惡道。畏之則妨修正行。此修圓覺者。先取極靜",
    "X10n0253_008:0327a04": "專用止。止即定也。無明本是法性。以迷故覆理成",
    "X10n0253_008:0327a05": "無明。如寒結水為氷。如眵變心起夢。今用至靜體。",
    "X10n0253_008:0327a06": "無明即是法性起是性起滅。是性滅不復更論倒",
    "X10n0253_008:0327a07": "惑起滅。以法性繫法性。以法性念法性。常是此性",
    "X10n0253_008:0327a08": "無非性時。體達既成。不得其真。亦不得妄。還源返",
    "X10n0253_008:0327a09": "本。法界俱寂。是為止。又觀無明等於法性本來皆",
    "X10n0253_008:0327a10": "空。乃至一切法無不即空。譬如劫盡之時。上至初",
    "X10n0253_008:0327a11": "禪無非是火洞然。又虗空藏所現皆空。又海慧所",
    "X10n0253_008:0327a12": "現一切皆水。介爾念起。所念念者。無不即空。空亦",
    "X10n0253_008:0327a13": "不可得。法界洞朗咸皆大明。是名為觀。觀即止。止",
    "X10n0253_008:0327a14": "即觀。無二無別。然心神冥昧迅利。或時止之愈馳",
    "X10n0253_008:0327a15": "愈散。或時觀之愈昏愈昧。敵強力弱。鷸蚌相持。進",
    "X10n0253_008:0327a16": "退莫可。當方便消遣。若起決定心。強軟降魔寂照",
    "X10n0253_008:0327a17": "自然深證。故云永斷煩惱究竟成就。從此便入登",
    "X10n0253_008:0327a18": "圓初住。入涅槃不生滅地。分身作佛豈小補哉。單",
    "X10n0253_008:0327a19": "修奢摩他者。則是單修空觀。亦乃單修體真止也。",
    "X10n0253_008:0327a20": "故結云名單修奢摩他。",
    "X10n0253_008:0327a23": "若諸菩薩。唯觀如幻。以佛力故。變化世界種種作用。",
    "X10n0253_008:0327a24": "備行菩薩清淨妙行。",
    "X10n0253_008:0327b01": "觀一切法皆如幻化故。變化作用。起三摩鉢提之",
    "X10n0253_008:0327b02": "妙行。",
    "X10n0253_008:0327b03": "於陀羅尼。不失寂念及諸淨慧。",
    "X10n0253_008:0327b04": "在圓覺總持法中。不失禪那之寂念。不失奢摩他",
    "X10n0253_008:0327b05": "之靜慧也。",
    "X10n0253_008:0327b06": "此菩薩者。名單修三摩鉢提。",
    "X10n0253_008:0327b07": "此乃專修幻觀。",
    "X10n0253_008:0327b08": "西蜀復菴暉禪師曰。此庖丁恣刃觀也。本出莊子",
    "X10n0253_008:0327b09": "養生萹。彼文乃寓言。一屠者姓庖名丁。為文惠君",
    "X10n0253_008:0327b10": "解牛。三秊之前所見無非是牛。三年之後。不見有",
    "X10n0253_008:0327b11": "全牛。其殺之刀。十九年更不曾少損。有若新刃初",
    "X10n0253_008:0327b12": "發於硎石之上也。夫牛之百體。有離有合。有曲有",
    "X10n0253_008:0327b13": "直。有竅有穴。至於毫毛之末。莫不各有法界。而況",
    "X10n0253_008:0327b14": "解於細骨之間。獨無條理乎。且離處因而離之。合",
    "X10n0253_008:0327b15": "處因而合之。曲處橫而理之。直處從而通之。有竅",
    "X10n0253_008:0327b16": "則行。無竅則止。若夫解牛至此。則猶上解也。始動",
    "X10n0253_008:0327b17": "而百已判矣。尚何用力於其間哉。若然則牛已不",
    "X10n0253_008:0327b18": "傷。而刀復如故。蓋牛譬於物也。譬於生也。善解牛",
    "X10n0253_008:0327b19": "者。所解之牛雖眾。而刀初不少損。善遇物者。所遇",
    "X10n0253_008:0327b20": "之物雖繁。而生無不傷也。十乃陰數。九乃陽數。此",
    "X10n0253_008:0327b21": "見其年歲之往已久也。三秊之前見牛者。此不見",
    "X10n0253_008:0327b22": "道而見物也。三秊之後不見有全牛者。此見道而",
    "X10n0253_008:0327b23": "不見物也。夫以吾之一生。而處於無窮事變之間。",
    "X10n0253_008:0327b24": "苟非順性命之情以頤養之。則殘生傷性。伐德損",
    "X10n0253_008:0327c01": "壽。與死為隣。其能久而精神不耗。魂魄不勞乎。據",
    "X10n0253_008:0327c02": "莊子之意。以牛喻世上高名厚利。及榮華富貴。酒",
    "X10n0253_008:0327c03": "色財氣。種種虗幻不實之物。以刀喻吾之一身。以",
    "X10n0253_008:0327c04": "一身順萬物。凡事付之以自然。不越性分之理者。",
    "X10n0253_008:0327c05": "則能保養一身遠乎。患難終乎。天年盡其壽考不",
    "X10n0253_008:0327c06": "夭。斤斧處於中道。今經之意即不然。以牛喻萬行。",
    "X10n0253_008:0327c07": "以刀喻靈明觀智。喻如菩薩入此觀時。利益眾生。",
    "X10n0253_008:0327c08": "廣修萬行。應緣入俗。種種施為。於自己靈明觀智",
    "X10n0253_008:0327c09": "之上。常明明常歷歷。全超獨露初無虧缺。一念不",
    "X10n0253_008:0327c10": "在家之時。便是損己之智刃故。以庖丁恣刃譬之",
    "X10n0253_008:0327c11": "也。經言佛力。即覺悟之力。備行菩薩清淨妙行者。",
    "X10n0253_008:0327c12": "即戒。廣度群品。備學法門。不失寂念者。即定也。及",
    "X10n0253_008:0327c13": "諸靜慧者。慧也。",
    "X10n0253_008:0327c14": "四明聰講師曰。二單修假觀。唯觀如幻。幻即假法",
    "X10n0253_008:0327c15": "也。先證涅槃空。達空法界。建立眾生深觀。幻性即",
    "X10n0253_008:0327c16": "萬象森羅。達森羅性皆入幻假。為之變化世界。皆",
    "X10n0253_008:0327c17": "由自證覺性。謂之佛力非是果。佛加被之力為之",
    "X10n0253_008:0327c18": "佛力。此是自覺性。覺即佛也。自己佛力。種種作用。",
    "X10n0253_008:0327c19": "應遍無窮。出假化導不住大悲。行菩薩行。雖出假",
    "X10n0253_008:0327c20": "化利不失寂念。即用方便隨緣止。及諸靜慧者。慧",
    "X10n0253_008:0327c21": "即是假觀。止觀雙行。名單修三摩鉢提也。",
    "X10n0253_008:0327c24": "若諸菩薩。唯滅諸幻。不取作用。獨斷煩惱。煩惱斷盡。",
    "X10n0253_008:0328a01": "便證實相。",
    "X10n0253_008:0328a02": "唯欲滅除諸幻。不取三摩鉢提之作用。獨以禪那",
    "X10n0253_008:0328a03": "寂觀。斷諸無明。即證圓覺無相之相也。",
    "X10n0253_008:0328a04": "此菩薩者。名單修禪那。",
    "X10n0253_008:0328a05": "此乃專修寂觀。",
    "X10n0253_008:0328a06": "西蜀復庵暉禪師曰。呈音出礙觀。此前寂觀云如",
    "X10n0253_008:0328a07": "器中鍠聲出于外。殻法師疏云。如萬鈞之鏞。星樓",
    "X10n0253_008:0328a08": "受礙。搖杵一聲。聲振寰區。自體兼他。不能留礙。豈",
    "X10n0253_008:0328a09": "有樓拘。鐘相使響。不通形礙。管聲令音不透者也。",
    "X10n0253_008:0328a10": "唯滅諸幻不取作用者。以諸幻境無邊。難可窮究",
    "X10n0253_008:0328a11": "故直云滅。滅者絕念也。作用絕為。又妨禪寂。故云",
    "X10n0253_008:0328a12": "不取。獨斷煩惱者。獨者不假諸行也。此正是絕待",
    "X10n0253_008:0328a13": "之義。便證實相。此明但與靈心本覺相應。煩惱自",
    "X10n0253_008:0328a14": "無所有所斷。既空無所有處。即便自證悟。此上靜",
    "X10n0253_008:0328a15": "幻寂三觀乃是單修。然靜與寂何以異耶。由靜是",
    "X10n0253_008:0328a16": "二乘境。寂是佛境。又靜是禪定。寂是涅槃。故不同",
    "X10n0253_008:0328a17": "也。次二十一輪。分為三類。類各有七輪也。第一先",
    "X10n0253_008:0328a18": "用靜觀為首。幻觀與寂觀兼修。乃是先修後修有",
    "X10n0253_008:0328a19": "二輪。先修中修後修有二輪。先修齊修後修有三",
    "X10n0253_008:0328a20": "輪。共成七輪。第二却用幻觀為首。靜寂兼修。亦是",
    "X10n0253_008:0328a21": "先修。後修有二輪。先修中修後修二輪。先修齊修",
    "X10n0253_008:0328a22": "後修有三輪。共成七輪。第三却用寂觀為首。靜幻",
    "X10n0253_008:0328a23": "兼修。如前次第也。故共成三七二十一輪。今當第",
    "X10n0253_008:0328a24": "一靜觀為首也。",
    "X10n0253_008:0328b01": "四明聰講師曰。三單修中觀。此聖人入聖流。先滅",
    "X10n0253_008:0328b02": "諸幻。未說出假度生。此唯用獨存之智。圓照法界",
    "X10n0253_008:0328b03": "一相。無生可度。故云先滅諸幻不取作用。如龍王",
    "X10n0253_008:0328b04": "行雨。渠自不動作用自成中道。既息二邊空假歸",
    "X10n0253_008:0328b05": "中。便證實相。名單修禪那。",
    "X10n0253_008:0328b10": "若諸菩薩。先取至靜。以靜慧心。照諸幻者。便於是中。",
    "X10n0253_008:0328b11": "起菩薩行。此菩薩者。名先修奢摩他。後修三摩鉢提。",
    "X10n0253_008:0328b12": "先取奢摩他之至靜。故云先修。後取三摩鉢提之",
    "X10n0253_008:0328b13": "妙行。故云後修。",
    "X10n0253_008:0328b14": "西蜀復庵暉禪師曰。一運舟兼濟觀禪。謂此菩薩",
    "X10n0253_008:0328b15": "修定以出塵。即運舟發慧。以化物即兼濟也。先取",
    "X10n0253_008:0328b16": "至靜者。標。首由至虗極守靜篤也。故此標靜觀為",
    "X10n0253_008:0328b17": "首。以靜慧心。從靜躡迹起行。以者運也。靜慧心者。",
    "X10n0253_008:0328b18": "即舟也。照諸幻者便於是中起菩薩行者。此兼修",
    "X10n0253_008:0328b19": "幻觀。若無靜則自居幻化。何能照幻者而度脫之。",
    "X10n0253_008:0328b20": "如舟自沉焉能救溺。此菩薩者名先修奢摩他後",
    "X10n0253_008:0328b21": "修三摩鉢提。即結名。此是先修并後修第一輪也。",
    "X10n0253_008:0328b22": "四明聰講師曰。四雙修先空後假。此先用止云先",
    "X10n0253_008:0328b23": "取至靜止也。照諸幻者用假觀。照即觀也。空假二",
    "X10n0253_008:0328b24": "藥自行化他。故云起菩薩行。",
    "X10n0253_008:0328c05": "若諸菩薩。以靜慧故。證至靜性。便斷煩惱。永出生死。",
    "X10n0253_008:0328c06": "此菩薩者。名先修奢摩他後修禪那。",
    "X10n0253_008:0328c07": "先以奢摩他之靜慧取證。故云先修。後以禪那斷",
    "X10n0253_008:0328c08": "煩惱而出生死。故云後修。",
    "X10n0253_008:0328c09": "西蜀復庵暉禪師曰。二湛海澄空觀。湛海則波瀾",
    "X10n0253_008:0328c10": "不動。先靜觀以反流。澄空則水性清明。後寂觀以",
    "X10n0253_008:0328c11": "顯性。若諸菩薩以靜慧故。靜也。證至靜性。性即寂",
    "X10n0253_008:0328c12": "也。躡靜而兼修寂矣。便斷煩惱永出生死。二觀功",
    "X10n0253_008:0328c13": "用斷煩惱。是因亡。出生死。是果喪。此菩薩者名先",
    "X10n0253_008:0328c14": "修奢摩他後修禪那。此結名。是先修及後修第二",
    "X10n0253_008:0328c15": "輪也。",
    "X10n0253_008:0328c16": "四明聰講師曰。五雙修。先空後中。只將靜慧兩字",
    "X10n0253_008:0328c17": "分止觀。靜者止也。慧者觀也。止觀愈進。斷煩惱出",
    "X10n0253_008:0328c18": "生死。",
    "X10n0253_008:0328c22": "若諸菩薩。以寂靜慧。復現幻力種種變化。度諸眾生。",
    "X10n0253_008:0328c23": "後斷煩惱而入寂滅。此菩薩者。名先修奢摩他中修",
    "X10n0253_008:0328c24": "三摩鉢提後修禪那。",
    "X10n0253_008:0329a01": "先有奢摩他之靜慧。故云先修。中現三摩鉢提之",
    "X10n0253_008:0329a02": "幻力。故云中修。後入禪那寂滅。故云後修。",
    "X10n0253_008:0329a03": "西蜀復菴暉禪師曰。三首羅三目觀也。此三觀俱",
    "X10n0253_008:0329a04": "修。如摩醯首羅面上三目。若諸菩薩以寂靜慧。靜",
    "X10n0253_008:0329a05": "也。復現幻力種種變化度諸眾生。幻也。復斷煩惱",
    "X10n0253_008:0329a06": "而入寂滅。寂也。此菩薩者名先修奢摩他中修三",
    "X10n0253_008:0329a07": "摩鉢提後修禪那。結名。此是先修中修後修一輪。",
    "X10n0253_008:0329a08": "四明聰講師曰。六具足修。先空中假後中。此聖先",
    "X10n0253_008:0329a09": "以空觀。治其內病。復用假觀。利物度生。後斷煩惱",
    "X10n0253_008:0329a10": "證寂滅。中觀也。",
    "X10n0253_008:0329a13": "若諸菩薩。以至靜力。斷煩惱已。後起菩薩清淨妙行。",
    "X10n0253_008:0329a14": "度諸眾生。此菩薩者。名先修奢摩他。中修禪那。後修",
    "X10n0253_008:0329a15": "三摩鉢提。",
    "X10n0253_008:0329a16": "先有奢摩他之靜力。故云先修。中以禪那斷盡煩",
    "X10n0253_008:0329a17": "惱。故云中修。後起三摩鉢提之妙行。故云後修。",
    "X10n0253_008:0329a18": "西蜀復庵暉禪師曰。四三點齊修觀也。三點者。梵",
    "X10n0253_008:0329a19": "書伊字∴也。慤疏曰。一人具修三觀。即名齊。非是",
    "X10n0253_008:0329a20": "同時。若諸菩薩以至靜力。靜也。斷煩惱已。寂也。後",
    "X10n0253_008:0329a21": "起菩薩清淨妙行度諸眾生。幻也。煩惱既盡。愛見",
    "X10n0253_008:0329a22": "已亡。故所起行無不淨妙。可解他縛。此菩薩者。是",
    "X10n0253_008:0329a23": "先修中修後修第二輪也。",
    "X10n0253_008:0329a24": "四明聰講師曰。七具足修。先空中中後假。此聖空",
    "X10n0253_008:0329b01": "觀。體真止。猛勇力強。頓斷煩惱。即生死結根斷已。",
    "X10n0253_008:0329b02": "復用中假二觀度生。即隨緣息二邊分別二止。共",
    "X10n0253_008:0329b03": "成佛界。",
    "X10n0253_008:0329b06": "若諸菩薩。以至靜力。心斷煩惱。復度眾生。建立世界。",
    "X10n0253_008:0329b07": "此菩薩者。名先修奢摩他。齊修三摩鉢提禪那。",
    "X10n0253_008:0329b08": "先有奢摩之靜力。故云先修。於禪那斷滅煩惱時。",
    "X10n0253_008:0329b09": "就起三摩鉢提之幻行。建立世界。故云齊修。",
    "X10n0253_008:0329b10": "西蜀復菴暉禪師曰。五品字單雙觀也。上單靜觀。",
    "X10n0253_008:0329b11": "如上一口。後雙明寂幻。如下兩口。故云單雙。若諸",
    "X10n0253_008:0329b12": "菩薩以至靜力。靜也。心斷煩惱復度眾生建立世",
    "X10n0253_008:0329b13": "界。此菩薩者名先修奢摩他齊修三摩鉢提禪那。",
    "X10n0253_008:0329b14": "此乃齊兼幻寂也。初句是靜。後二句是幻。寂也。此",
    "X10n0253_008:0329b15": "是先修齊後第一輪也。",
    "X10n0253_008:0329b16": "四明聰講師曰。八具足修。先修空齊修假中。此聖",
    "X10n0253_008:0329b17": "空觀力強。以圓覺妙心。頓斷煩惱。於一念中普度",
    "X10n0253_008:0329b18": "有情。一吹大千世界即成。功用如是。故云建立境",
    "X10n0253_008:0329b19": "界也。",
    "X10n0253_008:0329b23": "若諸菩薩。以至靜力。資發變化。後斷煩惱。此菩薩者。",
    "X10n0253_008:0329b24": "名齊修奢摩他三摩鉢提。後修禪那。",
    "X10n0253_008:0329c01": "先以奢摩他之靜力。助發三摩鉢提之變化。故云",
    "X10n0253_008:0329c02": "齊修。後以禪那斷除煩惱。故云後修。",
    "X10n0253_008:0329c03": "西蜀復庵暉禪師曰。六雙頭獨足觀也。白澤圖中。",
    "X10n0253_008:0329c04": "有山精。頭如皷有兩面。前後俱見。此喻靜幻雙照。",
    "X10n0253_008:0329c05": "二利齊運。如雙頭也。單寂觀如獨足也。若諸菩薩",
    "X10n0253_008:0329c06": "以至靜力資發變化。齊標靜幻。以至靜力。資助策",
    "X10n0253_008:0329c07": "發變化之力。以度眾生也。後斷煩惱此菩薩者名",
    "X10n0253_008:0329c08": "齊修奢摩他三摩鉢提後修禪那者。此寂也。前二",
    "X10n0253_008:0329c09": "利備故入中道。此段與前段經文異。前則靜獨為",
    "X10n0253_008:0329c10": "初。後始單修於寂也。此則靜與幻齊為初。後始兼",
    "X10n0253_008:0329c11": "修幻寂也。欲易見者。前則上單下雙。此則上雙下",
    "X10n0253_008:0329c12": "單。此是齊修後修第二輪也。",
    "X10n0253_008:0329c13": "四明聰講師曰。九具足修。齊修空假後修中。以至",
    "X10n0253_008:0329c14": "靜。體真止。亦云空觀力強。復兼假觀。方便隨緣。故",
    "X10n0253_008:0329c15": "云資發變化。以中為體。復修禪那破無明惑。",
    "X10n0253_008:0329c18": "若諸菩薩。以至靜力。用資寂滅。後起作用。變化世界。",
    "X10n0253_008:0329c19": "此菩薩者。名齊修奢摩他禪那後修三摩鉢提。",
    "X10n0253_008:0329c20": "先以奢摩他之靜力。資助禪那之寂滅。故云齊修。",
    "X10n0253_008:0329c21": "後起三摩鉢提之作用。變化世界。故云後修。",
    "X10n0253_008:0329c22": "西蜀復庵暉禪師曰。七菓落花敷觀。既以靜定之",
    "X10n0253_008:0329c23": "樹。結寂滅中道果。後花敷者。復以幻觀。入有情界。",
    "X10n0253_008:0329c24": "度諸眾生。同令獲得涅槃之果。若諸菩薩以至靜",
    "X10n0253_008:0330a01": "力用資寂滅。齊滅也。後起作用變化世界。此菩薩",
    "X10n0253_008:0330a02": "者名齊修奢摩他禪那後修三摩鉢提。兼幻也。此",
    "X10n0253_008:0330a03": "是齊修第三輪也。",
    "X10n0253_008:0330a04": "四明聰講師曰。十具足修。齊修空中後修假。以至",
    "X10n0253_008:0330a05": "靜。體真止。亦云空觀力強。以中觀。潤之。用資寂滅。",
    "X10n0253_008:0330a06": "後以假觀。變化現前。世者。世有方位。界者。界有界",
    "X10n0253_008:0330a07": "分。且如釋迦。於娑婆有緣。來此隨方度生。",
    "X10n0253_008:0330a10": "若諸菩薩。以變化力。種種隨順而取至靜。此菩薩者。",
    "X10n0253_008:0330a11": "名先修三摩鉢提。後修奢摩他。",
    "X10n0253_008:0330a12": "先以三摩鉢提之幻力隨順。故云先修。後取奢摩",
    "X10n0253_008:0330a13": "他之至靜。故云後修。",
    "X10n0253_008:0330a14": "西蜀復庵暉禪師曰。今初先武後文觀也。謂武王",
    "X10n0253_008:0330a15": "先興兵收伐紂王之後。倒載干戈。歸馬於華山之",
    "X10n0253_008:0330a16": "陽。放牛於桃林之野。鑄戈戟為農器。偃武修文也。",
    "X10n0253_008:0330a17": "喻此菩薩先變化種種隨順度脫眾生已。後入靜",
    "X10n0253_008:0330a18": "觀。若諸菩薩以變化力種種隨順。此標幻。而取至",
    "X10n0253_008:0330a19": "靜此菩薩者名先修三摩鉢提後修奢摩他。靜也。",
    "X10n0253_008:0330a20": "此是先後第一輪也。",
    "X10n0253_008:0330a21": "四明聰講師曰。十一雙修。先假後空。(從此後七觀用假在前)",
    "X10n0253_008:0330a22": "此先用變力度生。隨所度處。觀空入滅。",
    "X10n0253_008:0330b01": "若諸菩薩。以變化力。種種境界。而取寂滅。此菩薩者。",
    "X10n0253_008:0330b02": "名先修三摩鉢提。後修禪那。",
    "X10n0253_008:0330b03": "先有三摩鉢提之幻力。故云先修。後取禪那之寂",
    "X10n0253_008:0330b04": "滅。故云後修。",
    "X10n0253_008:0330b05": "西蜀復庵暉禪師曰。二功成退職觀也。此喻。如秀",
    "X10n0253_008:0330b06": "才及第之後。於朝廷立大功。成大名。至於功成名",
    "X10n0253_008:0330b07": "遂。身退拂衣歸閒。依前只是舊時秀才也。喻菩薩",
    "X10n0253_008:0330b08": "發惠利物度生畢。即是功成。習寂內修名為退職。",
    "X10n0253_008:0330b09": "若諸菩薩以變化力種種境界。此幻也。而取寂滅",
    "X10n0253_008:0330b10": "此菩薩者名先修三摩鉢提後修禪那。兼寂也。此",
    "X10n0253_008:0330b11": "是先後第二輪也。",
    "X10n0253_008:0330b12": "四明聰講師曰。十二雙修先假後中。此先用假觀。",
    "X10n0253_008:0330b13": "出建立假。故曰種種境界。然後入真空涅槃。故曰",
    "X10n0253_008:0330b14": "而寂滅。居中道觀。",
    "X10n0253_008:0330b18": "若諸菩薩。以變化力而作佛事。安住寂靜。而斷煩惱。",
    "X10n0253_008:0330b19": "此菩薩者。名先修三摩鉢提。中修奢摩他。後修禪那。",
    "X10n0253_008:0330b20": "先以三摩鉢提之幻力而作佛事。故云先修。中則",
    "X10n0253_008:0330b21": "安住奢摩他之寂靜。故云中修。後以禪那寂滅之",
    "X10n0253_008:0330b22": "道。斷除煩惱。故云後修。",
    "X10n0253_008:0330b23": "西蜀復庵暉禪師曰。三幻師解術觀。謂先起變化",
    "X10n0253_008:0330b24": "作術法。後歸靜體寂。故曰解術幻靜。此是先中後",
    "X10n0253_008:0330c01": "一輪也。",
    "X10n0253_008:0330c02": "四明聰講師曰。十三具足修。先假中空後中。以變",
    "X10n0253_008:0330c03": "化力而作佛事者。此聖流出假化物。如傅大士。示",
    "X10n0253_008:0330c04": "迹於婺州雙林。有妻有子。種田作世間事。若以俗",
    "X10n0253_008:0330c05": "眼觀之而自愧。以道眼觀之。無非佛事。安住寂靜",
    "X10n0253_008:0330c06": "者。彌勒兜率內院常說妙法。身在人間。而內院不",
    "X10n0253_008:0330c07": "動。古云。顛狂彌勒到明州。布袋橫桃柱杖頭。饒汝",
    "X10n0253_008:0330c08": "化身千百億。一身還有一身愁。",
    "X10n0253_008:0330c13": "若諸菩薩。以變化力。無礙作用。斷煩惱故。安住至靜。",
    "X10n0253_008:0330c14": "此菩薩者。名先修三摩鉢提。中修禪那。後修奢摩他。",
    "X10n0253_008:0330c15": "先以三摩鉢提之幻力無礙作用。故云先修。中以",
    "X10n0253_008:0330c16": "禪那寂滅之道斷除煩惱。故云中修。後則安住於",
    "X10n0253_008:0330c17": "奢摩他之至靜。故云後修。",
    "X10n0253_008:0330c18": "西蜀復庵暉禪師曰。四神龍隱海觀。謂起幻化生。",
    "X10n0253_008:0330c19": "如神龍布雲也。歸體入靜。如隱海也。此先中後第",
    "X10n0253_008:0330c20": "二輪也。",
    "X10n0253_008:0330c21": "四明聰講師曰。十四具足修先假中中後空。此菩",
    "X10n0253_008:0330c22": "薩。先用假化度眾生。皆以變化無礙作用。如持地",
    "X10n0253_008:0330c23": "菩薩常居渡船處。入水與人搬擔。種種作務。唯取",
    "X10n0253_008:0330c24": "一錢。豈不至靜而取佛道。",
    "X10n0253_008:0331a04": "若諸菩薩。以變化力。方便作用。至靜寂滅二俱隨順。",
    "X10n0253_008:0331a05": "此菩薩者。名先修三摩鉢提。齊修奢摩他禪那。",
    "X10n0253_008:0331a06": "先以三摩鉢提之幻力。方便作用。故云先修。後則",
    "X10n0253_008:0331a07": "奢他之至靜。及禪那之寂滅。悉皆隨順修習。故云",
    "X10n0253_008:0331a08": "齊修。",
    "X10n0253_008:0331a09": "西蜀復庵暉復禪師曰。五龍樹通真觀也。謂先起",
    "X10n0253_008:0331a10": "幻後歸寂。如龍樹初行幻術。廣化邪途。後習真乘。",
    "X10n0253_008:0331a11": "自階聖果。其名龍樹者。傳鐙云。西印度城北有大",
    "X10n0253_008:0331a12": "樹。蔭覆五百大龍。其樹王名龍樹。常為眾說法。初",
    "X10n0253_008:0331a13": "入佛道之時。九十日念。盡如來一代時教。遂高聲",
    "X10n0253_008:0331a14": "唱言。孰謂如來言教廣博。遂入龍宮。誦出下本華",
    "X10n0253_008:0331a15": "嚴十萬餘偈。今現傳於世者也。此先齊第一輪也。",
    "X10n0253_008:0331a16": "四明聰講師曰。十五具足修。先修假齊修空中。以",
    "X10n0253_008:0331a17": "變化力并方便。正是止名。方便隨緣止即假觀。假",
    "X10n0253_008:0331a18": "觀為先鋒。空中為中軍。故云至靜寂滅。空中觀。即",
    "X10n0253_008:0331a19": "體真息二邊為止。二俱隨順也。",
    "X10n0253_008:0331a22": "若諸菩薩。以變化力。種種起用。資於至靜。後斷煩惱。",
    "X10n0253_008:0331a23": "此菩薩者。名齊修三摩鉢提奢摩他。後修禪那。",
    "X10n0253_008:0331a24": "先以三摩鉢提之幻力。種種起用。資於奢摩他之",
    "X10n0253_008:0331b01": "至靜。故云齊修。後以禪那寂滅之道。斷除煩惱。故",
    "X10n0253_008:0331b02": "云後修。",
    "X10n0253_008:0331b03": "西蜀復菴暉禪師曰。六商那示相觀也。商那和修。",
    "X10n0253_008:0331b04": "即優波毱多之師也。先以神力示相。降伏毱多弟",
    "X10n0253_008:0331b05": "子慢心。後乃入定歸寂。此是齊後第二輪也。",
    "X10n0253_008:0331b06": "四明聰講師曰。十六具足修。齊修假空後修中。先",
    "X10n0253_008:0331b07": "假觀空觀二觀。皆依中道而起。種種變化至靜空",
    "X10n0253_008:0331b08": "也。",
    "X10n0253_008:0331b11": "若諸菩薩。以變化力。資於寂滅。後住清淨無作靜慮。",
    "X10n0253_008:0331b12": "此菩薩者。名齊修三摩鉢提禪那。後修奢摩他。",
    "X10n0253_008:0331b13": "先以三摩鉢提之幻力。資於禪那之寂滅。故云齊",
    "X10n0253_008:0331b14": "修。後以奢摩他。安住清淨不起靜念。故云後修。",
    "X10n0253_008:0331b15": "西蜀暉禪師曰。七大通宴默觀也。大通如來即佛",
    "X10n0253_008:0331b16": "也。先用利物。後則歸寂。此齊後第三輪也。後七輪。",
    "X10n0253_008:0331b17": "一一標寂為首。次兼餘二。",
    "X10n0253_008:0331b18": "四明聰講師曰。十七具足修。齊修假中後修空。變",
    "X10n0253_008:0331b19": "化用。假觀。資於寂滅。中觀也。無作靜慮。空觀也。假",
    "X10n0253_008:0331b20": "中即是體用也。復入空。復入靜慮。可謂坐籌惟幄。",
    "X10n0253_008:0331b21": "有決勝千里之功。",
    "X10n0253_008:0331c01": "若諸菩薩。以寂滅力。而起至靜住於清淨。此菩薩者。",
    "X10n0253_008:0331c02": "名先修禪那。後修奢摩他。",
    "X10n0253_008:0331c03": "先有禪那寂滅之力。故云先修。後起奢摩他之至",
    "X10n0253_008:0331c04": "靜。住於清淨。故云後修。",
    "X10n0253_008:0331c05": "西蜀復庵暉禪師曰。今初寶明空海觀也。佛頂經",
    "X10n0253_008:0331c06": "云。同入如來寶明空海。今靈心觀。即本覺明。如寶",
    "X10n0253_008:0331c07": "明也。後靜觀。如空海也。又寶明即慧。空海即修。此",
    "X10n0253_008:0331c08": "是先後第一輪也。",
    "X10n0253_008:0331c09": "四明聰講師曰。十八雙修。先中後空。(此去七觀用中在前)此",
    "X10n0253_008:0331c10": "聖用中道。即圓覺一性也。此性不守。發而為靜為",
    "X10n0253_008:0331c11": "空。破一切相。蕩一切法。凡起修。以此觀照之。立一",
    "X10n0253_008:0331c12": "切法。無法不足。",
    "X10n0253_008:0331c16": "若諸菩薩。以寂滅力。而起作用。於一切境。寂用隨順。",
    "X10n0253_008:0331c17": "此菩薩者。名先修禪那。後修三摩鉢提。",
    "X10n0253_008:0331c18": "先有禪那寂滅之力。故云先修。後起三摩鉢提之",
    "X10n0253_008:0331c19": "作用。隨順一切。故云後修。",
    "X10n0253_008:0331c20": "西蜀復庵暉禪師曰。二虗空妙用觀也。謂靈心之",
    "X10n0253_008:0331c21": "體如虗空。起化即妙用。此先後第二輪也。",
    "X10n0253_008:0331c22": "四明聰講師曰。十九雙修。先中後假。此聖用中道",
    "X10n0253_008:0331c23": "寂滅理上而用假。故云而起作用。於一切境用中",
    "X10n0253_008:0331c24": "道照之。故云寂用隨順。辦一切事。無事不辦。",
    "X10n0253_008:0332a03": "若諸菩薩。以寂滅力種種自性。安於靜慮。即起變化。",
    "X10n0253_008:0332a04": "此菩薩者。名先修禪那。中修奢摩他。後修三摩鉢提。",
    "X10n0253_008:0332a05": "先以禪那寂滅之力。故云先修。中則種種自性。安",
    "X10n0253_008:0332a06": "於奢摩他之靜慮。故云中修。後則起三摩鉢提之",
    "X10n0253_008:0332a07": "變化。故云後修。",
    "X10n0253_008:0332a08": "西蜀復庵暉禪師曰。三舜若呈神觀也。出楞嚴經。",
    "X10n0253_008:0332a09": "舜若即虗空神。遇日光映之暫現。如修此觀。先寂。",
    "X10n0253_008:0332a10": "次靜。後幻。此先中後第一輪也。",
    "X10n0253_008:0332a11": "四明聰講師曰。二十具足修。先中中空後假。此從",
    "X10n0253_008:0332a12": "中道第一義諦。起種種自性差別。亦用空觀發用。",
    "X10n0253_008:0332a13": "如火得空則明。水得空則瑩。變化萬端。攝化一切。",
    "X10n0253_008:0332a14": "即假觀之力。",
    "X10n0253_008:0332a17": "若諸菩薩。以寂滅力。無作自性起於作用。清淨境界",
    "X10n0253_008:0332a18": "歸於靜慮。此菩薩者。名先修禪那。中修三摩鉢提後",
    "X10n0253_008:0332a19": "修奢摩他。",
    "X10n0253_008:0332a20": "先有禪那寂滅之力。故云先修。中則不動自性。起",
    "X10n0253_008:0332a21": "三摩鉢提之作用。故云中修。後則清淨境界歸於",
    "X10n0253_008:0332a22": "奢摩他之靜慮。故云後修。",
    "X10n0253_008:0332a23": "西蜀復庵暉禪師曰。四飲光歸定觀也。即大迦葉。",
    "X10n0253_008:0332a24": "亦云大龜氏。昔為金師。善明金性。使其柔伏。以金",
    "X10n0253_008:0332b01": "塗佛。感得金色。此觀先證神通。後乃歸定也。此先",
    "X10n0253_008:0332b02": "中後第二輪也。",
    "X10n0253_008:0332b03": "四明聰講師曰。二十一具足修。先中中假後空。此",
    "X10n0253_008:0332b04": "聖用中觀絕待為義。妙一切法。無越於中。只常智",
    "X10n0253_008:0332b05": "無緣。無緣而緣。無緣大悲。謂之無作自性。雖起作",
    "X10n0253_008:0332b06": "用。終歸於空。作用假也。如鍾在架扣之則鳴。鍾者",
    "X10n0253_008:0332b07": "中道觀也鍾內中空。空觀也。扣之鳴。假觀。中空假",
    "X10n0253_008:0332b08": "三觀。發用也。如此。",
    "X10n0253_008:0332b13": "若諸菩薩。以寂滅力。種種清淨而住靜慮。起於變化。",
    "X10n0253_008:0332b14": "此菩薩者。名先修禪那。齊修奢摩他三摩鉢提。",
    "X10n0253_008:0332b15": "先有禪那寂滅之力。故云先修。彼則住於奢摩他",
    "X10n0253_008:0332b16": "之靜慮。而起三摩鉢提之變化。故云齊修。",
    "X10n0253_008:0332b17": "西蜀復菴暉禪師曰。五多寶呈通觀也。以多寶佛",
    "X10n0253_008:0332b18": "先成道證真如體。後於塔中發起。出法華經中。如",
    "X10n0253_008:0332b19": "靜幻無礙。此是先齊第一輪也。",
    "X10n0253_008:0332b20": "四明聰講師曰。二十二具足修。先中齊修空假。先",
    "X10n0253_008:0332b21": "修中觀。即秘藏。包容種種諸法。於諸法中常照而",
    "X10n0253_008:0332b22": "寂。亦寂而照。故云起於變化。名不虗得。",
    "X10n0253_008:0332c01": "若諸菩薩。以寂滅力資於至靜。而起變化。此菩薩者。",
    "X10n0253_008:0332c02": "名齊修禪那奢摩他。後修三摩鉢提。",
    "X10n0253_008:0332c03": "先以禪那寂滅之力。資於奢摩他之至靜。故云齊",
    "X10n0253_008:0332c04": "修。後起三摩鉢提之變化。故云後修。",
    "X10n0253_008:0332c05": "西蜀復庵暉禪師曰。六下方騰化觀也。此下方騰",
    "X10n0253_008:0332c06": "化觀者。出法華。六萬恒沙菩薩從下方現。此是齊",
    "X10n0253_008:0332c07": "後第二輪也。",
    "X10n0253_008:0332c08": "四明聰講師曰。二十三具足修齊修中空後修假。",
    "X10n0253_008:0332c09": "此聖用中道寂滅力。資於至靜。中道如水。至靜如",
    "X10n0253_008:0332c10": "清。而起變化如水上波。波亦無窮。浪亦無盡。其假",
    "X10n0253_008:0332c11": "也如是。",
    "X10n0253_008:0332c15": "若諸菩薩。以寂滅力資於變化。而起至靜清明境慧。",
    "X10n0253_008:0332c16": "此菩薩者。名齊修禪那三摩鉢提。後修奢摩他。",
    "X10n0253_008:0332c17": "先以禪那寂滅之力。資於三摩鉢提之變化。故云",
    "X10n0253_008:0332c18": "齊修。後起奢摩他之至靜。故云後修。清明境慧者。",
    "X10n0253_008:0332c19": "至靜之中。境智俱淨也。",
    "X10n0253_008:0332c20": "西蜀復庵暉禪師曰。七帝青含變觀也。出華嚴偈",
    "X10n0253_008:0332c21": "云。譬如帝青寶。照物皆同色。眾生見佛時。同佛菩",
    "X10n0253_008:0332c22": "提色。此寶含諸物。像對即變應。應而還空。如靈心",
    "X10n0253_008:0332c23": "觀成。包含德用。應緣起幻。而復安靜。此是齊後第",
    "X10n0253_008:0332c24": "三輪也。後一輪圓修三觀。",
    "X10n0253_008:0333a01": "四明聰講師曰。二十四具足修。齊修中假後修空。",
    "X10n0253_008:0333a02": "此聖流中道有力并假觀熏動。資於變化。至靜空",
    "X10n0253_008:0333a03": "觀。如太清天清而且明。安致是中。左右逢原。",
    "X10n0253_008:0333a07": "若諸菩薩。以圓覺慧。圓合一切。",
    "X10n0253_008:0333a08": "以圓覺性中之智慧。圓攝一切法也。",
    "X10n0253_008:0333a09": "於諸性相。無離覺性。",
    "X10n0253_008:0333a10": "既是圓合一切。則於種種性相。皆不離圓覺妙性。",
    "X10n0253_008:0333a11": "此菩薩者。名為圓修三種自性清淨隨順。",
    "X10n0253_008:0333a12": "觀齊修是名圓覺。",
    "X10n0253_008:0333a13": "西蜀復庵暉禪師曰。此名如意圓修觀。有如如意",
    "X10n0253_008:0333a14": "寶珠四方俱照。大智頓覺。三觀齊修。然如意珠世",
    "X10n0253_008:0333a15": "人得者。一切所欲皆如其意。應心所求。無不皆現。",
    "X10n0253_008:0333a16": "今圓修此亦復如是。於諸法中舉體相即無不同",
    "X10n0253_008:0333a17": "具。於諸性者。即靜觀。相字即幻觀。覺性即中道寂",
    "X10n0253_008:0333a18": "滅觀。以圓覺慧圓合一切者。此是從體起用。於諸",
    "X10n0253_008:0333a19": "性相無離覺性者。此是會歸體也。謂若菩薩。用廣",
    "X10n0253_008:0333a20": "大靈明圓覺之慧。圓融和合一切。或理或事。或性",
    "X10n0253_008:0333a21": "或相。或真或妄。或色或空。或本或末。種種諸法。舉",
    "X10n0253_008:0333a22": "體全真。以何義故。良由以覺合理。理即非理。故全",
    "X10n0253_008:0333a23": "即事。又由以覺合事。事即非事。故全即理。到此境",
    "X10n0253_008:0333a24": "界。全理全事。全性全相。全真全妄。全色全空。全本",
    "X10n0253_008:0333b01": "全末。全得全失。全彼全此。雙遮雙照。體用無二。寂",
    "X10n0253_008:0333b02": "照同時。是為圓融無上妙覺。此菩薩者下。皆結名",
    "X10n0253_008:0333b03": "也。",
    "X10n0253_008:0333b04": "四明聰講師曰。二十五圓修三觀三止。此菩薩圓",
    "X10n0253_008:0333b05": "修三觀三止。以圓覺慧圓合一切者。圓覺即中道",
    "X10n0253_008:0333b06": "第一義諦。亦名常住真心。亦云性淨明體亦云本",
    "X10n0253_008:0333b07": "覺。亦云空如來藏。亦是法華經藏。修而顯之。具一",
    "X10n0253_008:0333b08": "切名。通一切法。在迷為惡。為愚。為癡。為三毒。為婬",
    "X10n0253_008:0333b09": "怒癡性。為殺。為盜。為邪見。為魔。為諸阿顛迦。為昏",
    "X10n0253_008:0333b10": "鈍性障。為性惡。具無量名。為之性惡法門也。今言",
    "X10n0253_008:0333b11": "為佛為圓覺。就修顯立名。為真諦。為俗諦。為真俗",
    "X10n0253_008:0333b12": "不二。為中道。為真諦者。即凡聖色聲因果等法。皆",
    "X10n0253_008:0333b13": "無自性。謂之性空。亦非研究而空。乃本來空也。是",
    "X10n0253_008:0333b14": "名空觀也。俗諦者。於性空中。具足諸法。無所不遍。",
    "X10n0253_008:0333b15": "自佗無礙。毫剎含容。亦即假觀本來具也。然此真",
    "X10n0253_008:0333b16": "俗不二無二也。混而為一。而未甞為一。離而為二。",
    "X10n0253_008:0333b17": "未甞二也。當知即中道觀也。此二諦觀即圓覺性。",
    "X10n0253_008:0333b18": "寂而照。照而寂。圓合一切。於諸性相者。性真諦也。",
    "X10n0253_008:0333b19": "相俗諦也。亦向真俗二諦。二諦即一。豈離覺性。以",
    "X10n0253_008:0333b20": "覺性遍在一切眾生心中。生即是佛也。以眾生心",
    "X10n0253_008:0333b21": "中覺性在佛。佛即眾生。生即是佛。佛即是生。生佛",
    "X10n0253_008:0333b22": "平等。覺性在地獄。地獄即佛。佛即地獄。其鬼畜生",
    "X10n0253_008:0333b23": "人天何莫由斯。於一切法上。用三觀照之。了之於",
    "X10n0253_008:0333b24": "身心。脫之見解。非今始悟。由本不迷。佛也生也一",
    "X10n0253_008:0333c01": "而已。",
    "X10n0253_008:0333c02": "善男子。是名菩薩二十五輪。一切菩薩修行如是。",
    "X10n0253_008:0333c03": "菩薩修行。不出此二十五輪。唐僧惟慤。以此二十",
    "X10n0253_008:0333c04": "五輪。為二十五觀。",
    "X10n0253_008:0333c05": "第一名澄渾息用觀第二庖丁恣刃觀",
    "X10n0253_008:0333c06": "三呈音出礙觀四運舟兼濟觀",
    "X10n0253_008:0333c07": "五湛海澄空觀六首羅三目觀",
    "X10n0253_008:0333c08": "七三點齊修觀八品字單双觀",
    "X10n0253_008:0333c09": "九獨足双頭觀十菓落花敷觀",
    "X10n0253_008:0333c10": "十一先武後文觀十二功成退職觀",
    "X10n0253_008:0333c11": "十三幻師解術觀十四神龍隱海觀",
    "X10n0253_008:0333c12": "十五龍樹通真觀十六商那示相觀",
    "X10n0253_008:0333c13": "十七大通宴默觀十八寶明空海觀",
    "X10n0253_008:0333c14": "十九虗空妙用觀二十舜若呈神觀",
    "X10n0253_008:0333c15": "二十一飲光歸定觀二十二多寶呈通觀",
    "X10n0253_008:0333c16": "二十三下方騰化觀二十四帝青含變觀",
    "X10n0253_008:0333c17": "二十五如意圓修觀",
    "X10n0253_008:0333c18": "四明聰講師曰。此二十五輪。本被機修證。若論機",
    "X10n0253_008:0333c19": "緣入道。若權若實。若偏若圓。有利有鈍。何止二十",
    "X10n0253_008:0333c20": "五。經中自云。若論菩薩。於一輪中。有若諸關涉多",
    "X10n0253_008:0333c21": "少。故不能窮理盡情也。",
    "X10n0253_008:0333c22": "今括出二十五輪于后(御註中具出)。",
    "X10n0253_008:0333c23": "一單修奢摩他。(專修靜觀)二單修三摩鉢提(專修幻觀)三單",
    "X10n0253_008:0333c24": "修禪那。(專修寂觀)四先修奢摩他。(至靜)後修三摩鉢提。(妙行)",
    "X10n0253_008:0334a01": "五先修奢摩他(靜慧)後修禪那。(斷煩惱出生死)六先修奢摩",
    "X10n0253_008:0334a02": "他。(靜慧)中修三摩鉢提。(幻力)後修禪那。(寂滅)七先修奢摩",
    "X10n0253_008:0334a03": "他。(靜力)中修禪那。(斷盡煩惱)後修三摩鉢提。(妙行)八先修奢",
    "X10n0253_008:0334a04": "摩他。(靜力)齊修三摩鉢提(幻行)禪那。(斷滅煩惱)九齊修奢摩",
    "X10n0253_008:0334a05": "他(靜力)三摩鉢提。(變化)後修禪那。(斷除煩惱)十齊修奢摩他",
    "X10n0253_008:0334a06": "(靜力)禪那。(寂滅)後修三摩鉢提。(作用變化世界)十一先修三摩",
    "X10n0253_008:0334a07": "鉢提。(幻力)後修奢摩他。(至靜)十二先修三摩鉢提。(幻力)後",
    "X10n0253_008:0334a08": "修禪那。(寂滅)十三先修三摩鉢提。(幻力)中修奢摩他。(寂靜)",
    "X10n0253_008:0334a09": "後修禪那。(寂滅)十四先修三摩鉢提。(幻力)中修禪那。(寂滅)",
    "X10n0253_008:0334a10": "後修奢摩他。(至靜)十五先修三摩鉢提。(幻力)齊修奢摩",
    "X10n0253_008:0334a11": "他(至靜)禪那。(寂滅)十六齊修三摩鉢提(幻力)奢摩他。(至靜)後",
    "X10n0253_008:0334a12": "修禪那。(寂滅)十七齊修三摩鉢提(幻力)禪那。(寂滅)後修奢",
    "X10n0253_008:0334a13": "摩他。(安住清淨)十八先修禪那。(寂滅)後修奢摩他。(至靜)十九",
    "X10n0253_008:0334a14": "先修禪那。(寂滅)後修三摩鉢提。(作用隨順一切)二十先修禪",
    "X10n0253_008:0334a15": "那。(寂滅)中修奢摩他。(靜慮)後修三摩鉢提。(變化)二十一先",
    "X10n0253_008:0334a16": "修禪那。(寂滅)中修三摩鉢提。(作用)後修奢摩他。(靜慮)二十",
    "X10n0253_008:0334a17": "二先修禪那。(寂滅)齊修奢摩他(靜慮)三摩鉢提。(變化)二十",
    "X10n0253_008:0334a18": "三齊修禪那(寂滅)奢摩他。(至靜)後修三摩鉢提。(變化)二十",
    "X10n0253_008:0334a19": "四齊修禪那(寂滅)三摩鉢提。(變化)後修奢摩他。(至靜)二十",
    "X10n0253_008:0334a20": "五圓修三種自性清淨隨順。",
    "X10n0253_008:0334a21": "若諸菩薩。及末世眾生。依此輪者。當持梵行。寂靜思",
    "X10n0253_008:0334a22": "惟。",
    "X10n0253_008:0334a23": "持梵行者。持佛戒行也。寂靜者。自澄其心也。思惟",
    "X10n0253_008:0334a24": "者。審察邪正也。",
    "X10n0253_008:0334b01": "求哀懺悔。經三七日。",
    "X10n0253_008:0334b02": "恐為業力障蔽淨心故。求哀懺悔。以二十一日為",
    "X10n0253_008:0334b03": "期也。",
    "X10n0253_008:0334b04": "於二十五輪。各安標記。至心求哀。隨手結取。",
    "X10n0253_008:0334b05": "如探籌然。不可揀擇。",
    "X10n0253_008:0334b06": "依結開示。便知頓漸。",
    "X10n0253_008:0334b07": "結得前單修三輪。及圓修一輪。即是頓門。結得餘",
    "X10n0253_008:0334b08": "二十一輪。即是漸門。",
    "X10n0253_008:0334b09": "一念疑悔。即不成就。",
    "X10n0253_008:0334b10": "苟有疑悔之心。觀行終不成就。",
    "X10n0253_008:0334b11": "西蜀復庵暉禪師曰。此總示修習。梵行淨也。此即",
    "X10n0253_008:0334b12": "戒學。寂靜者。此即定學。思惟即慧學。此是三無漏",
    "X10n0253_008:0334b13": "學也。大凡學道之人。莫不皆因三學。而從凡入聖。",
    "X10n0253_008:0334b14": "有如莊子云。泰字定發乎天光。與此同旨。謂修此",
    "X10n0253_008:0334b15": "二十五輪之時。於事相中。威儀法式及用心方便。",
    "X10n0253_008:0334b16": "必須持戒防非止惡。入定對治動亂。發慧辨別邪",
    "X10n0253_008:0334b17": "正是非真妄等法。如是修習必定成佛。倘若觀中",
    "X10n0253_008:0334b18": "有礙。宜須於三七日中求告哀投十方諸佛。懺露",
    "X10n0253_008:0334b19": "先罪。改往修來。書寫二十五輪名字文句。安置道",
    "X10n0253_008:0334b20": "場之中。禮念虔誠精祈一行。若是於三觀之中。已",
    "X10n0253_008:0334b21": "的樂修一觀者。即便隨意修習。更不必求。若心於",
    "X10n0253_008:0334b22": "猶豫不決。勝劣難分。即當憑仗聖力以卜之。不宜",
    "X10n0253_008:0334b23": "揀擇。但依所捻結開而看之。而頓漸自知。休貪別",
    "X10n0253_008:0334b24": "觀。若更懷疑則失前功。不可等閑輕於事相也。",
    "X10n0253_008:0334c01": "四明聰講師曰。此示菩薩末世眾生。須依教修之。",
    "X10n0253_008:0334c02": "若不依輪次。終成虗設。梵行者。即不婬慾淨身業",
    "X10n0253_008:0334c03": "也。寂靜淨口業也。思惟淨意業也。三業清淨。隨智",
    "X10n0253_008:0334c04": "慧行。為之求哀懺悔。經三七日者。尅期也。二十一",
    "X10n0253_008:0334c05": "日中精進。謂之尅時。破障域意修真。二十五輪各",
    "X10n0253_008:0334c06": "安標記。至心求哀。此言凡夫淺識。觀力未著。須依",
    "X10n0253_008:0334c07": "事相。如假船過渡。用筏到岸。書二十五名於籤上。",
    "X10n0253_008:0334c08": "於佛前誠心禱之。乞求冥力加被。勿起少疑心。祈",
    "X10n0253_008:0334c09": "禱懺悔已。至於三七日。誠心深固。為之即非造次。",
    "X10n0253_008:0334c10": "然後信手抽籤。不宜揀擇。依結開示。或頓或漸。依",
    "X10n0253_008:0334c11": "教修行。若自的樂一門。隨便修習。既勝劣難分。不",
    "X10n0253_008:0334c12": "能自決。故憑聖力。以卜應修。當即依結以修。無得",
    "X10n0253_008:0334c13": "復貪餘觀。若單修一輪。并圓修三觀者。此名為頓。",
    "X10n0253_008:0334c14": "若兼修互修者。此名為漸。此漸非漸教之漸。此則",
    "X10n0253_008:0334c15": "同以圓覺發觀之始。同緣實相。同以上品寂。先為",
    "X10n0253_008:0334c16": "觀體。但根有利鈍。證有先後。為之漸也。不問遲鈍",
    "X10n0253_008:0334c17": "聰利。但心懷疑悔。即不成就也。",
    "X10n0253_008:0334c18": "爾時世尊。欲重宣此義。而說偈言。",
    "X10n0253_008:0334c19": "　辨音汝當知　　一切諸菩薩　　無礙清淨慧",
    "X10n0253_008:0334c20": "　皆依禪定生　　所謂奢摩他　　三摩提禪那",
    "X10n0253_008:0334c21": "　三法頓漸修　　有二十五種　　十方諸如來",
    "X10n0253_008:0334c22": "　三世修行者　　無不因此法　　而得成菩提",
    "X10n0253_008:0334c23": "　唯除頓覺人　　并法不隨順　　一切諸菩薩",
    "X10n0253_008:0334c24": "　及末世眾生　　常當持此輪　　隨順勤修習",
    "X10n0253_008:0335a01": "　依佛大悲力　　不久證涅槃",
    "X10n0253_008:0335a02": "西蜀復庵暉禪師曰。偈中二偈。標意及觀綱也。次",
    "X10n0253_008:0335a03": "一偈結因。後二偈揀示。云唯除頓覺人。并法不隨",
    "X10n0253_008:0335a04": "順。此二句長行既無。此偈即顯謂獨除却上根圓",
    "X10n0253_008:0335a05": "頓悟解之人。并及於一切定相之法不隨順者。則",
    "X10n0253_008:0335a06": "不必依二十五輪。及道場探結等法。不隨順者。不",
    "X10n0253_008:0335a07": "取相也。既不隨相。即隨真覺。此乃頓入圓明。觸目",
    "X10n0253_008:0335a08": "合道。遇緣即宗。本自無傷。不可加之以繩索也。是",
    "X10n0253_008:0335a09": "知前普賢章。知幻即離不作方便等類。故揀之矣。",
    "X10n0253_008:0335a10": "又下文云隨順勤修習者。此指下根人。前不隨即",
    "X10n0253_008:0335a11": "不隨倒法。此不隨即不隨正法。若下根之人。其可",
    "X10n0253_008:0335a12": "不隨正法乎。後六句總示也。",
    "X10n0253_008:0335a13": "四明聰講師曰。偈與長行無異義也。有唯除頓覺",
    "X10n0253_008:0335a14": "人并法不隨順二句。不免重釋。圭峰云。唯除上根",
    "X10n0253_008:0335a15": "圓頓悟解之人。并及於一切定相之法不隨順者。",
    "X10n0253_008:0335a16": "則不必具依二十五輪。及道場探結等。不隨順法",
    "X10n0253_008:0335a17": "者不取相也。既不隨相。即隨真覺。此乃頓入圓明。",
    "X10n0253_008:0335a18": "觸目合道。不可加之以繩索。無瘡自疣也。是前知",
    "X10n0253_008:0335a19": "幻即離不作方便等類。故云唯除之矣。",
    "X10n0253_008:0335a20": "　釋迦老子性顛蹶　　蜘蛛網撈水底月",
    "X10n0253_008:0335a21": "　辨音不解拈金彈　　斷貫索繫天邊鴈",
    "X10n0253_008:0335a22": "　二十五輪更互修　　得便宜處便垂鈎",
    "X10n0253_008:0335a23": "　錦鱗不在[糸*系]輪上　　莫向烟波深處求",
    "X10n0253_008:0335a24": "唐圭峰定慧禪師宗密頌辨音菩薩章曰。",
    "X10n0253_008:0335b01": "　辨音又問幾般輪　　幾種脩持可證真",
    "X10n0253_008:0335b02": "　單複圓門雖有異　　靜幻寂觀要區分",
    "X10n0253_008:0335b03": "　各安標記欲探結　　先莫求哀悔罪根",
    "X10n0253_008:0335b04": "　二十五輪依幻覺　　無修習處示修因",
    "X10n0253_008:0335b06": "辨音菩薩章終八"
}