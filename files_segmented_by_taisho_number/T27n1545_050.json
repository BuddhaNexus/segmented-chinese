{
    "T27n1545_050:0257a13": "阿毘達磨大毘婆沙論卷第五十",
    "T27n1545_050:0257a15": "五百大阿羅漢等造",
    "T27n1545_050:0257a16": "三藏法師玄奘奉　詔譯",
    "T27n1545_050:0257a17": "5結蘊第二中不善納息第一之五",
    "T27n1545_050:0257a18": "有七隨眠。謂欲貪隨眠瞋恚隨眠有貪隨眠",
    "T27n1545_050:0257a19": "慢隨眠無明隨眠見隨眠疑隨眠。問此七隨",
    "T27n1545_050:0257a20": "眠以何為自性。答以九十八事為自性。謂",
    "T27n1545_050:0257a21": "欲貪瞋恚隨眠各欲界五部為十事。有貪隨",
    "T27n1545_050:0257a22": "眠色無色界各五部為十事。慢無明隨眠各",
    "T27n1545_050:0257a23": "三界五部為三十事。見隨眠三界各十二為",
    "T27n1545_050:0257a24": "三十六事。疑隨眠三界各四部為十二事。由",
    "T27n1545_050:0257a25": "此七隨眠以九十八事為自性。已說自性",
    "T27n1545_050:0257a26": "所以今當說。問何故名隨眠。隨眠是何義",
    "T27n1545_050:0257a27": "答微細義隨增義隨縛義是隨眠義。微細義",
    "T27n1545_050:0257a28": "是隨眠義者。欲貪等七行相微細。如七極微",
    "T27n1545_050:0257a29": "成一細色。隨增義是隨眠義者。欲貪等七普",
    "T27n1545_050:0257b01": "於一切微細有漏皆悉隨增。乃至一極微。或",
    "T27n1545_050:0257b02": "一剎那頃欲貪等七皆隨增故。隨縛義是隨眠",
    "T27n1545_050:0257b03": "義者。如空行影水行隨故。空行謂鳥。水",
    "T27n1545_050:0257b04": "行謂魚。鳥以翅力欲度大海。水中有魚",
    "T27n1545_050:0257b05": "善取其相而作是念。無有飛鳥能過大",
    "T27n1545_050:0257b06": "海。唯除勇迅妙翅鳥王。即逐其影鳥乏",
    "T27n1545_050:0257b07": "墮水魚便吞之。如是隨眠於一切位恒",
    "T27n1545_050:0257b08": "現起得非理作意。若現前時即受等流或異",
    "T27n1545_050:0257b09": "熟果復次微細義是隨眠義者。依自性說隨",
    "T27n1545_050:0257b10": "增義是隨眠義者。依作用說。隨縛義是隨眠",
    "T27n1545_050:0257b11": "義者。依彼得說。復次微細義是隨眠義者。",
    "T27n1545_050:0257b12": "依自性說。隨增義是隨眠義者。依相續說。",
    "T27n1545_050:0257b13": "隨縛義是隨眠義者。依習氣堅牢說。復次微",
    "T27n1545_050:0257b14": "細義是隨眠義者。依過去隨眠說。隨增義是",
    "T27n1545_050:0257b15": "隨眠義者。依現在隨眠說。隨縛義是隨眠義",
    "T27n1545_050:0257b16": "者。依未來隨眠說。復次微細義是隨眠義",
    "T27n1545_050:0257b17": "者。依行相說。隨增義是隨眠義者。依所緣",
    "T27n1545_050:0257b18": "縛說。隨縛義是隨眠義者。依相應縛說。復",
    "T27n1545_050:0257b19": "次微細義隨增義是隨眠義者。依相應隨眠",
    "T27n1545_050:0257b20": "說。隨縛義是隨眠義者。依不相應隨眠說。",
    "T27n1545_050:0257b21": "問隨眠皆與心等相應。如何言依不相應",
    "T27n1545_050:0257b22": "說。答此中於得立隨眠名得隨眠故。說名",
    "T27n1545_050:0257b23": "隨眠。外國諸師作如是說。由四種義故名",
    "T27n1545_050:0257b24": "隨眠。謂微細義隨入義隨增義隨縛義。是隨",
    "T27n1545_050:0257b25": "眠義。微細義是隨眠義者。謂欲貪等自性行",
    "T27n1545_050:0257b26": "相俱極微細。隨入義是隨眠義者。謂欲貪等",
    "T27n1545_050:0257b27": "隨入相續無不周遍。如油在麻膩在團中",
    "T27n1545_050:0257b28": "無不周遍。隨增義是隨眠義者。謂欲貪等",
    "T27n1545_050:0257b29": "於相續中展轉隨增。如孩乳母。隨縛義是",
    "T27n1545_050:0257c01": "隨眠義者。如空行影水行隨逐。復次微細",
    "T27n1545_050:0257c02": "義是隨眠義者。依自性說。隨入義是隨眠",
    "T27n1545_050:0257c03": "義者。依相應說。隨增義是隨眠義者。依行",
    "T27n1545_050:0257c04": "相說。隨縛義是隨眠義者。依彼得說",
    "T27n1545_050:0257c05": "應以三事知諸隨眠。一以自性故。二以",
    "T27n1545_050:0257c06": "果故。三以補特伽羅故。以自性故者。欲貪",
    "T27n1545_050:0257c07": "隨眠如食興蕖瞋恚隨眠如食辛辣。有愛",
    "T27n1545_050:0257c08": "隨眠如乳母衣。慢隨眠如憍傲人。無明隨眠",
    "T27n1545_050:0257c09": "如盲瞽者。見隨眠如失道者。疑隨眠如臨",
    "T27n1545_050:0257c10": "岐路。以果故者。欲貪隨眠若習若修若多所",
    "T27n1545_050:0257c11": "作。當生鴿雀鴛鴦等中。瞋恚隨眠若習若修",
    "T27n1545_050:0257c12": "若多所作當生蜂蝎毒蛇等中。有貪隨眠若",
    "T27n1545_050:0257c13": "習若修若多所作當生色無色界。慢隨眠",
    "T27n1545_050:0257c14": "若習若修若多所作當生卑賤種族。無明隨",
    "T27n1545_050:0257c15": "眠若習若修若多所作當生愚盲種族。見隨",
    "T27n1545_050:0257c16": "眠若習若修若多所作當生外道種族。疑隨",
    "T27n1545_050:0257c17": "眠若習若修若多所作當生邊鄙種族。以補",
    "T27n1545_050:0257c18": "特伽羅故者。欲貪隨眠如難陀等。瞋恚隨眠",
    "T27n1545_050:0257c19": "如氣噓指鬘等。有貪隨眠如遏璽多阿邏荼",
    "T27n1545_050:0257c20": "嗢達洛迦等。慢隨眠如傲士等。無明隨眠如",
    "T27n1545_050:0257c21": "鄔盧頻螺婆迦葉波等。見隨眠如善星等。",
    "T27n1545_050:0257c22": "疑隨眠如摩洛迦子等。問嫉慳何故不立隨",
    "T27n1545_050:0257c23": "眠。答彼二無有隨眠相故。復次隨眠微細",
    "T27n1545_050:0257c24": "彼二麁動。復次隨眠輕微彼二尤重。復次隨",
    "T27n1545_050:0257c25": "眠猛利彼二數行。復次隨眠是根本煩惱彼二",
    "T27n1545_050:0257c26": "是煩惱等流。謂嫉是瞋恚等流。慳是欲貪等",
    "T27n1545_050:0257c27": "流。復次隨眠習氣堅固如於此地燒擔山",
    "T27n1545_050:0257c28": "木火滅雖久其地猶熱。彼二習氣不堅固。",
    "T27n1545_050:0257c29": "如於此地燒草樺皮。火纔滅已其地便冷。",
    "T27n1545_050:0258a01": "復次隨眠難伏。彼二易伏。是故彼二不立",
    "T27n1545_050:0258a02": "隨眠。餘纏及垢准二應說。",
    "T27n1545_050:0258a03": "有九結。謂愛結恚結慢結無明結見結取結",
    "T27n1545_050:0258a04": "疑結嫉結慳結。問此九結以何為自性。答",
    "T27n1545_050:0258a05": "以百事為自性。謂愛慢無明結。各三界五",
    "T27n1545_050:0258a06": "部為四十五事。恚結唯欲界五部為五事。見",
    "T27n1545_050:0258a07": "結有十八事。謂有身見邊執見各三界見苦",
    "T27n1545_050:0258a08": "所斷為六事。邪見三界各四部為十二事。取",
    "T27n1545_050:0258a09": "結有十八事。謂見取三界各四部為十二事。",
    "T27n1545_050:0258a10": "戒禁取三界各見苦道所斷為六事。疑結三",
    "T27n1545_050:0258a11": "界各四部為十二事。嫉慳結各欲界修所斷",
    "T27n1545_050:0258a12": "為二事。由此九結以百事為自性。已說自",
    "T27n1545_050:0258a13": "性所以今當說。問何故名結。結是何義。答",
    "T27n1545_050:0258a14": "繫縛義合苦義雜毒義是結義。所餘廣釋如",
    "T27n1545_050:0258a15": "三結處已釋。諸結總義一一自性今當廣說。",
    "T27n1545_050:0258a16": "云何愛結。謂三界貪。然三界貪於九結中總",
    "T27n1545_050:0258a17": "立愛結。七隨眠中立二隨眠。謂欲界貪名",
    "T27n1545_050:0258a18": "欲貪隨眠。色無色界貪名有貪隨眠。於餘經",
    "T27n1545_050:0258a19": "中立為三愛。謂欲愛色愛無色愛。問此三何",
    "T27n1545_050:0258a20": "別。答世尊所化根有三品。為利根者說一",
    "T27n1545_050:0258a21": "愛結。為中根者說二隨眠。為鈍根者說三",
    "T27n1545_050:0258a22": "界愛。復次世尊所化修有三種。為初習業",
    "T27n1545_050:0258a23": "者說一愛結。為已熟修者說二隨眠。為超",
    "T27n1545_050:0258a24": "作意者說三界愛。復次世尊所化樂有三",
    "T27n1545_050:0258a25": "種。為樂略者說一愛結。為樂廣者說三",
    "T27n1545_050:0258a26": "界愛。為樂略廣者說二隨眠。復次合苦",
    "T27n1545_050:0258a27": "義是結義。以三界貪俱令有情苦合非樂故",
    "T27n1545_050:0258a28": "立一愛結。隨增義是隨眠義。以欲界貪外門",
    "T27n1545_050:0258a29": "隨增。色無色貪內門隨增故立二隨眠。染境",
    "T27n1545_050:0258b01": "義是愛義。以所染著欲色無色境有差別",
    "T27n1545_050:0258b02": "故。立三界愛。云何恚結。謂於有情欲為",
    "T27n1545_050:0258b03": "損害。問若於非情欲為損害亦應是恚。何",
    "T27n1545_050:0258b04": "故不說。答從多說故。謂此恚結多於有情",
    "T27n1545_050:0258b05": "欲為損害。少於非情。是故不說。復次從重",
    "T27n1545_050:0258b06": "說故。謂於有情欲為損害其罪甚重。非於",
    "T27n1545_050:0258b07": "非情。是故不說復次從本說故。謂此恚結",
    "T27n1545_050:0258b08": "要於有情欲為損害。然後方於非情亦起。",
    "T27n1545_050:0258b09": "是故不說。復次依想說故。謂於非情若起",
    "T27n1545_050:0258b10": "恚結。亦於彼處起有情想。是故但說於有",
    "T27n1545_050:0258b11": "情起。云何慢結。謂七種慢。一慢二過慢三慢",
    "T27n1545_050:0258b12": "過慢四我慢五增上慢六卑慢七邪慢。慢謂",
    "T27n1545_050:0258b13": "於劣謂己勝。於等謂己等。令心高舉。過慢",
    "T27n1545_050:0258b14": "謂於等謂己勝於勝謂己等令心高舉。慢",
    "T27n1545_050:0258b15": "過慢謂於勝謂己勝令心高舉。我慢謂於",
    "T27n1545_050:0258b16": "五取蘊謂我我所令心高舉。增上慢謂未",
    "T27n1545_050:0258b17": "得勝德謂己已得令心高舉。卑慢謂於他",
    "T27n1545_050:0258b18": "多勝謂己少劣令心高舉。邪慢謂實全無",
    "T27n1545_050:0258b19": "德謂己有德。如是七慢總名慢結。云何無",
    "T27n1545_050:0258b20": "明結。謂三界無知此說為善。若作是說緣",
    "T27n1545_050:0258b21": "三界無知。即應不攝無漏緣無明。云何見",
    "T27n1545_050:0258b22": "結。謂三見即有身見邊執見邪見。總名見",
    "T27n1545_050:0258b23": "結。云何取結。謂二取即見取戒禁取。總名取",
    "T27n1545_050:0258b24": "結。",
    "T27n1545_050:0258b25": "問何故五見中三見立見結。二見立取結",
    "T27n1545_050:0258b26": "耶。答於合苦時由名等故。謂前三見同是",
    "T27n1545_050:0258b27": "女名。後之二見同是男名。以見是女聲。取是",
    "T27n1545_050:0258b28": "男聲故。復次於合苦時由事等故。謂見結",
    "T27n1545_050:0258b29": "取結各攝十八事。復次攝隨眠亦等故。謂",
    "T27n1545_050:0258c01": "見結取結於九十八隨眠中各攝十八。復次",
    "T27n1545_050:0258c02": "前三見是推度非執受故。合立見結。後二",
    "T27n1545_050:0258c03": "見是推度亦執受故。合立取結。復次前三見",
    "T27n1545_050:0258c04": "等推度境故。合立見結。後二見等推度見",
    "T27n1545_050:0258c05": "故。合立取結。云何疑結。謂於諦猶豫。問何",
    "T27n1545_050:0258c06": "故說此於諦猶豫。答欲令疑者得決定故。",
    "T27n1545_050:0258c07": "謂如有人遠見竪物便生猶豫杌耶人耶。",
    "T27n1545_050:0258c08": "設彼是人為男為女。或見二道便生猶豫。",
    "T27n1545_050:0258c09": "是所往路為復非耶。見二衣鉢亦生猶豫",
    "T27n1545_050:0258c10": "是我所有他所有耶。或疑此等是實疑結欲",
    "T27n1545_050:0258c11": "令彼疑得決定故。今顯此疑但是欲界",
    "T27n1545_050:0258c12": "無覆無記邪智為體非真疑結。真疑結者。",
    "T27n1545_050:0258c13": "謂於苦等四諦猶豫。云何嫉結。謂心妬忌。",
    "T27n1545_050:0258c14": "云何慳結。謂心悋護。問何故說此二相別",
    "T27n1545_050:0258c15": "耶。答欲令疑者得決定故。謂世間人於",
    "T27n1545_050:0258c16": "嫉謂慳於慳謂嫉。於嫉謂慳者。如有見",
    "T27n1545_050:0258c17": "他所得好事。心生妬忌便謂為慳。然實妬",
    "T27n1545_050:0258c18": "忌是嫉非慳。於慳謂嫉者。如有見他",
    "T27n1545_050:0258c19": "悋護妻等便謂為嫉。然實悋護是慳非嫉。",
    "T27n1545_050:0258c20": "為令彼疑得決定故說嫉與慳二相差別。",
    "T27n1545_050:0258c21": "問何故於十纏中。唯立慳嫉為結。答唯此",
    "T27n1545_050:0258c22": "二纏有結相故。餘無結相故不立結。復次",
    "T27n1545_050:0258c23": "以後顯初故。但說二。謂十纏中嫉慳居後",
    "T27n1545_050:0258c24": "說後為結則已顯初。復次以嫉與慳獨立",
    "T27n1545_050:0258c25": "離二故立為結。餘纏不爾。獨立者。謂自力",
    "T27n1545_050:0258c26": "現行。離二者。謂一向不善。忿覆二纏雖能獨",
    "T27n1545_050:0258c27": "立亦復離二。而似隨眠為隨眠相之所映",
    "T27n1545_050:0258c28": "奪。其相不顯故不立結。由此義故。外國諸",
    "T27n1545_050:0258c29": "師說此二種即隨眠性。惛沈掉舉不能獨",
    "T27n1545_050:0259a01": "立他力起故亦不離二。或是不善或無記",
    "T27n1545_050:0259a02": "故。睡眠惡作雖亦獨立而不離二。睡眠通",
    "T27n1545_050:0259a03": "善不善無記。惡作通善不善性故。無慚無愧",
    "T27n1545_050:0259a04": "雖是離二而非獨立。唯嫉與慳獨立離二",
    "T27n1545_050:0259a05": "異隨眠相故。立為結。復次以嫉與慳最為",
    "T27n1545_050:0259a06": "鄙賤深可厭毀故。立為結。復次以嫉與慳",
    "T27n1545_050:0259a07": "性甚猥弊違背正理故。立為結。謂他榮勝",
    "T27n1545_050:0259a08": "於自無損。何緣於他橫生妬忌。雖復積聚",
    "T27n1545_050:0259a09": "百千珍財終不能持一錢往至後世。何緣",
    "T27n1545_050:0259a10": "固情悋護而不施他。復次由二法故。令諸",
    "T27n1545_050:0259a11": "有情於生死中多受毀辱。一無威德。二極貧",
    "T27n1545_050:0259a12": "窮。無威德者由多嫉妬。極貧窮者由多慳",
    "T27n1545_050:0259a13": "悋。若無威德極貧窮者。父母兄弟妻子僮僕",
    "T27n1545_050:0259a14": "尚輕蔑之。況非親者。故十纏中立二為結。",
    "T27n1545_050:0259a15": "復次嫉慳於彼欲界有情猶如獄卒及防",
    "T27n1545_050:0259a16": "捍者。如有罪人縶在囹圄二卒禁守不令",
    "T27n1545_050:0259a17": "得出。復有清潔莊嚴園林二人防捍不令",
    "T27n1545_050:0259a18": "得入。囹圄者喻惡趣。園林者喻人天。獄卒",
    "T27n1545_050:0259a19": "防捍喻嫉與慳。欲界有情所以縶在惡趣",
    "T27n1545_050:0259a20": "囹圄不能得出。復不得入人天園者。以",
    "T27n1545_050:0259a21": "嫉與慳二結障故。如契經言。時天帝釋往",
    "T27n1545_050:0259a22": "詣佛所。作如是問。由何結故。人天及龍阿",
    "T27n1545_050:0259a23": "素洛等屢興戰鬪。世尊告曰。由嫉與慳。問",
    "T27n1545_050:0259a24": "諸有情類或具九結。或有六結。或有三結。",
    "T27n1545_050:0259a25": "或全無結。具九結者。謂具縛異生。有六結",
    "T27n1545_050:0259a26": "者。謂已離欲染異生及未離欲染聖者。有三",
    "T27n1545_050:0259a27": "結者謂已離欲染聖者。全無結者。謂阿羅",
    "T27n1545_050:0259a28": "漢無成二結及一結者。佛何故說由嫉與",
    "T27n1545_050:0259a29": "慳人天龍等屢興戰鬪。答彼經但說諸富貴",
    "T27n1545_050:0259b01": "者數現行結不說成就。謂天帝釋二天中尊",
    "T27n1545_050:0259b02": "由嫉與慳。與非天眾數戰鬪故。但說二結。",
    "T27n1545_050:0259b03": "復次佛為呵責天帝釋故。於彼契經說此",
    "T27n1545_050:0259b04": "二結。謂諸天中有蘇陀味勝阿素洛。阿素",
    "T27n1545_050:0259b05": "洛宮有端正女勝彼諸天。天自慳味嫉他",
    "T27n1545_050:0259b06": "美女。非天慳女嫉他美味。天為美女往非",
    "T27n1545_050:0259b07": "天處。非天為味復往天宮。是故諸天與阿",
    "T27n1545_050:0259b08": "素洛由嫉慳結數興戰鬪。爾時天帝與阿",
    "T27n1545_050:0259b09": "素洛適鬪戰已。心猶恐怖來詣佛所。作如",
    "T27n1545_050:0259b10": "是問。由何結故人天及龍阿素洛等屢興",
    "T27n1545_050:0259b11": "戰鬪。彼意問言由何結故天與非天數興",
    "T27n1545_050:0259b12": "戰鬪。故佛告曰。由嫉與慳。佛意告言。汝等",
    "T27n1545_050:0259b13": "天眾及阿素洛由嫉慳結數興戰鬪。故嫉與",
    "T27n1545_050:0259b14": "慳是汝等患亦是重擔傷害汝等應速捨",
    "T27n1545_050:0259b15": "離。問六煩惱垢何故非結。答相麁動故。若相",
    "T27n1545_050:0259b16": "微細繫縛堅牢可立為結。垢相麁動繫義不",
    "T27n1545_050:0259b17": "堅故不立結。",
    "T27n1545_050:0259b18": "有九十八隨眠。謂欲界繫三十六隨眠。色無",
    "T27n1545_050:0259b19": "色界繫各三十一隨眠。此即以九十八事為",
    "T27n1545_050:0259b20": "自性。隨眠名義如前已釋。問何故說此九十",
    "T27n1545_050:0259b21": "八隨眠耶。答是作論者意欲爾故。謂本論師",
    "T27n1545_050:0259b22": "隨欲作論不違法相故不應責。復次為止",
    "T27n1545_050:0259b23": "著文沙門意故。謂有沙門執著文字離",
    "T27n1545_050:0259b24": "經所說終不敢言。彼作是說誰有智慧過",
    "T27n1545_050:0259b25": "於佛者。佛唯說有七種隨眠如何強增為",
    "T27n1545_050:0259b26": "九十八。為遮彼意廣七隨眠為九十八。",
    "T27n1545_050:0259b27": "謂依行相界部別故。七隨眠中欲貪隨眠部",
    "T27n1545_050:0259b28": "別故為五。瞋恚隨眠亦爾。有貪隨眠界別",
    "T27n1545_050:0259b29": "故為二。部別故為五。界部別故為十。慢隨",
    "T27n1545_050:0259c01": "眠界別故為三。部別故為五。界部別故為",
    "T27n1545_050:0259c02": "十五。無明隨眠亦爾。見隨眠界別故為三。行",
    "T27n1545_050:0259c03": "相別故為五。部別故為十二。行相界部別故",
    "T27n1545_050:0259c04": "為三十六。疑隨眠界別故為三。部別故為",
    "T27n1545_050:0259c05": "四。界部別故為十二。是故七隨眠依行相",
    "T27n1545_050:0259c06": "界部別故為九十八隨眠。廣略雖異而體",
    "T27n1545_050:0259c07": "無差別。",
    "T27n1545_050:0259c08": "三結乃至九十八隨眠幾不善幾無記。問何",
    "T27n1545_050:0259c09": "故作此論。答為止他宗顯正義故謂或有",
    "T27n1545_050:0259c10": "說。一切煩惱皆是不善。由不巧便所攝持",
    "T27n1545_050:0259c11": "故。如譬喻者。為遮彼意顯諸煩惱。有是",
    "T27n1545_050:0259c12": "不善有是無記。若諸煩惱由不巧便所攝",
    "T27n1545_050:0259c13": "持故是不善者。此不巧便應非不善非不",
    "T27n1545_050:0259c14": "巧便所攝持故。不巧便者即是無知。所攝持",
    "T27n1545_050:0259c15": "者是相應義。自體不與自體相應故不巧",
    "T27n1545_050:0259c16": "便應非不善。復有欲令欲界煩惱皆是不",
    "T27n1545_050:0259c17": "善。色無色界一切煩惱皆是無記。為遮彼意",
    "T27n1545_050:0259c18": "顯示欲界有身見邊執見及彼相應無明亦",
    "T27n1545_050:0259c19": "是無記。復有說者。欲現門義故作斯論。謂",
    "T27n1545_050:0259c20": "前已說何故於此先立章耶。為欲顯示諸",
    "T27n1545_050:0259c21": "門義故。若不立章門義無由得顯。如彩",
    "T27n1545_050:0259c22": "畫者不能彩畫虛空。既立章已應顯門義。",
    "T27n1545_050:0259c23": "答三結中一無記謂有身見。問何故有身見",
    "T27n1545_050:0259c24": "是無記耶。答若法是無慚無愧自性與無慚",
    "T27n1545_050:0259c25": "無愧相應。是無慚無愧等起等流果者是不",
    "T27n1545_050:0259c26": "善。有身見非無慚無愧自性不與無慚無",
    "T27n1545_050:0259c27": "愧相應。非無慚無愧等起等流果。故是無",
    "T27n1545_050:0259c28": "記。復次此有身見非一向壞意樂。故非不",
    "T27n1545_050:0259c29": "善。無慚無愧不相應故非一向壞意樂。復次",
    "T27n1545_050:0260a01": "此見不違施戒修故。謂執我者作如是說。",
    "T27n1545_050:0260a02": "由布施故我當富樂。由持戒故我當生天",
    "T27n1545_050:0260a03": "由修定故我當解脫。故是無記。復次此有",
    "T27n1545_050:0260a04": "身見唯迷自體。不逼惱他故是無記。謂執",
    "T27n1545_050:0260a05": "我者眼見色時言我見色色是我所。廣說乃",
    "T27n1545_050:0260a06": "至意了法時言我了法法是我所。雖於自",
    "T27n1545_050:0260a07": "體有此倒執。而不惱他故是無記。復次此",
    "T27n1545_050:0260a08": "有身見無異熟果故是無記。尊者世友作如",
    "T27n1545_050:0260a09": "是說。此有身見不能發起麁身語業。故是",
    "T27n1545_050:0260a10": "無記。問不善煩惱亦有不能起麁身語業",
    "T27n1545_050:0260a11": "者。應是無記。答貪瞋癡慢若增盛時必能發",
    "T27n1545_050:0260a12": "起麁身語業。此有身見設增盛時亦不能起",
    "T27n1545_050:0260a13": "麁身語業。故是無記復次此有身見不令有",
    "T27n1545_050:0260a14": "情墮諸惡趣。故是無記。問不善煩惱亦有",
    "T27n1545_050:0260a15": "不令墮惡趣者。應是無記。答不善煩惱若",
    "T27n1545_050:0260a16": "增盛時必令有情墮諸惡趣。此有身見設增",
    "T27n1545_050:0260a17": "盛時亦終不令墮諸惡趣。故是無記復次此",
    "T27n1545_050:0260a18": "見不能感非愛果。故是無記。問此見既令",
    "T27n1545_050:0260a19": "後有相續。後有即是非愛果攝。如何不能",
    "T27n1545_050:0260a20": "感非愛果。如契經說。苾芻當知。我終不",
    "T27n1545_050:0260a21": "讚起後有者。所以者何。若起後有一剎那",
    "T27n1545_050:0260a22": "者則為增苦。苦者即是非愛果攝。答此中所",
    "T27n1545_050:0260a23": "說非愛果者是苦苦類。契經所說非愛果者",
    "T27n1545_050:0260a24": "通三苦類。此有身見令有相續。非苦苦類",
    "T27n1545_050:0260a25": "故不相違。復次此有身見雖起後有。為苦",
    "T27n1545_050:0260a26": "苦本說為增苦。而不與彼為異熟因。故是",
    "T27n1545_050:0260a27": "無記。大德說曰。此有身見是顛倒執是不安",
    "T27n1545_050:0260a28": "隱是愚癡類。故是不善。若有身見非不善",
    "T27n1545_050:0260a29": "者。更有何法可名不善。如世尊說。乃至愚",
    "T27n1545_050:0260b01": "癡皆是不善。彼說不應理非異熟因故。若",
    "T27n1545_050:0260b02": "有身見皆不善者色無色界應有苦苦。然世",
    "T27n1545_050:0260b03": "尊說乃至愚癡皆不善者。非巧便故說為不",
    "T27n1545_050:0260b04": "善。不言能感不愛果故二應分別。謂戒禁",
    "T27n1545_050:0260b05": "取疑結或不善或無記。問應分別者義何謂",
    "T27n1545_050:0260b06": "耶。答應分析故名應分別。謂後二結。一分",
    "T27n1545_050:0260b07": "是不善一分是無記。故應分別。分別論者作",
    "T27n1545_050:0260b08": "如是言。所問二結應分別記非一向等。由",
    "T27n1545_050:0260b09": "此故言二應分別。謂彼二結欲界是不善。",
    "T27n1545_050:0260b10": "色無色界是無記。問何故色無色界煩惱是",
    "T27n1545_050:0260b11": "無記耶。答若法是無慚無愧自性與無慚無",
    "T27n1545_050:0260b12": "愧相應。是無慚無愧等起等流果者是不善。",
    "T27n1545_050:0260b13": "色無色界煩惱不爾。故是無記。復次色無色",
    "T27n1545_050:0260b14": "界煩惱非一向壞意樂。故非不善。無慚無愧",
    "T27n1545_050:0260b15": "不相應故非一向壞意樂。復次色無色界煩",
    "T27n1545_050:0260b16": "惱無異熟果。故是無記。問因論生論。何故色",
    "T27n1545_050:0260b17": "無色界煩惱無異熟果耶。答四支五支定所",
    "T27n1545_050:0260b18": "伏故。如毒蛇等呪術所伏不能為害。此",
    "T27n1545_050:0260b19": "亦如是。復次上界無彼異熟器故。若彼煩",
    "T27n1545_050:0260b20": "惱有異熟者應是苦受。苦受必是欲界所",
    "T27n1545_050:0260b21": "繫。不應上界煩惱異熟是欲界繫。故彼煩惱",
    "T27n1545_050:0260b22": "定無異熟。復次彼邪見等非極顛倒。於分",
    "T27n1545_050:0260b23": "相似處所起故。不惱他故但是無記。謂彼",
    "T27n1545_050:0260b24": "邪見謗言無苦。然上二界有相似樂。上界見",
    "T27n1545_050:0260b25": "取執彼諸蘊以為第一。然彼亦有相似第",
    "T27n1545_050:0260b26": "一。彼戒禁取執彼諸蘊以為能淨。然彼亦",
    "T27n1545_050:0260b27": "有相似能淨。謂色界道能淨欲界。無色界道",
    "T27n1545_050:0260b28": "能淨色界。故彼煩惱定非不善。尊者世友作",
    "T27n1545_050:0260b29": "如是說。上界煩惱不能發起麁身語業。故",
    "T27n1545_050:0260c01": "是無記。問不善煩惱亦有不能起麁身語",
    "T27n1545_050:0260c02": "業者應是無記。答不善煩惱若增盛時必能",
    "T27n1545_050:0260c03": "發起麁身語業。上界煩惱設增盛時亦不能",
    "T27n1545_050:0260c04": "起麁身語業。故是無記。復次上界煩惱不",
    "T27n1545_050:0260c05": "令有情墮諸惡趣。故是無記。問不善煩惱亦",
    "T27n1545_050:0260c06": "有不令墮惡趣者應是無記。答不善煩惱",
    "T27n1545_050:0260c07": "若增盛時必令有情墮諸惡趣。上界煩惱設",
    "T27n1545_050:0260c08": "增盛時亦終不令墮諸惡趣。故是無記。復",
    "T27n1545_050:0260c09": "次彼惑不能感非愛果。故是無記。問彼惑既",
    "T27n1545_050:0260c10": "令後有相續。後有即是非愛果攝。如何不能",
    "T27n1545_050:0260c11": "感非愛果。如契經說。苾芻當知。我終不讚",
    "T27n1545_050:0260c12": "起後有者。所以者何。若起後有一剎那者",
    "T27n1545_050:0260c13": "則為增苦。苦者即是非愛果攝。答此中所說",
    "T27n1545_050:0260c14": "非愛果者是苦苦類。契經所說非愛果者通",
    "T27n1545_050:0260c15": "三苦類。上界煩惱令有相續。非苦苦類故",
    "T27n1545_050:0260c16": "不相違。大德說曰。上界煩惱若是無記更有",
    "T27n1545_050:0260c17": "何法可名不善。如世尊說。若諸煩惱能發",
    "T27n1545_050:0260c18": "起業皆是不善。彼說非理。若彼煩惱是不善",
    "T27n1545_050:0260c19": "者。色無色界應有苦苦。然世尊說若諸煩惱",
    "T27n1545_050:0260c20": "能發起業皆不善者。依惡業說故不相違。",
    "T27n1545_050:0260c21": "三不善根唯不善。以彼自性是不善。復與一",
    "T27n1545_050:0260c22": "切不善法為因。為本為道路為由序為",
    "T27n1545_050:0260c23": "能作為生為緣為有為集為等起故。三漏",
    "T27n1545_050:0260c24": "中一無記謂有漏。由上所說諸因緣故。色無",
    "T27n1545_050:0260c25": "色界一切煩惱皆是無記。二應分別。謂欲漏",
    "T27n1545_050:0260c26": "或不善或無記。無慚無愧及彼相應是不善。",
    "T27n1545_050:0260c27": "無慚無愧者顯彼自性唯是不善。及彼相應",
    "T27n1545_050:0260c28": "者。顯欲漏中三十四事及三少分亦是不善。",
    "T27n1545_050:0260c29": "三少分者。謂彼相應惛沈睡眠掉舉少分。餘",
    "T27n1545_050:0261a01": "是無記。謂欲漏中有身見邊執見及三少分皆",
    "T27n1545_050:0261a02": "是無記。三少分者。謂有身見邊執見相應惛",
    "T27n1545_050:0261a03": "沈睡眠掉舉少分。如是五法無慚無愧不相",
    "T27n1545_050:0261a04": "應故皆非不善。問無慚不與無慚相應。無",
    "T27n1545_050:0261a05": "愧不與無愧相應。豈是無記。答無慚雖不",
    "T27n1545_050:0261a06": "與無慚相應。而與無愧相應。無愧雖不",
    "T27n1545_050:0261a07": "與無愧相應。而與無慚相應。俱不相應者",
    "T27n1545_050:0261a08": "方是無記故。無明漏或不善或無記。無慚無",
    "T27n1545_050:0261a09": "愧相應是不善。謂欲界見集滅道及修所斷",
    "T27n1545_050:0261a10": "無明唯是不善。見苦所斷三見疑慢貪瞋相應",
    "T27n1545_050:0261a11": "及不共無明亦是不善。餘是無記。謂欲界二",
    "T27n1545_050:0261a12": "見相應及色無色界一切無明。無慚無愧不相",
    "T27n1545_050:0261a13": "應故皆是無記。問何故十纏中唯說與無慚",
    "T27n1545_050:0261a14": "無愧相應耶。答是作論者意欲爾故。謂作論",
    "T27n1545_050:0261a15": "者隨欲造論不違法相故不應責。復次此",
    "T27n1545_050:0261a16": "二唯是不善遍與一切不善心相應。是故偏",
    "T27n1545_050:0261a17": "說。忿覆嫉慳雖唯是不善。而不遍與一切不",
    "T27n1545_050:0261a18": "善心相應。惛沈掉舉雖遍與一切不善心",
    "T27n1545_050:0261a19": "相應。而非唯是不善。睡眠惡作二義俱無。是",
    "T27n1545_050:0261a20": "故不說隨眠與垢准此應知。無慚無愧二",
    "T27n1545_050:0261a21": "義俱有與不善義多少量等。如函蓋相稱",
    "T27n1545_050:0261a22": "故偏說相應。四瀑流中一無記。謂有瀑流",
    "T27n1545_050:0261a23": "義如前說。三應分別。謂欲瀑流或不善或無",
    "T27n1545_050:0261a24": "記無慚無愧及彼相應是不善。無慚無愧者",
    "T27n1545_050:0261a25": "顯彼自性唯是不善。及彼相應者顯欲瀑流",
    "T27n1545_050:0261a26": "中二十四事及三少分。亦是不善。三少分者。",
    "T27n1545_050:0261a27": "謂彼相應惛沈睡眠掉舉少分。餘是無記。謂",
    "T27n1545_050:0261a28": "欲瀑流中與有身見邊執見相應惛沈睡眠",
    "T27n1545_050:0261a29": "掉舉少分無慚無愧不相應故皆是無記。見",
    "T27n1545_050:0261b01": "瀑流或不善或無記。欲界三見是不善。謂邪",
    "T27n1545_050:0261b02": "見見取戒禁取無慚無愧相應故。欲界二見",
    "T27n1545_050:0261b03": "色無色界五見是無記。無慚無愧不相應故。",
    "T27n1545_050:0261b04": "無明瀑流或不善或無記。無慚無愧相應是",
    "T27n1545_050:0261b05": "不善。謂欲界見集滅道及修所斷無明唯是",
    "T27n1545_050:0261b06": "不善。見苦所斷三見疑慢貪瞋相應及不共",
    "T27n1545_050:0261b07": "無明亦是不善。餘是無記。謂欲界二見相應",
    "T27n1545_050:0261b08": "及色無色界一切無明。無慚無愧不相應故",
    "T27n1545_050:0261b09": "皆是無記。如四瀑流四軛亦爾。瀑流與軛",
    "T27n1545_050:0261b10": "名體等故。四取中一無記謂我語取。義如前",
    "T27n1545_050:0261b11": "說。三應分別。謂欲取或不善或無記。無慚無",
    "T27n1545_050:0261b12": "愧及彼相應是不善。無慚無愧者顯彼自性",
    "T27n1545_050:0261b13": "唯是不善。及彼相應者顯欲取中二十八事",
    "T27n1545_050:0261b14": "及四少分亦是不善。四少分者謂彼相應惛",
    "T27n1545_050:0261b15": "沈睡眠掉舉無明少分。餘是無記。謂欲取中",
    "T27n1545_050:0261b16": "與有身見邊執見相應惛沈睡眠掉舉無明",
    "T27n1545_050:0261b17": "少分。無慚無愧不相應故皆是無記。見取或",
    "T27n1545_050:0261b18": "不善或無記。欲界二見是不善謂邪見見取。",
    "T27n1545_050:0261b19": "欲界二見色無色界四見是無記。欲界二見",
    "T27n1545_050:0261b20": "者謂有身見邊執見。色無色界四見者。謂五",
    "T27n1545_050:0261b21": "見中除戒禁取。戒禁取或不善或無記。欲界",
    "T27n1545_050:0261b22": "是不善。無慚無愧相應故。色無色界是無記。",
    "T27n1545_050:0261b23": "無慚無愧不相應故。四身繫中二不善。謂貪",
    "T27n1545_050:0261b24": "欲瞋恚。二應分別。謂戒禁取此實執身繫欲",
    "T27n1545_050:0261b25": "界是不善。無慚無愧相應故。色無色界是無",
    "T27n1545_050:0261b26": "記。無慚無愧不相應故。五蓋唯不善。皆與無",
    "T27n1545_050:0261b27": "慚無愧相應故。五結中三不善。謂瞋嫉慳",
    "T27n1545_050:0261b28": "結。二應分別。謂貪慢結或不善或無記。欲界",
    "T27n1545_050:0261b29": "是不善。無慚無愧相應故。色無色界是無記。",
    "T27n1545_050:0261c01": "無慚無愧不相應故。五順下分結中。二不善。",
    "T27n1545_050:0261c02": "謂貪欲瞋恚一無記謂有身見。二應分別。謂",
    "T27n1545_050:0261c03": "戒禁取疑結或不善或無記。欲界是不善。色",
    "T27n1545_050:0261c04": "無色界是無記。五順上分結唯無記。無慚無",
    "T27n1545_050:0261c05": "愧不相應故。五見中二無記。謂有身見邊執",
    "T27n1545_050:0261c06": "見。三應分別。謂邪見見取戒禁取。或不善或",
    "T27n1545_050:0261c07": "無記。欲界是不善。色無色界是無記。六愛身",
    "T27n1545_050:0261c08": "中二不善。謂鼻舌觸所生愛身。四應分別。謂",
    "T27n1545_050:0261c09": "眼耳身觸所生愛身。或不善或無記。欲界是",
    "T27n1545_050:0261c10": "不善。梵世是無記。意觸所生愛身或不善或",
    "T27n1545_050:0261c11": "無記欲界是不善。色無色界是無記。七隨眠",
    "T27n1545_050:0261c12": "中二不善。謂欲貪瞋恚隨眠。一無記謂有貪",
    "T27n1545_050:0261c13": "隨眠。四應分別。謂慢疑隨眠。或不善或無",
    "T27n1545_050:0261c14": "記。欲界是不善。色無色界是無記。無明隨眠",
    "T27n1545_050:0261c15": "或不善或無記。無慚無愧相應是不善。謂欲",
    "T27n1545_050:0261c16": "界見集滅道及修所斷無明。見苦所斷有身見",
    "T27n1545_050:0261c17": "邊執見不相應無明。餘是無記。謂欲界有身",
    "T27n1545_050:0261c18": "見邊執見相應無明及色無色界一切無明。",
    "T27n1545_050:0261c19": "見隨眠或不善或無記。欲界三見是不善。謂",
    "T27n1545_050:0261c20": "邪見見取戒禁取。欲界二見色無色界五見",
    "T27n1545_050:0261c21": "是無記。九結中三不善謂恚嫉慳結。六應分",
    "T27n1545_050:0261c22": "別謂愛慢取疑結或不善或無記欲界是不",
    "T27n1545_050:0261c23": "善。色無色界是無記。無明結或不善或無記。",
    "T27n1545_050:0261c24": "無慚無愧相應是不善。餘是無記。義如前說。",
    "T27n1545_050:0261c25": "見結或不善或無記。欲界一見是不善謂邪",
    "T27n1545_050:0261c26": "見。欲界二見謂有身見邊執見。色無色界三",
    "T27n1545_050:0261c27": "見是無記。九十八隨眠中三十三不善。六十",
    "T27n1545_050:0261c28": "四無記。一應分別。謂欲界見苦所斷無明隨",
    "T27n1545_050:0261c29": "眠或不善或無記。無慚無愧相應是不善。謂",
    "T27n1545_050:0262a01": "有身見邊執見不相應無明。餘是無記。謂有",
    "T27n1545_050:0262a02": "身見邊執見相應無明。",
    "T27n1545_050:0262a03": "說一切有部發智大毘婆沙論卷第五十"
}