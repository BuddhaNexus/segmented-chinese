{
    "T26n1522_008:0167c12": "十地經論現前地第六卷之八",
    "T26n1522_008:0167c14": "天親菩薩造",
    "T26n1522_008:0167c15": "後魏北印度三藏菩提流支譯",
    "T26n1522_008:0167c16": "6 現前地論曰：如五地中三分差別，勝慢對治、不住道",
    "T26n1522_008:0167c17": "行勝及彼果勝。第六地亦如是應知，轉勝",
    "T26n1522_008:0167c18": "故。云何勝？第四地中已說眾生我慢解法慢",
    "T26n1522_008:0167c19": "對治，第五地中已說身淨分別慢對治，今第",
    "T26n1522_008:0167c20": "六地中說取染淨法分別慢對治，以十平等",
    "T26n1522_008:0167c21": "法故。",
    "T26n1522_008:0167c22": "經曰：爾時金剛藏菩薩言：諸佛子！若菩薩已",
    "T26n1522_008:0167c23": "善具足第五地道，欲入第六菩薩地，當以",
    "T26n1522_008:0167c24": "十平等法得入第六地。何等為十？一者一",
    "T26n1522_008:0167c25": "切法無相平等故；二者一切法無想平等故；",
    "T26n1522_008:0167c26": "三者一切法無生平等故；四、一切法無成平",
    "T26n1522_008:0167c27": "等故；五、一切法寂靜平等故；六、一切法本淨",
    "T26n1522_008:0167c28": "平等故；七、一切法無戲論平等故；八、一切",
    "T26n1522_008:0167c29": "法無取捨平等故；九、一切法如幻、夢、影、響、水",
    "T26n1522_008:0168a01": "中月、鏡中像、焰化平等故；十、一切法有無不",
    "T26n1522_008:0168a02": "二平等故。是菩薩如是觀一切法相，除垢",
    "T26n1522_008:0168a03": "故、隨順故、無分別故，得入第六菩薩現前",
    "T26n1522_008:0168a04": "地，得明利順忍，未得無生法忍。",
    "T26n1522_008:0168a05": "論曰：取染淨法分別慢對治者，謂十平等法。",
    "T26n1522_008:0168a06": "是中一切法無相乃至一切有無不二平等",
    "T26n1522_008:0168a07": "者，是十二入一切法自性無相平等故。復次",
    "T26n1522_008:0168a08": "相分別對治有九種：一、十二入自相想，如經",
    "T26n1522_008:0168a09": "「一切法無想平等故」。二、念展轉行相，如經「一",
    "T26n1522_008:0168a10": "切法無生平等故。三、生展轉行相。如經一切",
    "T26n1522_008:0168a11": "法無成平等故」。四、染相，如經「一切法寂靜平",
    "T26n1522_008:0168a12": "等故」。五、淨相，如經「一切法本淨平等故」。六、分",
    "T26n1522_008:0168a13": "別相，如經「一切法無戲論平等故」。七、出沒相，",
    "T26n1522_008:0168a14": "如經「一切法無取捨平等故」。八、我非有相，如",
    "T26n1522_008:0168a15": "經「一切法如幻、夢、影、響、水中月、鏡中像、焰化",
    "T26n1522_008:0168a16": "平等故」。九、成壞相，如經「一切法有無不二平",
    "T26n1522_008:0168a17": "等故」。除垢者，遠離障垢故。隨順者，隨順平",
    "T26n1522_008:0168a18": "等真如法故。無分別者，不生分別想故。",
    "T26n1522_008:0168a19": "明利者，微細慢對治故，前二地中麁中慢對",
    "T26n1522_008:0168a20": "治故。得軟中忍順者，隨順無生法忍故。未",
    "T26n1522_008:0168a21": "得無生法忍者，此忍順無生法忍，非即無生",
    "T26n1522_008:0168a22": "忍故。是名取染淨法分別慢對治。云何不住",
    "T26n1522_008:0168a23": "道行勝？",
    "T26n1522_008:0168a24": "經曰：是菩薩如是觀一切法相隨順得至，",
    "T26n1522_008:0168a25": "復以勝大悲為首故、大悲增上故、令大悲",
    "T26n1522_008:0168a26": "滿足故、觀世間生滅故。",
    "T26n1522_008:0168a27": "論曰：是菩薩如是觀一切法相隨順得至",
    "T26n1522_008:0168a28": "者，得至不住道行勝故。不住道行勝者，不",
    "T26n1522_008:0168a29": "捨眾生過去現在未來大悲攝勝故、一切所",
    "T26n1522_008:0168b01": "知法中智淨故、一切種微細因緣集觀故、不",
    "T26n1522_008:0168b02": "住世間涅槃故。如經「復以大悲為首乃",
    "T26n1522_008:0168b03": "至觀世間生滅故」。",
    "T26n1522_008:0168b04": "經曰：是菩薩觀世間生滅已，作是念：世間",
    "T26n1522_008:0168b05": "所有受身生處差別，皆以貪著我故，若離著",
    "T26n1522_008:0168b06": "我則無世間生處。菩薩復作是念：此諸凡",
    "T26n1522_008:0168b07": "夫愚癡所盲貪著於我，無智闇障常求有",
    "T26n1522_008:0168b08": "無，恒隨邪念妄行邪道，集起妄行，罪行、",
    "T26n1522_008:0168b09": "福行、不動行，以是行故起心種子，有漏有取",
    "T26n1522_008:0168b10": "想故。起未來生老死身，復生後有，業為地、",
    "T26n1522_008:0168b11": "無明覆蔽、愛水為潤、我心溉灌、種種見網令",
    "T26n1522_008:0168b12": "得增長，生名色牙。生已增長，名色增長已",
    "T26n1522_008:0168b13": "成諸根，諸根成已迭互相對生觸，觸相對生",
    "T26n1522_008:0168b14": "受，受後所悕生愛，以有愛故生取，取增長",
    "T26n1522_008:0168b15": "已生有，有成已生五陰身。五陰身增長已，",
    "T26n1522_008:0168b16": "於五道中漸漸衰變名為老，衰老變滅名為",
    "T26n1522_008:0168b17": "死。死後生諸熱惱，因熱惱故生一切憂悲",
    "T26n1522_008:0168b18": "苦惱聚。是因緣集，無有集者自然而集，無",
    "T26n1522_008:0168b19": "有滅者自然而滅。是菩薩如是隨順觀因",
    "T26n1522_008:0168b20": "緣集。",
    "T26n1522_008:0168b21": "論曰：是中世間所有受身生處差別者，五道",
    "T26n1522_008:0168b22": "中所有生死差別，是名世間所有差別。此因",
    "T26n1522_008:0168b23": "緣集有三種觀門應知：一、成答相差別；二、",
    "T26n1522_008:0168b24": "第一義諦差別；三、世諦差別。云何成差別？初",
    "T26n1522_008:0168b25": "明唯因緣集，釋無我義，成一切世間所有",
    "T26n1522_008:0168b26": "受身生處皆以貪著我故，若離著我則無",
    "T26n1522_008:0168b27": "世間生處，即無我義成。若第一義中實有我",
    "T26n1522_008:0168b28": "相者，著我之心即是第一義智，不應在世",
    "T26n1522_008:0168b29": "間受身生處生。又復若第一義中實有我相",
    "T26n1522_008:0168c01": "者，若離著我則應常生世間。顯示此義，",
    "T26n1522_008:0168c02": "如經「世間所有受身生處差別，皆以貪著我",
    "T26n1522_008:0168c03": "故，若離著我則無世間生處」故。云何答差",
    "T26n1522_008:0168c04": "別？若實無我，云何著我？此中應有是難。即",
    "T26n1522_008:0168c05": "自答言，愚癡所盲貪著於我。此示現，如經「菩",
    "T26n1522_008:0168c06": "薩復作是念：此諸凡夫愚癡所盲貪著於我」",
    "T26n1522_008:0168c07": "故。如是實無有我，有何次第貪著於我，",
    "T26n1522_008:0168c08": "得有世間受身生處？成此示現，如經「無智",
    "T26n1522_008:0168c09": "闇障常求有無」故，如是答難差別。是中無",
    "T26n1522_008:0168c10": "智有無者悕求常斷，此示無明、有愛是二有",
    "T26n1522_008:0168c11": "支根本故，恒隨邪念妄行邪道，集起妄",
    "T26n1522_008:0168c12": "行罪行福行不動行。恒隨邪念者，示無明",
    "T26n1522_008:0168c13": "因故。妄行邪道者，示於解脫處不正行故。",
    "T26n1522_008:0168c14": "集起妄行者，示菩薩勝義故，菩薩雖行於",
    "T26n1522_008:0168c15": "有不名妄行。以是行故起心種子，有漏有",
    "T26n1522_008:0168c16": "取想乃至隨順觀因緣集。是中起心種子者，",
    "T26n1522_008:0168c17": "示生老死體性。復生後有者，隨順攝取成",
    "T26n1522_008:0168c18": "就罪福等行，業為地故、前說無智闇障無明",
    "T26n1522_008:0168c19": "覆蔽故、常求有無愛水為潤故，如是住、",
    "T26n1522_008:0168c20": "如是生心，我是我所、我我想是慢、我生不生，",
    "T26n1522_008:0168c21": "如是等種種見網。自然而滅者，性自滅故，",
    "T26n1522_008:0168c22": "非智緣滅。如是答難因緣集，釋無我義成已。",
    "T26n1522_008:0168c23": "云何相差別？若因緣無，我以何相住因緣集",
    "T26n1522_008:0168c24": "行？",
    "T26n1522_008:0168c25": "經曰：是菩薩復作是念：不如實知諸諦",
    "T26n1522_008:0168c26": "第一義故名為無明，無明所作業果是名為",
    "T26n1522_008:0168c27": "行，依行有初心識，與識共生有四受陰名",
    "T26n1522_008:0168c28": "為名色，名色增長有六入，根塵識三事和合",
    "T26n1522_008:0168c29": "生有漏觸，觸共生故有受，受染著故名愛，",
    "T26n1522_008:0169a01": "愛增長故名取，從取起有漏業名有，有業",
    "T26n1522_008:0169a02": "有果報名生，生陰增長衰變名為老，老已",
    "T26n1522_008:0169a03": "陰壞名為死，死別離時愚人貪著心熱名為",
    "T26n1522_008:0169a04": "憂發聲啼哭名為悲，五根相對名為苦，意",
    "T26n1522_008:0169a05": "根相對名為憂，憂苦轉多名為惱。如是但",
    "T26n1522_008:0169a06": "有苦樹增長無有作者。菩薩作是念：若",
    "T26n1522_008:0169a07": "有作者則有作事，若無作者則無作事，第",
    "T26n1522_008:0169a08": "一義中無有作者、無有作事。",
    "T26n1522_008:0169a09": "論曰：是中無明所作業果者，所謂名色。於中",
    "T26n1522_008:0169a10": "識者，彼依止故、名色與識共生故、識名色迭",
    "T26n1522_008:0169a11": "互相依故。若無作者於中分別作事亦無，",
    "T26n1522_008:0169a12": "此說因緣集有分。自體無作事故，是名有",
    "T26n1522_008:0169a13": "分次第因緣集觀應知。云何第一義諦差別？",
    "T26n1522_008:0169a14": "如是證第一義諦則得解脫彼觀故。",
    "T26n1522_008:0169a15": "經曰：是菩薩作是念：三界虛妄，但是一心作。",
    "T26n1522_008:0169a16": "論曰：但是一心作者，一切三界唯心轉故。云",
    "T26n1522_008:0169a17": "何世諦差別？隨順觀世諦即入第一義諦。",
    "T26n1522_008:0169a18": "此觀有六種：一、何者是染染依止觀；二、因觀；",
    "T26n1522_008:0169a19": "三、攝過觀；四、護過觀；五、不厭厭觀；六、深觀。",
    "T26n1522_008:0169a20": "是中染依止觀者，因緣有分依止一心故。",
    "T26n1522_008:0169a21": "經曰：如來所說十二因緣分皆依一心。所以",
    "T26n1522_008:0169a22": "者何？隨事貪欲共心生，即是識事即是行，行",
    "T26n1522_008:0169a23": "誑心故名無明，無明共心生名名色，名色",
    "T26n1522_008:0169a24": "增長名六入，六入分名觸，觸共生名受，受",
    "T26n1522_008:0169a25": "已無厭足名愛，愛攝不捨名取，此有分和",
    "T26n1522_008:0169a26": "合生有，有所起名生，生變熟名老，老壞名",
    "T26n1522_008:0169a27": "死。",
    "T26n1522_008:0169a28": "論曰：此是二諦差別一心雜染和合因緣集",
    "T26n1522_008:0169a29": "觀。因觀者有二種：一、他因觀；二、自因觀。云",
    "T26n1522_008:0169b01": "何他因觀？",
    "T26n1522_008:0169b02": "經曰：是中無明有二種作：一者緣中癡令眾",
    "T26n1522_008:0169b03": "生惑；二者與行作因。行亦有二種作：一者",
    "T26n1522_008:0169b04": "生未來世果報；二者與識作因。識亦有二",
    "T26n1522_008:0169b05": "種作：一者能令有相續；二者與名色作因。",
    "T26n1522_008:0169b06": "名色亦有二種作：一者互相助成；二者與六",
    "T26n1522_008:0169b07": "入作因。六入亦有二種作：一者能緣六塵；",
    "T26n1522_008:0169b08": "二者與觸作因。觸亦有二種作：一者能觸",
    "T26n1522_008:0169b09": "所緣；二者與受作因。受亦有二種作：一者",
    "T26n1522_008:0169b10": "覺憎愛等事；二者與愛作因。愛亦有二種",
    "T26n1522_008:0169b11": "作：一者於可染中生貪心；二者與取作",
    "T26n1522_008:0169b12": "因。取亦有二種作：一者增長煩惱染縛；二",
    "T26n1522_008:0169b13": "者與有作因。有亦有二種作：一者能於餘",
    "T26n1522_008:0169b14": "道中生；二者與生作因。生亦有二種作：一",
    "T26n1522_008:0169b15": "者增長五陰；二者與老作因。老亦有二種",
    "T26n1522_008:0169b16": "作：一者令諸根熟；二者與死作因。死亦有",
    "T26n1522_008:0169b17": "二種作：一者壞五陰身；二者以不見知故",
    "T26n1522_008:0169b18": "而令相續不絕。",
    "T26n1522_008:0169b19": "論曰：是中壞五陰身以不見知而令相續",
    "T26n1522_008:0169b20": "不絕者，壞五陰能作後生因，以不見知故",
    "T26n1522_008:0169b21": "能作後生因，是名他因觀。云何自因觀？無",
    "T26n1522_008:0169b22": "明等自生因觀緣事故。何者是無明等因緣",
    "T26n1522_008:0169b23": "行？不斷助成故。",
    "T26n1522_008:0169b24": "經曰：是中無明緣行者，無明因緣令行不斷，",
    "T26n1522_008:0169b25": "助成行故。行緣識者，行因緣令識不斷，助",
    "T26n1522_008:0169b26": "成識故。識緣名色者，識因緣令名色不斷，",
    "T26n1522_008:0169b27": "助成名色故。名色緣六入者，名色因緣令",
    "T26n1522_008:0169b28": "六入不斷，助成六入故。六入緣觸者，六入",
    "T26n1522_008:0169b29": "因緣令觸不斷，助成觸故。觸緣受者，觸因",
    "T26n1522_008:0169c01": "緣令受不斷，助成受故。受緣愛者，受因",
    "T26n1522_008:0169c02": "緣令愛不斷，助成愛故。愛緣取者，愛因",
    "T26n1522_008:0169c03": "緣令取不斷，助成取故。取緣有者，取因緣",
    "T26n1522_008:0169c04": "令有不斷，助成有故。有緣生者，有因緣令",
    "T26n1522_008:0169c05": "生不斷，助成生故。生緣老死者，生因緣令",
    "T26n1522_008:0169c06": "老死不斷，助成老死故。無明滅故則行滅，無",
    "T26n1522_008:0169c07": "明因緣無，行滅，不助成故。行滅故則識滅，行",
    "T26n1522_008:0169c08": "因緣無，識滅，不助成故。識滅故則名色滅，識",
    "T26n1522_008:0169c09": "因緣無，名色滅，不助成故。名色滅故則六入",
    "T26n1522_008:0169c10": "滅，名色因緣無，六入滅，不助成故。六入滅故",
    "T26n1522_008:0169c11": "則觸滅，六入因緣無，觸滅，不助成故。觸滅故",
    "T26n1522_008:0169c12": "則受滅，觸因緣無，受滅，不助成故。受滅故則",
    "T26n1522_008:0169c13": "愛滅，受因緣無，愛滅，不助成故。愛滅故則取",
    "T26n1522_008:0169c14": "滅，愛因緣無，取滅，不助成故。取滅故則有",
    "T26n1522_008:0169c15": "滅，取因緣無，有滅，不助成故。有滅故則生",
    "T26n1522_008:0169c16": "滅，有因緣無，生滅，不助成故。生滅故則老死",
    "T26n1522_008:0169c17": "滅，生因緣無，老死滅，不助成故。",
    "T26n1522_008:0169c18": "論曰：是中無明緣行，無明因緣令行不斷，",
    "T26n1522_008:0169c19": "助成行故者，無明有二種：一、子時；二、果時。",
    "T26n1522_008:0169c20": "是中子時者，令行不斷，有二種義故，緣事",
    "T26n1522_008:0169c21": "示現。如是餘因緣分、自生因二種義，緣事應",
    "T26n1522_008:0169c22": "知。自因觀者，不相捨離觀故，離前支無",
    "T26n1522_008:0169c23": "後支觀故。不離無明則成行觀，若不離",
    "T26n1522_008:0169c24": "無明有行者，不應言無明緣行。若離無",
    "T26n1522_008:0169c25": "明有行成者，異則不成。是故偈言：",
    "T26n1522_008:0169c26": "「眾緣所生法，　　是則不即因，",
    "T26n1522_008:0169c27": "亦復不異因，　　非斷亦非常。」",
    "T26n1522_008:0169c28": "自生因緣觀，如前說。無明有二種：一、子時；二、",
    "T26n1522_008:0169c29": "果時。行乃至老死亦如是。先際後際滅，中際",
    "T26n1522_008:0170a01": "亦無，是故不說。云何攝過觀？所謂三道攝，苦",
    "T26n1522_008:0170a02": "因苦果故。",
    "T26n1522_008:0170a03": "經曰：是中無明、愛、取三分不斷，是煩惱道。行、",
    "T26n1522_008:0170a04": "有二分不斷，是業道。餘因緣分不斷，是苦道。",
    "T26n1522_008:0170a05": "先際後際相續不斷故，是三道不斷。如是三",
    "T26n1522_008:0170a06": "道離我我所，但有生滅故，猶如束竹。",
    "T26n1522_008:0170a07": "論曰：云何護過觀？若言因緣生者，分別有",
    "T26n1522_008:0170a08": "三種過：一者一切身一時生過。何以故？無異",
    "T26n1522_008:0170a09": "因故。二者自業無受報過。何以故？無作者",
    "T26n1522_008:0170a10": "故。三者失業過。何以故？未受果業已滅故。此",
    "T26n1522_008:0170a11": "三種過，以見過去世等異因答故、受生報等",
    "T26n1522_008:0170a12": "差別故。",
    "T26n1522_008:0170a13": "經曰：無明緣行者，是見過去世事。識、名色、",
    "T26n1522_008:0170a14": "六入、觸、受，是見現在世事。愛、取、有、生、老死、是",
    "T26n1522_008:0170a15": "見未來世事。於是見有三世轉。無明滅故",
    "T26n1522_008:0170a16": "諸行滅、名為斷因緣相續說。",
    "T26n1522_008:0170a17": "論曰：無明緣行即是見過去世事者，現在",
    "T26n1522_008:0170a18": "生是過去作故。現在果即是當來，即是見過",
    "T26n1522_008:0170a19": "去世因義。識乃至受是見現在世事者，過去",
    "T26n1522_008:0170a20": "世中隨所有業，彼業得現在識等果報，復能",
    "T26n1522_008:0170a21": "得未來果報。愛取有是見未來世事者，復",
    "T26n1522_008:0170a22": "有生一往定故。於是見有三世轉者，復有",
    "T26n1522_008:0170a23": "後世生轉故。此說何義？有三種義故。過去",
    "T26n1522_008:0170a24": "業不得報，或有未作或已作未得報，或得",
    "T26n1522_008:0170a25": "對治斷故。是中無明緣行，是作示現；行緣識",
    "T26n1522_008:0170a26": "乃至觸受，此作已得報示現；愛取有不斷，此",
    "T26n1522_008:0170a27": "不得對治示現。若斷愛取，雖有作業，則無",
    "T26n1522_008:0170a28": "明緣行不能生有。是故諸業有已作未作、",
    "T26n1522_008:0170a29": "有得果未得果、有已斷未斷。若如是，則無",
    "T26n1522_008:0170b01": "一切身一時生過。若爾，非一切業即當來",
    "T26n1522_008:0170b02": "受，亦非不受，亦非一時。若自作業果報不",
    "T26n1522_008:0170b03": "失，非他身受故。若如是，則無自業不受報",
    "T26n1522_008:0170b04": "過，他不作故。離彼三事業，定得果不失。若",
    "T26n1522_008:0170b05": "如是，則無失業過。是名護三種過示現。云",
    "T26n1522_008:0170b06": "何不厭厭觀？厭種種微苦分別，所有受皆是",
    "T26n1522_008:0170b07": "苦故，及厭種種麁苦故。",
    "T26n1522_008:0170b08": "經曰：十二因緣分說名三苦。是中無明、行、識、",
    "T26n1522_008:0170b09": "名色、六入，名為行苦；觸、受，名為苦苦；餘因",
    "T26n1522_008:0170b10": "緣分名為壞苦。無明滅故行滅，乃至生滅故",
    "T26n1522_008:0170b11": "老死滅，名為斷三苦相續說。",
    "T26n1522_008:0170b12": "論曰：云何深觀？",
    "T26n1522_008:0170b13": "經曰：無明因緣行生，因緣能生行，餘亦如",
    "T26n1522_008:0170b14": "是。無明滅行滅行無，餘亦如是。無明因緣",
    "T26n1522_008:0170b15": "行，是生縛說，餘亦如是。無明滅行滅，是滅縛",
    "T26n1522_008:0170b16": "說，餘亦如是。無明因緣行，是隨順有觀說，餘",
    "T26n1522_008:0170b17": "亦如是。無明滅行滅，是隨順無所有盡觀說，",
    "T26n1522_008:0170b18": "餘亦如是。",
    "T26n1522_008:0170b19": "論曰：深觀者有四種：一者有分非他作，自",
    "T26n1522_008:0170b20": "因生故。二者非自作，緣生故。如經「無明因",
    "T26n1522_008:0170b21": "緣行生，因緣能生行，餘亦如是。無明滅行滅",
    "T26n1522_008:0170b22": "行無，餘亦如是」故。三者非二作，但隨順生",
    "T26n1522_008:0170b23": "故、無知者故、作時不住故。如經「無明因緣",
    "T26n1522_008:0170b24": "行，是生縛說，餘亦如是。無明滅行滅，是滅縛",
    "T26n1522_008:0170b25": "說，餘亦如是」故。四者非無因作，隨順有",
    "T26n1522_008:0170b26": "故。如經「無明因緣行，是隨順有觀說，餘亦如",
    "T26n1522_008:0170b27": "是。無明滅行滅，是隨順無所有盡觀說，餘亦",
    "T26n1522_008:0170b28": "如是」故。若無因生，生應常生、非不生。以無",
    "T26n1522_008:0170b29": "定因故，亦可恒不生。何以故？無因生故。此",
    "T26n1522_008:0170c01": "非佛法所樂。若爾，隨順有觀有因非無因",
    "T26n1522_008:0170c02": "故，若無因不得言隨順有。是名十種因緣",
    "T26n1522_008:0170c03": "集觀相諦差別觀已說。",
    "T26n1522_008:0170c04": "經曰：是菩薩如是十種逆順觀因緣集法，所",
    "T26n1522_008:0170c05": "謂：因緣分次第故、一心所攝故、自業成故、不",
    "T26n1522_008:0170c06": "相捨離故、三道不斷故、觀先後際故、三苦",
    "T26n1522_008:0170c07": "集故、因緣生故、因緣生滅縛故、隨順有盡觀",
    "T26n1522_008:0170c08": "故。",
    "T26n1522_008:0170c09": "論曰：復有二種異觀：一、大悲隨順觀；二、一切",
    "T26n1522_008:0170c10": "相智分別觀。大悲隨順觀者，有四種：一、愚癡",
    "T26n1522_008:0170c11": "顛倒；二、餘處求解脫；三、異道求解脫；四、求",
    "T26n1522_008:0170c12": "異解脫。云何愚癡顛倒？隨所著處，愚癡及顛",
    "T26n1522_008:0170c13": "倒此事觀故，以著我故。一切處受生遠離",
    "T26n1522_008:0170c14": "我故，則無有生。云何愚癡？無明闇故。如經",
    "T26n1522_008:0170c15": "「是菩薩觀世間生滅已，作是念：世間所有受",
    "T26n1522_008:0170c16": "身生處差別，皆以貪著我故。若離著我，則",
    "T26n1522_008:0170c17": "無世間生處」故。愚癡所盲貪著於我，如是",
    "T26n1522_008:0170c18": "顛倒及有相支中疑惑顛倒，如經「菩薩復",
    "T26n1522_008:0170c19": "作是念：此諸凡夫愚癡所盲貪著於我，無智",
    "T26n1522_008:0170c20": "闇障，常求有無如是等」故。云何餘處求解",
    "T26n1522_008:0170c21": "脫？是凡夫如是愚癡顛倒，常應於阿梨耶識",
    "T26n1522_008:0170c22": "及阿陀那識中求解脫，乃於餘處我我所",
    "T26n1522_008:0170c23": "中求解脫。此對治，如經「是菩薩作是念：三",
    "T26n1522_008:0170c24": "界虛妄，但是一心作，乃至老壞名死」故。云何",
    "T26n1522_008:0170c25": "異道求解脫？於顛倒因中求解脫。顛倒因",
    "T26n1522_008:0170c26": "有三種：性因、自在天因、苦行因及無因。不",
    "T26n1522_008:0170c27": "應如是求。何以故？因緣有支二種業能起",
    "T26n1522_008:0170c28": "因緣事故，如經「是中無明有二種作：一者",
    "T26n1522_008:0170c29": "緣中癡令眾生惑；二者與行作因」如是等",
    "T26n1522_008:0171a01": "故。自生因故，如經「是中無明緣行者，無明因",
    "T26n1522_008:0171a02": "緣令行不斷，助成行故」如是等故。煩惱業",
    "T26n1522_008:0171a03": "妄想因故、非樂因故，如經「是中無明、愛、取",
    "T26n1522_008:0171a04": "三分不斷，是煩惱道」如是等故。先中際因",
    "T26n1522_008:0171a05": "故，及中後際因故，中際前後二際故，如經「是",
    "T26n1522_008:0171a06": "中無明因緣行者，是見過去世事」如是等故。",
    "T26n1522_008:0171a07": "若無如是事，則種種眾生亦無，云何求異",
    "T26n1522_008:0171a08": "解脫？真解脫者有四種相：離一切苦相、無為",
    "T26n1522_008:0171a09": "相、遠離染相、出世間相。彼諸行苦事隨逐",
    "T26n1522_008:0171a10": "乃至無色有縛，如經「十二因緣分說名三",
    "T26n1522_008:0171a11": "苦。無明行乃至六入名為行苦」如是等故。",
    "T26n1522_008:0171a12": "如是因緣生故，如經「是中無明因緣行因緣",
    "T26n1522_008:0171a13": "能生行，餘亦如是」等故。如是復染生縛，如",
    "T26n1522_008:0171a14": "經「是中無明緣行，是生縛說，餘亦如是」等故。",
    "T26n1522_008:0171a15": "如是隨順有求無色有解脫，如經「無明因緣",
    "T26n1522_008:0171a16": "行，隨順有觀說，餘亦如是」等故。如是大悲隨",
    "T26n1522_008:0171a17": "順觀因緣集已說。一切相智分別觀者，是中",
    "T26n1522_008:0171a18": "有九種：一、染淨分別觀，著我慢離我慢",
    "T26n1522_008:0171a19": "染淨故，如經「是菩薩觀世間生滅已，作是",
    "T26n1522_008:0171a20": "念：世間所有受身生處差別，皆以貪著我故。",
    "T26n1522_008:0171a21": "若離著我，則無世間生處」故。二、依止觀，此",
    "T26n1522_008:0171a22": "因緣集依何等法？如經「是菩薩復作是念：",
    "T26n1522_008:0171a23": "不如實知諸諦第一義故名為無明」如是",
    "T26n1522_008:0171a24": "等故。三方便觀，因緣有支二種業能起因緣",
    "T26n1522_008:0171a25": "事故，如經「是中無明有二種作：一者緣中",
    "T26n1522_008:0171a26": "癡令眾生惑；二者與行作因」如是等故。四、",
    "T26n1522_008:0171a27": "因緣相觀，有支無作故，如經「是中無明緣行，",
    "T26n1522_008:0171a28": "無明因緣令行不斷，助成行故」如是等故。",
    "T26n1522_008:0171a29": "五、入諦觀，三道苦集諦故，如經「是中無明、愛、",
    "T26n1522_008:0171b01": "取三分不斷，是煩惱道。行有二分不斷，是業",
    "T26n1522_008:0171b02": "道。餘因緣分不斷，是苦道」故。六、力無力信",
    "T26n1522_008:0171b03": "入依觀，先中後際化勝故，如經「無明緣行者，",
    "T26n1522_008:0171b04": "是見過去世事」如是等故。七、增上慢非增上",
    "T26n1522_008:0171b05": "慢信入觀，不如實知微苦我慢故，如經「是",
    "T26n1522_008:0171b06": "中無明行乃至六入名為行苦」如是等故。",
    "T26n1522_008:0171b07": "八、無始觀，中際因緣生故，後際生隨順縛故，",
    "T26n1522_008:0171b08": "如經「無明因緣行因緣能生行，餘亦如是。無",
    "T26n1522_008:0171b09": "明因緣行，是生縛說，餘亦如是」故。九、種種觀，",
    "T26n1522_008:0171b10": "隨順有觀故，欲色無色愛等，如經「無明因",
    "T26n1522_008:0171b11": "緣行，隨順有觀說，餘亦如是」故。如是不住道",
    "T26n1522_008:0171b12": "行勝已說。次說彼果勝有五種相：一、得對",
    "T26n1522_008:0171b13": "治行勝及離障勝；二、得修行勝；三、得三昧勝；",
    "T26n1522_008:0171b14": "四、得不壞心勝；五、得自在力勝。云何得對治",
    "T26n1522_008:0171b15": "行勝？謂三解脫門。",
    "T26n1522_008:0171b16": "經曰：是菩薩如是十種觀因緣集已，無我、",
    "T26n1522_008:0171b17": "無壽命、無眾生，自性空，離作者、受者。如是",
    "T26n1522_008:0171b18": "觀時，空解脫門現前生。是菩薩觀彼有支自",
    "T26n1522_008:0171b19": "性滅故，常解脫現前。見因緣處無少法相",
    "T26n1522_008:0171b20": "可生，如是不見少法相故，無相解脫門現",
    "T26n1522_008:0171b21": "前生。是菩薩如是入空、入無相，不生願樂，",
    "T26n1522_008:0171b22": "唯除大悲為首教化眾生。如是無願解脫",
    "T26n1522_008:0171b23": "門現前生。是菩薩修行是三解脫門，離彼",
    "T26n1522_008:0171b24": "我相、離作者受者相、離有無相。",
    "T26n1522_008:0171b25": "論曰：是中空解脫門有三種相說：一、見眾生",
    "T26n1522_008:0171b26": "無我；二、見法無我；三、彼二作無見，無作者故。",
    "T26n1522_008:0171b27": "如經「是菩薩如是十種觀因緣集已，無我、",
    "T26n1522_008:0171b28": "無壽命、無眾生，自性空，離作者、受者。如是",
    "T26n1522_008:0171b29": "觀時，空解脫門現前生」故。見眾生無我者，無",
    "T26n1522_008:0171c01": "我、無壽命、無眾生，此句示現。見法無我者，",
    "T26n1522_008:0171c02": "自性空，此句示現。彼二作無者，見眾生及",
    "T26n1522_008:0171c03": "法無作事等，以無作者作事亦無，不見作",
    "T26n1522_008:0171c04": "者故，離作者受者，此句示現。無相解脫",
    "T26n1522_008:0171c05": "門，亦三種相說：一、滅障；二、得對治；三、念相不",
    "T26n1522_008:0171c06": "行。如經「是菩薩觀彼有支自性滅故，常解",
    "T26n1522_008:0171c07": "脫現前。見因緣處無少法相可生，如是不",
    "T26n1522_008:0171c08": "見少法相故，無相解脫門現前生」。是中滅",
    "T26n1522_008:0171c09": "障者，觀彼有支自性滅故，此句示現。得對",
    "T26n1522_008:0171c10": "治者，常解脫現前，此句示現。念相不行者，",
    "T26n1522_008:0171c11": "見因緣處無少法相可生，此句示現。無願",
    "T26n1522_008:0171c12": "解脫門亦三種相說：一、依止；二、體；三、勝。如經",
    "T26n1522_008:0171c13": "「是菩薩如是入空、入無相，不生願樂，唯除",
    "T26n1522_008:0171c14": "大悲為首教化眾生，如是無願解脫門現",
    "T26n1522_008:0171c15": "前生」故。是中入空入無相，是名依止。以依",
    "T26n1522_008:0171c16": "止入空入無相故，能成無願不生願樂。",
    "T26n1522_008:0171c17": "不生願樂，是名無願體。大悲為首教化眾",
    "T26n1522_008:0171c18": "生者，是名為勝。聲聞亦有不生願樂無願",
    "T26n1522_008:0171c19": "體，遠離大悲、不樂教化眾生故。滅障勝者，",
    "T26n1522_008:0171c20": "離三種相故，如經「是菩薩修行是三解脫",
    "T26n1522_008:0171c21": "門，離彼我相、離作者受者相、離有無相」故。",
    "T26n1522_008:0171c22": "如是次第於五地中遠離，平等深淨心故。",
    "T26n1522_008:0171c23": "四地中遠離出沒等相，此六地中遠離法平",
    "T26n1522_008:0171c24": "等故。云何得修行勝？",
    "T26n1522_008:0171c25": "經曰：是菩薩大悲轉增，以重悲故，勤行精進，",
    "T26n1522_008:0171c26": "未滿助菩提分法欲令滿足。菩薩作是念：",
    "T26n1522_008:0171c27": "有為和合故、行離和合故、不行眾緣具故、",
    "T26n1522_008:0171c28": "行不具故不行。唯我知有為法多過，不應",
    "T26n1522_008:0171c29": "具和合因緣，亦不畢竟滅有為法，為教化",
    "T26n1522_008:0172a01": "眾生故。諸佛子！菩薩如是知有為法多過，",
    "T26n1522_008:0172a02": "離自性，不生不滅自性觀。是菩薩作如是",
    "T26n1522_008:0172a03": "觀已，起大悲故、不捨一切眾生故，即時",
    "T26n1522_008:0172a04": "得無障礙智門現前，名般若波羅蜜行光明",
    "T26n1522_008:0172a05": "現前。是菩薩成就如是般若波羅蜜行光明",
    "T26n1522_008:0172a06": "現前照已，為滿助菩提分法因緣而不與",
    "T26n1522_008:0172a07": "有為法共住，觀有為法性寂滅相亦不住",
    "T26n1522_008:0172a08": "其中，欲具足無上菩提分法故。",
    "T26n1522_008:0172a09": "論曰：得修行勝者有二種修行：一、發勇猛修",
    "T26n1522_008:0172a10": "行；二、起丈夫志修行。發勇猛修行者，知有",
    "T26n1522_008:0172a11": "為法多過，遠離生業煩惱同縛，作勝利益",
    "T26n1522_008:0172a12": "眾生。如經「是菩薩大悲轉增，以重悲故，勤",
    "T26n1522_008:0172a13": "行精進，未滿助菩提分法欲令滿足。菩薩作",
    "T26n1522_008:0172a14": "是念：有為和合故、行離和合故、不行眾緣",
    "T26n1522_008:0172a15": "具故、行不具故不行。唯我知有為法多過，不",
    "T26n1522_008:0172a16": "應具和合因緣，亦不畢竟滅有為法，為",
    "T26n1522_008:0172a17": "教化眾生故」。起丈夫志修行者，厭對觀見",
    "T26n1522_008:0172a18": "多過觀故、滅對故、自性同相無觀故。如經「諸",
    "T26n1522_008:0172a19": "佛子！菩薩如是知有為法多過，離自性，不生",
    "T26n1522_008:0172a20": "不滅自性觀」故。修行勝者，智及大悲勝隨順",
    "T26n1522_008:0172a21": "故，依不住道行，無障礙智門現前，般若波羅",
    "T26n1522_008:0172a22": "蜜行光明現前，知有為法及涅槃平等證故、",
    "T26n1522_008:0172a23": "彼不共住故、彼助道行不滿故。如經「是菩薩",
    "T26n1522_008:0172a24": "作如是觀已，起大悲故、不捨一切眾生",
    "T26n1522_008:0172a25": "故，即時得無障礙智門現前，名般若波羅蜜",
    "T26n1522_008:0172a26": "行光明現前。是菩薩成就如是般若波羅蜜",
    "T26n1522_008:0172a27": "行光明現前照已，為滿助菩提分法因緣而",
    "T26n1522_008:0172a28": "不與有為法共住，觀有為法性寂滅相亦",
    "T26n1522_008:0172a29": "不住其中，欲具足無上菩提分法故」。無障",
    "T26n1522_008:0172b01": "礙智者，謂如來智，然此未成就，名為光明現",
    "T26n1522_008:0172b02": "前。云何得三昧勝？有十空三昧門同為上",
    "T26n1522_008:0172b03": "首，及彼眷屬故。",
    "T26n1522_008:0172b04": "經曰：是菩薩住此菩薩現前地中，得信空三",
    "T26n1522_008:0172b05": "昧、性空三昧、第一義空三昧、第一空三昧、大空",
    "T26n1522_008:0172b06": "三昧、合空三昧、起空三昧、如實不分別空三昧、",
    "T26n1522_008:0172b07": "不捨空三昧、得離不離空三昧。是菩薩得如",
    "T26n1522_008:0172b08": "是等十空三昧門上首，百千萬空三昧門現",
    "T26n1522_008:0172b09": "在前。如是十無相三昧門上首，百千萬無相",
    "T26n1522_008:0172b10": "三昧門現在前。如是十無願三昧門上首，百",
    "T26n1522_008:0172b11": "千萬無願三昧門現在前。",
    "T26n1522_008:0172b12": "論曰：此空三昧有四種差別：一、觀；二、不放逸；",
    "T26n1522_008:0172b13": "三、得增上；四、因事。除第四三昧有五三昧，",
    "T26n1522_008:0172b14": "是名為觀。一、觀眾生無我，如經「得信空三",
    "T26n1522_008:0172b15": "昧」故。二、觀法無我，如經「性空三昧」故。三、",
    "T26n1522_008:0172b16": "取彼空觀，如經「第一義空三昧」故。四、依彼",
    "T26n1522_008:0172b17": "阿黎耶識觀，如經「大空三昧」故。五、觀轉識，",
    "T26n1522_008:0172b18": "如經「合空三昧」故。不放逸者，第四三昧分別",
    "T26n1522_008:0172b19": "善修行故、修行無厭足故，如經「第一空三昧」",
    "T26n1522_008:0172b20": "故。得增上者，第七三昧得增上功德，如經",
    "T26n1522_008:0172b21": "「起空三昧」故。因事者，餘三種三昧智障淨因",
    "T26n1522_008:0172b22": "事，如經「如實不分別空三昧」故。教化眾生因",
    "T26n1522_008:0172b23": "事，如經「不捨空三昧」故。願取有因事，如經",
    "T26n1522_008:0172b24": "「得離不離空三昧」故。如是願取，有遠離煩惱",
    "T26n1522_008:0172b25": "染而隨順諸有故，名離不離。云何得不壞",
    "T26n1522_008:0172b26": "心勝？",
    "T26n1522_008:0172b27": "經曰：是菩薩住菩薩現前地中，復轉滿足不",
    "T26n1522_008:0172b28": "壞心、決定心、真心、深心、不退轉心、不休息心、淨",
    "T26n1522_008:0172b29": "心、無邊心、求智心、滿足方便智行心。",
    "T26n1522_008:0172c01": "論曰：不壞心者，堅固不退故。是不壞心有九",
    "T26n1522_008:0172c02": "種：一、信觀不壞，如經「決定心」故。二、堪受調",
    "T26n1522_008:0172c03": "柔不壞，如經「真心」故。三、於密處不驚怖不",
    "T26n1522_008:0172c04": "壞，如經「深心」故。四、自乘不動不壞，如經「不",
    "T26n1522_008:0172c05": "退轉心」故。五、發精進不壞，如經「不休息心」故。",
    "T26n1522_008:0172c06": "六、離嫉妬破戒垢不壞，如經「淨心」故。七、廣利",
    "T26n1522_008:0172c07": "益眾生不壞，如經「無邊心」故。八、求上勝解",
    "T26n1522_008:0172c08": "脫不壞，如經「求智心」故。九、化眾生行不",
    "T26n1522_008:0172c09": "壞，如經「滿足方便智行心」故。云何得自在力",
    "T26n1522_008:0172c10": "勝？",
    "T26n1522_008:0172c11": "經曰：是菩薩此諸菩薩心隨順成就，趣向阿",
    "T26n1522_008:0172c12": "耨多羅三藐三菩提，不退轉精進成，一切外",
    "T26n1522_008:0172c13": "道異論不能動故；隨順成，入諸智地故；遠",
    "T26n1522_008:0172c14": "離成，轉聲聞辟支佛地故；一向成，決定趣",
    "T26n1522_008:0172c15": "佛智故；不退成，一切諸魔煩惱不能壞故；",
    "T26n1522_008:0172c16": "堅住成，善住菩薩智慧明故；正住成，善修空、",
    "T26n1522_008:0172c17": "無相、無願法行故；助正行成，方便智觀故；不",
    "T26n1522_008:0172c18": "捨行成，集助菩提分法故。是菩薩住菩薩現",
    "T26n1522_008:0172c19": "前地中，般若波羅蜜行增上成就，得第三利",
    "T26n1522_008:0172c20": "順忍，隨順如實法無有違逆故。",
    "T26n1522_008:0172c21": "論曰：是菩薩此諸菩薩心隨順成就趣向阿",
    "T26n1522_008:0172c22": "耨多羅三藐三菩提者，得般若波羅蜜行力",
    "T26n1522_008:0172c23": "勝，能深入故。是中力勝有九種：一、能降伏他",
    "T26n1522_008:0172c24": "力，如經「不退轉精進成，一切外道異論不能",
    "T26n1522_008:0172c25": "動故」。二、能斷疑力，如經「隨順成，入諸智地",
    "T26n1522_008:0172c26": "故」。三、自乘不動力，如經「遠離成，轉聲聞辟支",
    "T26n1522_008:0172c27": "佛地故」。四、密處決定信力，如經「一向成，決定",
    "T26n1522_008:0172c28": "趣佛智故」。五、不散壞力，如經「不退成，一切",
    "T26n1522_008:0172c29": "諸魔煩惱不能壞故」。六、依煩惱障淨對治堅",
    "T26n1522_008:0173a01": "固力，如經「堅住成，善住菩薩智慧明故」。七、",
    "T26n1522_008:0173a02": "廣對治力，如經「正住成，善修空、無相、無願法",
    "T26n1522_008:0173a03": "行故」。八、化眾生力，如經「助正行成，方便智觀",
    "T26n1522_008:0173a04": "故」。九、智障淨力，如經「不捨行成，集助菩提分",
    "T26n1522_008:0173a05": "法故」。是菩薩住菩薩現前地中，般若波羅蜜",
    "T26n1522_008:0173a06": "行增上成就，得第三利順忍，隨順如實法",
    "T26n1522_008:0173a07": "無有違逆。是諸法者，如上所說力勝所攝",
    "T26n1522_008:0173a08": "故。",
    "T26n1522_008:0173a09": "經曰：諸佛子！是菩薩住此菩薩現前地已，多",
    "T26n1522_008:0173a10": "見諸佛，以大神通力、大願力故。見多百佛、",
    "T26n1522_008:0173a11": "多千佛、多百千佛、多百千那由他佛、多億佛、多",
    "T26n1522_008:0173a12": "百億佛、多千億佛、多百千億佛、多百千萬億那",
    "T26n1522_008:0173a13": "由他佛，以大神通力、大願力故。是菩薩見",
    "T26n1522_008:0173a14": "諸佛時，以上心深心供養恭敬尊重讚歎，",
    "T26n1522_008:0173a15": "衣服飲食臥具湯藥一切供具悉以奉施，以諸",
    "T26n1522_008:0173a16": "菩薩上妙樂具供養眾僧，以此善根皆願",
    "T26n1522_008:0173a17": "迴向阿耨多羅三藐三菩提。於諸佛所生",
    "T26n1522_008:0173a18": "上恭敬，專心聽法聞已受持，聞受持已得如",
    "T26n1522_008:0173a19": "實三昧智慧光明，隨順修行行已憶持。是菩",
    "T26n1522_008:0173a20": "薩智慧轉勝，復得諸佛法藏。是菩薩住此菩",
    "T26n1522_008:0173a21": "薩現前地中，於無量百劫，彼諸善根轉勝明",
    "T26n1522_008:0173a22": "淨，無量千劫、無量百千劫、無量百千那由他",
    "T26n1522_008:0173a23": "劫、無量億劫、無量百億劫、無量千億劫、無量百",
    "T26n1522_008:0173a24": "千億劫、無量百千億那由他劫，彼諸善根轉",
    "T26n1522_008:0173a25": "勝明淨。諸佛子！譬如本真金，以琉璃磨瑩，",
    "T26n1522_008:0173a26": "光色轉勝明淨。諸佛子！菩薩如是，住此菩薩",
    "T26n1522_008:0173a27": "現前地中，彼諸善根方便智觀轉勝明淨，轉",
    "T26n1522_008:0173a28": "轉寂滅成就不壞。諸佛子！譬如月光明輪照",
    "T26n1522_008:0173a29": "眾生身令得清涼，四種風吹所不能壞。諸",
    "T26n1522_008:0173b01": "佛子！菩薩如是住此菩薩現前地中，彼諸善",
    "T26n1522_008:0173b02": "根能滅無量百千萬億那由他眾生煩惱之",
    "T26n1522_008:0173b03": "火，四種魔道所不能壞。是菩薩十波羅蜜",
    "T26n1522_008:0173b04": "中般若波羅蜜增上，餘波羅蜜非不修習，隨",
    "T26n1522_008:0173b05": "力隨分。諸佛子！是名略說菩薩第六菩薩",
    "T26n1522_008:0173b06": "現前地。若菩薩住此地中，多作化樂天王，",
    "T26n1522_008:0173b07": "所作自在善巧滅除眾生我慢，善轉眾生我",
    "T26n1522_008:0173b08": "慢法心。所作善業布施愛語利益同事，是諸",
    "T26n1522_008:0173b09": "福德皆不離念佛、念法、念僧、念菩薩、念菩薩",
    "T26n1522_008:0173b10": "行、念波羅蜜、念十地、念不壞力、念無畏、念不",
    "T26n1522_008:0173b11": "共佛法，乃至不離念一切種一切智智。常",
    "T26n1522_008:0173b12": "生是心：我當於一切眾生中，為首為勝",
    "T26n1522_008:0173b13": "為大、為妙為微妙、為上為無上、為導為",
    "T26n1522_008:0173b14": "將、為師為尊，乃至為一切智智依止者。復",
    "T26n1522_008:0173b15": "從是念發精進行，以精進力故，於一念",
    "T26n1522_008:0173b16": "間得百千億三昧，見百千億佛、知百千億",
    "T26n1522_008:0173b17": "佛神力、能動百千億佛世界、能入百千億佛",
    "T26n1522_008:0173b18": "世界、能照百千億佛世界、能教化百千億佛",
    "T26n1522_008:0173b19": "世界眾生、能住壽百千億劫、能知過去未來",
    "T26n1522_008:0173b20": "世各百千億劫事、能善入百千億法門、能",
    "T26n1522_008:0173b21": "變身為百千億，於一一身能示百千億菩",
    "T26n1522_008:0173b22": "薩以為眷屬。若以願力自在勝上，菩薩願",
    "T26n1522_008:0173b23": "力過於此數。示種種神通，或身、或光明、或神",
    "T26n1522_008:0173b24": "通、或眼、或境界、或音聲、或行、或莊嚴、或加、或信、",
    "T26n1522_008:0173b25": "或業。是諸神通，乃至無量百千萬億那由他",
    "T26n1522_008:0173b26": "劫不可數知。",
    "T26n1522_008:0173b27": "論曰：聞受持已得如實三昧智慧光明隨順",
    "T26n1522_008:0173b28": "修行者，得義陀羅尼，此句示現。因彼事故，",
    "T26n1522_008:0173b29": "說依勝三昧得奢摩他、毘婆舍那光明勝行。",
    "T26n1522_008:0173c01": "行已憶持者，能持彼行故。是菩薩智慧轉",
    "T26n1522_008:0173c02": "勝乃至彼諸善根轉勝明淨者，解脫彼障、",
    "T26n1522_008:0173c03": "證彼義故。琉璃磨瑩真金喻者，此地中出",
    "T26n1522_008:0173c04": "世間智增上光明轉勝示現。如經「諸佛子！譬",
    "T26n1522_008:0173c05": "如本真金，以琉璃磨瑩，光色轉勝明淨，乃",
    "T26n1522_008:0173c06": "至以方便智觀轉勝明淨」故。以無障礙智現",
    "T26n1522_008:0173c07": "前，般若波羅蜜行光明現前故，名為現前",
    "T26n1522_008:0173c08": "地。方便智觀者，不住道行所攝明智故。月光",
    "T26n1522_008:0173c09": "明輪喻者，勝前地智，示現輪小光明大。如",
    "T26n1522_008:0173c10": "經「諸佛子！譬如月光明輪，乃至四種魔道所",
    "T26n1522_008:0173c11": "不能壞」故。魔道者，隨順魔事、魔行故。餘",
    "T26n1522_008:0173c12": "如前釋。",
    "T26n1522_008:0173c13": "十地經論現前地第六卷之八"
}