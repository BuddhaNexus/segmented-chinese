{
    "X24n0469_001:0820a04": "律而惟文字之是咎抑末矣。古語云。若非玉人夢破。",
    "X24n0469_001:0820a05": "別有生涯。安得四海五湖。斬新日月。斯孟嘉補註意",
    "X24n0469_001:0820a06": "乎。請以是徵諸識者。",
    "X24n0469_001:0820a07": "旹",
    "X24n0469_001:0820a08": "天啟丙寅仲夏既望　　汰生居士查應光撰",
    "X24n0469_001:0820a15": "永明智覺禪師云。夫金剛般若。能開解脫之門。玉偈",
    "X24n0469_001:0820a16": "波羅。善入菩提之路。行行而非空非有。句句而無",
    "X24n0469_001:0820a17": "去無來。經說三十二分。功德難量。圓持四句偈文。",
    "X24n0469_001:0820a18": "殊因莫測。書寫讀誦。當生華藏之天。為人演說。定",
    "X24n0469_001:0820a19": "達涅槃之宅。般若乃菩提佛母。信心即功德道源。",
    "X24n0469_001:0820a20": "長養聖胎。出生妙法。大抵看經通義。問道窮源。啟",
    "X24n0469_001:0820a21": "淨信心。具擇法眼。心心無間理全彰。念念不忘文",
    "X24n0469_001:0820a22": "自現。遺辭而解義。左右逢源。如盤之走珠。縱橫無",
    "X24n0469_001:0820a23": "礙。信解受持者。洞明真性。見聞隨喜者。咸悟菩提。",
    "X24n0469_001:0820a24": "流通天上人間。普徧微塵剎海。大虗無際。法施何",
    "X24n0469_001:0820b01": "窮。以斯般若功勛。總報四恩三有。觀夫空如來藏。",
    "X24n0469_001:0820b02": "碎祖師關。獨露真常。無非般若。三心不動。六喻全",
    "X24n0469_001:0820b03": "彰。七寶校功。四句倍勝。若乃循行數墨。轉益見知。",
    "X24n0469_001:0820b04": "宗眼不明。非為究竟。嗟夫。微宣奧旨。石火電光。密",
    "X24n0469_001:0820b05": "顯真機。銀山鐵壁。瞥生異見。滯在中途。進步無門。",
    "X24n0469_001:0820b06": "退身迷路。聊通一線。俯為初機。良馬見鞭。追風千",
    "X24n0469_001:0820b07": "里矣。",
    "X24n0469_001:0820b13": "金剛般若波羅蜜經補註卷上",
    "X24n0469_001:0820b15": "三山鶴軒居士　韓巖　集解",
    "X24n0469_001:0820b16": "海陽夢華居士　程衷懋　補註",
    "X24n0469_001:0820b17": "金剛者。金中精堅者也。剛生金中。百鍊不消。取此",
    "X24n0469_001:0820b18": "堅利。能斷壞萬物。譬如智慧。能斷一切煩惱。轉為",
    "X24n0469_001:0820b19": "妙用。般若者。梵語也。華言智慧。性體虗融。照用自",
    "X24n0469_001:0820b20": "在。故云般若。梵語波羅蜜。華言到彼岸。欲到彼岸。",
    "X24n0469_001:0820b21": "須憑般若。不著諸相。謂之彼岸。若著諸相。謂之此",
    "X24n0469_001:0820b22": "岸。又云。心迷則此岸。心悟則彼岸。經者。經也。見性。",
    "X24n0469_001:0820b23": "之徑路也。道川禪師云。法不孤起。誰為安名。頌曰。",
    "X24n0469_001:0820b24": "摩訶大法王。無短亦無長。本來非皂白。隨處見青",
    "X24n0469_001:0820c01": "黃。華發看朝艶。林凋逐曉霜。疾雷何太急。迅雷亦",
    "X24n0469_001:0820c02": "非光。凡聖猶難測。龍天豈度量。古今人不識。權立",
    "X24n0469_001:0820c03": "號金剛。宗鏡云。此一卷經。六道含靈。一切性中。悉",
    "X24n0469_001:0820c04": "皆具足。只為受身之後。妄為六根六塵。埋沒此段",
    "X24n0469_001:0820c05": "靈光。不知不覺。故佛發慈悲心。願一切眾生。齊超",
    "X24n0469_001:0820c06": "苦海。共證菩提。所以說是經大意。只是為人解粘",
    "X24n0469_001:0820c07": "去縛。直下明了自性。究竟堅固。萬劫不壞。如金性",
    "X24n0469_001:0820c08": "堅剛也。",
    "X24n0469_001:0820c09": "○法會因由分第一",
    "X24n0469_001:0820c10": "標舉教起根源。依昭明所斷之分。頌曰。聖凡同聚",
    "X24n0469_001:0820c11": "給孤園。似月如星共一天。持鉢著衣弘聖化。人人",
    "X24n0469_001:0820c12": "盡是火中蓮。",
    "X24n0469_001:0820c13": "如是我聞一時佛在舍衛國(至)千二百五十人俱。",
    "X24n0469_001:0820c14": "如是我聞。如來臨涅槃日。阿難問曰。佛滅度後。一",
    "X24n0469_001:0820c15": "切經首。初安何字。佛言初安如是我聞。次顯處所。",
    "X24n0469_001:0820c16": "盖如是者。指一經所聞法體也。我聞。阿難謂如是",
    "X24n0469_001:0820c17": "之法。我從佛聞也。一時。即如來說法。機應和合時",
    "X24n0469_001:0820c18": "也。佛者。覺也。佛是教主。尊極名佛。若以諸大宗師",
    "X24n0469_001:0820c19": "言之。如者。眾生之性。萬別千差。動靜不一。無可比",
    "X24n0469_001:0820c20": "類。無可等倫。是者。只是眾生性之別名。離性之外。",
    "X24n0469_001:0820c21": "更無別法。又云。法非有無謂之如。皆是佛法謂之",
    "X24n0469_001:0820c22": "是。川禪師云。古人道。喚作如如。早是變也。且道變",
    "X24n0469_001:0820c23": "向甚麼處去。咄。不得亂走。必竟作麼生。道火不曾",
    "X24n0469_001:0820c24": "燒却口。如如。靜夜長天一月孤。是是。水不離波波",
    "X24n0469_001:0821a01": "是水。鏡水塵風不到時。應現無瑕照天地。我者。為",
    "X24n0469_001:0821a02": "性自在。強名之也。又云。身非有我。亦非無我。不二",
    "X24n0469_001:0821a03": "自在。名為真我。聞者。聽聞也。經云。聽非有聞。亦非",
    "X24n0469_001:0821a04": "無聞。了無取捨。名為真聞。川禪師云。淨躶躶。赤灑",
    "X24n0469_001:0821a05": "灑。沒可把。頌曰。我我。認得分明成兩箇。不動纖毫",
    "X24n0469_001:0821a06": "合本然。知音自有松風和。切忌隨他去。頌曰。猿啼",
    "X24n0469_001:0821a07": "嶺上。鶴唳林間。斷雲風捲。水激長湍。最愛晚秋霜",
    "X24n0469_001:0821a08": "午夜。一聲塞鴈覺天寒。一時者。謂說理契機感應",
    "X24n0469_001:0821a09": "道交之時也。川禪師云。一。相隨來也。頌曰。一一。破",
    "X24n0469_001:0821a10": "二成三從此出。乾坤混沌未分前。已是一生參學",
    "X24n0469_001:0821a11": "畢。時。如魚飲水。冷暖自知。頌曰。時時。清風明月鎮",
    "X24n0469_001:0821a12": "相隨。桃紅李白薔薇紫。問著東君總不知。佛者。內",
    "X24n0469_001:0821a13": "覺無諸妄念。外覺不染六塵。又云。非相而相。應身",
    "X24n0469_001:0821a14": "佛也。相而非相。報身佛也。非相非非相。法身佛也。",
    "X24n0469_001:0821a15": "川禪師云。無面目。說是非漢。頌曰。小名悉達。長號",
    "X24n0469_001:0821a16": "釋迦。度人無數。攝伏羣邪。若言他是佛。自己却成",
    "X24n0469_001:0821a17": "魔。祇把一枝無孔笛。為君吹起太平歌。在者。所在",
    "X24n0469_001:0821a18": "之處也。川禪師云。客來須看。不得放過。隨後便打。",
    "X24n0469_001:0821a19": "頌曰。獨坐一爐香。經文誦兩行。可憐車馬客。門外",
    "X24n0469_001:0821a20": "任他忙。舍衛國者。波斯匿王所居之國。祇者。匿王",
    "X24n0469_001:0821a21": "太子祇陀也。樹是祇陀所施。故言祇樹。給孤獨園",
    "X24n0469_001:0821a22": "者。給孤長者所施之園。共建立精舍也。比丘者。去",
    "X24n0469_001:0821a23": "惡取善。名小比丘。善惡俱遣。名大比丘也。若悟達",
    "X24n0469_001:0821a24": "此理。即證阿羅漢位。能破六賊。小乘四果人也。川",
    "X24n0469_001:0821b01": "禪師云。獨掌不浪鳴。頌曰。巍巍堂堂。萬法中王。三",
    "X24n0469_001:0821b02": "十二相。百千種光。聖凡瞻仰。外道歸降。莫謂慈容",
    "X24n0469_001:0821b03": "難得見。不離祇園大道場。",
    "X24n0469_001:0821b04": "爾時世尊食時著衣持鉢(至)洗足已敷座而坐。",
    "X24n0469_001:0821b05": "爾時。佛現世時也。世尊。三界四生中。智慧福德。無",
    "X24n0469_001:0821b06": "有等量。一切世間之所尊也。食時。正當辰食將辦",
    "X24n0469_001:0821b07": "之時也。著衣。服僧伽黎。柔和忍辱衣也。乞食。佛以",
    "X24n0469_001:0821b08": "禪悅法喜為食。而行乞者。示同凡僧。欲令折己慢",
    "X24n0469_001:0821b09": "幢。生彼福德也。次第。如來慈悲。不擇貧富。平等普",
    "X24n0469_001:0821b10": "化也。洗足。淨身業也。敷座而坐。跏趺入禪。示一切",
    "X24n0469_001:0821b11": "法空也。川禪師云。惺惺著。頌曰。飯食訖兮洗足已。",
    "X24n0469_001:0821b12": "敷座坐來誰共委。向下文長知不知。看看平地波",
    "X24n0469_001:0821b13": "濤起。",
    "X24n0469_001:0821b14": "○善現起請分第二",
    "X24n0469_001:0821b15": "善現起請佛法。為眾決疑。頌曰。解空特地播風雲。",
    "X24n0469_001:0821b16": "九曲難穿問世尊。兩鏡光含千古意。珠璣瀉出顯",
    "X24n0469_001:0821b17": "家門。",
    "X24n0469_001:0821b18": "時長老須菩提在大眾中(至)善付囑諸菩薩。",
    "X24n0469_001:0821b19": "時。空生起問之時也。長老。德尊年高也。梵語須菩",
    "X24n0469_001:0821b20": "提。華言解空。亦名善現。從座起至恭敬。乃請法之",
    "X24n0469_001:0821b21": "儀。右膝著地。先淨三業。摧伏身心也。合掌。心合於",
    "X24n0469_001:0821b22": "道。道合於心也。希有。佛性含容萬法。無可比類也。",
    "X24n0469_001:0821b23": "如來。如者佛性之本體也。來者。佛性之應用也。如",
    "X24n0469_001:0821b24": "如不變。而應現萬緣。非來非去。心常空寂也。善護",
    "X24n0469_001:0821c01": "念者。為護根熟菩薩。與智慧力。令其成就自行。與",
    "X24n0469_001:0821c02": "教化力。令其攝受眾生也。善付囑者。為付囑根未",
    "X24n0469_001:0821c03": "熟菩薩。已得大乘者。令其不捨。未得大乘者。令其",
    "X24n0469_001:0821c04": "勝進也。梵語菩薩。華言道心眾生。常行恭敬。乃至",
    "X24n0469_001:0821c05": "蠢動含靈。悉起敬愛之心。不生輕慢也。川禪師云。",
    "X24n0469_001:0821c06": "如來不措一言。須菩提便興讚嘆。具眼勝流。試著",
    "X24n0469_001:0821c07": "眼看。頌曰。隔墻見角。便知是牛。隔山見烟。便知是",
    "X24n0469_001:0821c08": "火。獨坐巍巍。天上天下。南北東西。鑽龜打瓦。咄。",
    "X24n0469_001:0821c09": "世尊善男子善女人(至)云何應住云何降伏其心。",
    "X24n0469_001:0821c10": "梵語阿耨多羅三藐三菩提。華言無上正等正覺。",
    "X24n0469_001:0821c11": "謂真性也。發阿耨三菩提心。謂求真性成佛之心。",
    "X24n0469_001:0821c12": "云何應住。言云何可以安住諦理。云何降伏。言云",
    "X24n0469_001:0821c13": "何可以折攝散亂。須菩提謂。凡夫妄念。煩惱無邊。",
    "X24n0469_001:0821c14": "當依何法。則得調伏也。川禪師云。這問從甚處出",
    "X24n0469_001:0821c15": "來。頌曰。你喜我不喜。君悲我不悲。鴈思飛塞北。燕",
    "X24n0469_001:0821c16": "憶舊巢歸。秋月春花無限意。箇中只許自家知。",
    "X24n0469_001:0821c17": "佛言善哉善哉須菩提(至)唯然世尊願樂欲聞。",
    "X24n0469_001:0821c18": "如汝所說。是佛讚嘆須菩提。能知我意。善教諸人。",
    "X24n0469_001:0821c19": "不起妄念。心常精進。勿令染著諸法相也。諦聽者。",
    "X24n0469_001:0821c20": "謂汝當了達聲塵。本來不生。勿逐語言。詳審而聽",
    "X24n0469_001:0821c21": "也。應如是住者。如來欲令眾生之心。不生不滅。湛",
    "X24n0469_001:0821c22": "然清淨。即能見性也。逍遙翁云。凡人心境清淨。是",
    "X24n0469_001:0821c23": "佛國淨土。心境濁亂。是魔國穢土也。黃柏運禪師",
    "X24n0469_001:0821c24": "云。凡夫多被境礙心。事礙理。常欲迯境以安心。屏",
    "X24n0469_001:0822a01": "事以存理。不知乃是心礙境。理礙事。但令心空境",
    "X24n0469_001:0822a02": "自空。理寂事自寂。勿倒用心也。又云。凡夫取境。智",
    "X24n0469_001:0822a03": "者取心。心境雙亡。乃是真法。亡境猶易。亡心至難。",
    "X24n0469_001:0822a04": "人不敢亡心。恐落於空。無撈摸處。不知空本無空。",
    "X24n0469_001:0822a05": "唯一真法界耳。故萬法唯心。心亦不可得。既無所",
    "X24n0469_001:0822a06": "得。便是究竟。何必區區更求解脫也。如是降伏其",
    "X24n0469_001:0822a07": "心者。若見自性。即無妄念。既無妄念。即是降伏其",
    "X24n0469_001:0822a08": "心矣。唯然。應諾協望之謂。願樂欲聞。欣樂欲聞其",
    "X24n0469_001:0822a09": "法也。川禪師云。往往事從叮囑生。頌曰。七手八脚。",
    "X24n0469_001:0822a10": "神頭鬼面。棒打不開。刀割不斷。閻浮踔躑幾千回。",
    "X24n0469_001:0822a11": "頭頭不離空王殿。",
    "X24n0469_001:0822a12": "○大乘正宗分第三",
    "X24n0469_001:0822a13": "佛教菩薩。六度圓修。眾生一體。無我無人。誰歸滅",
    "X24n0469_001:0822a14": "度。故立此名。頌曰。大乘境界盡含容。凡聖元來事",
    "X24n0469_001:0822a15": "一同。掃盡微塵生死念。依然面目舊家風。",
    "X24n0469_001:0822a16": "佛告須菩提諸菩薩摩訶薩(至)壽者相即非菩薩。",
    "X24n0469_001:0822a17": "摩訶薩。摩訶言大。心量廣大。不可測量。乃是大悟",
    "X24n0469_001:0822a18": "人也。眾生。謂於一切善惡凡聖等見。有取捨心。起",
    "X24n0469_001:0822a19": "無量無邊煩惱妄想。輪迴六道是也。無明迷覆為",
    "X24n0469_001:0822a20": "卵生。煩惱包褁為胎生。愛水浸淫為濕生。歘起煩",
    "X24n0469_001:0822a21": "惱為化生。教中云。眼耳鼻舌。不能迴光內燭。有所",
    "X24n0469_001:0822a22": "貪漏。即墮四生。謂胎卵濕化是也。色聲香味。迴光",
    "X24n0469_001:0822a23": "內燭。無所貪漏。即證四果。謂須陀洹等是也。傅大",
    "X24n0469_001:0822a24": "士云。空生初請問。善逝應機酬。先答云何住。次教",
    "X24n0469_001:0822b01": "如是修。胎生卵濕化。咸令悲智收。若起眾生見。還",
    "X24n0469_001:0822b02": "同著相求。若有色。謂凡夫執著之心。妄見是非。不",
    "X24n0469_001:0822b03": "契無相之理。若無色。執著空相。不修福慧。若有想。",
    "X24n0469_001:0822b04": "眼見耳聞。遂生妄想。口說佛行。心不依行。若無想。",
    "X24n0469_001:0822b05": "坐禪除妄。猶如木石。不習慈悲智慧方便。若非有",
    "X24n0469_001:0822b06": "想。有無俱遣。語默雙亡。有取捨憎愛之心。不了中",
    "X24n0469_001:0822b07": "道也。非無想。謂有求理心也。臨濟云。入凡入聖。入",
    "X24n0469_001:0822b08": "清入淨。處處現諸國土。盡是諸法空相。是名真正",
    "X24n0469_001:0822b09": "見解。你若愛聖憎凡。生死海裏浮沉。我。佛自謂也。",
    "X24n0469_001:0822b10": "無餘者。真常湛寂也。涅槃者。菩薩心無取捨。如大",
    "X24n0469_001:0822b11": "月輪。圓滿寂靜。眾生迷於涅槃無相之法。而為生",
    "X24n0469_001:0822b12": "死有相之身。滅。除滅。度。化度也。如來指示三界九",
    "X24n0469_001:0822b13": "地。各有涅槃妙心。令自性入。心無取捨。無邊煩惱。",
    "X24n0469_001:0822b14": "轉為玅用。同證圓滿清淨涅槃。渡生死大海。實無",
    "X24n0469_001:0822b15": "眾生得滅度者。謂如上九類眾生。皆由自之業緣",
    "X24n0469_001:0822b16": "而有。清淨本性。無眾生可度。無涅槃可到。一切眾",
    "X24n0469_001:0822b17": "生。本來是佛也。造化因心偈云。賦象各由心。影响",
    "X24n0469_001:0822b18": "無欺詐。元無造化工。眾生自造化。我相。倚恃名位",
    "X24n0469_001:0822b19": "權利。攀高接貴。輕慢貧賤愚迷之流。人相。有能所",
    "X24n0469_001:0822b20": "心。有知解心。未得謂得。未證謂證。自恃持戒。輕破",
    "X24n0469_001:0822b21": "戒者。眾生相。謂苟求希望之心。言正行邪。口善心",
    "X24n0469_001:0822b22": "惡。壽者相。覺時似悟。見境生情。執著諸相。希求福",
    "X24n0469_001:0822b23": "德。有此四相。則同眾生。非菩薩也。臨濟禪師云。五",
    "X24n0469_001:0822b24": "蘊身田內。有無位真人。堂堂顯露。何不識取。但於",
    "X24n0469_001:0822c01": "一切時中。切莫間斷。觸目皆是。只為情生智隔。想",
    "X24n0469_001:0822c02": "變體殊。所以輪迴三界。受種種苦。敢問諸人。觸目",
    "X24n0469_001:0822c03": "皆是。是箇甚麼。一一山河無隔礙。重重樓閣應時",
    "X24n0469_001:0822c04": "開。川禪師云。頂天立地。鼻直眼橫。頌曰。堂堂大道。",
    "X24n0469_001:0822c05": "赫赫分明。人人本具。箇箇圓成。祇因差一念。現出",
    "X24n0469_001:0822c06": "萬般形。",
    "X24n0469_001:0822c07": "○妙行無住分第四",
    "X24n0469_001:0822c08": "於一切法。非即非離。無違無住。頌曰。透過聲香色",
    "X24n0469_001:0822c09": "是誰。投身飼虎自家為。精金百鍊雖光彩。且不重",
    "X24n0469_001:0822c10": "添眼上眉。",
    "X24n0469_001:0822c11": "復次須菩提菩薩於法(至)其福德不可思量。",
    "X24n0469_001:0822c12": "復次。連前起後之辭。菩薩於法者。總標一切空有",
    "X24n0469_001:0822c13": "之法。如六塵諸法是也。應無所住。一切之法。應當",
    "X24n0469_001:0822c14": "無所住著也。法華經云。十方國土中。惟有一乘法。",
    "X24n0469_001:0822c15": "謂一心也。心即是法。法即是心。二乘之人。謂心外",
    "X24n0469_001:0822c16": "別有法。遂生執著。住於法相。此同眾生之見解也。",
    "X24n0469_001:0822c17": "逍遙翁云。凡人不識自佛。一向外求。住相迷真。分",
    "X24n0469_001:0822c18": "別他境。不為助道。但求福門。似箭射空。如人入暗。",
    "X24n0469_001:0822c19": "菩薩了悟人法二空。心無取捨。能知凡聖一等。空",
    "X24n0469_001:0822c20": "色一般。善惡一體。臨濟和尚頌云。心境頓消融。分",
    "X24n0469_001:0822c21": "明色與空。欲識本來體。青山白雲中。是菩薩心無",
    "X24n0469_001:0822c22": "所著也。布者。普也。施者。捨也。菩薩所修六度萬行。",
    "X24n0469_001:0822c23": "以布施為初度。攝後五度。謂除人我眾生壽者四",
    "X24n0469_001:0822c24": "相。煩惱妄想取捨愛憎之心。世尊即以教法布施。",
    "X24n0469_001:0823a01": "內破一切執著。外即利益一切眾生。菩薩布施。皆",
    "X24n0469_001:0823a02": "應無住。不見有我為能施人。不見有他為受施者。",
    "X24n0469_001:0823a03": "不見中間有物可施。三體皆空。住無所住。清淨行",
    "X24n0469_001:0823a04": "施。不憂己乏。不望報恩。不求果報也。凡夫布施。希",
    "X24n0469_001:0823a05": "求福利。此是住相布施也。永嘉大師云。住相布施",
    "X24n0469_001:0823a06": "生天福。猶如仰箭射虗空。逍遙翁云。誦金剛經者。",
    "X24n0469_001:0823a07": "若人了知住無所住心。得無所得法者。此名慧業。",
    "X24n0469_001:0823a08": "若人日積課誦之功。希求福利。此名福業。二者相",
    "X24n0469_001:0823a09": "去。如霄壤也。不住色布施。謂智慧性。照見一切皆",
    "X24n0469_001:0823a10": "空。無色可捨。名為布施。如藥對病。如空含有。有病",
    "X24n0469_001:0823a11": "既除。空藥俱遣。色空泯絕。中道皆亡。了無一法可",
    "X24n0469_001:0823a12": "得。不若二乘捨色取空。是為不住色而行布施。玄",
    "X24n0469_001:0823a13": "奘法師所譯經云。不住於色。不住非色。香味觸法。",
    "X24n0469_001:0823a14": "一例皆然。是故空有。悉皆無住。無空可取。無有可",
    "X24n0469_001:0823a15": "捨。空有同如。一體平等。平等行施。即如法界。不住",
    "X24n0469_001:0823a16": "有施。不住無施。不得有無二邊障礙。施心廣大。猶",
    "X24n0469_001:0823a17": "如虗空。所獲功德。亦復如是。故經中舉十方虗空。",
    "X24n0469_001:0823a18": "較量施福。即斯意耳。華嚴經云。不求色聲香與味。",
    "X24n0469_001:0823a19": "亦不希求諸玅觸。但為救度諸眾生。常求無上最",
    "X24n0469_001:0823a20": "勝智。此正所謂行布施也。傅大士云。施門通六行。",
    "X24n0469_001:0823a21": "六行束三檀。資生無畏法。聲色勿相干。二邊純莫",
    "X24n0469_001:0823a22": "立。中道不須安。欲覔無生理。背鏡向心觀。臨濟云。",
    "X24n0469_001:0823a23": "佛有六通者。謂入色界。不為色惑。入聲界。不被聲",
    "X24n0469_001:0823a24": "惑。入香界。不被香惑。入味界。不被味惑。入身界。不",
    "X24n0469_001:0823b01": "被觸惑。入意界。不被法惑。達此六種。皆是空相。不",
    "X24n0469_001:0823b02": "能繫縛。此乃無依道人。雖是五蘊穢陋之身。便是",
    "X24n0469_001:0823b03": "地行菩薩。黃蘗云。本是一精明。分為六和合。一精",
    "X24n0469_001:0823b04": "明者。一心也。六和合者。六根也。各與塵合。眼與色",
    "X24n0469_001:0823b05": "合。耳與聲合。鼻與香合。舌與味合。身與觸合。意與",
    "X24n0469_001:0823b06": "法合。中間生六識。為十八界。若了十八界無所有。",
    "X24n0469_001:0823b07": "一切皆空。束六和合。為一精明。此乃了悟之人。唯",
    "X24n0469_001:0823b08": "有真心。蕩然清淨。菩薩應如是布施者。謂捨除一",
    "X24n0469_001:0823b09": "切煩惱憎愛之心也。然煩惱本性。皆是妄見。有何",
    "X24n0469_001:0823b10": "可捨。經云。一切諸有。如夢如幻。一切煩惱。是魔是",
    "X24n0469_001:0823b11": "賊。逍遙翁云。夫煩惱性。是佛境界。觀煩惱性空。是",
    "X24n0469_001:0823b12": "正修行。學人若止依此觀煉精至。不須求別法也。",
    "X24n0469_001:0823b13": "又云。夫見性之人。十二時中。凡遇逆順境界。心即",
    "X24n0469_001:0823b14": "安然。不隨萬境所轉。一任毀謗於我。我既不受。惡",
    "X24n0469_001:0823b15": "言謗黷。返歸自己。所謂自作自受者也。譬如有人。",
    "X24n0469_001:0823b16": "手執火炬。擬欲燒天。徒自疲困。終不可得。故古德",
    "X24n0469_001:0823b17": "云。心隨萬境轉。轉處實能幽。隨流認得性。無喜復",
    "X24n0469_001:0823b18": "無憂。不住於相者。非但見色是相。一切種種分別。",
    "X24n0469_001:0823b19": "皆名為相。如是之相。皆從因緣而生。應知一切分",
    "X24n0469_001:0823b20": "別。皆如夢幻。遇緣即施。緣散即寂。是故佛言凡所",
    "X24n0469_001:0823b21": "有相。皆是虗妄。又西明和尚云。法相若是有。可言",
    "X24n0469_001:0823b22": "住諸相。法相既本無。故言不住相。逍遙翁云。須知",
    "X24n0469_001:0823b23": "諸法。如夢如幻。如影如响。如水中月。如鏡中像。又",
    "X24n0469_001:0823b24": "云。了達一切法。不住一切相。心如虗空。自然無礙。",
    "X24n0469_001:0823c01": "心住於相。即屬有法。故知一切法。不住一切相。即",
    "X24n0469_001:0823c02": "能見佛性也。若住相布施。但得人天果報而已。傅",
    "X24n0469_001:0823c03": "大士云。若論無相施。功德極難量。行悲濟貧乏。果",
    "X24n0469_001:0823c04": "報勿須望。凡夫情行劣。初且略稱揚。欲知檀狀貌。",
    "X24n0469_001:0823c05": "滿空徧十方。川禪師云。若要天下行。無過一藝精。",
    "X24n0469_001:0823c06": "頌曰。西川十樣錦。添華色轉鮮。欲知端的意。北斗",
    "X24n0469_001:0823c07": "面南看。虗空不礙絲頭念。所以彰名大覺仙。",
    "X24n0469_001:0823c08": "須菩提於意云何東方虗空(至)菩薩但應如所教住。",
    "X24n0469_001:0823c09": "不也世尊。須菩提謂虗空。我思量之。實無可思量",
    "X24n0469_001:0823c10": "也。不可思量者。既已覺悟心無能所。即無我人眾",
    "X24n0469_001:0823c11": "生壽者四相。雖不徼福。自然離生死苦。受涅槃樂。",
    "X24n0469_001:0823c12": "無限福德。豈可思量。但應如所教住。謂諸學人。當",
    "X24n0469_001:0823c13": "依佛教。行無所住。必得悟入也。盖由不住相施。施",
    "X24n0469_001:0823c14": "契性空。空性無邊。施福無邊。故舉十方虗空。以為",
    "X24n0469_001:0823c15": "其喻。川禪師云。可知禮也。頌曰。虗空境界豈思量。",
    "X24n0469_001:0823c16": "大道清幽理更長。但得五湖風月在。春來依舊百",
    "X24n0469_001:0823c17": "花香。",
    "X24n0469_001:0823c18": "○如理實見分第五",
    "X24n0469_001:0823c19": "如理之見。理本無見。無見之見。是為實見。頌曰。悟",
    "X24n0469_001:0823c20": "處分明見得真。鏡中面目自家身。莫言諸相都拈",
    "X24n0469_001:0823c21": "却。只是如今箇主人。",
    "X24n0469_001:0823c22": "須菩提於意云何(至)如來所說身相非身相。",
    "X24n0469_001:0823c23": "不可以身相得見如來者。如來真身。本無生滅。湛",
    "X24n0469_001:0823c24": "然常住。託陰受形。同凡演化。故可以身相見者。非",
    "X24n0469_001:0824a01": "佛法身也。色身有相。法身無相。色身者。地水火風。",
    "X24n0469_001:0824a02": "假合成人。法身者。即無形狀相貌。須菩提以凡夫",
    "X24n0469_001:0824a03": "但見色身。不見法身。故答是語。所說身相。即非身",
    "X24n0469_001:0824a04": "相者。非。無也。凡夫謂色身是有。執著修行。所以不",
    "X24n0469_001:0824a05": "見佛性。生死轉重。如來法身無相。故言所說身相",
    "X24n0469_001:0824a06": "非身相。謂無真實身相也。華嚴經云。佛以法為身。",
    "X24n0469_001:0824a07": "清淨如虗空。故雲門大師云。我當時若見。一棒打",
    "X24n0469_001:0824a08": "殺與狗子喫者。此大乘先覺之人。解黏去縛。遣疑",
    "X24n0469_001:0824a09": "破執也。黃蘗云。夫學道人。若欲得知要訣。但莫於",
    "X24n0469_001:0824a10": "心上著一物。佛真法身。猶若虗空。此謂法身即虗",
    "X24n0469_001:0824a11": "空。虗空即法身。常人謂法身徧虗空處。虗空中含",
    "X24n0469_001:0824a12": "容法身。不知法身即虗空。虗空即法身也。虗空與",
    "X24n0469_001:0824a13": "法身無異相。佛與眾生無異相。生死與涅槃無異",
    "X24n0469_001:0824a14": "相。煩惱與菩提無異相。離一切相。即名諸佛。頌曰。",
    "X24n0469_001:0824a15": "凡相滅時性不滅。真如覺體離塵埃。了悟斷常根",
    "X24n0469_001:0824a16": "果別。此名佛眼見如來。川禪師云。且道只今行住",
    "X24n0469_001:0824a17": "坐臥。是甚麼相。頌曰。身在海中休覓水。日行嶺上",
    "X24n0469_001:0824a18": "莫尋山。鶯啼燕語皆相似。莫問前三與後三。",
    "X24n0469_001:0824a19": "佛告須菩提凡所有相(至)若見諸相非相即見如來。",
    "X24n0469_001:0824a20": "凡所有相。皆是虗妄。謂非獨佛身相即無相。凡所",
    "X24n0469_001:0824a21": "有相。皆是虗妄。是色身有相。故言虗妄。法身無相",
    "X24n0469_001:0824a22": "故言非相也。若見諸相非相。則見如來者。言身虗",
    "X24n0469_001:0824a23": "妄。即是人空。言非相者。即是法空。若悟人法二空。",
    "X24n0469_001:0824a24": "即見自性。盖如來者。乃自性。不屬去來也。四大色",
    "X24n0469_001:0824b01": "身。本由妄念而生。去來不實。若執虗妄身相。而欲",
    "X24n0469_001:0824b02": "見如來之性。譬如認賊為子。終無是處。傅大師云。",
    "X24n0469_001:0824b03": "如來舉身相。為順世間情。恐人生斷見。權且立虗",
    "X24n0469_001:0824b04": "名。假言三十二。八十也空聲。有身非覺體。無相乃",
    "X24n0469_001:0824b05": "真形。川禪師云。山是山。水是水。佛在甚麼處。頌曰。",
    "X24n0469_001:0824b06": "有相有求皆是妄。無形無相墮偏枯。堂堂密密何",
    "X24n0469_001:0824b07": "曾間。一道寒光爍太虗。",
    "X24n0469_001:0824b08": "○正信希有分第六",
    "X24n0469_001:0824b09": "生正信向心。斯人最為希有。頌曰。正信之人骨有",
    "X24n0469_001:0824b10": "靈。心如果日洞然明。眼空不見黃金貴。面壁忘機",
    "X24n0469_001:0824b11": "海晏清。",
    "X24n0469_001:0824b12": "須菩提白佛言世尊(至)能生信心以此為實。",
    "X24n0469_001:0824b13": "生實信不者。須菩提謂前以無相行於布施。即是",
    "X24n0469_001:0824b14": "因深。得見無相如來。即是果深。因果之法既深。恐",
    "X24n0469_001:0824b15": "如來滅後。濁劫惡世之中。無人聽信。故有是問。傅",
    "X24n0469_001:0824b16": "大士云。因深果亦深。理密奧難尋。當來末法後。惟",
    "X24n0469_001:0824b17": "慮法將沉。空生情未達。聞義恐難任。如能信此法。",
    "X24n0469_001:0824b18": "定是覺人心。華嚴經云。信為道源功德母。長養一",
    "X24n0469_001:0824b19": "切諸善法。智度論云。佛法大海。信為能入。是實信",
    "X24n0469_001:0824b20": "者。實諦之階也。有持戒修福者。不著諸相。即是持",
    "X24n0469_001:0824b21": "戒。心常空寂。無諸妄念。即是修福。此人不被諸境",
    "X24n0469_001:0824b22": "所惑。能生信心。以此為實。慈受深禪師云。念念常",
    "X24n0469_001:0824b23": "空寂。日用有大力。此是三世諸佛行履處。六代祖",
    "X24n0469_001:0824b24": "師行履處。無功之功。功不虗弃。川禪師云。金佛不",
    "X24n0469_001:0824c01": "度鑪。木佛不度火。泥佛不度水。頌曰。三佛容儀總",
    "X24n0469_001:0824c02": "不真。眼中瞳子面前人。若能信得家中寶。啼鳥山",
    "X24n0469_001:0824c03": "花一樣春。",
    "X24n0469_001:0824c04": "當知是人不於一佛二佛(至)得如是無量福德。",
    "X24n0469_001:0824c05": "種諸善根者。世間種種善事。不可勝計。大槩止是",
    "X24n0469_001:0824c06": "諸惡莫作。諸善奉行是也。法華經云。隨宜方便事。",
    "X24n0469_001:0824c07": "無復諸疑惑。心生大歡喜。自知當作佛。傅大士云。",
    "X24n0469_001:0824c08": "依他非自立。必假眾緣成。日謝樹無影。燈來室乃",
    "X24n0469_001:0824c09": "明。於無量千萬佛所者。顯其已多種善根。謂見佛",
    "X24n0469_001:0824c10": "多。聞法多。修行多也。乃至一念生淨信者。謂凡夫",
    "X24n0469_001:0824c11": "於諸法中。起一切善惡凡聖等見。有取捨心。種種",
    "X24n0469_001:0824c12": "妄想。不能生淨信。菩薩了悟人法二空。無諸妄念。",
    "X24n0469_001:0824c13": "心常清淨。聽信其法。故言一念生淨信也。傅大士",
    "X24n0469_001:0824c14": "云。信心生一念。諸佛盡能知。生因於此日。證果未",
    "X24n0469_001:0824c15": "來時。三大經多劫。六度久安施。薰成無漏種。方號",
    "X24n0469_001:0824c16": "不思議。得如是福。謂如來知見眾生。無諸妄念。心",
    "X24n0469_001:0824c17": "常清淨。敬信其法。所以得智慧勝玅功德。不可測",
    "X24n0469_001:0824c18": "量。川禪師云。種瓜得瓜。種果得果。頌曰。一佛二佛",
    "X24n0469_001:0824c19": "千萬佛。各各眼橫兼鼻直。昔年曾種善根來。今日",
    "X24n0469_001:0824c20": "依前得渠力。須菩提。須菩提。著衣喫飯尋常事。何",
    "X24n0469_001:0824c21": "須特地却生疑。",
    "X24n0469_001:0824c22": "何以故是諸眾生無復我相(至)無法相亦無非法相。",
    "X24n0469_001:0824c23": "釋生信得福之故。該乎生法二空。無復我人眾生",
    "X24n0469_001:0824c24": "壽者相。謂不倚恃名位勢利。精進持戒。輕慢貧賤",
    "X24n0469_001:0825a01": "愚癡破戒之流。無能所知解心。無苟求希望心。言",
    "X24n0469_001:0825a02": "行相應也。此生空也。無法相者。經云。心生則一切",
    "X24n0469_001:0825a03": "法生。心滅則一切法滅。心既清淨。諸法皆空。故無",
    "X24n0469_001:0825a04": "取捨一切善惡凡聖等見諸法相也。亦無非法相。",
    "X24n0469_001:0825a05": "謂不著能知解心。不作有所得心。無人無法。內明",
    "X24n0469_001:0825a06": "實相。外應虗緣也。此法空也。圜悟禪師云。伶俐漢。",
    "X24n0469_001:0825a07": "脚跟須點地。脊梁要硬似鉄。遊人間世。幻視萬緣。",
    "X24n0469_001:0825a08": "把住作主。不狥人情。截斷人我。脫去知解。直下以",
    "X24n0469_001:0825a09": "見性成佛。直指妙心為階梯。及至作用。外應虗緣。",
    "X24n0469_001:0825a10": "不落窠臼。辦一片長久。守寂淡身心。於塵勞中透",
    "X24n0469_001:0825a11": "脫去。乃善之善也。川禪師云。圓同大虗。無欠無餘。",
    "X24n0469_001:0825a12": "頌曰。無相非法相。開拳復成掌。浮雲散碧空。萬里",
    "X24n0469_001:0825a13": "天一樣。",
    "X24n0469_001:0825a14": "何以故是諸眾生若心取相(至)不應取非法。",
    "X24n0469_001:0825a15": "心若取相。即取妄念。故著我人眾生壽者相也。圜",
    "X24n0469_001:0825a16": "悟禪師云。諸佛開示祖師。直指唯心妙性。徑捷承",
    "X24n0469_001:0825a17": "當。不起一念。透頂透底。於見成際。不勞心力。任運",
    "X24n0469_001:0825a18": "逍遙。了無取捨。乃真密印也。黃蘗斷際禪師謂裴",
    "X24n0469_001:0825a19": "丞相云。佛與眾生。唯止一心。更無差別。此心無始",
    "X24n0469_001:0825a20": "以來。無形無相。不曾生。不曾滅。當下便是。動念則",
    "X24n0469_001:0825a21": "乖。猶如虗空。無有邊際。唯此一心。即便是佛。佛與",
    "X24n0469_001:0825a22": "眾生。更無別異。但是眾生著相外求。求之轉失。使",
    "X24n0469_001:0825a23": "佛覓佛。將心捉心。窮於盡形。終無所得。不知息念",
    "X24n0469_001:0825a24": "亡慮。佛自現前。不假修證。本自具足。若不決定信",
    "X24n0469_001:0825b01": "此是佛。縱使累劫修行。終不成道。取法相者。謂言",
    "X24n0469_001:0825b02": "心外有法。故著諸相也。慈受云。順天門外古招提。",
    "X24n0469_001:0825b03": "爛熳春光照錦溪。物物更無心外法。箇中能有幾",
    "X24n0469_001:0825b04": "人知。逍遙翁云。欲外安和。但內寧靜。心虗境寂。念",
    "X24n0469_001:0825b05": "起法生。水濁波渾。潭清月朗。修行之要。靡出於斯。",
    "X24n0469_001:0825b06": "黃蘗云。造惡造善。皆是著相。著相造惡。枉受輪迴。",
    "X24n0469_001:0825b07": "著相造善。枉受勞苦。都總不如。便自認取本心。心",
    "X24n0469_001:0825b08": "外無法。此心即法。法外無心。將心無心。心却成有。",
    "X24n0469_001:0825b09": "一切在我默契而已。若取非法相。謂有取捨善惡",
    "X24n0469_001:0825b10": "等相也。疏云。五陰空為法。五陰相為非法。即以陰",
    "X24n0469_001:0825b11": "空為藥名法。陰有為病名非法。陰病既除。空藥亦",
    "X24n0469_001:0825b12": "遣。非法既謝。在法亦亡。傅大士云。人空法亦空。二",
    "X24n0469_001:0825b13": "相本來同。徧計虗分別。依地礙不通。圓成沈識海。",
    "X24n0469_001:0825b14": "流轉若飄蓬。欲識無生理。心外斷行蹤。是不著諸",
    "X24n0469_001:0825b15": "法相也。不應取法。不應取非法。謂有無俱遣。語默",
    "X24n0469_001:0825b16": "雙亡。若取法相。則有法執。若取非法相。則有空執。",
    "X24n0469_001:0825b17": "有執則煩惱熾然。無執則信心清淨。傅大士云。有",
    "X24n0469_001:0825b18": "因名假號。無相有馳名。有無無別體。無有有無形。",
    "X24n0469_001:0825b19": "有無無自性。妄起有無情。有無如谷响。勿著有無",
    "X24n0469_001:0825b20": "聲。是了中道也。川禪師云。金不博金。水不洗水。頌",
    "X24n0469_001:0825b21": "曰。得樹攀高未足奇。懸崖撒手大夫兒。水寒夜冷",
    "X24n0469_001:0825b22": "魚難覔。留得空船載月歸。",
    "X24n0469_001:0825b23": "以是義故如來常說(至)法尚應捨何況非法。",
    "X24n0469_001:0825b24": "執有說空。因河用筏。有執既喪。空說奚存。既是渡",
    "X24n0469_001:0825c01": "河。那更存筏。傅大士云。渡河須用筏。到岸不須舡。",
    "X24n0469_001:0825c02": "人法知無我。悟理詎勞筌。中流仍被溺。誰論在二",
    "X24n0469_001:0825c03": "邊。有無如取一。即被污心田。法尚應捨。何況非法",
    "X24n0469_001:0825c04": "者。法相屬有。非法相屬無。乃兩頭見。直須截斷。譬",
    "X24n0469_001:0825c05": "如人未渡河。須假舡筏。既到彼岸。當離其筏。不可",
    "X24n0469_001:0825c06": "執著也。人未出生死愛河。須假佛法。既得度脫。法",
    "X24n0469_001:0825c07": "亦當捨。所以趙州道。佛之一字。不吾喜聞。經云。若",
    "X24n0469_001:0825c08": "人欲識佛境界。當淨其意如虗空。外無一法而建",
    "X24n0469_001:0825c09": "立。法尚應捨。何況非法乎。川禪師云。水到渠成。頌",
    "X24n0469_001:0825c10": "曰。終日忙忙。那事無妨。不求解脫。不樂天堂。但能",
    "X24n0469_001:0825c11": "一念歸無念。高步毗盧頂上行。",
    "X24n0469_001:0825c12": "○無得無說分第七",
    "X24n0469_001:0825c13": "當體空寂。無物可得。凡有言說。皆為剩語。頌曰。識",
    "X24n0469_001:0825c14": "破娘生無所得。虗空那話是和非。炳然一句威音",
    "X24n0469_001:0825c15": "外。雲去雲來天不移。",
    "X24n0469_001:0825c16": "須菩提於意云何(至)亦無有定法如來可說。",
    "X24n0469_001:0825c17": "如來有所說法耶。佛所問意。恐人謂如來有所說",
    "X24n0469_001:0825c18": "也盖真如法體。離有無相。離言說相。豈可以耳聞",
    "X24n0469_001:0825c19": "心得。當知樹下得道。諸會說法。但應身耳。其報身",
    "X24n0469_001:0825c20": "法身。無得無說也。無有定法者。根器有利鈍。學性",
    "X24n0469_001:0825c21": "有淺深。隨機設教。對病用藥。法華經云。諸根利鈍。",
    "X24n0469_001:0825c22": "精進懈怠。隨其所堪。而為說法。是故法無定相。迷",
    "X24n0469_001:0825c23": "悟懸殊。若未悟時。似無所得。若悟了時。似有所得。",
    "X24n0469_001:0825c24": "得與不得。皆是妄見。但不可執著。自契中道。豈有",
    "X24n0469_001:0826a01": "定法可說。川禪師云。寒即言寒。熱即言熱。頌曰。雲",
    "X24n0469_001:0826a02": "起南山雨北山。驢名馬字幾千般。請看浩渺無情",
    "X24n0469_001:0826a03": "水。幾處隨方幾處圓。",
    "X24n0469_001:0826a04": "何以故如來所說法皆不可取不可說非法非非法。",
    "X24n0469_001:0826a05": "不可取者。空生恐學人不悟如來無相之理。不可",
    "X24n0469_001:0826a06": "說者。恐學人執著如來所說章句也。盖如來所說",
    "X24n0469_001:0826a07": "者。無上菩提之法。可以性修。而不可以色相取。可",
    "X24n0469_001:0826a08": "以心傳。而不可以口舌說也。非。無也。非非。不無也。",
    "X24n0469_001:0826a09": "法本不有。莫作無見。法本不無。莫作有見。謂無即",
    "X24n0469_001:0826a10": "成斷滅。語有即成邪見。須菩提所以兩言其不可",
    "X24n0469_001:0826a11": "也。是法也。微妙玄通。深不可識。一以言有。雖有而",
    "X24n0469_001:0826a12": "未甞有。一以為無。雖無而未甞無。此非法非非法。",
    "X24n0469_001:0826a13": "真空不空。豈有定法可說也。傅大士云。菩提離言",
    "X24n0469_001:0826a14": "說。從來無得人。須依二空理。當證法王身。有心俱",
    "X24n0469_001:0826a15": "是妄。無執乃名真。若悟非非法。逍遙出六塵。川禪",
    "X24n0469_001:0826a16": "師云。是甚麼。頌曰。恁麼也不得。不恁麼也不得。廓",
    "X24n0469_001:0826a17": "落太虗空。鳥飛無影迹。撥轉機輪却倒迴。南北東",
    "X24n0469_001:0826a18": "西任往來。",
    "X24n0469_001:0826a19": "所以者何一切賢聖皆以無為法而有差別。",
    "X24n0469_001:0826a20": "一切賢聖。三世十方佛菩薩也。無為者。自然覺性。",
    "X24n0469_001:0826a21": "無假人為。一切賢聖。皆用此法。然法本無為。何有",
    "X24n0469_001:0826a22": "差別。第性有利鈍。學有淺深。遂生差別見解。既有",
    "X24n0469_001:0826a23": "差別見解。故無定法也。海覺元禪師云。一金成萬",
    "X24n0469_001:0826a24": "器。皆由匠者智。何必毗耶城。人人說不二。傅大士",
    "X24n0469_001:0826b01": "云。人法俱名執。了即二無為。菩薩能齊證。聲聞離",
    "X24n0469_001:0826b02": "一非。所知煩惱盡。空中無所依。常能作此觀。證果",
    "X24n0469_001:0826b03": "定無疑。川禪師云。毫釐有差。天地懸隔。頌曰。正人",
    "X24n0469_001:0826b04": "說邪法。邪法悉歸正。邪人說正法。正法悉歸邪。江",
    "X24n0469_001:0826b05": "北成枳江南橘。春來都放一般花。",
    "X24n0469_001:0826b06": "○依法出生分第八",
    "X24n0469_001:0826b07": "諸佛所依之法。盡從此經出。頌曰。百千妙義佛諸",
    "X24n0469_001:0826b08": "祖。盡在毫端一密中。七寶三千非比喻。此心包納",
    "X24n0469_001:0826b09": "太虗空。",
    "X24n0469_001:0826b10": "須菩提於意云何若人滿(至)是故如來說福德多。",
    "X24n0469_001:0826b11": "佛意欲顯無為之福。先將有漏之福較量。三千大",
    "X24n0469_001:0826b12": "千世界七寶布施。乃是住相布施。希求福利。得福",
    "X24n0469_001:0826b13": "雖多。而於識心見性。了無所得。盖布施供養。身外",
    "X24n0469_001:0826b14": "之福。受持經典。德性之福。身福藉物而修。物有限",
    "X24n0469_001:0826b15": "而福亦有限。非福德性之比。故言如來說福德多。",
    "X24n0469_001:0826b16": "以其有限。得以計其多寡也。傅大士云。寶滿三千",
    "X24n0469_001:0826b17": "界。齎持作福田。惟成有漏業。終不離人天。故知心",
    "X24n0469_001:0826b18": "無能所。識心見性。方名福德性也。川禪師云。事向",
    "X24n0469_001:0826b19": "無心得。頌曰。寶滿三千及大千。福緣應不離人天。",
    "X24n0469_001:0826b20": "若知福德元無性。買得風光不用錢。",
    "X24n0469_001:0826b21": "若復有人於此經中(至)為他人說其福勝彼。",
    "X24n0469_001:0826b22": "受持者。身口意皆清淨是也。曉解經義。依教而行。",
    "X24n0469_001:0826b23": "如舡入海。無所不通。是名受持。不解經義。而又懈",
    "X24n0469_001:0826b24": "怠。心口相違。如入溝港。即有斷絕。非受持也。張無",
    "X24n0469_001:0826c01": "盡云。佛為無上法王。金口所宣聖教。若一誦之。則",
    "X24n0469_001:0826c02": "為法輪轉地。夜叉唱空。報四天王。乃至梵天。通明",
    "X24n0469_001:0826c03": "通暗。龍神悅懌。如綸言誕布。孰不欽奉。誦經之功",
    "X24n0469_001:0826c04": "如此。若但形留神往。尋行數墨而已。何異春禽晝",
    "X24n0469_001:0826c05": "轉。秋蛩夜鳴。雖千萬遍何益哉。薌山因禪師云。燈",
    "X24n0469_001:0826c06": "籠露柱熾然說。莫學驢年紙上鑽。看經須具看經",
    "X24n0469_001:0826c07": "眼。多見看經被眼瞞。四句偈。百丈云。眼耳鼻舌。各",
    "X24n0469_001:0826c08": "不貪染一切諸法。是名受持四句偈。亦名四果仙",
    "X24n0469_001:0826c09": "人。亦名六通羅漢。陳居士云。一切佛法。攝在四句",
    "X24n0469_001:0826c10": "偈中。故得之者。不在文字之多。但一念頃。即入實",
    "X24n0469_001:0826c11": "諦。若更勤行精進。受之不忘。持之不厭。普為他人",
    "X24n0469_001:0826c12": "演說。既能自利。更能利人。其福德廣大。勝彼七寶",
    "X24n0469_001:0826c13": "布施。傅大士云。持經取四句。與聖作良緣。欲入無",
    "X24n0469_001:0826c14": "為海。須乘般若舡。",
    "X24n0469_001:0826c15": "何以故須菩提一切諸佛(至)三菩提法皆從此經出。",
    "X24n0469_001:0826c16": "阿耨多羅三藐三菩提。謂真性也。一切諸佛菩提",
    "X24n0469_001:0826c17": "法者。謂諸佛求真性之法也。一切諸佛求真性之",
    "X24n0469_001:0826c18": "法。皆從此經出。則此經之功為極大。而受持者之",
    "X24n0469_001:0826c19": "福德。信無窮矣。忠國師云。茲經喻如大地。何物不",
    "X24n0469_001:0826c20": "從地之所生。諸佛惟指一心。何法不從心之所立。",
    "X24n0469_001:0826c21": "故云。皆從此經出。川禪師云。且道此經從甚處出",
    "X24n0469_001:0826c22": "須彌頂上。大海波心。頌曰。佛祖垂慈實有權。言言",
    "X24n0469_001:0826c23": "不離此經宣。此經出處還相委。便向雲中駕鐵舡。",
    "X24n0469_001:0826c24": "切忌錯會。",
    "X24n0469_001:0827a01": "須菩提所謂佛法者即非佛法。",
    "X24n0469_001:0827a02": "所謂佛法者。阿耨多羅三藐三菩提法也。於本性",
    "X24n0469_001:0827a03": "中。非為真實。唯假此以開悟眾生。故謂佛法。即非",
    "X24n0469_001:0827a04": "佛法。二乘之人。執著諸相。以為佛法。遂乃向外尋",
    "X24n0469_001:0827a05": "求。文殊師利云。一切眾生。愚迷顛倒。不悟種種修",
    "X24n0469_001:0827a06": "行。不離身內。菩薩於諸佛法。都無染著。亦不捨離。",
    "X24n0469_001:0827a07": "見如不見。聞如不聞。心境空寂。自然清淨。學道之",
    "X24n0469_001:0827a08": "人。既能覺悟諸相皆空。但用所得知解做藥。治箇",
    "X24n0469_001:0827a09": "心中妄想執著之病。心地自然調伏。無罣礙也。川",
    "X24n0469_001:0827a10": "禪師云。能將蜜果子。換如苦葫蘆。頌曰。佛法非法。",
    "X24n0469_001:0827a11": "能縱能奪。有放有収。有生有殺。眉間長放白毫光。",
    "X24n0469_001:0827a12": "癡人猶待問菩薩。",
    "X24n0469_001:0827a13": "○一相無相分第九",
    "X24n0469_001:0827a14": "只此一相。本自無形。頌曰。一相本來元不有。明珠",
    "X24n0469_001:0827a15": "鑽透兩頭空。要知四果安身處。鏡破。形忘那有蹤。",
    "X24n0469_001:0827a16": "須菩提於意云何(至)而實無來是故名阿那含。",
    "X24n0469_001:0827a17": "須陀洹等四菩薩。雖得是果。而不存有所得心。佛",
    "X24n0469_001:0827a18": "恐四菩薩不知以無念為宗。尚萌所得之念。故設",
    "X24n0469_001:0827a19": "四問。須菩提皆以不也答之。復為辨論。以形容其",
    "X24n0469_001:0827a20": "所詣之實。須陀洹者。知身是妄。欲入無為之理。斷",
    "X24n0469_001:0827a21": "除人我執著之相。能捨粗重煩惱。未能離微細煩",
    "X24n0469_001:0827a22": "惱。此人不入地獄。不作修羅餓鬼異類之身。是謂",
    "X24n0469_001:0827a23": "學人悟初果也。逍遙翁云。夫煩惱者。菩提之根本",
    "X24n0469_001:0827a24": "也。若人照了煉習。可為出世之法。譬高原陸地。不",
    "X24n0469_001:0827b01": "生蓮花。而生於淤泥濁水中也。故云。莫管煩惱障。",
    "X24n0469_001:0827b02": "但存菩提心。入流者。謂捨凡入聖。初入聖流也。而",
    "X24n0469_001:0827b03": "無所入。修務漏業。不入六塵。然終不能捨離塵境。",
    "X24n0469_001:0827b04": "傅大士云。捨凡初入聖。煩惱漸輕微。斷除人我執。",
    "X24n0469_001:0827b05": "剏始證無為。緣塵及身見。今者乃知非。布施人天",
    "X24n0469_001:0827b06": "後。趣寂不知歸。不入色聲香味觸法者。厭喧求靜。",
    "X24n0469_001:0827b07": "六塵之境。於念未忘。所以不入色聲香味觸法也。",
    "X24n0469_001:0827b08": "圜悟禪師云。報緣未謝。世上有許多交涉。應須應",
    "X24n0469_001:0827b09": "之。使綽綽然有餘裕始得。人生各隨緣分。不必厭",
    "X24n0469_001:0827b10": "喧求靜。但令中虗外順。雖在閙市沸湯中。亦恬然",
    "X24n0469_001:0827b11": "安隱。纔有纖毫見刺。即便打不過也。斯陀含者。是",
    "X24n0469_001:0827b12": "漸修精進之所。修無漏業。念念不住六塵境界。然",
    "X24n0469_001:0827b13": "終未有湛然清淨之心。一往來。謂人間報謝。一往",
    "X24n0469_001:0827b14": "天上。却來人間受生。斷餘思惑。方得涅槃也。實無",
    "X24n0469_001:0827b15": "往來。謂前念纔著。後念即覺。是無得果之心。心實",
    "X24n0469_001:0827b16": "無我。誰為往來。阿那含者。已悟人法俱空。漸修精",
    "X24n0469_001:0827b17": "進。念念不退菩提之心。名為不來者。謂能斷惑。內",
    "X24n0469_001:0827b18": "無欲心。外無欲境。已離欲界。不來受生。故名不來。",
    "X24n0469_001:0827b19": "心空無我。實無不來之相。故云而實無來也。川禪",
    "X24n0469_001:0827b20": "師云。諸行無常。一切皆空。頌曰。三位聲聞已出塵。",
    "X24n0469_001:0827b21": "往來求靜有疎親。明明四果元無果。幻化空身即",
    "X24n0469_001:0827b22": "法身。",
    "X24n0469_001:0827b23": "須菩提於意云何(至)是第一離欲阿羅漢。",
    "X24n0469_001:0827b24": "梵語阿羅漢。華言無生。謂諸漏已盡。無復煩惱更",
    "X24n0469_001:0827c01": "不於三界內受生。由須菩提當此果也。實無有法。",
    "X24n0469_001:0827c02": "謂無煩惱可斷。無貪嗔可離。情無順逆。境知俱亡。",
    "X24n0469_001:0827c03": "豈有得果之心。若我念未空。於道有得。於法有名。",
    "X24n0469_001:0827c04": "是凡夫之行。即著我人眾生壽者相也。無諍三昧。",
    "X24n0469_001:0827c05": "此名正定心。心無生滅。名為正定。人中最為第一",
    "X24n0469_001:0827c06": "離欲阿羅漢者。能離一切欲。亦無離欲之心。微細",
    "X24n0469_001:0827c07": "四相。皆已滅盡。愛染不生。故謂之離欲耳。川禪師",
    "X24n0469_001:0827c08": "云。把定則雲行谷口。放行也月落寒潭。頌曰。喚馬",
    "X24n0469_001:0827c09": "何曾馬。呼牛未必牛。兩頭都放下。中道一時休。六",
    "X24n0469_001:0827c10": "門迸出遼天鶻。獨步乾坤總不收。",
    "X24n0469_001:0827c11": "世尊我不作是念(至)而名須菩提是樂阿蘭那行。",
    "X24n0469_001:0827c12": "須菩提恐人不知去所得心。是以咨啟世尊。至於",
    "X24n0469_001:0827c13": "再四言我若作是念。我是離欲得道果者。即是心",
    "X24n0469_001:0827c14": "著四相。與法為諍。不名離欲阿羅漢也。樂。好也。阿",
    "X24n0469_001:0827c15": "蘭那。此言無諍。言樂阿蘭那行者。是好無諍行之",
    "X24n0469_001:0827c16": "人也。有是好。則必有是行。有是行。則必有所得。須",
    "X24n0469_001:0827c17": "菩提得無諍三昧。則雖有是行。而念無所得。故言",
    "X24n0469_001:0827c18": "實無所行。所以世尊許須菩提是樂阿蘭那行者。",
    "X24n0469_001:0827c19": "百丈禪師出。只如今一切諸法。若於藏府中。有纖",
    "X24n0469_001:0827c20": "毫停留。是不出網。但有所求所得。生心動念。盡是",
    "X24n0469_001:0827c21": "野干。若藏府中。都無所求。都無所得。此人諸惡不",
    "X24n0469_001:0827c22": "生。人我不起。是納須彌於芥子中。不起一切貪嗔。",
    "X24n0469_001:0827c23": "是能吸四大海水。於一切境。不惑不亂。不嗔不喜。",
    "X24n0469_001:0827c24": "刮削併當得淨潔。是無事人。勝一切知解精進頭",
    "X24n0469_001:0828a01": "陀。是名天眼。是名有法界性。是作車載因果。是佛",
    "X24n0469_001:0828a02": "出世度眾生。傅大士云。無生亦無滅。無我亦無人。",
    "X24n0469_001:0828a03": "永除煩惱障。長辭有後身。境亡心亦滅。無復起貪",
    "X24n0469_001:0828a04": "嗔。無悲空有智。悠然獨任真。川禪師云。認著以前",
    "X24n0469_001:0828a05": "還不是。頌曰。蚌腹隱明珠。石中藏寶玉。有麝自然",
    "X24n0469_001:0828a06": "香。何用臨風立。活計看來恰似無。應用頭頭皆具",
    "X24n0469_001:0828a07": "足。",
    "X24n0469_001:0828a08": "○莊嚴淨土分第十",
    "X24n0469_001:0828a09": "以清淨心。莊嚴法身淨土。頌曰。家破人亡國已空。",
    "X24n0469_001:0828a10": "更無南北與西東。寥寥晴際霜天夜纔有微雲便",
    "X24n0469_001:0828a11": "不同。",
    "X24n0469_001:0828a12": "佛告須菩提於意云何(至)燃燈佛所於法實無所得。",
    "X24n0469_001:0828a13": "於法有所得不者。如來欲破二乘執著之心。故有",
    "X24n0469_001:0828a14": "此問。白樂天問寬禪師云。無修無諍。何異凡夫。師",
    "X24n0469_001:0828a15": "云。凡夫無明。二乘執著。離此二病。是名真修也。真",
    "X24n0469_001:0828a16": "修者。不得勤。不得忘。勤則近執著。忘則落無明。不",
    "X24n0469_001:0828a17": "著不忘。乃為心要耳。此入道之法門也。於法實無",
    "X24n0469_001:0828a18": "所得。空生謂如來自性。本來清淨。本無塵勞。寂而",
    "X24n0469_001:0828a19": "常照。即自成佛。而於燃燈所。於法實無所得。傅大",
    "X24n0469_001:0828a20": "士云。昔時稱善慧。今日號能仁。看緣緣是妄。識體",
    "X24n0469_001:0828a21": "體非真。法性非因果。如理不從因。謂得燃燈記。寧",
    "X24n0469_001:0828a22": "知是舊身。川禪師云。古之今之。頌曰。一手指天。一",
    "X24n0469_001:0828a23": "手指地。南比東西。秋毫不覩。生來心膽大如天。無",
    "X24n0469_001:0828a24": "限羣魔倒赤幡。",
    "X24n0469_001:0828b01": "須菩提於意云何(至)即非莊嚴是名莊嚴。",
    "X24n0469_001:0828b02": "佛土者。佛之玅性也。眾生之真心也。隨其心淨。即",
    "X24n0469_001:0828b03": "佛土淨。奚以外飾為哉。故造寺寫經。布施供養。此",
    "X24n0469_001:0828b04": "是著相莊嚴。若人心常清淨。不向外求。任運隨緣。",
    "X24n0469_001:0828b05": "一無所得。行性坐臥。與道相應。是名莊嚴佛土。龐",
    "X24n0469_001:0828b06": "婆轉藏經。維那請回向。婆於面前取梳子。就腦後",
    "X24n0469_001:0828b07": "插云。回向了也。此是無能所心。傅大士云。莊嚴絕",
    "X24n0469_001:0828b08": "能所。無我亦無人。斷除俱不染。頴脫出囂塵。川禪",
    "X24n0469_001:0828b09": "師云。娘生袴子。青州布衫。頌曰。抖擻渾身白勝霜。",
    "X24n0469_001:0828b10": "蘆花雪月轉爭光。幸有九皋翹足勢。更添朱頂又",
    "X24n0469_001:0828b11": "何妨。",
    "X24n0469_001:0828b12": "是故須菩提諸菩薩(至)不應住聲香味觸法生心。",
    "X24n0469_001:0828b13": "菩薩莊嚴。既不在於外飾。則當反而求之於心。凡",
    "X24n0469_001:0828b14": "夫之心。無明起滅。妄想顛倒。取捨善惡凡聖等見。",
    "X24n0469_001:0828b15": "是名濁亂心。菩薩心常空寂。無諸妄念。不生不滅。",
    "X24n0469_001:0828b16": "不動不搖。即是生清淨心也。不應住色生心者。心",
    "X24n0469_001:0828b17": "常清淨。不住六塵。即不被諸境惑亂也。逍遙翁云。",
    "X24n0469_001:0828b18": "若人心境清淨。是佛國土淨。心境濁乱。是魔國穢",
    "X24n0469_001:0828b19": "土也。川禪師云。雖云恁麼。爭奈目前何。頌曰。見色",
    "X24n0469_001:0828b20": "非干色。聞聲不是聲。色聲不礙處。親到法王城。",
    "X24n0469_001:0828b21": "應無所住而生其心。",
    "X24n0469_001:0828b22": "佛心本來。清淨無相。寧有所住。眾生之心。亦本無",
    "X24n0469_001:0828b23": "所住。因境來觸。遂生其心。不知觸境是空。將謂世",
    "X24n0469_001:0828b24": "法是實。便於境上住心。正猶猿猴捉月。病眼見花。",
    "X24n0469_001:0828c01": "若悟真性。即無所住。無所住心。即是智慧。無諸煩",
    "X24n0469_001:0828c02": "惱。譬如太空。無有罣礙。黃蘗云。心若清淨。何假言",
    "X24n0469_001:0828c03": "說。但於一切心無著。即名無漏智。汝每日行住坐",
    "X24n0469_001:0828c04": "臥。一切語言。但莫著有為法。出言瞬目。盡須無漏。",
    "X24n0469_001:0828c05": "如今修行學道者。皆著一切聲色。何不與我心同",
    "X24n0469_001:0828c06": "虗空去。如枯木石頭去。如寒灰死火去。方有少分",
    "X24n0469_001:0828c07": "相應。若不如是。他日盡被閻羅老子拷詆你在。你",
    "X24n0469_001:0828c08": "但離却有無諸法。心如日輪。常在虗空。自然不照",
    "X24n0469_001:0828c09": "而照。豈不是省力底事。到此之時。無棲泊處。即是",
    "X24n0469_001:0828c10": "行諸佛路。便是應無所住。而生其心。是你清淨法",
    "X24n0469_001:0828c11": "身。阿耨多羅三藐三菩提也。傅大士云。掃除心境",
    "X24n0469_001:0828c12": "地。名為淨土因。無論福與智。先且離貪嗔。川禪師",
    "X24n0469_001:0828c13": "云。退後退後。看看頑石動也。頌曰。山堂靜坐夜無",
    "X24n0469_001:0828c14": "言。寂寂寥寥本自然。何事西風動林野。一聲寒鴈",
    "X24n0469_001:0828c15": "唳長天。",
    "X24n0469_001:0828c16": "須菩提譬如有人(至)佛說非身是名大身。",
    "X24n0469_001:0828c17": "色身雖大。心量即小。縱如須彌山王。既有形相。有",
    "X24n0469_001:0828c18": "可比量。不名大身。法身心量廣大。等虗空界。無形",
    "X24n0469_001:0828c19": "無相。無可比量。方名大身。世尊欲以真心悟人。託",
    "X24n0469_001:0828c20": "大身為問。而須菩提深悟佛意。遂對以佛說非身。",
    "X24n0469_001:0828c21": "是名大身。圜悟禪師云。不登泰山。不知天之高。不",
    "X24n0469_001:0828c22": "涉滄溟。不知海之濶。此區中之論也。若是其中人。",
    "X24n0469_001:0828c23": "天在一粒粟米中。海在一毫毛頭上。浮幢王華藏",
    "X24n0469_001:0828c24": "界。盡在眉毛眼睫間。且道此箇人。甚麼處安身立",
    "X24n0469_001:0829a01": "命。還委悉麼。無邊虗空盛不盡。直透威音更那邊。",
    "X24n0469_001:0829a02": "傅大士云。須彌高且大。將喻法王身。七寶齊圍繞。",
    "X24n0469_001:0829a03": "六度次相鄰。四色成山相。慈悲作佛因。有形終不",
    "X24n0469_001:0829a04": "大。無相乃為真。川禪師云。設有向甚麼處著。頌曰。",
    "X24n0469_001:0829a05": "擬把須彌作幻軀。饒君膽大更心麤。目前指出千",
    "X24n0469_001:0829a06": "般有。我道其中一也無。便從這裏入。",
    "X24n0469_001:0829a07": "○無為福勝分第十一",
    "X24n0469_001:0829a08": "現成公案。不假施為。此無為福。勝他有無。頌曰。恒",
    "X24n0469_001:0829a09": "沙世界布金田。雖福無涯未到邊。端的悟明心地",
    "X24n0469_001:0829a10": "處。片雲不挂是青天。",
    "X24n0469_001:0829a11": "須菩提如恒河中所有沙數(至)尚多無數何況其沙。",
    "X24n0469_001:0829a12": "如恒河中所有沙數者。一沙即為一河。是諸河中。",
    "X24n0469_001:0829a13": "各有其沙。則是河尚無數。何況其沙也。川禪師云。",
    "X24n0469_001:0829a14": "前三三。後三三。頌曰。一二三四數恒河。沙等恒河",
    "X24n0469_001:0829a15": "數更多。筭盡目前無一法。方能靜處薩婆訶。",
    "X24n0469_001:0829a16": "須菩提我今實言告汝(至)而此福德勝前福德。",
    "X24n0469_001:0829a17": "財施有盡。法施無窮。財施不出欲界。法施能出三",
    "X24n0469_001:0829a18": "界。縱將七寶。滿三千大千世界以用布施。得福雖",
    "X24n0469_001:0829a19": "多。屬在有漏。未免窮盡。不如於此經受持四句偈",
    "X24n0469_001:0829a20": "等。更能展轉教人。皆得入佛知見。了悟住無所住",
    "X24n0469_001:0829a21": "心。得無所得法。永超生死。則此福德。歷劫長在。故",
    "X24n0469_001:0829a22": "勝前著相福德。傅大士云。恒河為比量。分為六種",
    "X24n0469_001:0829a23": "多。持經取四句。七寶詎能過。川禪師云。真鍮不換",
    "X24n0469_001:0829a24": "金。頌曰。入海等沙徒費力。區區未免走埃塵。爭如",
    "X24n0469_001:0829b01": "運出家中寶。枯木生花別是春。",
    "X24n0469_001:0829b02": "○尊重正教分第十二",
    "X24n0469_001:0829b03": "受持正教之人。天人皆生敬重。頌曰。真如不動法",
    "X24n0469_001:0829b04": "難量。聞經覩相即堪傷。靈山一會如同在。持者隨",
    "X24n0469_001:0829b05": "方是道場。",
    "X24n0469_001:0829b06": "復次須菩提隨說是經(至)即為有佛若尊重弟子。",
    "X24n0469_001:0829b07": "隨說者。心無分別。理應萬差。隨順眾生而為說也。",
    "X24n0469_001:0829b08": "當知此處者。謂隨其所在之處也。如佛塔廟。謂心",
    "X24n0469_001:0829b09": "若空寂。不起妄念。以此無所得心。無能解心。而說",
    "X24n0469_001:0829b10": "是經。令諸聽者。生清淨心。無諸妄念。是名供養。即",
    "X24n0469_001:0829b11": "此幻身。便是法身。中有如來全身舍利。感得天人",
    "X24n0469_001:0829b12": "恭敬。何殊塔廟。成就者。見性無疑也。最上第一希",
    "X24n0469_001:0829b13": "有之法者。佛與眾生。本無差別。若能心常清淨。不",
    "X24n0469_001:0829b14": "生不滅。無諸妄念。便可立地成佛。果禪師云。心口",
    "X24n0469_001:0829b15": "意清淨。是名佛出世。身口意不淨。是名佛滅度。傅",
    "X24n0469_001:0829b16": "大士云。法王遊歷處。供養感修羅。經中稱最上。尊",
    "X24n0469_001:0829b17": "高似佛陀。所在之處。則為有佛。若尊重弟子者。若",
    "X24n0469_001:0829b18": "能行住坐臥。一切時中。心無起滅。浩然清淨。常修",
    "X24n0469_001:0829b19": "佛行。念念精進。無有間斷。所在之處。自心即佛。是",
    "X24n0469_001:0829b20": "名佛子。故可尊重矣。果禪師云。即心是佛無餘法。",
    "X24n0469_001:0829b21": "迷者多於心外求。一念朗然歸本性。還如洗脚上",
    "X24n0469_001:0829b22": "舡頭。又云。即心是佛。更無別佛。即佛是心。更無別",
    "X24n0469_001:0829b23": "心。如拳作掌。似水成波。波即是水。掌即是拳也。無",
    "X24n0469_001:0829b24": "業禪師問馬祖云。如何是佛。即心是佛。祖云。即你",
    "X24n0469_001:0829c01": "不了底心是。更無別物也。迷即眾生。悟即是佛。如",
    "X24n0469_001:0829c02": "拳作掌。似掌作拳。師於言下省悟。百丈問長慶云。",
    "X24n0469_001:0829c03": "如何是佛。師云。騎牛討牛。僧問首山和尚云。如何",
    "X24n0469_001:0829c04": "是佛。山云。新婦騎驢阿家牽。鼓山珪禪師為作頌",
    "X24n0469_001:0829c05": "云。阿家新婦兩同條。咫尺家鄉路不遙。可笑騎驢",
    "X24n0469_001:0829c06": "覓驢者。一生錯認馬鞍橋。又僧問慈受云。如何是",
    "X24n0469_001:0829c07": "佛。師云。擔水河頭賣。僧問太陽云。如何是佛。師云。",
    "X24n0469_001:0829c08": "如何不是佛。僧問歸宗云。如何是佛。師云。我向汝",
    "X24n0469_001:0829c09": "道。汝還信否。僧云。和尚誠言。安敢不信。師云。只汝",
    "X24n0469_001:0829c10": "便是也。川禪師云。似海之深。如山之固。左旋右轉。",
    "X24n0469_001:0829c11": "不去不住。頌曰出窟金毛獅子兒。全威哮吼眾狐",
    "X24n0469_001:0829c12": "疑。深思不動干戈處。直攝天魔外道歸。",
    "X24n0469_001:0829c13": "○如法受持分第十三",
    "X24n0469_001:0829c14": "法無所說。般若非名。當如此法。信受行持。頌曰。求",
    "X24n0469_001:0829c15": "法如求鎮海珠。九重淵底見真渠。丹青國手難描",
    "X24n0469_001:0829c16": "出。更欲安名便不如。",
    "X24n0469_001:0829c17": "爾時須菩提白佛言世尊(至)以是名字汝當奉持。",
    "X24n0469_001:0829c18": "善現既聞持經。成就希有之法。故問此經何名。佛",
    "X24n0469_001:0829c19": "答以金剛般若波羅蜜。意謂眾生心若清淨。用智",
    "X24n0469_001:0829c20": "慧力。照破諸法。無不是空。猶如金剛堅利。斷絕外",
    "X24n0469_001:0829c21": "妄。度生死苦海。直至諸佛菩薩之彼岸也。以是名",
    "X24n0469_001:0829c22": "字。汝當奉持。只是奉持此心。行住坐臥。勿令分別",
    "X24n0469_001:0829c23": "人我是非也。圜悟禪師云。纔有是非。紛然失心。只",
    "X24n0469_001:0829c24": "這一句。驚動多少人做計較。若承當得。坐得斷。透",
    "X24n0469_001:0830a01": "出威音那畔。若隨此語轉。特地紛然。須自迴光返",
    "X24n0469_001:0830a02": "照始得。天壇石。鼓記云。絲毫失度。即招黑暗之愆。",
    "X24n0469_001:0830a03": "霎頃邪言。即犯禁空之醜。天人耳目。咫尺非遙。克",
    "X24n0469_001:0830a04": "告行人。自當省察。廬山歸宗常神師。曾有座主來",
    "X24n0469_001:0830a05": "參。值宗鋤草次。見一條蛇。宗逐斬之。主云。久向歸",
    "X24n0469_001:0830a06": "宗。元來却是箇粗行沙門。宗云。是你粗我粗。諸人",
    "X24n0469_001:0830a07": "且道這僧過在甚麼處。汾陽照禪師為作頌云。廬",
    "X24n0469_001:0830a08": "嶽宗師接上機。斬蛇特地施慈悲。癡迷座主生驚",
    "X24n0469_001:0830a09": "怕。却道粗心惹是非。死心和尚云。只者是。大似眼",
    "X24n0469_001:0830a10": "裏著刺。只者不是。正是開眼磕睡。諸人且道作麼",
    "X24n0469_001:0830a11": "生則是。還委悉麼。點鐵化成金即易。勸人除却是",
    "X24n0469_001:0830a12": "非難。川禪師云。今日小出大遇。頌曰。火不能燒。水",
    "X24n0469_001:0830a13": "不能溺。風不能飄。刀不能劈。軟似兜羅。硬似鐵壁。",
    "X24n0469_001:0830a14": "天上人間。古今不識。噫。",
    "X24n0469_001:0830a15": "所以者何須菩提(至)即非般若波羅蜜。",
    "X24n0469_001:0830a16": "心無心相。不取虗空。不依諸地。不住智慧。截煩惱",
    "X24n0469_001:0830a17": "源。達涅槃岸。是般若波羅蜜。然般若波羅蜜。法體",
    "X24n0469_001:0830a18": "元空。本無妄念。默指此心。證入於般若三昧。超出",
    "X24n0469_001:0830a19": "意言之表。而了無所得。何名之有。如來恐人生斷",
    "X24n0469_001:0830a20": "滅見。不得已而強安是名。故言即非般若也。川禪",
    "X24n0469_001:0830a21": "師云。猶較些子。頌曰。一手擡。一手搦。左邊吹。右邊",
    "X24n0469_001:0830a22": "拍。無絃彈出無生樂。不屬宮商格調新。知音知後",
    "X24n0469_001:0830a23": "徒名邈。",
    "X24n0469_001:0830a24": "須菩提於意云何(至)世尊如來無所說。",
    "X24n0469_001:0830b01": "本心元淨。諸法元空。更有何法可說。二乘執著人",
    "X24n0469_001:0830b02": "法是有。即有所說。菩薩了悟人法皆空。即無所說。",
    "X24n0469_001:0830b03": "是故經云。若有人言如來有所說法。即為謗佛。慈",
    "X24n0469_001:0830b04": "受禪師云。吾心似秋月。碧潭清皎潔。無物堪比倫。",
    "X24n0469_001:0830b05": "教我如何說。寒山子云。說不得則且止。諸人還說",
    "X24n0469_001:0830b06": "得麼。直須口似磉盤。方始光明透漏。若能了悟色",
    "X24n0469_001:0830b07": "性皆空。有無俱遣。語默雙亡。即見自性清淨。雖終",
    "X24n0469_001:0830b08": "日言。猶為無言。終日說。猶為無說。保寧勇禪師云。",
    "X24n0469_001:0830b09": "門前諸子列成行。各逞英雄越覇王。如何獨有無",
    "X24n0469_001:0830b10": "言者。坐斷毗盧不可當。傅大士云。名中有無義。義",
    "X24n0469_001:0830b11": "上復無名。金剛喻真智。能破惡堅貞。若到波羅岸。",
    "X24n0469_001:0830b12": "入理出迷情。智人心自覺。愚者外求聲。川禪師云。",
    "X24n0469_001:0830b13": "低聲低聲。頌曰。入草求人不奈何。利刀斫了手摩",
    "X24n0469_001:0830b14": "挲。雖然出入無蹤跡。文彩全彰見也麼。",
    "X24n0469_001:0830b15": "須菩提於意云何(至)非世界是名世界。",
    "X24n0469_001:0830b16": "諸微塵者。一切眾生心上微塵也。華嚴經云。三千",
    "X24n0469_001:0830b17": "大千世界。以無量因緣乃成。眾生妄想。煩惱客塵。",
    "X24n0469_001:0830b18": "蔽覆淨性。以成塵界。其數無量。如此煩惱妄想。如",
    "X24n0469_001:0830b19": "病眼人見空中花。如愚癡人提水中月。求鏡中像。",
    "X24n0469_001:0830b20": "枉用其心。傅大士云。妄計因成執。迷繩謂見蛇。心",
    "X24n0469_001:0830b21": "疑生暗鬼。病眼見空花。一境元無異。三人乃見差。",
    "X24n0469_001:0830b22": "了茲名不實。長馭白牛車。古德云。一念不生全體",
    "X24n0469_001:0830b23": "現。六根纔動被雲遮。察禪師云。真淨界中纔一念。",
    "X24n0469_001:0830b24": "閻浮早已八千年。逍遙翁云。不怕念起。惟恐覺遲。",
    "X24n0469_001:0830c01": "覺速止速。二相相宜。知非改過。蘧顏可師。圜悟禪",
    "X24n0469_001:0830c02": "師上堂云。十方同聚會。箇箇學無為。此是選佛場。",
    "X24n0469_001:0830c03": "心空及第歸。大丈夫具決烈志氣。慷慨英靈。踏破",
    "X24n0469_001:0830c04": "化城。歸家穩坐。外不見一切境界。內不見有自己。",
    "X24n0469_001:0830c05": "上不見有諸聖。下不見有凡愚。淨裸裸赤灑灑。一",
    "X24n0469_001:0830c06": "念不生。桶子底脫。豈不是心空也。到這裏。還容棒",
    "X24n0469_001:0830c07": "喝麼還容玄妙理性麼。還容彼我是非麼。直下如",
    "X24n0469_001:0830c08": "紅爐上一點雪相似。豈不是選佛場也。然雖如是。",
    "X24n0469_001:0830c09": "猶涉階梯在。且不涉階梯一句。作麼生道。千聖會",
    "X24n0469_001:0830c10": "中無影迹。萬人叢裏奪高標。逍遙翁云。五鼓夢回。",
    "X24n0469_001:0830c11": "緣念未起。靈响清徹。聞和達聰。為三玅音。一曰。幽",
    "X24n0469_001:0830c12": "泉瀨玉。二曰。清磬搖空。三曰。秋蟬曳緒。凝聽靜專。",
    "X24n0469_001:0830c13": "頗資禪悅。安住玅境。何勝如之。要會麼。病覺四肢",
    "X24n0469_001:0830c14": "如鶴瘦。虗聞兩耳似蟬鳴。非微塵。是名微塵者。一",
    "X24n0469_001:0830c15": "念覺來。轉為玅用。前念無諸妄想。湛然清淨。即非",
    "X24n0469_001:0830c16": "微塵。後念不住清淨。是名微塵。非世界。是名世界。",
    "X24n0469_001:0830c17": "若無妄念。即佛世界。有妄念。即眾生世界。前念清",
    "X24n0469_001:0830c18": "淨。即非世界。後念不住清淨。是名世界。謝靈運云。",
    "X24n0469_001:0830c19": "散則為微塵。合則成世界。無性則非微塵世界。假",
    "X24n0469_001:0830c20": "名則是名微塵世界。傅大士云。積塵成世界。析界",
    "X24n0469_001:0830c21": "作微塵。界喻人天果。塵為有漏因。塵因因不實。界",
    "X24n0469_001:0830c22": "果果非真。因果知是幻。逍遙自在人。川禪師士。南",
    "X24n0469_001:0830c23": "贍部洲。北鬱單越。頌曰。頭指天。脚踏地。飢則飡。困",
    "X24n0469_001:0830c24": "則睡。此土西天。西天此土。到處元正是大年。南北",
    "X24n0469_001:0831a01": "東西只者是。",
    "X24n0469_001:0831a02": "須菩提於意云何(至)是名三十二相。",
    "X24n0469_001:0831a03": "三十二相者。應身相也。非相者。法身相也。是名三",
    "X24n0469_001:0831a04": "十二相者。應既即法。法全是應。不妨說三十二相",
    "X24n0469_001:0831a05": "也。此分大意。謂細而微塵。大而世界。玅而佛之色",
    "X24n0469_001:0831a06": "身。皆為虗妄。但有名而已。唯真性為真實。故云非",
    "X24n0469_001:0831a07": "相。既悟非相。即見如來。逍遙翁云。須知諸佛法身。",
    "X24n0469_001:0831a08": "而以相好莊嚴為身。故臨濟云。真佛無形。真道無",
    "X24n0469_001:0831a09": "體。真法無相也。川禪師云。借婆衫子拜婆年。頌曰。",
    "X24n0469_001:0831a10": "你有我亦有。君無我亦無。有無俱不立。相對嘴盧",
    "X24n0469_001:0831a11": "都。",
    "X24n0469_001:0831a12": "須菩提若有善男子善女人(至)為他人說其福甚多。",
    "X24n0469_001:0831a13": "七寶布施。外財也。身命布施。內財也。以輕重較之。",
    "X24n0469_001:0831a14": "外財輕而易。內財重而難。然此二施。苟不能了達",
    "X24n0469_001:0831a15": "性空。則是住相布施。皆為有漏因果。不如持說四",
    "X24n0469_001:0831a16": "句。能趣菩提。法華經云。若於外相求之。雖經萬劫",
    "X24n0469_001:0831a17": "終不能得。教中云。若見有身可捨。即是不了蘊空。",
    "X24n0469_001:0831a18": "昔罽賓國王。仗劍諸師子尊者。問曰。師得蘊空否。",
    "X24n0469_001:0831a19": "尊者曰。已得蘊空。王曰。可施我頭。尊者曰。身非我",
    "X24n0469_001:0831a20": "有。何況頭乎。王遂斬之。白乳高丈餘。王臂自落。是",
    "X24n0469_001:0831a21": "知人法俱空。不應住色布施。所以尊者。不畏於死",
    "X24n0469_001:0831a22": "也。傅大士云。法性無前後。無中非故新。蘊空非實",
    "X24n0469_001:0831a23": "體。憑何見有人。故捨身命布施。即與菩提轉不相",
    "X24n0469_001:0831a24": "應。盖謂不見佛性。縱施身命。如恒河沙數。何益於",
    "X24n0469_001:0831b01": "事。傅大士云。施命如沙數。人天業轉深。既掩菩提",
    "X24n0469_001:0831b02": "相。能障涅槃心。猿猴提水月。[菛@良][卄/碭]捨花針。愛河浮",
    "X24n0469_001:0831b03": "更沒。苦海出還沉。為他人說。其福甚多。一念見性。",
    "X24n0469_001:0831b04": "人法俱空。即名正見。且為人說此經偈。自利利他。",
    "X24n0469_001:0831b05": "所得淨玅無相無為功德。無有限量。川禪師云。兩",
    "X24n0469_001:0831b06": "彩一賽。頌曰。伏手滑鎚不換劍。善使之人皆總便。",
    "X24n0469_001:0831b07": "不用安排總見成。箇中須是英靈漢。囉囉哩。哩囉",
    "X24n0469_001:0831b08": "囉。山花笑。野鳥歌。此時如得意。隨處薩婆訶。",
    "X24n0469_001:0831b09": "○離相寂滅分第十四",
    "X24n0469_001:0831b10": "直下頓空。離諸形相。既離形相。寂滅現前。頌曰。冷",
    "X24n0469_001:0831b11": "灰荳爆口難開。脫盡皮膚骨出來。瓦解氷消藏不",
    "X24n0469_001:0831b12": "得。夜深明月上樓臺。",
    "X24n0469_001:0831b13": "爾時須菩提聞說是經(至)未曾得聞如是之經。",
    "X24n0469_001:0831b14": "深解義趣。心悟真空無相義趣也。須菩提聞說是",
    "X24n0469_001:0831b15": "經。了悟人法二空。即得中道之理。歎其希有。感極",
    "X24n0469_001:0831b16": "涕零也。傅大士云。聞經深解義。心中喜復悲。昔除",
    "X24n0469_001:0831b17": "煩惱障。今能離所知。徧計於先了。圓成證此時。宿",
    "X24n0469_001:0831b18": "乘無閡慧。方便勸人持。未曾得聞者。昔得慧眼。於",
    "X24n0469_001:0831b19": "有見空。今聞是經。於空亦遣。是了中道。將欲起教",
    "X24n0469_001:0831b20": "以示未來也。川禪師云。好笑。當面諱却。頌曰。自小",
    "X24n0469_001:0831b21": "來來慣遠方。幾迴衡嶽過瀟湘。一朝踏著家鄉路",
    "X24n0469_001:0831b22": "始覺途中日月長。",
    "X24n0469_001:0831b23": "世尊若復有人得聞是經(至)是故如來說名實相。",
    "X24n0469_001:0831b24": "信心清淨。信本來心。無法可得。不起妄念。心常空",
    "X24n0469_001:0831c01": "寂。湛然清淨也。傅大士云。未有無心境。曾無無境",
    "X24n0469_001:0831c02": "心。境忘心自滅。心滅境無侵。經中稱實相。語玅理",
    "X24n0469_001:0831c03": "能深。證知惟有佛。小聖詎能任。即生實相者。豁然",
    "X24n0469_001:0831c04": "了悟萬法。由此淨心建立。是名實相。成就第一希",
    "X24n0469_001:0831c05": "有功德。迷即佛是眾生。悟即眾生是佛。生佛道齊。",
    "X24n0469_001:0831c06": "無法等比。經以福兼德言者屢矣。而此獨言功德",
    "X24n0469_001:0831c07": "不及福者。是功成果滿之時。則其福為不足道。所",
    "X24n0469_001:0831c08": "以壇經有功德在法身中。非在於福也。即是非相",
    "X24n0469_001:0831c09": "者。實相無相。故言為非。不是無實相。如龜毛兔角。",
    "X24n0469_001:0831c10": "只說龜無毛。兔無角。不說無龜毛兔角。只說實相",
    "X24n0469_001:0831c11": "無相。不說無實相也。達磨云。若解實相。即見非相。",
    "X24n0469_001:0831c12": "若了非相。其色亦然。當於色中。不生色體。於非相",
    "X24n0469_001:0831c13": "中。不礙有也。猶水中鹽味。色裏膠青。決定是有。不",
    "X24n0469_001:0831c14": "見其形。正謂此也。傅大士云。眾生與壽者。蘊上立",
    "X24n0469_001:0831c15": "虗名。如龜毛不實。似兔角無形。川禪師云。山河大",
    "X24n0469_001:0831c16": "也。甚處得來。頌曰。遠觀山有色。近聽水無聲。春去",
    "X24n0469_001:0831c17": "花猶在。人來鳥不驚。頭頭皆顯露。物物體元平。如",
    "X24n0469_001:0831c18": "何言不會。只為太分明。",
    "X24n0469_001:0831c19": "世尊我今得聞如是經典(至)是人即為第一希有。",
    "X24n0469_001:0831c20": "若人心常空寂。湛然清淨。不著諸相。悟住無所住",
    "X24n0469_001:0831c21": "心。了得無所得法。是為第一希有。川禪師云。行住",
    "X24n0469_001:0831c22": "坐臥。著衣喫飯。更有甚麼事。頌曰。氷不熱。火不寒。",
    "X24n0469_001:0831c23": "土不濕。水不乾。金剛脚踏地。旛竿頭指天。若人信",
    "X24n0469_001:0831c24": "得及。北斗面南看。",
    "X24n0469_001:0832a01": "何以故此人無我相(至)離一切諸相即名諸佛。",
    "X24n0469_001:0832a02": "即是非相。前言無相。即是滅色以明空義。後言非",
    "X24n0469_001:0832a03": "相。即是了悟我人眾生壽者四相。本來不生。故名",
    "X24n0469_001:0832a04": "實相。離一切相。即名諸佛。謂語實相者。更無等比",
    "X24n0469_001:0832a05": "當知是人不著二邊。不處中道。一切無住。離此諸",
    "X24n0469_001:0832a06": "相。則成正覺。又云。離相清淨。解悟三空。契合實相。",
    "X24n0469_001:0832a07": "究竟涅槃。三空之義。初即人空。次即法空。後即空",
    "X24n0469_001:0832a08": "空。三世如來。同證此理。故名為佛。傅大士云。空生",
    "X24n0469_001:0832a09": "聞玅理。如蓬植在麻。凡流信此法。同火出蓮花。恐",
    "X24n0469_001:0832a10": "人生斷見。大聖預開遮。如能離諸相。定入法王家。",
    "X24n0469_001:0832a11": "川禪師云。心不負人。面無慚色。頌曰。舊竹生新筍。",
    "X24n0469_001:0832a12": "新花長舊枝。雨催行客路。風送片帆歸。竹密不妨",
    "X24n0469_001:0832a13": "流水過。山高豈礙白雲飛。",
    "X24n0469_001:0832a14": "佛告須菩提如是如是(至)當知是人甚為希有。",
    "X24n0469_001:0832a15": "如是如是者。佛以須菩提所解空義。善契如來之",
    "X24n0469_001:0832a16": "法意也。不驚不怖不畏者。心若空寂。湛然清淨。等",
    "X24n0469_001:0832a17": "於虗空。有何驚怖。甚為希有者。謂上根器。得聞是",
    "X24n0469_001:0832a18": "經。諦聽受持。永無退轉。當知是人。甚為希有。傅大",
    "X24n0469_001:0832a19": "士云。如能發心者。應當了二邊。涅槃無有相。菩提",
    "X24n0469_001:0832a20": "離所緣。無乘及乘者。人法兩俱捐。欲達真如理。應",
    "X24n0469_001:0832a21": "當識本源。川禪師云。只是自家底。頌曰。毛吞巨海",
    "X24n0469_001:0832a22": "水。芥子納須彌。碧漢一輪滿。清光六合輝。踏得故",
    "X24n0469_001:0832a23": "關田地穩。更無南北與東西。",
    "X24n0469_001:0832a24": "何以故須菩提如來說(至)是名第一波羅蜜。",
    "X24n0469_001:0832b01": "第一波羅蜜。若悟非相。即達彼岸。實相無二。故名",
    "X24n0469_001:0832b02": "第一。非第一波羅蜜。了悟人法俱空。即無生死可",
    "X24n0469_001:0832b03": "度。亦無彼岸可到。何處更有第一。故云非第一也",
    "X24n0469_001:0832b04": "是名第一波羅蜜。悟一切法。即知諸法。皆是假名。",
    "X24n0469_001:0832b05": "法華經云。但以假名云。引導於眾生。於斯了悟。能",
    "X24n0469_001:0832b06": "入見性之門。是名第一波羅蜜也。故知假名。如將",
    "X24n0469_001:0832b07": "黃葉作金。止小兒啼。二乘之人。聞說假名。將謂是",
    "X24n0469_001:0832b08": "實。執著修行。欲離生死。不知即無生死可離。傅大",
    "X24n0469_001:0832b09": "士云。波羅稱彼岸。於中千種名。高卑緣妄識。次第",
    "X24n0469_001:0832b10": "為迷情。焰裏尋求水。空中覓响聲。真如何得失。今",
    "X24n0469_001:0832b11": "始號圓成。川禪師云。八字打開。兩手分付。頌曰。是",
    "X24n0469_001:0832b12": "名第一波羅蜜。萬別千差從此出。鬼臉神頭對面",
    "X24n0469_001:0832b13": "來。此時莫道不相識。",
    "X24n0469_001:0832b14": "須菩提忍辱波羅蜜(至)眾生相壽者相應生嗔恨。",
    "X24n0469_001:0832b15": "忍辱者。六度之一也。前云。捨身命之福報。是生死",
    "X24n0469_001:0832b16": "苦因。不及持說之福。此之行忍。亦捨身命。不成苦",
    "X24n0469_001:0832b17": "因者。何耶。盖能達法無我。到於彼岸也。說非忍辱",
    "X24n0469_001:0832b18": "波羅蜜者。了悟人法二空。即無忍辱之相。是達我",
    "X24n0469_001:0832b19": "人眾生壽者非相。故云非忍辱也。如我昔為歌利",
    "X24n0469_001:0832b20": "王割截身體。如來設教。方便門多。若作教相言之。",
    "X24n0469_001:0832b21": "只是依文設教。為歌利王割截支解。曾無一念嗔",
    "X24n0469_001:0832b22": "恨之心。肇法師云。五蘊身非有。四大本來空。將頭",
    "X24n0469_001:0832b23": "臨白刃。一似斬春風。若以諸大宗師言之。即為先",
    "X24n0469_001:0832b24": "說有為權教。後顯無為實理。歌者。是慧之別名。利",
    "X24n0469_001:0832c01": "者。刀也。非謂世間之刀。王者。心也。是用慧刀。割截",
    "X24n0469_001:0832c02": "無明煩惱之身體也。應生嗔恨。謂色身與法身即",
    "X24n0469_001:0832c03": "不同也。當知割截之時。不見有身相。亦不見有我",
    "X24n0469_001:0832c04": "人眾生壽者四相。何處更有嗔恨也。華嚴經云。譬",
    "X24n0469_001:0832c05": "如虗空。於十方中求不可得。然非無虗空。菩薩之",
    "X24n0469_001:0832c06": "心。亦復如是。太陽安禪師舉火問僧云。會麼僧云。",
    "X24n0469_001:0832c07": "不會。師云。起則徧周沙界。滅則了無所得。龐居士",
    "X24n0469_001:0832c08": "問馬祖云。不與萬法為侶者。是甚麼人。祖云。回光",
    "X24n0469_001:0832c09": "自照看。待你一口吸盡西江水。然後向你道。圜悟",
    "X24n0469_001:0832c10": "禪師云。參得此語透者。目前萬法平沉。無始妄想",
    "X24n0469_001:0832c11": "蕩盡。又云。大空無外。大象無形。盡世界撮來如粟",
    "X24n0469_001:0832c12": "米粒。總虗空似掌中珠。可以拽新羅國。與波斯國",
    "X24n0469_001:0832c13": "闘額。直得東勝神洲射箭。西瞿耶尼中垛。所以道。",
    "X24n0469_001:0832c14": "髑髏長千世界。鼻孔摩出家風。若是未出陰界。尚",
    "X24n0469_001:0832c15": "帶見聞知覺恁麼說話。一似鴨聽雷鳴。隔靴抓癢。",
    "X24n0469_001:0832c16": "直饒脫却根塵。去却機境。尚餘一線路在。且二途",
    "X24n0469_001:0832c17": "不涉一句作麼生道。還委悉麼。佛殿階前石獅子。",
    "X24n0469_001:0832c18": "大洋海裏鐵崑崙。川禪師云。智不責愚。頌曰。如刀",
    "X24n0469_001:0832c19": "割水。似火吹光。明來暗去。那事無妨。歌利王。歌利",
    "X24n0469_001:0832c20": "王。誰知遠烟浪。別有好思量。",
    "X24n0469_001:0832c21": "須菩提又念過去於五百世(至)無眾生相無壽者相。",
    "X24n0469_001:0832c22": "忍辱仙人。如來五百世中。修忍辱波羅蜜行。欲令",
    "X24n0469_001:0832c23": "一切眾生。成就忍辱波羅蜜法。不著諸相。見一切",
    "X24n0469_001:0832c24": "人迷悟賢愚貧富。平等恭敬。不生輕慢。以至惡罵",
    "X24n0469_001:0833a01": "捶打。皆悉能忍。反生歡喜。不生嗔恨之心。圜悟禪",
    "X24n0469_001:0833a02": "師云。大凡為善知識。應當慈悲柔和。善順接物。以",
    "X24n0469_001:0833a03": "平等無諍自處。彼以惡聲色來加我。非理相干。訕",
    "X24n0469_001:0833a04": "謗毀辱。但退步自照。於己無嫌。一切勿與較量。亦",
    "X24n0469_001:0833a05": "不嗔恨。只與直下坐斷。初如不聞見。久之魔孽自",
    "X24n0469_001:0833a06": "消耳。若與之較。即惡聲相反。豈有了期。又云。見性",
    "X24n0469_001:0833a07": "之人。聞人毀謗。如飲甘露。心自清涼。不生煩惱。則",
    "X24n0469_001:0833a08": "能成就定慧之力。不被六賊盜竊家寶。功德法財。",
    "X24n0469_001:0833a09": "遂從此增長也。傅大士云。頻經五百世。前後極時",
    "X24n0469_001:0833a10": "長。承仙忍辱力。今乃證真常。川禪師云。目前無法。",
    "X24n0469_001:0833a11": "從教柳綠花紅。耳畔無聞。一任鶯啼燕語。頌曰。四",
    "X24n0469_001:0833a12": "大元無我。五蘊悉皆空。廓落虗無理。乾坤萬古同。",
    "X24n0469_001:0833a13": "玅峯嶷嶷常如故。誰管顛號刮地風。",
    "X24n0469_001:0833a14": "是故須菩提菩薩應離一切相(至)三藐三菩提心。",
    "X24n0469_001:0833a15": "應離一切相者。心常空寂。不生起滅。湛然清淨。是",
    "X24n0469_001:0833a16": "離一切相也。川禪師云。是即此用。離此用。頌曰。得",
    "X24n0469_001:0833a17": "之在心。應之在手。雪月風花。天長地久。朝朝鷄向",
    "X24n0469_001:0833a18": "五更啼。春來處處山花秀。",
    "X24n0469_001:0833a19": "不應住色生心(至)為利益一切眾生應如是布施。",
    "X24n0469_001:0833a20": "不應住色聲香味觸法生心者。心住六塵。即著諸",
    "X24n0469_001:0833a21": "相。取捨愛憎。無有休期。應生無所住心者。心無所",
    "X24n0469_001:0833a22": "住。隨處解脫。內外根塵。悉皆銷殞。一切無心。即無",
    "X24n0469_001:0833a23": "所住也。華嚴經云。一切境界。不生染著。淨身口意。",
    "X24n0469_001:0833a24": "住無礙行。滅一切障。世間受生。皆由著我。若離此",
    "X24n0469_001:0833b01": "著。即無生處。趙州云。我見百千億箇。盡是覓作佛",
    "X24n0469_001:0833b02": "漢子。於中覓箇無心底難得。訥首座云。心本無形。",
    "X24n0469_001:0833b03": "因塵有相。塵滅心滅。真心湛然。常察。禪師心印頌",
    "X24n0469_001:0833b04": "云。問君心印作何顏。心印何人敢授傳。歷劫坦然",
    "X24n0469_001:0833b05": "無異色。呼為心印早虗言。須知體似虗空性。將喻",
    "X24n0469_001:0833b06": "紅爐火裏蓮。莫謂無心云是道。無心猶隔一重關。",
    "X24n0469_001:0833b07": "圜悟禪師云。在家菩薩。修出家行。如火中生蓮。盖",
    "X24n0469_001:0833b08": "名位權勢意氣。卒難調伏。而況火宅煩擾煎熬。百",
    "X24n0469_001:0833b09": "端千緒。除非自己。直下明悟本性玅圓。到大寂大",
    "X24n0469_001:0833b10": "定休歇之場。方能放下。廓爾平常。徹證無心。觀一",
    "X24n0469_001:0833b11": "切法。如夢幻泡影。空豁豁地。隨時應節。消遣將去。",
    "X24n0469_001:0833b12": "隨自己力量。轉化未悟。同入無為無事法性海中。",
    "X24n0469_001:0833b13": "則出來南閻浮提打一遭。必不為折本也。黃蘗云。",
    "X24n0469_001:0833b14": "供養十方諸佛。不如供養一箇無心道人。夫無心",
    "X24n0469_001:0833b15": "者。如如之體。內如木石。不動不搖。外如虗空。不塞",
    "X24n0469_001:0833b16": "不礙。是名佛也。又恒沙者。即以沙言。諸佛菩薩。釋",
    "X24n0469_001:0833b17": "梵諸天。步履而過。沙亦不喜。牛羊虫螘踐踏而行。",
    "X24n0469_001:0833b18": "沙亦不怒。珍寶馨香。沙亦不貪。糞溺臭穢。沙亦不",
    "X24n0469_001:0833b19": "惡此則無心之心。離一切相。眾生諸佛。更無差別。",
    "X24n0469_001:0833b20": "但能無心。則便是究竟也。若心有住。即為非住。真",
    "X24n0469_001:0833b21": "如之心。本無所住。若不住諸法相。即與道相應。若",
    "X24n0469_001:0833b22": "住於法。即違正教。既違正教。即為非住也。不應住",
    "X24n0469_001:0833b23": "色布施。菩薩不見有身可捨。隨見一切愚癡貧賤",
    "X24n0469_001:0833b24": "之人。毀罵捶打。需索財物。若能隨順其意。令生歡",
    "X24n0469_001:0833c01": "喜。不生嗔恨之心。即是布施之義。若祇分辨是非。",
    "X24n0469_001:0833c02": "顧惜財物。阻抑其意。令生嗔恨。即不名布施也。又",
    "X24n0469_001:0833c03": "云。凡夫不肯空心。恐落於空。不知自心本空。愚人",
    "X24n0469_001:0833c04": "除。事不除心。智者除心不除。事。菩薩心如虗空。一",
    "X24n0469_001:0833c05": "切俱捨。所作福德。皆不貪著。然捨有三等。內外身",
    "X24n0469_001:0833c06": "心。一切俱捨。猶如虗空。無所貪著。然後隨方應物。",
    "X24n0469_001:0833c07": "能所皆忘。是為大捨。若一邊行道布德。一邊施捨。",
    "X24n0469_001:0833c08": "無希望心。是為中捨。若廣修眾善。有所希望。聞法",
    "X24n0469_001:0833c09": "知空。遂乃不著。是為小捨。傅大士云。菩薩懷深智。",
    "X24n0469_001:0833c10": "何時不帶悲。投身飼餓虎。割肉濟鷹饑。精勤三大",
    "X24n0469_001:0833c11": "劫。曾無一念疲。如能同此行。皆得作天師。應如是",
    "X24n0469_001:0833c12": "布施者。儉於自己。奢於他人。是名利益一切眾生。",
    "X24n0469_001:0833c13": "若人心口相應。行解一般。是名利益於自己也。又",
    "X24n0469_001:0833c14": "云。所作依他性。修成功德林。終無趣寂意。惟有濟",
    "X24n0469_001:0833c15": "羣心。行悲悲廣大。用智智能深。利他兼自利。小聖",
    "X24n0469_001:0833c16": "詎能任。川禪師云。有佛處不得住。無佛處急走過。",
    "X24n0469_001:0833c17": "三千年後。莫言不道。頌曰。朝遊南嶽。暮往天台。追",
    "X24n0469_001:0833c18": "而不及。忽然自來。獨行獨坐無拘繫。得寬懷處且",
    "X24n0469_001:0833c19": "寬懷。",
    "X24n0469_001:0833c20": "如來說一切諸相(至)一切眾生即非眾生。",
    "X24n0469_001:0833c21": "如來說我人等相。畢竟可破壞。非真實體。一切眾",
    "X24n0469_001:0833c22": "生。盡是假名。若離妄心。即無眾生可得。故言即非",
    "X24n0469_001:0833c23": "眾生。是以若能秉持律儀。修行善法。而用布施。饒",
    "X24n0469_001:0833c24": "益眾生。不得住於諸相也。川禪師云。別有長處。不",
    "X24n0469_001:0834a01": "妨拈出。頌曰。不是眾生不是相。春暖黃鶯啼柳上。",
    "X24n0469_001:0834a02": "說盡山河海月情。依前不曾空惆悵。休惆悵。萬里",
    "X24n0469_001:0834a03": "無雲天一樣。",
    "X24n0469_001:0834a04": "須菩提如來是真語者(至)不誑語者不異語者。",
    "X24n0469_001:0834a05": "迷則種種皆妄。故不真不實不如。有誑有異。悟即",
    "X24n0469_001:0834a06": "一切真。一切實。一切如。不誑不異也。又云。真語者。",
    "X24n0469_001:0834a07": "一切含生。皆有佛性也。實語者。一切法空。本無所",
    "X24n0469_001:0834a08": "有也。如語者。一切萬法。本來不動也。不誑語者。聞",
    "X24n0469_001:0834a09": "如是法。皆得解脫也。不異語者。一切萬法。本自空",
    "X24n0469_001:0834a10": "寂。將何為異也。傅大士云。眾生與蘊界。名別體非",
    "X24n0469_001:0834a11": "殊。了知心是幻。迷情見有無。真言言不妄。實語語",
    "X24n0469_001:0834a12": "非虗。如終無變異。性相本來如。川禪師云。知恩者",
    "X24n0469_001:0834a13": "少。負恩者多。頌曰。兩箇五百是一貫。阿爺元是丈",
    "X24n0469_001:0834a14": "夫漢。分明對面對渠言。爭奈好心無好報。真語者。",
    "X24n0469_001:0834a15": "實語者。呵呵呵。喏喏喏。",
    "X24n0469_001:0834a16": "須菩提如來所得法此法無實無虗。",
    "X24n0469_001:0834a17": "法即以心傳心。何法不因心之所立。如來以無所",
    "X24n0469_001:0834a18": "得心。而得夫真空無相法。此法即此心真體。言無",
    "X24n0469_001:0834a19": "實者。心體空寂。無相可得也。無虗者。內有河沙功",
    "X24n0469_001:0834a20": "德。用而不竭也。欲言其實。無形可觀。無相可得。欲",
    "X24n0469_001:0834a21": "言其虗。見能作用。神玅無方。是故不可言有。不可",
    "X24n0469_001:0834a22": "言無。有而不有。無而不無。言辭不及。其惟聖人乎。",
    "X24n0469_001:0834a23": "若不離相修行。無由達此法也。傅大士云。證空便",
    "X24n0469_001:0834a24": "為實。執我乃成虗。非空亦非有。誰有復誰無對病",
    "X24n0469_001:0834b01": "應須藥。無病藥還袪。須依二空理。頴脫入無餘。川",
    "X24n0469_001:0834b02": "禪師云。水中鹽味。色裏膠青。頌曰。硬似鐵。軟如酥。",
    "X24n0469_001:0834b03": "看時有。覓還無。雖然步步常相守。要且無人。識得",
    "X24n0469_001:0834b04": "渠。咦。",
    "X24n0469_001:0834b05": "須菩提若菩薩心住於法(至)無量無邊功德。",
    "X24n0469_001:0834b06": "如人入暗。即無所見者。眾生之心。本自無住。無住",
    "X24n0469_001:0834b07": "之心。即見諸法實相。名為菩薩。二乘之人。心住於",
    "X24n0469_001:0834b08": "法。不見諸法實相。背菩提路。何異凡夫。如人背明。",
    "X24n0469_001:0834b09": "而入暗室。如人有目。日光明照。見種種色者。二乘",
    "X24n0469_001:0834b10": "之人。不見色而住色。譬如不見坑穽。而墜坑穽。菩",
    "X24n0469_001:0834b11": "薩見色而不住色。譬如見坑穽。而不墜坑穽。一切",
    "X24n0469_001:0834b12": "諸法。但有假名。二乘之人。為無慧眼。不辨真假。菩",
    "X24n0469_001:0834b13": "薩即有慧眼。見種種色。悉皆無相。故達磨云。不見",
    "X24n0469_001:0834b14": "色。即是見色耳。逍遙翁云。所見有是有不是。此世",
    "X24n0469_001:0834b15": "間妄眼。無是無不是。此出世真眼。所知有可有不",
    "X24n0469_001:0834b16": "可。此世間妄心。無可無不可。此出世真心也。當來",
    "X24n0469_001:0834b17": "之世者。即是如來滅後。後五百歲中。濁惡之時也。",
    "X24n0469_001:0834b18": "即為如來以佛智慧者。若人心常精進讀誦是經。",
    "X24n0469_001:0834b19": "即慧性漸開。當了悟實相。人法二空。不被一切善",
    "X24n0469_001:0834b20": "惡凡聖諸境惑亂。即同如來智慧性也。悉知悉見",
    "X24n0469_001:0834b21": "是人。成就功德者。三世諸佛。無不知見。了悟之人。"
}