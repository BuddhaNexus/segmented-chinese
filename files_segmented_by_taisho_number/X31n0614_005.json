{
    "X31n0614_005:0779b05": "妙法蓮華經大窾卷五",
    "X31n0614_005:0779b07": "姚秦三藏法師鳩摩羅什奉　詔譯",
    "X31n0614_005:0779b08": "明　金庭比丘　通潤　箋",
    "X31n0614_005:0779b09": "安樂品(髻珠喻)第十四",
    "X31n0614_005:0779b10": "頌云。",
    "X31n0614_005:0779b11": "　法將神兵勢方強　　魔軍棄甲盡銷亡",
    "X31n0614_005:0779b12": "　髻珠一顆親收得　　苦處都成快樂場",
    "X31n0614_005:0779b13": "由前八十萬億那由他菩薩。發願持經。不惜身命。",
    "X31n0614_005:0779b14": "忍諸難事。然加刀杖罵詈而能忍。未必安。見恐怖",
    "X31n0614_005:0779b15": "畏懼而能忍。未必樂。今使有刀杖罵詈而不能加。",
    "X31n0614_005:0779b16": "有恐怖畏懼而不能入。是則終日在刀山劍樹上",
    "X31n0614_005:0779b17": "行。氷凌火聚中住。皆是安樂道場。然非深達無生",
    "X31n0614_005:0779b18": "法忍者不能也。故又以無生法忍進之。永嘉云。觀",
    "X31n0614_005:0779b19": "惡言是功德。此則成吾善知識。不因訕謗起冤親。",
    "X31n0614_005:0779b20": "何表無生法忍力是也。",
    "X31n0614_005:0779b21": "爾時文殊師利法王子菩薩摩訶薩。白佛言。世尊。是",
    "X31n0614_005:0779b22": "諸菩薩。甚為難有。敬順佛故。發大誓願。於後惡世。護",
    "X31n0614_005:0779b23": "持讀說是法華經。世尊。菩薩摩訶薩。於後惡世。云何",
    "X31n0614_005:0779b24": "能說是經。佛告文殊師利。若菩薩摩訶薩。於後惡世。",
    "X31n0614_005:0779c01": "欲說是經。當安住四法。一者安住菩薩行處。親近處。",
    "X31n0614_005:0779c02": "能為眾生演說是經。文殊師利。云何名菩薩摩訶薩",
    "X31n0614_005:0779c03": "行處。若菩薩摩訶薩住忍辱地。柔和善順。而不卒暴。",
    "X31n0614_005:0779c04": "心亦不驚。又復於法無所行而觀諸法如實相。亦不",
    "X31n0614_005:0779c05": "行不分別。是名菩薩摩訶薩行處。",
    "X31n0614_005:0779c06": "初文殊請問。敬順下。言如來以目視。即能敬順佛",
    "X31n0614_005:0779c07": "意。發大願而入惡世持經。故知甚為希有。第惡世",
    "X31n0614_005:0779c08": "眾生。剛強麤獷。恐畏實多。即有堅忍之力。或恐不",
    "X31n0614_005:0779c09": "能持久。然不知云何用心。行何等行。然後堪說是",
    "X31n0614_005:0779c10": "經也。佛告下。說四安樂法門也。一者安住菩薩行處",
    "X31n0614_005:0779c11": "親近處者。言日用所行處。與所親近處。渾身安住平",
    "X31n0614_005:0779c12": "等法性。不分高下。然後說法。方得安樂。云何下。先",
    "X31n0614_005:0779c13": "解菩薩行處有二。一事行。二理行。先明事行。事行",
    "X31n0614_005:0779c14": "者。忍於外也。忍於外者。不起煩惱障。住忍辱地者。",
    "X31n0614_005:0779c15": "言菩薩應世。先當忍人之辱。莫以人辱我而心有",
    "X31n0614_005:0779c16": "動也。柔和善順者。言彼以剛來。我以柔應。彼以瞋",
    "X31n0614_005:0779c17": "來。我以和應。彼以惡來。我以善應。彼以逆來。我以",
    "X31n0614_005:0779c18": "順應。如此不獨刀杖罵詈不能加。即使有夜叉殺",
    "X31n0614_005:0779c19": "害之心。亦且革為菩薩慈悲之面矣。所謂觀德人",
    "X31n0614_005:0779c20": "之容。使人意消也。而不卒暴心亦不驚者。卒暴者。",
    "X31n0614_005:0779c21": "急遽之狀。驚者。恐怖之狀。由柔和故不卒暴。由善",
    "X31n0614_005:0779c22": "順故不驚。永嘉所謂縱遇鋒刀常坦坦。假饒毒藥",
    "X31n0614_005:0779c23": "也閑閑是也。若一卒暴。一著驚。為彼所動。落彼綣",
    "X31n0614_005:0779c24": "繢。則刀杖可加。罵詈可入矣。此道人處世之良方。",
    "X31n0614_005:0780a01": "亦是持經之秘訣也。前所謂著忍辱衣者如此。涅",
    "X31n0614_005:0780a02": "槃經中。有聞讚佛為大福德相。怒者曰。生經七日。",
    "X31n0614_005:0780a03": "母便命終。豈謂大福德相。讚者曰。年志俱盛。而不",
    "X31n0614_005:0780a04": "卒暴。打之不嗔。罵之不報。是故我言大福德相。怒",
    "X31n0614_005:0780a05": "者聞而心服。又復下。釋理行。理行者。忍於內也。忍",
    "X31n0614_005:0780a06": "於內者。則不起理障。於法無所行者。行謂分別。不",
    "X31n0614_005:0780a07": "見有法當情故。心無分別也。而觀諸法如實相者。",
    "X31n0614_005:0780a08": "若見世間實有善惡二相。未免為彼所轉。便有好",
    "X31n0614_005:0780a09": "善惡惡之心。不能住忍辱地。故觀察一切善惡諸",
    "X31n0614_005:0780a10": "法。無有高下。總是平等一相。故心無所行也。亦不",
    "X31n0614_005:0780a11": "行不分別者。不見無法當情故。即無分別者。亦不",
    "X31n0614_005:0780a12": "分別也。不作有見。不作無見。垢淨兩忘。心境如一。",
    "X31n0614_005:0780a13": "世出世法。打成一片。方名平等觀法。思益云。於法",
    "X31n0614_005:0780a14": "無所分別。亦不行非法。是名歸依法。此即菩薩即",
    "X31n0614_005:0780a15": "世法而行出世法也。是名菩薩行處者。言常觀察",
    "X31n0614_005:0780a16": "法相如是。是即行菩薩道也。",
    "X31n0614_005:0780a17": "云何名菩薩摩訶薩親近處。菩薩摩訶薩。不親近國",
    "X31n0614_005:0780a18": "王王子大臣官長。不親近諸外道梵志尼犍子等。及",
    "X31n0614_005:0780a19": "造世俗文筆。讚咏外書。及路伽耶陀。逆路伽耶陀者。",
    "X31n0614_005:0780a20": "亦不親近諸有兇戲。相扠(叉)相撲(卜)。及那羅等種種變現",
    "X31n0614_005:0780a21": "之戲。又不親近旃陀羅。及畜豬(朱)羊雞狗。畋(田)獵(烈)漁捕。諸",
    "X31n0614_005:0780a22": "惡律儀。如是人等。或時來者。則為說法。無所希望。又",
    "X31n0614_005:0780a23": "不親近求聲聞比丘比丘尼。優婆塞優婆夷。亦不問",
    "X31n0614_005:0780a24": "訊。若於房中。若經行處。若在講堂中。不共住止。或時",
    "X31n0614_005:0780b01": "來者。隨宜說法。無所希求。文殊師利。又菩薩摩訶薩。",
    "X31n0614_005:0780b02": "不應於女人身。取能生欲想相而為說法。亦不樂見。",
    "X31n0614_005:0780b03": "若入他家。不與小女處女寡女等共語。亦復不近五",
    "X31n0614_005:0780b04": "種不男之人。以為親厚。不獨入他家。若有因緣。須獨",
    "X31n0614_005:0780b05": "入時。但一心念佛。若為女人說法。不露齒笑。不現胸",
    "X31n0614_005:0780b06": "臆(臆音亦)。乃至為法。猶不親厚。況復餘事。不樂畜年少弟子。",
    "X31n0614_005:0780b07": "沙彌小兒。亦不樂與同師。常好坐禪。在於閑處。修攝",
    "X31n0614_005:0780b08": "其心。文殊師利。是名初親近處。復次菩薩摩訶薩。觀",
    "X31n0614_005:0780b09": "一切法空如實相。不顛倒。不動。不退。不轉。如虗空。無",
    "X31n0614_005:0780b10": "所有性。一切語言道斷。不生不出不起。無名無相。實",
    "X31n0614_005:0780b11": "無所有。無量無邊。無礙無障。但以因緣有。從顛倒生",
    "X31n0614_005:0780b12": "故說。常樂觀如是法相。是名菩薩摩訶薩第二親近",
    "X31n0614_005:0780b13": "處。",
    "X31n0614_005:0780b14": "此釋親近處也。亦有事有理。先釋事親近。一不親",
    "X31n0614_005:0780b15": "近豪貴者。經云。比丘親近國王。有十非法。一陰謀",
    "X31n0614_005:0780b16": "王命。二王誅大臣。三典藏亡寶。四宮人懷姙。五王",
    "X31n0614_005:0780b17": "身中毒。六大臣諍競。七二國交兵。八王吝不施。九",
    "X31n0614_005:0780b18": "聚斂民物。十多諸疾疫。一切人民。謂是比丘所作。",
    "X31n0614_005:0780b19": "作此以謗比丘。即是謗佛謗法。故佛不令親近國",
    "X31n0614_005:0780b20": "王等也。二不親近邪師。言外道者。不即心以為道。",
    "X31n0614_005:0780b21": "心遊道外故。梵志者。其先志慕梵天。修梵天行故。",
    "X31n0614_005:0780b22": "尼犍子者。即常見外道。此人言罪福。定受非行道。",
    "X31n0614_005:0780b23": "能斷等者。等取其餘五師也。一富蘭迦葉。其人起",
    "X31n0614_005:0780b24": "邪見。言一切法皆斷滅。二末伽棃俱舍棃。其人計",
    "X31n0614_005:0780c01": "眾生苦樂。不因行得。皆是自然。三正勝。其人計久",
    "X31n0614_005:0780c02": "經生死。歷多劫苦際自盡。四欽婆羅。其人非因計",
    "X31n0614_005:0780c03": "因。以熏鼻拔髮為道。今併受苦。後世常樂。五迦栴",
    "X31n0614_005:0780c04": "延。此人言諸法有相無相。連上一師。即六師也。不",
    "X31n0614_005:0780c05": "許親近者。恐入邪種故。世俗文筆讚咏外書者。即",
    "X31n0614_005:0780c06": "八索九丘。三墳五典諸子百家也。不許親近者。多",
    "X31n0614_005:0780c07": "岐亡羊故。梵語路伽耶。此云惡議論。是順世外道",
    "X31n0614_005:0780c08": "計。順世情故。梵語逆路伽耶。此云惡問難。以所計",
    "X31n0614_005:0780c09": "不順世間故。不親近者。恐墮惡種故。三不近兇戲。",
    "X31n0614_005:0780c10": "那羅延者。此云上伎戲。謂綵畫其身。作變異戲。如",
    "X31n0614_005:0780c11": "少林神拳神棍之類。不許親近者。恐起鬪心故。四",
    "X31n0614_005:0780c12": "不近惡律儀。習惡則惡故。如是下。言此等人。我雖",
    "X31n0614_005:0780c13": "不去親近於彼。彼或悔心始萌。肯來親我。應當隨",
    "X31n0614_005:0780c14": "機說法導其良心。令彼捨舊圖新。不應希望供養",
    "X31n0614_005:0780c15": "也。五不近小乘者。小乘不解隨宜說法。恐起諍論",
    "X31n0614_005:0780c16": "故。不問訊。亦不共住也。六不近女人者。防微杜漸",
    "X31n0614_005:0780c17": "故。不近小女。不知節義者。處女。未嫁者。寡女。既嫁",
    "X31n0614_005:0780c18": "而稱未亡人者。七不近不男。即生劇妬變半也。不",
    "X31n0614_005:0780c19": "獨入者。防嫌疑之口也。一心念佛者。作尊重之想",
    "X31n0614_005:0780c20": "也。不露齒笑不現胸臆者。無褻狎之儀也。即使為",
    "X31n0614_005:0780c21": "法來者。亦不應親厚。況以他事因緣而親近哉。八",
    "X31n0614_005:0780c22": "不近年少沙彌。如上所說。皆能妨禪定。亂心想故。",
    "X31n0614_005:0780c23": "宜當遠離也。在於閑處修攝其心者。言在水邊林",
    "X31n0614_005:0780c24": "下空閑之處。攝心正念。所謂上不為仁義之操。下",
    "X31n0614_005:0781a01": "不為淫僻之行。唯默默調心。此非納衣在空閑之",
    "X31n0614_005:0781a02": "比也。是名初親近處者。言不與世俗親近。然後與",
    "X31n0614_005:0781a03": "道親近也。洪覺範。問金華志禪師。居山有何趣味。",
    "X31n0614_005:0781a04": "答云。山中住。獨掩柴門無別趣。三個柴頭品字煨。",
    "X31n0614_005:0781a05": "不用援毫文彩露。又曰。萬機俱罷付癡憨。踪跡常",
    "X31n0614_005:0781a06": "容野鹿參。不脫麻衣拳作枕。幾生夢在綠蘿庵。此",
    "X31n0614_005:0781a07": "所謂閑處攝心者。前來住忍辱地。心亦不驚。是因",
    "X31n0614_005:0781a08": "外境干我。而我以坦然之度應之。此言不親近世",
    "X31n0614_005:0781a09": "間等者。是教人莫向世間討不如意也。自處則氷",
    "X31n0614_005:0781a10": "清玉潔。處物則光風霽月。如此則身心自然安樂",
    "X31n0614_005:0781a11": "矣。問。世出世法。本無有二。何必分疆立界。答。初心",
    "X31n0614_005:0781a12": "入道。熟處太熟。生處太生。故不親近世法。然後與",
    "X31n0614_005:0781a13": "出世法相應。世味淡薄。道心自然濃厚。所謂轉生",
    "X31n0614_005:0781a14": "成熟。轉熟成生之機。正在乎此。若夫同乎汙世。合",
    "X31n0614_005:0781a15": "乎流俗。朱門懸薄。無不奔走。酒肆婬房。一例遊戲。",
    "X31n0614_005:0781a16": "此是破弊凡夫。非佛弟子。若盡分別善善惡惡。不",
    "X31n0614_005:0781a17": "以理融攝。是小乘人。非菩薩器。故在事觀。則歷歷",
    "X31n0614_005:0781a18": "分明。絲毫不濫。一入理觀。則法法混融。善惡平等。",
    "X31n0614_005:0781a19": "所謂非凡夫行。非聲聞行。是名菩薩行也。復次下。",
    "X31n0614_005:0781a20": "釋理親近。觀一切法空者。觀是觀察。一切法者。即",
    "X31n0614_005:0781a21": "三科七大。生死涅槃種種法也。由觀諸法。俱不可",
    "X31n0614_005:0781a22": "得。故曰空也。如實相者。以一切法。皆是真如實相。",
    "X31n0614_005:0781a23": "無二相故。不顛倒者。以一切法遠離顛倒夢想故。",
    "X31n0614_005:0781a24": "不動者。以一切法本自不動故。不退者。在眾生分",
    "X31n0614_005:0781b01": "上未嘗退故。不轉者。在諸聖分上不曾轉故。喻如",
    "X31n0614_005:0781b02": "虗空者。圓同大虗。無欠無餘故。無所有性者。無自",
    "X31n0614_005:0781b03": "性他性賢愚性聖凡性。是無性之性名佛性故。一",
    "X31n0614_005:0781b04": "切語言道斷者。不落唇吻故。過去不生。現在不出。",
    "X31n0614_005:0781b05": "未來不起。不墮諸數故。無名無相者。四辯莫能談。",
    "X31n0614_005:0781b06": "五目莫能覩故。實無所有者。本來無一物故。無量",
    "X31n0614_005:0781b07": "者。無形量故。無邊者。無方所故。無礙者。無壁落故。",
    "X31n0614_005:0781b08": "無障者。無葑蔀故。所以謂之空也。應立量云。一切",
    "X31n0614_005:0781b09": "法是有。法空為宗。因云如實故。或是不顛倒故。同",
    "X31n0614_005:0781b10": "喻如虗空。以虗空為喻者。以虗空無鎻閉。無形段。",
    "X31n0614_005:0781b11": "無心眼。如是觀察一切諸法。本無一物。皆由一念",
    "X31n0614_005:0781b12": "不覺。轉為無明。由無明因緣。展轉相生。是則一切",
    "X31n0614_005:0781b13": "諸法。皆從一念顛倒妄想生起。既有妄想。遂起言",
    "X31n0614_005:0781b14": "說。應知一切諸法。但有言說。都無實義。常樂觀察。",
    "X31n0614_005:0781b15": "法相如是。是名親近法也。所謂處法空座如此。",
    "X31n0614_005:0781b16": "爾時世尊。欲重宣此義。而說偈言。",
    "X31n0614_005:0781b17": "若有菩薩。於後惡世。無怖畏心。欲說是經。應入行處。",
    "X31n0614_005:0781b18": "及親近處。常離國王。及國王子。大臣官長。兇險戲者。",
    "X31n0614_005:0781b19": "及旃陀羅。外道梵志。亦不親近。增上慢人。貪著小乘。",
    "X31n0614_005:0781b20": "三藏學者。破戒比丘。名字羅漢。及比丘尼。好戲笑者。",
    "X31n0614_005:0781b21": "深著五欲。求現滅度。諸優婆夷。皆勿親近。若是人等。",
    "X31n0614_005:0781b22": "以好心來。到菩薩所。為聞佛道。菩薩則以。無所畏心。",
    "X31n0614_005:0781b23": "不懷希望。而為說法。寡女處女。及諸不男。皆勿親近。",
    "X31n0614_005:0781b24": "以為親厚。亦莫親近。屠兒魁膾(快)。畋(田)獵(烈)漁捕。為利殺害。",
    "X31n0614_005:0781c01": "販肉自活。衒(現)賣女邑。如是之人。皆勿親近。兇險相撲。",
    "X31n0614_005:0781c02": "種種嬉戲。諸婬女等。盡勿親近。莫獨屏(丙)處。為女說法。",
    "X31n0614_005:0781c03": "若說法時。無得戲笑。入里乞食。將一比丘。若無比丘。",
    "X31n0614_005:0781c04": "一心念佛。是則名為。行處近處。以此二處。能安樂說。",
    "X31n0614_005:0781c05": "又復不行。上中下法。有為無為。實不實法。亦不分別。",
    "X31n0614_005:0781c06": "是男是女。不得諸法。不知不見。是則名為。菩薩行處。",
    "X31n0614_005:0781c07": "一切諸法。空無所有。無有常住。亦無起滅。是名智者。",
    "X31n0614_005:0781c08": "所親近處。顛倒分別。諸法有無。是實非實。是生非生。",
    "X31n0614_005:0781c09": "在於閑處。修攝其心。安住不動。如須彌山。觀一切法。",
    "X31n0614_005:0781c10": "皆無所有。猶如虗空。無有堅固。不生不出。不動不退。",
    "X31n0614_005:0781c11": "常住一相。是名近處。若有比丘。於我滅後。入是行處。",
    "X31n0614_005:0781c12": "及親近處。說斯經時。無有弱弱。菩薩有時。入於靜空。",
    "X31n0614_005:0781c13": "以正憶念。隨義觀法。從禪定起。為諸國王。王子臣民。",
    "X31n0614_005:0781c14": "婆羅門等。開化演暢。說斯經典。其心安隱。無有怯弱。",
    "X31n0614_005:0781c15": "文殊師利。是名菩薩。安住初法。能於後世。說法華經。",
    "X31n0614_005:0781c16": "若有下六句。總頌二處。常離下。別頌事親近處。三",
    "X31n0614_005:0781c17": "藏學者。佛在彼羅柰。最初與五人。說修多羅藏。佛",
    "X31n0614_005:0781c18": "在羅閱祇。最初與須那提。說毗尼藏。佛在毗舍離",
    "X31n0614_005:0781c19": "獼猴池。最初為跋耆子。說阿毗曇藏。故經律論。總",
    "X31n0614_005:0781c20": "名藏教。學三藏者。名三藏學者。破戒比丘者。即前",
    "X31n0614_005:0781c21": "於戒有缺漏是也。名字羅漢者。即前名為解脫其",
    "X31n0614_005:0781c22": "實未得者也。好戲笑者。非是離諸戲笑親近智者",
    "X31n0614_005:0781c23": "之人也。著五欲而求滅度者。是緣木求魚。淘灰索",
    "X31n0614_005:0781c24": "金之人也。若是下。言此等人。雖不著意要親近他。",
    "X31n0614_005:0782a01": "若彼以好樂之心。欲聞大法。或來親近。應以喜心",
    "X31n0614_005:0782a02": "接之。為彼說法。勿以畏而拒之也。又復下。頌理行。",
    "X31n0614_005:0782a03": "不行者。謂不當以心行分別。實有諸法差別。以法",
    "X31n0614_005:0782a04": "法皆同一法故。上中下法者。三乘法也。有為法者。",
    "X31n0614_005:0782a05": "生滅法也。無為法者。不生滅法也。實法者。實相法",
    "X31n0614_005:0782a06": "也。不實法者。虗妄五蘊法也。言不唯不當分別法。",
    "X31n0614_005:0782a07": "亦復不當分別此人是男是女。是人不得法。不見",
    "X31n0614_005:0782a08": "法。以智愚賢不肖者皆可知。皆可見。皆可得故。問。",
    "X31n0614_005:0782a09": "前云女人不應親近。此云亦不分別是男是女。得",
    "X31n0614_005:0782a10": "無犯自語相違耶。答。前以相言。此以性言。事雖行",
    "X31n0614_005:0782a11": "布。理實圓融故。一切下。頌理親近。無有常住亦無",
    "X31n0614_005:0782a12": "起滅者。喚作常住是常見。喚作起滅是斷見。隨緣",
    "X31n0614_005:0782a13": "故非常。不變故非斷。不斷不常。果生因滅。如是觀",
    "X31n0614_005:0782a14": "法。則造次顛沛。常在一處。未甞暫離。古德所謂夜",
    "X31n0614_005:0782a15": "夜抱佛眠。朝朝還共起。起坐鎮相隨。語嘿同居止。智",
    "X31n0614_005:0782a16": "者親近如斯而已。何以故。以一切法本非斷常。有",
    "X31n0614_005:0782a17": "無等相。但以顛倒妄想分別。計度是有是無。是實",
    "X31n0614_005:0782a18": "非實。是生非生。竟不知不有不無。非實非虗。無生",
    "X31n0614_005:0782a19": "無滅。究竟平等。本不可以妄想推求也。故在閑處",
    "X31n0614_005:0782a20": "修攝其心。置之一處。不使落路落草。安住不動。猶",
    "X31n0614_005:0782a21": "如須彌。觀一切法。皆無所有。猶如虗空。常住一相。",
    "X31n0614_005:0782a22": "是名初心親近佛法處也。若有下。言末世菩薩能",
    "X31n0614_005:0782a23": "處法空之座。則懦者立。弱者強。膽充神王。肆口而",
    "X31n0614_005:0782a24": "說。不生怖怯矣。菩薩下。第二說法之方。如欲說法。",
    "X31n0614_005:0782b01": "必先入定。觀法觀機也。以正憶念者。以。用也。正憶",
    "X31n0614_005:0782b02": "念者。不起一念。名正憶念。用此正念不用第二念",
    "X31n0614_005:0782b03": "也。隨義觀法者。但隨於義。不著言說。所謂依義不",
    "X31n0614_005:0782b04": "依文也。從禪下。從定起而發言。言必真當故。亦無",
    "X31n0614_005:0782b05": "怯弱也。文殊下。結顯處。法空座者。然後能說法也。",
    "X31n0614_005:0782b06": "又文殊師利。如來滅後。於末法中。欲說是經。應住安",
    "X31n0614_005:0782b07": "樂行。若口宣說。若讀經時。不樂說人及經典過。亦不",
    "X31n0614_005:0782b08": "輕慢諸餘法師。不說他人好惡長短。於聲聞人。亦不",
    "X31n0614_005:0782b09": "稱名說其過惡。亦不稱名讚歎其美。又亦不生怨嫌",
    "X31n0614_005:0782b10": "之心。善修如是安樂心故。諸有聽者。不逆其意。有所",
    "X31n0614_005:0782b11": "難問。不以小乘法答。但以大乘而為解說。令得一切",
    "X31n0614_005:0782b12": "種智。爾時世尊。欲重宣此義。而說偈言。",
    "X31n0614_005:0782b13": "菩薩常樂。安隱說法。於清淨地。而施牀座。以油塗身。",
    "X31n0614_005:0782b14": "澡(早)浴塵穢。著新淨衣。內外俱淨。安處法座。隨問為說。",
    "X31n0614_005:0782b15": "若有比丘。及比丘尼。諸優婆塞。及優婆夷。國王王子。",
    "X31n0614_005:0782b16": "群臣士民。以微妙義。和顏為說。若有難問。隨義而答。",
    "X31n0614_005:0782b17": "因緣譬喻。敷演分別。以是方便。皆使發心。漸漸增益。",
    "X31n0614_005:0782b18": "入於佛道。除懶惰意。及懈怠想。離諸憂惱。慈心說法。",
    "X31n0614_005:0782b19": "晝夜常說。無上道教。以諸因緣。無量譬喻。開示眾生。",
    "X31n0614_005:0782b20": "咸令歡喜。衣服臥具。飲食醫藥。而於其中。無所希望。",
    "X31n0614_005:0782b21": "但一心念。說法因緣。願成佛道。令眾亦爾。是則大利。",
    "X31n0614_005:0782b22": "安樂供養。我滅度後。若有比丘。能演說斯。妙法華經。",
    "X31n0614_005:0782b23": "心無嫉恚。諸惱障礙。亦無憂愁。及罵詈(利)者。又無怖畏。",
    "X31n0614_005:0782b24": "加刀杖等。亦無擯(聘)出。安住忍故。智者如是。善修其心。",
    "X31n0614_005:0782c01": "能住安樂。如我上說。其人功德。千萬億劫。算數譬喻。",
    "X31n0614_005:0782c02": "說不能盡。",
    "X31n0614_005:0782c03": "第二安樂行。是不宜過惡。口業清淨也。若宣此經。",
    "X31n0614_005:0782c04": "或讀此經。不得樂說他人不宣讀此經。宣讀餘經",
    "X31n0614_005:0782c05": "之過。亦不輕慢諸餘法師者。如倚圓頓而輕漸修。",
    "X31n0614_005:0782c06": "依實相而慢權說之類。不說他人好惡長短者。或",
    "X31n0614_005:0782c07": "執小難大。或以大破小。或禪律相非。或宗教互詆。各",
    "X31n0614_005:0782c08": "開戶牖。互立門庭。總是卜杓虗聲。孰非孰是。故不",
    "X31n0614_005:0782c09": "必臧否之也。不毀讚聲聞。而心亦不嫌者。毀則增",
    "X31n0614_005:0782c10": "其傲慢而不信。讚則安於卑小而不進。嫌則終於",
    "X31n0614_005:0782c11": "棄厭而不度故也。不逆其意者。謂彼小乘有所難",
    "X31n0614_005:0782c12": "問。就其心之明透處而引導之。令入大乘。更不當",
    "X31n0614_005:0782c13": "導以小乘法。所謂達之而入於無疵也。偈中若有",
    "X31n0614_005:0782c14": "難問下。頌有所難問。不逆其意。應以善巧方便引",
    "X31n0614_005:0782c15": "誘。皆使發大乘心。令彼日就月將。入於佛道。若於",
    "X31n0614_005:0782c16": "小乘心有怨嫌。則生憂惱懶惰懈怠之心。故宜併",
    "X31n0614_005:0782c17": "除。當起慈心而為說法。令彼翻小成大。咸生懽喜。",
    "X31n0614_005:0782c18": "然亦不得希望他人四事供養。但當一心自念。藉",
    "X31n0614_005:0782c19": "此說法因緣。自願成佛。聞我法者。亦願彼得成佛。",
    "X31n0614_005:0782c20": "是則名為受大利益。受大安樂。受大供養也。安住",
    "X31n0614_005:0782c21": "忍故者。忍於言也。由能忍於心故。能忍於言。由忍",
    "X31n0614_005:0782c22": "於言故。怖畏等不加。所謂外無臭穢蠅自不來也。",
    "X31n0614_005:0782c23": "又文殊師利。菩薩摩訶薩。於後末世。法欲滅時。受持",
    "X31n0614_005:0782c24": "讀誦斯經典者。無懷嫉妬諂誑之心。亦勿輕罵學佛",
    "X31n0614_005:0783a01": "道者。求其長短。若比丘比丘尼。優婆塞優婆夷。求聲",
    "X31n0614_005:0783a02": "聞者。求辟支佛者。求菩薩道者。無得惱之。令其疑悔。",
    "X31n0614_005:0783a03": "語其人言。汝等去道甚遠。終不能得一切種智。所以",
    "X31n0614_005:0783a04": "者何。汝是放逸之人。於道懈怠故。又亦不應戲論諸",
    "X31n0614_005:0783a05": "法。有所諍競。當於一切眾生。起大悲想。於諸如來。起",
    "X31n0614_005:0783a06": "慈父想。於諸菩薩。起大師想。於十方諸大菩薩。常應",
    "X31n0614_005:0783a07": "深心。恭敬禮拜。於一切眾生。平等說法。以順法故。不",
    "X31n0614_005:0783a08": "多不少。乃至深愛法者。亦不為多說。文殊師利。是菩",
    "X31n0614_005:0783a09": "薩摩訶薩。於彼末世。法欲滅時。有成就是第三安樂",
    "X31n0614_005:0783a10": "行者。說是法時。無能惱亂。得好同學。共讀誦是經。亦",
    "X31n0614_005:0783a11": "得大眾而來聽受。聽已能持。持已能誦。誦已能說。說",
    "X31n0614_005:0783a12": "已能書。若使人書。供養經卷。恭敬尊重讚歎。爾時世",
    "X31n0614_005:0783a13": "尊。欲重宣此義。而說偈言。",
    "X31n0614_005:0783a14": "若欲說是經。當捨嫉恚慢。諂誑邪偽心。常修質直行。",
    "X31n0614_005:0783a15": "不輕懱於人。亦不戲論法。不令他疑悔。云汝不得佛。",
    "X31n0614_005:0783a16": "是佛子說法。常柔和能忍。慈悲於一切。不生懈怠心。",
    "X31n0614_005:0783a17": "十方大菩薩。愍眾故行道。應生恭敬心。是則我大師。",
    "X31n0614_005:0783a18": "於諸佛世尊。生無上父想。破於憍慢心。說法無障礙。",
    "X31n0614_005:0783a19": "第三法如是。智者應守護。一心安樂行。無量眾所敬。",
    "X31n0614_005:0783a20": "第三安樂行。不起惡心。是意業清淨也。無懷無輕",
    "X31n0614_005:0783a21": "罵無得惱三無字。皆禁止之辭。嫉者徇自名利。不",
    "X31n0614_005:0783a22": "耐他榮。妬忌為性。諂者為罔他故。矯設形儀。險曲",
    "X31n0614_005:0783a23": "為性。誑者為獲利養。矯現有德。詭詐為性。小隨之",
    "X31n0614_005:0783a24": "三也。昔山谷禪師云。觀人之壽夭。必視其用心。夫",
    "X31n0614_005:0783b01": "動入欺誑者。豈長世之人乎。寒山云。語直無背面。",
    "X31n0614_005:0783b02": "心真無罪福。大溈真禪師。一生誨門弟子。作事要",
    "X31n0614_005:0783b03": "實頭。雲蓋智禪師。凡有所示。必曰但莫瞞心。心自",
    "X31n0614_005:0783b04": "靈聖。故學道人。先從不諂誑始。輕者心生眇忽。罵",
    "X31n0614_005:0783b05": "者口加惡言也。求其長短者。吹毛求疵也。語其下。",
    "X31n0614_005:0783b06": "出惱亂之語。言汝等不肯向己躬下覔佛。却在他",
    "X31n0614_005:0783b07": "人口角邊覔。豈非甚遠。縱經千劫。下稍終是食泥",
    "X31n0614_005:0783b08": "食土。由汝等向外馳求。不肯制心一處故。由汝摘",
    "X31n0614_005:0783b09": "葉尋枝。不向己躬著力故。此語雖是直捷。於小機",
    "X31n0614_005:0783b10": "人。方底圓蓋。若對上機。不妨妙藥。昔慧朗禪師。初",
    "X31n0614_005:0783b11": "參石頭。問。如何是佛。頭曰。汝無佛性。師曰。蠢動含",
    "X31n0614_005:0783b12": "靈作麼生。頭曰。皆有佛性。曰。慧朗為甚麼無。頭曰。",
    "X31n0614_005:0783b13": "為汝不肯承當。師於言下悟入。此所謂上機也。不",
    "X31n0614_005:0783b14": "應戲論諸法有諍競者。言不得執語言文字。大小",
    "X31n0614_005:0783b15": "諸乘。互相是非。總是如來方便說故。大悲想者。以",
    "X31n0614_005:0783b16": "眾生皆依恃我。故憐之如子。慈父想者。以諸佛能",
    "X31n0614_005:0783b17": "生我故。尊之如父。大師想者。以菩薩能成我故。事",
    "X31n0614_005:0783b18": "之如師。平等說法者。既眾生皆是我子。當以等心",
    "X31n0614_005:0783b19": "說平等法也。以順法性不多不少者。言法性本來",
    "X31n0614_005:0783b20": "無欠無餘故。為人說亦當順法性。不以人愛法而",
    "X31n0614_005:0783b21": "多說。不以人不愛而少說。以諸眾生。具有如來智",
    "X31n0614_005:0783b22": "慧德相故。文殊下。結行成得益。得好同學等者。言",
    "X31n0614_005:0783b23": "既能平等說法。自有同心同德之人。輻輳禪階。風",
    "X31n0614_005:0783b24": "趨理窟。傾心側耳。信受奉行。彼且恭敬讚歎之不",
    "X31n0614_005:0783c01": "暇。安有惱亂者哉。偈中先頌。無懷嫉妬諂誑心。慢",
    "X31n0614_005:0783c02": "者恃己於他。高舉為性。如云生天當在靈運前。成",
    "X31n0614_005:0783c03": "佛當在靈運後之類。邪謂偏邪。偽謂虗偽。質者實",
    "X31n0614_005:0783c04": "也。治諂誑之藥。直者治邪偽之藥。不輕懱者。治我",
    "X31n0614_005:0783c05": "慢之藥也。亦不戲論法一句。頌不應戲論諸法。有",
    "X31n0614_005:0783c06": "所諍競。不令二句。頌汝等去道甚遠等。慈悲下。頌",
    "X31n0614_005:0783c07": "於諸眾生起憐愍想。言當憐愍眾生。於上中下平",
    "X31n0614_005:0783c08": "等說法。誘掖獎勸。去來坐立。終莫疲厭也。十方。下",
    "X31n0614_005:0783c09": "頌於諸菩薩起大師想。於諸下。頌於諸如來生慈",
    "X31n0614_005:0783c10": "父想。憍慢心者。自高而卑人。自滿而忽人也。",
    "X31n0614_005:0783c11": "又文殊師利。菩薩摩訶薩。於後末世。法欲滅時。有持",
    "X31n0614_005:0783c12": "是法華經者。於在家出家人中。生大慈心。於非菩薩",
    "X31n0614_005:0783c13": "人中。生大悲心。應作是念。如是之人。則為大失如來",
    "X31n0614_005:0783c14": "方便。隨宜說法。不聞不知。不覺不問。不信不解。其人",
    "X31n0614_005:0783c15": "雖不問不信不解是經。我得阿耨多羅三藐三菩提",
    "X31n0614_005:0783c16": "時。隨在何地。以神通力。智慧力。引之令得住是法中。",
    "X31n0614_005:0783c17": "文殊師利。是菩薩摩訶薩。於如來滅後。有成就此第",
    "X31n0614_005:0783c18": "四法者。說是法時。無有過失。常為比丘比丘尼。優婆",
    "X31n0614_005:0783c19": "塞優婆夷。國王王子。大臣人民。婆羅門居士等。供養",
    "X31n0614_005:0783c20": "恭敬。尊重讚歎。虗空諸天。為聽法故。亦當隨侍。若在",
    "X31n0614_005:0783c21": "聚落城邑。空閑林中。有人來欲難問者。諸天晝夜。常",
    "X31n0614_005:0783c22": "為法故。而衛護之。能令聽者。皆得歡喜。所以者何。此",
    "X31n0614_005:0783c23": "經是一切過去未來現在諸佛神力所護故。",
    "X31n0614_005:0783c24": "第四安樂行。生大慈悲也。生大慈者。憐三界人以",
    "X31n0614_005:0784a01": "若為樂。欲拔其苦也。生大慈者。愍小乘人志樂小",
    "X31n0614_005:0784a02": "樂。欲與其大樂也。則為大失者。以不解如來平等",
    "X31n0614_005:0784a03": "佛慧。故有如來寶藏而不能得。有廣大威神而不",
    "X31n0614_005:0784a04": "能用也。應作下。愍彼不解如來方便說法也。由不",
    "X31n0614_005:0784a05": "聞故不知。由不知故不覺。由不覺故不問。不問故",
    "X31n0614_005:0784a06": "不信。不信故不解也。其人下。正出慈悲心。言彼雖",
    "X31n0614_005:0784a07": "無意求法。隨彼眾生在何國土。當以如來自在神",
    "X31n0614_005:0784a08": "力。及甚深無量智慧力引之。令得住是法中。所謂",
    "X31n0614_005:0784a09": "大慈悲為室也。文殊下。結行成得益。若具前三行。",
    "X31n0614_005:0784a10": "能令行人三業清淨。具第四行。能令行人精進不",
    "X31n0614_005:0784a11": "怠。常為下。四眾尊敬。虗空下。諸天隨侍。諸佛神力",
    "X31n0614_005:0784a12": "所護。故曰佛所護念。佛所護念者。而人天有不衛",
    "X31n0614_005:0784a13": "護者哉。",
    "X31n0614_005:0784a14": "文殊師利。是法華經。於無量國中。乃至名字。不可得",
    "X31n0614_005:0784a15": "聞。何況得見受持讀誦。文殊師利。譬如強力轉輪聖",
    "X31n0614_005:0784a16": "王。欲以威勢。降伏諸國。而諸小王。不順其命。時轉輪",
    "X31n0614_005:0784a17": "王。起種種兵而往討伐。王見兵眾。戰有功者。即大歡",
    "X31n0614_005:0784a18": "喜。隨功賞賜。或與田宅。聚落城邑。或與衣服。嚴身之",
    "X31n0614_005:0784a19": "具。或與種種珍寶。金銀琉璃。硨磲碼碯。珊瑚琥珀。象",
    "X31n0614_005:0784a20": "馬車乘。奴婢人民。唯髻中明珠。不以與之。所以者何。",
    "X31n0614_005:0784a21": "獨王頂上。有此一珠。若以與之。王諸眷屬。必大驚怪。",
    "X31n0614_005:0784a22": "文殊師利。如來亦復如是。以禪定智慧力。得法國土。",
    "X31n0614_005:0784a23": "王於三界。而諸魔王。不肯順伏。如來賢聖諸將。與之",
    "X31n0614_005:0784a24": "共戰。其有功者。心亦歡喜。於四眾中。為說諸經。令其",
    "X31n0614_005:0784b01": "心悅。賜以禪定解脫無漏根力諸法之財。又復賜與",
    "X31n0614_005:0784b02": "涅槃之城。言得滅度。引導其心。令皆歡喜。而不為說",
    "X31n0614_005:0784b03": "是法華經。文殊師利。如轉輪王。見諸兵眾。有大功者。",
    "X31n0614_005:0784b04": "心甚歡喜。以此難信之珠。久在髻(計)中。不妄與人。而今",
    "X31n0614_005:0784b05": "與之。如來亦復如是。於三界中。為大法王。以法教化",
    "X31n0614_005:0784b06": "一切眾生。見賢聖軍。與五陰魔。煩惱魔。死魔共戰。有",
    "X31n0614_005:0784b07": "大功勳。滅三毒。出三界。破魔網。爾時如來。亦大歡喜。",
    "X31n0614_005:0784b08": "此法華經。能令眾生至一切智。一切世間。多怨難信。",
    "X31n0614_005:0784b09": "先所未說。而今說之。文殊師利。此法華經。是諸如來",
    "X31n0614_005:0784b10": "第一之說。於諸說中。最為甚深。末後賜與。如彼強力",
    "X31n0614_005:0784b11": "之王。久護明珠。今乃與之。文殊師利。此法華經。諸佛",
    "X31n0614_005:0784b12": "如來祕密之藏。於諸經中。最在其上。長夜守護。不妄",
    "X31n0614_005:0784b13": "宣說。始於今日。乃與汝等而敷演之。",
    "X31n0614_005:0784b14": "名字不可得聞。正顯此經諸佛守護不妄宣說也。",
    "X31n0614_005:0784b15": "轉輪王。喻如來。諸國小王不順命。喻諸魔擾亂。起",
    "X31n0614_005:0784b16": "種種兵。喻三乘人。兵戰有功。喻三乘人斷見思惑。",
    "X31n0614_005:0784b17": "各出三界。隨功賞賜者。功小者賞與田宅聚落。次",
    "X31n0614_005:0784b18": "功者賞與嚴身之具。功大者賞與七寶象馬人民。",
    "X31n0614_005:0784b19": "喻三乘法。髻中明珠。喻最上一乘。獨王下。言此明",
    "X31n0614_005:0784b20": "珠。唯輪王頂上有此一珠。所以為輪王者。由此珠",
    "X31n0614_005:0784b21": "耳。今若以此珠與人。人必驚異。如來下法合。得法",
    "X31n0614_005:0784b22": "國土。以法界為國合輪王。魔王不順。合諸國不順。",
    "X31n0614_005:0784b23": "如來賢聖諸將。合種種兵。為說諸經。即三乘法。合",
    "X31n0614_005:0784b24": "隨功賞賜。賜以禪定大乘法財。合種種珍寶。賜涅",
    "X31n0614_005:0784c01": "槃城。合田宅聚落城邑。法華經合髻珠。文殊下。喻",
    "X31n0614_005:0784c02": "有大功者方賜髻珠。如來下法合。菩薩法將與五",
    "X31n0614_005:0784c03": "陰魔戰。二乘法將與煩惱魔死魔戰。皆有大功。故",
    "X31n0614_005:0784c04": "如來歡喜說法華經。湖南祇林和尚。每叱文殊普",
    "X31n0614_005:0784c05": "賢皆為精魅。手持木劍。自謂降魔。纔見僧來參。便",
    "X31n0614_005:0784c06": "曰魔來也。以劍亂揮歸方丈。如是十二年置劒無",
    "X31n0614_005:0784c07": "言。僧問十二年前為甚麼降魔。師曰。賊不打貧兒",
    "X31n0614_005:0784c08": "家。曰。十二年後為甚麼不降魔。師曰。賊不打貧兒",
    "X31n0614_005:0784c09": "家。若祇林和尚是降魔有大功者。末後賜與者。禪",
    "X31n0614_005:0784c10": "宗謂之末後句。故在末後賜與。如彼下。以喻合法。",
    "X31n0614_005:0784c11": "文殊下。以法合喻。",
    "X31n0614_005:0784c12": "爾時世尊。欲重宣此義。而說偈言。",
    "X31n0614_005:0784c13": "常行忍辱。哀愍一切。乃能演說。佛所讚經。後末世時。",
    "X31n0614_005:0784c14": "持此經者。於家出家。及非菩薩。應生慈悲。斯等不聞。",
    "X31n0614_005:0784c15": "不信是經。則為大失。我得佛道。以諸方便。為說此法。",
    "X31n0614_005:0784c16": "令住其中。譬如強力。轉輪之王。兵戰有功。賞賜諸物。",
    "X31n0614_005:0784c17": "象馬車乘。嚴身之具。及諸田宅。聚落城邑。或與衣服。",
    "X31n0614_005:0784c18": "種種珍寶。奴婢財物。歡喜賜與。如有勇徤。能為難事。",
    "X31n0614_005:0784c19": "王解髻中。明珠賜之。如來亦爾。為諸法王。忍辱大力。",
    "X31n0614_005:0784c20": "智慧寶藏。以大慈悲。如法化世。見一切人。受諸苦惱。",
    "X31n0614_005:0784c21": "欲求解脫。與諸魔戰。為是眾生。說種種法。以大方便。",
    "X31n0614_005:0784c22": "說此諸經。既知眾生。得其力已。末後乃為。說是法華。",
    "X31n0614_005:0784c23": "如王解髻。明珠與之。此經為尊。眾經中上。我常守護。",
    "X31n0614_005:0784c24": "不妄開示。今正是時。為汝等說。我滅度後。求佛道者。",
    "X31n0614_005:0785a01": "欲得安隱。演說斯經。應當親近。如是四法。讀是經者。",
    "X31n0614_005:0785a02": "常無憂惱。又無病痛。顏色鮮(先)白。不生貧窮。卑賤醜陋。",
    "X31n0614_005:0785a03": "眾生樂見。如慕賢聖。天諸童子。以為給使。刀杖不加。",
    "X31n0614_005:0785a04": "毒不能害。若人惡罵。口則閉塞。遊行無畏。如師子王。",
    "X31n0614_005:0785a05": "智慧光明。如日之照。若於夢中。但見妙事。見諸如來。",
    "X31n0614_005:0785a06": "坐師子座。諸比丘眾。圍繞說法。又見龍神。阿修羅等。",
    "X31n0614_005:0785a07": "數如恒沙。恭敬合掌。自見其身。而為說法。又見諸佛。",
    "X31n0614_005:0785a08": "身相金色。放無量光。照於一切。以梵音聲。演說諸法",
    "X31n0614_005:0785a09": "佛為四眾。說無上法。見身處中。合掌讚佛。聞法歡喜。",
    "X31n0614_005:0785a10": "而為供養。得陀羅尼。證不退智。佛知其心。深入佛道",
    "X31n0614_005:0785a11": "即為授記。成最正覺。汝善男子。當於來世。得無量智。",
    "X31n0614_005:0785a12": "佛之大道。國土嚴淨。廣大無比。亦有四眾。合掌聽法。",
    "X31n0614_005:0785a13": "又見自身。在山林中。修習善法。證諸實相。深入禪定。",
    "X31n0614_005:0785a14": "見十方佛。諸佛身金色。百福相莊嚴。聞法為人說。常",
    "X31n0614_005:0785a15": "有是好夢。又夢作國王。捨宮殿眷屬。及上妙五欲。行",
    "X31n0614_005:0785a16": "詣於道場。在菩樹提下。而處師子座。求道過七日。得",
    "X31n0614_005:0785a17": "諸佛之智。成無上道已。起而轉法輪。為四眾說法。經",
    "X31n0614_005:0785a18": "千萬億劫。說無漏妙法。度無量眾生。後當入涅槃。如",
    "X31n0614_005:0785a19": "烟盡燈滅。若後惡世中。說是第一法。是人得大利。如",
    "X31n0614_005:0785a20": "上之功德。",
    "X31n0614_005:0785a21": "忍辱哀愍。頌初四二安樂行。譬如下。輪王隨功賞",
    "X31n0614_005:0785a22": "賜。如有勇徤下。賜髻珠。如來下。障機說法。合隨功",
    "X31n0614_005:0785a23": "賜與。既知下。說法華經。合賜髻珠。如王下。以喻合",
    "X31n0614_005:0785a24": "法。此經下。以法合喻。我滅下。結勸四行。讀是下。顯",
    "X31n0614_005:0785b01": "讀經果報。常無憂惱者。現世刀杖不加。罵詈不至。",
    "X31n0614_005:0785b02": "故身心安樂。無有憂惱。又無病痛者。療治眾病故。",
    "X31n0614_005:0785b03": "顏色鮮白者。內含德本故。不生貧窮者。具足法財。",
    "X31n0614_005:0785b04": "周給一切故。不卑賤者。生如來家。處處稱尊故。不",
    "X31n0614_005:0785b05": "醜陋者。慈悲具足。相好莊嚴故。眾生樂見如慕賢",
    "X31n0614_005:0785b06": "聖者。行如來事故。天諸童子以為給使者。諸天守",
    "X31n0614_005:0785b07": "護故。刀杖不加毒不能害者。兕無所投其角。兵無",
    "X31n0614_005:0785b08": "所措其刃故。若人惡罵口則閉塞者。無處可著。還",
    "X31n0614_005:0785b09": "著本人故。遊行無畏如師子王者。威德具足故。智",
    "X31n0614_005:0785b10": "慧光明如日之照者。四智圓明故。若於下。上言晝",
    "X31n0614_005:0785b11": "得安隱。下言夜得安隱也。夢中但見妙事者。謂與",
    "X31n0614_005:0785b12": "如來氣分交接。精神感召。即夢中所見者皆妙事",
    "X31n0614_005:0785b13": "也。見諸下。先見如來說法。大眾圍繞。次見自身為",
    "X31n0614_005:0785b14": "眾說法。如仰山。夢入彌勒內院。堂中諸位皆足。惟",
    "X31n0614_005:0785b15": "空第二位。師就座。有一尊者白槌云。合當第二座",
    "X31n0614_005:0785b16": "說法。師起白槌云。摩訶衍法。離四句。絕百非。諦聽",
    "X31n0614_005:0785b17": "諦聽。眾皆散去。及覺舉似溈山。山曰。子已入聖位。",
    "X31n0614_005:0785b18": "又見下。夢中見佛說法。佛為下。又見自身讚佛供",
    "X31n0614_005:0785b19": "佛證智授記也。汝善下。即夢中授記語。又見下。夢",
    "X31n0614_005:0785b20": "入禪定。見諸佛聞法。為人說一句。點出夢中所見",
    "X31n0614_005:0785b21": "妙事。皆由為人說經故。開眼合眼。眠裏夢裏。無非",
    "X31n0614_005:0785b22": "皆是佛境界也。又夢下。捨國王而得法王。捨樂場",
    "X31n0614_005:0785b23": "而入道場。捨帝座而處佛座。捨金輪而轉法輪。若",
    "X31n0614_005:0785b24": "後下結勝。言具此四行而說經。遂有如上諸功德。",
    "X31n0614_005:0785c01": "亦何驚怖之有。",
    "X31n0614_005:0785c02": "從地湧出品第十五",
    "X31n0614_005:0785c03": "頌云。",
    "X31n0614_005:0785c04": "　寒巖背日得春遲　　雪凍梅華萬萬枝",
    "X31n0614_005:0785c05": "　一著東風齊放白　　無人不起故園思",
    "X31n0614_005:0785c06": "自寶塔地涌。如來雲集分身諸佛徧十方界。已見",
    "X31n0614_005:0785c07": "如來所證之深。故召告菩薩發願持經。然有發願",
    "X31n0614_005:0785c08": "在此方持經者。有發願在異國持經者。有發願在",
    "X31n0614_005:0785c09": "十方國土持經者。會中尚有六萬菩薩不發願持",
    "X31n0614_005:0785c10": "經者。此皆畏難苟安。不愜如來本意。故如來宣說",
    "X31n0614_005:0785c11": "四安樂行。授以持經之法。於是在娑婆八方之外",
    "X31n0614_005:0785c12": "異國菩薩。其數有八恒河沙。發願持經。如來不許。",
    "X31n0614_005:0785c13": "如來召告下方六萬恒河沙等諸大菩薩。從地涌",
    "X31n0614_005:0785c14": "出。發願持經。以見如來所度之廣。如來為一大事",
    "X31n0614_005:0785c15": "因緣出現於世。至此方得明暢矣。前示如來之所",
    "X31n0614_005:0785c16": "證。故寶塔地涌。此示如來之所度。故菩薩亦從地",
    "X31n0614_005:0785c17": "涌。正顯如是因。如是緣。皆不離當地也。",
    "X31n0614_005:0785c18": "爾時它方國土諸來菩薩摩訶薩。過八恒河沙數。於",
    "X31n0614_005:0785c19": "大眾中起。合掌作禮。而白佛言。世尊。若聽我等。於佛",
    "X31n0614_005:0785c20": "滅後。在此娑婆世界。勤加精進。護持讀誦書寫供養",
    "X31n0614_005:0785c21": "是經典者。當於此土而廣說之。爾時佛告諸菩薩摩訶",
    "X31n0614_005:0785c22": "薩眾。止。善男子。不須汝等護持此經。所以者何。我娑",
    "X31n0614_005:0785c23": "婆世界。自有六萬恒河沙等菩薩摩訶薩。一一菩薩。",
    "X31n0614_005:0785c24": "各有六萬恒河沙眷屬。是諸人等。能於我滅後。護持",
    "X31n0614_005:0786a01": "讀誦。廣說此經。佛說是時。婆婆世界。三千大千國土。",
    "X31n0614_005:0786a02": "地皆振裂。而於其中。有無量千萬億菩薩摩訶薩。同",
    "X31n0614_005:0786a03": "時涌出。是諸菩薩。身皆金色。三十二相。無量光明。先",
    "X31n0614_005:0786a04": "盡在此娑婆世界之下。此界虗空中住。是諸菩薩。聞",
    "X31n0614_005:0786a05": "釋迦牟尼佛所說音聲。從下發來。一一菩薩。皆是大",
    "X31n0614_005:0786a06": "眾唱導之首。各將六萬恒河沙眷屬。況將五萬四萬",
    "X31n0614_005:0786a07": "三萬二萬一萬恒河沙等眷屬者。況復乃至一恒河",
    "X31n0614_005:0786a08": "沙。半恒河沙。四分之一。乃至千萬億那由它分之一。",
    "X31n0614_005:0786a09": "況復千萬億那由它眷屬。況復億萬眷屬。況復千萬",
    "X31n0614_005:0786a10": "百萬乃至一萬。況復一千一百乃至一十。況復將五",
    "X31n0614_005:0786a11": "四三二一弟子者。況復單己(紀)。樂遠離行。如是等比。無",
    "X31n0614_005:0786a12": "量無邊。筭數譬喻。所不能知。是諸菩薩。從地出已。各",
    "X31n0614_005:0786a13": "詣虗空。七寶妙塔。多寶如來。釋迦牟尼佛所。到已。向",
    "X31n0614_005:0786a14": "二世尊。頭面禮足。及至諸寶樹下。師子座上佛所。亦",
    "X31n0614_005:0786a15": "皆作禮。右遶三匝。合掌恭敬。以諸菩薩。種種讚法。而",
    "X31n0614_005:0786a16": "以讚歎。住在一面。欣樂瞻仰於二世尊。是諸菩薩摩",
    "X31n0614_005:0786a17": "訶薩。從初涌出。以諸菩薩種種讚法。而讚於佛。如是",
    "X31n0614_005:0786a18": "時間。經五十小劫。是時釋迦牟尼佛。默然而坐。及諸",
    "X31n0614_005:0786a19": "四眾。亦皆默然。五十小劫。佛神力故。令諸大眾。謂如",
    "X31n0614_005:0786a20": "半日。爾時四眾。亦以佛神力故。見諸菩薩。徧滿無量",
    "X31n0614_005:0786a21": "百千萬億國土虗空。是菩薩眾中。有四導師。一名上",
    "X31n0614_005:0786a22": "行。二名無邊行。三名淨行。四名安立行。是四菩薩。於",
    "X31n0614_005:0786a23": "其眾中。最為上首唱導之師。在大眾前。各共合掌。觀",
    "X31n0614_005:0786a24": "釋迦牟尼佛而問訊言。世尊少病少惱。安樂行不。所",
    "X31n0614_005:0786b01": "應度者。受教易不。不令世尊生疲勞耶。爾時四大菩",
    "X31n0614_005:0786b02": "薩而說偈言。世尊安樂。少病少惱。教化眾生。得無",
    "X31n0614_005:0786b03": "疲倦。又諸眾生。受化易不。不令世尊。生疲勞耶。",
    "X31n0614_005:0786b04": "爾時世尊。於菩薩大眾中。而作是言。如是如是。諸善",
    "X31n0614_005:0786b05": "男子。如來安樂。少病少惱。諸眾生等。易可化度。無有",
    "X31n0614_005:0786b06": "疲勞。所以者何。是諸眾生。世世已來。常受我化。亦於",
    "X31n0614_005:0786b07": "過去諸佛。恭敬尊重。種諸善根。此諸眾生。始見我身",
    "X31n0614_005:0786b08": "聞我所說。即皆信受。入如來慧。除先修習學小乘者。",
    "X31n0614_005:0786b09": "如是之人。我今亦令得聞是經。入於佛慧。爾時諸大",
    "X31n0614_005:0786b10": "菩薩而說偈言。善哉善哉。大雄世尊。諸眾生等。",
    "X31n0614_005:0786b11": "易可化度能。問諸佛。甚深智慧。聞已信行。我等隨",
    "X31n0614_005:0786b12": "喜。",
    "X31n0614_005:0786b13": "於時世尊。讚歎上首諸大菩薩。善哉善哉。善男子。汝",
    "X31n0614_005:0786b14": "等能於如來。發隨喜心。",
    "X31n0614_005:0786b15": "他方菩薩發願此方持經也。它方國土。即是娑婆",
    "X31n0614_005:0786b16": "之外者。其數有八恒河沙之多也。爾時下。如來不",
    "X31n0614_005:0786b17": "許者。欲顯如來本跡故。佛說下。菩薩地涌。振者。搖",
    "X31n0614_005:0786b18": "撼也。裂者。開拆也。世尊纔說時。下方菩薩即從地",
    "X31n0614_005:0786b19": "涌者。啐啄之機也。先盡下。明其住處。是諸下。出其",
    "X31n0614_005:0786b20": "來意。所說音聲。或是聞誰能於此娑婆世界廣說",
    "X31n0614_005:0786b21": "此經之語。或是聞娑婆世界自有六萬恒河沙等",
    "X31n0614_005:0786b22": "語。故從下方涌出也。見得雖是上方下方。宛若對",
    "X31n0614_005:0786b23": "面。一一下。顯其眷屬。言唱導者。謂此唱而彼和。此",
    "X31n0614_005:0786b24": "導而彼隨也。各將下。言一一唱導菩薩。又各有六",
    "X31n0614_005:0786c01": "萬恒河沙菩薩為眷屬也。況有菩薩所將眷屬。其",
    "X31n0614_005:0786c02": "數有五萬四萬乃至一萬恒河沙者。乃至漸減。至",
    "X31n0614_005:0786c03": "於單己無眷屬者。其數又無量無邊也。是諸下。敘",
    "X31n0614_005:0786c04": "一時相見之儀。先禮全身。次禮分身。禮也。是諸下。",
    "X31n0614_005:0786c05": "敘讚佛之儀。問釋迦在娑婆世界。自始至終。秪有",
    "X31n0614_005:0786c06": "七十餘載。而靈山一會。菩薩讚佛五十小劫。如來",
    "X31n0614_005:0786c07": "默然亦五十小劫。令諸大眾謂如平日者。得無太",
    "X31n0614_005:0786c08": "荒唐乎。答。此佛不思議境界。一念即無量劫。無量",
    "X31n0614_005:0786c09": "劫即一念。所謂延促自在。念劫圓融。不可以心量",
    "X31n0614_005:0786c10": "測其長短也。如大經云。過去無量劫。安置未來今。",
    "X31n0614_005:0786c11": "未來無量劫。安置過去世。又云處夢謂經年。覺乃",
    "X31n0614_005:0786c12": "須臾頃。故時雖無量。攝在一剎那是也。爾時下。四",
    "X31n0614_005:0786c13": "眾見諸菩薩遍滿虗空者。始見分身諸佛充滿國",
    "X31n0614_005:0786c14": "土。今見菩薩復徧虗空。主伴圓融。是何境象。且分",
    "X31n0614_005:0786c15": "身諸佛。是釋迦之所證。而地涌菩薩。又是釋迦之",
    "X31n0614_005:0786c16": "所化。本末因緣。無窮無極。一佛如是。諸佛皆然。諸",
    "X31n0614_005:0786c17": "佛如此。眾生皆然。由眾生有如此大事因緣。而不",
    "X31n0614_005:0786c18": "知不見。此如來所以出現於世也。是菩薩下。導師",
    "X31n0614_005:0786c19": "問安。四導師皆名行者。皆得四安樂行。故住法忍",
    "X31n0614_005:0786c20": "地。得不退轉。名上行。不逆眾生。所化則多。名無邊",
    "X31n0614_005:0786c21": "行。平等說法。心無愛憎。名淨行。以慈悲心。安立一",
    "X31n0614_005:0786c22": "切。名安立行。具此四行。又為六萬恒河沙唱導師",
    "X31n0614_005:0786c23": "之上首。故曰最為上首唱導之師也。而問下。問安",
    "X31n0614_005:0786c24": "之辭。世尊在堪忍界度。生與眾同事。若眾生病。如",
    "X31n0614_005:0787a01": "來亦病。眾生惱。如來亦惱。故問如來現身三界少",
    "X31n0614_005:0787a02": "病少惱安樂行否。所度眾生。易受化否。不令世尊",
    "X31n0614_005:0787a03": "倦津梁乎。此等菩薩將欲發願持經。故先密探如來",
    "X31n0614_005:0787a04": "口吻。以驗度生之難易。爾時下。如來答訊。如是如",
    "X31n0614_005:0787a05": "是者。言汝所問。愜當我心也。如來下。答眾生易度。",
    "X31n0614_005:0787a06": "所以下。釋易度之意。言利根者。過去為沙彌時。已",
    "X31n0614_005:0787a07": "曾受我教化。今一見我身。一聞我法。即入佛慧。若",
    "X31n0614_005:0787a08": "過去世。不信佛慧。學小乘者。四十年中。徐徐引誘。",
    "X31n0614_005:0787a09": "今聞妙法亦入佛慧矣。此如來密知菩薩發願持",
    "X31n0614_005:0787a10": "經。故密以度生之法授之也。爾時下。說偈讚佛。言",
    "X31n0614_005:0787a11": "如來如是度生。真是世出世間大英雄漢。此界眾",
    "X31n0614_005:0787a12": "生狠戾剛強。難調難伏。難化難度。今日世尊能化",
    "X31n0614_005:0787a13": "難化。能度難度。豈非大雄乎。諸佛智慧甚深無量。",
    "X31n0614_005:0787a14": "無能發問。即有問者。人不願聞。即有聞者。又不能",
    "X31n0614_005:0787a15": "信。即有信者。又不能行。而今乃有肯問肯聞而肯",
    "X31n0614_005:0787a16": "信。信而肯行者。是真希有。不但諸佛生懽喜心。即",
    "X31n0614_005:0787a17": "我等樂寂靜而不樂在眾者。亦生隨喜。此見菩薩",
    "X31n0614_005:0787a18": "已萌發願持經之心。而生懽喜也。於時下。讚其隨",
    "X31n0614_005:0787a19": "喜者。所以玉成發願持經之意。",
    "X31n0614_005:0787a20": "爾時彌勒菩薩。及八千恒河沙諸菩薩眾。皆作是念。",
    "X31n0614_005:0787a21": "我等從昔已來。不見不聞。如是大菩薩摩訶薩眾。從",
    "X31n0614_005:0787a22": "地涌出。住世尊前。合掌供養。問訊如來。時彌勒菩薩",
    "X31n0614_005:0787a23": "摩訶薩。知八千恒河沙諸菩薩等心之所念。并欲自",
    "X31n0614_005:0787a24": "決所疑。合掌向佛。以偈問曰。",
    "X31n0614_005:0787b01": "無量千萬億。大眾諸菩薩。昔所未曾見。願兩足尊說。",
    "X31n0614_005:0787b02": "是從何所來。以何因緣集。巨身大神通。智慧叵(頗)思議。",
    "X31n0614_005:0787b03": "其志念堅固。有大忍辱力。眾生所樂見。為從何所來。",
    "X31n0614_005:0787b04": "一一諸菩薩。所將諸眷屬。其數無有量。如恒河沙等。",
    "X31n0614_005:0787b05": "或有大菩薩。將六萬恒沙。如是諸大眾。一心求佛道。",
    "X31n0614_005:0787b06": "是諸大師等。六萬恒河沙。俱來供養佛。及護持是經。",
    "X31n0614_005:0787b07": "將五萬恒沙。其數過於是。四萬及三萬。二萬至一萬。",
    "X31n0614_005:0787b08": "一千一百等。乃至一恒沙。半及三四分。億萬分之一。",
    "X31n0614_005:0787b09": "千萬那由它。萬億諸弟子。乃至於半億。其數復過上。",
    "X31n0614_005:0787b10": "百萬至一萬。一千及一百。五十與一十。乃至三二一。",
    "X31n0614_005:0787b11": "單己(紀)無眷屬。樂於獨處者。俱來至佛所。其數轉過上。",
    "X31n0614_005:0787b12": "如是諸大眾。若人行籌數。過於恒沙劫。猶不能盡知。",
    "X31n0614_005:0787b13": "是諸大威德。精進菩薩眾。誰為其說法。教化而成就。",
    "X31n0614_005:0787b14": "從誰初發心。稱揚何佛法。受持行誰經。修習何佛道。",
    "X31n0614_005:0787b15": "如是諸菩薩。神通大智力。四方地振裂。皆從中涌出",
    "X31n0614_005:0787b16": "世尊我昔來。未曾見是事。願說其所從。國土之名號。",
    "X31n0614_005:0787b17": "我常遊諸國。未曾見是眾。我於此眾中。乃不識一人。",
    "X31n0614_005:0787b18": "忽然從地出。願說其因緣。今此之大會。無量百千億。",
    "X31n0614_005:0787b19": "是諸菩薩等。皆欲知此事。是諸菩薩眾。本末之因緣。",
    "X31n0614_005:0787b20": "無量德世尊。惟願決眾疑。",
    "X31n0614_005:0787b21": "此彌勒騰疑也。若欲知其來處。即涌出菩薩。自己",
    "X31n0614_005:0787b22": "亦不能知從何所來。豈彌勒可知。又豈八千恒沙",
    "X31n0614_005:0787b23": "菩薩可知。宜乎有請決之問也。偈中昔所未曾見",
    "X31n0614_005:0787b24": "者。言我常在佛所從未曾見。正顯如來秘密神通",
    "X31n0614_005:0787c01": "力也。是從何所來。問其所來之處。以何因緣集。問",
    "X31n0614_005:0787c02": "其所來之故。巨身下。讚其德也。一一下。讚其眷屬",
    "X31n0614_005:0787c03": "之多也。是諸下。問其所從之師。所謂師唱誰家曲。",
    "X31n0614_005:0787c04": "宗風嗣阿誰。稱揚者。出乎口也。受持者。存乎心也。",
    "X31n0614_005:0787c05": "修習者。現乎事也。世尊下。重問所來之處也。我常",
    "X31n0614_005:0787c06": "下。重問所來之故。今此下。正請決疑。本末因緣者。",
    "X31n0614_005:0787c07": "言從始至終一段因緣。當為我等一決之也。",
    "X31n0614_005:0787c08": "爾時釋迦牟尼分身諸佛。從無量千萬億它方國土",
    "X31n0614_005:0787c09": "來者。在於八方諸寶樹下師子座上。結加趺坐。其佛",
    "X31n0614_005:0787c10": "侍者。各各見是菩薩大眾。於三千大千世界四方。從",
    "X31n0614_005:0787c11": "地涌出。住於虗空。各白其佛言。世尊。此諸無量無邊",
    "X31n0614_005:0787c12": "阿僧祇菩薩大眾。從何所來。爾時諸佛。各告侍者。諸。",
    "X31n0614_005:0787c13": "善男子。且待須臾。有菩薩摩訶薩。名曰彌勒。釋迦牟",
    "X31n0614_005:0787c14": "尼佛之所授記。次後作佛。已問斯事佛今答之。汝等",
    "X31n0614_005:0787c15": "自當因是得聞。爾時釋迦牟尼佛。告彌勒菩薩。善哉",
    "X31n0614_005:0787c16": "善哉。阿逸多。乃能問佛如是大事。汝等當共一心。被",
    "X31n0614_005:0787c17": "精進鎧(楷)。發堅固意。如來今欲顯發宣示諸佛智慧。諸",
    "X31n0614_005:0787c18": "佛自在神通之力。諸佛師子奮迅之力。諸佛威猛大",
    "X31n0614_005:0787c19": "勢之力。爾時世尊。欲重宣此義。而說偈言。",
    "X31n0614_005:0787c20": "當精進一心。我欲說此事。勿得有疑悔。佛智叵思議。",
    "X31n0614_005:0787c21": "汝今出信力。住於忍善中。昔所未聞法。今皆當得聞。",
    "X31n0614_005:0787c22": "我今安慰汝。勿得懷疑懼。佛無不實語。智慧不可量。",
    "X31n0614_005:0787c23": "所得第一法。甚深叵分別。如是今當說。汝等一心聽。",
    "X31n0614_005:0787c24": "分身侍者。生疑者。即八方分身諸佛各將一大菩薩",
    "X31n0614_005:0788a01": "也。爾時下。分身慰諭已。問斯事等者。言彌勒已問",
    "X31n0614_005:0788a02": "此事本末因緣。佛今將答。汝等因如來答彌勒之",
    "X31n0614_005:0788a03": "問而得聞也。爾時下。勸信被精進鎧。勉其努力度",
    "X31n0614_005:0788a04": "生。勿懈怠也。發堅固意。勉其努力求法。勿退墮也。",
    "X31n0614_005:0788a05": "諸佛智慧甚深無量。人不能知。今欲借此地涌菩",
    "X31n0614_005:0788a06": "薩。以顯如來甚深智慧故。如來住靈鷲山。廣作佛",
    "X31n0614_005:0788a07": "事。人所盡知。如來不動道場。徧一切處。人所不知。",
    "X31n0614_005:0788a08": "今地涌菩薩。皆是佛化。則知如來自在神力矣。如",
    "X31n0614_005:0788a09": "來于四十年中說三乘法。人所盡知。如來以一味",
    "X31n0614_005:0788a10": "法雨。平等普沾。如為一人。眾多亦然。正如師子奮",
    "X31n0614_005:0788a11": "迅。皆用全力。人不能知。今地涌菩薩。及諸眷屬。皆",
    "X31n0614_005:0788a12": "是如來全力所化。則知如來奮迅力矣。如來著弊",
    "X31n0614_005:0788a13": "垢衣。執除糞器。無勢無威。化諸窮子。人所盡知。如",
    "X31n0614_005:0788a14": "來著珍御服。化諸菩薩。人則不知。今地涌一出。則",
    "X31n0614_005:0788a15": "知如來威猛大勢之力矣。所謂見雨猛而知龍大。",
    "X31n0614_005:0788a16": "見華盛而知池深也。偈中出信力住忍善者。言我",
    "X31n0614_005:0788a17": "今日欲說此事。皆是諸佛度生說法。秘密權巧之",
    "X31n0614_005:0788a18": "事。汝等當出信力忍之於心。勿得忘也。",
    "X31n0614_005:0788a19": "爾時世尊說此偈已。告彌勒菩薩。我今於此大眾宣",
    "X31n0614_005:0788a20": "告汝等。阿逸多。是諸大菩薩摩訶薩。無量無數阿僧",
    "X31n0614_005:0788a21": "祇。從地涌出。汝等昔所未見者。我於是娑婆世界。得",
    "X31n0614_005:0788a22": "阿耨多羅三藐三菩提已。教化示導是諸菩薩。調伏",
    "X31n0614_005:0788a23": "其心。令發道意。此諸菩薩。皆於是娑婆世界之下。此",
    "X31n0614_005:0788a24": "界虗空中住。於諸經典。讀誦通利。思惟分別正憶念。",
    "X31n0614_005:0788b01": "阿逸多。是諸善男子等。不樂在眾。多有所說。常樂靜",
    "X31n0614_005:0788b02": "處。勤行精進。未曾休息。亦不依止人天而住。常樂深",
    "X31n0614_005:0788b03": "智。無有障碍。亦常樂於諸佛之法。一心精進。求無上",
    "X31n0614_005:0788b04": "慧。爾時世尊。欲重宣此義。而說偈言。",
    "X31n0614_005:0788b05": "阿逸汝當知。是諸大菩薩。從無數劫來。修習佛智慧。",
    "X31n0614_005:0788b06": "悉是我所化。令發大道心。此等是我子。依止是世界。",
    "X31n0614_005:0788b07": "常行頭陀事。志樂於靜處。捨大眾憒(快)閙。不樂多所說。",
    "X31n0614_005:0788b08": "如是諸子等。學習我道法。晝夜常精進。為求佛道故。",
    "X31n0614_005:0788b09": "在娑婆世界。下方空中住。志念力堅固。常勤求智慧。",
    "X31n0614_005:0788b10": "說種種妙法。其心無所畏。我於伽耶城。菩提樹下坐。",
    "X31n0614_005:0788b11": "得成最正覺。轉無上法輪。爾乃教化之。令初發道心。",
    "X31n0614_005:0788b12": "今皆住不退。悉當得成佛。我今說實語。汝等一心信。",
    "X31n0614_005:0788b13": "我從久遠來。教化是等眾。",
    "X31n0614_005:0788b14": "是諸下。答第一問。由前問云是誰教化。從誰發心。",
    "X31n0614_005:0788b15": "故答云是我教化。從我發心。此諸下。答第二問。由",
    "X31n0614_005:0788b16": "前問云從何所來。住於何地。答云在下方空中住。",
    "X31n0614_005:0788b17": "從下方空中來。於諸下。答第三問。由前問云受持",
    "X31n0614_005:0788b18": "行誰經。故云於諸經典等。言諸者。謂大乘小乘。皆",
    "X31n0614_005:0788b19": "讀誦也。通利者。依義不依文。無碍滯也。思惟分別",
    "X31n0614_005:0788b20": "者。解其義也。正憶念者。嘿嘿提撕親行斯事也。阿",
    "X31n0614_005:0788b21": "逸下。出住下方空中之意。不樂在眾多有所說者。",
    "X31n0614_005:0788b22": "言彼好於閑處攝心。不樂眾中多言多語也。常樂",
    "X31n0614_005:0788b23": "靜處勤行精進者。非若小乘身唯善寂。意翫清虗。",
    "X31n0614_005:0788b24": "不肯進求也。是不起滅定。現諸威儀。不捨道法。行",
    "X31n0614_005:0788c01": "凡夫事者也。亦不依止人天而住者。不樂人天。心",
    "X31n0614_005:0788c02": "不在世也。常樂深智無有障碍者。雖不樂在人天。",
    "X31n0614_005:0788c03": "而潛心於本來無物甚深智慧也。亦常樂於諸佛。",
    "X31n0614_005:0788c04": "法者。言不止一佛二佛三四佛所種善根。皆於諸",
    "X31n0614_005:0788c05": "佛邊得四安樂行者。故能荷擔此事也。偈中阿逸",
    "X31n0614_005:0788c06": "下。答所從之師也。捨大眾憒閙。即是不親近國王",
    "X31n0614_005:0788c07": "大臣。乃至沙彌等。不樂多所說者。即不習外道經",
    "X31n0614_005:0788c08": "書等。如是諸子雖好靜處。似乎小乘。然又精勤修",
    "X31n0614_005:0788c09": "習佛道。晝夜不怠。為求下三句。頌所住之處。志念",
    "X31n0614_005:0788c10": "下四句。頌上求下化。我於下。頌能化之人。我從久",
    "X31n0614_005:0788c11": "遠來一句。正顯此等菩薩。亦是作十六沙彌時。以",
    "X31n0614_005:0788c12": "至於今所度也。化城品中。已廣明如來化小乘本",
    "X31n0614_005:0788c13": "末因緣。特未曾顯發化菩薩本末因緣。故於此中",
    "X31n0614_005:0788c14": "發之。",
    "X31n0614_005:0788c15": "爾時彌勒菩薩摩訶薩。及無數諸菩薩等。心生疑惑。",
    "X31n0614_005:0788c16": "怪未曾有。而作是念。云何世尊於少時間。教化如是",
    "X31n0614_005:0788c17": "無量無邊阿僧祇諸大菩薩。令住阿耨多羅三藐三",
    "X31n0614_005:0788c18": "菩提。即白佛言。世尊。如來為太子時。出於釋宮。去伽",
    "X31n0614_005:0788c19": "耶城不遠。坐於道場。得成阿耨多羅三藐三菩提。從",
    "X31n0614_005:0788c20": "是已來。始過四十餘年。世尊。云何於此少時。大作佛",
    "X31n0614_005:0788c21": "事。以佛勢力。以佛功德。教化如是無量大菩薩眾。當",
    "X31n0614_005:0788c22": "成阿耨多羅三藐三菩提。世尊。此大菩薩眾。假使有",
    "X31n0614_005:0788c23": "人。於千萬億劫。數不能盡。不得其邊。斯等久遠已來。",
    "X31n0614_005:0788c24": "於無量無邊諸佛所。植諸善根。成就菩薩道。常修梵",
    "X31n0614_005:0789a01": "行。世尊。如此之事。世所難信。譬如有人。色美髮黑。年",
    "X31n0614_005:0789a02": "二十五。指百歲人。言是我子。其百歲人。亦指年少。言",
    "X31n0614_005:0789a03": "是我父。生育我等。是事難信。佛亦如是。得道已來。其",
    "X31n0614_005:0789a04": "實未久。而此大眾諸菩薩等。已於無量千萬億劫。為",
    "X31n0614_005:0789a05": "佛道故。勤行精進。善入出住無量百千萬億三昧。得",
    "X31n0614_005:0789a06": "大神通。久修梵行。善能次第。習諸善法。巧於問答。人",
    "X31n0614_005:0789a07": "中之寶。一切世間甚為希有。今日世尊方云得佛道",
    "X31n0614_005:0789a08": "時初令發心。教化示導。令向阿耨多羅三藐三菩提。",
    "X31n0614_005:0789a09": "世尊得佛未久。乃能作此大功德事。我等雖復信佛。",
    "X31n0614_005:0789a10": "隨宜所說。佛所出言。未曾虗妄。佛所知者。皆悉通達。",
    "X31n0614_005:0789a11": "然諸新發意菩薩。於佛滅後。若聞是語。或不信受而",
    "X31n0614_005:0789a12": "起破法。罪業因緣。唯然世尊。願為解說。除我等疑。及",
    "X31n0614_005:0789a13": "未來世諸善男子。聞此事已。亦不生疑。爾時彌勒菩",
    "X31n0614_005:0789a14": "薩。欲重宣此義。而說偈言。",
    "X31n0614_005:0789a15": "佛昔從釋種。出家近伽耶。坐於菩提樹。爾來尚未久。",
    "X31n0614_005:0789a16": "此諸佛子等。其數不可量。久已行佛道。住於神通力。",
    "X31n0614_005:0789a17": "善學菩薩道。不染世間法。如蓮華在水。從地而涌出。",
    "X31n0614_005:0789a18": "皆起恭敬心。住於世尊前。是事難思議。云何而可信。",
    "X31n0614_005:0789a19": "佛得道甚近。所成就甚多。願為除眾疑。如是分別說。",
    "X31n0614_005:0789a20": "譬如少壯人。年始二十五。示人百歲子。髮白而面皺(縐)。",
    "X31n0614_005:0789a21": "是等我所生。子亦說是父。父少而子老。舉世所不信。",
    "X31n0614_005:0789a22": "世尊亦如是。得道來甚近。是諸菩薩等。志固無怯弱。",
    "X31n0614_005:0789a23": "從無量劫來。而行菩薩道。巧於難問答。其心無所畏。",
    "X31n0614_005:0789a24": "忍辱心決定。端正有威德。十方佛所讚。善能分別說。",
    "X31n0614_005:0789b01": "不樂在人眾。常好在禪定。為求佛道故。於下空中住。",
    "X31n0614_005:0789b02": "我等從佛聞。於此事無疑。願佛為未來。演說令開解。",
    "X31n0614_005:0789b03": "若有於此經。生疑不信者。即當墮惡道。願今為解說。",
    "X31n0614_005:0789b04": "是無量菩薩。云何於少時。教化令發心。而住不退地。",
    "X31n0614_005:0789b05": "心生疑惑者。疑上添疑也。而作是念下。言如來成",
    "X31n0614_005:0789b06": "佛之時甚少。所化之眾甚多。原始要終。故執末而",
    "X31n0614_005:0789b07": "疑本也。即白下。陳疑也。以佛勢力者。領諸佛威猛",
    "X31n0614_005:0789b08": "大勢力也。以佛功德者。領諸佛自在神通。及師子",
    "X31n0614_005:0789b09": "奮迅之力也。世尊下。迷遠本而疑近跡也。言此等",
    "X31n0614_005:0789b10": "菩薩。其數既多。又在久遠劫中。歷事諸佛。植諸善",
    "X31n0614_005:0789b11": "根。其時亦久。云何如來成佛未久。說法不多。於此",
    "X31n0614_005:0789b12": "少時。廣度諸眾。如此之事。世所難信。故前文云。汝",
    "X31n0614_005:0789b13": "今出信力者。葢為此也。譬如下。設喻以明難信。言",
    "X31n0614_005:0789b14": "少時成佛。而化久遠植德之菩薩。正如少年指百",
    "X31n0614_005:0789b15": "歲老人為子。老人亦指少年為父也。佛亦下。法合。",
    "X31n0614_005:0789b16": "入出住者。地上菩薩。從地入地。皆有入心住心出",
    "X31n0614_005:0789b17": "心。今此言入定住定出定也。百千三昧者。如方網",
    "X31n0614_005:0789b18": "海印等。得大神通者。如菩薩遊戲神通等。次第修",
    "X31n0614_005:0789b19": "習善法者。如初地布施。二地持戒等。言所學深廣",
    "X31n0614_005:0789b20": "也。巧於問答者。謂應對如流。善說法也。此等菩薩",
    "X31n0614_005:0789b21": "植德既久。而云世尊得佛道時。初令發心。令向菩",
    "X31n0614_005:0789b22": "提。是以少年為父。而以百歲老人為子也。我等下。",
    "X31n0614_005:0789b23": "正陳請意。言我固自信佛不虗。然恐末世初發心",
    "X31n0614_005:0789b24": "人。不信是語。故陳疑問。偈中佛昔四句。頌如來得",
    "X31n0614_005:0789c01": "道未久。此諸下。頌菩薩植德已深。善學菩薩道不",
    "X31n0614_005:0789c02": "染世間法者。正言靜處修攝其心。而又勤行精進。",
    "X31n0614_005:0789c03": "故名善學。而又曰不染世間。如蓮在水也。譬如下。",
    "X31n0614_005:0789c04": "頌難信。世尊下。法合可知。我等下。正陳請意。",
    "X31n0614_005:0789c05": "壽量品醫師喻第十六",
    "X31n0614_005:0789c06": "頌云。",
    "X31n0614_005:0789c07": "　如來直是大醫王　　壽量何須較短長",
    "X31n0614_005:0789c08": "　有病即來無病去　　去來的為竇三郎",
    "X31n0614_005:0789c09": "　藥王不愛合金丹　　收得那迦藥一丸",
    "X31n0614_005:0789c10": "　無限中風狂走漢　　略沾些子病俱安",
    "X31n0614_005:0789c11": "此品來意有二。一謂此經自最初說無量經。入無",
    "X31n0614_005:0789c12": "量定。放無量光。以顯如來事事無量。故在方便品",
    "X31n0614_005:0789c13": "譬喻品。顯如來善巧無量。藥草品。見如來法雨無",
    "X31n0614_005:0789c14": "量。化城品。顯如來劫數無量。知見無量。所化聲聞",
    "X31n0614_005:0789c15": "弟子無量。寶塔品。見如來分身無量。地涌品。見如",
    "X31n0614_005:0789c16": "來所化菩薩無量。雖然如是。悉是如來應化門頭",
    "X31n0614_005:0789c17": "事。然未極顯法身慧命平等無量也。故此品專言",
    "X31n0614_005:0789c18": "如來壽命無量。以顯如來之本。已在塵點劫先。成",
    "X31n0614_005:0789c19": "道已竟。豈在今日。故名壽量品。由此一品。然後知",
    "X31n0614_005:0789c20": "釋迦從無量劫。現無量身。入無量土。演無量法。化",
    "X31n0614_005:0789c21": "無量眾。皆是方便。豈止為十六沙彌時。出家成道。",
    "X31n0614_005:0789c22": "轉法輪。度眾生。入涅槃為方便。又豈止在伽耶城",
    "X31n0614_005:0789c23": "中。出家成道。轉法輪。度眾生。入涅槃。為方便乎。至",
    "X31n0614_005:0789c24": "此方顯如來本末究竟平等法身。本無生滅也。所",
    "X31n0614_005:0790a01": "以云。報化非真佛。亦非說法者。昔唐順宗。問佛光",
    "X31n0614_005:0790a02": "滿禪師云。佛從何處來。滅向何方去。既言常在世。",
    "X31n0614_005:0790a03": "佛今在何處。師曰。佛從無為來。滅向無為去。法身",
    "X31n0614_005:0790a04": "等虗空。常住無心處。來為眾生來。去為眾生去。清",
    "X31n0614_005:0790a05": "淨真如海。湛然體常住。又問。佛向王宮生。滅向雙",
    "X31n0614_005:0790a06": "林滅。住世四十九。又言無法說。山河與大地。天地",
    "X31n0614_005:0790a07": "及日月。時至皆歸盡。誰言不生滅。師答曰。生滅本",
    "X31n0614_005:0790a08": "無為。迷情妄分別。法身等虗空。未曾有生滅。有緣",
    "X31n0614_005:0790a09": "佛出世。無緣佛入滅。處處化眾生。猶如水中月。非",
    "X31n0614_005:0790a10": "常亦非斷。非生亦非滅。生亦未常生。滅亦未常滅。",
    "X31n0614_005:0790a11": "了見無心處。自然無法說。皇情大悅。益重禪宗。此",
    "X31n0614_005:0790a12": "可作一品註解。第二義者。謂前寶塔品後云。如來",
    "X31n0614_005:0790a13": "不久當入涅槃。恐人認以為實。墮斷滅見。不生敬",
    "X31n0614_005:0790a14": "仰。故將醫師一喻。發明如來入滅。亦是方便。則知",
    "X31n0614_005:0790a15": "如來本無生滅。其壽命寧有數量哉。",
    "X31n0614_005:0790a16": "爾時佛告諸菩薩。及一切大眾。諸善男子。汝等當信",
    "X31n0614_005:0790a17": "解如來誠諦之語。復告大眾。汝等當信解如來誠諦",
    "X31n0614_005:0790a18": "之語。又復告諸大眾。汝等當信解如來誠諦之語。是",
    "X31n0614_005:0790a19": "時菩薩大眾。彌勒為首。合掌白佛言。世尊。惟願說之",
    "X31n0614_005:0790a20": "我等當信受佛語。如是三白已。復言惟願說之。我等",
    "X31n0614_005:0790a21": "當信受佛語。爾時世尊。知諸菩薩三請不止。而告之",
    "X31n0614_005:0790a22": "言。汝等諦聽。如來秘密神通之力。一切世間天人。及",
    "X31n0614_005:0790a23": "阿修羅。皆謂今釋迦牟尼佛。出釋氏宮。去伽耶城不",
    "X31n0614_005:0790a24": "遠。坐於道場。得阿耨多羅三藐三菩提。然善男子。我",
    "X31n0614_005:0790b01": "實成佛已來。無量無邊百千萬億那由他劫。譬如五",
    "X31n0614_005:0790b02": "百千萬億那由他阿僧祇三千大千世界。假使有人。",
    "X31n0614_005:0790b03": "抹為微塵。過於東方五百千萬億那由他阿僧祇國。",
    "X31n0614_005:0790b04": "乃下一塵。如是東行。盡是微塵。諸善男子。於意云何。",
    "X31n0614_005:0790b05": "是諸世界。可得思惟校計。知其數不。彌勒菩薩等。俱",
    "X31n0614_005:0790b06": "白佛言。世尊。是諸世界。無量無邊。非筭數所知。亦非",
    "X31n0614_005:0790b07": "心力所及。一切聲聞辟支佛。以無漏智。不能思惟。知",
    "X31n0614_005:0790b08": "其限數。我等住阿惟越致地。於是事中。亦所不達。世",
    "X31n0614_005:0790b09": "尊。如是諸世界。無量無邊。爾時佛告大菩薩眾。諸善",
    "X31n0614_005:0790b10": "男子。今當分明。宣語汝等。是諸世界。若著微塵。及不",
    "X31n0614_005:0790b11": "著者。盡以為塵。一塵一劫。我成佛已來。復過於此。百",
    "X31n0614_005:0790b12": "千萬億那由他阿僧祇劫。自從是來。我常在此娑婆",
    "X31n0614_005:0790b13": "世界。說法教化。亦於餘處百千萬億那由他阿僧祇",
    "X31n0614_005:0790b14": "國。導利眾生。",
    "X31n0614_005:0790b15": "爾時下。先勸信。是時下。請說。爾時下。正答。秘密神",
    "X31n0614_005:0790b16": "通者。言此事天人不知。聲聞不知。菩薩不知。唯如",
    "X31n0614_005:0790b17": "來自知。豈非秘密。一切下。牒其所疑。然善下。正出",
    "X31n0614_005:0790b18": "其本。言天人等。執我近時應化之跡而生疑。然我",
    "X31n0614_005:0790b19": "據實而論。實在無量劫先。成佛已久。不當執近跡",
    "X31n0614_005:0790b20": "而疑遠本也。譬如下。設喻以明化城。以一三千大",
    "X31n0614_005:0790b21": "千世界塵點為喻。此以五百千萬億那由他阿僧",
    "X31n0614_005:0790b22": "祇三千大千世界微塵劫為喻。則知釋迦在大通",
    "X31n0614_005:0790b23": "智勝時。出家成道等事。皆應化之跡也。非算下。言",
    "X31n0614_005:0790b24": "五百千萬億那由他阿僧祇三千大千世界。已不",
    "X31n0614_005:0790c01": "可知。況將如此世界。抹為微塵。盡是微塵被點之",
    "X31n0614_005:0790c02": "界。如此世界而可知乎。正顯如來壽量非數量可",
    "X31n0614_005:0790c03": "知。非心思可測也。一切下。言辟支利智亦不能知。",
    "X31n0614_005:0790c04": "我等下。即不退菩薩亦不能知。爾時下。言不但以",
    "X31n0614_005:0790c05": "五百萬億那由他阿僧祇三千大千世界。抹為微",
    "X31n0614_005:0790c06": "塵為多。即將微塵被點之界。若著不著者。復為微",
    "X31n0614_005:0790c07": "塵。以此一塵以為一劫。我從成佛已來。復過如此",
    "X31n0614_005:0790c08": "微塵劫數。從是已來。常住娑婆世界。教化眾生。使",
    "X31n0614_005:0790c09": "利根者。先得授記。其鈍根者。今得授記。其不信者。",
    "X31n0614_005:0790c10": "未來授記也。亦於餘處者。言不但娑婆一土。導利",
    "X31n0614_005:0790c11": "眾生。又在十方無量國土中。導利眾生。又不但如",
    "X31n0614_005:0790c12": "來身從無量劫在娑婆界化度眾生。亦於無量劫",
    "X31n0614_005:0790c13": "中分身十方國土化導眾生也。",
    "X31n0614_005:0790c14": "諸善男子。於是中間。我說然燈佛等。又復言其入於",
    "X31n0614_005:0790c15": "涅槃。如是皆以方便分別。諸善男子。若有眾生。來至",
    "X31n0614_005:0790c16": "我所。我以佛眼。觀其信等。諸根利鈍。隨所應度。處處",
    "X31n0614_005:0790c17": "自說名字不同。年紀大小。亦復現言當入涅槃。又以",
    "X31n0614_005:0790c18": "種種方便。說微妙法。能令眾生。發歡喜心。",
    "X31n0614_005:0790c19": "此通難也。難云。如來既從塵點劫先久遠成佛。常",
    "X31n0614_005:0790c20": "在娑婆說法教化。何故又說在然燈佛所授記。作",
    "X31n0614_005:0790c21": "佛授記之後。便入涅槃。答云。此等皆是如來方便。",
    "X31n0614_005:0790c22": "為世間立法王法師標榜。轉相授受。令如來道統",
    "X31n0614_005:0790c23": "相繼不斷耳。殊不知即然燈授記成佛時。亦是釋",
    "X31n0614_005:0790c24": "迦化現之跡也。所以化現者。由我往昔劫中。亦以",
    "X31n0614_005:0791a01": "佛眼觀一切眾生。信等五根。各有利鈍。不堪說實。",
    "X31n0614_005:0791a02": "不得已而隨類現身。各立名字。各現壽量。名現涅",
    "X31n0614_005:0791a03": "槃。又各隨機說法。其所說法有權有實。有頓有漸。",
    "X31n0614_005:0791a04": "無非誘人發懽喜心。令入佛慧。若以實論。無一物",
    "X31n0614_005:0791a05": "非如來身。無一名非來如號。無一剎那非如來出",
    "X31n0614_005:0791a06": "現之時。無一芥子非如來寂滅之地。塵塵爾。剎剎",
    "X31n0614_005:0791a07": "爾。念念爾。物物爾。豈以一身一名一時一地可限",
    "X31n0614_005:0791a08": "量哉。此顯在過去時。以秘密神通之力。無生現生。",
    "X31n0614_005:0791a09": "無滅現滅如此。",
    "X31n0614_005:0791a10": "諸善男子。如來見諸眾生樂於小法。德薄垢重者。為",
    "X31n0614_005:0791a11": "是人說。我少出家。得阿耨多羅三藐三菩提。然我實",
    "X31n0614_005:0791a12": "成佛已來。久遠若斯。但以方便教化眾生。令入佛道。",
    "X31n0614_005:0791a13": "作如是說。諸善男子。如來所演經典。皆為度脫眾生。",
    "X31n0614_005:0791a14": "或說己身。或說他身。或示己身。或示他身。或示己事。",
    "X31n0614_005:0791a15": "或示他事。諸所言說。皆實不虗。所以者何。如來如實",
    "X31n0614_005:0791a16": "知見。三界之相。無有生死若退若出。亦無在世及滅",
    "X31n0614_005:0791a17": "度者。非實非虗。非如非異。不如三界。見於三界。如斯",
    "X31n0614_005:0791a18": "之事。如來明見。無有錯謬。以諸眾生。有種種性。種種",
    "X31n0614_005:0791a19": "欲。種種行。種種憶想分別故。欲令生諸善根。以若干",
    "X31n0614_005:0791a20": "因緣譬喻言辭種種說法。所作佛事。未曾暫廢。如是",
    "X31n0614_005:0791a21": "我成佛已來。甚大久遠。壽命無量。阿僧祇劫。常住不",
    "X31n0614_005:0791a22": "滅。諸善男子。我本行菩薩道。所成壽命。今猶未盡。復",
    "X31n0614_005:0791a23": "倍上數。然今非實滅度。而便唱言。當取滅度。如來以",
    "X31n0614_005:0791a24": "是方便。教化眾生。",
    "X31n0614_005:0791b01": "下顯現在。亦以秘密神通之力。非生現生。非滅現",
    "X31n0614_005:0791b02": "滅如此。如來又以佛眼觀見一切眾生。貧窮無福。",
    "X31n0614_005:0791b03": "志量狹小。功德淺薄。罪垢深重。不堪授與大乘法",
    "X31n0614_005:0791b04": "藥。亦不堪說如來智慧。如來壽量。為是樂小法人。",
    "X31n0614_005:0791b05": "忍於斯事。以方便力。現生此界。十九出家。六年苦",
    "X31n0614_005:0791b06": "行。得證菩提。然我實成佛已來。已過無量阿僧祇",
    "X31n0614_005:0791b07": "劫。但為誘引下劣眾生。令入佛慧。作如是說。此見",
    "X31n0614_005:0791b08": "如來出家成道是方便也。諸善下。顯四十年中轉",
    "X31n0614_005:0791b09": "法輪。亦是方便。或說己身者。如說過去第十六王",
    "X31n0614_005:0791b10": "子是我身。過去國王是我身。過去常不輕是我身",
    "X31n0614_005:0791b11": "等。或說他身者。如過去阿私陀仙。是提婆達多。過",
    "X31n0614_005:0791b12": "去聞法眾生。是現在聲聞弟子。過去喜見菩薩。是",
    "X31n0614_005:0791b13": "藥王等。或示己身他身者。或示現在分身諸佛。是",
    "X31n0614_005:0791b14": "我所證。或示現在地涌菩薩。是我所化等。或示己",
    "X31n0614_005:0791b15": "事他事者。或示自己成佛事。或示弟子成佛事。或",
    "X31n0614_005:0791b16": "示自己本事。或示他人本事等。言我作如是說。皆",
    "X31n0614_005:0791b17": "是實語。毫無虗辭。以我從無量劫來。成佛已久。經",
    "X31n0614_005:0791b18": "歷已多。故能如實知見三界之相。本無生死。不見",
    "X31n0614_005:0791b19": "有一眾生退入三界者。亦不見有一眾生超出三",
    "X31n0614_005:0791b20": "界者。亦不見有如來三界出現。亦不見有如來三",
    "X31n0614_005:0791b21": "界滅度。一乘未嘗實。三乘未嘗虗。一真未嘗如。三",
    "X31n0614_005:0791b22": "世未嘗異。不同三界眾生所見三界之相。實有生",
    "X31n0614_005:0791b23": "死。實有涅槃。實有一乘三乘。實有真如三世。何以",
    "X31n0614_005:0791b24": "故。由我明見生死涅槃。猶如昨夢。一乘三乘。無非",
    "X31n0614_005:0791c01": "方便。真如三世。總是虗名。故能觀彼久遠如今日。",
    "X31n0614_005:0791c02": "觀眾生如己身。觀三界如指掌。無有絲毫錯謬。故",
    "X31n0614_005:0791c03": "說己身他身。己事他事。無非引入佛慧而已。問。若",
    "X31n0614_005:0791c04": "爾何不直以佛慧告之。而必說己身他身。己事他",
    "X31n0614_005:0791c05": "事者何故。答。以諸眾生。過去種性不同。現在好樂",
    "X31n0614_005:0791c06": "不同。種種行業不同。種種所念不同。欲令種種眾",
    "X31n0614_005:0791c07": "生。生種種善故。說若干因緣。若干譬喻。或說自己",
    "X31n0614_005:0791c08": "身上事。或說他人身上事。左說右說。橫說竪說。從",
    "X31n0614_005:0791c09": "昔至今。未曾有頃刻間歇。如是則知我成佛久遠。",
    "X31n0614_005:0791c10": "常住不滅明矣。豈真有生滅哉。此顯四十年中種",
    "X31n0614_005:0791c11": "種說法。皆是方便也。問。既曰常住不滅。何故如來",
    "X31n0614_005:0791c12": "在大眾中。言我今不久當入涅槃耶。諸善下答。即",
    "X31n0614_005:0791c13": "唱滅亦是方便也。言我宿昔行菩薩道。所成慧命。",
    "X31n0614_005:0791c14": "尚倍超塵刧。無有窮盡。況已證金剛不壞之身而",
    "X31n0614_005:0791c15": "有盡乎。然本無滅而唱滅者。亦是方便度生。以唱",
    "X31n0614_005:0791c16": "滅有益故。",
    "X31n0614_005:0791c17": "所以者何。若佛久住於世。薄德之人不種善根。貧窮",
    "X31n0614_005:0791c18": "下賤。貪著五欲。入於憶想妄見網中。若見如來常在",
    "X31n0614_005:0791c19": "不滅。便起憍恣。而懷厭怠。不能生難遭之想。恭敬之",
    "X31n0614_005:0791c20": "心。是故如來以方便說。比丘當知。諸佛出世。難可值",
    "X31n0614_005:0791c21": "遇。所以者何。諸薄德人。過無量百千萬億劫。或有見",
    "X31n0614_005:0791c22": "佛。或不見者。以此事故。我作是言。諸比丘。如來難可",
    "X31n0614_005:0791c23": "得見。斯眾生等。聞如是語。必當生於難遭之想。心懷",
    "X31n0614_005:0791c24": "戀慕。渴仰於佛。便種善根。是故如來。雖不實滅。而言",
    "X31n0614_005:0792a01": "滅度。又善男子。諸佛如來。法皆如是。為度眾生。皆實",
    "X31n0614_005:0792a02": "不虗。",
    "X31n0614_005:0792a03": "所以下。徵釋唱滅有益。以作喻本。言若不唱滅。而",
    "X31n0614_005:0792a04": "久住于世。則薄德眾生。恃佛憍憐。不種善根。既感",
    "X31n0614_005:0792a05": "貧窮下賤之果。又不回頭思念好事。眠裡夢裏。唯",
    "X31n0614_005:0792a06": "是憶想五欲。入於妄見網中。不肯求出三界。如來",
    "X31n0614_005:0792a07": "若不唱滅。常在于世。便將如來視作尋常。沒要緊",
    "X31n0614_005:0792a08": "人。不唯不生難遭恭敬之想。亦且更生憍慢放肆",
    "X31n0614_005:0792a09": "之心。復懷憎厭懈怠之志。是故如來復方便說。如",
    "X31n0614_005:0792a10": "來出世難可值遇。正如優曇鉢華。經過多時。纔得",
    "X31n0614_005:0792a11": "一現。何以故。以諸德薄福淺之人。或有從無量劫",
    "X31n0614_005:0792a12": "中。得一見者。或有過無量劫。尚不得一見者。是故",
    "X31n0614_005:0792a13": "我說諸佛難遇。況又不久。將入涅槃。斯等眾生。一",
    "X31n0614_005:0792a14": "聞此語。不唯不起憍恣厭怠之心。復生戀慕渴仰",
    "X31n0614_005:0792a15": "之想。不貪五欲。便種善根。有此利益。是故如來雖",
    "X31n0614_005:0792a16": "不滅度。而以方便唱言滅度耳。下總結云。如上所",
    "X31n0614_005:0792a17": "說出家成道轉法輪。乃至唱滅。如此方便。不但一",
    "X31n0614_005:0792a18": "佛如此說。即三世諸佛皆如是說。無非為度生。故",
    "X31n0614_005:0792a19": "於無生說生。不滅唱滅。此皆諸佛誠諦之語。非妄",
    "X31n0614_005:0792a20": "說也。",
    "X31n0614_005:0792a21": "譬如良醫。智慧聰達。明練方藥。善治眾病。其人多諸",
    "X31n0614_005:0792a22": "子息。若十二十乃至百數。以有事緣。遠至餘國。諸子",
    "X31n0614_005:0792a23": "於後。飲他毒藥。藥發悶亂。宛轉於他。是時其父。還來",
    "X31n0614_005:0792a24": "歸家。諸子飲毒。或失本心。或不失者。遙見其父。皆大",
    "X31n0614_005:0792b01": "歡喜。拜跪問訊。善安隱歸。我等愚癡。誤服毒藥。願見",
    "X31n0614_005:0792b02": "救療。更賜壽命。父見子等苦惱如是。依諸經方。求好",
    "X31n0614_005:0792b03": "藥草。色香美味。皆悉具足。擣(倒)篩和合。與子令服。而作",
    "X31n0614_005:0792b04": "是言。此大良藥。色香美味。皆悉具足。汝等可服。速除",
    "X31n0614_005:0792b05": "苦惱。無復眾患。其諸子中。不失心者。見此良藥。色香",
    "X31n0614_005:0792b06": "俱好。即便服之。病盡除愈。餘失心者。見其父來。雖亦",
    "X31n0614_005:0792b07": "歡喜問訊。求索治病。然與其樂。而不肯服。所以者何。",
    "X31n0614_005:0792b08": "毒氣深入。失本心故。於此好色香藥。而謂不美。父作",
    "X31n0614_005:0792b09": "是念。此子可慜。為毒所中。心皆顛倒。雖見我喜。求索",
    "X31n0614_005:0792b10": "救療。如是好藥。而不肯服。我今當設方便。令服此藥。",
    "X31n0614_005:0792b11": "即作是言。汝等當知。我今衰老。死時已至。是好良藥。",
    "X31n0614_005:0792b12": "今留在此。汝可取服。勿憂不差。作是教已。復至他國。",
    "X31n0614_005:0792b13": "遣使還告。汝父已死。是時諸子。聞父背喪。心大憂惱。",
    "X31n0614_005:0792b14": "而作是念。若父在者。慈慜(閔)我等。能見救護。今者捨我。",
    "X31n0614_005:0792b15": "遠喪他國。自惟孤露。無復恃怙。常懷悲感。心遂醒悟。",
    "X31n0614_005:0792b16": "乃知此藥。色香美味。即取服之。毒病皆愈。其父聞子。",
    "X31n0614_005:0792b17": "悉已得差。尋便來歸。咸使見之。諸善男子。於意云何。",
    "X31n0614_005:0792b18": "頗有人能說此良醫虗妄罪不。不也。世尊。佛言。我亦",
    "X31n0614_005:0792b19": "如是。成佛已來。無量無邊百千萬億那由他阿僧祇",
    "X31n0614_005:0792b20": "劫。為眾生故。以方便力。言當滅度。亦無有能如法說",
    "X31n0614_005:0792b21": "我虗妄過者。",
    "X31n0614_005:0792b22": "此設喻以明唱滅之益。良醫。智慧聰達。喻如來具",
    "X31n0614_005:0792b23": "權實二智。知法知機。故能廣化眾生也。明練方藥",
    "X31n0614_005:0792b24": "者。喻如來能知法藥也。其人多諸子息等者。喻如來",
    "X31n0614_005:0792c01": "以十類眾生為子也。以有事緣遠至餘國者。喻如",
    "X31n0614_005:0792c02": "來應化他方。不在娑婆也。諸子誤服毒藥者。因無",
    "X31n0614_005:0792c03": "佛化眾生。誤中三毒。復墮邪見。輪轉三界也。是時",
    "X31n0614_005:0792c04": "下。喻如來現示三界八相成道也。諸子下。喻三界",
    "X31n0614_005:0792c05": "人天。請轉法輪也。或失本心者。喻中毒深也。不失",
    "X31n0614_005:0792c06": "本心者。喻中毒淺也。見父歡喜者。言初見佛時歡",
    "X31n0614_005:0792c07": "喜尊重恭敬讚歎也。我等愚癡等者。喻請轉法輪",
    "X31n0614_005:0792c08": "也。見子苦惱者。喻如來愍眾生。為三毒業火燒煑",
    "X31n0614_005:0792c09": "也。依諸經方求好藥草者。依諸佛儀式。而為說三",
    "X31n0614_005:0792c10": "乘法也。色香美味皆悉具足者。謂眾善莊嚴之色。五",
    "X31n0614_005:0792c11": "分法身之香。無上醍醐之味。無不具足也。擣篩和",
    "X31n0614_005:0792c12": "合與子令服者。和眾色為一色。合眾味為一味。擣",
    "X31n0614_005:0792c13": "眾香為一香。喻將十善諦緣和以一相一味之法。",
    "X31n0614_005:0792c14": "令人修習也。而作下。勸令服藥。言但肯沾唇。皆得",
    "X31n0614_005:0792c15": "愈疾也。正喻大乘法藥。具足萬行。但辦肯心。皆得",
    "X31n0614_005:0792c16": "脫苦也。其諸子等不失心。而服藥除病者。正喻三",
    "X31n0614_005:0792c17": "乘中有利根者。煩惱淺薄。昔宿曾經化導有一隙",
    "X31n0614_005:0792c18": "之明者。一點便悟。努力進修。便出三界也。餘失心",
    "X31n0614_005:0792c19": "而不肯服藥者。正喻鈍根之人。雖亦見佛聞法。不",
    "X31n0614_005:0792c20": "信自心作佛。不肯進修。何以故。以彼煩惱深厚。嗜",
    "X31n0614_005:0792c21": "欲滋多。失本心故。父作下。喻如來思設方便也。由",
    "X31n0614_005:0792c22": "諸眾生心皆顛倒。以苦為樂。雖三乘出苦之道。不",
    "X31n0614_005:0792c23": "肯進修也。即作下。喻說法華之後。即便唱滅也。是",
    "X31n0614_005:0792c24": "好下。喻留經教。使人受持讀誦。皆得利益也。作是",
    "X31n0614_005:0793a01": "下。喻此土化緣已畢。此方滅而復往他土也。遣使",
    "X31n0614_005:0793a02": "下。喻如來所使滅度之後。弘經法師告之也。若佛",
    "X31n0614_005:0793a03": "滅後。無弘經法師。則此法者。絕滅無遺矣。是時下。",
    "X31n0614_005:0793a04": "喻聞佛滅而依法精脩。遂得道果也。意謂若父在",
    "X31n0614_005:0793a05": "世。慈愍於我。即有病苦。能見救護。今父已喪。自思",
    "X31n0614_005:0793a06": "孤身露處。又無所恃之人。悲辛感慨。遂服藥而療",
    "X31n0614_005:0793a07": "病也。其父下。喻得見佛也。知見未聞。即有佛在。對",
    "X31n0614_005:0793a08": "面千里。知見既開。乃知佛未甞滅也。故知唱滅亦",
    "X31n0614_005:0793a09": "為眾生。入滅亦為眾生。留藥亦為眾生也。此方自",
    "X31n0614_005:0793a10": "如來滅度之後。佛法徧天下。皆是如來留藥之功。",
    "X31n0614_005:0793a11": "亦是弘經法師說藥之力也。問。何故亦有服藥而",
    "X31n0614_005:0793a12": "病不愈者。答云有故。昔靈源云。道人保養。如人病",
    "X31n0614_005:0793a13": "須服藥。藥之靈驗易見。要須忌口乃可。不然服藥",
    "X31n0614_005:0793a14": "何益。生死是大病。佛祖言教。是良藥。染汙心。是雜",
    "X31n0614_005:0793a15": "毒。不能忌之。生死之病無時而損也。諸善下。辯覈",
    "X31n0614_005:0793a16": "虗實。言良醫不死而言死。得無犯妄語過否。不也",
    "X31n0614_005:0793a17": "世尊者。言非是妄語。以此方便誘引眾生服藥故。",
    "X31n0614_005:0793a18": "佛言下。法合。",
    "X31n0614_005:0793a19": "爾時世尊。欲重宣此義。而說偈言。",
    "X31n0614_005:0793a20": "自我得佛來。所經諸劫數。無量百千萬。億載阿僧祇。",
    "X31n0614_005:0793a21": "常說法教化。無數億眾生。令入於佛道。爾來無量劫。",
    "X31n0614_005:0793a22": "度為眾生故。方便現涅槃。而實不滅度。常住此說法。",
    "X31n0614_005:0793a23": "我常住於此。以諸神通力。令顛倒眾生。雖近而不見。",
    "X31n0614_005:0793a24": "眾見我滅度。廣供養舍利。咸皆懷戀慕。而生渴仰心。",
    "X31n0614_005:0793b01": "眾生既信伏。質直意柔軟。一心欲見佛。不自惜身命。",
    "X31n0614_005:0793b02": "時我及眾僧。俱出靈鷲山。我時語眾生。常在此不滅。",
    "X31n0614_005:0793b03": "以方便力故。現有滅不滅。餘國有眾生。恭敬信樂者。",
    "X31n0614_005:0793b04": "我復於彼中。為說無上法。汝等不聞此。但為我滅度。",
    "X31n0614_005:0793b05": "我見諸眾生。沒在於苦惱。故不為現身。令其生渴仰。",
    "X31n0614_005:0793b06": "因其心戀慕。乃出為說法。神通力如是。於阿僧祇劫。",
    "X31n0614_005:0793b07": "常在靈鷲山。及餘諸住處。眾生見劫盡。大火所燒時。",
    "X31n0614_005:0793b08": "我此土安隱。天人當充滿。園林諸堂閣。種種寶莊嚴。",
    "X31n0614_005:0793b09": "寶樹多華果。眾生所遊樂。諸天擊天皷。常作眾伎樂。",
    "X31n0614_005:0793b10": "雨曼陀羅華。散佛及大眾。我淨土不毀。而眾見燒盡。",
    "X31n0614_005:0793b11": "憂怖諸苦惱。如是悉充滿。是諸罪眾生。以惡業因緣。",
    "X31n0614_005:0793b12": "過阿僧祇劫。不聞三寶名。諸有修功德。柔和質直者。",
    "X31n0614_005:0793b13": "則皆見我身。在此而說法。或時為此眾。說佛壽無量。",
    "X31n0614_005:0793b14": "久乃見佛者。為說佛難值。我智力如是。慧光照無量。",
    "X31n0614_005:0793b15": "壽命無數劫。久修業所得。汝等有智者。勿於此生疑。",
    "X31n0614_005:0793b16": "當斷令永盡。佛語實不虗。如醫善方便。為治狂子故。",
    "X31n0614_005:0793b17": "實在而言死。無能說虗妄。我亦為世父。救諸苦患者。",
    "X31n0614_005:0793b18": "為凡夫顛倒。實在而言滅。以常見我故。而生憍恣心。",
    "X31n0614_005:0793b19": "放逸著五欲。墮於惡道中。我常知眾生。行道不行道。",
    "X31n0614_005:0793b20": "隨所應可度。為說種種法。每自作是意。以何令眾生。",
    "X31n0614_005:0793b21": "得入無上慧。速成就佛身。",
    "X31n0614_005:0793b22": "首七句。是頌成道轉法輪是方便。為度下四句。頌",
    "X31n0614_005:0793b23": "涅槃亦是方便。實未嘗離此娑婆界也。我常下。問",
    "X31n0614_005:0793b24": "如來既常住世界說法度生。云何眾生不得見佛。",
    "X31n0614_005:0793c01": "答。我雖常住此界。但以秘密神通之力。令彼一切",
    "X31n0614_005:0793c02": "顛倒眾生。終日對面。如隔千里。令彼不見。反謂滅",
    "X31n0614_005:0793c03": "度。問。既不見佛。有何利益。答。眾見滅度。造塔起廟。",
    "X31n0614_005:0793c04": "供養舍利。如子慕慈父。渴思甘露。專心至志。咸懷",
    "X31n0614_005:0793c05": "戀慕。必欲見佛。至於不惜身命。猶如藥王時。我令",
    "X31n0614_005:0793c06": "彼親見。靈山一會。儼然未散。若彼既見我身。即以",
    "X31n0614_005:0793c07": "實語告云。我常在此娑婆說法度生。實未曾滅也。",
    "X31n0614_005:0793c08": "且我見其顛倒則示滅見。其信伏則現身者。皆是",
    "X31n0614_005:0793c09": "以方便力令其入佛慧耳。餘國下。言不但此娑婆",
    "X31n0614_005:0793c10": "一土現生現滅。即十方國分身諸佛亦復如是。見",
    "X31n0614_005:0793c11": "其信樂則現生。見其沒苦則現滅。因其戀慕則說",
    "X31n0614_005:0793c12": "法也。神通四句。結上言我秘密神通之力如此。故",
    "X31n0614_005:0793c13": "雖此界他界。從無量劫現生現滅。殊不知如來無",
    "X31n0614_005:0793c14": "時無處不周遍也。故眾生見有劫盡。又見大火燒",
    "X31n0614_005:0793c15": "壞世界。豈知劫火洞然。大千俱壞。而此世界安隱",
    "X31n0614_005:0793c16": "如故。天人亦滿。乃至遊戲之地。併其受用之物。不",
    "X31n0614_005:0793c17": "曾動著一絲毫。皆由眾生業力所感。遂見燒盡不",
    "X31n0614_005:0793c18": "見如來耳。憂怖下。正明不見因緣。以眾生造諸惡",
    "X31n0614_005:0793c19": "業。沒在憂惱。但見三途憂惱之事。不見如來安樂。",
    "X31n0614_005:0793c20": "之處。但聞三途苦惱之聲。不聞三寶尊勝之名。如",
    "X31n0614_005:0793c21": "恒河水。鬼見為火。魚見為宅。人見為水。諸天見為",
    "X31n0614_005:0793c22": "瑠璃。各隨業力所見不同。所謂心穢土穢。心淨土",
    "X31n0614_005:0793c23": "淨耳。諸有下。明得見因緣。若有肯修十善四諦等",
    "X31n0614_005:0793c24": "法。志意柔和。而不卒暴。心行質直而無虗偽。則見",
    "X31n0614_005:0794a01": "我身常在說法。又彼眾生根器各異。所見不同。故",
    "X31n0614_005:0794a02": "我說法亦隨機器。或時說佛壽命常住在世。或時",
    "X31n0614_005:0794a03": "說佛久遠一出。如優曇華。此我方便智力又如此。",
    "X31n0614_005:0794a04": "然而慧光無量。壽命無數。亦非一朝一夕。一生一",
    "X31n0614_005:0794a05": "劫得來。皆從無量劫中。久修淨業所得。非妄語也。",
    "X31n0614_005:0794a06": "汝等下。勸其生信。如醫下舉喻。我亦下法合。言良",
    "X31n0614_005:0794a07": "醫治狂子之疾故。實在而言死。正合如來治顛倒",
    "X31n0614_005:0794a08": "凡夫之病。亦實在而唱滅也。所以實在而唱滅者。",
    "X31n0614_005:0794a09": "以彼常見如來。心生憍恣。貪著五欲。造諸惡業。墮",
    "X31n0614_005:0794a10": "三惡道。由我知此眾生。有見佛而即行道者。亦有",
    "X31n0614_005:0794a11": "見佛反生憍恣而不行道者。我亦隨機說種種法。",
    "X31n0614_005:0794a12": "故雖常在於世。而以方便。說生說滅也。所以在世",
    "X31n0614_005:0794a13": "而現生現滅者。無有他意。無非欲令一切眾生得",
    "X31n0614_005:0794a14": "入平等佛慧。成就佛身耳。",
    "X31n0614_005:0794a15": "分別功德品第十七",
    "X31n0614_005:0794a16": "頌云。",
    "X31n0614_005:0794a17": "　不盡烟波帶遠沙　　輕舟短棹宿蘆華",
    "X31n0614_005:0794a18": "　詰朝趁得東風便　　颺起蒲帆直到家",
    "X31n0614_005:0794a19": "前壽量品。雖為唱滅而言。其實包羅出家成道。轉",
    "X31n0614_005:0794a20": "輪度生。始終本末等事。故諸大眾隨機得益。各有",
    "X31n0614_005:0794a21": "淺深。一一分別。故品名分別功德。",
    "X31n0614_005:0794a22": "爾時大會。聞佛說壽命劫數長遠如是。無量無邊阿",
    "X31n0614_005:0794a23": "僧祇眾生。得大饒益。於時世尊。告彌勒菩薩摩訶薩",
    "X31n0614_005:0794a24": "阿逸多。我說是如來壽命長遠時。六百八十萬億那",
    "X31n0614_005:0794b01": "由它恒河沙眾生。得無生法忍。復有千倍菩薩摩訶",
    "X31n0614_005:0794b02": "薩。得聞持陀羅尼門。復有一世界微塵數菩薩摩訶",
    "X31n0614_005:0794b03": "薩。得樂說無礙辯才。復有一世界微塵數菩薩摩訶",
    "X31n0614_005:0794b04": "薩。得百千萬億無量旋陀羅尼。復有三千大千世界",
    "X31n0614_005:0794b05": "微塵數菩薩摩訶薩。能轉不退法輪。復有二千中國",
    "X31n0614_005:0794b06": "土微塵數菩薩摩訶薩。能轉清淨法輪。復有小千國",
    "X31n0614_005:0794b07": "土微塵數菩薩摩訶薩。八生當得阿耨多羅三藐三",
    "X31n0614_005:0794b08": "菩提。復有四四天下微塵數菩薩摩訶薩。四生當得",
    "X31n0614_005:0794b09": "阿耨多羅三藐三菩提。復有三四天下微塵數菩薩",
    "X31n0614_005:0794b10": "摩訶薩。三生當得阿耨多羅三藐三菩提。復有二四",
    "X31n0614_005:0794b11": "天下微塵數菩薩摩訶薩。二生當得阿耨多羅三藐",
    "X31n0614_005:0794b12": "三菩提。復有一四天下微塵數菩薩摩訶薩。一生當",
    "X31n0614_005:0794b13": "得阿耨多羅三藐三菩提心。復有八世界微塵數眾",
    "X31n0614_005:0794b14": "生。皆發阿耨多羅三藐三菩提心。佛說是諸菩薩摩",
    "X31n0614_005:0794b15": "訶薩得大法利時。於虗空中。雨曼陀羅華。摩訶曼陀",
    "X31n0614_005:0794b16": "羅華。以散無量百千萬億寶樹下。師子座上諸佛。并",
    "X31n0614_005:0794b17": "散七寶塔中。師子座上釋迦牟尼佛。及久滅度多寶",
    "X31n0614_005:0794b18": "如來。亦散一切諸大菩薩。及四部眾。又雨細末旃檀",
    "X31n0614_005:0794b19": "沉水香等。於虗空中。天皷自鳴。妙聲深遠。又雨千種",
    "X31n0614_005:0794b20": "天衣。垂諸瓔珞。真珠瓔珞。摩尼珠瓔珞。如意珠瓔珞。",
    "X31n0614_005:0794b21": "徧於九方。眾寶香鑪燒無價香。自然周至。供養大會。",
    "X31n0614_005:0794b22": "一一佛上。有諸菩薩。執持旛葢。次第而上。至於梵天。",
    "X31n0614_005:0794b23": "是諸菩薩。以妙音聲。歌無量頌。讚歎諸佛。爾時彌勒",
    "X31n0614_005:0794b24": "菩薩。從座而起。偏袒右肩。合掌向佛。而說偈言。",
    "X31n0614_005:0794c01": "佛說希有法。昔所未曾聞。世尊有大力。壽命不可量。",
    "X31n0614_005:0794c02": "無數諸佛子。聞世尊分別。說得法利者。歡喜充徧身。",
    "X31n0614_005:0794c03": "或住不退地。或得陀羅尼。或無礙樂說。萬億旋總持。",
    "X31n0614_005:0794c04": "或有大千界。微塵數菩薩。各各皆能轉。不退之法輪。",
    "X31n0614_005:0794c05": "復有中千界。微塵數菩薩。各各皆能轉。清淨之法輪。",
    "X31n0614_005:0794c06": "復有小千界。微塵數菩薩。餘各八生在。當得成佛道。",
    "X31n0614_005:0794c07": "復有四三二。如此四天下。微塵諸菩薩。隨數生成佛。",
    "X31n0614_005:0794c08": "或一四天下。微塵諸菩薩。餘有一生在。當成一切智。",
    "X31n0614_005:0794c09": "如是等眾生。聞佛壽長遠。得無量無漏。清淨之果報。",
    "X31n0614_005:0794c10": "復有八世界。微塵數眾生。聞佛說壽命。皆發無上心。",
    "X31n0614_005:0794c11": "世尊說無量。不可思議法。多有所饒益。如虗空無邊。",
    "X31n0614_005:0794c12": "雨天曼陀羅。摩訶曼陀羅。釋梵如恒沙。無數佛土來。",
    "X31n0614_005:0794c13": "雨旃檀沉水。繽紛而亂墜。如鳥飛空下。供養於諸佛。",
    "X31n0614_005:0794c14": "天皷虗空中。自然出妙聲。天衣千萬種。旋轉而來下。",
    "X31n0614_005:0794c15": "眾寶妙香鑪。燒無價之香。自然悉周徧。供養諸世尊。",
    "X31n0614_005:0794c16": "其大菩薩眾。執七寶幡蓋。高妙萬億種。次第至梵天。",
    "X31n0614_005:0794c17": "一一諸佛前。寶幢懸勝幡。亦以千萬偈。歌詠諸如來。",
    "X31n0614_005:0794c18": "如是種種事。昔所未曾有。聞佛壽無量。一切皆歡喜。",
    "X31n0614_005:0794c19": "佛名聞十方。廣饒益眾生。一切具善根。以助無上心。",
    "X31n0614_005:0794c20": "先總明聞經得益。此益亦惟如來知。故為說也。於",
    "X31n0614_005:0794c21": "時下。別明有頓有漸。先明頓悟。自心有頓獲無生。",
    "X31n0614_005:0794c22": "法忍者。大經所謂知一切法。即心自性。成就慧身。",
    "X31n0614_005:0794c23": "不由他悟是也。聞持陀羅尼者。梵語陀羅尼。此云",
    "X31n0614_005:0794c24": "總持。謂一聞此法。即能持而不失。故曰聞持。而又",
    "X31n0614_005:0795a01": "曰總持。所謂從緣入者。永無退失是也。無礙辨才",
    "X31n0614_005:0795a02": "者。即四無礙之一。是善慧地也。無量旋陀羅尼者。",
    "X31n0614_005:0795a03": "旋者轉也。所謂心悟轉法華也。轉不退輪者。一超",
    "X31n0614_005:0795a04": "直入。故曰不退。即不退地也。轉清淨輪者。修證不",
    "X31n0614_005:0795a05": "無。染不汙得。故曰清淨也。已上皆明頓入聖位也。",
    "X31n0614_005:0795a06": "復有下。明漸得菩提也。八生當得者。言此一生不",
    "X31n0614_005:0795a07": "得。當過八生即得菩提果。乃至四生。三生。二生。一",
    "X31n0614_005:0795a08": "生得菩提者。復有聞此發菩提心者。即信位菩薩",
    "X31n0614_005:0795a09": "也。一聞法而證入各不同者。所謂一音演法。隨類",
    "X31n0614_005:0795a10": "各證也。佛說下。諸天供養。先雨華者。欲得如來大",
    "X31n0614_005:0795a11": "因也。次雨香者。欲得如來法身香也。擊天皷者。欲",
    "X31n0614_005:0795a12": "擊如來大法皷也。雨衣者。欲得如來衣之所覆也。",
    "X31n0614_005:0795a13": "垂瓔珞徧九方者。欲使九界眾生。皆得如來萬德",
    "X31n0614_005:0795a14": "莊嚴也。寶鑪燒香者。欲以五分法身之香徧及大",
    "X31n0614_005:0795a15": "眾也。菩薩執幡上梵天者。表聞法而增進也。又以",
    "X31n0614_005:0795a16": "妙音讚佛者。感佛德而發于言也。佛說下。先頌聞",
    "X31n0614_005:0795a17": "法得益也。或住下。別明頓得也。復有小千下。明漸",
    "X31n0614_005:0795a18": "得也。復有八世下。頌發心也。雨天下。頌諸天雨華",
    "X31n0614_005:0795a19": "雨香等也。其大下。頌菩薩執幡讚德也。如是下。大",
    "X31n0614_005:0795a20": "眾歡喜。",
    "X31n0614_005:0795a21": "爾時。佛告彌勒菩薩摩訶薩。阿逸多。其有眾生。聞佛",
    "X31n0614_005:0795a22": "壽命長遠如是。乃至能生一念信解。所德功德。無有",
    "X31n0614_005:0795a23": "限量。若有善男子。善女人。為阿耨多羅三藐三菩提",
    "X31n0614_005:0795a24": "故。於八十萬億那由它劫。行五波羅蜜。檀波羅蜜。尸",
    "X31n0614_005:0795b01": "羅波羅蜜。羼提波羅蜜。毗黎耶波羅蜜。禪波羅蜜。除",
    "X31n0614_005:0795b02": "般若波羅蜜。以是功德。比前功德。百分千分。百千萬",
    "X31n0614_005:0795b03": "億分。不及其一。乃至算數譬喻所不能知。若善男子。",
    "X31n0614_005:0795b04": "善女人。有如是功德。於阿耨多羅三藐三菩提退者。",
    "X31n0614_005:0795b05": "無有是處。爾時世尊。欲重宣此義。而說偈言。",
    "X31n0614_005:0795b06": "若人求佛慧。於八十萬億。那由他劫數。行五波羅蜜。",
    "X31n0614_005:0795b07": "於是諸劫中。布施供養佛。及緣覺弟子。并諸菩薩眾。",
    "X31n0614_005:0795b08": "珍異之飲食。上服與臥具。旃檀立精舍。以園林莊嚴。",
    "X31n0614_005:0795b09": "如是等布施。種種皆微妙。盡此諸劫數。以迴向佛道。",
    "X31n0614_005:0795b10": "若復持禁戒。清淨無缺漏。求於無上道。諸佛之所歎。",
    "X31n0614_005:0795b11": "若復行忍辱。住於調柔地。設眾惡來加。其心不傾動。",
    "X31n0614_005:0795b12": "諸有得法者。懷於增上慢。為此所輕惱。如是亦能忍。",
    "X31n0614_005:0795b13": "若復勤精進。志念常堅固。於無量億劫。一心不懈息。",
    "X31n0614_005:0795b14": "又於無數劫。住於空閑處。若坐若經行。除睡常攝心。",
    "X31n0614_005:0795b15": "以是因緣故。能生諸禪定。八十億萬劫。安住心不亂。",
    "X31n0614_005:0795b16": "持此一心福。願求無上道。我得一切智。盡諸禪定際。",
    "X31n0614_005:0795b17": "是人於百千。萬億劫數中。行此諸功德。如上之所說。",
    "X31n0614_005:0795b18": "有善男女等。聞我說壽命。乃至一念信。其福過於彼。",
    "X31n0614_005:0795b19": "若人悉無有。一切諸疑悔。深心須臾信。其福為如此。",
    "X31n0614_005:0795b20": "其有諸菩薩。無量劫行道。聞我說壽命。是則能信受。",
    "X31n0614_005:0795b21": "如是諸人等。頂受此經典。願我於未來。長壽度眾生。",
    "X31n0614_005:0795b22": "如今日世尊。諸釋中之王。道場師子吼。說法無所畏。",
    "X31n0614_005:0795b23": "我等未來世。一切所尊敬。坐於道場時。說壽亦如是。",
    "X31n0614_005:0795b24": "若有深心者。清淨而質直。多聞能總持。隨義解佛語。",
    "X31n0614_005:0795c01": "如是之人等。於此無有疑。",
    "X31n0614_005:0795c02": "一念信解功德無量者。信謂不疑。解謂明了。謂隨",
    "X31n0614_005:0795c03": "所聞處。豁然開明。單刀直入。更無疑惑。是名一念",
    "X31n0614_005:0795c04": "信解。古德云。見則直下便見。擬心則差是也。若有",
    "X31n0614_005:0795c05": "下較量功德。言八十萬億那由他劫。行五波羅蜜",
    "X31n0614_005:0795c06": "者。俱不及一念信解功德。唯得般若者。功德相等。",
    "X31n0614_005:0795c07": "以一念信解。決定不退菩提故。若人下四句。是總",
    "X31n0614_005:0795c08": "頌。於是下。別頌布施。若復下。頌持戒。若復行下。頌",
    "X31n0614_005:0795c09": "忍辱。眾惡者。即刀林瓦石及毀罵也。諸有得法者。",
    "X31n0614_005:0795c10": "即假名阿練若。自謂行真道也。懷於增上慢者。未",
    "X31n0614_005:0795c11": "得謂得也。若復勤下。頌精進。又於下。頌禪定。除睡",
    "X31n0614_005:0795c12": "攝心者。即經行林中。未嘗睡眠。攝心一處也。盡諸",
    "X31n0614_005:0795c13": "禪定際者。所謂深入無際也。有善下。校量福德。然",
    "X31n0614_005:0795c14": "雖如是行五波羅蜜。過無量劫。若聞說壽量。一念",
    "X31n0614_005:0795c15": "生信。不生疑惑者。其福過於彼也。其有下。正顯一",
    "X31n0614_005:0795c16": "念信解功德無量者。以此人曾於無量劫中行菩",
    "X31n0614_005:0795c17": "薩道故。今一聞此法。即能信受頂戴奉行。又能發",
    "X31n0614_005:0795c18": "願度生。故所獲功德無有量也。如今下八句。正陳",
    "X31n0614_005:0795c19": "願辭。若有下六句。正顯唯深心清淨。多聞總持。隨",
    "X31n0614_005:0795c20": "義了達之人。方得無疑一念信解也。",
    "X31n0614_005:0795c21": "又阿逸多。若有聞佛壽命長遠。解其言趣。是人所得",
    "X31n0614_005:0795c22": "功德。無有限量。能起如來無上之慧。何況廣聞是經。",
    "X31n0614_005:0795c23": "若教人聞。若自持。若教人持。若自書。若教人書。若以",
    "X31n0614_005:0795c24": "華香瓔珞。幢幡繒葢。香油蘇燈。供養經卷。是人功德。",
    "X31n0614_005:0796a01": "無量無邊。能生一切種智。阿逸多。若善男子。善女人。",
    "X31n0614_005:0796a02": "聞我說壽命長遠。深心信解。則為見佛。常在耆闍崛",
    "X31n0614_005:0796a03": "山。共大菩薩。諸聲聞眾。圍繞說法。又見此娑婆世界。",
    "X31n0614_005:0796a04": "其地琉璃。坦然平正。閻浮檀金以界八道。寶樹行列。",
    "X31n0614_005:0796a05": "諸臺樓觀。皆悉寶成。其菩薩眾。咸處其中。若有能如",
    "X31n0614_005:0796a06": "是觀者。當知是為深心解相。",
    "X31n0614_005:0796a07": "解其言趣功德無量者。謂聞經之後。能以單詞隻",
    "X31n0614_005:0796a08": "句。解說此品所說義趣。如云此等壽量。皆與眾生",
    "X31n0614_005:0796a09": "平等無二。是佛誠言。若人解了。便能起發平等佛",
    "X31n0614_005:0796a10": "慧。故功德無量。何況下。又以聞持書寫供養校福",
    "X31n0614_005:0796a11": "也。聞者入之於耳持者。存之於心。書者行之於手。",
    "X31n0614_005:0796a12": "前云發者。萌其芽也。此云生者。有其根也。言深心",
    "X31n0614_005:0796a13": "信解者。既解而廣修善法者名深心。又不止一念",
    "X31n0614_005:0796a14": "信解也。則為見佛等者。此人即能親見靈山一會。",
    "X31n0614_005:0796a15": "儼然未嘗滅也。又親見娑婆即是淨土未嘗穢也。",
    "X31n0614_005:0796a16": "若能作如是觀。即是深心信解之相也。已上皆是",
    "X31n0614_005:0796a17": "校量現在聞佛說而生信解之功德也。",
    "X31n0614_005:0796a18": "又復如來滅後。若聞是經而不毀訾。起隨喜心。當知",
    "X31n0614_005:0796a19": "已為深心解相。何況讀誦受持之者。斯人則為頂戴",
    "X31n0614_005:0796a20": "如來。阿逸多。是善男子善女人。不須為我復起塔寺。",
    "X31n0614_005:0796a21": "及造僧坊。以四事供養眾僧。所以者何。是善男子善",
    "X31n0614_005:0796a22": "女人。受持讀誦是經典者。為已起塔。造立僧坊。供養",
    "X31n0614_005:0796a23": "眾僧。則為以佛舍利。起七寶塔。高廣漸小。至於梵天。",
    "X31n0614_005:0796a24": "懸諸旛葢。及眾寶鈴。香華瓔珞。末香塗香燒香。眾鼓",
    "X31n0614_005:0796b01": "伎樂。簫笛箜篌。種種舞戲。以妙音聲。歌唄讚頌。則為",
    "X31n0614_005:0796b02": "於無量千萬億劫。作是供養已。阿逸多。若我滅後。聞",
    "X31n0614_005:0796b03": "是經典。有能受持。若自書。若教人書。則為起立僧坊。",
    "X31n0614_005:0796b04": "以赤旃檀。作諸殿堂。三十有二。高八多羅樹。高廣嚴",
    "X31n0614_005:0796b05": "好。百千比丘。於其中止。園林浴池。經行禪窟。衣服飲",
    "X31n0614_005:0796b06": "食。牀褥湯藥。一切樂具。充滿其中。如是僧房。堂閣若",
    "X31n0614_005:0796b07": "干。百千萬億。其數無量。以此現前。供養於我。及比丘",
    "X31n0614_005:0796b08": "僧。是故我說如來滅後。若有受持讀誦。為他人說。若",
    "X31n0614_005:0796b09": "自書。若教人書。供養經卷。不須復起塔寺。及造僧坊",
    "X31n0614_005:0796b10": "供養眾僧。況復有人。能持是經。兼行布施持戒。忍辱",
    "X31n0614_005:0796b11": "精進。一心智慧。其德最勝無量無邊。譬如虗空。東西南",
    "X31n0614_005:0796b12": "北。四維上下。無量無邊。是人功德。亦復如是。無量無",
    "X31n0614_005:0796b13": "邊。疾至一切種智。若人讀誦。受持是經。為他人說。若",
    "X31n0614_005:0796b14": "自書。若教人書。復能起塔。及造僧坊。供養讚歎聲聞",
    "X31n0614_005:0796b15": "眾僧。亦以百千萬億讚歎之法。讚歎菩薩功德。又為",
    "X31n0614_005:0796b16": "他人。種種因緣。隨義解說此法華經。復能清淨持戒。",
    "X31n0614_005:0796b17": "與柔和者而共同止。忍辱無瞋。志念堅固。常貴坐禪。",
    "X31n0614_005:0796b18": "得諸深定。精進勇猛。攝諸善法。利根智慧。善答問難。",
    "X31n0614_005:0796b19": "阿逸多。若我滅後。諸善男子。善女人受持讀誦是經",
    "X31n0614_005:0796b20": "典者。復有如是諸善功德。當知是人。已趣道場。近阿",
    "X31n0614_005:0796b21": "耨多羅三藐三菩提。坐道樹下。阿逸多。是善男子。善",
    "X31n0614_005:0796b22": "女人。若坐若立。若行處。此中便應起塔。一切天人。皆",
    "X31n0614_005:0796b23": "應供養如佛之塔。",
    "X31n0614_005:0796b24": "此下又校量五種法師功德。與前法師品同。前說",
    "X31n0614_005:0796c01": "末世有人作五種法師者。當敬視如佛。當以如來",
    "X31n0614_005:0796c02": "供養而供養之。應持天寶而以散之。此中校量五",
    "X31n0614_005:0796c03": "種法師功德。故曰不須造塔造僧坊供養眾僧。則",
    "X31n0614_005:0796c04": "為已造塔。已造僧房。已供養眾僧。功德無異也。問。",
    "X31n0614_005:0796c05": "前品已說。云何此中復說。答。前品為會中菩薩說。",
    "X31n0614_005:0796c06": "此中為地涌菩薩說也。言佛滅度後。在法師邊聞",
    "X31n0614_005:0796c07": "經不毀。但起一念隨喜心。即與佛在世時。深信解",
    "X31n0614_005:0796c08": "相者。功德無異。何況滅度之後。既能受持而兼讀",
    "X31n0614_005:0796c09": "誦者。如是之人。則為以法供養於佛。如來亦常在",
    "X31n0614_005:0796c10": "彼頂[寧*頁]。不必更起塔寺僧坊。及四事供養眾僧也。",
    "X31n0614_005:0796c11": "以受持處即是塔寺。讀誦處即是建立僧坊供養",
    "X31n0614_005:0796c12": "眾僧故。此是第一重校量也。第二校量。若有受持",
    "X31n0614_005:0796c13": "而兼書寫者。則為造立僧坊。供養眾僧。是故下。結",
    "X31n0614_005:0796c14": "五種法師功德。況復下。第三重校量。是持經而兼",
    "X31n0614_005:0796c15": "行六度。其功德無量與虗空等。又勝於兼讀誦書",
    "X31n0614_005:0796c16": "寫者。若人下。第四重校量。五事皆作。六度俱修者。",
    "X31n0614_005:0796c17": "此人已趣道場。得近菩提。又勝於受持而兼行六",
    "X31n0614_005:0796c18": "度者。志念堅固者。言千呼萬誘其志不能奪也。攝",
    "X31n0614_005:0796c19": "諸善法者。眾善奉行也。善答問難者。巧於問答也。",
    "X31n0614_005:0796c20": "阿逸多下。正結五事俱作。六度俱修之人。若坐處",
    "X31n0614_005:0796c21": "立處行處。皆當起塔供養。如佛之塔無異也。",
    "X31n0614_005:0796c22": "爾時世尊。欲重宣此義。而說偈言。",
    "X31n0614_005:0796c23": "若我滅度後。能奉持此經。斯人福無量。如上之所說。",
    "X31n0614_005:0796c24": "是則為具足。一切諸供養。以舍利起塔。七寶而莊嚴。",
    "X31n0614_005:0797a01": "表剎甚高廣。漸小至梵天。寶鈴千萬億。風動出妙音。",
    "X31n0614_005:0797a02": "又於無量劫。而供養此塔。華香諸瓔珞。天衣眾伎樂(岳)。",
    "X31n0614_005:0797a03": "然香油蘇燈。周帀常照明。惡世法末時。能持是經者。",
    "X31n0614_005:0797a04": "則為已如上。具足諸供養。若能持此經。則如佛現在。",
    "X31n0614_005:0797a05": "以牛頭旃檀。起僧坊供養。堂有三十二。高八多羅樹。",
    "X31n0614_005:0797a06": "上饌妙衣服。牀臥皆具足。百千眾住處。園林諸浴池。",
    "X31n0614_005:0797a07": "經行及禪窟(哭)。種種皆嚴好。若有信解心。受持讀誦書。",
    "X31n0614_005:0797a08": "若復教人書。及供養經卷。散華香末香。以須曼薝蔔。",
    "X31n0614_005:0797a09": "阿提目多伽。熏油常然之。如是供養者。得無量功德。",
    "X31n0614_005:0797a10": "如虗空無邊。其福亦如是。況復持此經。兼布施持戒。",
    "X31n0614_005:0797a11": "忍辱樂禪定。不瞋不惡口。恭敬於塔廟。謙下諸比丘。",
    "X31n0614_005:0797a12": "遠離自高心。常思惟智慧。有問難不瞋。隨順為解說。",
    "X31n0614_005:0797a13": "若能行是行。功德不可量。若見此法師。成就如是德。",
    "X31n0614_005:0797a14": "應以天華散。天衣覆其身。頭面接足禮。生心如佛想。",
    "X31n0614_005:0797a15": "又應作是念。不久詣道樹。得無漏無為。廣利諸人天。",
    "X31n0614_005:0797a16": "其所住止處。經行若坐臥。乃至說一偈。是中應起塔。",
    "X31n0614_005:0797a17": "莊嚴令妙好。種種以供養。佛子住此地。則是佛受用。",
    "X31n0614_005:0797a18": "常在於其中。經行及坐臥。",
    "X31n0614_005:0797a19": "偈中若我下。頌受持而兼讀誦功德也。結能下。頌",
    "X31n0614_005:0797a20": "受持而兼書寫功德也。若有下。頌五事俱作六度",
    "X31n0614_005:0797a21": "皆修功德也。須曼。此云善適意。薝蔔。此云黃華。小",
    "X31n0614_005:0797a22": "而香者。阿提目多。此云善思惟。若見下。頌最後法",
    "X31n0614_005:0797a23": "師當禮敬如佛也。",
    "X31n0614_005:0797b01": "妙法蓮華經大窾卷五"
}