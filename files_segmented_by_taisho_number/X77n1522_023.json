{
    "X77n1522_023:0268b07": "新脩科分六學僧傳卷第二十三",
    "X77n1522_023:0268b09": "淛東沙門　曇噩　述",
    "X77n1522_023:0268b10": "　　精進學",
    "X77n1522_023:0268b11": "　　　義解科(三)",
    "X77n1522_023:0268b12": "唐曇良生潞之栗氏。年逾志學出家。講大論識者為",
    "X77n1522_023:0268b13": "之賞音。入京住真寂寺。仁壽詔送舍利于亳州開寂",
    "X77n1522_023:0268b14": "寺。寺與老君廟相去不遠。於是置塔而葬焉。卒年八",
    "X77n1522_023:0268b15": "十餘矣。",
    "X77n1522_023:0268b16": "唐智嶷姓康。其先西竺唐居人也。後居襄陽。至嶷且",
    "X77n1522_023:0268b17": "十餘世矣。性敏於佛事凡法華諸經。不待師授。純熟",
    "X77n1522_023:0268b18": "如故習。昉薙落即通大部。仍傳慧遠十地。於進具之",
    "X77n1522_023:0268b19": "後。入關住靜法寺。仁壽置塔于瓜州崇敬寺。嶷卒以",
    "X77n1522_023:0268b20": "禪悅自老。而無所事於世俗云。",
    "X77n1522_023:0268b21": "唐靈璨出懷州遠公門人也。遊學鄴都。研蘊正理。十",
    "X77n1522_023:0268b22": "地涅槃備經講授。儔侶十人。隨遠公入關。住大興善",
    "X77n1522_023:0268b23": "寺。開皇十七年。詔補眾主。住淨影寺。仁壽置塔詔送",
    "X77n1522_023:0268b24": "舍利於懷州之長水寺。頃又送澤州。古賢谷景淨寺。",
    "X77n1522_023:0268c01": "起塔。澤固遠公生地。初至州治。閱旬浹間。十八種相",
    "X77n1522_023:0268c02": "前後迭起。後璨復徙大禪定寺。唐武德初。卒於所住",
    "X77n1522_023:0268c03": "春秋七十。",
    "X77n1522_023:0268c04": "唐海順姓任氏。河東蒲坂人。幼孤。事母孝。年當志學。",
    "X77n1522_023:0268c05": "始從沙門道愻出家。誦習勤敏可愛。登具後。持守高",
    "X77n1522_023:0268c06": "潔。尤勇務定業。乃以為三輪之中。口過特甚。因緘默",
    "X77n1522_023:0268c07": "不言。却掃蓬扉匡坐而已。時棲巖寺沙門。神素性嗜",
    "X77n1522_023:0268c08": "幽棲。學專大論。順荷帙而諮參焉。然其徒頗眾。鑽仰",
    "X77n1522_023:0268c09": "尤多。及順上請意其微有厭色。退而歎曰。昔陳亢問",
    "X77n1522_023:0268c10": "一得三。今亦得二矣。素曰何謂也。曰一則見忤容。二",
    "X77n1522_023:0268c11": "則聞妙義。素慚。甞從容言於素。曰順也曠劫深尤不",
    "X77n1522_023:0268c12": "逢賢聖。周旋五趣。莫能自免。致生茲穢土。對此凡緣",
    "X77n1522_023:0268c13": "未能出有欲河。登無為岸。將不由心駒失轡而晦沈",
    "X77n1522_023:0268c14": "坑掐者乎。因涕泣濡襟。又曰每念二輪交轍息駕。何",
    "X77n1522_023:0268c15": "由六道長驅。思歸無路。所賴生得為人啟期亡憂於",
    "X77n1522_023:0268c16": "貧賤。出家弘道僧度不易於公侯。順今兼之。一何可",
    "X77n1522_023:0268c17": "慶。且以大冥之室。仰屬傳鐙。雖不面奉如來。而幸遇",
    "X77n1522_023:0268c18": "法師耳。不量短梗。輒揆深源。願即賜以明珠投之渾",
    "X77n1522_023:0268c19": "浪。則一生有獲千載無恨也。素曰敬聞君子之志矣。",
    "X77n1522_023:0268c20": "素後累更僧任竟罷法席。未幾。又致書沙門道傑以",
    "X77n1522_023:0268c21": "窮禪理。傑有答俱不錄。且作三不為篇。其一曰。我欲",
    "X77n1522_023:0268c22": "偃武脩文。身死名存。研石通道。祈井流泉君肝在內。",
    "X77n1522_023:0268c23": "我身處邊。荊軻拔劒。毛遂捧盤。不為則已。為則不然。",
    "X77n1522_023:0268c24": "將恐兩虎共鬪勢不俱全。永絕今好長存來怨。是以",
    "X77n1522_023:0269a01": "反跡荒徑。息影柴門。其二曰。我欲刺股。錐刃懸頭。屋",
    "X77n1522_023:0269a02": "梁書臨雪。彩牒映螢光。一朝鵬舉萬里。鸞翔縱任才",
    "X77n1522_023:0269a03": "辨遊說。君王高車反邑。衣錦還鄉。將恐鳥殘以羽蘭",
    "X77n1522_023:0269a04": "折。由芳籠飡詎貴鉤餌。難甞。是以高巢林藪深穴池",
    "X77n1522_023:0269a05": "塘。其三曰。我欲衒才鬻德。入市趨朝。四眾瞻仰。三槐",
    "X77n1522_023:0269a06": "附交。標形引勢。身達名超。箱盈綺服。厨富甘肴。諷揚",
    "X77n1522_023:0269a07": "泫管。美詠歌謠。將恐塵棲弱草露宿危條無過日且",
    "X77n1522_023:0269a08": "靡越風朝。是以還傷樂淺惟知苦遙。其格言彝訓不",
    "X77n1522_023:0269a09": "能盡述。武德元年八月十五日。卒于所住寺。春秋三",
    "X77n1522_023:0269a10": "十。先是沙門行友與順厚善。順每垂戒勗而友作息",
    "X77n1522_023:0269a11": "心論以對。沙門慧本甞約順遯去。而不果。故順言及",
    "X77n1522_023:0269a12": "則茲然其悅義敦舊如此。",
    "X77n1522_023:0269a13": "唐智琚姓李氏。新安壽昌人。父褘梁散騎員外郎。琚",
    "X77n1522_023:0269a14": "始聽坦師釋論。次聽雅公般若論。又聽譽公三論。年",
    "X77n1522_023:0269a15": "二十七。即就敷楊辨才無礙。眾所知識。及坥將迎以",
    "X77n1522_023:0269a16": "五部大經囑累。聲譽載隆。玄素攸仰。甞謂入室弟子",
    "X77n1522_023:0269a17": "明衍曰。吾以華嚴大品涅槃釋論四部義疏。付囑於",
    "X77n1522_023:0269a18": "汝。再三握手忽然而終。於常州之建安寺。武德二年",
    "X77n1522_023:0269a19": "六月十日也。窆于毗壇南寺之舊兆。衍姓丘氏晉陵",
    "X77n1522_023:0269a20": "名族。",
    "X77n1522_023:0269a21": "唐曇瑎江都人也。學精成實。兼通涅槃大品諸經。每",
    "X77n1522_023:0269a22": "坐法筵。徵難蜂起。學者憚焉。煬帝居晉邸造寺京師。",
    "X77n1522_023:0269a23": "延瑎居之。內史令蕭琮昆季。屈禮受學。其以德服人",
    "X77n1522_023:0269a24": "如此。仁壽末。詔送舍利于熈州環谷山山谷寺。獲瑞",
    "X77n1522_023:0269b01": "應焉。不書有別錄也。",
    "X77n1522_023:0269b02": "唐法侃榮陽鄭氏子也。幼隸泰山靈巖寺出家。登具",
    "X77n1522_023:0269b03": "之後。從淵法師。研究十地地持之旨。齊曆告終。周廢大",
    "X77n1522_023:0269b04": "教。乃南度建業。隋既平陳北止江都安樂寺。曹毗信",
    "X77n1522_023:0269b05": "士為解攝論。當侃覆敘。毗自聽之。每於隱義。毗必合",
    "X77n1522_023:0269b06": "掌稱善。隋煬居晉邸出鎮楊越。召住日嚴寺俄而退",
    "X77n1522_023:0269b07": "歸。棲心止視匠物弘多。隋仁壽初。詔侃往宣州安置",
    "X77n1522_023:0269b08": "舍利。未幾。又往黎州皆獲瑞徵。具如別錄。國初詔選",
    "X77n1522_023:0269b09": "十大德。充統攝僧尼之任。而侃以儀矩恬肅預其數。",
    "X77n1522_023:0269b10": "晚徙居興善寺。武德六年十一月卒于寺。壽七十三。",
    "X77n1522_023:0269b11": "葬京之東郊。侃少服紫石。至是遂發疾。醫者教以益",
    "X77n1522_023:0269b12": "啖猪肉壓之。侃曰。人生必死。寧得爾耶。其堅護戒足",
    "X77n1522_023:0269b13": "如此。",
    "X77n1522_023:0269b14": "唐善胄生瀛州淮氏。辭俗。鑽研六論涅槃。齊亡南奔",
    "X77n1522_023:0269b15": "陳境。時屬荐飢。莫之行丐。或得一餅粗延喘息。以致",
    "X77n1522_023:0269b16": "羸悴。見者忽之。偶至一寺。方講即入往來論義三番",
    "X77n1522_023:0269b17": "高座不能對。飲氣而殂。胄始不知也。他日造則見治",
    "X77n1522_023:0269b18": "喪具。問其故乃曰。法師昨為北僧所難而死。胄寤為",
    "X77n1522_023:0269b19": "已遁去。後過他講。亦如之。連斃三人。遂發聞吳越。隋",
    "X77n1522_023:0269b20": "初北歸。依遠法師。住京邑之淨影寺。覆述。竪義鋒銳",
    "X77n1522_023:0269b21": "不可當。玄侶盈千。莫不歎服。遠制涅槃疏胄輒命筆",
    "X77n1522_023:0269b22": "刊削。遠聞戒曰。吾死後乃可。爾今如此無乃甚歟。胄",
    "X77n1522_023:0269b23": "曰。使法師即世則孰知胄者。尚何脩定哉。遠從之。逮",
    "X77n1522_023:0269b24": "遠逝。詔為涅槃眾主。住淨影寺。開皇末。從蜀王秀開",
    "X77n1522_023:0269c01": "導岷嶓施利悉營尊像。送京師供養。會文帝置塔葬",
    "X77n1522_023:0269c02": "舍利。詔往梓州牛頭山華林寺。瑞應具別記。太業造",
    "X77n1522_023:0269c03": "寺。又應選命俄住禪定。弘業而夙疾作。然法席之盛",
    "X77n1522_023:0269c04": "不減於舊。未幾。良差胄曰。吾其能久乎。或問其故曰。",
    "X77n1522_023:0269c05": "老而死理數然耳。十三年欲反元所住寺。眾不許。因",
    "X77n1522_023:0269c06": "取土窒口。眾懼許之。武德三年八月。終於淨影寺。春",
    "X77n1522_023:0269c07": "秋七十一。胄初臥疾間。謂其門人曰。吾平生正信且",
    "X77n1522_023:0269c08": "用心教門。未甞怠。其生淨土必矣。戒掃汛房宇以俟。",
    "X77n1522_023:0269c09": "忽起坐合掌曰。世尊來也。顧侍人曰。安置世尊坐。又",
    "X77n1522_023:0269c10": "作懺悔慙愧狀。良久曰。世尊去矣。鞠躬如送客者。遂",
    "X77n1522_023:0269c11": "臥不復語卒。葬于城南韋曲之北崖。弟子慧威嗣。今",
    "X77n1522_023:0269c12": "住大總持寺云。",
    "X77n1522_023:0269c13": "唐慧覺齊之范氏子。素明華嚴十地。榮名遠著。門學",
    "X77n1522_023:0269c14": "成風。大隋闡隆像法。詔置武德寺於并城之南澤蓋",
    "X77n1522_023:0269c15": "昔文皇相周之時。躬履鋒刃。失捷逃難之地也。以覺",
    "X77n1522_023:0269c16": "慧解彰。聞詔居之。受請高陽眾盈千餘。地隘莫容。有",
    "X77n1522_023:0269c17": "施主為造大堂。不日而就。陞座竪義。聞者愜寤。著華",
    "X77n1522_023:0269c18": "嚴十地維摩等疏。并纘義章一十三卷。行于世。武德",
    "X77n1522_023:0269c19": "三秊。獫狁南侵。覺時小恙。謂其門人曰。吾去矣。門人",
    "X77n1522_023:0269c20": "曰。虜寇阻絕人路。去將安之。曰生死道長明當別矣。",
    "X77n1522_023:0269c21": "乃悉出所畜。飰嚫其眾。正念泠然逮且而化。春秋九",
    "X77n1522_023:0269c22": "十矣。",
    "X77n1522_023:0269c23": "唐道顏定之李氏子也。初以涅槃十地從遠公學。講",
    "X77n1522_023:0269c24": "授開悟尤多。入京住淨影寺。仁壽置塔。詔送舍利於",
    "X77n1522_023:0270a01": "桂州以葬道遠而俗鄙。佛事無梗顏之力也。",
    "X77n1522_023:0270a02": "唐寶襲貝州人也。出家為雍州三藏僧休法師之弟",
    "X77n1522_023:0270a03": "子。年十八。即宗智度論聲動時傑。開皇十六年。詔補",
    "X77n1522_023:0270a04": "大論眾主。仍於通化寺。四時開化。仁壽置塔詔送舍",
    "X77n1522_023:0270a05": "利於嵩州嵩嶽寺。久之。又送于邢州沈愛寺。靈瑞見",
    "X77n1522_023:0270a06": "別傳。文帝升遐建禪定道場。蒙召供養。武德末。卒于",
    "X77n1522_023:0270a07": "所住。春秋八十矣。弟子曇恭明洪皆善先業。恭於貞",
    "X77n1522_023:0270a08": "觀初。充濟法上座。後入弘福知普光寺任。洪亦入普",
    "X77n1522_023:0270a09": "光知浴事月再浴僧。且志生內院。",
    "X77n1522_023:0270a10": "唐慧遷瀛州人。蚤歲落髮。愛翫地論。負錫求慕郢匠。",
    "X77n1522_023:0270a11": "及見遠公併通涅槃地持百家之說。每至講授則羣",
    "X77n1522_023:0270a12": "師具敘。齊亡法廢。南奔于陳。隋興北歸。仍從遠入關",
    "X77n1522_023:0270a13": "住大興善寺。開皇十七年。詔立五眾。補遷為十地眾",
    "X77n1522_023:0270a14": "主。於寶光寺弘演。仁壽二年。詔送舍利於鄉里之弘",
    "X77n1522_023:0270a15": "博寺。置塔瑞應具別錄。四年又於海州安和寺置塔",
    "X77n1522_023:0270a16": "葬舍利。遷於京邑頻開十地。法筵之盛無與比者。晚",
    "X77n1522_023:0270a17": "住禪定道場。武德末。卒于所住。春秋七十有九。",
    "X77n1522_023:0270a18": "唐道慶其先廣陵戴氏後。度江家于無錫。年十一。事",
    "X77n1522_023:0270a19": "吳郡建善寺藏闍梨。出家。年十七。入都聽彭城寺成",
    "X77n1522_023:0270a20": "實論深文奧義。舉莫之遺。故時匠謂其懸日月於胸",
    "X77n1522_023:0270a21": "中。注江河於口內。此誠當其目矣。陳亡朋侶彫喪。遂",
    "X77n1522_023:0270a22": "歸鄉里之鳳光寺。化誘如初。後徙毗壇弘業寺。闡導",
    "X77n1522_023:0270a23": "無替寒暑。武德九年八月。終於寺房。即以其月二十",
    "X77n1522_023:0270a24": "三日。窆于扶塘之山。同寺沙門法宣謁銘勒碑文不",
    "X77n1522_023:0270b01": "錄。",
    "X77n1522_023:0270b02": "唐靜藏俗姓張。澤州高都人。九歲依清化寺詮禪師",
    "X77n1522_023:0270b03": "出家。研習定業。具戒後益盡理趣。宗徒有歸。年二十",
    "X77n1522_023:0270b04": "三。從鄉里太德遠法師於京師。會遠卒。乃徧閱法席",
    "X77n1522_023:0270b05": "聽稟經論。然於攝論十地尤所專志。還住淨影寺弘",
    "X77n1522_023:0270b06": "導有眾。大業九年。詔入大鴻臚教授東蕃三國僧並",
    "X77n1522_023:0270b07": "遵義訓。武德初。詔以大僕卿宇文明達持節招撫河",
    "X77n1522_023:0270b08": "南。北將行。達以甞受歸戒於藏也。遂詣藏別求指誨。",
    "X77n1522_023:0270b09": "藏曰。世界無常。佛有誠誥。別易會難。願自珍重。達以",
    "X77n1522_023:0270b10": "藏言有驗再拜曰。弟子必不反。願師陰加祚祐。至相",
    "X77n1522_023:0270b11": "州果為賊王德仁所害。其子世壽奏請藍田散谷廢",
    "X77n1522_023:0270b12": "寺修立度僧二七人。以嚴冥福。帝問。欲何名世壽以",
    "X77n1522_023:0270b13": "詢藏。藏曰。此山上有潤玉。下有流泉。可名玉泉寺。成",
    "X77n1522_023:0270b14": "延居之。近遠道俗。造山脩覲皆為之發藥。武德九年。",
    "X77n1522_023:0270b15": "十二月入京染時恙。終于寓邸。春秋五十六。弟子道",
    "X77n1522_023:0270b16": "刪今住終南至相寺。",
    "X77n1522_023:0270b17": "唐普明生衛氏。蒲之安邑人。始依外兄道愻法師出",
    "X77n1522_023:0270b18": "家。年十三矣。愻又使為延興寺沙門童真弟子。性聰",
    "X77n1522_023:0270b19": "敏以大法為己任。負笈周遊。曾無定止。是以經論滿",
    "X77n1522_023:0270b20": "抱。儕類皆厭服。年十八。開勝鬘起信。登具後。則專究",
    "X77n1522_023:0270b21": "涅槃四分攝論。年二十四。開涅槃。三十。開攝論。言粹",
    "X77n1522_023:0270b22": "義暢。學者臻萃。大業六年。詔處大禪定道場名列上",
    "X77n1522_023:0270b23": "班。一坐。十八夏。武德元年。詔住其鄉之仁壽寺。從民",
    "X77n1522_023:0270b24": "望也。晝講夜禪。一遵教典。旦日誦戒本一徧。金剛般",
    "X77n1522_023:0270c01": "若二十徧。六時禮懺。悉以回向。淨土終身行之。無所",
    "X77n1522_023:0270c02": "變。諸雕像寫經。茲不復載。既而終。春秋八十有六。弟",
    "X77n1522_023:0270c03": "子義淹尤脩潔。能世其業。穴蒲阪東原而敬遷葬之",
    "X77n1522_023:0270c04": "樹碑其側。",
    "X77n1522_023:0270c05": "唐法周史失其鄉里姓氏。學於涅槃攝論。尤究心戮",
    "X77n1522_023:0270c06": "力。遊京師住曲池之靜覺寺。地有泉石竹樹之勝。時",
    "X77n1522_023:0270c07": "與同志。笑譚其間。由是德益蓄而名益起矣。仁壽奉",
    "X77n1522_023:0270c08": "詔送舍利于韓州修寂寺塔焉。周於唐貞觀初。以疾",
    "X77n1522_023:0270c09": "卒。時年八十矣。",
    "X77n1522_023:0270c10": "唐惠誕雍州人也。夙從曇延法師。聽涅槃攝論遂得",
    "X77n1522_023:0270c11": "其旨。講授之際。有可觀者。初住延興寺。仁壽奉詔送",
    "X77n1522_023:0270c12": "舍利于杭州天竺寺坎而置塔。得一古函。安葬其中。",
    "X77n1522_023:0270c13": "略無所歉。誕後以唐之貞觀初。卒於所住寺焉。",
    "X77n1522_023:0270c14": "唐辨相瀛州史氏子。早依遠公。學十地於少林大小",
    "X77n1522_023:0270c15": "三藏。徧闚其奧。而於涅槃尤精覈。後南遊徐部研究",
    "X77n1522_023:0270c16": "攝論。披閱毗曇。名播東壤。開皇七年。隨遠入關住淨",
    "X77n1522_023:0270c17": "影寺。弘通侍養。二者俱至。仁壽置塔。詔送舍利於越",
    "X77n1522_023:0270c18": "州大禹寺。靈驗具別錄。還京開導益盛。大業初。詔入",
    "X77n1522_023:0270c19": "東都內道場。今上居秦邸教旨召居勝光寺。晚以素",
    "X77n1522_023:0270c20": "業所資。慧門初闢。追崇淨影。仍就講說。又圖遠形相",
    "X77n1522_023:0270c21": "敬禮。貞觀元年。以疾卒。壽七十餘。",
    "X77n1522_023:0270c22": "唐道傑其先弘農楊氏。漢大尉震後也。徙居河東安",
    "X77n1522_023:0270c23": "邑之鳴條。隋開皇十一年。甫冠。遂東投聞喜依真瑩",
    "X77n1522_023:0270c24": "法師剃落。尋具戒。遣學涅槃項之往峴頭山誦習法",
    "X77n1522_023:0271a01": "華。因念曰。經不云乎。所聞寧少。所解須多。欲通其要。",
    "X77n1522_023:0271a02": "必俟博遊。十四年。從青州何記論師所。採涉成實論",
    "X77n1522_023:0271a03": "二年。記以為吾論其興矣。子能有始終者。吾誨其敢",
    "X77n1522_023:0271a04": "怠乎。未幾。而記遷化。於是周流齊土。徧閱裝寂安藝",
    "X77n1522_023:0271a05": "之門而道滋進。仍依滄冀魏念二師。習毗曇論依道",
    "X77n1522_023:0271a06": "尚於清河洪該於汲郡。練治成實論。訖四載。甞與該",
    "X77n1522_023:0271a07": "公定義謂論有云。唯一苦受而有三差。此文豈非以",
    "X77n1522_023:0271a08": "一行苦為苦受。而三差者。正以於一苦受。而隨情說",
    "X77n1522_023:0271a09": "三受也。此是經部師計而跋摩述以為宗。可不爾耶",
    "X77n1522_023:0271a10": "該曰然。傑曰。若使果起酬因。說苦受為樂受。亦可因",
    "X77n1522_023:0271a11": "成感果。說惡業為善業。若言善業感樂果。善業非惡",
    "X77n1522_023:0271a12": "業。亦可樂受酬善因樂受非苦受。若言樂受酬。善因",
    "X77n1522_023:0271a13": "而體。即苦受亦可善業感惡果。而體即惡業。若言唯",
    "X77n1522_023:0271a14": "是一苦受。隨情說妄樂。亦可唯是一惡業。隨情說妄",
    "X77n1522_023:0271a15": "善。此中句意覆却例決終是一妨。該茫然。開皇九年。",
    "X77n1522_023:0271a16": "自衛適鄴。學攝論於林法師。又稟四分於洪律師及",
    "X77n1522_023:0271a17": "志念法楞二師。赴隋。漢王召乃與俱讀婆沙論。三載",
    "X77n1522_023:0271a18": "頗窮其指。甞難念師曰。若觸空非觸入處者。亦應識",
    "X77n1522_023:0271a19": "空非識住處。若以識非分。是識住處者。亦應觸非分",
    "X77n1522_023:0271a20": "是觸入處。念公含笑直視而已。仁壽二年。受楞法師",
    "X77n1522_023:0271a21": "十地等論。于時如智景之大論十力攝大乘。兩達之",
    "X77n1522_023:0271a22": "涅槃。舜龕之律部。皆萃并晉而扣擊同異。有可觀者。",
    "X77n1522_023:0271a23": "故時人諺曰。大頭傑難人殺。文帝崩晉陽亂。遁歸鄉",
    "X77n1522_023:0271a24": "里。闡阿毗曇心地持等。五六過。歎曰。言說之妄。終無",
    "X77n1522_023:0271b01": "益於生死。遂依真慧禪師於麻谷思擇觀理。深入緣",
    "X77n1522_023:0271b02": "起。慧以其宿習所致極贊美之。後約成實安般法尤",
    "X77n1522_023:0271b03": "有發明。徐俾神素法師集諸部之言安般法者。以利",
    "X77n1522_023:0271b04": "後來。武德元年。或請開十地論。傑笑曰。晝講夜禪吾",
    "X77n1522_023:0271b05": "志決矣。即為開之。凡三十餘遍。且遣門人二十輩。分",
    "X77n1522_023:0271b06": "化於外。貞觀元年七月二十八日以疾卒。壽五十五。",
    "X77n1522_023:0271b07": "初桑泉樊綽素與傑友善。綽既亡。其二女。忽夢乘空",
    "X77n1522_023:0271b08": "至曰。吾生西方極樂土矣。今來迎傑師耳。傑臥病亦",
    "X77n1522_023:0271b09": "甞見綽在其旁云。綽甞為沙門。周廢教遽內室。至是",
    "X77n1522_023:0271b10": "傑瞑。眾聞樂音香氣滿空中者。",
    "X77n1522_023:0271b11": "唐功迥姓邊。汴州浚儀人。六歲。慈親口授觀音經。憶",
    "X77n1522_023:0271b12": "持如。宿習。十六歲。釋俗服入泰嶽苦心忘倦。二十五",
    "X77n1522_023:0271b13": "年。遂於慧福寺開十地勝鬘。晚撰法華疏五卷。且前",
    "X77n1522_023:0271b14": "後講演五十餘遍。每至藥草品天必降雨。又制佛地",
    "X77n1522_023:0271b15": "般若無性攝論論疏。未幾卒。壽六十六。未卒之前。異",
    "X77n1522_023:0271b16": "香靈光連二夜。見於所住室。迥謂門人曰。願乘此瑞",
    "X77n1522_023:0271b17": "往生樂土。因不食二十日。終之日常所汲井亦竭。既",
    "X77n1522_023:0271b18": "殯數日始復舊。",
    "X77n1522_023:0271b19": "唐神迥俗姓田。馮翊臨晉人。弱齡舍俗問道四方。雖",
    "X77n1522_023:0271b20": "廣融三藏而以大論著名。尤善辭章。既序引注解群",
    "X77n1522_023:0271b21": "經。且有文集四十餘卷。行世。每於春首放浪丘壑。夏",
    "X77n1522_023:0271b22": "則結制京寺禁足不出。殊懷簡傲亦季世之僧傑也。",
    "X77n1522_023:0271b23": "故時人為之諺曰。大論主釋迦迴。法界多羅一時領。",
    "X77n1522_023:0271b24": "以其竪義之際。須英俊三五輩別難。然後逈總領而",
    "X77n1522_023:0271c01": "通之。隋大業十年。召住禪定寺。貞觀初。詔入鴻臚以",
    "X77n1522_023:0271c02": "大論訓誨三韓僧。三年遂擁錫遊蜀化偃風草。四年",
    "X77n1522_023:0271c03": "七月一日遷神于法聚寺闍維於昇仙橋南。弟子玄",
    "X77n1522_023:0271c04": "察收其餘燼。與同學玄究繕塔于終南山之仙遊寺",
    "X77n1522_023:0271c05": "究為文以銘究頗才藻未立而終。",
    "X77n1522_023:0271c06": "唐智琰字明璨。生吳之朱氏。祖獻梁員外散騎侍郎。",
    "X77n1522_023:0271c07": "父珉陳奉朝請。母夫人張氏。夢升通玄寺塔。坐相輪",
    "X77n1522_023:0271c08": "上遠視虗空。了無懼意。遂姙。琰及生輒異群童。八歲",
    "X77n1522_023:0271c09": "事通玄璩法師出家。十二歲覆誦法華經。十六歲。入",
    "X77n1522_023:0271c10": "都學報恩寺持法師成實論。條振頴拔。宿慧開發。十",
    "X77n1522_023:0271c11": "九歲。歸覲二親於鄉里。仍於本寺弘演。辨對如流。四",
    "X77n1522_023:0271c12": "座駭歎。尋進具於京之秦皇寺延法師。未幾。依大莊",
    "X77n1522_023:0271c13": "嚴寺爝法師重研成實。新本意得情款。其功倍矣。陳",
    "X77n1522_023:0271c14": "至德三年。二十有二歲。方朝廷建仁王齊。詔名德百",
    "X77n1522_023:0271c15": "員。升高座。琰居其列。而折機縱難。上尤欣賞。公卿百",
    "X77n1522_023:0271c16": "辟莫不愛其閑雅伏其敏捷。陳亡即東遁虎丘山中",
    "X77n1522_023:0271c17": "且三十載。其間若隋尚書令楚國公楊素左僕射邳",
    "X77n1522_023:0271c18": "國公蘇威或投戈接禮。或委使承顏。煬帝在蕃邸出",
    "X77n1522_023:0271c19": "鎮揚部。盛招英彥。書幣既至。不得而辭。俄以疾返舊",
    "X77n1522_023:0271c20": "隱。文帝數降璽書候問。季年鋒鏑沸騰。海寓同弊。檀",
    "X77n1522_023:0271c21": "越門人迎出毗壇。十載國朝。天下靜謐。武德七年。蘇",
    "X77n1522_023:0271c22": "州總管武陽公李世嘉公私同請。貞觀八年十月十",
    "X77n1522_023:0271c23": "一日。終于虎丘之東寺。壽七十一。以其月二十二日。",
    "X77n1522_023:0271c24": "窆于寺之南嶺。常州弘業寺沙門法宣與寺主智峯",
    "X77n1522_023:0272a01": "等。樹碑。惟琰平生脩十六妙觀。祈願淨土。行法華金",
    "X77n1522_023:0272a02": "光明懺悔法。其感應之至。鑪未爇而煙起。瓶纔空而",
    "X77n1522_023:0272a03": "水溢。造彌陀像。行三種淨業。結會五百人講涅槃法",
    "X77n1522_023:0272a04": "華維摩各三十徧。觀經一百一十徧。",
    "X77n1522_023:0272a05": "唐法礪其先趙之李氏也。後以宦遊。遂家相。礪則相",
    "X77n1522_023:0272a06": "產也。其牙齒自始生。至老死皆堅。完無動搖脫落者。",
    "X77n1522_023:0272a07": "年十五。靈裕法師度為弟子。受具後。從靜洪律師學",
    "X77n1522_023:0272a08": "四分。又聽集恒州淵公大義。故能於開闡之際。辭吐",
    "X77n1522_023:0272a09": "簡詣。攻難彌堅。尤為識者所稱賞。晚復遊攬江南。倦",
    "X77n1522_023:0272a10": "於討擊。乃返鄴中開導昆季。隋曆告終。徒侶解散。屬",
    "X77n1522_023:0272a11": "有唐啟祚臨漳令裴師遠迎以說法。久之。化風大暢。",
    "X77n1522_023:0272a12": "而昇堂入室者。相繼時慧休法師方以義理之學。獲",
    "X77n1522_023:0272a13": "譽當世。礪與友善。乃因之以著本疏而該博斯稱。貞",
    "X77n1522_023:0272a14": "視九年十月。卒於鄴之日光寺。壽六十七。平生講律",
    "X77n1522_023:0272a15": "四十餘徧。制四分鈔十卷。羯磨疏三卷。捨懺儀輕重",
    "X77n1522_023:0272a16": "敘等。門人道爍徇緣衛州。誠亦青藍冰水云。",
    "X77n1522_023:0272a17": "唐道基俗姓呂。河南東平人。年甫十四。負帙遊彭城",
    "X77n1522_023:0272a18": "諸師間。討論奧旨。隋太尉尚書今揚素見而顧。謂諸",
    "X77n1522_023:0272a19": "公曰。基法師佛法之寄也。即請於東都闡揚心論。大",
    "X77n1522_023:0272a20": "業初。著玄章并鈔八卷。行世。五年詔。住慧日道場每",
    "X77n1522_023:0272a21": "義集御駕臨幸。公卿大夫。咸在。諸德推基升座不敢",
    "X77n1522_023:0272a22": "或先。及中原寇蕩。又鼓錫巴蜀。敦閱大乘。遂約攝論",
    "X77n1522_023:0272a23": "著章鈔八卷。海寓傳襲。國朝貞觀初。將修疏。十年二",
    "X77n1522_023:0272a24": "月終于都城之福感寺。壽六十餘。時蜀有慧景寶暹",
    "X77n1522_023:0272b01": "皆宗攝論。",
    "X77n1522_023:0272b02": "唐智徽俗姓焦。澤州高平人也。年十三出家。依州之",
    "X77n1522_023:0272b03": "清化寺。隨遠法師。聽學偏邃涅槃。性勤恪。晝供僧務。",
    "X77n1522_023:0272b04": "夜讀章疏。受具後。尤敦謹戒撿。歲開涅槃十地地持",
    "X77n1522_023:0272b05": "維摩勝鬘以為常。煬帝在御加禮焉。大業七年。詔入",
    "X77n1522_023:0272b06": "東都內道場。久之。兵起徽杖策歸鄉里。行檀盡捐積",
    "X77n1522_023:0272b07": "蓄。弗靳。獲濟者眾。懷州都督鄖國公張亮。請受菩薩",
    "X77n1522_023:0272b08": "戒。且闡涅槃經。夏滿席散。徽亦告終。貞觀十二年。三",
    "X77n1522_023:0272b09": "月二十日也。春秋七十九。徽極仁孝。每昇座有所部",
    "X77n1522_023:0272b10": "析。輒曰。大師意如是。因涕泣數行下。每謂其徒。父母",
    "X77n1522_023:0272b11": "生吾肉身。法師生吾法身。思報此恩。惟有弘教利物",
    "X77n1522_023:0272b12": "耳。舍此莫可為也。",
    "X77n1522_023:0272b13": "唐法恭生吳之顧氏。初娩有異光燭室。童年事武丘",
    "X77n1522_023:0272b14": "聚法師出家。登具後。受成實於餘杭寵公毗曇於玘",
    "X77n1522_023:0272b15": "公。建寵將終。乃付以麈尾託之。道統。自爾法席之盛。",
    "X77n1522_023:0272b16": "不減前輩。復遊建康。詢歷宗匠。盡祛平生礙膺之惑。",
    "X77n1522_023:0272b17": "旋軫鄉里。其進修視昔有加。隋開皇中。刺史劉權躬",
    "X77n1522_023:0272b18": "謁山庭。起住回向寺。國朝貞觀十一年。詔與常州法",
    "X77n1522_023:0272b19": "宣。同赴洛對楊黼扆侍燕經筵。屢賜縑。且留供養。魏",
    "X77n1522_023:0272b20": "邸出牧雍州聞而敬慕遙致書疏。請為戒師。既發大",
    "X77n1522_023:0272b21": "心。仍頒豐施。於是朝野緇素。駢肩而至。負笈而趨矣。",
    "X77n1522_023:0272b22": "十四年十月十六日。遷化于西京大莊嚴寺。春秋七",
    "X77n1522_023:0272b23": "十有三。詔加賻贈官給靈輿資費。使弟子慧驡扶護",
    "X77n1522_023:0272b24": "歸。葬。以十五年二月十五日。窆於山之南嶺。碑則中",
    "X77n1522_023:0272c01": "書令江陵公岑文本序朝散大夫著作即劉子翼銘。",
    "X77n1522_023:0272c02": "唐神照姓淳于。汴州中牟人。年九歲。隋亂親戚故舊",
    "X77n1522_023:0272c03": "皆零替。所依賴者。獨母而已。未幾。母亦逝去。無所託",
    "X77n1522_023:0272c04": "年十二投尉氏明智律師出家。于時海內初定。學徒",
    "X77n1522_023:0272c05": "雲集。糇粮未充。照巡乞村邑。周給六祀。勞而無倦。夜",
    "X77n1522_023:0272c06": "誦法華勝鬘雖久人無知者。受具聽律。又往鄴下休",
    "X77n1522_023:0272c07": "法師所。究攝大乘論。一徧無遺。因呼之為一徧照而",
    "X77n1522_023:0272c08": "河南一徧照之名。遂行之。至今。復依空法師於許州",
    "X77n1522_023:0272c09": "研雜心論纔八卷。為省師疾而輟。他日開闡通貫無",
    "X77n1522_023:0272c10": "異。爾後華嚴涅槃成實雜心隨詣略不辭。造像數百",
    "X77n1522_023:0272c11": "鋪。寫經數千卷。盡輸所積。能斷金剛般若經新譯。尋",
    "X77n1522_023:0272c12": "括辭理似少一行。及驗貝本果然。貞觀中。以疾卒于",
    "X77n1522_023:0272c13": "安業寺。壽五十九。",
    "X77n1522_023:0272c14": "唐玄會字懷默。姓席氏。其先安定人。祖官京兆。因家",
    "X77n1522_023:0272c15": "於樊川之秘坂焉。年十二。精苦絕倫。儀矩秀挺。漢王",
    "X77n1522_023:0272c16": "諒見而奇之。特奏出家。住海覺寺。依總法師究涅槃",
    "X77n1522_023:0272c17": "推以覆述造涅槃義章四卷。義源文本時文釋鈔四",
    "X77n1522_023:0272c18": "卷。武德初。沙門曇顯道開國望。造慈悲寺奏以為寺",
    "X77n1522_023:0272c19": "主。於是引接後昆。弘演此部。殆四十徧。性尤謙抑。弗",
    "X77n1522_023:0272c20": "滯一隅。但有座席。皆加採涉。縱復舊文。傾瀉如新。斯",
    "X77n1522_023:0272c21": "誠象末罕儔也。總法師曰。吾何德而能致此入室之",
    "X77n1522_023:0272c22": "子乎。相法師曰。經謂後五百歲。有福智者。其此子乎。",
    "X77n1522_023:0272c23": "不然。曷足以振大教於今日哉。嶽法師曰。此公就我",
    "X77n1522_023:0272c24": "學俱舍。盖欲以同事攝耳。妙莊嚴世善知識。非此公",
    "X77n1522_023:0273a01": "而誰。振法師曰。此公就我學迦延。蓋欲以贊成我也。",
    "X77n1522_023:0273a02": "夫以大道而下問於小術。是非回象龍於免徑邪。貞",
    "X77n1522_023:0273a03": "觀八年。詔住弘福寺定業益進。甞夢登無量壽佛手",
    "X77n1522_023:0273a04": "遂像彌陀一座常擬繫念方欲遁之山林以終其身。",
    "X77n1522_023:0273a05": "眾挽留請。開涅槃至諍論而魔事作。因反慈悲寺臥",
    "X77n1522_023:0273a06": "疾。見佛來迎而瞑。十四年五月二十七日也。春秋五",
    "X77n1522_023:0273a07": "十有九。葬高陽原後於城之西南隅。起塼塔徙遺骸",
    "X77n1522_023:0273a08": "供養。",
    "X77n1522_023:0273a09": "唐僧辯俗姓張。世居渚宮之南陽。自梁氏失守。遂入",
    "X77n1522_023:0273a10": "關為馮翊人。七歲。讀書日誦千言。十歲雖未薙落而",
    "X77n1522_023:0273a11": "數以升座。覆述維摩仁王二經。獲譽於時。隋開皇初。",
    "X77n1522_023:0273a12": "詔蘇威度僧三千人。且先試所業辯年最小而所習",
    "X77n1522_023:0273a13": "淹稔主司善之。遂獲免眾試類得出家。受具後。從智",
    "X77n1522_023:0273a14": "凝法師尋討經論。累閱寒暑。大業間。居禪定道場。武",
    "X77n1522_023:0273a15": "德之元。出關弘化蒲虞陝虢間。甞於芮城開攝論。聽",
    "X77n1522_023:0273a16": "者駢擁。檀越使帳幔其上以容空露。已而道士致問。",
    "X77n1522_023:0273a17": "辯曰。正法自明。邪風故翳。道士益欲進。忽風起。帳幔",
    "X77n1522_023:0273a18": "纏結。冠褐。塵盆塞口鼻。餘人皆莫覺。卒大笑散去。貞",
    "X77n1522_023:0273a19": "觀間。置翻經舘。詔徙弘福寺。證義道嶽法師闡俱舍",
    "X77n1522_023:0273a20": "論因輟己講而聽之。隨出鈔三百餘紙。十三年六月",
    "X77n1522_023:0273a21": "十三日。卒於所住寺。時方亢旱。炎曦隆赫。停龕二旬",
    "X77n1522_023:0273a22": "顏貌明潤。逮葬而雨率土。歡抃。壽七十五。著攝論中",
    "X77n1522_023:0273a23": "邊唯識思塵佛性無性等。章疏並行世。",
    "X77n1522_023:0273a24": "唐道亮趙之欒城趙氏子。年十五。依莎坥禪坊。備公",
    "X77n1522_023:0273b01": "出家。備自十六。至八十。闡弘大論。名重兩河間。亮諮",
    "X77n1522_023:0273b02": "承久之。乃蒙遣往封龍山誦經。儔侶三十。並事禪那。",
    "X77n1522_023:0273b03": "素無淨人。惟亮齒稚位卑。日營眾務。徒跣舂粟。積至",
    "X77n1522_023:0273b04": "七年。承聞瓚禪師盛化并部。既受具。即往從之。究定",
    "X77n1522_023:0273b05": "學。又徙無量壽寺從嚴律師。習律。自爾專業四分矣。",
    "X77n1522_023:0273b06": "未幾。侍嚴往石州聽地持論。別為其地之員秀才者。",
    "X77n1522_023:0273b07": "開起信論。且往呂州聽龕律師講。而後歸。唐初詔住",
    "X77n1522_023:0273b08": "滿師義興寺自常敷唱以振厲。後輩。及還鄉里。其師",
    "X77n1522_023:0273b09": "備公尚無恙。欣其有所成立而來者覲也。為建律筵",
    "X77n1522_023:0273b10": "橫經請益者數踰八百。分鐙之士。四十餘人。至今貞",
    "X77n1522_023:0273b11": "觀十九年。壽七十矣。",
    "X77n1522_023:0273b12": "唐道洪俗尹姓。世居河東父嚁仕隋江陵令子五人",
    "X77n1522_023:0273b13": "洪其三也。開皇六年。十三歲出家。事京邑曇延法師",
    "X77n1522_023:0273b14": "專究涅槃。覆述通暢。復受地論於願法師傍貫餘經。",
    "X77n1522_023:0273b15": "德器崇振。文帝崩。詔居禪定道場。自爾弘演無暇日。",
    "X77n1522_023:0273b16": "貞觀初。詔為律藏寺上座。居無何。詔任大總持寺主。",
    "X77n1522_023:0273b17": "十四年。赴寶昌寺。涅槃之請。時有白雉訓狎不去。以",
    "X77n1522_023:0273b18": "至終席弘福寺譯經。詔證義講涅槃八十七徧。季年",
    "X77n1522_023:0273b19": "以疾卒。壽七十九。",
    "X77n1522_023:0273b20": "唐道因姓侯氏。濮陽人也。七歲丁內艱免喪。求師于",
    "X77n1522_023:0273b21": "鄉里之靈巖寺。不浹旬。誦通涅槃二帙。落髮益加砥",
    "X77n1522_023:0273b22": "礪即事講演。及升戒品。旋習律儀。時彭城嵩法師。傳",
    "X77n1522_023:0273b23": "攝大乘論。門徒鼎盛。因於眾中過見推揖。每令覆講",
    "X77n1522_023:0273b24": "後隱太嶽凡閱四秋。將詣洛無與偕者。方以時禁不",
    "X77n1522_023:0273c01": "可獨行。但念觀音。旁有皓首沙門。從何許來相攜入",
    "X77n1522_023:0273c02": "城。忽不知所在。人以為冥感所致。避難三蜀之多寶",
    "X77n1522_023:0273c03": "寺。開攝論維摩。聽者千數。寶暹法師東海人也。尤負",
    "X77n1522_023:0273c04": "才藝。傲視羣眾。每造因輒改容。酬遣總管鄧國公竇",
    "X77n1522_023:0273c05": "璡行臺左僕射贊國竇軌長史申國公高士廉范陽",
    "X77n1522_023:0273c06": "公盧承慶。嶽牧官僚。俱申虔仰。而彭門山寺久經頹",
    "X77n1522_023:0273c07": "廢。因以習道安居之暇構壞營圮。蔚成淨坊。盡刻三",
    "X77n1522_023:0273c08": "藏經典於寺之北巖。玄奘法師。翻譯於京師大慈恩",
    "X77n1522_023:0273c09": "寺。詔起因校定。兼充正義。奘師深加歎賞。慧日寺主",
    "X77n1522_023:0273c10": "楷法師延請說法。帝城緇侶。得所未聞。專業涅槃華",
    "X77n1522_023:0273c11": "嚴大品維摩法華楞伽等經。十地地持毗曇智度攝",
    "X77n1522_023:0273c12": "大乘對法佛地等論。及四分律等。攝論維摩有疏。顯",
    "X77n1522_023:0273c13": "慶三秊三月。終于慧日。明年反葬於彭門。春秋七十",
    "X77n1522_023:0273c14": "有二。",
    "X77n1522_023:0273c15": "唐普光史失姓氏。鄉里素事三藏奘法師。勤悋非儕",
    "X77n1522_023:0273c16": "輩所及。其智解尤莫可測。後預傳譯。由是嶷然獨見",
    "X77n1522_023:0273c17": "頭角。初奘以舊翻俱舍論文義多缺。因出梵本再譯",
    "X77n1522_023:0273c18": "以授光。其義多是西印薩婆多師私所記憶。光為著",
    "X77n1522_023:0273c19": "疏解判。行之。且奘自貞觀十九年。終於麟德元年。出",
    "X77n1522_023:0273c20": "大小乘經律論。七十五部。一千三百三十五卷。光所",
    "X77n1522_023:0273c21": "筆受。十七八。晚於玉華宮。出般若經裨贊之功。殊甚。",
    "X77n1522_023:0273c22": "唐道世字玄惲。其先伊闞韓氏。祖代官京兆。子孫家",
    "X77n1522_023:0273c23": "焉。年十二依青龍寺辭俗名犯大宗廟諱。以字行。研",
    "X77n1522_023:0273c24": "覈律部。尤慕上乘。顯慶間。以奘師新翻經論。入內共",
    "X77n1522_023:0274a01": "養。仍選慈恩寺大德輪番行道。不替于時。世預其列。",
    "X77n1522_023:0274a02": "及東宮造西明寺亦以英博召居之。時宣律師盛闡",
    "X77n1522_023:0274a03": "毗尼。世輔翊不敢怠。復編類一書。號法苑珠林。百篇",
    "X77n1522_023:0274a04": "釐為十帙。以使內學披攬。餘著述頗多既而卒。壽臘",
    "X77n1522_023:0274a05": "之詳。史不具述。",
    "X77n1522_023:0274a06": "唐法寶久依奘法師。學方譯婆沙論。寶以非想見惑",
    "X77n1522_023:0274a07": "之疑。請益奘。因別出十六字入論中遮難辭。寶白曰。",
    "X77n1522_023:0274a08": "此固梵本語邪。奘曰。吾以義意作之耳。寶曰。師豈宜",
    "X77n1522_023:0274a09": "以凡情粉飾聖量哉。若俱舍之六離合釋義尤以寶",
    "X77n1522_023:0274a10": "為定。時光寶二師之。於奘師是猶什公之得融叡云。",
    "X77n1522_023:0274a11": "長安三年。義淨三藏就福先寺西明寺翻譯。詔偕法",
    "X77n1522_023:0274a12": "藏勝莊等。證義聞譽益著。",
    "X77n1522_023:0274a13": "唐道光姓褚氏。未詳何許人。年踰齠齓。即出家。受具",
    "X77n1522_023:0274a14": "後。遂學毗尼於光州岸公。門下。素持誦法華至老尤",
    "X77n1522_023:0274a15": "不怠。上元元秊。示疾終于錢唐之法華寺。春秋七十",
    "X77n1522_023:0274a16": "九。法臘五十八。",
    "X77n1522_023:0274a17": "周會隱史失載氏族。素以道德學問。有名京師。麟德",
    "X77n1522_023:0274a18": "二年。詔與西明寺玄則等十人。撰禪林要鈔於北門",
    "X77n1522_023:0274a19": "西龍門。修書所其書蓋集大藏諸經。精義所成也。進",
    "X77n1522_023:0274a20": "呈。詔藏之秘閣。隱亦甞預翻譯。茲不錄。",
    "X77n1522_023:0274a21": "周圓測幼明敏。講新翻唯識論。既得時譽。後講新瑜",
    "X77n1522_023:0274a22": "伽論。尤得其指。蓋二論譯畢。奘公私為其弟子基師",
    "X77n1522_023:0274a23": "弘闡。使專其美。而測輒闚竊。以先發之而破其情計。",
    "X77n1522_023:0274a24": "然能以法為樂如此。天后初。詔入譯經舘。充證義員。",
    "X77n1522_023:0274b01": "出大乘顯識等經。",
    "X77n1522_023:0274b02": "周嘉尚蚤從三藏奘師研習諸論。晚於玉華宮。譯大",
    "X77n1522_023:0274b03": "般若經。充證義。綴文之職。及奘之疾使悉疏所翻經",
    "X77n1522_023:0274b04": "論部卷數目。所造功德讀于前。奘合掌歡喜以謝。天",
    "X77n1522_023:0274b05": "后初。詔入義淨三藏譯場。時稱宿匠云。",
    "X77n1522_023:0274b06": "周彥悰久遊三藏奘師之門。貞觀末。翻譯舘開人物",
    "X77n1522_023:0274b07": "尤盛。光寶之徒角立。而悰長於著述。與沙門慧立相",
    "X77n1522_023:0274b08": "流亞。立甞作三藏西域記備言所歷諸國山川形勝。",
    "X77n1522_023:0274b09": "道里夷險。風俗美陋。而悰為之牋釋。以行世云。",
    "X77n1522_023:0274b10": "周義忠生潞之襄垣尹氏。甫九歲。即依淄州沼闍梨",
    "X77n1522_023:0274b11": "出家。沼使誦涅槃大經。未幾而習復。無小脫誤。時年",
    "X77n1522_023:0274b12": "十三矣。年二十受具足戒。深研四分律。旁通十二門",
    "X77n1522_023:0274b13": "論。且為眾開演。沼謂之曰。蹄涔之水。惡足以容吞舟",
    "X77n1522_023:0274b14": "之魚。慈恩基師方有聲海宇。遂相與攜持而就學焉。",
    "X77n1522_023:0274b15": "閱五秊。而受法華無垢稱等經。百法因明俱舍成實",
    "X77n1522_023:0274b16": "唯識等論。高座屢登。長筵每展。於是著成唯識纂要。",
    "X77n1522_023:0274b17": "成唯識論鈔。法華經鈔。無垢稱鈔。百法論疏。忠平常",
    "X77n1522_023:0274b18": "必向西北方。行坐冥心。兜率內院以祈往生。一日晨",
    "X77n1522_023:0274b19": "興澡漱訖。望空拜如有所禱。頃之跏趺命諸子。教戒",
    "X77n1522_023:0274b20": "忽異香充庭。光影燭室。忠合掌仰矚曰。穢弱比丘。何",
    "X77n1522_023:0274b21": "煩大聖。躬至接引。遂逝。時年七十二。",
    "X77n1522_023:0274b22": "周慧沼夙業翻傳。始依三藏奘師於大慈恩寺。後從",
    "X77n1522_023:0274b23": "大乘基師及菩提流志。譯大寶積經於崇福寺。選充",
    "X77n1522_023:0274b24": "證義員。",
    "X77n1522_023:0274c01": "周宗哲西河平遙人也。稚歲天資聰穎。既尋師範。屬",
    "X77n1522_023:0274c02": "三藏奘公。方翻經論哲從之。時歷周星。學窮諸典。其",
    "X77n1522_023:0274c03": "淹貫該博。於奘門下。號得意。啟後又謂之為法江哲。",
    "X77n1522_023:0274c04": "哲曰。為謝諸人。毋為此目殊。不知法海近在乎太原",
    "X77n1522_023:0274c05": "也。所指者。蓋浮丘云。甞著義例沼法師以其佛位三",
    "X77n1522_023:0274c06": "事喻中。三點三目。強分上下。勝劣配屬。太成巧誣。噫",
    "X77n1522_023:0274c07": "是豈知哲哉。",
    "X77n1522_023:0274c08": "唐浮丘姓張氏。太原人也。挺然奇表。慧悟絕倫。博綜",
    "X77n1522_023:0274c09": "群書。言分雅俗。尤於瑜伽論志意加到。四方學者。爭",
    "X77n1522_023:0274c10": "造其門。然訥於宣剖。深藏若虗。于時哲公方盛有辨",
    "X77n1522_023:0274c11": "說之譽。獨知所推。許以法海之目歸焉。年七十餘終",
    "X77n1522_023:0274c12": "於所居之崇福寺。",
    "X77n1522_023:0274c13": "唐道成者不知何許人也。顯慶中。設席京師。敷弘四",
    "X77n1522_023:0274c14": "分。採稟之侶。有同霧市。雖文綱出澄照之門。然亦升",
    "X77n1522_023:0274c15": "堂入室屢矣。且懷素著述多本於成。垂拱中。日照三",
    "X77n1522_023:0274c16": "藏譯顯識等經。詔成與明恂嘉尚證義。後莫詳其終。",
    "X77n1522_023:0274c17": "唐恒景生當陽文氏。貞觀二十二年。恩澤出家。初依",
    "X77n1522_023:0274c18": "文綱律師。研究毗尼。後於覆舟山玉泉南十里所。別",
    "X77n1522_023:0274c19": "立精舍。號隆興追智者彈師故跡。修習止觀法門。自",
    "X77n1522_023:0274c20": "則天稱制中宗纂曆三被詔入內供養。尊以師禮。從",
    "X77n1522_023:0274c21": "受戒法。景龍三年詔許歸山。先甞追召天下義行高",
    "X77n1522_023:0274c22": "僧。二十餘人。常於內殿修福。至是散齊。仍詔中書門",
    "X77n1522_023:0274c23": "下。及諸學士等。於林光殿。送景。上親賦詩。中書令李",
    "X77n1522_023:0274c24": "嶠。中書舍人李乂等。皆應制和。時江陵道俊玄奘亦",
    "X77n1522_023:0275a01": "以還鄉。承御賜則其榮於衣錦晝行多矣。著順多義",
    "X77n1522_023:0275a02": "論二卷。攝正法論七卷。佛性論二卷。先天元年。九月",
    "X77n1522_023:0275a03": "二十五日卒。春秋七十九。弟子奉葬於所住寺之西",
    "X77n1522_023:0275a04": "原。",
    "X77n1522_023:0275a05": "唐智昇未詳何許人。懸解二乘。尤善毗尼。然於著述",
    "X77n1522_023:0275a06": "蓋出天性。每以大藏之目。雖有聶道真道安明佺等。",
    "X77n1522_023:0275a07": "所撰晉魏漢等錄。亦姑以記其翻傳歲月。人物名字",
    "X77n1522_023:0275a08": "耳。若其同本異出。以一為二。以舊為新。後先渾淆。真",
    "X77n1522_023:0275a09": "偽雜濫。則其過不可枚舉。乃於開元十八年庚午。撰",
    "X77n1522_023:0275a10": "開元釋教錄二十卷。其甄別之至。遂能黜江泌女子",
    "X77n1522_023:0275a11": "之文。以塞妖忘之源。後有作者如圓照之貞元錄。猶",
    "X77n1522_023:0275a12": "相去遠矣。又續道宣內典錄一卷。靖邁圖紀一卷。",
    "X77n1522_023:0275a13": "唐圓暉史失載俗氏。夙有名關輔間。為學麤究性相。",
    "X77n1522_023:0275a14": "尤專志俱舍。時禮部侍郎賈曾好之。每邀暉談演。至",
    "X77n1522_023:0275a15": "若非想見惑得非得章。其文義號繁難者。則伸暢梗",
    "X77n1522_023:0275a16": "槩。莫不曉然。每病古師疏指難。尋乃與聖善寺懷遠",
    "X77n1522_023:0275a17": "律師節略注釋。使其徑捷。以便學者。後有崇廙者。為",
    "X77n1522_023:0275a18": "鈔以解焉。古疏出光寶二師。今獨暉疏盛行于世。",
    "X77n1522_023:0275a19": "唐玄逸姓竇氏。玄宗神武皇帝從外父也。標姿㧞俗。",
    "X77n1522_023:0275a20": "學業名家。既廁緇流。披閱龍藏。乃喟然歎曰。去聖時",
    "X77n1522_023:0275a21": "遙。簡編倒錯。一至爾乎。遂據古今目錄所載。大小乘",
    "X77n1522_023:0275a22": "經律論。東西土聖賢集。一千八百部。以校酬其卷帙。",
    "X77n1522_023:0275a23": "詳考其音字。總為書三十卷。疏釋教廣品曆章。行之",
    "X77n1522_023:0275a24": "天下。然不為富貴所縱。而能以空寂自治。苟非有大",
    "X77n1522_023:0275b01": "過人者。曷足臻是。猗歟偉哉。",
    "X77n1522_023:0275b02": "唐靈崿不知何許人。乾封中。於西明獲與南山宣公",
    "X77n1522_023:0275b03": "法席。切問近思。靡憚行役。然所師承。亦莫克定。晚懼",
    "X77n1522_023:0275b04": "失宣意指。乃復隨宣所講收采。以解刪補。鈔中別號",
    "X77n1522_023:0275b05": "為記。又撰輕重訣。遭世喪亂。遂爾湮沒。哀哉。",
    "X77n1522_023:0275b06": "唐吳興法海字文允。生丹陽之張氏。少隸鶴林寺薙",
    "X77n1522_023:0275b07": "染。尋訪師友。研究經論。於是東魯之書。西來之指。悉",
    "X77n1522_023:0275b08": "探其源奧。甞謂人曰。佛學無他。惟心地而已矣。餘皆",
    "X77n1522_023:0275b09": "椎輪也。天寶中。預揚州法慎律寺講席。時曇一靈一",
    "X77n1522_023:0275b10": "等。人共推為顏冉焉。尤與杼山晝公交善。黑白二徒",
    "X77n1522_023:0275b11": "為林下遊者多從之。",
    "X77n1522_023:0275b12": "唐慧苑京兆人。少師事賢首法藏。稟受華嚴宗指。乃",
    "X77n1522_023:0275b13": "依寶藏論。丘四種教。一迷真異執教則凡夫也。二真",
    "X77n1522_023:0275b14": "一分半教則二乘也。三真一分滿教則初心菩薩也。",
    "X77n1522_023:0275b15": "四真具滿教則初地菩薩也。夫如來藏在眾生。未甞",
    "X77n1522_023:0275b16": "不有而能識之者。蓋寡如生盲人之未甞識其父母",
    "X77n1522_023:0275b17": "妻子也。諸師處判。或依或違。且集詁訓二卷。專以音",
    "X77n1522_023:0275b18": "釋一家文義云。",
    "X77n1522_023:0275b19": "唐神迴幼入法流。節行孤峻。寶應間。偕稱心寺大義",
    "X77n1522_023:0275b20": "律師。習三觀於左溪朗禪師殊得天台之旨。且辭章",
    "X77n1522_023:0275b21": "宏贍字畫遒妍。作朗真影讚。法華經文句序。為世所",
    "X77n1522_023:0275b22": "貴。後不詳其終。",
    "X77n1522_023:0275b23": "唐崇政太原侯氏子。幼隸郡之崇福寺出家。誦經千",
    "X77n1522_023:0275b24": "餘紙。皆覆習。時因目之政經藏。然氣偉神肅。儀觀整",
    "X77n1522_023:0275c01": "麗。見者為興起。相國王公縉。甞請政弘闡俱沙論歎",
    "X77n1522_023:0275c02": "其剖判之長。詶答之當。尤非他人所可及。代宗朝。詔",
    "X77n1522_023:0275c03": "充章信寺大德。不起。終於寺。春秋五十八。",
    "X77n1522_023:0275c04": "唐良賁姓郭氏。河中虞鄉人也。風表峻整。識鑑淵曠。",
    "X77n1522_023:0275c05": "永泰中。參預不空三藏傳度梵本。代宗請為菩薩戒",
    "X77n1522_023:0275c06": "師。時仁王護國經新出。詔撰疏曲盡經意。有表進上。",
    "X77n1522_023:0275c07": "後有奏乞流行。表詔答等文皆不錄。尋於章信安國",
    "X77n1522_023:0275c08": "二寺演導。聽者常數百人。官供不匱。大曆七秊正月。",
    "X77n1522_023:0275c09": "不空奏請入目錄。詔可賁先於六年徙居集州。十二",
    "X77n1522_023:0275c10": "年三月十日。無疾枕肱右臥。而終於符陽。遺表上念",
    "X77n1522_023:0275c11": "誦儀對御二卷。春秋六十一。臘二十九。闍維收灰中",
    "X77n1522_023:0275c12": "舍利百餘粒。後置塔於上都城東。",
    "X77n1522_023:0275c13": "唐省躬睦州相廬人。然不知姓氏所從出。童年即強",
    "X77n1522_023:0275c14": "識。志大言高。耆宿皆偉其器。從師隸業聖德寺。依姑",
    "X77n1522_023:0275c15": "蘇開元道恒師。習毗尼。恒殊愛其勤謹。晚講訓維揚",
    "X77n1522_023:0275c16": "著順正錄十卷。世呼淮南記主。自號清冷山。沙門云。",
    "X77n1522_023:0275c17": "唐神清字靈庾。姓章氏。綿州昌明人。季孟皆出家。有",
    "X77n1522_023:0275c18": "名清其仲也。在娠即母惡葷羶。兒時遇佛像輒致禮。",
    "X77n1522_023:0275c19": "年十三。依開元寺辯智法師。誦法華楞伽維摩佛頂",
    "X77n1522_023:0275c20": "等經。有司使試所習。時太守喬琳異之。為落髮。則大",
    "X77n1522_023:0275c21": "曆中也。年十七。眾請講法華。聽者厭服。歲滿從慧義",
    "X77n1522_023:0275c22": "寺如律師受具。尋詣京邑。以優文贍學入內應奉。晚",
    "X77n1522_023:0275c23": "喪所親。因復歸慧義寺演導。元和中。卒于寺山絕頂。",
    "X77n1522_023:0275c24": "塔其遺身于白門蘭若。蓋郪城北郭外。所謂北山者。",
    "X77n1522_023:0276a01": "前後著述法華玄箋十卷。釋氏年誌三十卷。新律疏",
    "X77n1522_023:0276a02": "要談十卷。亦名清鈔。二宗初學儀一卷。有宗七十五",
    "X77n1522_023:0276a03": "法疏一卷。亦名法源記。所以解小乘計五位色心心",
    "X77n1522_023:0276a04": "所不相應無為等法體性業用於以詳括。故曰法源",
    "X77n1522_023:0276a05": "也。識心論。澄觀論。俱舍義鈔。北山參玄語錄。弟子義",
    "X77n1522_023:0276a06": "將嗣。將尤善俱舍起信二論。",
    "X77n1522_023:0276a07": "唐乘恩不知何許人。志學尋師頡頏黌肆。尤樂於教",
    "X77n1522_023:0276a08": "養。講習之美。為四方所歸。天寶末。關中版蕩。因避地",
    "X77n1522_023:0276a09": "姑臧。眾翕然影附。乃自念以差虜之封。習俗易變。此",
    "X77n1522_023:0276a10": "亦佛法之幸也。故重撰百法論疏并鈔行之。既示寂。",
    "X77n1522_023:0276a11": "沙門法信稟本道節度使張朝義表進乞使兩街三",
    "X77n1522_023:0276a12": "學大德。詳定。詔許之。仍賜其僧紫衣。充本道大德。則",
    "X77n1522_023:0276a13": "咸通四年三月也。",
    "X77n1522_023:0276a14": "唐丹甫素習持犯之業。於亘文律師。文即省躬弟子",
    "X77n1522_023:0276a15": "也。甫於躬為孫。會稽誠律範之淵藪。蓋曇一玄儼之",
    "X77n1522_023:0276a16": "唱。既高而和者寡矣。及甫而聲塵愈起。邁于前烈。有",
    "X77n1522_023:0276a17": "允文者。又以匠手相之。故行事之際。宜甫之風能尚",
    "X77n1522_023:0276a18": "草也。咸通末年。門生智章傳嗣至今。",
    "X77n1522_023:0276a19": "唐慧普蘄之蘄水宋氏子也。出家既謹尸羅。尤以誦",
    "X77n1522_023:0276a20": "持涅槃大經。為業。元和十二年。卜築廣濟山。以便修",
    "X77n1522_023:0276a21": "治。其於大經。能盡記憶。四十二卷。或疑而試之。則果",
    "X77n1522_023:0276a22": "通暢。無凝滯。大中三年。集眾跏坐而逝。如入禪定。弟",
    "X77n1522_023:0276a23": "子奉全身。塔山椒香火不絕至今。",
    "X77n1522_023:0276a24": "唐玄暢字申之。宣城陳氏子也。甫九齡。即依涇縣水",
    "X77n1522_023:0276b01": "西寺之清逸上人。教授經法。年十九。獲薙落。滿歲受",
    "X77n1522_023:0276b02": "具於福州兜率戒壇。尤知究習律藏。越中之遊厭足",
    "X77n1522_023:0276b03": "異聞。乃趨京師西明寺從慧正師。徧討律師宣公行",
    "X77n1522_023:0276b04": "道勝迹。遂受三學大德之職。會昌廢教。眾議宜上表",
    "X77n1522_023:0276b05": "以諫。庶幾上聽而停罷前詔。於是兩街僧錄靈宴辯",
    "X77n1522_023:0276b06": "章等。共推暢為首。悉錄歷代帝王事。進奏弗聽。大中",
    "X77n1522_023:0276b07": "初。賜紫伽梨。詔充內外壇大德。咸通間。詔充追福院",
    "X77n1522_023:0276b08": "首領。兼總持寺維那。署上座。脩懺悔法。加佛號一萬",
    "X77n1522_023:0276b09": "五千併請以本生心地觀經一部八卷。入藏。詔許之。",
    "X77n1522_023:0276b10": "乾符初。賜號曰。法寶。二年三月二十一日卒。壽七十",
    "X77n1522_023:0276b11": "九臘五十九。其年四月二十五日。窆于長安縣高陽",
    "X77n1522_023:0276b12": "小梁村。四秊尚書禮部侍郎崔沆勒文其碑。次頌德。",
    "X77n1522_023:0276b13": "唐玄約生正平張氏。幼入鄉里之隆興寺。肄業日誦",
    "X77n1522_023:0276b14": "千言。既落髮。受滿分戒。探尋篇聚。久歷歲時。玄賾淹",
    "X77n1522_023:0276b15": "貫。眾所推仰。戾止長安聖壽寺。臨壇講律。兼講俱舍",
    "X77n1522_023:0276b16": "論共四十餘徧。且著金華鈔二十卷。以明論旨。名重",
    "X77n1522_023:0276b17": "汾沁間。北面門人百餘輩。卒年七十六。﨟五十六。闍",
    "X77n1522_023:0276b18": "維獲舍利。構磚浮圖于郡城之西。",
    "X77n1522_023:0276b19": "梁彥暉姓孫氏。今東京武陽縣人。襁褓間。聞父誦金",
    "X77n1522_023:0276b20": "剛經則喜笑。若得意。又其家甞齋僧。磬梵俱作。即合",
    "X77n1522_023:0276b21": "掌。稱曩謨。年十五。從師往太原京兆洛陽聽習。進具",
    "X77n1522_023:0276b22": "於嵩山少室寺。頗沙毗尼涯涘。次探經論。必底淵源。",
    "X77n1522_023:0276b23": "其曰。為善不同。同歸于治。治則戒定慧也。入聖機械。",
    "X77n1522_023:0276b24": "此其極致耳。是故南燕之人。號為佛子。初寄明福講",
    "X77n1522_023:0276c01": "百法論。四海英髦。雲趨波委。常嬴百數。講因明百法",
    "X77n1522_023:0276c02": "各百許徧。著滑臺鈔。行世。乾化元年。秋八月三日終。",
    "X77n1522_023:0276c03": "壽七十二。臘五十二。",
    "X77n1522_023:0276c04": "梁從審幼落[髟/采]於江都之禪智寺。咸通五年。趨燕臺",
    "X77n1522_023:0276c05": "奉福寺受具戒。乃復徧歷諸形勝。後歸首眾。以法律",
    "X77n1522_023:0276c06": "為下所畏服。然專誦淨名經。未甞小怠。貞明二年。三",
    "X77n1522_023:0276c07": "月十八日。忽構微疾。明日遂卒。茶維獲舍利。纍石以",
    "X77n1522_023:0276c08": "葬筠源。沙門靈護為之銘。",
    "X77n1522_023:0276c09": "後唐虗受嘉永禦兒人。既納戒。即負笈習學上都。通",
    "X77n1522_023:0276c10": "經明論。不怠宣導。咸通中累應奉聖節祝讚。仍充左",
    "X77n1522_023:0276c11": "街鑒義。流輩弭伏。廣明中黃巢犯闕。逃難至越因開",
    "X77n1522_023:0276c12": "涅槃維摩二經於大善寺。且以謙雅諸師所釋。崇福",
    "X77n1522_023:0276c13": "疏繁略不中。同光中。遂作義評鈔十四卷。又鈔解俱",
    "X77n1522_023:0276c14": "舍論疏賈曾侍郎。沙門圓暉等。序。餘若法華百法唯",
    "X77n1522_023:0276c15": "識各有別行義章。惟狷急與世寡合。畜弟子終無可",
    "X77n1522_023:0276c16": "其意者。甞自執爨治食。薪生濕旅吹旅滅。怒沃之水。",
    "X77n1522_023:0276c17": "終日不復食。晚年目昏眩每講輒載竹竺。以其不為",
    "X77n1522_023:0276c18": "日光所爍。爾或譏其慢眾。受怡然不以介意。元帥武",
    "X77n1522_023:0276c19": "肅錢王行部。至越受出謁。王。素嚮風禮之。有加。乾化",
    "X77n1522_023:0276c20": "中。度戒召充監壇選練職。吳越此職自受始。同光間。",
    "X77n1522_023:0276c21": "王薦于朝。乞賜紫衣。詔且至受方講上生經疏序有",
    "X77n1522_023:0276c22": "曰。若洪鑪而虗受。受忽置麈尾顧眾曰。某得名無典",
    "X77n1522_023:0276c23": "實乃爾耶。何謂虗受。眾因狀以聞。王歎曰。此僧之於",
    "X77n1522_023:0276c24": "榮命不可得矣。其言蓋先讖也。歲乙酉受終誥牒降",
    "X77n1522_023:0277a01": "元帥府。時天下瓜裂。使者之來必由青州泛海而南。",
    "X77n1522_023:0277a02": "風波之險。非期月莫足以達岸。至是始詢知。其登舟",
    "X77n1522_023:0277a03": "之日。正受讖言之日也。何武肅之能前察哉。",
    "X77n1522_023:0277a04": "後唐景霄生丹丘之徐氏。始依表公聽涉及守言闍",
    "X77n1522_023:0277a05": "梨敷演於鄉里。又慕而從之。資性剛介。狷急少容忍。",
    "X77n1522_023:0277a06": "人故寡與之合。然貌殊陋劣。而氣頗悍。納戒後。即獎",
    "X77n1522_023:0277a07": "訓初學於金華之東白山。時有江西徽猷律師。方自",
    "X77n1522_023:0277a08": "負所業著。所謂龜鑑錄者。行世偶領徒到寺。而適值",
    "X77n1522_023:0277a09": "霄講持犯篇默聆其說而歎賞久之。名由是而愈重",
    "X77n1522_023:0277a10": "矣。作簡正記二十卷。以闢邪妄。武肅王錢氏。召主臨",
    "X77n1522_023:0277a11": "安竹林寺。天成二年。臨壇於北塔院。後竟終於南。真",
    "X77n1522_023:0277a12": "身寶塔寺葬大慈山諡本受塔號清涼。",
    "X77n1522_023:0277a13": "後唐貞誨姓包氏。吳之常熟人。年十三。依州之龍興",
    "X77n1522_023:0277a14": "寺落[髟/采]。性沈靜強敏。甫閱歲誦法華。然覆習。日課二",
    "X77n1522_023:0277a15": "部以為恒。年十九登具足戒。益遊伊洛河汾以覈窮",
    "X77n1522_023:0277a16": "經論。唐天祐元年。至汴之相國寺演導。日閱法華十",
    "X77n1522_023:0277a17": "許徧。人初未之知也。逮梁建都四方雲委。貞明二年",
    "X77n1522_023:0277a18": "元年元帥孔公捨奉資。置堂於西塔院。延誨長講誨",
    "X77n1522_023:0277a19": "旁讀大藏教文。二時行道。仍誦法華精進靡間。且甞",
    "X77n1522_023:0277a20": "誠其徒曰。異端之說。汩亂真心。慎不可聞也。吾願釋",
    "X77n1522_023:0277a21": "肩彌勒內院。餘非所冀望。清泰二年。二月十一日。忽",
    "X77n1522_023:0277a22": "向空合掌曰。眾聖相迎。吾其往矣。眾亦皆聞天樂音。",
    "X77n1522_023:0277a23": "俄而卒。壽七十三。臘五十四。十八日遷神于東郊寺",
    "X77n1522_023:0277a24": "莊之原以葬。",
    "X77n1522_023:0277b01": "後唐歸嶼姓湄氏。壽春人。父元旭賢而善風鑑。以其",
    "X77n1522_023:0277b02": "宜於出家也。許焉。事開元寺道宗律師。未幾。誦通法",
    "X77n1522_023:0277b03": "華仁王等經。弱冠登具。且聽習眾推講授。後聞洛陽",
    "X77n1522_023:0277b04": "京兆經論之盛。行訪師友。僅十載。綜大小乘。該性相",
    "X77n1522_023:0277b05": "宗。若因明俱舍唯識等論。維摩上生經。皆涉淵窮奧。",
    "X77n1522_023:0277b06": "人莫之詰。復就南燕暉公是正之。而新鈔未善。加緝",
    "X77n1522_023:0277b07": "治於東京之相國寺。學徒領悟。名達宸聽。蓋甞與後",
    "X77n1522_023:0277b08": "主。幼同筆研。即位詔訪之。知不可逃。乃入覲。時屬嘉",
    "X77n1522_023:0277b09": "慶節。方詔絕天下僧道。恩命至嶼獨賜紫袈裟。演法",
    "X77n1522_023:0277b10": "大師號。兩街威儀。迎導至寺。仍詔改東塔御容院為",
    "X77n1522_023:0277b11": "長講院。俾主講事。荐以閩帥所貢。賀壽禮物帛三百",
    "X77n1522_023:0277b12": "匹賜之。教門有光。清泰三年三月十日。謂弟子洪演",
    "X77n1522_023:0277b13": "曰。予無常至矣。汝其進脩勿怠。焚香合掌初夜長逝。",
    "X77n1522_023:0277b14": "春秋七十五。僧臘五十五。越十八日。塔于東郊寺莊",
    "X77n1522_023:0277b15": "之東岡。",
    "X77n1522_023:0277b16": "後唐令諲陝府閿鄉楊氏子。既出俗。徧歷宏匠。彌陀",
    "X77n1522_023:0277b17": "百法中觀等經論。尤醇粹。自是聲光振發。而檀信歸",
    "X77n1522_023:0277b18": "依矣。遊洛南長水。或構伽藍。就中闡揚。訓徒之暇。別",
    "X77n1522_023:0277b19": "課維摩上生以為常。如是僅三十年。未甞小怠。清泰",
    "X77n1522_023:0277b20": "二年。終于所居寺。壽七十一。臘五十一。闍維塔舍利",
    "X77n1522_023:0277b21": "于山麓。",
    "X77n1522_023:0277b22": "漢僧照范陽張氏子也。年十四。以秀偉聰寤之姿。為",
    "X77n1522_023:0277b23": "沙彌。於憫忠寺。再歷歲。即能暗誦最勝王大悲維摩",
    "X77n1522_023:0277b24": "法華等經。其深文奧義。甫十數年。亦已淹貫。天祐中。",
    "X77n1522_023:0277c01": "杖錫南屆。中山元帥王處直邀住法華寺。至易定。太",
    "X77n1522_023:0277c02": "傅隴西李公表薦。詔賜紫方袍。至真大師號。扶風馬",
    "X77n1522_023:0277c03": "公請為僧正。非其志。抵洛陽。或命於法林寺。開法華",
    "X77n1522_023:0277c04": "經席。都闕浩穰。象龍輻輳。其服膺稛載者多矣。乾祐",
    "X77n1522_023:0277c05": "元年三月二十六日示滅。春秋七十。夏臘五十四。時",
    "X77n1522_023:0277c06": "太傅李公方以侍中守洛。躬飭喪禮。四月三日。茶維",
    "X77n1522_023:0277c07": "於城南。獲舍利明潤。通守濟陽丁公為樹塔。葬之廣",
    "X77n1522_023:0277c08": "化寺南岡。",
    "X77n1522_023:0277c09": "漢巨岷姓任氏。西河人。父賁丘園游藝自樂。母王氏",
    "X77n1522_023:0277c10": "嗜佛學。受八關戒。清淨無他念。岷生始七歲。志氣嶷",
    "X77n1522_023:0277c11": "然。有成。或甞攜以入郡之淨心院。時宣遠論師。方房",
    "X77n1522_023:0277c12": "居。見之如宿契。泣求依止。二親不能奪。十歲日課誦",
    "X77n1522_023:0277c13": "法華維摩二經。迨圓具。即習毗尼。深涉大乘理趣。涅",
    "X77n1522_023:0277c14": "槃一經。因明輸金二論。皆開演盈十遍。尤尋究俗典。",
    "X77n1522_023:0277c15": "詔住天王院。玄侶羣集。官給資費無所乏。乾祐元年。",
    "X77n1522_023:0277c16": "詔遣廷臣。賜紫方袍圓智大師號。俄詔徙崇福寺講",
    "X77n1522_023:0277c17": "堂院。仍充管內僧正。撿策四眾。如風偃草。二年十一",
    "X77n1522_023:0277c18": "月五日。無疾而終。享齡七十三。得夏五十四。闍維獲",
    "X77n1522_023:0277c19": "舍利。具表以聞。詔葬西山天龍寺。諡達識。",
    "X77n1522_023:0277c20": "漢從隱出洛陽三鄉劉氏。丱歲敏慧。然志篤辭俗。二",
    "X77n1522_023:0277c21": "親聽。依邑之竹閣院披薙。既受具嵩陽。復就長水。稟",
    "X77n1522_023:0277c22": "習彌陀中觀百法諸論於諲公。時諲公老矣。使隱代",
    "X77n1522_023:0277c23": "赴布金請。後唐清泰中。因受諲曯累。日為眾三登法",
    "X77n1522_023:0277c24": "座。以致勤意。夏昝尤永。旁覽藏典。精苦修潔。人莫與",
    "X77n1522_023:0278a01": "亢。乾祐二年正月。以疾終。壽五十三。臘三十二。火化",
    "X77n1522_023:0278a02": "收遺骨塔之。",
    "X77n1522_023:0278a03": "漢夢江洛陽長水縣楊氏子。出家隸懸泉院。誦仁王",
    "X77n1522_023:0278a04": "般若經。講百法論。後唐清泰中。龍門廣化請為眾開",
    "X77n1522_023:0278a05": "演。會駕幸其寺。詔問應對稱旨。即詔賜紫伽梨。辭不",
    "X77n1522_023:0278a06": "受。勤於訓導。晚年日一食。行道禮佛。遇佛慈忍。二十",
    "X77n1522_023:0278a07": "餘年。如一日。周顯德三年。以疾終于所居之天宮寺。",
    "X77n1522_023:0278a08": "緇白悲慕為建塔。",
    "X77n1522_023:0278a09": "漢希覺字順之。姓商氏。世居晉陵。後徙湮陽。而覺生",
    "X77n1522_023:0278a10": "焉。素業儒。唐季之亂。窘乏無所歸。甞以傭書獲事給",
    "X77n1522_023:0278a11": "事中羅公隱於其家。公偶與語。哀之曰。兒何至此。因",
    "X77n1522_023:0278a12": "多與之直而勸之學。文德初。時年二十有五。乃遊溫",
    "X77n1522_023:0278a13": "州。依開元寺出家。龍紀中。受具戒。即究律部于西明",
    "X77n1522_023:0278a14": "慧則律師。則蓋法寶大師之上足。廣明中。自關輔逃",
    "X77n1522_023:0278a15": "難浙滸。覺始見之天台。及則長往。覺繼講訓於溫州。",
    "X77n1522_023:0278a16": "俄而武肅錢王之季弟鏵來牧。禮貌加重。或誣以微",
    "X77n1522_023:0278a17": "過。釋不問。徙居錢唐之大錢寺。文穆王。命主千佛新",
    "X77n1522_023:0278a18": "伽藍。仍借賜紫服。私暑以文光大師號。未幾。以老病",
    "X77n1522_023:0278a19": "乞解職。嘯傲山房。以道自樂。示寂之年。八十五矣。其",
    "X77n1522_023:0278a20": "所作有增暉集二十卷。擬江東讒書五卷。雜詩賦十",
    "X77n1522_023:0278a21": "五卷。",
    "X77n1522_023:0278a22": "周智佺張姓。鄴之永濟人。九歲獲事師於臨清王舍",
    "X77n1522_023:0278a23": "城寺。暨受具戒。克勤佛事。誦經之暇。禮拜旋繞。必晝",
    "X77n1522_023:0278a24": "三夜三。不少廢。已而本師遣從滑臺明福寺暉公。聽",
    "X77n1522_023:0278b01": "習未朞月。頓領玄要。暉公之門。疇昔號為傑然者。數",
    "X77n1522_023:0278b02": "十輩。皆出其下。於是徇睢陽之請。法澤霶霈矣。久之",
    "X77n1522_023:0278b03": "汴都信士捨宅。築萬歲百法院致居之。隨赴諸檀。所",
    "X77n1522_023:0278b04": "得襯施。前後齋僧三十萬。天雄軍戴張郭三氏。以觀",
    "X77n1522_023:0278b05": "音院召。抑其衰莫疲薾之時乎。佺於百法尤淹貫。登",
    "X77n1522_023:0278b06": "座辯給。初不臨文。每覧大藏。以輔知見。諷誦誠慤。當",
    "X77n1522_023:0278b07": "深夜無人聲。或聞戶外。彈指贊歎者。魏帥陳君思讓",
    "X77n1522_023:0278b08": "篤志歸嚮。表薦得紫衣歸政大師號。顯德五秊。秊八",
    "X77n1522_023:0278b09": "十有三矣。忽命弟子奉晏等。造木轝曰。必以西方禮。",
    "X77n1522_023:0278b10": "闍維我。其秊十一月十一日。奄爾而逝。塔其遺骨焉。",
    "X77n1522_023:0278b11": "周澄楚姓宗氏。其鄉里。則未之聞也。世守儒素。母趙",
    "X77n1522_023:0278b12": "亦齋潔。產楚之夕。光爛一室。鄰落驚訝。七歲偶入寺",
    "X77n1522_023:0278b13": "見佛像。輒作禮。歸問其父曰。夫以黃金色相。坐蓮華",
    "X77n1522_023:0278b14": "上。豈佛獨然。餘者亦能如此否。父曰。蠢動含靈皆可",
    "X77n1522_023:0278b15": "得佛。而況人哉。梵欣然願出家。十歲即為相國寺明",
    "X77n1522_023:0278b16": "智弟子。體貌岐嶷。異羣童。識者知其為法門偉器。既",
    "X77n1522_023:0278b17": "受具。究習新章。毗尼之奧。獨能深入。時輩莫之敵。因",
    "X77n1522_023:0278b18": "號律虎。王公大人。日造門請益。周天福間。詔入內道",
    "X77n1522_023:0278b19": "場。賜紫伽梨。仍署號真法大師。充新章宗主。凡妃主",
    "X77n1522_023:0278b20": "之入道者。皆為授戒。顯德六年十月十一日。首北面",
    "X77n1522_023:0278b21": "西。無疾而終。壽七十一。夏五十。",
    "X77n1522_023:0278b22": "宋傳章姓彭氏。開封東明人。父諲力農。尤明佛經詮",
    "X77n1522_023:0278b23": "旨。母邢夢遊伽藍。攬器物而娠。旋以語其父。父喜曰。",
    "X77n1522_023:0278b24": "必生男子。當令出家。年十一。遣事邑之秘公為弟子。",
    "X77n1522_023:0278c01": "授淨名仁王法華經。即能覆誦。既落[髟/米]。從其師。禮文",
    "X77n1522_023:0278c02": "殊於五臺。遂受具。當是時。浚郊之清朗。睢陽之道雅。",
    "X77n1522_023:0278c03": "以法華。而其師以唯識。是皆內實而外名者也。故章",
    "X77n1522_023:0278c04": "獲歷扣密傳。以資開演。筵張席啟。徒侶環列。垂二十",
    "X77n1522_023:0278c05": "載。未甞小輟。周廣順中。左街僧錄廣智大師。薦聞于",
    "X77n1522_023:0278c06": "朝。賜紫方袍。乾德二年。以左街僧錄道深之薦。賜號",
    "X77n1522_023:0278c07": "義明大師。俄示疾終。春秋五十五。法歲三十六。以其",
    "X77n1522_023:0278c08": "年十一月十六日。茶毗于都城之南原。舌根不壞。初",
    "X77n1522_023:0278c09": "其父之死而茶毗也。亦舌根不壞。固知持誦法華之",
    "X77n1522_023:0278c10": "驗。有如此者。開寶五年。門人樹塔併葬焉。相國寺清",
    "X77n1522_023:0278c11": "慧大師彝炳銘。",
    "X77n1522_023:0278c12": "宋繼倫姓曹氏。晉陽人。弱齒即入道。其師始以法華",
    "X77n1522_023:0278c13": "使習誦。輒日能暗復三紙。時眾異其敏慧。逮登具。年",
    "X77n1522_023:0278c14": "二十一矣。然自講貫法華之餘。復覽唯識因明二論。",
    "X77n1522_023:0278c15": "遽以敷演。徒侶之盛。恒百五十。倫姿性慈忍。戒範堅",
    "X77n1522_023:0278c16": "潔。其貌感風行。人望之心服。劉氏據有并汾。猶加敬",
    "X77n1522_023:0278c17": "禮。僭署法寶大師號。錄右街僧事。四眾倚以修進。己",
    "X77n1522_023:0278c18": "巳冬示疾。口述偈。願生知足天。彌勒內院。既瞑頂過",
    "X77n1522_023:0278c19": "半日猶暖。則開寶三年也。得壽五十二。闍維分舍利",
    "X77n1522_023:0278c20": "供養云。",
    "X77n1522_023:0278c21": "宋義楚姓裴氏。相之安陽人。其季父二。皆出家。以行",
    "X77n1522_023:0278c22": "業致名位。曰修進。則甞於法華經一字一拜矣。而猶",
    "X77n1522_023:0278c23": "日課觀音普門支品。今方為歷下臨壇大德。曰省倫。",
    "X77n1522_023:0278c24": "甞誦大悲楞嚴呪各一億徧。今方主青丘香嚴院。楚",
    "X77n1522_023:0279a01": "始七歲。以親命來省二父。而進因以薙染焉。既登具",
    "X77n1522_023:0279a02": "勤學罔懈。俱舍一宗造微臻極。遂以圓暉疏傳。講十",
    "X77n1522_023:0279a03": "許徧。後以教門諸文。而世之昧者用之。多致舛謬。乃",
    "X77n1522_023:0279a04": "悉類粹而區分之。使一藏義理事實昭著効白。而士",
    "X77n1522_023:0279a05": "之執筆皷舌者。無所疑惑。則於天下誠。便起晉開運",
    "X77n1522_023:0279a06": "二年。至周顯德元年。成書。總五十部。列四百四十門。",
    "X77n1522_023:0279a07": "名釋氏六怗。蓋擬唐之白氏云。進呈。詔賜紫伽梨明",
    "X77n1522_023:0279a08": "教大師號。仍以其書付史舘。開寶中。卒于龍興伽藍。",
    "X77n1522_023:0279a09": "壽七十四。臘五十四。楚晚年自以瞽。懺悔過曰。吾之",
    "X77n1522_023:0279a10": "述作又豈免於芟夷。佛意。破碎法章哉。既而復明。議",
    "X77n1522_023:0279a11": "者。以其至誠所感。其書則樞密相國王公朴。敘其端",
    "X77n1522_023:0279a12": "云。",
    "X77n1522_023:0279a13": "宋義莊姓張氏。滑臺人。童子從鄉州開元寺。習經業。",
    "X77n1522_023:0279a14": "逮登戒。即負笈聽法華義於洛邑。操履厭物。識見過",
    "X77n1522_023:0279a15": "人。眾請居九曜寺。建隆初。左散常侍申公為奏。賜紫",
    "X77n1522_023:0279a16": "衣。太平興國三年。歲八月終世。壽七十八。僧臘五十",
    "X77n1522_023:0279a17": "九。明年二月。遷靈輿塔於龍門菩提寺西。",
    "X77n1522_023:0279a18": "宋普勝姓張氏。深州陸澤人。幼事五臺華嚴寺超化",
    "X77n1522_023:0279a19": "大師出家。性尤強記。凡百章疏一覧即了。不數稔獲",
    "X77n1522_023:0279a20": "青藍之譽。且刪多補少。成貞辨鈔。為四卷以行世。開",
    "X77n1522_023:0279a21": "寶間。詔賜紫衣。號宣教。太平興國四年七月四日。示",
    "X77n1522_023:0279a22": "疾。終于淨土院。壽六十三。臘四十三。樹塔葬舍利于",
    "X77n1522_023:0279a23": "龍門山寶應寺之西阜。",
    "X77n1522_023:0279a24": "讚曰。",
    "X77n1522_023:0279b01": "　摩訶衍法　　譬彼流泉　　氣鐘脉發　　行地無偏",
    "X77n1522_023:0279b02": "　或坎而得　　厥用靡宣　　以烹以餁　　以溉以灌",
    "X77n1522_023:0279b03": "　日但饔飱　　歲寧旱暵　　人之於學　　必此其由",
    "X77n1522_023:0279b04": "　惟寂惟寞　　亦優亦游　　積之勿怠　　養之勿媮",
    "X77n1522_023:0279b05": "　所聞既多　　汪洋演迤　　沛然施之　　利澤遐被",
    "X77n1522_023:0279b07": "新脩科分六學僧傳卷第二十三"
}