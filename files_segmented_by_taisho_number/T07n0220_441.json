{
    "T07n0220_441:0221a02": "大般若波羅蜜多經卷第四百四",
    "T07n0220_441:0221a03": "十一",
    "T07n0220_441:0221a05": "三藏法師玄奘奉　詔譯",
    "T07n0220_441:0221a06": "第二分不和合品第四十五之二",
    "T07n0220_441:0221a07": "「復次，善現！有菩薩乘諸善男子、善女人等，書",
    "T07n0220_441:0221a08": "寫、受持、讀誦、修習、思惟、演說如是般若波羅蜜",
    "T07n0220_441:0221a09": "多甚深經時，若有人來讚說人趣種種勝事，",
    "T07n0220_441:0221a10": "讚說四大王眾天乃至他化自在天諸勝妙",
    "T07n0220_441:0221a11": "事，讚說梵眾天乃至色究竟天諸勝妙事，讚",
    "T07n0220_441:0221a12": "說空無邊處天乃至非想非非想處天諸勝妙",
    "T07n0220_441:0221a13": "事，因而告曰：『雖於欲界受諸欲樂，於色界中",
    "T07n0220_441:0221a14": "受諸靜慮無量快樂，於無色界受諸寂靜等",
    "T07n0220_441:0221a15": "至妙樂，而彼一切皆是有為、無常、苦、空、非我、不",
    "T07n0220_441:0221a16": "淨、變壞之法，盡法、謝法、離法、滅法，汝於此身",
    "T07n0220_441:0221a17": "何不精進取預流果，若一來果、若不還果、若",
    "T07n0220_441:0221a18": "阿羅漢果、若獨覺菩提入般涅槃究竟安樂，",
    "T07n0220_441:0221a19": "何用久處生死輪迴，無事為他受諸勤苦，求",
    "T07n0220_441:0221a20": "趣無上正等菩提？』此善男子、善女人等由彼",
    "T07n0220_441:0221a21": "所說，於所書寫、受持、讀誦、修習、思惟、演說般若",
    "T07n0220_441:0221a22": "波羅蜜多甚深經事不得究竟，當知是為菩",
    "T07n0220_441:0221a23": "薩魔事。「復次，善現！能持法者一身無繫，專",
    "T07n0220_441:0221a24": "修己事不憂他業，能學法者好領徒眾，樂營",
    "T07n0220_441:0221a25": "他事不憂自業，兩不和合，不獲教授、聽受、書",
    "T07n0220_441:0221a26": "持、讀誦、修習甚深般若波羅蜜多，當知是為",
    "T07n0220_441:0221a27": "菩薩魔事。「復次，善現！能學法者一身無繫，專",
    "T07n0220_441:0221a28": "修己事不憂他業，能持法者好領徒眾，樂營",
    "T07n0220_441:0221a29": "他事不憂自業，兩不和合，不獲教授、聽受、書",
    "T07n0220_441:0221b01": "持、讀誦、修習甚深般若波羅蜜多，當知是為",
    "T07n0220_441:0221b02": "菩薩魔事。「復次，善現！能持法者不樂喧雜，能",
    "T07n0220_441:0221b03": "學法者樂處喧雜，兩不和合，不獲教授、聽受、",
    "T07n0220_441:0221b04": "書持、讀誦、修習甚深般若波羅蜜多，當知是",
    "T07n0220_441:0221b05": "為菩薩魔事。「復次，善現！能學法者不樂喧雜，",
    "T07n0220_441:0221b06": "能持法者樂處喧雜，兩不和合，不獲教授、聽",
    "T07n0220_441:0221b07": "受、書持、讀誦、修習甚深般若波羅蜜多，當知",
    "T07n0220_441:0221b08": "是為菩薩魔事。「復次，善現！能持法者欲令學",
    "T07n0220_441:0221b09": "者於我所為悉皆隨助，能學法者不隨其欲，",
    "T07n0220_441:0221b10": "兩不和合，不獲教授、聽受、書持、讀誦、修習甚",
    "T07n0220_441:0221b11": "深般若波羅蜜多，當知是為菩薩魔事。「復次，",
    "T07n0220_441:0221b12": "善現！能學法者於持法者諸有所為悉樂隨",
    "T07n0220_441:0221b13": "助，能持法者不隨其欲，兩不和合，不獲教授、",
    "T07n0220_441:0221b14": "聽受、書持、讀誦、修習甚深般若波羅蜜多，當",
    "T07n0220_441:0221b15": "知是為菩薩魔事。「復次，善現！能持法者為名",
    "T07n0220_441:0221b16": "利故欲為他說甚深般若波羅蜜多，復欲令",
    "T07n0220_441:0221b17": "彼書寫、受持、讀誦、修習，能學法者知其所為",
    "T07n0220_441:0221b18": "不欲從受，兩不和合，不獲教授、聽受、書持、讀",
    "T07n0220_441:0221b19": "誦、修習甚深般若波羅蜜多，當知是為菩薩",
    "T07n0220_441:0221b20": "魔事。「復次，善現！能學法者為名利故欲請他",
    "T07n0220_441:0221b21": "說甚深般若波羅蜜多，復欲方便書寫、受持、",
    "T07n0220_441:0221b22": "讀誦、修習，能持法者知其所為而不隨請，兩",
    "T07n0220_441:0221b23": "不和合，不獲教授、聽受、書持、讀誦、修習甚深",
    "T07n0220_441:0221b24": "般若波羅蜜多，當知是為菩薩魔事。「復次，善",
    "T07n0220_441:0221b25": "現！能持法者欲往他方危身命處，能學法者",
    "T07n0220_441:0221b26": "恐失身命不欲隨往，兩不和合，不獲教授、聽",
    "T07n0220_441:0221b27": "受、書持、讀誦、修習甚深般若波羅蜜多，當知",
    "T07n0220_441:0221b28": "是為菩薩魔事。「復次，善現！能學法者欲往他",
    "T07n0220_441:0221b29": "方危身命處，能持法者恐失身命不欲共往，",
    "T07n0220_441:0221c01": "兩不和合，不獲教授、聽受、書持、讀誦、修習甚",
    "T07n0220_441:0221c02": "深般若波羅蜜多，當知是為菩薩魔事。「復次，",
    "T07n0220_441:0221c03": "善現！能持法者欲往他方多賊、疾疫、飢渴國",
    "T07n0220_441:0221c04": "土，能學法者慮彼艱辛不肯隨往，兩不和合，",
    "T07n0220_441:0221c05": "不獲教授、聽受、書持、讀誦、修習甚深般若波羅",
    "T07n0220_441:0221c06": "蜜多，當知是為菩薩魔事。「復次，善現！能學法",
    "T07n0220_441:0221c07": "者欲往他方多賊、疾疫、飢渴國土，能持法者",
    "T07n0220_441:0221c08": "慮彼艱辛不肯共往，兩不和合，不獲教授、聽",
    "T07n0220_441:0221c09": "受、書持、讀誦、修習甚深般若波羅蜜多，當知",
    "T07n0220_441:0221c10": "是為菩薩魔事。「復次，善現！能持法者欲往他",
    "T07n0220_441:0221c11": "方安隱、豐樂、無難之處，能學法者欲隨其去，",
    "T07n0220_441:0221c12": "能持法者方便試言：『汝雖為利欲隨我往，而",
    "T07n0220_441:0221c13": "汝至彼豈必遂心，宜審思惟勿後憂悔。』時，學",
    "T07n0220_441:0221c14": "法者聞已念言：『是彼不欲令我去相，設固隨",
    "T07n0220_441:0221c15": "往豈必聞法？』由此因緣不隨其去，兩不和合，",
    "T07n0220_441:0221c16": "不獲教授、聽受、書持、讀誦、修習甚深般若波羅",
    "T07n0220_441:0221c17": "蜜多，當知是為菩薩魔事。「復次，善現！能持",
    "T07n0220_441:0221c18": "法者欲往他方，所經道路曠野險阻，多諸賊難",
    "T07n0220_441:0221c19": "及旃荼羅、惡獸、獵師、毒蛇等怖，能學法者欲",
    "T07n0220_441:0221c20": "隨其去，能持法者方便試言：『汝今何故無事",
    "T07n0220_441:0221c21": "隨我欲經如是諸險難處，宜審思惟勿後憂",
    "T07n0220_441:0221c22": "悔。』能學法者聞已念言：『彼應不欲令我隨往，",
    "T07n0220_441:0221c23": "設固隨往何必聞法？』由此因緣不隨其去，兩",
    "T07n0220_441:0221c24": "不和合，不獲教授、聽受、書持、讀誦、修習甚深",
    "T07n0220_441:0221c25": "般若波羅蜜多，當知是為菩薩魔事。「復次，善",
    "T07n0220_441:0221c26": "現！能持法者多有施主數相追隨，學法者來",
    "T07n0220_441:0221c27": "請說般若波羅蜜多，或請書寫、受持、讀誦、如",
    "T07n0220_441:0221c28": "說修行，彼多緣礙無暇教授，能學法者起嫌",
    "T07n0220_441:0221c29": "恨心，後雖教授而不聽受，兩不和合，不獲教",
    "T07n0220_441:0222a01": "授、聽受、書持、讀誦、修習甚深般若波羅蜜多，",
    "T07n0220_441:0222a02": "當知是為菩薩魔事。「復次，善現！有諸惡魔作",
    "T07n0220_441:0222a03": "苾芻像，至菩薩所方便破壞，令於般若波羅",
    "T07n0220_441:0222a04": "蜜多不得書寫、受持、讀誦、修習、思惟、為他演",
    "T07n0220_441:0222a05": "說。」時，具壽善現白佛言：「世尊！云何惡魔作",
    "T07n0220_441:0222a06": "苾芻像至菩薩所方便破壞，令於般若波羅",
    "T07n0220_441:0222a07": "蜜多不得書寫、受持、讀誦、修習、思惟、為他演",
    "T07n0220_441:0222a08": "說？」佛言：「善現！有諸惡魔作苾芻像，至菩薩",
    "T07n0220_441:0222a09": "所方便破壞，令其毀厭甚深般若波羅蜜多，",
    "T07n0220_441:0222a10": "不得書寫、受持、讀誦、修習、思惟、為他演說，謂",
    "T07n0220_441:0222a11": "作是言：『汝所習誦無相經典非真般若波羅",
    "T07n0220_441:0222a12": "蜜多，我所習誦有相經典是真般若波羅蜜",
    "T07n0220_441:0222a13": "多。』作是語時，有諸菩薩未得受記，便於般若",
    "T07n0220_441:0222a14": "波羅蜜多而生疑惑，由疑惑故便於般若波",
    "T07n0220_441:0222a15": "羅蜜多而生毀厭，由毀厭故遂不書寫、受持、",
    "T07n0220_441:0222a16": "讀誦、修習、思惟、為他演說甚深般若波羅蜜",
    "T07n0220_441:0222a17": "多，當知是為菩薩魔事。「復次，善現！有諸惡",
    "T07n0220_441:0222a18": "魔作苾芻像，至菩薩所語菩薩言：『若諸菩薩",
    "T07n0220_441:0222a19": "行此般若波羅蜜多，唯證實際得預流果，若",
    "T07n0220_441:0222a20": "一來果、若不還果、若阿羅漢果、若獨覺菩提，",
    "T07n0220_441:0222a21": "終不能證無上佛果，何緣於此唐設劬勞？』菩",
    "T07n0220_441:0222a22": "薩既聞，便不書寫、受持、讀誦、修習、思惟、為他演",
    "T07n0220_441:0222a23": "說甚深般若波羅蜜多，當知是為菩薩魔事。",
    "T07n0220_441:0222a24": "「復次，善現！書寫、受持、讀誦、修習、思惟、演說如",
    "T07n0220_441:0222a25": "是般若波羅蜜多甚深經時，多有惡魔作留",
    "T07n0220_441:0222a26": "難事，障礙菩薩所求無上正等菩提，諸菩薩",
    "T07n0220_441:0222a27": "摩訶薩應諦覺察而遠離之。」時，具壽善現白",
    "T07n0220_441:0222a28": "佛言：「世尊！何等名為魔事留難，令諸菩薩覺",
    "T07n0220_441:0222a29": "察遠離？」佛言：「善現！住菩薩乘諸善男子、善女",
    "T07n0220_441:0222b01": "人等，書寫、受持、讀誦、修習、思惟、演說如是般",
    "T07n0220_441:0222b02": "若波羅蜜多甚深經時，多有相似般若、靜慮、",
    "T07n0220_441:0222b03": "精進、安忍、淨戒、布施波羅蜜多魔事留難，菩",
    "T07n0220_441:0222b04": "薩於中應諦覺察而遠離之。「復次，善現！住菩",
    "T07n0220_441:0222b05": "薩乘諸善男子、善女人等，書寫、受持、讀誦、修",
    "T07n0220_441:0222b06": "習、思惟、演說如是般若波羅蜜多甚深經時，",
    "T07n0220_441:0222b07": "多有相似內空、外空、內外空、空空、大空、勝義空、",
    "T07n0220_441:0222b08": "有為空、無為空、畢竟空、無際空、散無散空、本性",
    "T07n0220_441:0222b09": "空、自共相空、一切法空、不可得空、無性空、自性",
    "T07n0220_441:0222b10": "空、無性自性空魔事留難，菩薩於中應諦覺",
    "T07n0220_441:0222b11": "察而遠離之。「復次，善現！住菩薩乘諸善男子、",
    "T07n0220_441:0222b12": "善女人等，書寫、受持、讀誦、修習、思惟、演說如",
    "T07n0220_441:0222b13": "是般若波羅蜜多甚深經時，多有相似真如、",
    "T07n0220_441:0222b14": "法界、法性、實際、不思議界及餘無量無邊佛法",
    "T07n0220_441:0222b15": "魔事留難，菩薩於中應諦覺察而遠離之。「復",
    "T07n0220_441:0222b16": "次，善現！住菩薩乘諸善男子、善女人等，書寫、",
    "T07n0220_441:0222b17": "受持、讀誦、修習、思惟、演說如是般若波羅蜜多",
    "T07n0220_441:0222b18": "甚深經時，有持二乘相應經典，至菩薩所作",
    "T07n0220_441:0222b19": "如是言：『此是如來真實所說，學此法者速證",
    "T07n0220_441:0222b20": "無上正等菩提。』如是亦名魔事留難，菩薩於",
    "T07n0220_441:0222b21": "中應諦覺察而遠離之。「復次，善現！有諸惡魔",
    "T07n0220_441:0222b22": "作苾芻像，至菩薩所宣說二乘所學所行內",
    "T07n0220_441:0222b23": "外空等，或四念住、四正斷、四神足、五根、五力、",
    "T07n0220_441:0222b24": "七等覺支、八聖道支，或三解脫門等，說是法",
    "T07n0220_441:0222b25": "已謂菩薩言：『大士當知！且依此法精勤修學，",
    "T07n0220_441:0222b26": "取預流果、若一來果、若不還果、若阿羅漢果、若",
    "T07n0220_441:0222b27": "獨覺菩提，遠離一切生老病死，何用無上正",
    "T07n0220_441:0222b28": "等菩提？』由此因緣，令是菩薩不得書寫、受持、",
    "T07n0220_441:0222b29": "讀誦、修習、思惟、為他演說甚深般若波羅蜜多，",
    "T07n0220_441:0222c01": "當知是為菩薩魔事。「復次，善現！有諸惡魔作",
    "T07n0220_441:0222c02": "苾芻像，威儀庠序形貌端嚴，至菩薩所，菩薩",
    "T07n0220_441:0222c03": "見之深生愛著，由斯退減一切相智，不獲聽",
    "T07n0220_441:0222c04": "聞、書寫、受持、讀誦、修習、思惟、演說甚深般若波",
    "T07n0220_441:0222c05": "羅蜜多，當知是為菩薩魔事。「復次，善現！有",
    "T07n0220_441:0222c06": "諸惡魔作佛形像，身真金色，常光一尋，具三",
    "T07n0220_441:0222c07": "十二大丈夫相，八十隨好圓滿莊嚴，至菩薩",
    "T07n0220_441:0222c08": "所，菩薩見之深生愛著，由斯退減一切相智，",
    "T07n0220_441:0222c09": "不獲聽聞、書寫、受持、讀誦、修習、思惟、演說甚深",
    "T07n0220_441:0222c10": "般若波羅蜜多，當知是為菩薩魔事。「復次，善",
    "T07n0220_441:0222c11": "現！有諸惡魔化作佛像，苾芻圍繞宣說法要，",
    "T07n0220_441:0222c12": "至菩薩所，菩薩見之深生愛著，便作是念：『願",
    "T07n0220_441:0222c13": "我未來當成如來、應、正等覺，苾芻圍繞宣說",
    "T07n0220_441:0222c14": "法要，與今所見平等平等。』由斯退減一切相",
    "T07n0220_441:0222c15": "智，不獲聽聞、書寫、受持、讀誦、修習、思惟、演說",
    "T07n0220_441:0222c16": "甚深般若波羅蜜多，當知是為菩薩魔事。「復",
    "T07n0220_441:0222c17": "次，善現！有諸惡魔化作菩薩摩訶薩像，若百",
    "T07n0220_441:0222c18": "若千乃至無數，具無礙辯相好莊嚴，自變其",
    "T07n0220_441:0222c19": "身作佛形像，為化菩薩摩訶薩眾宣說法要，",
    "T07n0220_441:0222c20": "教修布施波羅蜜多乃至般若波羅蜜多，現",
    "T07n0220_441:0222c21": "如是相至菩薩所，菩薩見之深生愛著，由",
    "T07n0220_441:0222c22": "斯退減一切相智，不獲聽聞、書寫、受持、讀誦、",
    "T07n0220_441:0222c23": "修習、思惟、演說甚深般若波羅蜜多，當知是",
    "T07n0220_441:0222c24": "為菩薩魔事。「所以者何？善現！如是般若波",
    "T07n0220_441:0222c25": "羅蜜多甚深法中，色無所有不可得，受、想、行、",
    "T07n0220_441:0222c26": "識亦無所有不可得；眼處無所有不可得，耳、",
    "T07n0220_441:0222c27": "鼻、舌、身、意處亦無所有不可得；色處無所有",
    "T07n0220_441:0222c28": "不可得，聲、香、味、觸、法處亦無所有不可得；眼",
    "T07n0220_441:0222c29": "界無所有不可得，耳、鼻、舌、身、意界亦無所有",
    "T07n0220_441:0223a01": "不可得；色界無所有不可得，聲、香、味、觸、法界",
    "T07n0220_441:0223a02": "亦無所有不可得；眼識界無所有不可得，耳、",
    "T07n0220_441:0223a03": "鼻、舌、身、意識界亦無所有不可得；眼觸無所",
    "T07n0220_441:0223a04": "有不可得，耳、鼻、舌、身、意觸亦無所有不可得；",
    "T07n0220_441:0223a05": "眼觸為緣所生諸受無所有不可得，耳、鼻、舌、",
    "T07n0220_441:0223a06": "身、意觸為緣所生諸受亦無所有不可得；地",
    "T07n0220_441:0223a07": "界無所有不可得，水、火、風、空、識界亦無所有",
    "T07n0220_441:0223a08": "不可得；無明無所有不可得，行、識、名色、六",
    "T07n0220_441:0223a09": "處、觸、受、愛、取、有、生、老死愁歎苦憂惱亦無所",
    "T07n0220_441:0223a10": "有不可得；欲界無所有不可得，色、無色界",
    "T07n0220_441:0223a11": "亦無所有不可得；過去無所有不可得，未來、",
    "T07n0220_441:0223a12": "現在亦無所有不可得，有漏法無所有不可",
    "T07n0220_441:0223a13": "得，無漏法亦無所有不可得；有為法無所有",
    "T07n0220_441:0223a14": "不可得，無為法亦無所有不可得；世間法無",
    "T07n0220_441:0223a15": "所有不可得，出世間法亦無所有不可得；布",
    "T07n0220_441:0223a16": "施波羅蜜多無所有不可得，淨戒、安忍、精進、",
    "T07n0220_441:0223a17": "靜慮、般若波羅蜜多亦無所有不可得；內空",
    "T07n0220_441:0223a18": "無所有不可得，外空、內外空、空空、大空、勝義",
    "T07n0220_441:0223a19": "空、有為空、無為空、畢竟空、無際空、散無散空、本",
    "T07n0220_441:0223a20": "性空、自共相空、一切法空、不可得空、無性空、自",
    "T07n0220_441:0223a21": "性空、無性自性空亦無所有不可得；真如無",
    "T07n0220_441:0223a22": "所有不可得，法界、法性、不虛妄性、不變異性、",
    "T07n0220_441:0223a23": "平等性、離生性、法定、法住、實際、虛空界、不思議",
    "T07n0220_441:0223a24": "界亦無所有不可得；苦聖諦無所有不可得，",
    "T07n0220_441:0223a25": "集、滅、道聖諦亦無所有不可得；四靜慮無所",
    "T07n0220_441:0223a26": "有不可得，四無量、四無色定亦無所有不可",
    "T07n0220_441:0223a27": "得；八解脫無所有不可得，八勝處、九次第定、",
    "T07n0220_441:0223a28": "十遍處亦無所有不可得；四念住無所有不",
    "T07n0220_441:0223a29": "可得，四正斷、四神足、五根、五力、七等覺支、八",
    "T07n0220_441:0223a30": "聖道支亦無所有不可得。空解脫門無所有",
    "T07n0220_441:0223b01": "不可得，無相、無願解脫門亦無所有不可得；",
    "T07n0220_441:0223b02": "淨觀地無所有不可得，種性地、第八地、具",
    "T07n0220_441:0223b03": "見地、薄地、離欲地、已辦地、獨覺地、菩薩地、如來",
    "T07n0220_441:0223b04": "地亦無所有不可得；極喜地無所有不可得，",
    "T07n0220_441:0223b05": "離垢地、發光地、焰慧地、極難勝地、現前地、遠行",
    "T07n0220_441:0223b06": "地、不動地、善慧地、法雲地亦無所有不可得；",
    "T07n0220_441:0223b07": "五眼無所有不可得，六神通亦無所有不可",
    "T07n0220_441:0223b08": "得；如來十力無所有不可得，四無所畏、四無",
    "T07n0220_441:0223b09": "礙解、大慈、大悲、大喜、大捨、十八佛不共法亦無",
    "T07n0220_441:0223b10": "所有不可得；三十二大士相無所有不可得，",
    "T07n0220_441:0223b11": "八十隨好亦無所有不可得；無忘失法無所",
    "T07n0220_441:0223b12": "有不可得，恒住捨性亦無所有不可得；一切",
    "T07n0220_441:0223b13": "智無所有不可得，道相智、一切相智亦無所",
    "T07n0220_441:0223b14": "有不可得；成熟有情無所有不可得，嚴淨佛",
    "T07n0220_441:0223b15": "土亦無所有不可得；菩薩大願無所有不可",
    "T07n0220_441:0223b16": "得，菩薩神通亦無所有不可得；一切陀羅尼",
    "T07n0220_441:0223b17": "門無所有不可得，一切三摩地門亦無所有",
    "T07n0220_441:0223b18": "不可得；預流果無所有不可得，一來、不還、阿",
    "T07n0220_441:0223b19": "羅漢果、獨覺菩提亦無所有不可得；一切菩",
    "T07n0220_441:0223b20": "薩摩訶薩行無所有不可得，諸佛無上正等",
    "T07n0220_441:0223b21": "菩提亦無所有不可得。「善現！若於是處，色無",
    "T07n0220_441:0223b22": "所有不可得，受、想、行、識亦無所有不可得，如",
    "T07n0220_441:0223b23": "是乃至一切菩薩摩訶薩行無所有不可得，",
    "T07n0220_441:0223b24": "諸佛無上正等菩提亦無所有不可得。則於",
    "T07n0220_441:0223b25": "是處，一切如來、應、正等覺及諸菩薩摩訶薩",
    "T07n0220_441:0223b26": "眾、獨覺、聲聞、諸異生類亦無所有不可得。何",
    "T07n0220_441:0223b27": "以故？善現！以一切法自性空故。",
    "T07n0220_441:0223b28": "「復次，善現！住菩薩乘諸善男子、善女人等，書",
    "T07n0220_441:0223b29": "寫、受持、讀誦、修習、思惟、演說如是般若波羅蜜",
    "T07n0220_441:0223c01": "多甚深經時，多有留難違害事起，令薄福",
    "T07n0220_441:0223c02": "者事不成就。如贍部洲有諸珍寶，謂吠琉",
    "T07n0220_441:0223c03": "璃、螺貝、璧玉、珊瑚、石藏、末尼、真珠、帝青、大青、",
    "T07n0220_441:0223c04": "金剛、虎珀、金銀等寶，多有盜賊違害留難，諸",
    "T07n0220_441:0223c05": "薄福人求不能得。甚深般若波羅蜜多無價",
    "T07n0220_441:0223c06": "寶珠亦復如是，住菩薩乘諸善男子、善女人",
    "T07n0220_441:0223c07": "等，書寫、受持、讀誦、修習、思惟、演說如是般若",
    "T07n0220_441:0223c08": "波羅蜜多甚深經時，有薄福者多諸障礙，有",
    "T07n0220_441:0223c09": "諸惡魔為作留難。」具壽善現即白佛言：「如是！",
    "T07n0220_441:0223c10": "世尊！如是！善逝！誠如聖教，甚深般若波羅",
    "T07n0220_441:0223c11": "蜜多如贍部洲吠琉璃等種種珍寶多有留",
    "T07n0220_441:0223c12": "難，諸薄福人雖設方便而不能得。住菩薩",
    "T07n0220_441:0223c13": "乘諸善男子、善女人等，書寫、受持、讀誦、修習、",
    "T07n0220_441:0223c14": "思惟、演說如是般若波羅蜜多甚深經時，有",
    "T07n0220_441:0223c15": "薄福者多諸留難，雖有欲樂而不能成。所以",
    "T07n0220_441:0223c16": "者何？有愚癡者為魔所使，住菩薩乘諸善男",
    "T07n0220_441:0223c17": "子、善女人等，書寫、受持、讀誦、修習、思惟、演說",
    "T07n0220_441:0223c18": "如是般若波羅蜜多甚深經時，為作留難。世",
    "T07n0220_441:0223c19": "尊！彼愚癡者覺慧微昧，不能思議廣大佛法，",
    "T07n0220_441:0223c20": "自於般若波羅蜜多甚深經典不能書寫、受",
    "T07n0220_441:0223c21": "持、讀誦、修習、思惟、為他演說，復樂障他書寫、",
    "T07n0220_441:0223c22": "受持、讀誦、修習、思惟、演說甚深般若波羅蜜",
    "T07n0220_441:0223c23": "多。」佛言：「善現！如是！如是！如汝所說，有愚癡",
    "T07n0220_441:0223c24": "人為魔所使，住菩薩乘諸善男子、善女人等，",
    "T07n0220_441:0223c25": "書寫、受持、讀誦、修習、思惟、演說如是般若波羅",
    "T07n0220_441:0223c26": "蜜多甚深經時，為作留難。善現！彼愚癡者",
    "T07n0220_441:0223c27": "覺慧微昧，不能思議廣大佛法，未種善根，未",
    "T07n0220_441:0223c28": "於佛所發弘誓願，為惡知識之所攝受，薄福",
    "T07n0220_441:0223c29": "德故，自於般若波羅蜜多甚深經典不能書",
    "T07n0220_441:0224a01": "寫、受持、讀誦、修習、思惟、為他演說；新學大乘諸",
    "T07n0220_441:0224a02": "善男子、善女人等，書寫、受持、讀誦、修習、思惟、",
    "T07n0220_441:0224a03": "演說如是般若波羅蜜多甚深經時，為作留",
    "T07n0220_441:0224a04": "難。善現！於當來世有善男子、善女人等，覺",
    "T07n0220_441:0224a05": "慧微昧善根薄少，為惡知識之所攝受，於諸",
    "T07n0220_441:0224a06": "如來、應、正等覺廣大功德不能信樂，自於般",
    "T07n0220_441:0224a07": "若波羅蜜多甚深經典不能書寫、受持、讀誦、",
    "T07n0220_441:0224a08": "修習、思惟、為他演說，復樂障他諸善男子、善",
    "T07n0220_441:0224a09": "女人等書寫、受持、讀誦、修習、思惟、演說甚深般",
    "T07n0220_441:0224a10": "若波羅蜜多，當知是人獲無量罪。",
    "T07n0220_441:0224a11": "「復次，善現！住菩薩乘諸善男子、善女人等，書",
    "T07n0220_441:0224a12": "寫、受持、讀誦、修習、思惟、演說如是般若波羅蜜",
    "T07n0220_441:0224a13": "多甚深經時，多諸魔事為作留難，令所書寫、",
    "T07n0220_441:0224a14": "受持、讀誦、修習、思惟、為他演說甚深般若波羅",
    "T07n0220_441:0224a15": "蜜多事不成就，不能圓滿般若、靜慮、精進、安",
    "T07n0220_441:0224a16": "忍、淨戒、布施波羅蜜多，不能圓滿內空、外空、",
    "T07n0220_441:0224a17": "內外空、空空、大空、勝義空、有為空、無為空、畢竟",
    "T07n0220_441:0224a18": "空、無際空、散無散空、本性空、自共相空、一切法",
    "T07n0220_441:0224a19": "空、不可得空、無性空、自性空、無性自性空，不",
    "T07n0220_441:0224a20": "能圓滿真如、法界、法性、不虛妄性、不變異性、平",
    "T07n0220_441:0224a21": "等性、離生性、法定、法住、實際、虛空界、不思議",
    "T07n0220_441:0224a22": "界，不能圓滿苦、集、滅、道聖諦，不能圓滿四靜",
    "T07n0220_441:0224a23": "慮、四無量、四無色定，不能圓滿八解脫、八勝",
    "T07n0220_441:0224a24": "處、九次第定、十遍處，不能圓滿四念住、四正",
    "T07n0220_441:0224a25": "斷、四神足、五根、五力、七等覺支、八聖道支，不",
    "T07n0220_441:0224a26": "能圓滿空、無相、無願解脫門，不能圓滿菩薩",
    "T07n0220_441:0224a27": "十地，不能圓滿五眼、六神通，不能圓滿如來",
    "T07n0220_441:0224a28": "十力、四無所畏、四無礙解、大慈、大悲、大喜、大捨、",
    "T07n0220_441:0224a29": "十八佛不共法，不能圓滿三十二大士相、八",
    "T07n0220_441:0224b01": "十隨好，不能圓滿無忘失法、恒住捨性，不能",
    "T07n0220_441:0224b02": "圓滿成熟有情、嚴淨佛土，不能圓滿一切陀",
    "T07n0220_441:0224b03": "羅尼門、三摩地門，不能圓滿一切菩薩摩訶",
    "T07n0220_441:0224b04": "薩行、諸佛無上正等菩提，不能圓滿一切智、",
    "T07n0220_441:0224b05": "道相智、一切相智，不能圓滿此等功德，皆由",
    "T07n0220_441:0224b06": "惡魔為作留難。「善現！住菩薩乘諸善男子、善",
    "T07n0220_441:0224b07": "女人等，書寫、受持、讀誦、修習、思惟、演說如是",
    "T07n0220_441:0224b08": "般若波羅蜜多甚深經時，若無惡魔為作留",
    "T07n0220_441:0224b09": "難，復能圓滿般若、靜慮、精進、安忍、淨戒、布施",
    "T07n0220_441:0224b10": "波羅蜜多，乃至圓滿一切智、道相智、一切相",
    "T07n0220_441:0224b11": "智，當知皆是如來神力加護如是。住菩薩乘",
    "T07n0220_441:0224b12": "諸善男子、善女人等，令於如是甚深般若波",
    "T07n0220_441:0224b13": "羅蜜多書寫、受持、讀誦、修習、思惟、演說皆無障",
    "T07n0220_441:0224b14": "礙，亦令圓滿般若、靜慮、精進、安忍、淨戒、布施",
    "T07n0220_441:0224b15": "波羅蜜多，乃至圓滿一切智、道相智、一切相",
    "T07n0220_441:0224b16": "智。「復次，善現！現在十方無量無數無邊世界",
    "T07n0220_441:0224b17": "一切如來、應、正等覺，安隱住持說正法者，亦",
    "T07n0220_441:0224b18": "以神力加護如是住菩薩乘諸善男子、善女",
    "T07n0220_441:0224b19": "人等，令於如是甚深般若波羅蜜多書寫、受",
    "T07n0220_441:0224b20": "持、讀誦、修習、思惟、演說皆無障礙，亦令圓滿",
    "T07n0220_441:0224b21": "般若、靜慮、精進、安忍、淨戒、布施波羅蜜多，乃",
    "T07n0220_441:0224b22": "至圓滿一切智、道相智、一切相智。「復次，善現！",
    "T07n0220_441:0224b23": "現在十方殑伽沙等諸佛世界，不退轉地一切",
    "T07n0220_441:0224b24": "菩薩摩訶薩眾，亦以神力加護如是住菩薩",
    "T07n0220_441:0224b25": "乘諸善男子、善女人等，令於如是甚深般若",
    "T07n0220_441:0224b26": "波羅蜜多書寫、受持、讀誦、修習、思惟、演說皆無",
    "T07n0220_441:0224b27": "障礙，亦令圓滿般若、靜慮、精進、安忍、淨戒、布",
    "T07n0220_441:0224b28": "施波羅蜜多，乃至圓滿一切智、道相智、一切",
    "T07n0220_441:0224b29": "相智。」",
    "T07n0220_441:0224c01": "第二分佛母品第四十六之一",
    "T07n0220_441:0224c02": "「復次，善現！如有女人生育諸子，若五、若十、二",
    "T07n0220_441:0224c03": "十、三十、四十、五十、或百、或千，其母遇病，諸子",
    "T07n0220_441:0224c04": "各別勤求醫療，皆作是念：『我母云何當得病",
    "T07n0220_441:0224c05": "愈，長壽安樂、身無眾苦、心離愁憂？』諸子爾時",
    "T07n0220_441:0224c06": "競設方便，求安樂具覆護母身，勿為蚊虻、蛇",
    "T07n0220_441:0224c07": "蝎、風熱、飢渴等觸之所侵惱，又以種種上妙",
    "T07n0220_441:0224c08": "樂具，供養恭敬而作是言：『我母慈悲，生育我",
    "T07n0220_441:0224c09": "等，教示種種世間事業，我等豈得不報母恩！』",
    "T07n0220_441:0224c10": "「善現！如來、應、正等覺亦復如是，常以佛眼觀",
    "T07n0220_441:0224c11": "察護念甚深般若波羅蜜多。何以故？善現！甚",
    "T07n0220_441:0224c12": "深般若波羅蜜多能生我等一切佛法，能與",
    "T07n0220_441:0224c13": "我等一切相智，能示世間諸法實相。十方世",
    "T07n0220_441:0224c14": "界無量無數無邊如來、應、正等覺安隱住持現",
    "T07n0220_441:0224c15": "說法者，亦以佛眼常觀護念甚深般若波羅",
    "T07n0220_441:0224c16": "蜜多。何以故？善現！甚深般若波羅蜜多，能",
    "T07n0220_441:0224c17": "生十方無量無數無邊世界一切如來、應、正等",
    "T07n0220_441:0224c18": "覺所有佛法，又能與彼一切相智，能示世間",
    "T07n0220_441:0224c19": "諸法實相。由此因緣我等諸佛常以佛眼觀",
    "T07n0220_441:0224c20": "察護念甚深般若波羅蜜多，為報其恩不應",
    "T07n0220_441:0224c21": "暫捨。「何以故？善現！一切如來、應、正等覺所",
    "T07n0220_441:0224c22": "有靜慮波羅蜜多乃至布施波羅蜜多，皆由",
    "T07n0220_441:0224c23": "如是甚深般若波羅蜜多而得生故；所有內",
    "T07n0220_441:0224c24": "空乃至無性自性空，皆由如是甚深般若波",
    "T07n0220_441:0224c25": "羅蜜多而得現故；所有真如乃至不思議界，",
    "T07n0220_441:0224c26": "皆由如是甚深般若波羅蜜多而得現故；所",
    "T07n0220_441:0224c27": "有苦、集、滅、道聖諦，皆由如是甚深般若波羅",
    "T07n0220_441:0224c28": "蜜多而得現故；所有四靜慮、四無量、四無色",
    "T07n0220_441:0224c29": "定，皆由如是甚深般若波羅蜜多而得生故；",
    "T07n0220_441:0225a01": "所有八解脫、八勝處、九次第定、十遍處，皆由",
    "T07n0220_441:0225a02": "如是甚深般若波羅蜜多而得生故；所有四",
    "T07n0220_441:0225a03": "念住乃至八聖道支，皆由如是甚深般若波",
    "T07n0220_441:0225a04": "羅蜜多而得生故；所有空、無相、無願解脫門，",
    "T07n0220_441:0225a05": "皆由如是甚深般若波羅蜜多而得生故；所",
    "T07n0220_441:0225a06": "有五眼、六神通，皆由如是甚深般若波羅蜜",
    "T07n0220_441:0225a07": "多而得生故；所有如來十力乃至十八佛不",
    "T07n0220_441:0225a08": "共法，皆由如是甚深般若波羅蜜多而得生",
    "T07n0220_441:0225a09": "故；所有三十二大士相、八十隨好微妙色身，",
    "T07n0220_441:0225a10": "皆由如是甚深般若波羅蜜多而得生故；所",
    "T07n0220_441:0225a11": "有無忘失法、恒住捨性，皆由如是甚深般若",
    "T07n0220_441:0225a12": "波羅蜜多而得生故；所有一切陀羅尼門、三",
    "T07n0220_441:0225a13": "摩地門，皆由如是甚深般若波羅蜜多而得",
    "T07n0220_441:0225a14": "生故；所有一切智、道相智、一切相智，皆由如",
    "T07n0220_441:0225a15": "是甚深般若波羅蜜多而得生故；所有預流、",
    "T07n0220_441:0225a16": "一來、不還、阿羅漢果、獨覺菩提，皆由如是甚",
    "T07n0220_441:0225a17": "深般若波羅蜜多而得生故；所有菩薩摩訶",
    "T07n0220_441:0225a18": "薩行諸佛無上正等菩提，皆由如是甚深般",
    "T07n0220_441:0225a19": "若波羅蜜多而得生故；所有預流、一來、不還、",
    "T07n0220_441:0225a20": "阿羅漢、獨覺、菩薩摩訶薩、諸佛世尊，皆由如",
    "T07n0220_441:0225a21": "是甚深般若波羅蜜多而得有故。「善現！一切",
    "T07n0220_441:0225a22": "如來、應、正等覺，已得無上正等菩提，今得無",
    "T07n0220_441:0225a23": "上正等菩提，當得無上正等菩提，皆因如",
    "T07n0220_441:0225a24": "是甚深般若波羅蜜多。由此因緣，甚深般若",
    "T07n0220_441:0225a25": "波羅蜜多於諸如來有大恩德，是故諸佛常",
    "T07n0220_441:0225a26": "以佛眼觀察護念甚深般若波羅蜜多。善現！",
    "T07n0220_441:0225a27": "住菩薩乘諸善男子、善女人等，若能於此甚",
    "T07n0220_441:0225a28": "深般若波羅蜜多書寫、受持、讀誦、修習、思惟、",
    "T07n0220_441:0225a29": "演說，一切如來、應、正等覺常以佛眼觀察護",
    "T07n0220_441:0225b01": "念，令其身心恒得安樂，所修善業皆無留難。",
    "T07n0220_441:0225b02": "善現！住菩薩乘諸善男子、善女人等，若能於",
    "T07n0220_441:0225b03": "此甚深般若波羅蜜多書寫、受持、讀誦、修習、",
    "T07n0220_441:0225b04": "思惟、演說，十方世界一切如來、應、正等覺皆",
    "T07n0220_441:0225b05": "共護念，令於無上正等菩提永不退轉。」爾時，",
    "T07n0220_441:0225b06": "具壽善現白佛言：「世尊！如佛所說甚深般若",
    "T07n0220_441:0225b07": "波羅蜜多能生如來、應、正等覺一切佛法，能",
    "T07n0220_441:0225b08": "與如來、應、正等覺一切相智，能示世間諸法",
    "T07n0220_441:0225b09": "實相。世尊！云何如是甚深般若波羅蜜多能",
    "T07n0220_441:0225b10": "生如來、應、正等覺一切佛法，能與如來、應、正",
    "T07n0220_441:0225b11": "等覺一切相智，能示世間諸法實相？云何如",
    "T07n0220_441:0225b12": "來、應、正等覺從甚深般若波羅蜜多生？云何",
    "T07n0220_441:0225b13": "諸佛說世間相？」佛言：「善現！甚深般若波羅",
    "T07n0220_441:0225b14": "蜜多能生如來、應、正等覺所有十力、四無所",
    "T07n0220_441:0225b15": "畏、四無礙解、大慈、大悲、大喜、大捨、十八佛不共",
    "T07n0220_441:0225b16": "法，廣說乃至一切相智。善現！如是等無量無",
    "T07n0220_441:0225b17": "邊如來功德，皆從如是甚深般若波羅蜜多",
    "T07n0220_441:0225b18": "而得生長，由得如是諸佛功德故名為佛。甚",
    "T07n0220_441:0225b19": "深般若波羅蜜多，能生、能與一切如來、應、正",
    "T07n0220_441:0225b20": "等覺如是佛法一切相智，是故我說甚深般",
    "T07n0220_441:0225b21": "若波羅蜜多能生如來、應、正等覺一切佛法，",
    "T07n0220_441:0225b22": "能與如來、應、正等覺一切相智，亦說如來、應、",
    "T07n0220_441:0225b23": "正等覺從彼而生。善現！甚深般若波羅蜜多",
    "T07n0220_441:0225b24": "能示世間諸法實相者，謂能示世間五蘊實",
    "T07n0220_441:0225b25": "相，一切如來、應、正等覺亦說世間五蘊實相。」",
    "T07n0220_441:0225b26": "時，具壽善現白佛言：「世尊！云何如來、應、正等",
    "T07n0220_441:0225b27": "覺甚深般若波羅蜜多說示世間五蘊實相？」",
    "T07n0220_441:0225b28": "佛言：「善現！一切如來、應、正等覺甚深般若",
    "T07n0220_441:0225b29": "波羅蜜多，俱不說示五蘊有成有壞、有生有",
    "T07n0220_441:0225c01": "滅、有續有斷、有染有淨、有增有減、有入有出，",
    "T07n0220_441:0225c02": "俱不說示五蘊有過去有未來有現在、有善有",
    "T07n0220_441:0225c03": "不善有無記、有欲界繫有色界繫有無色界",
    "T07n0220_441:0225c04": "繫。所以者何？善現！非空、無相、無願之法有",
    "T07n0220_441:0225c05": "成有壞、有生有滅、有續有斷、有染有淨、有增有",
    "T07n0220_441:0225c06": "減、有入有出、有過去有未來有現在、有善有不",
    "T07n0220_441:0225c07": "善有無記、有欲界繫有色界繫有無色界繫。",
    "T07n0220_441:0225c08": "善現！非無生、無滅、無造、無作、無性之法，有成",
    "T07n0220_441:0225c09": "有壞、有生有滅、有續有斷、有染有淨、有增有減、",
    "T07n0220_441:0225c10": "有入有出、有過去有未來有現在、有善有不善",
    "T07n0220_441:0225c11": "有無記、有欲界繫有色界繫有無色界繫。善",
    "T07n0220_441:0225c12": "現！一切如來、應、正等覺甚深般若波羅蜜多，",
    "T07n0220_441:0225c13": "如是說示五蘊實相，此五蘊相即是世間，是",
    "T07n0220_441:0225c14": "故世間亦無成無壞、無生無滅、無續無斷、無染",
    "T07n0220_441:0225c15": "無淨、無增無減、無入無出、無過去無未來無現",
    "T07n0220_441:0225c16": "在、無善無不善無無記、無欲界繫無色界繫無",
    "T07n0220_441:0225c17": "無色界繫、及無餘相。",
    "T07n0220_441:0225c18": "「復次，善現！一切如來、應、正等覺，皆依如是甚",
    "T07n0220_441:0225c19": "深般若波羅蜜多，普能證知無量無數無邊",
    "T07n0220_441:0225c20": "有情心行差別。然此般若波羅蜜多甚深義",
    "T07n0220_441:0225c21": "中，無有情亦無有情施設可得；無色亦無色",
    "T07n0220_441:0225c22": "施設可得，無受、想、行、識亦無受、想、行、識施設",
    "T07n0220_441:0225c23": "可得；無眼處亦無眼處施設可得，無耳、鼻、舌、",
    "T07n0220_441:0225c24": "身、意處亦無耳、鼻、舌、身、意處施設可得；無",
    "T07n0220_441:0225c25": "色處亦無色處施設可得，無聲、香、味、觸、法",
    "T07n0220_441:0225c26": "處亦無聲、香、味、觸、法處施設可得；無眼界",
    "T07n0220_441:0225c27": "亦無眼界施設可得，無耳、鼻、舌、身、意界亦",
    "T07n0220_441:0225c28": "無耳、鼻、舌、身、意界施設可得；無色界亦無色",
    "T07n0220_441:0225c29": "界施設可得，無聲、香、味、觸、法界亦無聲、香、味、",
    "T07n0220_441:0226a01": "觸、法界施設可得；無眼識界亦無眼識界施",
    "T07n0220_441:0226a02": "設可得，無耳、鼻、舌、身、意識界亦無耳、鼻、舌、身、",
    "T07n0220_441:0226a03": "意識界施設可得；無眼觸亦無眼觸施設可",
    "T07n0220_441:0226a04": "得，無耳、鼻、舌、身、意觸亦無耳、鼻、舌、身、意觸施",
    "T07n0220_441:0226a05": "設可得；無眼觸為緣所生諸受亦無眼觸為",
    "T07n0220_441:0226a06": "緣所生諸受施設可得，無耳、鼻、舌、身、意觸為",
    "T07n0220_441:0226a07": "緣所生諸受亦無耳、鼻、舌、身、意觸為緣所生諸",
    "T07n0220_441:0226a08": "受施設可得；無地界亦無地界施設可得，無",
    "T07n0220_441:0226a09": "水、火、風、空、識界亦無水、火、風、空、識界施設可",
    "T07n0220_441:0226a10": "得；無無明亦無無明施設可得，乃至無老死",
    "T07n0220_441:0226a11": "亦無老死施設可得；無布施波羅蜜多亦無",
    "T07n0220_441:0226a12": "布施波羅蜜多施設可得，乃至無般若波羅",
    "T07n0220_441:0226a13": "蜜多亦無般若波羅蜜多施設可得；無內空",
    "T07n0220_441:0226a14": "亦無內空施設可得，乃至無無性自性空亦",
    "T07n0220_441:0226a15": "無無性自性空施設可得；無四念住亦無四",
    "T07n0220_441:0226a16": "念住施設可得，乃至無八聖道支亦無八聖",
    "T07n0220_441:0226a17": "道支施設可得；如是乃至無如來十力亦無",
    "T07n0220_441:0226a18": "如來十力施設可得，乃至無十八佛不共法",
    "T07n0220_441:0226a19": "亦無十八佛不共法施設可得；無一切智亦",
    "T07n0220_441:0226a20": "無一切智施設可得，無道相智、一切相智亦",
    "T07n0220_441:0226a21": "無道相智、一切相智施設可得。善現！一切如",
    "T07n0220_441:0226a22": "來、應、正等覺甚深般若波羅蜜多，如是說示",
    "T07n0220_441:0226a23": "世間實相。",
    "T07n0220_441:0226a24": "大般若波羅蜜多經卷第四百四十一"
}