{
    "X74n1470_027:0281b05": "大方廣佛華嚴經海印道場十重行願常徧禮懺儀",
    "X74n1470_027:0281b06": "卷第二十七",
    "X74n1470_027:0281b08": "唐　蘭山雲巖慈恩寺護法國師行沙門慧覺依經錄",
    "X74n1470_027:0281b09": "宋　蒼山載光寺沙門普瑞補註",
    "X74n1470_027:0281b10": "明　欽褒忠義忠盡四川布政佛弟子木增訂正",
    "X74n1470_027:0281b11": "雞山寂光寺沙門讀徹參閱",
    "X74n1470_027:0281b12": "天台習教觀沙門正止治定",
    "X74n1470_027:0281b13": "第二十七晌",
    "X74n1470_027:0281b14": "次法界末會",
    "X74n1470_027:0281b15": "一切恭敬敬禮無盡三寶。",
    "X74n1470_027:0281b16": "是諸眾等人各胡跪。嚴持香華。如法供養。願此供海",
    "X74n1470_027:0281b17": "雲。徧滿十方界百萬億天鈴幢。百萬億金剛幢。出微",
    "X74n1470_027:0281b18": "妙音。百萬億天繒幢。眾彩具足。百萬億香幢。垂布香",
    "X74n1470_027:0281b19": "網。百萬億華幢。雨一切華。百萬億天衣幢。懸布妙衣。",
    "X74n1470_027:0281b20": "百萬億天摩尼寶幢。天寶莊嚴。百萬億天莊嚴具幢。",
    "X74n1470_027:0281b21": "眾具校飾。百萬億天鬘幢。種種華鬘四面行布。百萬",
    "X74n1470_027:0281b22": "億天葢幢。寶鈴和鳴。聞皆歡喜。百萬億天蠡。出妙音",
    "X74n1470_027:0281b23": "聲。百萬億天皷。出大音聲。百萬億天箜篌。出微妙音",
    "X74n1470_027:0281b24": "聲。百萬億天牟尼螺。出大妙音。百萬億諸天雜樂。同",
    "X74n1470_027:0281c01": "時俱奏。百萬億天自在樂。出妙音聲。其聲普徧一切",
    "X74n1470_027:0281c02": "佛剎。百萬億天變化樂。其聲如響。普應一切。百萬億",
    "X74n1470_027:0281c03": "天皷音。離於撫擊。而出妙音。百萬億天如意樂。自然",
    "X74n1470_027:0281c04": "出音聲接相和。百萬億天諸雜樂出妙音聲。滅諸煩",
    "X74n1470_027:0281c05": "惱。以如是等諸供養具。常作供養。帝網重重。諸佛菩",
    "X74n1470_027:0281c06": "薩賢聖海眾。受此供養雲。以為光明臺。廣於無邊界。",
    "X74n1470_027:0281c07": "無量無盡。願作佛事。",
    "X74n1470_027:0281c08": "供養已。一切恭敬。",
    "X74n1470_027:0281c09": "次奉施寶錯",
    "X74n1470_027:0281c10": "　寶珠自性廣大海　　七寶山等最殊勝",
    "X74n1470_027:0281c11": "　出興如斯供養雲　　諸佛等處我奉獻",
    "X74n1470_027:0281c12": "唵薩[口*栗]末怛達遏怛囉得捺布桚銘遏薩摩[口*能]囉悉",
    "X74n1470_027:0281c13": "癹囉捺薩麻英吽",
    "X74n1470_027:0281c14": "寶錯經云。有一總持。名無量種呪。皆能成就具大功",
    "X74n1470_027:0281c15": "能。總持云。",
    "X74n1470_027:0281c16": "唵悉麻囉悉麻囉眉麻捺悉葛囉麻曷令[口*(椔-田+夕)]斡吽",
    "X74n1470_027:0281c17": "次供雲總持",
    "X74n1470_027:0281c18": "捺麼囉得捺(二合)得囉(二合)也(引)也捺麼末(重)遏斡矴末",
    "X74n1470_027:0281c19": "日囉(二合)薩囉不囉(二合)麻[口*栗]怛(二合)禰怛達遏怛也啞[口*栗]",
    "X74n1470_027:0281c20": "曷(二合)矴薩滅屹三(二合)莫捺(重引)也怛涅達唵末唧囉(二合)",
    "X74n1470_027:0281c21": "末唧囉麻曷(引)末唧囉(二合)麻曷(引)矴桚末唧呤麻曷",
    "X74n1470_027:0281c22": "(引)眉[口*栗]也(二合)末唧囉(二合)麻曷磨溺(重)即(舌腭)怛末唧哩",
    "X74n1470_027:0281c23": "(二合)磨曷磨溺慢伸當巴珊葛囉麻捺也末唧哩(二合)薩",
    "X74n1470_027:0281c24": "[口*栗]末(二合)葛[口*栗]麻(二合)啞斡囉捺(舌腭)眉商[口*捺]哪末唧囉(二合)",
    "X74n1470_027:0282a01": "莎(引)曷(引)",
    "X74n1470_027:0282a02": "梵音讚佛",
    "X74n1470_027:0282a03": "　如來悉自在　　超世無所依　　具一切功德",
    "X74n1470_027:0282a04": "　度脫於諸有　　無染無所著　　無相無依止",
    "X74n1470_027:0282a05": "　體性不可量　　見者咸稱讚　　光明遍清淨",
    "X74n1470_027:0282a06": "　塵累悉蠲滌　　不動離二邊　　此是如來智",
    "X74n1470_027:0282a07": "直言讚佛",
    "X74n1470_027:0282a08": "如來應正等覺音聲。非有方所。但隨眾生欲解緣出。",
    "X74n1470_027:0282a09": "其信究竟不住方所。亦無言說。為覺悟放逸眾生。出",
    "X74n1470_027:0282a10": "於無量妙法音聲。徧法界中。而令開悟。無數眾生。聞",
    "X74n1470_027:0282a11": "是音已。皆生歡喜。勤修善法。於三乘中。各求出離。又",
    "X74n1470_027:0282a12": "於一音中。出無量聲。隨諸眾生心樂差別。皆悉遍至。",
    "X74n1470_027:0282a13": "悉令得解。道場眾會。靡不皆聞。而其音聲。不出眾外。",
    "X74n1470_027:0282a14": "根未熟者。不應聞故。其有聞者。皆作是念。如來世尊。",
    "X74n1470_027:0282a15": "獨為我說。",
    "X74n1470_027:0282a16": "南無大方廣佛華嚴經中華藏世界海十身無礙本",
    "X74n1470_027:0282a17": "尊毗盧遮那佛",
    "X74n1470_027:0282a18": "南無大慈大悲五百誓願五濁救苦釋迦牟尼佛",
    "X74n1470_027:0282a19": "南無東方滿月世界十二上願五濁救苦藥師琉璃",
    "X74n1470_027:0282a20": "光王佛",
    "X74n1470_027:0282a21": "南無西方極樂世界四十八願五濁救苦阿彌陀佛",
    "X74n1470_027:0282a22": "南無十方三世盡虗空界微塵剎土中大方廣佛華",
    "X74n1470_027:0282a23": "嚴經圓滿教海",
    "X74n1470_027:0282a24": "南無大方廣佛華嚴經中主於行願真理普賢菩薩",
    "X74n1470_027:0282b01": "摩訶薩",
    "X74n1470_027:0282b02": "南無大方廣佛華嚴經中主於信解證智文殊師利",
    "X74n1470_027:0282b03": "菩薩摩訶薩",
    "X74n1470_027:0282b04": "南無大慈大悲五濁救苦千手千眼觀世音菩薩摩",
    "X74n1470_027:0282b05": "訶薩",
    "X74n1470_027:0282b06": "南無大願弘深五濁救苦出無佛世安慰人心常住",
    "X74n1470_027:0282b07": "琰魔羅界地藏王菩薩摩訶薩",
    "X74n1470_027:0282b08": "南無十方三世盡虗空界微塵剎土中十信菩薩十",
    "X74n1470_027:0282b09": "住菩薩十行菩薩十迴向菩薩十地菩薩等覺菩",
    "X74n1470_027:0282b10": "薩徧法界剎海微塵數菩薩一切海眾",
    "X74n1470_027:0282b11": "南無大方廣佛華嚴經末會中修證五相處五十五",
    "X74n1470_027:0282b12": "聖者",
    "X74n1470_027:0282b13": "南無大方廣佛華嚴經末會中圓器上根百城求法",
    "X74n1470_027:0282b14": "一生之內菩薩行圓為末世頓門修證軌範善財",
    "X74n1470_027:0282b15": "菩薩摩訶薩",
    "X74n1470_027:0282b16": "南無十方三世盡虗空界微塵剎土中法身色身形",
    "X74n1470_027:0282b17": "相舍利寶塔寺宇一切佛事又於法藏及講法處",
    "X74n1470_027:0282b18": "菩薩賢聖一切海眾",
    "X74n1470_027:0282b19": "南無大願摜甲求生淨土末濁夏國護持正法護法",
    "X74n1470_027:0282b20": "國師",
    "X74n1470_027:0282b21": "至心歸命禮大方廣佛華嚴經華藏世界海本尊毗",
    "X74n1470_027:0282b22": "盧遮那佛",
    "X74n1470_027:0282b23": "南無大方廣佛華嚴經中法界末會中第一師第一",
    "X74n1470_027:0282b24": "寄位修行相解脫法門",
    "X74n1470_027:0282c01": "　十方盡歸命　　滅罪增淨信　　願生華藏海",
    "X74n1470_027:0282c02": "　極樂淨土中",
    "X74n1470_027:0282c03": "次末會中文殊一人三會寄住十信位",
    "X74n1470_027:0282c04": "經云爾時文殊師利童子(至)辭退南行往於人間。",
    "X74n1470_027:0282c05": "　願共諸眾生　　往生華藏海　　極樂淨土中",
    "X74n1470_027:0282c06": "南無文殊師利菩薩南無無量同行菩薩",
    "X74n1470_027:0282c07": "南無常隨侍衛諸金剛神",
    "X74n1470_027:0282c08": "南無普為眾生供養諸佛諸身眾神",
    "X74n1470_027:0282c09": "南無久發堅誓願常隨從諸足行神",
    "X74n1470_027:0282c10": "南無樂聞妙法主地神南無常修大悲主水神",
    "X74n1470_027:0282c11": "南無智光照耀主火神南無摩尼為冠主風神",
    "X74n1470_027:0282c12": "南無明練十方一切儀式主方神",
    "X74n1470_027:0282c13": "南無專勤除滅無明黑闇主夜神",
    "X74n1470_027:0282c14": "南無一心匪懈闡明佛日主晝神",
    "X74n1470_027:0282c15": "南無莊嚴法界一切虗空主空神",
    "X74n1470_027:0282c16": "南無普度眾生超諸有海主海神",
    "X74n1470_027:0282c17": "南無常勤積集趣一切智助道善根高大如山主山",
    "X74n1470_027:0282c18": "神",
    "X74n1470_027:0282c19": "南無常勤守護一切眾生菩提心城主城神",
    "X74n1470_027:0282c20": "南無常勤守護一切智智無上法城諸大龍王",
    "X74n1470_027:0282c21": "南無常勤守護一切眾生諸夜叉王",
    "X74n1470_027:0282c22": "南無常令眾生增長歡喜乾闥婆王",
    "X74n1470_027:0282c23": "南無常勤除滅諸餓鬼苦鳩槃茶王",
    "X74n1470_027:0282c24": "南無恒願拔濟一切眾生出諸有海迦樓羅王",
    "X74n1470_027:0283a01": "南無願得成就諸如來身高出世間阿修羅王",
    "X74n1470_027:0283a02": "南無見佛歡喜曲躬恭敬摩睺羅伽王",
    "X74n1470_027:0283a03": "南無常厭生死恒樂見佛諸大天王",
    "X74n1470_027:0283a04": "南無尊重於佛讚歎供養諸大梵王",
    "X74n1470_027:0283a05": "南無如是等文殊師利與諸神王眾",
    "X74n1470_027:0283a06": "　十方盡歸命　　滅罪增淨信　　願生華藏海",
    "X74n1470_027:0283a07": "　極樂淨土中",
    "X74n1470_027:0283a08": "第一六千比丘會顯回小向大",
    "X74n1470_027:0283a09": "經云爾時尊者舍利弗(至)說法教化之所成就。",
    "X74n1470_027:0283a10": "　願共諸眾生　　往生華藏海　　極樂淨土中",
    "X74n1470_027:0283a11": "次十信位六千比丘眾",
    "X74n1470_027:0283a12": "南無海覺比丘南無善生比丘",
    "X74n1470_027:0283a13": "南無福光比丘南無大童子比丘",
    "X74n1470_027:0283a14": "南無電生比丘南無淨行比丘",
    "X74n1470_027:0283a15": "南無天德比丘南無君慧比丘",
    "X74n1470_027:0283a16": "南無梵勝比丘南無寂慧比丘",
    "X74n1470_027:0283a17": "南無如是等其數六千比丘眾",
    "X74n1470_027:0283a18": "　十方盡歸命　　滅罪增淨信　　願生華藏海",
    "X74n1470_027:0283a19": "　極樂淨土中",
    "X74n1470_027:0283a20": "經云爾時尊者舍利弗(至)願我一切悉當具得。",
    "X74n1470_027:0283a21": "　願共諸眾生　　往生華藏海　　極樂淨土中",
    "X74n1470_027:0283a22": "經云爾時文殊師利菩薩(至)具足成就一切佛法。",
    "X74n1470_027:0283a23": "　願共諸眾生　　往生華藏海　　極樂淨土中",
    "X74n1470_027:0283a24": "第二諸乘人會總攝諸權顯入一實",
    "X74n1470_027:0283b01": "經云爾時文殊師利菩薩(至)於三乘中各得調伏。",
    "X74n1470_027:0283b02": "　願共諸眾生　　往生華藏海　　極樂淨土中",
    "X74n1470_027:0283b03": "南無所依法界本覺真性法身色身形像舍利一切",
    "X74n1470_027:0283b04": "塔廟",
    "X74n1470_027:0283b05": "南無文殊師利所說徧照法界修多羅經百萬億那",
    "X74n1470_027:0283b06": "由他一切眷屬修多羅",
    "X74n1470_027:0283b07": "南無法界聞經得不退轉一萬諸龍叉無量百千龍",
    "X74n1470_027:0283b08": "王一切海眾",
    "X74n1470_027:0283b09": "南無如是等復有不可說無量無邊無等無數一切",
    "X74n1470_027:0283b10": "海眾",
    "X74n1470_027:0283b11": "　十方盡歸命　　滅罪增淨信　　願生華藏海",
    "X74n1470_027:0283b12": "　極樂淨土中",
    "X74n1470_027:0283b13": "第三善財童子會",
    "X74n1470_027:0283b14": "經云時福城人聞文殊師利(至)右繞三帀退坐一面。",
    "X74n1470_027:0283b15": "　願共諸眾生　　往生華藏海　　極樂淨土中",
    "X74n1470_027:0283b16": "次莊嚴幢娑羅林中大墖庿處諸乘人眾",
    "X74n1470_027:0283b17": "南無大智優婆塞南無須達多優婆塞",
    "X74n1470_027:0283b18": "南無婆須達多優婆塞南無福德光優婆塞",
    "X74n1470_027:0283b19": "南無有名稱優婆塞南無施名稱優婆塞",
    "X74n1470_027:0283b20": "南無月德優婆塞南無善慧優婆塞",
    "X74n1470_027:0283b21": "南無大慧優婆塞南無賢護優婆塞",
    "X74n1470_027:0283b22": "南無賢勝優婆塞南無如是等五百優婆塞",
    "X74n1470_027:0283b23": "　十方盡歸命　　滅罪增淨信　　願生華藏海",
    "X74n1470_027:0283b24": "　極樂淨土中",
    "X74n1470_027:0283c01": "南無大慧優婆夷南無善光優婆夷",
    "X74n1470_027:0283c02": "南無妙身優婆夷南無可樂身優婆夷",
    "X74n1470_027:0283c03": "南無賢優婆夷南無賢德優婆夷",
    "X74n1470_027:0283c04": "南無賢光優婆夷南無幢光優婆夷",
    "X74n1470_027:0283c05": "南無德光優婆夷南無善目優婆夷",
    "X74n1470_027:0283c06": "南無如是等五百優婆夷",
    "X74n1470_027:0283c07": "　十方盡歸命　　滅罪增淨信　　願生華藏海",
    "X74n1470_027:0283c08": "　極樂淨土中",
    "X74n1470_027:0283c09": "南無善財童子南無善行童子",
    "X74n1470_027:0283c10": "南無善戒童子南無善威儀童子",
    "X74n1470_027:0283c11": "南無善勇猛童子南無善思童子",
    "X74n1470_027:0283c12": "南無善慧童子南無善覺童子",
    "X74n1470_027:0283c13": "南無善眼童子南無善臂童子",
    "X74n1470_027:0283c14": "南無善光童子南無如是等五百童子",
    "X74n1470_027:0283c15": "　十方盡歸命　　滅罪增淨信　　願生華藏海",
    "X74n1470_027:0283c16": "　極樂淨土中",
    "X74n1470_027:0283c17": "南無善賢童女南無大智居士女童女",
    "X74n1470_027:0283c18": "南無賢稱童女南無美顏童女",
    "X74n1470_027:0283c19": "南無賢慧童女南無賢德童女",
    "X74n1470_027:0283c20": "南無有德童女南無梵授童女",
    "X74n1470_027:0283c21": "南無德光童女南無善光童女",
    "X74n1470_027:0283c22": "南無如是等五百童女",
    "X74n1470_027:0283c23": "南無如是等所在莊嚴幢娑羅林中大塔廟處如雲",
    "X74n1470_027:0283c24": "無量四部一切海眾",
    "X74n1470_027:0284a01": "　十方盡歸命　　滅罪增淨信　　願生華藏海",
    "X74n1470_027:0284a02": "　極樂淨土中",
    "X74n1470_027:0284a03": "經云爾時文殊師利童子(至)隨宜說法然後而去。",
    "X74n1470_027:0284a04": "　願共諸眾生　　往生華藏海　　極樂淨土中",
    "X74n1470_027:0284a05": "次上根隨從妙德同歎",
    "X74n1470_027:0284a06": "經云爾時善財童子(至)悲泣流淚辭退南行(三句合前)。",
    "X74n1470_027:0284a07": "次孤獨地獄懺悔",
    "X74n1470_027:0284a08": "惟願帝網無盡佛法僧寶。毗盧遮那如來。普賢文殊",
    "X74n1470_027:0284a09": "海會聖眾。世出世神。慈悲本願放大光明。照於法會。",
    "X74n1470_027:0284a10": "證盟護念。哀愍攝受。願我及一切眾生海。自從無始",
    "X74n1470_027:0284a11": "直至今時。業海無盡。帝網重重。違犯法律一切罪業。",
    "X74n1470_027:0284a12": "發露懺悔。",
    "X74n1470_027:0284a13": "僧護經云。爾時僧護比丘。失伴獨去。涉路未遠。聞揵",
    "X74n1470_027:0284a14": "椎聲。尋聲向寺。路值一人。即便問曰。何因緣故打犍",
    "X74n1470_027:0284a15": "椎聲。其人答曰。入溫室浴。僧護念言。我從遠來。可就",
    "X74n1470_027:0284a16": "僧浴。即入僧坊。見諸人等。狀似眾僧。共入溫室。見諸",
    "X74n1470_027:0284a17": "浴具。浴衣瓦瓶。[土*瓦]器浴室。盡皆火然。爾時僧護比丘。",
    "X74n1470_027:0284a18": "見諸比丘。共入溫室。入已火然。筋肉消盡。骨如燋炷。",
    "X74n1470_027:0284a19": "僧護驚怖。問諸比丘。汝是何人。比丘答曰。閻浮提人。",
    "X74n1470_027:0284a20": "為性難信。汝到佛所。便可問佛。即便驚怖。捨寺跳走。",
    "X74n1470_027:0284a21": "進路未遠。復值一寺。其寺嚴博。殊能精好。亦聞犍椎",
    "X74n1470_027:0284a22": "聲。復見比丘。即便問言。何因緣故打犍椎聲。比丘答",
    "X74n1470_027:0284a23": "曰。眾僧食飯。尋自思惟。我今遠來。甚成飢乏。亦復須",
    "X74n1470_027:0284a24": "食。入僧坊已。見僧和集。食器敷具皆悉火然。人及房",
    "X74n1470_027:0284b01": "舍。盡皆火然。如前不異。僧護問言。汝是何人。其人答",
    "X74n1470_027:0284b02": "言。更不異前。僧鑊驚怖。更疾捨去。進路未遠。復更值",
    "X74n1470_027:0284b03": "一寺。其寺嚴儀。更不異前。前入僧坊。復見諸比丘。坐",
    "X74n1470_027:0284b04": "於火牀。互相爪擭。肉盡筋出。五藏骨髓。亦如燋炷。僧",
    "X74n1470_027:0284b05": "護問曰。汝是何人。比丘答言。閻浮提人。為性難信。汝",
    "X74n1470_027:0284b06": "到佛所。便可問佛。僧護驚怖。復疾捨去。進路未遠。復",
    "X74n1470_027:0284b07": "值一寺。如前入寺。見諸眾生。共坐而食。諸比丘言。汝",
    "X74n1470_027:0284b08": "今出去。僧護踟蹰。未及出去。見諸比丘鉢中。惟是人",
    "X74n1470_027:0284b09": "糞熱沸涌出。時諸比丘。皆悉食噉。食已火然。咽喉五",
    "X74n1470_027:0284b10": "藏。皆成煙炭。流下直過。見已驚怖。復疾而去。其去未",
    "X74n1470_027:0284b11": "遠。復見一寺。其寺嚴儀。如前不異。即入僧坊。見諸比",
    "X74n1470_027:0284b12": "丘。手把鐵椎。互相棒打。摧碎如塵。見已驚怖。復更進",
    "X74n1470_027:0284b13": "路。其去未遠。復見一寺。其寺嚴好。亦不異前。即入僧",
    "X74n1470_027:0284b14": "坊。聞犍椎聲。僧護問曰。何故打椎。諸比丘言。欲食甜",
    "X74n1470_027:0284b15": "漿。僧護比丘。即自念言。我今渴乏。須飲甜漿。即入眾",
    "X74n1470_027:0284b16": "中。見諸食器牀臥敷具。諸比丘等。互相罵辱。諸食器",
    "X74n1470_027:0284b17": "中。盛滿鎔銅。諸比丘等。皆共飲噉。食已火然。咽喉五",
    "X74n1470_027:0284b18": "藏。皆成炭火。流下直過。見已驚怖。進路而去。其去未",
    "X74n1470_027:0284b19": "遠。見大肉地。其火炎熾。叫聲號痛。苦楚難忍。見已驚",
    "X74n1470_027:0284b20": "怖。進路而去。其去未遠。復見大地。如前無異。復更前",
    "X74n1470_027:0284b21": "進見大肉甕。盡皆火然。熱痛難忍。如前無異。復更前",
    "X74n1470_027:0284b22": "進。亦見肉甕。盡皆火然。如前不異。復更前進。見一肉",
    "X74n1470_027:0284b23": "瓶。其火炎熾。叫聲號苦。毒痛難忍。復更前進。見一肉",
    "X74n1470_027:0284b24": "瓶。其火焰熾。如前不異。復更前進。見大皮泉。其火焰",
    "X74n1470_027:0284c01": "熾。爛皮浩沸。苦聲楚毒。亦不異前。見已驚怖。復更前",
    "X74n1470_027:0284c02": "進。其路未遠。更見一大肉甕。其火焰熾。苦事如前。復",
    "X74n1470_027:0284c03": "更前進。見一比丘。手捉利刀。而自刖鼻。刖已復生。生",
    "X74n1470_027:0284c04": "已復刖。終而復始無有休息。復更前進。見一比丘。手",
    "X74n1470_027:0284c05": "捉斫斧。自斫己舌。終而復始。如前不異。復更前進。見",
    "X74n1470_027:0284c06": "一比丘。水中獨立。口自唱言水水不息。而受苦毒。復",
    "X74n1470_027:0284c07": "更前進。見一比丘。在鐵刺園。立鐵刺上。苦聲號叫。亦",
    "X74n1470_027:0284c08": "不異前。復更前進。見一肉廳。其火焰熾。苦聲號叫。與",
    "X74n1470_027:0284c09": "前不異。復更前進。見一肉橛。形如象牙。其火焰熾。受",
    "X74n1470_027:0284c10": "苦如前。復更前進。見一駱駝。火燒身體。苦聲號叫。亦",
    "X74n1470_027:0284c11": "不異前。復更前進。見馬一疋。火燒身體。苦痛號叫。亦",
    "X74n1470_027:0284c12": "不異前。復更前進。見一白象。熾火燒身。苦不異前。復",
    "X74n1470_027:0284c13": "更前進見一驢身。猛火燒身。苦不異前。復更前進。見",
    "X74n1470_027:0284c14": "一羝羊。猛火燒身。苦不異前。復更前進。見一肉臺。大",
    "X74n1470_027:0284c15": "火焰熾。苦不異前。復更前進。見一肉房。猛火燒身。苦",
    "X74n1470_027:0284c16": "聲號叫。苦不異前。復更前進。見一肉牀。苦聲號叫。苦",
    "X74n1470_027:0284c17": "不異前。復更前進。見一肉牀。焰火燒身。亦不異前。復",
    "X74n1470_027:0284c18": "更前進。見一肉秤。火燒伸縮。苦不異前。復更前進。見",
    "X74n1470_027:0284c19": "一肉拘執。火燒伸縮。苦不異前。復更前進。見一肉繩",
    "X74n1470_027:0284c20": "牀。火燒受苦。亦不異前。復更前進。見一肉壁。火燒搖",
    "X74n1470_027:0284c21": "動。苦不異前。復更前進。見一肉索。火燒伸縮。苦不異",
    "X74n1470_027:0284c22": "前。復更前進。見一廁井。屎尿涌沸。苦不異前。復更前",
    "X74n1470_027:0284c23": "進。見一高座。上有比丘攝心端坐。猛火焚燒。苦聲如",
    "X74n1470_027:0284c24": "前。復更前進。更見高座受苦比丘。亦不異前。復更前",
    "X74n1470_027:0285a01": "進。見肉犍椎。火燒苦聲。亦不異前。復更前進。見肉梵",
    "X74n1470_027:0285a02": "岐支。梵名拘修羅。猛火燒身。受苦如前。復更前進。見",
    "X74n1470_027:0285a03": "一肉拘修羅。受苦如前。復更前進。見大肉山。猛火燒",
    "X74n1470_027:0285a04": "爛。震動號吼。苦不異前。復更前進。見須曼那華樹。火",
    "X74n1470_027:0285a05": "燒受苦亦不異前。復更前進。更見須曼那華樹。火燒",
    "X74n1470_027:0285a06": "出聲亦不異前。復更前進。見肉華樹。火燒出聲。苦不",
    "X74n1470_027:0285a07": "異前。復更前進。見肉果樹。火燒苦聲。亦不異前。復更",
    "X74n1470_027:0285a08": "前進。更見一樹。火燒受苦。亦不異前。復更前進。見一",
    "X74n1470_027:0285a09": "肉柱。火燒受苦。亦不異前。復更前進。更見一肉柱。獄",
    "X74n1470_027:0285a10": "卒斧斫。受苦如前。復更前進。見一肉柱。火燒受苦。亦",
    "X74n1470_027:0285a11": "不異前。復更前進。見十四肉樹。火燒受苦。亦不異前。",
    "X74n1470_027:0285a12": "復更前進。見二比丘。以拳相打。頭破腦裂。膿血流出。",
    "X74n1470_027:0285a13": "消已還生。終而復始。苦不休息。僧護比丘。小更前進。",
    "X74n1470_027:0285a14": "見二沙彌。眠臥相抱。猛火燒身。苦不休息。僧護比丘。",
    "X74n1470_027:0285a15": "見已驚怖。問沙彌言。汝是何人。受如是苦。沙彌答言。",
    "X74n1470_027:0285a16": "閻浮提人。受性難信。汝到世尊所。便可問佛。",
    "X74n1470_027:0285a17": "爾時世尊。為諸大眾。而說法要。爾時僧護比丘。於世",
    "X74n1470_027:0285a18": "尊前。在大眾中。高聲唱說己先所見地獄因緣。唯願",
    "X74n1470_027:0285a19": "世尊。為我說本因緣。佛告僧護。汝先所見比丘浴室。",
    "X74n1470_027:0285a20": "此非比丘。亦非浴室。是地獄人。此諸罪人。迦葉佛時。",
    "X74n1470_027:0285a21": "是出家比丘。不依戒律。順己愚情。以僧浴具及諸器",
    "X74n1470_027:0285a22": "物。隨意而用。持律比丘。常教軌則。不順其教。從迦葉",
    "X74n1470_027:0285a23": "佛涅槃已來。受地獄苦。至今不息。佛告僧護。汝初見",
    "X74n1470_027:0285a24": "寺。非是僧寺。亦非比丘。是地獄人。迦葉佛時。是出家",
    "X74n1470_027:0285b01": "人。五德不成。四方僧物。不打犍椎。眾默共用。以是因",
    "X74n1470_027:0285b02": "緣。受火牀苦。從迦葉佛涅槃已來。受地獄苦。至今不",
    "X74n1470_027:0285b03": "息。汝見第二寺者。亦非僧寺。復非比丘。是地獄人。迦",
    "X74n1470_027:0285b04": "葉佛時。是出家人。五德不具。諸檀越等。造作寺廟。四",
    "X74n1470_027:0285b05": "事豐足。檀越初心造寺之時。要打犍椎。作曠濟意。是",
    "X74n1470_027:0285b06": "諸比丘。不打犍椎。默然受用。客比丘來。不得飲食。還",
    "X74n1470_027:0285b07": "空鉢出。以是因緣。受火燒苦。遞相爪擭。筋肉消盡。骨",
    "X74n1470_027:0285b08": "如燋炷。從迦葉佛涅槃已來。受如是苦。至今不息。汝",
    "X74n1470_027:0285b09": "見第三寺者。非是僧寺。亦非比丘。是地獄人。迦葉佛",
    "X74n1470_027:0285b10": "時。是出家人。懈怠比丘多人共住。共相謂言。我等今",
    "X74n1470_027:0285b11": "者可共請一持律比丘共作法事。可得如法。即時推",
    "X74n1470_027:0285b12": "覓。得一淨行比丘。共住食宿。此淨行比丘。復更推覓",
    "X74n1470_027:0285b13": "同行比丘。時淨行人轉轉增多。即便追逐。令出寺外。",
    "X74n1470_027:0285b14": "時破戒人。於夜分中。以火燒寺。滅諸比丘。以是因緣。",
    "X74n1470_027:0285b15": "手捉鐵椎。互相摧滅。從迦葉佛涅槃已來。受大苦惱。",
    "X74n1470_027:0285b16": "至今不息。汝見第四寺者。非是僧寺。亦非比丘。是地",
    "X74n1470_027:0285b17": "獄人。迦葉佛時。是出家人。常住寺中。有諸檀越施脂",
    "X74n1470_027:0285b18": "肉來。應現前分。時有客僧來。舊住比丘。以慳心故。待",
    "X74n1470_027:0285b19": "客出去。後方欲分。未及得分。蟲出臭爛。捐棄於外。以",
    "X74n1470_027:0285b20": "是因緣。入地獄中。噉糞屎食。從迦葉佛涅槃已來。受",
    "X74n1470_027:0285b21": "苦不息。汝見第五寺者。非是僧寺。亦非比丘。是地獄",
    "X74n1470_027:0285b22": "人。迦葉佛時。是出家人。臨中食上。不如法食。惡口相",
    "X74n1470_027:0285b23": "罵。以是因緣。受鐵牀苦。諸食器中。沸火漫然。筋肉消",
    "X74n1470_027:0285b24": "盡。骨如燋炷。從迦葉佛涅槃已來。至今不息。汝見第",
    "X74n1470_027:0285c01": "六寺者。非是僧寺。亦非比丘。是地獄人。迦葉佛時。是",
    "X74n1470_027:0285c02": "出家人。不打犍椎。默然共飲眾僧甜漿。恐外僧來。慳",
    "X74n1470_027:0285c03": "因緣故。墮地獄中。飲噉鎔銅。從迦葉佛涅槃已來。受",
    "X74n1470_027:0285c04": "苦至今不息。罪報懺悔。",
    "X74n1470_027:0285c05": "爾時佛復告僧護比丘。汝見第一地者。非是大地。是",
    "X74n1470_027:0285c06": "地獄人。迦葉佛時。是出家人。眾僧田中。為己私種。不",
    "X74n1470_027:0285c07": "酬僧直。時持律比丘。依戒呵責。汝今云何不酬僧直。",
    "X74n1470_027:0285c08": "是人爾時。依恃王勢。不受教誨。答諸比丘。我是汝奴。",
    "X74n1470_027:0285c09": "汝若有力。何不自種。以是因緣。受火地獄苦。從迦葉",
    "X74n1470_027:0285c10": "佛涅槃已來。至今不息。汝見第二地者。非是大地。乃",
    "X74n1470_027:0285c11": "是罪人。迦葉佛時。是白衣人。在僧田種。不酬僧直。以",
    "X74n1470_027:0285c12": "是因緣。墮地獄中。作大肉地。受諸苦惱。至今不息。汝",
    "X74n1470_027:0285c13": "見第一肉瓨者。非是肉瓨也。乃是罪人。迦葉佛時。是",
    "X74n1470_027:0285c14": "眾僧上座。不能禪誦。不解戒律。飽食熟睡。但能論說",
    "X74n1470_027:0285c15": "無益之語。精餚供養。在先飲食。以是因緣。入地獄中。",
    "X74n1470_027:0285c16": "作大肉瓨。火燒受苦至今不息。汝見第二瓨者。非是",
    "X74n1470_027:0285c17": "瓨耶。是地獄人。迦葉佛時。是出家人。五德不具。為僧",
    "X74n1470_027:0285c18": "當厨。軟美供養。在先食噉。麤澀惡者。僧中行付。以是",
    "X74n1470_027:0285c19": "因緣。入地獄中。作大肉瓨。火燒受苦。至今不息。汝見",
    "X74n1470_027:0285c20": "第三瓨者。非是瓨也。是地獄人。迦葉佛時。是僧淨人。",
    "X74n1470_027:0285c21": "作飲食時。美妙好者。先自甞噉。或與婦兒。麤澀惡者。",
    "X74n1470_027:0285c22": "持僧中行。以是因緣。在地獄中。作大肉瓨。火燒受苦。",
    "X74n1470_027:0285c23": "至今不息。罪報懺悔。",
    "X74n1470_027:0285c24": "爾時世尊。復告僧護比丘。汝見第一瓶者。非是瓶也。",
    "X74n1470_027:0286a01": "是地獄人。迦葉佛時。是出家人。為僧當厨。應朝食者。",
    "X74n1470_027:0286a02": "留至後日。後日食者。至第三日。以是因緣。入地獄。中",
    "X74n1470_027:0286a03": "作大肉缾。火燒受苦。至今不息。汝見第二瓶者。非是",
    "X74n1470_027:0286a04": "瓶耶。是地獄人。迦葉佛時。是出家人。在寺常住。有諸",
    "X74n1470_027:0286a05": "檀越。奉送酥瓶。供養現前眾僧。人人應分。此當事人。",
    "X74n1470_027:0286a06": "見有客僧。隱留在後。客僧去已。然後乃分。以是因緣。",
    "X74n1470_027:0286a07": "入地獄中。作大肉瓶。火燒受苦。至今不息。汝先見水",
    "X74n1470_027:0286a08": "中立人。非是比丘。是地獄人。迦葉佛時。是出家人。為",
    "X74n1470_027:0286a09": "僧當水。見僧用水。小復過多。逐可意處。即足其水。餘",
    "X74n1470_027:0286a10": "者不給。以是因緣。入地獄中。水中獨立。唱言水水。受",
    "X74n1470_027:0286a11": "其大苦。至今不息。罪報懺悔。",
    "X74n1470_027:0286a12": "汝見大甕者。非是大甕。是地獄人。迦葉佛時。是出家",
    "X74n1470_027:0286a13": "人。為僧典知果菜。香美好者。先自食噉。酸果澀菜。或",
    "X74n1470_027:0286a14": "遂隨意。選好者與。不平等故。以是因緣。入地獄中。作",
    "X74n1470_027:0286a15": "大肉甕。火燒受苦。至今不息。罪報懺悔。",
    "X74n1470_027:0286a16": "汝見比丘刀刖鼻者。非是比丘。是地獄人。迦葉佛時。",
    "X74n1470_027:0286a17": "是出家人。在佛僧淨地。涕唾汙地。以是因緣。入地獄",
    "X74n1470_027:0286a18": "中。刀刖己鼻。火燒受苦。至今不息。汝見比丘。手捉斫",
    "X74n1470_027:0286a19": "斧。自斫己舌。非是比丘。是地獄人。迦葉佛時。出家沙",
    "X74n1470_027:0286a20": "彌。而為眾僧。當分石蜜。斫作分數。於斧刃上。少著石",
    "X74n1470_027:0286a21": "蜜。沙彌噉舐。以是因緣。受斫舌苦。至今不息。罪報懺",
    "X74n1470_027:0286a22": "悔。",
    "X74n1470_027:0286a23": "爾時世尊。復告僧護比丘。汝見泉者。非是水泉。是地",
    "X74n1470_027:0286a24": "獄人。迦葉佛時。是出家沙彌。為僧當蜜。先自甞噉。後",
    "X74n1470_027:0286b01": "付眾僧。減少不遍。以是因緣。入地獄中。作大肉泉。火",
    "X74n1470_027:0286b02": "燒沸爛。受大苦惱。今猶未息。罪報懺悔。",
    "X74n1470_027:0286b03": "汝見比丘刺上立者。非是比丘。是地獄人。迦葉佛時。",
    "X74n1470_027:0286b04": "是出家人。以惡口毀呰。罵諸比丘。以是因緣。入地獄",
    "X74n1470_027:0286b05": "中。立鐵刺上。火燒受苦。至今不息。汝見肉軒。非是軒",
    "X74n1470_027:0286b06": "也。是地獄中人。迦葉佛時。是出家人。寺中常住。五德",
    "X74n1470_027:0286b07": "不具。為僧當厨。精美好者。先自食噉。或時將與白衣",
    "X74n1470_027:0286b08": "使食。高下心中。行付眾僧。以是因緣。受地獄苦。至今",
    "X74n1470_027:0286b09": "不息。汝見肉橛者。實非是橛。是地獄人。迦葉佛時。是",
    "X74n1470_027:0286b10": "出家人。寺中常住。僧墻壁上。浪竪諸橛。非為僧事。懸",
    "X74n1470_027:0286b11": "己衣鉢。以是因緣。入地獄中。作大肉橛。火燒受苦。至",
    "X74n1470_027:0286b12": "今不息。罪報懺悔。",
    "X74n1470_027:0286b13": "爾時世尊。復告僧護。汝見駱駝者。實非是駱駝。是地",
    "X74n1470_027:0286b14": "獄人。迦葉佛時。是出家人。寺中上座。長受食分。或得",
    "X74n1470_027:0286b15": "一人二人食分。持律比丘。如法教授。上座之法。不應",
    "X74n1470_027:0286b16": "如是。時老比丘。答律師言。汝無所知。聲如駱駝。我於",
    "X74n1470_027:0286b17": "眾中。身為上座。呪願說法。或時作唄。計勞應得。汝等",
    "X74n1470_027:0286b18": "何故恒瞋責我。以是因緣。入於地獄。受駱駝身。火燒",
    "X74n1470_027:0286b19": "號叫。至今不息。汝見馬者。實非是馬。是地獄人。迦葉",
    "X74n1470_027:0286b20": "佛時。作僧淨人。用僧供養。過分食噉。或與眷屬知識",
    "X74n1470_027:0286b21": "白衣。諸比丘等呵責語言。汝不應爾。其人惡口。呵諸",
    "X74n1470_027:0286b22": "比丘。汝猶如馬。常食不飽。我為僧作甚大勞苦。功勳",
    "X74n1470_027:0286b23": "應得。以是因緣。入地獄中。受於馬身。火燒身體。受大",
    "X74n1470_027:0286b24": "苦惱。至今不息。汝見象者。非是白象。是地獄人。迦葉",
    "X74n1470_027:0286c01": "佛時。是出家人。為僧當厨。諸檀越等。將諸供養。向寺",
    "X74n1470_027:0286c02": "施僧。或食後來。檀越白言。大德。日猶故未。可打犍椎",
    "X74n1470_027:0286c03": "集僧施食。比丘惡口。答白衣言。諸比丘等。猶如白象。",
    "X74n1470_027:0286c04": "食不飽也。向食已竟。停留後日。以是因緣。入於地獄。",
    "X74n1470_027:0286c05": "受白象身。火燒受苦。至今不息。汝見驢者。實非是驢。",
    "X74n1470_027:0286c06": "是地獄人。迦葉佛時。是出家人。為僧當厨。五德不具。",
    "X74n1470_027:0286c07": "分僧飲食。恒自長受二三人分。持律比丘。如法訶責。",
    "X74n1470_027:0286c08": "此人答言。我當僧厨。及園果菜。常營僧事。甚大勞苦。",
    "X74n1470_027:0286c09": "汝諸比丘。不知我恩。狀似如驢。但養一身。何不默然。",
    "X74n1470_027:0286c10": "以是因緣。入地獄中。驢身受苦。至今不息。汝見羝羊。",
    "X74n1470_027:0286c11": "實非羝羊。是地獄人。迦葉佛時。是出家人。為僧寺主。",
    "X74n1470_027:0286c12": "當田內外。事事檢校。不敕弟子。諸小比丘。不如法打",
    "X74n1470_027:0286c13": "推。諸律師等。白言寺主。何不時節鳴椎集僧。比丘答",
    "X74n1470_027:0286c14": "言。我當營僧事。甚成勞苦。汝諸比丘。猶如羝羊。噉食",
    "X74n1470_027:0286c15": "而住。何不自打。以是因緣。入地獄中。受羝羊形。火燒",
    "X74n1470_027:0286c16": "痛毒受苦。至今不息。罪報懺悔。",
    "X74n1470_027:0286c17": "爾時世尊。復告僧護比丘。汝見肉臺。實非是臺。是地",
    "X74n1470_027:0286c18": "獄人。迦葉佛時。是出家人。當僧房敷具。閉僧房門。將",
    "X74n1470_027:0286c19": "僧戶排。四方遊行。眾僧於後不得敷具。及諸房舍。以",
    "X74n1470_027:0286c20": "是因緣。入地獄中。作大肉臺。火燒受苦。至今不息。汝",
    "X74n1470_027:0286c21": "見第二大肉臺。實非是臺。是地獄人。迦葉佛時。是出",
    "X74n1470_027:0286c22": "家人。為僧寺主。選好房舍。而自受用。及與知識。不依",
    "X74n1470_027:0286c23": "戒律隨次分房。不平等故。以是因緣。入於地獄。作大",
    "X74n1470_027:0286c24": "肉臺。受苦萬端。至今不息。汝見肉房者。非是肉房。是",
    "X74n1470_027:0287a01": "地獄人。迦葉佛時。是出家人。住僧房中。似是己有。終",
    "X74n1470_027:0287a02": "身不移。不依戒律以次分房。以是因緣。作大肉房。火",
    "X74n1470_027:0287a03": "燒受苦。至今不息。罪報懺悔。",
    "X74n1470_027:0287a04": "爾時世尊。復告僧護。汝見肉繩牀。實非是牀。是地獄",
    "X74n1470_027:0287a05": "人。迦葉佛時。是出家人。捉僧繩牀。如自己有。不依戒",
    "X74n1470_027:0287a06": "律以次分牀。以是因緣。入於地獄。作肉繩牀。火燒受",
    "X74n1470_027:0287a07": "苦。至今不息。汝見第二繩牀。實非是牀。是地獄人。迦",
    "X74n1470_027:0287a08": "葉佛時。是出家人。破僧繩牀。自用然火。以是因緣。入",
    "X74n1470_027:0287a09": "地獄中。作肉繩牀。火燒受苦。至今不息。汝見肉敷具",
    "X74n1470_027:0287a10": "者。實非敷具。是地獄人。迦葉佛時。是出家人。用僧敷",
    "X74n1470_027:0287a11": "具。如自己有。以脚蹋上。不依戒律。以是因緣。入地獄",
    "X74n1470_027:0287a12": "中。作肉敷具。火燒伸縮。受苦萬端。至今不息。汝見肉",
    "X74n1470_027:0287a13": "拘執者。實非拘執。是地獄人。迦葉佛時。是出家人。以",
    "X74n1470_027:0287a14": "僧拘執。如自己有。不依戒律。用或破壞。以是因緣。入",
    "X74n1470_027:0287a15": "地獄中。作肉拘執。火燒受苦。至今不息。汝見肉繩牀",
    "X74n1470_027:0287a16": "者。實非是牀。是地獄人。迦葉佛時。是出家人。恃王勢",
    "X74n1470_027:0287a17": "力。似如聖德。四輩弟子。聖心讚歎。時彼比丘。默然受",
    "X74n1470_027:0287a18": "歎。施好繩牀及諸好飲食。作聖心受。以是因緣。入地",
    "X74n1470_027:0287a19": "獄中。作肉繩牀。火燒受苦。至今不息。汝見肉壁者。實",
    "X74n1470_027:0287a20": "非是壁。是地獄人。迦葉佛時。是出家人。眾僧壁上。竪",
    "X74n1470_027:0287a21": "橛破壁。懸己衣鉢。以是因緣。入於地獄。作大肉壁。火",
    "X74n1470_027:0287a22": "燒受苦。至今不息。汝見肉索。實非是索。是地獄人。迦",
    "X74n1470_027:0287a23": "葉佛時。是出家人。捉眾僧索。私自己用。以是因緣。墮",
    "X74n1470_027:0287a24": "地獄中。作大肉索。火燒受苦。至今不息。汝見廁井。實",
    "X74n1470_027:0287b01": "非廁井。是地獄人。迦葉佛時。是出家人。往比丘寺。佛",
    "X74n1470_027:0287b02": "僧淨地。大小便利。不擇處所。持律比丘。如法呵責。不",
    "X74n1470_027:0287b03": "受教誨。糞氣臭穢。熏諸眾僧。以是因緣。入地獄中。作",
    "X74n1470_027:0287b04": "肉廁井。火燒受苦。至今不息。罪報懺悔。",
    "X74n1470_027:0287b05": "汝見高座法師。實非法師。是地獄人。迦葉佛時。是出",
    "X74n1470_027:0287b06": "家人。不明律藏。說重作輕。說輕為重。有根之人。說作",
    "X74n1470_027:0287b07": "無根。無根之人。說道有根。應懺悔者。說言不懺。不應",
    "X74n1470_027:0287b08": "懺者。強說道懺。以是因緣。入地獄中。坐高座上。火燒",
    "X74n1470_027:0287b09": "受苦。至今不息。汝見第二高座。實非法師。是地獄人。",
    "X74n1470_027:0287b10": "迦葉佛時。是大法師。邪命說法。得利養處。如理而說。",
    "X74n1470_027:0287b11": "無利養時。法說非法。非法說法。以是因緣。入於地獄。",
    "X74n1470_027:0287b12": "處鐵高座。火燒受苦。至今不息。汝見肉犍椎號叫聲",
    "X74n1470_027:0287b13": "者。實非犍椎。是地獄人。迦葉佛時。是出家人。以三寶",
    "X74n1470_027:0287b14": "物。非法打椎。詐作羯磨。捉三寶物。為己受用。以是因",
    "X74n1470_027:0287b15": "緣。入地獄中。作肉犍椎。火燒受苦。至今不息。汝見拘",
    "X74n1470_027:0287b16": "修羅。實非祇支。是地獄人。迦葉佛時。是出家人。為僧",
    "X74n1470_027:0287b17": "寺主。以僧厨食。衒賣得物。用作衣裳。斷僧供養。以是",
    "X74n1470_027:0287b18": "因緣。入地獄中。作肉祇支。火燒受苦。至今不息。汝見",
    "X74n1470_027:0287b19": "第二拘修羅。實非祇支。是地獄人。迦葉佛時。是出家",
    "X74n1470_027:0287b20": "人。作僧寺中分物維那。以春分物。轉至夏分。夏分中",
    "X74n1470_027:0287b21": "衣服。向冬中分。以是因緣。入地獄中。作肉拘修羅。火",
    "X74n1470_027:0287b22": "燒受苦。至今不息。汝見肉山。非是肉山。是地獄人。迦",
    "X74n1470_027:0287b23": "葉佛時。是出家人。為僧典座。五德不具。少有威勢。偷",
    "X74n1470_027:0287b24": "取僧物。斷僧衣裳。以是因緣。墮地獄中。作大肉山。火",
    "X74n1470_027:0287c01": "燒受苦。至今不息。罪報懺悔。",
    "X74n1470_027:0287c02": "爾時世尊。復告僧護。汝始初見須曼那柱。實非是柱。",
    "X74n1470_027:0287c03": "是地獄人。迦葉佛時。是出家人。當佛剎人四輩檀越。",
    "X74n1470_027:0287c04": "以須曼那華散供養佛。華既乾已。比丘掃取。賣為己",
    "X74n1470_027:0287c05": "用。以是因緣。入地獄中。作須曼那柱。火燒受苦。至今",
    "X74n1470_027:0287c06": "不息。汝見第二須曼華柱。實非是柱。是地獄人。迦葉",
    "X74n1470_027:0287c07": "佛時。是出家人。當供養剎。四輩檀越。以須曼那華油。",
    "X74n1470_027:0287c08": "用供養佛。比丘減取。為己自用。以是因緣。墮地獄中。",
    "X74n1470_027:0287c09": "作須曼柱。火燒受苦。至今不息。汝見華樹。實非是樹。",
    "X74n1470_027:0287c10": "是地獄人。迦葉佛時。是出家人。當僧果菜園。有好華",
    "X74n1470_027:0287c11": "果。為己私用。或與白衣。以是因緣。入地獄中。作大華",
    "X74n1470_027:0287c12": "樹。火燒受苦。至今不息。汝見肉果樹。實非果樹。是地",
    "X74n1470_027:0287c13": "獄人。迦葉佛時。是出家人。當僧菜果。香美好果。私自",
    "X74n1470_027:0287c14": "食噉。或與白衣。以是因緣。入地獄中。作肉果樹。火燒",
    "X74n1470_027:0287c15": "受苦。至今不息。汝見肉樹。實非是樹。是地獄人。迦葉",
    "X74n1470_027:0287c16": "佛時。是出家人。為僧當薪。以眾僧薪。房中自然。或與",
    "X74n1470_027:0287c17": "知識。以是因緣。入地獄中。作大肉樹。火燒受苦。至今",
    "X74n1470_027:0287c18": "不息。罪報懺悔。",
    "X74n1470_027:0287c19": "爾時世尊。復告僧護比丘。汝見第一肉柱者。實非是",
    "X74n1470_027:0287c20": "柱。是地獄人。迦葉佛時。是出家人。寺中常住。破佛剎",
    "X74n1470_027:0287c21": "柱。為己私用。以是因緣。入地獄中。作大肉柱。火燒受",
    "X74n1470_027:0287c22": "苦。至今不息。汝見第二肉柱者。實非是柱。是地獄人。",
    "X74n1470_027:0287c23": "迦葉佛時。是白衣人。以刀刮取像上金薄。以是因緣。",
    "X74n1470_027:0287c24": "墮地獄中。作大肉柱。獄卒捉斧斫身受苦。猛火燒身。",
    "X74n1470_027:0288a01": "至今不息。汝見第三肉柱者。實非是柱。是地獄人。迦",
    "X74n1470_027:0288a02": "葉佛時。是出家人。為僧當事。用僧梁柱。浪與白衣。以",
    "X74n1470_027:0288a03": "是因緣。入地獄中。作大肉柱。火燒受苦。至今不息。汝",
    "X74n1470_027:0288a04": "見四肉樹。實非是樹。是四罪人。是地獄人。迦葉佛時。",
    "X74n1470_027:0288a05": "是出家人。五德不具。作大眾主。為僧斷事。隨愛怖瞋",
    "X74n1470_027:0288a06": "癡。斷事不平。以是因緣。入地獄中。作四肉樹。火燒受",
    "X74n1470_027:0288a07": "苦。至今不息。汝見十四樹者。實非是樹。是地獄人。迦",
    "X74n1470_027:0288a08": "葉佛時。是出家人。在寺常住。不依戒律分諸敷具。好",
    "X74n1470_027:0288a09": "者自取。或隨瞋愛好惡差別。於佛法中。塵沙比丘。應",
    "X74n1470_027:0288a10": "隨次受。不平等故。以是因緣。此十四人。墮地獄中。作",
    "X74n1470_027:0288a11": "大肉樹。火燒受苦。至今不息。汝見二比丘者。實非比",
    "X74n1470_027:0288a12": "丘。是地獄人。迦葉佛時。是出家人。於大眾中。鬪諍相",
    "X74n1470_027:0288a13": "打。以是因緣。入地獄中。火焚身受相打苦。至今不息。",
    "X74n1470_027:0288a14": "汝見二沙彌者。實非沙彌。是地獄人。迦葉佛時。是出",
    "X74n1470_027:0288a15": "家沙彌。共一被褥中。相抱眠臥。以是因緣。入地獄中。",
    "X74n1470_027:0288a16": "火燒被褥中相抱受苦。至今不息。罪報懺悔。",
    "X74n1470_027:0288a17": "爾時世尊。重告僧護比丘。以是因緣故。我今語汝。在",
    "X74n1470_027:0288a18": "地獄中出家者眾。白衣尠少。所以者何。出家之眾。多",
    "X74n1470_027:0288a19": "喜犯禁戒。不順毗尼。互相欺凌。私用僧物。或分飲食。",
    "X74n1470_027:0288a20": "不能平等。是故我今更重告汝。當勤持戒。頂戴奉行。",
    "X74n1470_027:0288a21": "爾時世尊。復告僧護。我今語汝。是諸罪人。於過去世。",
    "X74n1470_027:0288a22": "出家破戒。雖不精進。四輩檀越。見諸比丘。威儀似僧。",
    "X74n1470_027:0288a23": "恭敬僧寶四事供養。猶故能令得大果報。無量無邊",
    "X74n1470_027:0288a24": "不可思議。我復語汝。如前罪人。先世出家。犯僧物故。",
    "X74n1470_027:0288b01": "墮大地獄。後於未來世中。有諸白衣。取眾僧物者罪。",
    "X74n1470_027:0288b02": "過於前說出家之人。百千萬倍。不可窮盡。我復語汝。",
    "X74n1470_027:0288b03": "若一比丘。順於毗尼。在僧伽藍。如法行道。依時鳴椎。",
    "X74n1470_027:0288b04": "若施此人。得福猶多。說不可盡。何況供養四方僧眾。",
    "X74n1470_027:0288b05": "爾時世尊。復告僧護。若出家人。營僧事業。難持淨戒。",
    "X74n1470_027:0288b06": "是諸比丘。初出家時。樂持淨戒。求涅槃心。四輩檀越。",
    "X74n1470_027:0288b07": "送供養時。是諸比丘。應受是供。堅持淨戒。後不生惱。",
    "X74n1470_027:0288b08": "爾時世尊。欲重宣此義。而說偈言。",
    "X74n1470_027:0288b09": "　持戒最為樂　　身不受諸惱　　睡眠得安隱",
    "X74n1470_027:0288b10": "　寤則心歡喜",
    "X74n1470_027:0288b11": "爾時世尊。說是偈已。復告僧護。有九種人。常處阿鼻",
    "X74n1470_027:0288b12": "大地獄中。何等為九。一者食僧物。二者佛物。三者殺",
    "X74n1470_027:0288b13": "父。四者殺母。五者殺阿羅漢。六者破和合僧。七者破",
    "X74n1470_027:0288b14": "比丘淨戒。八者犯淨行尼。九者作一闡提。是九種人。",
    "X74n1470_027:0288b15": "恒在地獄。有五種人。二處受報。一者地獄。二者餓鬼。",
    "X74n1470_027:0288b16": "其地獄者。如汝所見是諸地獄。其餓鬼者。身形長大。",
    "X74n1470_027:0288b17": "何者為五。一者斷施眾僧物。二者斷施僧食。三者劫",
    "X74n1470_027:0288b18": "僧嚫物。四者應得施能令不得。五者法說非法非法",
    "X74n1470_027:0288b19": "說法。此五種人。受是二報。餘業不盡。五道中受。爾時",
    "X74n1470_027:0288b20": "世尊。欲重宣此義。而說偈言。",
    "X74n1470_027:0288b21": "　行惡感地獄　　造善受天樂　　若能修空定",
    "X74n1470_027:0288b22": "　漏盡證涅槃",
    "X74n1470_027:0288b23": "爾時世尊。復告僧護。汝於海中所見龍王。受此龍身。",
    "X74n1470_027:0288b24": "牙甲麟角。其狀可畏。臭穢難近。以畜生道。障出家法。",
    "X74n1470_027:0288c01": "亦障修禪。無八解脫果。雖得長壽。不能得免金翅鳥",
    "X74n1470_027:0288c02": "王之所食噉。命終之後。生兜率天。天中命盡。得受人",
    "X74n1470_027:0288c03": "身。彌勒出世。作大長者。財富巨億。為大檀越。供養供",
    "X74n1470_027:0288c04": "給彌勒世尊。及諸比丘。四事具足。是諸長者。有五百",
    "X74n1470_027:0288c05": "人。同時出家。得羅漢果。功高名遠。眾所知識。是諸龍",
    "X74n1470_027:0288c06": "王。猶尚能得如是功德。況我弟子。如法出家。坐禪誦",
    "X74n1470_027:0288c07": "經。三業具足。必證涅槃。爾時世尊。無問自說。",
    "X74n1470_027:0288c08": "　歸依佛者　　得大吉利　　晝夜心中",
    "X74n1470_027:0288c09": "　不離念佛　　歸依法者　　得大吉利",
    "X74n1470_027:0288c10": "　晝夜心中　　不離念法　　歸依僧者",
    "X74n1470_027:0288c11": "　得大吉利　　晝夜心中　　不離念僧",
    "X74n1470_027:0288c12": "我等為無明所覆。不識罪因。今遇道場。方始覺知。歸",
    "X74n1470_027:0288c13": "命毗盧遮那如來。及一切賢聖海眾。燒香散華。違犯",
    "X74n1470_027:0288c14": "法律。一切業報。發露懺悔。不敢覆藏。由此因緣。我及",
    "X74n1470_027:0288c15": "法界眾生海。一切違犯法律業報。願皆清淨",
    "X74n1470_027:0288c16": "懺悔已至心歸命禮本尊毗盧遮那佛。",
    "X74n1470_027:0288c17": "次懺悔滅罪印呪",
    "X74n1470_027:0288c18": "唵薩栗末(二合)巴(引)巴眉悉普怛[口*捺]曷捺末日囉也莎",
    "X74n1470_027:0288c19": "曷(應誦三遍)",
    "X74n1470_027:0288c20": "　百劫積集罪　　一念悉盪除　　如火焚枯草",
    "X74n1470_027:0288c21": "　滅盡無有餘",
    "X74n1470_027:0288c22": "　我昔所造諸惡業　　皆由無始貪瞋癡",
    "X74n1470_027:0288c23": "　從身語意之所生　　一切我今皆懺悔",
    "X74n1470_027:0288c24": "○(白)眾等聽說經中無常偈",
    "X74n1470_027:0289a01": "　生者必歸死　　造罪諸苦逼　　謹慎其三業",
    "X74n1470_027:0289a02": "　常應修福智　　眷屬皆捨去　　財物任他將",
    "X74n1470_027:0289a03": "　但將自善根　　險道充資糧　　譬如路傍樹",
    "X74n1470_027:0289a04": "　暫息非久停　　車馬及妻兒　　不久皆如是",
    "X74n1470_027:0289a05": "　譬如羣宿鳥　　夜聚旦還飛　　死後別親知",
    "X74n1470_027:0289a06": "　乖離亦如是　　惟有佛菩薩　　是真歸仗處",
    "X74n1470_027:0289a07": "　依經我略說　　智者應諦思",
    "X74n1470_027:0289a09": "大方廣佛華嚴經海印道場十重行願常徧禮懺儀",
    "X74n1470_027:0289a10": "卷第二十七"
}