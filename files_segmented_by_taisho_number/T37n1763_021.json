{
    "T37n1763_021:0464a05": "大般涅槃經集解卷第二十一",
    "T37n1763_021:0464a06": "(文字品第十三　鳥喻品第十四)",
    "T37n1763_021:0464a08": "　釋十四音　釋鳥喻",
    "T37n1763_021:0464a09": "　明常無常六行不相離釋山頂見平地譬",
    "T37n1763_021:0464a10": "文字品第十三",
    "T37n1763_021:0464a11": "案。僧亮曰。此品答云何解滿字及與半字義。",
    "T37n1763_021:0464a12": "廣上名字品也。上說雖聞契經。不知佛性。聞",
    "T37n1763_021:0464a13": "涅槃經。知有佛性。十地聞說。猶尚髣髴。佛性",
    "T37n1763_021:0464a14": "始終。皆由經說。問以顯之也。法瑤曰。上明佛",
    "T37n1763_021:0464a15": "性難見。十住猶不明了。唯佛能見。是則佛性",
    "T37n1763_021:0464a16": "之理滿足。以況滿字。非佛性者。皆非滿足。以",
    "T37n1763_021:0464a17": "況半字。又況無常教為半字。常教為滿字也。",
    "T37n1763_021:0464a18": "又惑之根本為半字。一切善為滿字也。僧宗",
    "T37n1763_021:0464a19": "曰。上已廣因果。及廣流通。然以文理。合為經",
    "T37n1763_021:0464a20": "體。故此品廣文。鳥月二喻。廣理也。文理既",
    "T37n1763_021:0464a21": "彰。於經無闕矣。智秀曰。前品中。迦葉云。常",
    "T37n1763_021:0464a22": "我之名。不應為凡夫所得。佛舉王子為譬。明",
    "T37n1763_021:0464a23": "常我之名。乃由佛有。是以迦葉。因致此問。若",
    "T37n1763_021:0464a24": "常我之名。由佛有者。未知其餘名字。復因誰",
    "T37n1763_021:0464a25": "有。所以言。云何解滿字。及半字所由也。",
    "T37n1763_021:0464a26": "佛復告迦葉所有種種異論(至)皆是佛說非外",
    "T37n1763_021:0464a27": "道說。案。道生曰。因上所言。凡夫所謂我者。",
    "T37n1763_021:0464a28": "本出於佛。今明外道所說。亦皆如是。然則文",
    "T37n1763_021:0464a29": "字語言當。理者是佛。乖則凡夫。於佛皆成真",
    "T37n1763_021:0464b01": "實。於凡皆成俗諦也。",
    "T37n1763_021:0464b02": "迦葉菩薩白佛言世尊(至)然後能知是法非法。",
    "T37n1763_021:0464b03": "案。僧宗曰。明非但常名。為外道所竊。凡是",
    "T37n1763_021:0464b04": "一切記論。有益之言。皆從佛出也。傳云。十四",
    "T37n1763_021:0464b05": "是字。後者名音。字與音合。名為滿也。十四未",
    "T37n1763_021:0464b06": "滿。為半也。音字合故。有記論也。陰者有為。",
    "T37n1763_021:0464b07": "實法無為也。智秀曰。此品有七段。第一正答",
    "T37n1763_021:0464b08": "問。第二列出十四音。第三約四音結成字義。",
    "T37n1763_021:0464b09": "第四明音所以得有差別。有十四音也。第五",
    "T37n1763_021:0464b10": "明滿字半字昇降相。第六明知不知相。第七",
    "T37n1763_021:0464b11": "導領勸旨。佛即述也。此第一段有三翻。第",
    "T37n1763_021:0464b12": "一佛先唱文字。皆是佛說。第二迦葉請釋根",
    "T37n1763_021:0464b13": "本。第三佛廣說字之本義也。",
    "T37n1763_021:0464b14": "迦葉菩薩復白佛言(至)即是如來金剛之身。",
    "T37n1763_021:0464b15": "案。道生曰。彼之字義。名曰不盡。而指法身。",
    "T37n1763_021:0464b16": "今先據涅槃為端也。僧亮曰。其義云何者。問",
    "T37n1763_021:0464b17": "其字體。亦問字義也。有十四音。此答字體也。",
    "T37n1763_021:0464b18": "傳云。胡本言字。不言音。譯人誤也。名涅槃",
    "T37n1763_021:0464b19": "者。此答字義也。佛說字意。本為涅槃。息有為",
    "T37n1763_021:0464b20": "之苦。說字之義也。常故不流者。釋音也。涅槃",
    "T37n1763_021:0464b21": "不為生滅所遷流也。僧宗曰。傳譯云。十四音",
    "T37n1763_021:0464b22": "者。為天下音之本也。如善用宮商。於十四音",
    "T37n1763_021:0464b23": "中。隨宜制語。是故為一切字本也。此中但有",
    "T37n1763_021:0464b24": "十二字。餘二字零落不傳。相承云。悉曇二字",
    "T37n1763_021:0464b25": "是也。智秀曰。此下第二段也。十四音。從惡阿",
    "T37n1763_021:0464b26": "有十二。合則為六也。從迦佉以下。有二十五",
    "T37n1763_021:0464b27": "音。以五為一。合則成五也。并前為十一音也。",
    "T37n1763_021:0464b28": "後有九音。耶羅等合三為一。復得成三。并為",
    "T37n1763_021:0464b29": "十四也。彼此不同。風俗有異。信之譯人耳。",
    "T37n1763_021:0464c01": "是十四音名曰字本(至)最為殊勝是故名痾。",
    "T37n1763_021:0464c02": "案。僧亮曰。言十四音。而所別十二者。瑞應",
    "T37n1763_021:0464c03": "經云。書缺二字。以此為證也。寶亮曰。若就此",
    "T37n1763_021:0464c04": "文而斷。正應用涅槃為二字。然相傳不取。未",
    "T37n1763_021:0464c05": "詳所以也。",
    "T37n1763_021:0464c06": "迦者於諸眾生起大慈悲(至)大般涅槃是故名",
    "T37n1763_021:0464c07": "摩。案。僧宗曰。三十八音。從十四音出。但就",
    "T37n1763_021:0464c08": "三十八中。前二十五音。是次第從舌本聲。次",
    "T37n1763_021:0464c09": "至舌端。次齒。次脣。從第二十六至第三十。此",
    "T37n1763_021:0464c10": "是超越不定。下有八字。皆表長短超聲之相。",
    "T37n1763_021:0464c11": "半字為字本者。義生此也。夫致教之體。要先",
    "T37n1763_021:0464c12": "半而後漏。此是前後次第根本耳。迦呿此五",
    "T37n1763_021:0464c13": "字。是舌本音也。遮車此五字。舌中音也。吒他",
    "T37n1763_021:0464c14": "此五字。舌端音也。多他此五字。是舌齒音也。",
    "T37n1763_021:0464c15": "波頗此五字。是脣音也。耶羅和此五字。是超",
    "T37n1763_021:0464c16": "聲也。下八字。皆是縮張含吐之異也。曇纖曰。",
    "T37n1763_021:0464c17": "此二十五字。皆前十二字中出。下去諸字。皆",
    "T37n1763_021:0464c18": "不從出也。",
    "T37n1763_021:0464c19": "耶者是諸菩薩在在處處(至)有父母妻子是故",
    "T37n1763_021:0464c20": "名羅。案。智秀曰。十四音。訖此也。此中九",
    "T37n1763_021:0464c21": "字。為三音也。",
    "T37n1763_021:0464c22": "魯流盧樓如是四字(至)以是故名魯流盧樓。",
    "T37n1763_021:0464c23": "案。僧亮曰。向來諸字。當字表義。今此四字。",
    "T37n1763_021:0464c24": "共表四義。四義者。謂三寶對法。三寶以善對",
    "T37n1763_021:0464c25": "惡也。對法者。以惡對惡。如調達三逆。種種為",
    "T37n1763_021:0464c26": "惡。越制戒因緣。未來惡也。智秀曰。第三段。",
    "T37n1763_021:0464c27": "結成字義也。正是以音表旨。故目此音為字",
    "T37n1763_021:0464c28": "也。字有滿半者。以十四音。用表圓理。目為滿",
    "T37n1763_021:0464c29": "字。表未圓理。謂之半字也。",
    "T37n1763_021:0465a01": "吸氣舌根隨鼻之聲(至)皆因舌齒而有差別。",
    "T37n1763_021:0465a02": "案。智秀曰。第四段。明音所以得有十四之音",
    "T37n1763_021:0465a03": "也。",
    "T37n1763_021:0465a04": "如是字義能令眾生(至)而不同於陰界入也。",
    "T37n1763_021:0465a05": "案。僧亮曰。身口是文字之因。文字是口業之",
    "T37n1763_021:0465a06": "因。皆是作法也。眾生佛性。則不如是者。乃由",
    "T37n1763_021:0465a07": "文字說性。眾生得知。人謂。佛性亦由文字。得",
    "T37n1763_021:0465a08": "清淨也。今明不了者。從緣生故。是作法也。佛",
    "T37n1763_021:0465a09": "性從緣見。非作法也。不同陰界入者。不可壞",
    "T37n1763_021:0465a10": "也。寶亮曰。佛性雖在陰界入中。而非陰所攝",
    "T37n1763_021:0465a11": "者。真俗兩諦。乃是共成一神明法。而俗邊恒",
    "T37n1763_021:0465a12": "陰入界。真體恒無為也。以真體無為故。雖在",
    "T37n1763_021:0465a13": "陰。而非陰所攝也。體性不動。而用無暫虧。",
    "T37n1763_021:0465a14": "以用無虧故。取為正因。若無此妙體。為神用",
    "T37n1763_021:0465a15": "之本者。則不應言雖在陰入界中。而非陰入",
    "T37n1763_021:0465a16": "所攝也。故知。理致必爾矣。如脫不爾者。復不",
    "T37n1763_021:0465a17": "可使佛果佛性。倒入陰入界中。而唱非陰界",
    "T37n1763_021:0465a18": "所攝也。即曰謹述誠旨。不敢妄有所作也。智",
    "T37n1763_021:0465a19": "秀曰。為成歎字功也。以此而言。歎字所表既",
    "T37n1763_021:0465a20": "妙。下結勸也。",
    "T37n1763_021:0465a21": "是故眾生悉應歸依(至)等視眾生無有差別。",
    "T37n1763_021:0465a22": "案。僧亮曰。依不壞之性。成不壞之果也。智",
    "T37n1763_021:0465a23": "秀曰。字有所表。故遂感菩薩等視也。",
    "T37n1763_021:0465a24": "是故半字於諸經書記論文章而為根本。",
    "T37n1763_021:0465a25": "案。僧亮曰。說字說音。事已究竟。此結上也。",
    "T37n1763_021:0465a26": "又半字義皆是煩惱(至)脩善行者名為滿人。",
    "T37n1763_021:0465a27": "案。僧亮曰。上明未與音合之字為半。今明雖",
    "T37n1763_021:0465a28": "合。不得字旨。亦是半也。智秀曰。次下顯半字",
    "T37n1763_021:0465a29": "之功。優劣也。",
    "T37n1763_021:0465b01": "如是一切經書記論(至)無閡無著真得解脫。",
    "T37n1763_021:0465b02": "案。僧亮曰。上云一切善法根本。人謂。亦與如",
    "T37n1763_021:0465b03": "來為本。佛無師悟。非字所攝。名離文字。但言",
    "T37n1763_021:0465b04": "半者是不善。滿者皆善也。",
    "T37n1763_021:0465b05": "何等名為解了字義(至)是人不知如來之性。",
    "T37n1763_021:0465b06": "案。僧亮曰。已說字竟。次明解與不解。若得出",
    "T37n1763_021:0465b07": "之旨。為解字也。智秀曰。此下第六辯知不知",
    "T37n1763_021:0465b08": "相也。",
    "T37n1763_021:0465b09": "何等名為無字義耶(至)應離半字善解滿字。",
    "T37n1763_021:0465b10": "案。僧亮曰。字義者。雖復讀誦文字。而行違說",
    "T37n1763_021:0465b11": "旨者。字。則不為是人出也。名為無字。未知常",
    "T37n1763_021:0465b12": "住佛性故也。",
    "T37n1763_021:0465b13": "迦葉菩薩白佛言世尊(至)樂正法者應如是學。",
    "T37n1763_021:0465b14": "案。僧亮曰。第七段。迦葉領旨。佛述成也。",
    "T37n1763_021:0465b15": "鳥喻品第十四",
    "T37n1763_021:0465b16": "案。僧亮曰。答問云何共聖行。至太白與彗星",
    "T37n1763_021:0465b17": "也。上說文字。此顯文之所表六行。經體具足。",
    "T37n1763_021:0465b18": "法理不偏。六行常俱。以鳥為譬也。法瑤曰。滿",
    "T37n1763_021:0465b19": "字者。即是常義。半字者。即無常義。常以無常",
    "T37n1763_021:0465b20": "雖殊。其理致是同。昔說無常。為令得常。得常",
    "T37n1763_021:0465b21": "由乎無常。豈得相離。是則共成一聖。名為共",
    "T37n1763_021:0465b22": "聖行也。僧宗曰。大分此品。為三段。第一則六",
    "T37n1763_021:0465b23": "行體。第二寄因以明六行也。第三就相行以",
    "T37n1763_021:0465b24": "明六也。寶亮曰。此下兩品。同廣文字下旨。謂",
    "T37n1763_021:0465b25": "常無常六行也。鳥喻品雙明六行。月喻品偏",
    "T37n1763_021:0465b26": "明三行。然俱廣明理故。共答一問也。此品總",
    "T37n1763_021:0465b27": "別有二門。第一從品初以下。總門也。第二從",
    "T37n1763_021:0465b28": "如來已離憂悲訖品。別門也。智秀曰。此品分",
    "T37n1763_021:0465b29": "為二段。第一從初訖復異豆粟甘蔗。略列六",
    "T37n1763_021:0465c01": "行也。第二從如是諸種訖品。廣明六行也。廣",
    "T37n1763_021:0465c02": "中別有章門。至彼更關。",
    "T37n1763_021:0465c03": "佛復告迦葉善男子鳥有二種(至)何以故性真",
    "T37n1763_021:0465c04": "實故。案。智秀曰。第一總別六行體也。",
    "T37n1763_021:0465c05": "迦葉白佛言世尊如是等物(至)乃至無我亦復",
    "T37n1763_021:0465c06": "如是。案。僧宗曰。就明六行體中。有三章。",
    "T37n1763_021:0465c07": "此第一就偏教以明常無常也。寶亮曰。上來",
    "T37n1763_021:0465c08": "至此。總門明六行也。智秀曰。此廣門中。第二",
    "T37n1763_021:0465c09": "先明常無常也。",
    "T37n1763_021:0465c10": "迦葉菩薩白佛言世尊(至)是名鴛鴦迦隣提鳥。",
    "T37n1763_021:0465c11": "案。僧宗曰。此第二階。寄真應以明我無我",
    "T37n1763_021:0465c12": "也。至極法身。無有憂悲。即我義。見有憂悲。",
    "T37n1763_021:0465c13": "似如無我也。借無想天。以為況也。無想天報。",
    "T37n1763_021:0465c14": "唯有四陰。不域其方所。雖無住處。要不得無",
    "T37n1763_021:0465c15": "也。近事尚難可知。況法身妙極耶。樹神依樹。",
    "T37n1763_021:0465c16": "亦如是也。智秀曰。廣門第二。明無我也。",
    "T37n1763_021:0465c17": "復次善男子佛法猶如(至)第一微妙壞諸行故。",
    "T37n1763_021:0465c18": "案。僧宗曰。第三階。明苦樂也。",
    "T37n1763_021:0465c19": "迦葉菩薩白佛言世尊(至)異法是我異法無我。",
    "T37n1763_021:0465c20": "案。僧宗曰。寄因以辨六行也。明放逸則無常",
    "T37n1763_021:0465c21": "苦果。不放逸則常樂果也。長行釋偈。小不次",
    "T37n1763_021:0465c22": "第也。先釋放逸果。次釋不放逸果。次釋放逸",
    "T37n1763_021:0465c23": "因。次釋不放逸因也。非聖凡夫者。前已釋二",
    "T37n1763_021:0465c24": "家因果。今出其人也。",
    "T37n1763_021:0465c25": "如人在地仰觀虛空(至)如迦隣提鴛鴦等鳥。",
    "T37n1763_021:0465c26": "案。僧宗曰。第三就相待明六行也。以生死為",
    "T37n1763_021:0465c27": "下。佛果為上。以上知下。所以而常。下不知",
    "T37n1763_021:0465c28": "上。故無常也。寄譬明如來。住智慧之上。見五",
    "T37n1763_021:0465c29": "道生死也。借譬以明見。而物情於譬生滯。故",
    "T37n1763_021:0466a01": "迦葉仰諮。以拂斯迹也。",
    "T37n1763_021:0466a02": "大般涅槃經集解卷第二十一"
}