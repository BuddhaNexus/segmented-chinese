{
    "T37n1763_035:0493a06": "大般涅槃經集解卷第三十五",
    "T37n1763_035:0493a08": "　釋從佛出十二部經從十二部經出脩多",
    "T37n1763_035:0493a09": "羅從脩多羅出方等經從方等經出波若",
    "T37n1763_035:0493a10": "從波若出涅槃義出菩薩在雪山為半偈",
    "T37n1763_035:0493a11": "捨身緣起",
    "T37n1763_035:0493a12": "聖行品之第九",
    "T37n1763_035:0493a13": "爾時眾中有一菩薩(至)阿耨多羅三藐三菩提。",
    "T37n1763_035:0493a14": "案。僧亮曰。此經明復說經功德。勸人行經。",
    "T37n1763_035:0493a15": "經即法也。行法雖由人。然滅惡由法也。譬藥",
    "T37n1763_035:0493a16": "能治病。雖由人能服。然去病之力在藥也。是",
    "T37n1763_035:0493a17": "以法華經云。若罵佛者。是人罪輕。毀經法者。",
    "T37n1763_035:0493a18": "罪則重也。寶亮曰。此下第四段歎經流通也。",
    "T37n1763_035:0493a19": "有四翻。第一無垢藏王歎。第二佛自歎。第三",
    "T37n1763_035:0493a20": "迦葉歎。第四佛引證。成迦葉所歎也。此即第",
    "T37n1763_035:0493a21": "一無垢王歎。",
    "T37n1763_035:0493a22": "時佛讚言善哉善哉(至)無量無邊不可稱計。",
    "T37n1763_035:0493a23": "案。僧亮曰。佛教從小起。牛譬佛也。乳譬三",
    "T37n1763_035:0493a24": "藏。酪譬三乘雜說也。生蘇譬方等。熟蘇譬說",
    "T37n1763_035:0493a25": "空般若。醍醐譬涅槃經法也。法難見者。空有",
    "T37n1763_035:0493a26": "也。以般若說空。涅槃說有也。佛難見涅槃。為",
    "T37n1763_035:0493a27": "勝尊重讚歎也。僧宗曰。聖行所以而成功。由",
    "T37n1763_035:0493a28": "經力。生人圓解也。如從牛出乳者。佛說小乘",
    "T37n1763_035:0493a29": "四諦法輪。此是成佛十二年中說也。從乳出",
    "T37n1763_035:0493b01": "酪者。謂十二年後。說三乘通教。大品經是也。",
    "T37n1763_035:0493b02": "酪出生蘇者。如思益維摩。抑挫二乘。稱揚菩",
    "T37n1763_035:0493b03": "薩也。從生蘇出熟蘇者。說法花破無三因果",
    "T37n1763_035:0493b04": "也。今此經明佛性常住。窮理盡性。如醍醐也。",
    "T37n1763_035:0493b05": "又出十二部者。小乘十二部也。從十二部出",
    "T37n1763_035:0493b06": "脩多羅者。空教脩多羅也。但言脩多羅者。攝",
    "T37n1763_035:0493b07": "十二部故。但言本耳。出方等理正不耶。二乘",
    "T37n1763_035:0493b08": "等學般若。故以通教。為方等也。出般若者。一",
    "T37n1763_035:0493b09": "乘實慧般若也。從般若出大涅槃者。即今教",
    "T37n1763_035:0493b10": "也。又一解云。此經文小誤。般若應為第三。方",
    "T37n1763_035:0493b11": "等應在第四也。寶亮曰。佛如牛也。五味譬五",
    "T37n1763_035:0493b12": "時教也。佛初出世。十二年中。小乘三藏。別相",
    "T37n1763_035:0493b13": "說法輪。置出世之教。始當十二部之名也。從",
    "T37n1763_035:0493b14": "十二年後。通教門中。辨空有。明真俗二諦。理",
    "T37n1763_035:0493b15": "既深廣。如從乳出酪。二諦是空解之主。亦是",
    "T37n1763_035:0493b16": "萬解之本。所以當脩多羅名也。但自通教之",
    "T37n1763_035:0493b17": "前。直明因果。義不辨二諦。忘相故不與本之",
    "T37n1763_035:0493b18": "稱。從脩多羅出方等經者。自通教說後。述維",
    "T37n1763_035:0493b19": "摩思益。進聲聞行。令捨執得解。故以方等經。",
    "T37n1763_035:0493b20": "譬如從酪出生蘇也。從方等出般若波羅蜜",
    "T37n1763_035:0493b21": "者。般若言智慧。從說維摩。後明法花。辨一因",
    "T37n1763_035:0493b22": "一果。智慧開明。以譬般若。喻之熟蘇也。既說",
    "T37n1763_035:0493b23": "法花經竟。涅槃教與明理具足。猶若醍醐",
    "T37n1763_035:0493b24": "也。",
    "T37n1763_035:0493b25": "迦葉菩薩白佛言世尊(至)恭敬供養尊重讚歎。",
    "T37n1763_035:0493b26": "案。僧宗曰。迦葉是請法之主。自說修行之",
    "T37n1763_035:0493b27": "相。法瑤曰。上來雖明聖行。未盡其美。此章廣",
    "T37n1763_035:0493b28": "明慕法情重。捨其身命。不以為難。以此捨心",
    "T37n1763_035:0493b29": "修習聖行往不備。以此苦行。何往而退。聖行",
    "T37n1763_035:0493c01": "之難莫過於此。故以斯行。結聖行之終矣。",
    "T37n1763_035:0493c02": "爾時佛讚迦葉菩薩(至)諸行無常是生滅法。",
    "T37n1763_035:0493c03": "案。智宗曰。先說無常也。以二理必對必應",
    "T37n1763_035:0493c04": "圓說。故謂半如意珠也。",
    "T37n1763_035:0493c05": "說是半偈已便住其前(至)生滅滅已寂滅為樂。",
    "T37n1763_035:0493c06": "智秀曰。說常也。寂滅無苦。以無苦故。名之",
    "T37n1763_035:0493c07": "為樂。無更別樂。故云寂滅。",
    "T37n1763_035:0493c08": "爾時羅剎說是偈已(至)大般涅槃修於聖行。",
    "T37n1763_035:0493c09": "案。僧宗曰。上已讚其所行為難。今引昔事。以",
    "T37n1763_035:0493c10": "證護法之不虛。求法之至也。",
    "T37n1763_035:0493c11": "大般涅槃經集解卷第三十五"
}