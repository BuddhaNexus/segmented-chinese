{
    "T14n0462_003:0476b02": "大方廣寶篋經卷下",
    "T14n0462_003:0476b04": "宋天竺三藏求那跋陀羅譯",
    "T14n0462_003:0476b05": "「爾時文殊師利童子，外道眾中漸次開示",
    "T14n0462_003:0476b06": "如是正法，令五百外道遠離塵垢得法眼淨，",
    "T14n0462_003:0476b07": "八千外道發於無上正真道心。爾時文殊師",
    "T14n0462_003:0476b08": "利童子所可化作五百徒眾，於文殊師利前",
    "T14n0462_003:0476b09": "五體投地作如是言：『南無佛陀！南無佛陀！』",
    "T14n0462_003:0476b10": "餘諸外道未信解者，見五百摩納作如是語，",
    "T14n0462_003:0476b11": "亦皆效彼五體投地而作是言：『南無佛陀！南",
    "T14n0462_003:0476b12": "無佛陀！』「爾時釋提桓因以曼陀羅華各與",
    "T14n0462_003:0476b13": "諸人，而作是言：『汝可以此供養於佛。』爾時文",
    "T14n0462_003:0476b14": "殊師利童子與諸大眾，恭敬圍繞詣世尊所。",
    "T14n0462_003:0476b15": "到已頂禮佛足，却住一面。時諸大眾亦皆禮",
    "T14n0462_003:0476b16": "佛，却住一面。爾時尼乾外道弟子以曼陀羅",
    "T14n0462_003:0476b17": "華散供佛已，右繞三匝，於一面住。文殊師利",
    "T14n0462_003:0476b18": "所化摩納，以文殊師利力所持故，白言：『世尊！",
    "T14n0462_003:0476b19": "我等今來不為見佛。何以故？如來者名為法",
    "T14n0462_003:0476b20": "身。世尊！我等不為聽法。何以故？不可聽者",
    "T14n0462_003:0476b21": "名之為法。世尊！我等不為僧德。何以故？如來",
    "T14n0462_003:0476b22": "聖僧修無為故。世尊！我等不為功德。何以",
    "T14n0462_003:0476b23": "故！是法界中無有功德，咸稱讚故。世尊！我",
    "T14n0462_003:0476b24": "等不為修道。何以故？一切諸法究竟道故。世",
    "T14n0462_003:0476b25": "尊！我等不為得果。何以故？無葉華果名為",
    "T14n0462_003:0476b26": "解脫。世尊！我等不為知苦。何以故？離於二",
    "T14n0462_003:0476b27": "行名為解脫。世尊！我等不為斷集。何以故？",
    "T14n0462_003:0476b28": "諸法究竟無和合故。世尊！我等不為證滅。",
    "T14n0462_003:0476b29": "何以故？一切諸法畢竟滅故。世尊！我等不",
    "T14n0462_003:0476c01": "為修道。何以故？離有無故。世尊！我等不修念",
    "T14n0462_003:0476c02": "處。何以故？一切諸法離處非處故。世尊！我等",
    "T14n0462_003:0476c03": "不為正斷。何以故？一切諸法離善、不善、無記",
    "T14n0462_003:0476c04": "行故。世尊！我等不為神足。何以故？一切諸法",
    "T14n0462_003:0476c05": "無去來故。世尊！我等不為於根。何以故？一切",
    "T14n0462_003:0476c06": "諸根是離義故。世尊！我等不為於力。何以故？",
    "T14n0462_003:0476c07": "一切諸法無力非力故。世尊！我等不為於覺。",
    "T14n0462_003:0476c08": "何以故？第一義中無有覺故。世尊！我等不為",
    "T14n0462_003:0476c09": "正道。何以故？無有去盡世間邊故。世尊！我",
    "T14n0462_003:0476c10": "等不為修定。何以故？常寂定中無嬈動故。",
    "T14n0462_003:0476c11": "世尊！我等不為修慧。何以故？出世間慧無餘",
    "T14n0462_003:0476c12": "雜故。世尊！我等不為三明。何以故？彼此明",
    "T14n0462_003:0476c13": "處畢竟無故。世尊！我等不為解脫。何以故？",
    "T14n0462_003:0476c14": "性法善繫故。世尊！我等不為沙門。何以故？",
    "T14n0462_003:0476c15": "離結聚故名為沙門。世尊！我等不為婆羅門。",
    "T14n0462_003:0476c16": "何以故？斷諸形色名婆羅門。世尊！我等不為",
    "T14n0462_003:0476c17": "比丘。何以故？法性無壞故。世尊！我等不為彼",
    "T14n0462_003:0476c18": "岸。何以故？六入常滅故。世尊！我等不為少",
    "T14n0462_003:0476c19": "欲。何以故？乃至無有少許欲故。世尊！我等",
    "T14n0462_003:0476c20": "不為知足。何以故？法無取故。世尊？我等不",
    "T14n0462_003:0476c21": "為寂靜。何以故？身心無失故。世尊！我等不為",
    "T14n0462_003:0476c22": "知識。何以故？不與三界共住止故。世尊！我",
    "T14n0462_003:0476c23": "等不近親友。何以故？不見有二故。世尊！我",
    "T14n0462_003:0476c24": "等不為阿練兒。何以故？三界諸行皆阿練兒",
    "T14n0462_003:0476c25": "故。世尊！我等不修無諍。何以故？獨一無侶名",
    "T14n0462_003:0476c26": "為無諍。世尊！我等不為乞食。何以故？我等永",
    "T14n0462_003:0476c27": "斷於食相故。世尊！我等不畏一切生死諸",
    "T14n0462_003:0476c28": "行。何以故？不見實故。世尊！我等不怖畏",
    "T14n0462_003:0476c29": "避貪瞋愚癡。何以故？無有妄想諸分別故。",
    "T14n0462_003:0477a01": "世尊？我等不勤斷結。何以故？一切煩惱其性",
    "T14n0462_003:0477a02": "如如，無染污故。世尊！我等不出我見。何",
    "T14n0462_003:0477a03": "以故？自身非身故。世尊！我等不淨諸見。何以",
    "T14n0462_003:0477a04": "故？諸煩惱性如如相故。世尊！我等不斷顛倒。",
    "T14n0462_003:0477a05": "何以故？常樂我淨性解脫故。世尊！我等不",
    "T14n0462_003:0477a06": "度諸流。何以故？不見此岸及彼岸故。世尊！我",
    "T14n0462_003:0477a07": "等不斷五蓋。何以故？是蓋解脫所貫穿故。世",
    "T14n0462_003:0477a08": "尊！我等不出諸纏。何以故？是真實際無纏相",
    "T14n0462_003:0477a09": "故。世尊？我等不為斷悔。何以故？不悔真諦名",
    "T14n0462_003:0477a10": "為沙門。世尊！我等不捨離疑。何以故？常信清",
    "T14n0462_003:0477a11": "淨解脫法故。世尊！我等不拔憂箭。何以故？為",
    "T14n0462_003:0477a12": "解脫信所貫穿故。世尊！我等不為涅槃。何以",
    "T14n0462_003:0477a13": "故？一切諸法究竟涅槃故。』「說是法時，二百比",
    "T14n0462_003:0477a14": "丘不起諸漏心得解脫。是時眾中二百比丘，",
    "T14n0462_003:0477a15": "先得四禪住增上慢，謂最後身，輕慢他人，從",
    "T14n0462_003:0477a16": "坐起去，作如是言：『是所說法，與諸一切世間",
    "T14n0462_003:0477a17": "相違。我等本聞說隨順法，而今聞說非法、",
    "T14n0462_003:0477a18": "非毘尼、非導師說。』」富樓那言：「我時即語文",
    "T14n0462_003:0477a19": "殊師利：『是二百比丘從坐起去，作如是言：「是",
    "T14n0462_003:0477a20": "所說法，與諸世間共相違反。」』文殊師利言：",
    "T14n0462_003:0477a21": "『大德富樓那！有因緣故，是所說法與世相違。",
    "T14n0462_003:0477a22": "何以故？富樓那！世間住著陰、界、諸入是諸",
    "T14n0462_003:0477a23": "人等，欲捨生死趣向涅槃，而不能知生死實",
    "T14n0462_003:0477a24": "性永不可得即是涅槃，不知是中無生死",
    "T14n0462_003:0477a25": "行、無至涅槃。忍是不知，言與生死世間相",
    "T14n0462_003:0477a26": "違。計有四諦者與是相違，第一義中無有是",
    "T14n0462_003:0477a27": "四，又無道無德。言相違者以住二故，若",
    "T14n0462_003:0477a28": "已住二便有相違。道平等故一切法等名為",
    "T14n0462_003:0477a29": "無二，若解無二則不相違。若計我者有增",
    "T14n0462_003:0477b01": "上慢，有增上慢則有相違。若不作上亦",
    "T14n0462_003:0477b02": "不作下，是平等中不作上下、無作無不作，",
    "T14n0462_003:0477b03": "若如是者名無增上慢，若無增上慢則無相",
    "T14n0462_003:0477b04": "違。如佛所說，我不與世諍世間與我諍。何",
    "T14n0462_003:0477b05": "以故？諍訟等事佛悉斷故。何等是名為諍",
    "T14n0462_003:0477b06": "訟本？所謂是實是不實、是正是邪。如佛說",
    "T14n0462_003:0477b07": "言，婆羅門所言實者。於汝意云何？為是虛",
    "T14n0462_003:0477b08": "妄非是實耶？正也邪也？若是俱無，汝以何",
    "T14n0462_003:0477b09": "事而得知也？』「爾時文殊師利於二百比丘所",
    "T14n0462_003:0477b10": "去道前，化滿大火，令不能過。隨所趣方，皆見",
    "T14n0462_003:0477b11": "滿火而不能過，即以神力欲乘空去，上見鐵",
    "T14n0462_003:0477b12": "網而籠遮之。時是比丘，上見鐵網、下見大",
    "T14n0462_003:0477b13": "火，不知方所驚怖毛竪，唯見趣向祇陀林",
    "T14n0462_003:0477b14": "道，以雜蓮華而莊嚴之，及見多眾趣向佛所",
    "T14n0462_003:0477b15": "欲聽受法，即便迴還至祇陀林迦利羅華園",
    "T14n0462_003:0477b16": "向世尊所，到已頂禮佛足却住一面。」富樓那",
    "T14n0462_003:0477b17": "言：「我時即問彼諸比丘：『汝至何處？從何所來？』",
    "T14n0462_003:0477b18": "諸比丘言：『大德富樓那！我是羅漢，諸漏已",
    "T14n0462_003:0477b19": "盡，成就四禪具諸神通。我從文殊師利童子",
    "T14n0462_003:0477b20": "聞相違法，棄捨而去。見此佛土滿中大火而",
    "T14n0462_003:0477b21": "不能過，即以神力上昇虛空，復見鐵網籠遮",
    "T14n0462_003:0477b22": "於上，下見大火。我等今欲問佛漏盡阿羅漢",
    "T14n0462_003:0477b23": "地。』時佛告我：『富樓那！若有大火能避大火，",
    "T14n0462_003:0477b24": "無有是處。富樓那！若墮見網能出鐵網，無",
    "T14n0462_003:0477b25": "有是處。富樓那！若墮愛水能過水界，無有是",
    "T14n0462_003:0477b26": "處。何以故？富樓那！是諸比丘有貪瞋癡火",
    "T14n0462_003:0477b27": "未斷滅，以是事故不能出火。富樓那！是諸",
    "T14n0462_003:0477b28": "比丘墮在見網，是故不能出於鐵網。富樓那！",
    "T14n0462_003:0477b29": "是諸比丘墮在愛水，能過大水無有是處。富",
    "T14n0462_003:0477c01": "樓那！而是火界、鐵網、水界，無有來處、去無所",
    "T14n0462_003:0477c02": "至，文殊師利力所持故見如是事。富樓那！",
    "T14n0462_003:0477c03": "貪欲瞋癡、諸見有愛如是諸法，無有來處去",
    "T14n0462_003:0477c04": "無所至，從於顛倒妄想分別欲貪自他，由",
    "T14n0462_003:0477c05": "是故生，死生無我無有所屬。若無亂心起正",
    "T14n0462_003:0477c06": "修行，於一靜處莊嚴修禪，若得禪已不起憍",
    "T14n0462_003:0477c07": "慢不住不著，定心所作觀察諸法，何法是因？",
    "T14n0462_003:0477c08": "何法是緣？如是觀察如實而見，所謂無明緣",
    "T14n0462_003:0477c09": "行乃至憂悲大苦聚集，是名墮邪。如是無",
    "T14n0462_003:0477c10": "明滅則行滅乃至憂悲大苦聚滅，是名正見。",
    "T14n0462_003:0477c11": "是無為正位，無有過去無明可滅，無未來現",
    "T14n0462_003:0477c12": "在無明可滅，但不正思念便起無明。若無明",
    "T14n0462_003:0477c13": "滅，不正思惟更不復起；若是不正思惟滅者",
    "T14n0462_003:0477c14": "無明亦滅。無明若滅名畢竟滅，是故無明",
    "T14n0462_003:0477c15": "滅則諸行滅。若正思惟如實觀知，是四大身",
    "T14n0462_003:0477c16": "癡無所知，如草木瓦礫、如影如焰，如我所",
    "T14n0462_003:0477c17": "說，是身如是、是心如是、是意如是、是識如",
    "T14n0462_003:0477c18": "是。是心無形色，不可抱持，猶之如幻不",
    "T14n0462_003:0477c19": "可言說，非外非內非兩中間而可得之。若",
    "T14n0462_003:0477c20": "有比丘如是成就正思惟者，知一切法本來",
    "T14n0462_003:0477c21": "不生，若法不生即第一義。』說是法時，是二百",
    "T14n0462_003:0477c22": "比丘不受諸法，諸漏永盡心得解脫。」爾時薩",
    "T14n0462_003:0477c23": "遮尼乾陀子失諸徒眾，愁憂不悅來趣舍衛，",
    "T14n0462_003:0477c24": "至祇陀林給孤窮精舍迦利羅園佛世尊所，",
    "T14n0462_003:0477c25": "共相問訊却住一面，白言：「瞿曇！我數數聞沙",
    "T14n0462_003:0477c26": "門瞿曇以幻術力奪他徒眾，今乃親見。令",
    "T14n0462_003:0477c27": "文殊師利破我徒眾，將至佛所受行邪法，",
    "T14n0462_003:0477c28": "不來我所、不受我教，聽用在意。」是時有一出",
    "T14n0462_003:0477c29": "家外道名曰勝志，在會而坐。是勝志外道",
    "T14n0462_003:0478a01": "以親厚意語薩遮言：「止止尼乾！勿於世尊及",
    "T14n0462_003:0478a02": "比丘僧、文殊師利所生不敬心，莫長夜失利",
    "T14n0462_003:0478a03": "受苦，不樂墮在惡道。薩遮尼乾！聽我說喻以",
    "T14n0462_003:0478a04": "明斯義。譬如有人愚癡無智欲求索酥，持瓶",
    "T14n0462_003:0478a05": "往趣恒河取水，至於異處以鑽鑽之，甚大疲",
    "T14n0462_003:0478a06": "苦了不見酥。如是尼乾！汝諸外道，欲修斷結",
    "T14n0462_003:0478a07": "受戒炙身，威儀法用悉皆是邪，無所能斷；猶",
    "T14n0462_003:0478a08": "如彼取恒河水人。復於世尊調伏法中而起",
    "T14n0462_003:0478a09": "瞋恚，當墮地獄畜生餓鬼。」又言：「尼乾！復有",
    "T14n0462_003:0478a10": "一人生便聰慧，欲求蘇時，取純好乳盛著",
    "T14n0462_003:0478a11": "器中，以鑽鑽之，用功甚少大得生酥，從於",
    "T14n0462_003:0478a12": "生酥轉得熟酥，復因熟酥轉得醍醐。如是尼",
    "T14n0462_003:0478a13": "乾！佛正法中在家出家，具足淨信多有解向，",
    "T14n0462_003:0478a14": "勤修勝進速得解脫。如彼智人為得酥故，以",
    "T14n0462_003:0478a15": "乳置器。又復尼乾！如有二人，其一人者",
    "T14n0462_003:0478a16": "破彼一人百千瓦器，以好寶器而用償之。尼",
    "T14n0462_003:0478a17": "乾！於意云何？是人為損彼人不也？」尼乾答言：",
    "T14n0462_003:0478a18": "「不也。勝志！「如是尼乾！外道弟子如彼瓦器，",
    "T14n0462_003:0478a19": "破已便入如來法中，如得寶器增而無損。又",
    "T14n0462_003:0478a20": "復尼乾！如有商主愚無方便，將諸人眾至於",
    "T14n0462_003:0478a21": "非道。復有商主有大智慧，愍是諸人安置",
    "T14n0462_003:0478a22": "正路。如是尼乾！汝等如彼自稱為師，是不",
    "T14n0462_003:0478a23": "知道者、不善道者、不見道者、不能說道，是",
    "T14n0462_003:0478a24": "故汝等引導眾生趣於非道。今者世尊為大",
    "T14n0462_003:0478a25": "商主，知導善道、見道說道，導諸外道安置",
    "T14n0462_003:0478a26": "正路。尼乾！汝之徒眾悉在於此，汝可將去。」是",
    "T14n0462_003:0478a27": "時餘有萬二千人，還從薩遮服道而去。其",
    "T14n0462_003:0478a28": "餘住者已逮得明，佛即告言：「善來比丘。」皆成",
    "T14n0462_003:0478a29": "沙門。爾時佛告勝志外道：「汝今見此萬二千",
    "T14n0462_003:0478b01": "人隨從薩遮去者不也？」「見已。世尊！」佛言：「勝志！",
    "T14n0462_003:0478b02": "是等諸人悉當至彼彌勒佛所初會數中。何",
    "T14n0462_003:0478b03": "以故？是等由聞如是深法及供養我。而是薩",
    "T14n0462_003:0478b04": "遮亦彌勒佛所智慧第一，如今我所舍利弗",
    "T14n0462_003:0478b05": "也。何以故？我知是人於我信解，以我慢",
    "T14n0462_003:0478b06": "故不捨是見。」爾時勝志語文殊師利：「後末世",
    "T14n0462_003:0478b07": "中多有比丘起增上慢？」文殊師利言：「善男子！",
    "T14n0462_003:0478b08": "後末世中法欲滅時，增上慢者甚為難得。",
    "T14n0462_003:0478b09": "何以故？不能修行得四禪故，得四禪已起增",
    "T14n0462_003:0478b10": "上慢。後末世中法欲滅時，諸比丘等不能",
    "T14n0462_003:0478b11": "住心，況得四禪？是故善男子！後末世時增",
    "T14n0462_003:0478b12": "上慢者甚為難得。又善男子！增上慢者凡有",
    "T14n0462_003:0478b13": "二種。何等二？一者信見，二者禪慢。起禪慢",
    "T14n0462_003:0478b14": "者，為於利養及名稱故起增上慢。是信見",
    "T14n0462_003:0478b15": "者，起增上慢謗佛正法。是增上慢者，當墮",
    "T14n0462_003:0478b16": "地獄，畜生，餓鬼。」勝志問言：「文殊師利！欲知",
    "T14n0462_003:0478b17": "他心是增上慢，當云何知？」文殊師利言：「凡",
    "T14n0462_003:0478b18": "夫人者欲得涅槃，實非羅漢。若聞是說驚畏",
    "T14n0462_003:0478b19": "恐怖，當知此是凡夫之人增上慢也，非是如",
    "T14n0462_003:0478b20": "來實阿羅漢。若從他聞驚畏恐怖，當知是人",
    "T14n0462_003:0478b21": "即是凡夫，是增上慢非是羅漢，是猶能淨報",
    "T14n0462_003:0478b22": "所施恩，然非羅漢。若無一切結使煩惱，彼無",
    "T14n0462_003:0478b23": "所依，是世福田；若有一切結使煩惱，則有所",
    "T14n0462_003:0478b24": "依，非世福田。若在是中，當知是人為增上",
    "T14n0462_003:0478b25": "慢。一切諸法攝入涅槃，若於是中分別觀察，",
    "T14n0462_003:0478b26": "當知是人為增上慢。一切諸法不應知不應",
    "T14n0462_003:0478b27": "斷，不應證不應修。不知此實，當知是人名",
    "T14n0462_003:0478b28": "增上慢。」勝志問言：「文殊師利！無增上慢者",
    "T14n0462_003:0478b29": "有何印相？」文殊師利言：「不違無滅，是無增",
    "T14n0462_003:0478c01": "上慢之印相。何以故？無有音聲能令其人",
    "T14n0462_003:0478c02": "生驚怖畏，如師子王，一切音聲不能令其驚",
    "T14n0462_003:0478c03": "畏恐怖。無增上慢比丘亦爾，聞諸音聲不生",
    "T14n0462_003:0478c04": "恐怖。何以故？彼知音聲猶如響故，如彼響",
    "T14n0462_003:0478c05": "聲無心意識而有音聲。如是如實知心意識，",
    "T14n0462_003:0478c06": "一切音聲皆從緣起無有真實。如是知已，不",
    "T14n0462_003:0478c07": "知何法定名為聲。若聞佛聲而不貪愛，聞外",
    "T14n0462_003:0478c08": "道聲復不呵毀，聞善淨法心不貪愛，聞垢污",
    "T14n0462_003:0478c09": "法而不呵毀，善知一切所有音聲前後際故。",
    "T14n0462_003:0478c10": "如是印相無增上慢，無高下印、如實印、正",
    "T14n0462_003:0478c11": "見道印、入一道印、入法界平等印、如不懷",
    "T14n0462_003:0478c12": "印、不違如印、住實際印、第一義空印、三世等",
    "T14n0462_003:0478c13": "印、初無生印、觀正法性印，如是等印印一切",
    "T14n0462_003:0478c14": "法。如是比丘名為無諍，聞已無疑，不驚不畏",
    "T14n0462_003:0478c15": "不恐不怖，不得於我不得於法，一切平等。」",
    "T14n0462_003:0478c16": "爾時勝志外道白言：「世尊！我今從是善知",
    "T14n0462_003:0478c17": "識所，聞是真道大乘功德。世尊！我今從是",
    "T14n0462_003:0478c18": "文殊師利聞說是法，發阿耨多羅三藐三菩",
    "T14n0462_003:0478c19": "提心。善哉世尊！唯願如來如應說法，令我",
    "T14n0462_003:0478c20": "聞已速疾修集助菩提法，逮得無上正真之",
    "T14n0462_003:0478c21": "道，廣為一切無量阿僧祇諸眾生故。」佛告勝",
    "T14n0462_003:0478c22": "志：「菩薩有二法，速得明達具足大乘。何等",
    "T14n0462_003:0478c23": "二？所謂精進及不放逸。是中精進，謂如法得",
    "T14n0462_003:0478c24": "財一切悉捨；不放逸者，施不望報，皆以迴",
    "T14n0462_003:0478c25": "向於一切智。又精進者，正斷一切惡不善法，",
    "T14n0462_003:0478c26": "成滿具足一切善法；不放逸者，謂堅持淨戒",
    "T14n0462_003:0478c27": "不為後生，悉以迴向於無上道。又精進者，不",
    "T14n0462_003:0478c28": "惜身命修行忍辱；不放逸者，於諸眾生無侵",
    "T14n0462_003:0478c29": "害心。又精進者，進諸善法無有厭惓；不放逸",
    "T14n0462_003:0479a01": "者，進諸善根向無上道。又精進者，於諸禪支",
    "T14n0462_003:0479a02": "心無疲惓；不放逸者，於諸禪支不貪味著。",
    "T14n0462_003:0479a03": "又精進者，進諸多聞無有厭足；不放逸者，正",
    "T14n0462_003:0479a04": "念修行聖智聖慧。又精進者，不捨四攝；不放",
    "T14n0462_003:0479a05": "逸者，起化眾生。又精進者，身心堅住；不放逸",
    "T14n0462_003:0479a06": "者，不得身心捨離著法。又精進者，慈心等緣",
    "T14n0462_003:0479a07": "一切眾生；不放逸者，不得所緣眾生慈法。又",
    "T14n0462_003:0479a08": "精進者，教他眾生發一切智心；不放逸者，觀",
    "T14n0462_003:0479a09": "一切法皆悉如幻，而不捨離一切智心。又精",
    "T14n0462_003:0479a10": "進者，發起三昧；不放逸者，將護不令墮於漏",
    "T14n0462_003:0479a11": "盡。又精進者，如救頭然修集聖諦；不放逸者，",
    "T14n0462_003:0479a12": "不隨證滅。又精進者，為滿諸相集善無惓；不",
    "T14n0462_003:0479a13": "放逸者，觀於法身。又精進者，修淨佛土；不放",
    "T14n0462_003:0479a14": "逸者，淨眾生界。又精進者，集三十七助菩提",
    "T14n0462_003:0479a15": "法；不放逸者，安住寂靜解脫之法。勝志當知！",
    "T14n0462_003:0479a16": "菩薩所有善方便業，皆由精進而得成辦；菩",
    "T14n0462_003:0479a17": "薩所有一切智業，因不放逸而得成就。是故",
    "T14n0462_003:0479a18": "說言，菩薩成就智慧方便，不畏退轉無上正",
    "T14n0462_003:0479a19": "道。」說是法時，勝志外道得無生法忍，心淨",
    "T14n0462_003:0479a20": "喜悅，上昇虛空高七多羅樹。三千大千世界",
    "T14n0462_003:0479a21": "六種震動，大光普照。諸天伎樂不鼓自鳴，天",
    "T14n0462_003:0479a22": "雨眾華。爾時世尊知勝志心而便微笑——諸佛",
    "T14n0462_003:0479a23": "常法，若微笑時，若干百千雜色光炎從面門",
    "T14n0462_003:0479a24": "出，普照無量無邊世界，上過梵世，障日月光、",
    "T14n0462_003:0479a25": "隱蔽魔宮，還右繞身百千匝已從頂上入。爾",
    "T14n0462_003:0479a26": "時大德阿難承佛神力，從坐而起，正於衣",
    "T14n0462_003:0479a27": "服偏袒右肩，右膝著地向佛合掌，而說偈",
    "T14n0462_003:0479a28": "言：",
    "T14n0462_003:0479a29": "「智慧福力華，　　圓光導世間，",
    "T14n0462_003:0479b01": "　三十二相華，　　雜好以自嚴。",
    "T14n0462_003:0479b02": "　行如象師子，　　精進力勇出，",
    "T14n0462_003:0479b03": "　世尊何故笑？　　願導師演說。",
    "T14n0462_003:0479b04": "　其言如雷音，　　佛音師子吼，",
    "T14n0462_003:0479b05": "　迦陵頻伽音，　　柔軟梵音聲，",
    "T14n0462_003:0479b06": "　三千世界聲，　　諸天及與人，",
    "T14n0462_003:0479b07": "　欲比佛音聲，　　算數不能及。",
    "T14n0462_003:0479b08": "　聲聞及緣覺，　　并及諸菩薩，",
    "T14n0462_003:0479b09": "　智無與佛等，　　不知一切智。",
    "T14n0462_003:0479b10": "　牟尼智力說，　　為於何事笑？",
    "T14n0462_003:0479b11": "　人天龍修羅，　　聞疾得菩提。",
    "T14n0462_003:0479b12": "　心得離二邊，　　亦不執於中，",
    "T14n0462_003:0479b13": "　一切無執著，　　等同如虛空。",
    "T14n0462_003:0479b14": "　一切無能數，　　過一切世上，",
    "T14n0462_003:0479b15": "　我問等空智，　　以何因緣笑？",
    "T14n0462_003:0479b16": "　青綠金色光，　　紅紫赤白色，",
    "T14n0462_003:0479b17": "　從面門出炎，　　如恒河沙等，",
    "T14n0462_003:0479b18": "　普照無量界，　　廣遠如虛空，",
    "T14n0462_003:0479b19": "　滅惡道得樂，　　導師光觸故。",
    "T14n0462_003:0479b20": "　若放膝光明，　　是授聲聞記，",
    "T14n0462_003:0479b21": "　若手放光明，　　是記辟支佛。",
    "T14n0462_003:0479b22": "　佛定記大乘，　　一切智慧道，",
    "T14n0462_003:0479b23": "　光利眾生已，　　還入無垢頂。",
    "T14n0462_003:0479b24": "　善哉人中天，　　三界所供仙，",
    "T14n0462_003:0479b25": "　願如實敷演，　　導師一向說。",
    "T14n0462_003:0479b26": "　斷疑悅大眾，　　以何因緣笑？",
    "T14n0462_003:0479b27": "　千萬億眾生，　　聞已心歡悅。」",
    "T14n0462_003:0479b28": "如是請已，佛告阿難：「汝今見是勝志善男子",
    "T14n0462_003:0479b29": "不？上昇虛空高七多羅樹，得無生忍，合掌禮",
    "T14n0462_003:0479c01": "我，百千諸天而供養之。」阿難白言：「見已。世",
    "T14n0462_003:0479c02": "尊！」佛言：「阿難！是勝志善男子，曾於七十二",
    "T14n0462_003:0479c03": "億佛所種諸善根行菩薩道，修集無上正真",
    "T14n0462_003:0479c04": "之道。爾時常作大轉輪王，恭敬供養是諸如",
    "T14n0462_003:0479c05": "來，尊重讚歎，常修梵行，悉皆護持是諸佛",
    "T14n0462_003:0479c06": "法。阿難！是勝志善男子從今已往，當值無量",
    "T14n0462_003:0479c07": "無數諸佛，恭敬供養尊重讚歎，常修梵行，令",
    "T14n0462_003:0479c08": "無量阿僧祇眾生住菩提道。過是無量阿僧",
    "T14n0462_003:0479c09": "祇劫集菩提道已，當得無上正真之道成最",
    "T14n0462_003:0479c10": "正覺，號智光王如來、應供、正遍覺乃至佛、世",
    "T14n0462_003:0479c11": "尊，出現於世。國名嬉見，劫名一寶嚴。阿難！",
    "T14n0462_003:0479c12": "是嬉見土所受用物，猶如他化自在天中。彼",
    "T14n0462_003:0479c13": "國眾生不漏色聲香味觸法，無諸惡色，彼諸",
    "T14n0462_003:0479c14": "眾生互相恭敬歡喜悅樂，是諸眾生皆悉往",
    "T14n0462_003:0479c15": "見智光王佛，乃至夢中亦常見佛不離念佛，",
    "T14n0462_003:0479c16": "是故彼土名曰嬉見。於是劫中，唯一如來施",
    "T14n0462_003:0479c17": "作佛事，佛及眾生壽等一劫，是故彼劫名一",
    "T14n0462_003:0479c18": "寶嚴。阿難！是智光王佛，純菩薩僧九十二億，",
    "T14n0462_003:0479c19": "皆是初會得不退轉。是智光王如來欲涅槃",
    "T14n0462_003:0479c20": "時，先當授彼師子進去菩薩記，當得作佛，號",
    "T14n0462_003:0479c21": "師子相如來、應供、正遍覺乃至佛、世尊，壽十",
    "T14n0462_003:0479c22": "中劫然後涅槃，當有無量無邊菩薩僧。佛涅",
    "T14n0462_003:0479c23": "槃時，以全身舍利起一寶塔，縱廣六十由旬、",
    "T14n0462_003:0479c24": "高八十由旬，眾寶嚴飾，無量眾生而供養之。」",
    "T14n0462_003:0479c25": "爾時勝志菩薩從空來下，頂禮佛足，右繞七",
    "T14n0462_003:0479c26": "匝，向佛歎說不壞法界偈：",
    "T14n0462_003:0479c27": "「色界及法界，　　眾生界同等，",
    "T14n0462_003:0479c28": "　是界等智界，　　今授我記已。",
    "T14n0462_003:0479c29": "　受界煩惱界，　　與空界同等，",
    "T14n0462_003:0480a01": "　諸法同是界，　　今我同此來。",
    "T14n0462_003:0480a02": "　法界及欲界，　　及與於三界，",
    "T14n0462_003:0480a03": "　等同如虛空，　　我記同於是。",
    "T14n0462_003:0480a04": "　生死界涅槃，　　等住如法界，",
    "T14n0462_003:0480a05": "　是界及水界，　　地界風火界，",
    "T14n0462_003:0480a06": "　陰入及與界，　　眼界眼識界，",
    "T14n0462_003:0480a07": "　意界及法界，　　是境界同等。",
    "T14n0462_003:0480a08": "　不授我陰記，　　不授界入記，",
    "T14n0462_003:0480a09": "　不授名色記，　　不授內外記，",
    "T14n0462_003:0480a10": "　以音聲故知。　　導師受我記，",
    "T14n0462_003:0480a11": "　音聲是寂靜，　　佛無有心意，",
    "T14n0462_003:0480a12": "　作心而授記，　　我亦無有識，",
    "T14n0462_003:0480a13": "　得受於道記，　　如我佛亦然，",
    "T14n0462_003:0480a14": "　如佛我亦然，　　諸眾生亦爾，",
    "T14n0462_003:0480a15": "　授記受記爾。　　受記是真實，",
    "T14n0462_003:0480a16": "　如如悉捨離，　　不壞於法界，",
    "T14n0462_003:0480a17": "　安住真實際。　　我禮等正覺，",
    "T14n0462_003:0480a18": "　同入一切法，　　如虛空無作，",
    "T14n0462_003:0480a19": "　學知方便故。」",
    "T14n0462_003:0480a20": "爾時勝志菩薩偈讚佛已，頂禮佛足，右繞七",
    "T14n0462_003:0480a21": "匝，却坐一面。爾時佛告阿難：「汝受持是經，讀",
    "T14n0462_003:0480a22": "誦書寫，於大眾中廣為人說。」阿難白言：「我已",
    "T14n0462_003:0480a23": "受持。世尊！此經何名？當云何奉持之？」佛告阿",
    "T14n0462_003:0480a24": "難：「是經名為『文殊師利神通所持』，亦名『滅除",
    "T14n0462_003:0480a25": "一切諸魔外道音聲』，亦名『採寶』，亦名『寶篋』，如",
    "T14n0462_003:0480a26": "是受持。」說是經已，文殊師利童子、勝志菩薩",
    "T14n0462_003:0480a27": "等，及大聲聞大德阿難，及諸大眾，天、龍、夜叉、",
    "T14n0462_003:0480a28": "諸天及人、乾闥婆等，聞佛所說，皆大歡喜。",
    "T14n0462_003:0480a29": "大方廣寶篋經卷下"
}