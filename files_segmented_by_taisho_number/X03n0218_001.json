{
    "X03n0218_001:0554b03": "入法界品十八問答",
    "X03n0218_001:0554b05": "清涼國師述",
    "X03n0218_001:0554b06": "問佛說此經要入師子嚬申三昧者何。答嚬申者",
    "X03n0218_001:0554b07": "即舒展通暢之狀亦是震動縱任自在無畏之相顯",
    "X03n0218_001:0554b08": "如來定即用之體寂而造極則差別萬殊無非法界",
    "X03n0218_001:0554b09": "即體之用不為而周故大小相參緣起無盡是曰自",
    "X03n0218_001:0554b10": "在從喻為名故云是也。",
    "X03n0218_001:0554b11": "問何故佛入三昧後普賢開顯放光之後文殊述德。",
    "X03n0218_001:0554b12": "答入定顯理普賢表理故故放光顯能證智文殊",
    "X03n0218_001:0554b13": "表智故。",
    "X03n0218_001:0554b14": "問地獄天子尚得頓超何故二乘如聾如盲。答機",
    "X03n0218_001:0554b15": "有勝劣為種別故地獄天子昔聞圓法植金剛種今",
    "X03n0218_001:0554b16": "得遇光頓超十地二乘小器昔無大因故對如來不",
    "X03n0218_001:0554b17": "覩神變其猶雷霆震地聾者不聞日月麗天盲者不",
    "X03n0218_001:0554b18": "見。",
    "X03n0218_001:0554b19": "問逝多林佛入三昧作用無方可得稱經文殊從善",
    "X03n0218_001:0554b20": "住樓閣出遊歷人間既非佛會何得稱經。答文殊",
    "X03n0218_001:0554b21": "從於本會流故雖遍法界而不離逝多林故末後善",
    "X03n0218_001:0554b22": "財亦於金剛菩提場見普賢故以本統末故得稱經",
    "X03n0218_001:0554b23": "展轉相推成鈎鎖故。",
    "X03n0218_001:0554b24": "問何故要有五十五善友。答顯五相故云何五相",
    "X03n0218_001:0554c01": "也一初四十一人明寄位修行相寄於五位顯修行",
    "X03n0218_001:0554c02": "故二摩耶下十一人名會緣入實相會差別緣入幻",
    "X03n0218_001:0554c03": "智故三彌勒一人名攝德成因相攝上二義為補處",
    "X03n0218_001:0554c04": "因當得成佛故四文殊一人名智照無二相般若照",
    "X03n0218_001:0554c05": "極反照初心無二相故五普賢一人名顯因廣大相",
    "X03n0218_001:0554c06": "證入界一一行門皆稱法界無邊涯故。",
    "X03n0218_001:0554c07": "問何要五相。答顯菩薩五行故云何五行第一位",
    "X03n0218_001:0554c08": "修行相名高行歷位漸行故二會緣入實相名大行",
    "X03n0218_001:0554c09": "入一實故三攝德成因相名勝行具上差別無差別",
    "X03n0218_001:0554c10": "故四智照無二相名深行甚深般若難測量故五顯",
    "X03n0218_001:0554c11": "因廣大相名廣行一一之中含容無外故。",
    "X03n0218_001:0554c12": "問善財何以最初福城東遇文殊耶。答表福德分",
    "X03n0218_001:0554c13": "善故故在福城東為群方之首故在東表初起智明",
    "X03n0218_001:0554c14": "故信心創立故。",
    "X03n0218_001:0554c15": "問會中大機廣沙莫算何故偏舉善財一人。答舉",
    "X03n0218_001:0554c16": "一例餘警未悟此小童子尚能頓超勉乎行人白首",
    "X03n0218_001:0554c17": "愧故經云信樂堅固力善財成此功若有敬慕心亦",
    "X03n0218_001:0554c18": "當如是學。",
    "X03n0218_001:0554c19": "問十方賢聖無處不有何要南方。答有所表故然",
    "X03n0218_001:0554c20": "有多意一西城人居宅多向東自東向南順日月轉",
    "X03n0218_001:0554c21": "表於善財順人法故餘如別說。",
    "X03n0218_001:0554c22": "問何故文殊來就善財諸友善財往何求耶。答表",
    "X03n0218_001:0554c23": "初心尚微故菩薩大悲不待請故後約機就為熏法",
    "X03n0218_001:0554c24": "故乃至普賢知識不就善財不往而忽得見表法界",
    "X03n0218_001:0555a01": "位滿無來去故。",
    "X03n0218_001:0555a02": "問諸善知識皆徧通達何要謙己知一推勝知多。",
    "X03n0218_001:0555a03": "答顯法界深故乃至多意略舉一二一者為後之軌",
    "X03n0218_001:0555a04": "令善財求法無倦善友說法無悋故二顯勝緣須善",
    "X03n0218_001:0555a05": "友故三破愚執自師心故四破宅慢今無偏執故五",
    "X03n0218_001:0555a06": "顯佛法無有盡故不應言我已窮言妙攝他屬己不",
    "X03n0218_001:0555a07": "欲推人。",
    "X03n0218_001:0555a08": "問最初令見德雲法門無邊何以先明念佛三昧耶。",
    "X03n0218_001:0555a09": "答念佛三昧功高易進眾行先故通淺深能普收",
    "X03n0218_001:0555a10": "攝故雙兼人法消重障故佛為勝緣即心即佛是一",
    "X03n0218_001:0555a11": "境故。",
    "X03n0218_001:0555a12": "問第二海雲何故聞法復海中聞法耶。答前友見",
    "X03n0218_001:0555a13": "佛次友聽法入要道故海中聞者表於教法從大悲",
    "X03n0218_001:0555a14": "中之所流故。",
    "X03n0218_001:0555a15": "問海雲說海中德何故與十地中名不同耶。答十",
    "X03n0218_001:0555a16": "地表佛智海十地所依今辨大悲故不同也。",
    "X03n0218_001:0555a17": "問後文殊師利善財何故不見身相但見伸手耶。",
    "X03n0218_001:0555a18": "答表於智照離身相故而見手者表依信心得至此",
    "X03n0218_001:0555a19": "故經云若離信心功行不具不得成就諸功德故。",
    "X03n0218_001:0555a20": "問見普賢時何以善財入其身中。答普賢表法界",
    "X03n0218_001:0555a21": "善財證窮法界故。",
    "X03n0218_001:0555a22": "問普賢何以不令見佛耶。答表於果海離言說相",
    "X03n0218_001:0555a23": "故又表善財今生解行至於後生聞果海故。",
    "X03n0218_001:0555a24": "問見五十五善知識那過一百一十城耶。答一人",
    "X03n0218_001:0555b01": "當二分故謂自分是一推勝為二以城鈎鎻故又要",
    "X03n0218_001:0555b02": "一百一十表十地等覺一一具十顯圓融故三賢未",
    "X03n0218_001:0555b03": "證攝屬他故。",
    "X03n0218_001:0555b04": "入法界品十八問答(終)"
}