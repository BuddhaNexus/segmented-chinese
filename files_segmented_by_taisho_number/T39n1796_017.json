{
    "T39n1796_017:0750b05": "大毘盧遮那成佛經疏卷第十七",
    "T39n1796_017:0750b07": "沙門一行阿闍梨記",
    "T39n1796_017:0750b08": "14 祕密八印品(一七)祕密八印品第十四",
    "T39n1796_017:0750b09": "爾時毘盧遮那世尊觀察大眾會，告金剛手",
    "T39n1796_017:0750b10": "言：彼祕密主！有祕密八印甚極祕密者，如來",
    "T39n1796_017:0750b11": "前品中說入住祕密漫荼羅法竟，時諸大會",
    "T39n1796_017:0750b12": "復作此念：「如是祕密甚為難解之法，更有何",
    "T39n1796_017:0750b13": "方便具足之相，速令真言行者得成就耶？」時",
    "T39n1796_017:0750b14": "彼如來知眾所念，此祕密中為更有甚密耶？",
    "T39n1796_017:0750b15": "為劑此耶？以不能測故，無能發問者，故佛不",
    "T39n1796_017:0750b16": "待彼問，但無問而自說也。所謂有神驗者，若",
    "T39n1796_017:0750b17": "行者或內或外敷列彼本尊等漫荼羅座位",
    "T39n1796_017:0750b18": "之時，以此八印及真言，本尊之所加持故，彼",
    "T39n1796_017:0750b19": "諸尊等自然降赴道場，滿彼正行之願事也。",
    "T39n1796_017:0750b20": "復於本尊位中安置，有神驗同。同，謂等同本",
    "T39n1796_017:0750b21": "尊威神也。竟，乃去也。此是不思議感應之性，",
    "T39n1796_017:0750b22": "猶如水火鏡中日月應之尚不可思議，而況",
    "T39n1796_017:0750b23": "如來不思議法界之感應也。此是阿闍梨所",
    "T39n1796_017:0750b24": "行之印，不得輒爾而習。假令已入漫荼羅者，",
    "T39n1796_017:0750b25": "亦不得於前輒爾而作，況餘人作耶。非直以",
    "T39n1796_017:0750b26": "本真言趣為摽幟，趣謂如六趣等，此是真言",
    "T39n1796_017:0750b27": "趣。兼漫荼羅如本尊相應者，如本尊有如是",
    "T39n1796_017:0750b28": "法，我亦有之，故為具也此如是一事，以上同彼尊也，謂形色坐立喜亦爾。自",
    "T39n1796_017:0750b29": "身住本尊形，當如是知，知見如本尊位而得",
    "T39n1796_017:0750c01": "悉地也。若行者依此八印真言及漫荼羅相",
    "T39n1796_017:0750c02": "應而配住位，若能知此，將近悉地不久而得。",
    "T39n1796_017:0750c03": "如本尊住者，前雖配祕密漫荼羅，若請本尊，",
    "T39n1796_017:0750c04": "謂須作此法方乃可得也，若不作此則未圓",
    "T39n1796_017:0750c05": "也。此經皆前後相成，共為一事綺互其文，",
    "T39n1796_017:0750c06": "行者甚須相照覽乃可知也。若行者持誦之",
    "T39n1796_017:0750c07": "時，亦須作此法，謂請本尊及所欲願等，則得",
    "T39n1796_017:0750c08": "速自建立也。其第一印者，作三補吒虛心合",
    "T39n1796_017:0750c09": "掌，其二風地指直而開張，餘如舊，即是也。此",
    "T39n1796_017:0750c10": "是毘盧遮那如來大威德生印，從此中如來",
    "T39n1796_017:0750c11": "大威德生，此是一切智智之明也。其漫荼羅",
    "T39n1796_017:0750c12": "作三角形，於其四邊又有四三角圍遶之，故",
    "T39n1796_017:0750c13": "曰周也——。其中當觀毘盧遮那世尊而在",
    "T39n1796_017:0750c14": "其中也。其三角漫荼羅，當觀八葉華，華臺上",
    "T39n1796_017:0750c15": "作三角漫荼羅也。即是前瑜伽座，作此三",
    "T39n1796_017:0750c16": "角其尖向下，其色赤也。前云三角尖向上，",
    "T39n1796_017:0750c17": "今向下者，義用殊也。想佛在此中而作威光",
    "T39n1796_017:0750c18": "印也。其真言曰：􄙈藍􄙉𡀩第二如前作",
    "T39n1796_017:0750c19": "印，而雙屈二風指，以指二空指頭，合皆如",
    "T39n1796_017:0750c20": "􄙖嚩字之形，此是金剛不壞印。金剛者是",
    "T39n1796_017:0750c21": "如來智，非從緣生不可破壞，故名金剛不壞",
    "T39n1796_017:0750c22": "也。其漫荼羅形圓，如􄙖嚩字是波字第五聲，以金剛圍",
    "T39n1796_017:0750c23": "之當是金剛有炎光也。問其金剛，亦在漫荼羅四邊，如上",
    "T39n1796_017:0750c24": "也。所謂嚩字者，此漫荼羅正圓而白耳，亦在",
    "T39n1796_017:0750c25": "花臺之上。其中有大日如來，以下皆效此也。",
    "T39n1796_017:0750c26": "然此八印，持誦者隨取其一，隨事用之也。",
    "T39n1796_017:0750c27": "其真言：􄙠鑁􄙡縛第三印，如前作，即三補",
    "T39n1796_017:0750c28": "吒合掌，其二水火指開張，其地風指先以開",
    "T39n1796_017:0750c29": "張作初割花形。此如來藏印，亦名蓮花藏",
    "T39n1796_017:0751a01": "印也。漫荼羅如前作圓月輪，但以四蓮圍之",
    "T39n1796_017:0751a02": "為異耳，中亦觀大日如來。其真言：􈑁三􄚧索",
    "T39n1796_017:0751a03": "第四印，如前第三印，其二地指相並雙屈入",
    "T39n1796_017:0751a04": "掌。此是佛音莊嚴印，亦是萬德莊嚴印也。",
    "T39n1796_017:0751a05": "亦云內外莊嚴也。如世間人有種種室宅衣",
    "T39n1796_017:0751a06": "服事所等，眾寶之具無所不有以莊嚴之，",
    "T39n1796_017:0751a07": "則名萬德皆具。今此若內若外，如來眾德",
    "T39n1796_017:0751a08": "莊嚴皆具也。漫荼羅半月形，而側以點圍之，",
    "T39n1796_017:0751a09": "餘如前思之也。真言：􄚲憾􄚳郝第五，如",
    "T39n1796_017:0751a10": "前三補吒合掌而稍開曲，其二空指開張稍向裏曲，",
    "T39n1796_017:0751a11": "開掌心如掬水像也。名從佛支分生印，謂從",
    "T39n1796_017:0751a12": "如來一切支分而生也。其漫荼羅如瓶形者，",
    "T39n1796_017:0751a13": "意取瓶腹即是形圓也。以四金剛圍之，餘如",
    "T39n1796_017:0751a14": "前。其真言：􆿓暗􆿔惡第六印，如前，二火",
    "T39n1796_017:0751a15": "指稍圓屈，俱屈入掌，鉤曲背相合也，柱此中",
    "T39n1796_017:0751a16": "指也，餘依舊，謂如第五印即是也。此是法住",
    "T39n1796_017:0751a17": "印也。其漫荼羅如虹形，有諸色間錯，猶如虹",
    "T39n1796_017:0751a18": "之暈色也。其形如覆虹，其下平，上有金剛之",
    "T39n1796_017:0751a19": "幡也。從上來諸漫荼羅，有蓮、有金剛、有點等。",
    "T39n1796_017:0751a20": "今此漫荼羅，一一皆取以莊嚴圍之，相間錯",
    "T39n1796_017:0751a21": "也更問。其真言曰：此初字為種子，謂嚩字，即無",
    "T39n1796_017:0751a22": "縛也。勃馱陀羅尼，佛總持。薩沒哩三合底念也末",
    "T39n1796_017:0751a23": "囉馱那迦哩，字引聲。迦梨，作益也，謂益念力。",
    "T39n1796_017:0751a24": "馱囉馱囉耶，上謂自持持我也，次謂持他持",
    "T39n1796_017:0751a25": "一切也此一切屬上句也。薩畔薄迦嚩低，世尊也。呼本",
    "T39n1796_017:0751a26": "尊也，嘆法。阿迦囉嚩低，謂具形相者。三麼",
    "T39n1796_017:0751a27": "曳釋如上也莎訶。此恐未審，更勘梵本。第七印，如",
    "T39n1796_017:0751a28": "前三補吒，以二手地空各相捻在掌內而開",
    "T39n1796_017:0751a29": "火指，其水風指頭相合也。二地上火也。漫荼",
    "T39n1796_017:0751b01": "羅虛空形方形作之，雜色間雜，此是虛空色也。如",
    "T39n1796_017:0751b02": "空中含一切色像，如來大空智含一切法也。",
    "T39n1796_017:0751b03": "其兩邊各一點俠之。真言曰：􆿆此是種子也。",
    "T39n1796_017:0751b04": "此一字行。阿吠馱一，謂具一切智也，謂己證之",
    "T39n1796_017:0751b05": "智也。費提二，即以此所具之慧持惠他人也。",
    "T39n1796_017:0751b06": "莎訶。第八印，合掌掌心相到已，先左轉轉時右手覆而左仰相合如舊",
    "T39n1796_017:0751b07": "也，次右轉轉時左覆右仰仍合不散即是也。此是如來迅疾",
    "T39n1796_017:0751b08": "持印，謂如來祕密神通之力，力持迅疾之義",
    "T39n1796_017:0751b09": "也。漫荼羅同前虛空，但改作青色，以眾多白",
    "T39n1796_017:0751b10": "點圍遶之。真言曰：此􄑎字也，加三昧是種子",
    "T39n1796_017:0751b11": "也。瑜伽大瑜伽，謂諸佛瑜伽也。摩訶瑜祇上",
    "T39n1796_017:0751b12": "儞二，此真言主住大瑜伽也，未得瑜伽令得",
    "T39n1796_017:0751b13": "之。謂能授與修行者願，於瑜伽而得自在也。",
    "T39n1796_017:0751b14": "瑜藝詵伐哩三欠平，空也。闍哩，生也，謂空生",
    "T39n1796_017:0751b15": "也。迦是作也，作此生等於空也。鷄四莎訶。",
    "T39n1796_017:0751b16": "復次第一東方寶幢佛，第二南方開敷花王佛，",
    "T39n1796_017:0751b17": "第三西方阿彌陀佛，第四北方鼓音佛，",
    "T39n1796_017:0751b18": "第五東南普賢菩薩，第六西南文殊師利菩",
    "T39n1796_017:0751b19": "薩，第七西北彌勒菩薩，第八東北觀自在",
    "T39n1796_017:0751b20": "菩薩。當知此八印，皆毘盧遮那印也。如東",
    "T39n1796_017:0751b21": "方印則寶幢佛印，亦是大日如來印，他效此",
    "T39n1796_017:0751b22": "也次依已四印也。經中次誡阿闍梨應授法，若未灌",
    "T39n1796_017:0751b23": "頂，一切不得示也。次若調柔人謂柔和善順而不卒暴等，次",
    "T39n1796_017:0751b24": "勤精進能有堅固勝願者，謂能發勤精進，自",
    "T39n1796_017:0751b25": "能發無量大願弘誓者。次恭敬師長謂阿闍梨，謂如",
    "T39n1796_017:0751b26": "《法華》身為床座等。又念恩德者念報佛恩、清淨者內外",
    "T39n1796_017:0751b27": "俱淨也、自身捨者若求法不惜身命如雪山大士等，雖是入漫荼羅，",
    "T39n1796_017:0751b28": "要有如是德乃可為說，不得輒爾示人也。所",
    "T39n1796_017:0751b29": "以者何？此是如來祕藏之要，在所遊方不得",
    "T39n1796_017:0751c01": "妄宣傳也。此亦佛教阿闍梨耳，若弟子之位，",
    "T39n1796_017:0751c02": "未得許可等，固不在言限，何可妄說，令他輕",
    "T39n1796_017:0751c03": "謗，自招無間大獄之罪耶？六月者，舉數也。初",
    "T39n1796_017:0751c04": "六月不成，更六月作，展轉乃至得成乃止。如",
    "T39n1796_017:0751c05": "說三月，亦例可解也。先持誦經六月，若無相，",
    "T39n1796_017:0751c06": "更經六月，若有相已，方作成就也。若祕釋者，",
    "T39n1796_017:0751c07": "六月謂淨六根故也。云三月者，為淨身口意",
    "T39n1796_017:0751c08": "也。",
    "T39n1796_017:0751c09": "15 次持明禁戒品(一七)次持明禁戒品第十五",
    "T39n1796_017:0751c10": "時金剛手為彼修真言行諸菩薩等，當有",
    "T39n1796_017:0751c11": "持明禁戒之法，猶未說是因緣，是以次復以",
    "T39n1796_017:0751c12": "偈問佛，故言諷誦也。然戒，西方音有二：一",
    "T39n1796_017:0751c13": "者此是修行戒也，謂淨身故須行之，尸羅。二",
    "T39n1796_017:0751c14": "者沒栗多尸羅。戒有二，謂本性戒及制戒也。",
    "T39n1796_017:0751c15": "性戒，謂淨諸根，今沒栗多須成就，故制之也。",
    "T39n1796_017:0751c16": "別後服風等也，如律因事制也。今課中戒是",
    "T39n1796_017:0751c17": "禁戒，或云制戒，皆是沒栗多也，是長時所持",
    "T39n1796_017:0751c18": "之戒。沒栗多是有時願之戒，謂行者持誦時，",
    "T39n1796_017:0751c19": "或心一月乃至年歲等，此事了時此禁亦罷，",
    "T39n1796_017:0751c20": "故無大名也。今此問中具問二義也。先問云",
    "T39n1796_017:0751c21": "何明制戒？即上二種云何發起。次問云何修",
    "T39n1796_017:0751c22": "行？謂知是已修所隨所在方，云何修行得無",
    "T39n1796_017:0751c23": "著也，住處而修行之也。問中意者，諸法寂滅",
    "T39n1796_017:0751c24": "無相，無有能修所修之相，若有所持即是有",
    "T39n1796_017:0751c25": "著。今云何於修行之中而即無著，得成大果",
    "T39n1796_017:0751c26": "故也。次問修行有時節不？如世間戒等則有",
    "T39n1796_017:0751c27": "時限，乃至聲聞受具則劑一形。今此明有限",
    "T39n1796_017:0751c28": "劑不也。然問意者，此戒既是從緣而得，即有",
    "T39n1796_017:0751c29": "始終。然寂滅法無有始終之別，云何相應？設",
    "T39n1796_017:0752a01": "令有智，以何為限量也？復次云何持戒者增",
    "T39n1796_017:0752a02": "長威德？謂今依止何處，云何修行，以何法而",
    "T39n1796_017:0752a03": "令此威德增長，同於如來一切威德成就也。",
    "T39n1796_017:0752a04": "又問持此戒時方也。問何時得離此等也。云",
    "T39n1796_017:0752a05": "何時方作業法非法等，當於何時而得離也。",
    "T39n1796_017:0752a06": "然佛戒者，即如來自然之慧，非時非方，離法",
    "T39n1796_017:0752a07": "及諸作業。今問何時而得離此諸事入於一",
    "T39n1796_017:0752a08": "相也。時謂一月一年一日一時等限，方謂所",
    "T39n1796_017:0752a09": "住之處。何處可修，宜在何處也。云何速得成",
    "T39n1796_017:0752a10": "謂如上事，願佛說其量，謂速疾事量也。既問終始，",
    "T39n1796_017:0752a11": "次問其量，問此離相之戒其量幾何而可得",
    "T39n1796_017:0752a12": "也。金剛手言：我已於過去先佛所，已了知此",
    "T39n1796_017:0752a13": "法，今為修真言行者，令彼未來世中，速得成",
    "T39n1796_017:0752a14": "就如來戒故，而發此問，非為有所他求及名",
    "T39n1796_017:0752a15": "利等。今我誠言，此心為人證知耶？唯以如來",
    "T39n1796_017:0752a16": "為證。而我深心唯佛自了知也。既已兩足尊",
    "T39n1796_017:0752a17": "為證，固請人中尊為我說也。此為未來眾生",
    "T39n1796_017:0752a18": "故。證者仁中尊，此即指佛也。如法相而證，故",
    "T39n1796_017:0752a19": "云如所證也。已上凡有五頌，是問也。時大日",
    "T39n1796_017:0752a20": "如來聞彼發問諸佛持明戒，故嘆言善哉善",
    "T39n1796_017:0752a21": "哉大勇猛。今佛以彼為一切眾生故問，是以",
    "T39n1796_017:0752a22": "還為一切眾生故而歎之。勇者，謂能除自他",
    "T39n1796_017:0752a23": "一切障故。又勤精進自心無有休息，處生死",
    "T39n1796_017:0752a24": "中而無厭倦，能除一切無明之怨。以此眾多",
    "T39n1796_017:0752a25": "義故，名大勇猛也。猶行大願、求大法、起大行、",
    "T39n1796_017:0752a26": "成大事，所謂普令一切眾生入佛知見，故名",
    "T39n1796_017:0752a27": "大士也。此有情者，梵正音索哆，是著義。猶世",
    "T39n1796_017:0752a28": "間人，深著身心不能暫離也。今菩提索哆亦",
    "T39n1796_017:0752a29": "爾，著此大菩提行，乃至無有一念休息放捨",
    "T39n1796_017:0752b01": "之心，故索哆也。又名薩埵，是有情義，以於有",
    "T39n1796_017:0752b02": "情之中能修無上道，能荷負一切諸餘眾生，",
    "T39n1796_017:0752b03": "即是眾生中之無上故，名大有情也。眾生隨",
    "T39n1796_017:0752b04": "所執著義，今能自出復令他出，故名大有情",
    "T39n1796_017:0752b05": "也。以能持如來祕密故，名金剛手。又名大福",
    "T39n1796_017:0752b06": "德者，是佛歎金剛手之功德，其異名也。歎其",
    "T39n1796_017:0752b07": "有福德者，即是積集如來功德也。今從此以",
    "T39n1796_017:0752b08": "下佛亦以偈答耳。所制戒殊勝先佛宣說者，",
    "T39n1796_017:0752b09": "佛又引佛為證。此戒過去佛所說，我今亦如",
    "T39n1796_017:0752b10": "是說也。究竟之法古佛道同，故引此證，明無",
    "T39n1796_017:0752b11": "二道也。明制戒發智，制戒正覺住者，由持此",
    "T39n1796_017:0752b12": "戒故，發起真言之行而得悉地也。即以住此",
    "T39n1796_017:0752b13": "持明戒故即同正覺。正覺是佛之別名，以行",
    "T39n1796_017:0752b14": "如來所行道故，即同於佛也。以此修行故，今",
    "T39n1796_017:0752b15": "世人而得悉地之果。此答云何住戒也。佛意",
    "T39n1796_017:0752b16": "言：如佛所住之戒，行人亦當如是而住，即是",
    "T39n1796_017:0752b17": "三平等故、福智增長故，悉地得成也。自真言",
    "T39n1796_017:0752b18": "等起無疑慮者，當修禁戒若得等引者。自真",
    "T39n1796_017:0752b19": "實，謂自持真言手印想於本尊，以專念故能",
    "T39n1796_017:0752b20": "見本尊，本尊者即是真實之理也。非但見本",
    "T39n1796_017:0752b21": "尊而已，又如實觀我之身即同本尊，故名真",
    "T39n1796_017:0752b22": "實也。此有三平等之方便，身即印也，語即真",
    "T39n1796_017:0752b23": "言也，心即本尊也。此三事觀其真實究竟皆",
    "T39n1796_017:0752b24": "等我，此三平等與一切如來三平等無異，是",
    "T39n1796_017:0752b25": "故真實也。行者修行時，佛海大會決定信得",
    "T39n1796_017:0752b26": "入。若有疑慮，則真言之行終不能成，故重加",
    "T39n1796_017:0752b27": "誡勸令不生疑也。以無疑故，而得等引。等引",
    "T39n1796_017:0752b28": "者，梵云三摩呬多，即以三平等法引攝一切",
    "T39n1796_017:0752b29": "功德攝在自身，故言等引也。舉此三平等，即",
    "T39n1796_017:0752c01": "是普攝一切功德。照此三事究竟皆等攝入自",
    "T39n1796_017:0752c02": "身，名為等引。又定慧等合為一名為等引，能",
    "T39n1796_017:0752c03": "住如此真實乃至等引，即是住佛戒也。菩提",
    "T39n1796_017:0752c04": "心法修學業果，若一相和合作業離戒，佛所",
    "T39n1796_017:0752c05": "得智不異。戒一切法得自在者，菩提心即是",
    "T39n1796_017:0752c06": "如來正因謂心王。法謂心法，即是一切地波羅",
    "T39n1796_017:0752c07": "蜜自在力等。以要言之，一切功德之法皆是",
    "T39n1796_017:0752c08": "也。此法皆是佛之眷屬，亦是菩提心之眷屬，",
    "T39n1796_017:0752c09": "如花臺之有葉蘂也。此之妙果即同於佛。所",
    "T39n1796_017:0752c10": "謂業者，一向是善業，私謂即如來妙業也。以",
    "T39n1796_017:0752c11": "此修行等同於佛，從初發心乃至戒及業等",
    "T39n1796_017:0752c12": "皆等同於佛。佛離一切相而住淨戒，所謂離",
    "T39n1796_017:0752c13": "諸相一切一味。若能如是離一切相而住於戒，",
    "T39n1796_017:0752c14": "此戒即是佛戒也，其所作業即佛業也，其所",
    "T39n1796_017:0752c15": "得之果即佛果也，以其一相無相離作業故。",
    "T39n1796_017:0752c16": "若行者分別此是戒、此是持者、此是所持法，以",
    "T39n1796_017:0752c17": "此不真實故、有所得故，即非持佛戒也。又此",
    "T39n1796_017:0752c18": "戒者，即是如來無師之慧也。由住如來智故，",
    "T39n1796_017:0752c19": "即於一切諸法而得自在。以於法自在故，照",
    "T39n1796_017:0752c20": "了一切眾生真實之性，亦能如實而利益之，",
    "T39n1796_017:0752c21": "令一切皆等於我也。由住此戒攝一切法，名",
    "T39n1796_017:0752c22": "自在。自在者，即是攝取之義，謂自得法又能",
    "T39n1796_017:0752c23": "利他也。故次經云「有性義中通達」是也。義",
    "T39n1796_017:0752c24": "者謂善利也，即所謂義利也。常無所著修行，",
    "T39n1796_017:0752c25": "則等瓦礫諸寶者，謂自得一切法自在，亦利",
    "T39n1796_017:0752c26": "眾生離於是法非法等種種差別之見，心無",
    "T39n1796_017:0752c27": "所住也。由無住故，等於麁惡及珍妙之寶，心",
    "T39n1796_017:0752c28": "無增減也。爾時行者觀五逆闡提與如來功",
    "T39n1796_017:0752c29": "德等無有異，不生增減，何況餘耶？若至觀於",
    "T39n1796_017:0753a01": "一切煩惱惡業與如來功德不生取捨，況瓦",
    "T39n1796_017:0753a02": "礫之與金寶耶？次答持戒量。既有始者，可時",
    "T39n1796_017:0753a03": "當終，故佛答言乃至落叉見。誦真言數，常應",
    "T39n1796_017:0753a04": "時月禁而竟者。如淺略有持真言戒，劑爾所",
    "T39n1796_017:0753a05": "持戒、劑爾所持數，謂一遍十遍乃至落叉等，",
    "T39n1796_017:0753a06": "或一夜一月乃至年歲。故今此中佛言當至",
    "T39n1796_017:0753a07": "落叉乃終竟也。落叉者，若淺略說是十萬遍。",
    "T39n1796_017:0753a08": "今此不爾，落叉是見也。若見實之時，此真言",
    "T39n1796_017:0753a09": "行即得終竟，不然無有中息之義。非如世持",
    "T39n1796_017:0753a10": "誦者劑爾所，爾所即求其淺末之効也。然此",
    "T39n1796_017:0753a11": "中持誦，應如上先作三等之方便，謂真言、身",
    "T39n1796_017:0753a12": "印及觀本尊。見本尊時，其心相應而住，無有",
    "T39n1796_017:0753a13": "能動亂之者。又觀所持真言，從本尊心中流",
    "T39n1796_017:0753a14": "注而入其口，猶如花鬘無有間絕。即以如是",
    "T39n1796_017:0753a15": "佛之功德自滿其身，亦不從身更流出也。然",
    "T39n1796_017:0753a16": "將成滿時漸有相現，或如本部中說成就之",
    "T39n1796_017:0753a17": "相；或自身有種種疾苦而得瘳愈；或有諸小",
    "T39n1796_017:0753a18": "虫之類不止其身，悅白清淨無諸垢穢；或先",
    "T39n1796_017:0753a19": "鈍根劣慧而今逮得不忘總持，隨於一字能演",
    "T39n1796_017:0753a20": "多義，乃至合偈諷誦心無所礙，此是前相也。",
    "T39n1796_017:0753a21": "故佛言若見時乃竟。落叉是見義，亦是成就",
    "T39n1796_017:0753a22": "義也。行者心住三昧得見本尊，寂止正定，假",
    "T39n1796_017:0753a23": "使妙高山王崩壞震動尚不能間動其心。或",
    "T39n1796_017:0753a24": "種種異相，如菩提場中可畏魔事亦能安心",
    "T39n1796_017:0753a25": "不怖，乃至魔宮美妙婇女亦不能傾動於其",
    "T39n1796_017:0753a26": "志令生雜念。何以故？以住真實戒之所持故。",
    "T39n1796_017:0753a27": "當知爾時去見道不遠也。或時一切所食之",
    "T39n1796_017:0753a28": "味乃至苦澁皆如甘露，以此緣故其身適悅，",
    "T39n1796_017:0753a29": "麁弊五欲之味不能移之，是貪息相也。其瞋",
    "T39n1796_017:0753b01": "息相者，行人六根漸淨故，猶如行大曠野盛",
    "T39n1796_017:0753b02": "熱之時，日光沙礫欝蒸之中，忽遇清泉而自",
    "T39n1796_017:0753b03": "灌洗，爾時諸忿害等所不能嬈也。復次等金",
    "T39n1796_017:0753b04": "石者，即是三平等也。月時數者，皆是持誦之",
    "T39n1796_017:0753b05": "限也。又落叉是垛義，如射中齊也。如《首楞嚴》、",
    "T39n1796_017:0753b06": "《文殊經》習射義。若住諦理任運相應，是落叉",
    "T39n1796_017:0753b07": "義也。復次如上所云，一味一味真實之見難",
    "T39n1796_017:0753b08": "信難解，如來復以異方便世間持誦之法而",
    "T39n1796_017:0753b09": "助真實見，故次說六月持誦法。然皆是祕密",
    "T39n1796_017:0753b10": "究竟，與前不異也。其第一月當觀金剛，是方",
    "T39n1796_017:0753b11": "漫荼羅，黃色也。觀其自身而坐此中，即以自",
    "T39n1796_017:0753b12": "身而作阿字。其􆿅字正方黃色，當令內身充",
    "T39n1796_017:0753b13": "滿無缺，舉體皆是此字也。當結五股金剛印，",
    "T39n1796_017:0753b14": "不須持數珠。其印作虛心合掌，雙屈二水，以",
    "T39n1796_017:0753b15": "右加左相句掌中，二空雙並出，二風句屈向",
    "T39n1796_017:0753b16": "中指背，即是金剛手印也。當於一月中，但服",
    "T39n1796_017:0753b17": "乳不食餘物。但觀所持真言從臍而出、從鼻",
    "T39n1796_017:0753b18": "而入，如調喘息無異。爾時但觀以此真言而",
    "T39n1796_017:0753b19": "為喘息也，其色亦黃。若觀真言，即以一一句",
    "T39n1796_017:0753b20": "為一息。若觀種子字，但無間作息也。雖云一",
    "T39n1796_017:0753b21": "月，然一十一百乃至一落叉月等，要以見為",
    "T39n1796_017:0753b22": "限。復次一者即是一相一味之義也，見此名",
    "T39n1796_017:0753b23": "滿一月。次第二月住於水輪，其輪圓而白色。",
    "T39n1796_017:0753b24": "自想身在中，如上方便手作蓮華印，二地二",
    "T39n1796_017:0753b25": "空聚為臺，餘三指開敷，令火風稍合相並，即",
    "T39n1796_017:0753b26": "前觀音印也。觀其身作􄙖嚩字，色白，亦以白",
    "T39n1796_017:0753b27": "真言為出入息。問：為觀尊􄙖字耶？為本所持",
    "T39n1796_017:0753b28": "種子作白色耶？是月結蓮花印。於二月中但",
    "T39n1796_017:0753b29": "服水而已，餘皆不食。所謂服水者，但以此",
    "T39n1796_017:0753c01": "真言水入息白乳之字為食也。行者若相應",
    "T39n1796_017:0753c02": "時自得法味持，不復有他食想，但法喜味而",
    "T39n1796_017:0753c03": "充滿身耳。嚴備，謂於中坐也，爾時但觀此字，",
    "T39n1796_017:0753c04": "不觀本尊像也。第三月在火輪中，謂三角赤",
    "T39n1796_017:0753c05": "漫荼羅，住勝上火輪也。觀在其中，以其囉字",
    "T39n1796_017:0753c06": "為身也。作慧刀印，謂三補吒合掌，屈二風捻",
    "T39n1796_017:0753c07": "二空也。其出入息赤色。三月義如前，謂三月",
    "T39n1796_017:0753c08": "三十日三千日等，以見為限也。此三月中不",
    "T39n1796_017:0753c09": "求一切食，謂不得乞食等。若有施來者，得隨",
    "T39n1796_017:0753c10": "意食之；無人施與則不食，但以囉字為食耳。",
    "T39n1796_017:0753c11": "以此方便，燒一切罪障令無有餘也。以此義",
    "T39n1796_017:0753c12": "故，一切暗盡明成，謂佛慧明也。備，謂備具用",
    "T39n1796_017:0753c13": "此印也。第四月在風輪中，是側月也與上同，其",
    "T39n1796_017:0753c14": "中色黑。用􄚨訶字為身，出入息等如上說。此",
    "T39n1796_017:0753c15": "一月中但飲風而住，不食一切食也。此飲風，",
    "T39n1796_017:0753c16": "亦是以訶字出入息為食，非如外道飲氣而",
    "T39n1796_017:0753c17": "生也。當作轉法輪印，此即是反手相叉，前所",
    "T39n1796_017:0753c18": "作者也。此難作者。第五月從金輪至水，同等",
    "T39n1796_017:0753c19": "諸佛處金剛水輪中。謂作方黃漫荼羅，內有",
    "T39n1796_017:0753c20": "圓白漫荼羅，身坐其中。臍以下黃，中以上白",
    "T39n1796_017:0753c21": "中也。不作印，用阿、嚩二字，餘如上。此五月",
    "T39n1796_017:0753c22": "中不得食，盡不食。謂斷一切食，但以二真言",
    "T39n1796_017:0753c23": "作出入息為食也。自五月以來，修無著離我",
    "T39n1796_017:0753c24": "之行，同於一相寂滅，即同佛也。次第六月，處",
    "T39n1796_017:0753c25": "風火輪，除一切障。亦是風輪中有火輪，准上",
    "T39n1796_017:0753c26": "事知，下是風臍，以上是火。用訶羅為食，得與",
    "T39n1796_017:0753c27": "不得亦一切不食也，迄捨利養。次佛說其功",
    "T39n1796_017:0753c28": "德。行者以此方便行故，一切梵釋、龍鬼八部，",
    "T39n1796_017:0753c29": "遠而敬禮共所守護，來至其前作奉教命。乃",
    "T39n1796_017:0754a01": "至藥神等亦來，問其所欲而奉給之。諸持明",
    "T39n1796_017:0754a02": "仙住其左右，一切惡鬼羅剎七母等為人害",
    "T39n1796_017:0754a03": "者亦遠而敬禮，見其身如大劫之火威光猛",
    "T39n1796_017:0754a04": "盛。隨一切善願自在成就，諸為障者皆不得",
    "T39n1796_017:0754a05": "便，猶如大吉祥金剛、觀音、文殊等無有異也。",
    "T39n1796_017:0754a06": "16 阿闍梨真實智品(一七)次阿闍梨真實智品第十六",
    "T39n1796_017:0754a07": "上雖廣說阿闍梨弟子之相，及方便作漫荼",
    "T39n1796_017:0754a08": "羅度弟子等。爾時執金剛次復請問大日世",
    "T39n1796_017:0754a09": "尊：諸漫荼羅真言之心，然是中阿闍梨真實",
    "T39n1796_017:0754a10": "之相，猶未廣說。今者金剛手為滿足其義味",
    "T39n1796_017:0754a11": "故，更次復問：云何是一切真言之心？為持何",
    "T39n1796_017:0754a12": "法、以何方便而得阿闍梨名？又誦持何等心",
    "T39n1796_017:0754a13": "真言而得阿闍梨名也。次佛以金剛手能建",
    "T39n1796_017:0754a14": "立一切眾生善根、滿彼真言行故，而觀此發",
    "T39n1796_017:0754a15": "問，悅可其心，故歎也。知彼眾心所欲聞法而",
    "T39n1796_017:0754a16": "問之，故令歡喜也。尾扶是佛之別名，亦是法",
    "T39n1796_017:0754a17": "王義，謂聲便故，用此音說也。又復此中真言",
    "T39n1796_017:0754a18": "心者，此心梵音汗票馱之心，即是真實心也。",
    "T39n1796_017:0754a19": "從前以來皆是偈問答，今亦偈也。次答言祕",
    "T39n1796_017:0754a20": "密中最者。真言智者，謂智中智之無上無過",
    "T39n1796_017:0754a21": "也。今我將說此法，汝宜一心諦聽也。次云佛",
    "T39n1796_017:0754a22": "子善哉善哉大有情者，佛歎金剛手，欲令彼",
    "T39n1796_017:0754a23": "大眾生歡喜故。如是說言，謂隨問答。祕有之",
    "T39n1796_017:0754a24": "相，最祕相也。從心真言所生智，此最為大。",
    "T39n1796_017:0754a25": "所謂一切心者，即阿字也。以一切言音皆從",
    "T39n1796_017:0754a26": "此字為首，若無此阿聲，即離一切之語，無有",
    "T39n1796_017:0754a27": "可說。當知但開口聲，即是􆿅阿字之聲也。",
    "T39n1796_017:0754a28": "上文俄若拏那麼並上聲雖云離阿聲，然阿有",
    "T39n1796_017:0754a29": "內外，若外聲雖無，然不得離阿字內聲。內聲",
    "T39n1796_017:0754b01": "者，即謂喉中阿聲也。當知此阿，即是一切法本",
    "T39n1796_017:0754b02": "不生義。若能如是照了本體不生離因果者，",
    "T39n1796_017:0754b03": "即得常住不生也。此心真言即是無量義處，",
    "T39n1796_017:0754b04": "遍生一切世出世間之法。離一切戲，於諸戲論",
    "T39n1796_017:0754b05": "永息而巧妙智生，此智即是奢摩他、毘鉢舍",
    "T39n1796_017:0754b06": "那之智。從此智有無量慧方便生，以離分別",
    "T39n1796_017:0754b07": "戲論故遍一切處也。巧妙智者，即是一切智",
    "T39n1796_017:0754b08": "智之別名也。何等祕密主！云何阿字是一切",
    "T39n1796_017:0754b09": "真言心也。一切真言心者，佛又自徵問而答",
    "T39n1796_017:0754b10": "也。然此阿字即同種子，如世間，佛兩足尊說",
    "T39n1796_017:0754b11": "阿字名種子，種子能生多果，一一復生百千",
    "T39n1796_017:0754b12": "萬數，乃至展轉無量不可說也。然見子識果，",
    "T39n1796_017:0754b13": "因既如此當知果必如之。今此阿字亦如是，",
    "T39n1796_017:0754b14": "從此根本無師自然之智，一切智業從之而生",
    "T39n1796_017:0754b15": "也。布諸支分者，支分即是自心也。由此心即",
    "T39n1796_017:0754b16": "攝一切身分，離心無身、離身無心，亦同於阿",
    "T39n1796_017:0754b17": "字，故互文也。若布此者即同諸佛，謂從字有",
    "T39n1796_017:0754b18": "果，果即是佛，能正遍知，故名為正覺。由識此",
    "T39n1796_017:0754b19": "字之理性故，得如來名。此字之理性者，即是",
    "T39n1796_017:0754b20": "此心本不生之義。是故一切如是，謂皆同阿",
    "T39n1796_017:0754b21": "字，皆是諸真言也。及安住支分，謂雖加諸字，",
    "T39n1796_017:0754b22": "亦有阿字在中也。又遍住於支分阿字為心，",
    "T39n1796_017:0754b23": "如人有心能遍支分，此心皆受苦樂。阿字亦",
    "T39n1796_017:0754b24": "遍一切支分也。然即是此心本不生之義，佛",
    "T39n1796_017:0754b25": "兩足尊說，是故一切支分安住、支分布。如相",
    "T39n1796_017:0754b26": "應依法一切遍授者，次勸行者當布支分中，",
    "T39n1796_017:0754b27": "謂布在心上也。梵云阿伽羅，阿字遍一切字，",
    "T39n1796_017:0754b28": "若無阿字則字不成。要有阿字，若字無頭即",
    "T39n1796_017:0754b29": "不成字，阿為頭也。遍謂遍一切。一切有事理，",
    "T39n1796_017:0754c01": "謂言說理證，真言理皆遍，故重云一切也。此",
    "T39n1796_017:0754c02": "阿者，如人身支分及內心，此阿一切遍也。若",
    "T39n1796_017:0754c03": "布一切字，無身心，即支分不具也。是身支分",
    "T39n1796_017:0754c04": "也，依法如理，是布一切處。遍謂遍布也，雖",
    "T39n1796_017:0754c05": "未能遍布一切字，以此阿字為初首，即是",
    "T39n1796_017:0754c06": "遍布一切諸字也。然此阿字能說一切世間",
    "T39n1796_017:0754c07": "語言，復因此語言得解一切出世之理也。所",
    "T39n1796_017:0754c08": "以者何？要因此阿字生一切世間之語言。然",
    "T39n1796_017:0754c09": "此語言不離阿字，以不離阿字故，即知是不",
    "T39n1796_017:0754c10": "離於法體不生。是故因阿字門，是有世間一",
    "T39n1796_017:0754c11": "切法；因世間一切法，得悟阿字門也。又以此",
    "T39n1796_017:0754c12": "心即是遍於一切身分，是故隨布在於身之",
    "T39n1796_017:0754c13": "支分，即是依法如理過布諸支分也。是故",
    "T39n1796_017:0754c14": "遍一切字，亦遍一切身之內外也。故今遍應",
    "T39n1796_017:0754c15": "理，是相和合義，猶阿字遍一切字故，即是和",
    "T39n1796_017:0754c16": "合也，即哩比字加於阿字也。然迦字等，若口",
    "T39n1796_017:0754c17": "無阿字之聲，則不成字。當知此字本無言德",
    "T39n1796_017:0754c18": "名字，因阿字而得有也。如人無頭即一切支",
    "T39n1796_017:0754c19": "分皆死。此迦字等亦如是，若不以阿字為頭，",
    "T39n1796_017:0754c20": "即不成亦不名字也，故阿字為命也。哩比得",
    "T39n1796_017:0754c21": "伊伊等三昧聲，亦因定發起也。假令迦字",
    "T39n1796_017:0754c22": "若無阿，但於喉中作短裓聲道，迦字不成也。",
    "T39n1796_017:0754c23": "以加阿字即成迦故，當知阿字不生，迦是無",
    "T39n1796_017:0754c24": "作，其義即是相應和合成。他效此。經文是故",
    "T39n1796_017:0754c25": "此能遍諸身、能生種種，此種種是毘濕縛，謂",
    "T39n1796_017:0754c26": "巧也，能生種種不思議法也，能遍一切身分",
    "T39n1796_017:0754c27": "也。然字者，梵有二音：一名阿剎羅也，是根本",
    "T39n1796_017:0754c28": "字也；二者哩比鞞，是增加字也。根本者即是",
    "T39n1796_017:0754c29": "本字，如阿字最初二音即是根本也。次從伊",
    "T39n1796_017:0755a01": "上伊乃至烏奧凡十二字，是從生增加之字，",
    "T39n1796_017:0755a02": "悉皆是女聲，其根本字是男聲也。男聲是慧",
    "T39n1796_017:0755a03": "義，女聲是定義也。其根本字遍一切處，次諸",
    "T39n1796_017:0755a04": "增加字亦有遍一切處，根本、增加不相異也。",
    "T39n1796_017:0755a05": "皆以根本字體有本而加點畫，是故根本、增",
    "T39n1796_017:0755a06": "加不一不異。猶如器中盛水，因器持水水不",
    "T39n1796_017:0755a07": "離器。此亦如是，更相依持能遍內外也。相應",
    "T39n1796_017:0755a08": "者，梵音瑜祇，即阿字義。相應即是瑜祇之義",
    "T39n1796_017:0755a09": "也。非但阿字遍一切處，從迦佉等乃至娑訶",
    "T39n1796_017:0755a10": "亦遍一切處。何以故？此等皆是根本音，其根",
    "T39n1796_017:0755a11": "本音即同於阿字。如迦字等，各各有從生",
    "T39n1796_017:0755a12": "增加之字。如迦字中即有計鷄矩俱鷄蓋，",
    "T39n1796_017:0755a13": "俱皆是女聲也。然迦字體上加於畫，則成增",
    "T39n1796_017:0755a14": "加之字。體是慧，而加是定，定慧相依持合",
    "T39n1796_017:0755a15": "而為一其體不失，止觀雙行亦遍一切地也。",
    "T39n1796_017:0755a16": "增加遍於根本、根本遍於增加，滋生遍於種",
    "T39n1796_017:0755a17": "子、種子亦遍於滋生也。又此阿等之字，從字",
    "T39n1796_017:0755a18": "有聲。如從一阿字，凡一切語聲中有阿聲者，",
    "T39n1796_017:0755a19": "不得離此字也。從字表而得有聲生，以有聲",
    "T39n1796_017:0755a20": "故生於支分，能表一切出世間之法。若但有",
    "T39n1796_017:0755a21": "其字，不能詮表於理，要因聲音語言得有所",
    "T39n1796_017:0755a22": "表，謂赤青黃白等，東西南北、大小方圓、上下",
    "T39n1796_017:0755a23": "尊卑等一切事類方可領解也。然從阿生一",
    "T39n1796_017:0755a24": "切語言之聲，當知此聲表種種差別。既從本",
    "T39n1796_017:0755a25": "不生義而生，見彼生表之時即解本不生也。",
    "T39n1796_017:0755a26": "是故聲出之時理性即顯，本不生與一切從",
    "T39n1796_017:0755a27": "緣生法互相能生互相表解也。然此阿字非",
    "T39n1796_017:0755a28": "直遍於身分，然一切非身亦皆遍滿，是故從",
    "T39n1796_017:0755a29": "此阿字之心生種種功德也。今欲說此布字",
    "T39n1796_017:0755b01": "法門，為令行者即於自身而具生一切如來",
    "T39n1796_017:0755b02": "種種功德。猶如下種子已，無量果實展轉相",
    "T39n1796_017:0755b03": "生，故復勸行人明聽諦受也。經云佛子諦聽",
    "T39n1796_017:0755b04": "者，此佛子即當應諦聽我今說此布字心經",
    "T39n1796_017:0755b05": "文也。布謂字也。心謂內心也。梵音名蘇羅多，",
    "T39n1796_017:0755b06": "是著義也。著微妙之法，故名蘇羅多也。復次",
    "T39n1796_017:0755b07": "蘇羅多者，是共住安樂義。謂共妙理而住，受",
    "T39n1796_017:0755b08": "於現法之樂也。復次樂著妙事業，故名蘇囉",
    "T39n1796_017:0755b09": "多也。又以棄邪趣正義，故名蘇囉哆也。又是",
    "T39n1796_017:0755b10": "遍欲求義，故多蘇囉哆也。次佛答中，心心作",
    "T39n1796_017:0755b11": "餘支分布，如是一切皆作，我佛自住瑜伽座",
    "T39n1796_017:0755b12": "者，以心布於心，餘者布支分，如是一切作，即",
    "T39n1796_017:0755b13": "同我自身。作謂置也，謂如是作之也。布於心",
    "T39n1796_017:0755b14": "故，名心心也。如常說心心者，謂意及末那。今",
    "T39n1796_017:0755b15": "此中義有異，謂以阿字而布於行者之心。阿",
    "T39n1796_017:0755b16": "是一切法心，而布於心，故名心心也。猶此是",
    "T39n1796_017:0755b17": "最初，故先布於心。心是一切支分之主，阿字",
    "T39n1796_017:0755b18": "亦爾，是一切真言之主。既布此竟，其餘諸字",
    "T39n1796_017:0755b19": "則布於一切支分，如下品說也。然此布阿字",
    "T39n1796_017:0755b20": "法，即是前文所說，先觀其心八葉開敷置阿",
    "T39n1796_017:0755b21": "字其上，此阿字即有圓明之照也。將行者染",
    "T39n1796_017:0755b22": "欲之心與真實慧心而相和合，即同於真而",
    "T39n1796_017:0755b23": "共一味也。如是觀者即是如來，故云彼若如",
    "T39n1796_017:0755b24": "是作者即是我也。我者，佛自指也。又復大我",
    "T39n1796_017:0755b25": "者即是如來，故云即是我也。即是我者，即是",
    "T39n1796_017:0755b26": "阿闍梨。非但以此瑜伽故得是阿闍梨，亦以",
    "T39n1796_017:0755b27": "此故得成弟子也。住瑜伽座者，謂四方，謂大",
    "T39n1796_017:0755b28": "因陀羅坐也、金剛輪坐也。住於阿字之上，以",
    "T39n1796_017:0755b29": "此為座，與此真理相應，座名瑜伽座。坐此瑜",
    "T39n1796_017:0755c01": "伽金剛座者，即是如來也。尋念如來者，謂觀",
    "T39n1796_017:0755c02": "於諸佛，有稱此廣大智，稱即知也。若能依教",
    "T39n1796_017:0755c03": "而知者，正覺大德尊說彼為阿闍梨也。稱此",
    "T39n1796_017:0755c04": "故即是如來，如來即是彼，謂如是名號也即",
    "T39n1796_017:0755c05": "是其身也。若具斯法，則得廣大智成就心，能",
    "T39n1796_017:0755c06": "成就廣大智故，得阿闍梨名也。若是阿闍梨",
    "T39n1796_017:0755c07": "者，當知即是佛。即是地，謂能持世間所有一",
    "T39n1796_017:0755c08": "切及報受等種種苗稼。我亦能持一切眾生",
    "T39n1796_017:0755c09": "報等，而無分別也。妙音，是天名也。《金光明》云",
    "T39n1796_017:0755c10": "大辯天女，大辯謂舌也。我出音勝百千梵",
    "T39n1796_017:0755c11": "聲，故得名也。梵謂涅槃，先大梵是解脫，此中",
    "T39n1796_017:0755c12": "梵是梵志者，謂未證也。梵行謂修梵行者名，",
    "T39n1796_017:0755c13": "當知即是菩薩，當知即是梵天，當知即是韋",
    "T39n1796_017:0755c14": "紐天。自在天別名，正云毘瑟紐。當知即是日",
    "T39n1796_017:0755c15": "天，當知即是風天、月天。梵是帝釋大梵。當",
    "T39n1796_017:0755c16": "知即是黑夜天，即是閻羅。具大涅槃名為梵。",
    "T39n1796_017:0755c17": "尾是空，瑟紐是定。是定是佛四神足也。自在，",
    "T39n1796_017:0755c18": "謂於法得自在，如薄伽六義也。能除一切眾",
    "T39n1796_017:0755c19": "幽暗，謂大悲日也。又嚩嚕拏是水龍，由主水",
    "T39n1796_017:0755c20": "故，即是具大悲水能遍灑一切也。如月長養",
    "T39n1796_017:0755c21": "世間一切物，佛亦能長一切眾生菩提心也。",
    "T39n1796_017:0755c22": "帝釋因百施得成也，百度開四城門廣施也。",
    "T39n1796_017:0755c23": "釋是百，迦落是勇施也。佛具無量百施，故名",
    "T39n1796_017:0755c24": "帝釋也。造立世界主，謂五大天，世外道謂造",
    "T39n1796_017:0755c25": "立世界主。亦是毘首羯磨，我亦生一切心心",
    "T39n1796_017:0755c26": "主，故得名也。迦羅時，三時即是我也。謂閻摩",
    "T39n1796_017:0755c27": "者也，謂將有所去，謂善到惡到也。將至殺害",
    "T39n1796_017:0755c28": "處，名閻摩羅。然我將至善處，而殺害彼煩惱",
    "T39n1796_017:0755c29": "也。也，謂三乘車。麼，即我也。是我所立時，過三",
    "T39n1796_017:0756a01": "時，皆是我，悉是心也。對彼時外道也。浴，言天",
    "T39n1796_017:0756a02": "名，謂淨身口意最是第一浴也。說謂外道，其",
    "T39n1796_017:0756a03": "名謂我即是也。即是比丘，即是盡者，即是",
    "T39n1796_017:0756a04": "吉祥者，謂功德天，我亦具一切法也。謂持祕",
    "T39n1796_017:0756a05": "密為三密也。一切智，亦外道有此名，我即如",
    "T39n1796_017:0756a06": "實是也。由自證故，非但有空名也。一切見，亦",
    "T39n1796_017:0756a07": "是天名也。一切法自在，亦是世傳有此天也。",
    "T39n1796_017:0756a08": "我即如實是也。財富者，亦天名，謂自在，須與",
    "T39n1796_017:0756a09": "即與。佛即是也。若住菩提心及以聲智性，不",
    "T39n1796_017:0756a10": "著一切法，說名遍一切處。謂一切種智之別",
    "T39n1796_017:0756a11": "名，是具一切智也。云菩提心即是定，從字有",
    "T39n1796_017:0756a12": "聲出，以智分之，即智也。即是持誦者，真言從",
    "T39n1796_017:0756a13": "我生故，我即是持誦者。亦是持真言者，由從",
    "T39n1796_017:0756a14": "我生故，我持之也。由真言字從我生，我即持",
    "T39n1796_017:0756a15": "故。具大吉祥者，亦即真言王，謂我也。即是執",
    "T39n1796_017:0756a16": "金剛，謂持此密慧也。次所有字輪若在於支",
    "T39n1796_017:0756a17": "分，心位心住，隨便安置也。住於位，位即所住",
    "T39n1796_017:0756a18": "也。即是地天，即是妙音天，即是常浴及常梵",
    "T39n1796_017:0756a19": "行者，亦即是常澡浴外道之本尊等。鉢羅是",
    "T39n1796_017:0756a20": "解脫義，即梵天也。亦即是比丘，即是漏盡者，",
    "T39n1796_017:0756a21": "即是妙吉祥，即是持祕密者，即是一切智者。",
    "T39n1796_017:0756a22": "一切見者，即是一切法自在王。即是住菩提",
    "T39n1796_017:0756a23": "心者，即是智性。即是一切法中不著。即是一",
    "T39n1796_017:0756a24": "切遍皆說。即是持吉祥。即是真言王。即是持",
    "T39n1796_017:0756a25": "金剛。以要言之。一切大漫荼羅之所布列",
    "T39n1796_017:0756a26": "者。及如來一百八號等。無不即是也。何以",
    "T39n1796_017:0756a27": "故？以此阿字法體常遍一切處故。若能如是",
    "T39n1796_017:0756a28": "相應，即同毘盧遮那遍一切處也。故佛於經",
    "T39n1796_017:0756a29": "中作如此說也。上來說心竟。次布身分。謂於",
    "T39n1796_017:0756b01": "眉間當置􇩴字，此是一切執金剛所持處也。",
    "T39n1796_017:0756b02": "次於心上四寸許觀置􄙺字，即是一切蓮華",
    "T39n1796_017:0756b03": "手部所住處也。我心住一切遍自在，我皆遍",
    "T39n1796_017:0756b04": "種種有情非有情，阿字第一命者，謂即以阿",
    "T39n1796_017:0756b05": "字為心，故遍於一切自在而成。言此阿字不",
    "T39n1796_017:0756b06": "異我，我不異阿字也。乃悉遍於一切情非情",
    "T39n1796_017:0756b07": "法，此諸法即以阿字而為第一命也。猶如人",
    "T39n1796_017:0756b08": "有出入息，以此為命，息絕即命不續。此阿字",
    "T39n1796_017:0756b09": "亦爾，一切法有情以此為命也。",
    "T39n1796_017:0756b10": "次􄙖字水說名謂想嚩即同水也。次想􄗽，即同火也。次",
    "T39n1796_017:0756b11": "想􇩴吽，即一切忿怒持明也。又想􄑌佉字，即同",
    "T39n1796_017:0756b12": "空也當有訶字即是風。今欠之，更問，即是也。所以作此觀者，欲布",
    "T39n1796_017:0756b13": "一切字於是身分，即是一切如來法界之法",
    "T39n1796_017:0756b14": "萬德皆備。猶如坐道場時，非金剛坐則不能",
    "T39n1796_017:0756b15": "勝。今亦如是，欲備一切如來功德，先須用",
    "T39n1796_017:0756b16": "此地水火風四輪及空，然後作具法也。以能",
    "T39n1796_017:0756b17": "如是第一真實，若解者得阿闍梨名。壇中名",
    "T39n1796_017:0756b18": "字雖殊，皆是諸佛功德，為度彼故說也。是故",
    "T39n1796_017:0756b19": "諸佛說一切應知，常作勤修者能得不死句。",
    "T39n1796_017:0756b20": "猶阿闍梨以阿字加其身，故即是漫荼羅一",
    "T39n1796_017:0756b21": "切大會天等也。了達其義，即是真實阿闍梨",
    "T39n1796_017:0756b22": "也。次勸常當如是修行即得不死句，是常住",
    "T39n1796_017:0756b23": "義，常住即佛也。",
    "T39n1796_017:0756b24": "17 布字品(一七)布字品第十七",
    "T39n1796_017:0756b25": "即義與上相連也。亦明古佛道同，引一切佛",
    "T39n1796_017:0756b26": "同說也。􄑀迦字咽下􄑌佉上腭􄑘哦頸􄑤重伽頰也，謂從",
    "T39n1796_017:0756b27": "頂十字直下至喉此中間也􄑼遮舌根􇩹車舌中􄒶闍舌頭􄓂重社是舌生處",
    "T39n1796_017:0756b28": "􄓚吒脛是兩脛也􄓦吒腿髀􄓲拏腰謂繞腰帶周匝處􄓾重荼二臀坐處",
    "T39n1796_017:0756b29": "􄕗哆大便處􄕣他腹􄕯陀兩手􈍡重陀二脇􄖵波背也遍之",
    "T39n1796_017:0756c01": "􄗁頗胸也􄗍麼二肘已上膊下􄗙重婆臂下􄗥莽心也􄗱也陰藏",
    "T39n1796_017:0756c02": "􄗽羅兩眼􄙊攞遍額􆿇伊上􆿈伊目精或目角也，此二字先配右後配左目，凡一",
    "T39n1796_017:0756c03": "切配有左右者，皆先右後左也􆿉鄔􆿊烏兩脣也，先上次下也􆿏翳􆿐愛二耳也，先",
    "T39n1796_017:0756c04": "右次左􆿑汗􆿒奧右頰也先，二次左􆿓暗成佛句也，在頂十字􆿔噁是涅槃義，無處",
    "T39n1796_017:0756c05": "所不遍配支分。若能如是作，即是佛，即是一切智，即是",
    "T39n1796_017:0756c06": "資財具一切法財者也，即是佛子也，告之也。",
    "T39n1796_017:0756c07": "18 菩薩戒品受方便學處品(一七-一八)1次菩薩戒品受方便學處品第十八",
    "T39n1796_017:0756c08": "金剛手於經首已問佛菩薩戒義，佛前說入",
    "T39n1796_017:0756c09": "漫荼羅時為弟子授戒時，即合說此戒法要。",
    "T39n1796_017:0756c10": "先受此戒已，住斯學處，然後合聞如來祕密",
    "T39n1796_017:0756c11": "之行。此戒，未造漫荼羅前即合為說也。佛前",
    "T39n1796_017:0756c12": "說入漫荼羅時，為正說入漫荼羅方便，故未",
    "T39n1796_017:0756c13": "及說之。故金剛手騰前事復問。故經云爾",
    "T39n1796_017:0756c14": "時金剛手祕密主白佛言：願世尊說諸菩薩",
    "T39n1796_017:0756c15": "大有情等句，是具迹義、住處義，即學處也。修",
    "T39n1796_017:0756c16": "學句，具方便智慧，謂眾德歸趣，此人備具此",
    "T39n1796_017:0756c17": "戒也。謂諸方便等得在於身也，普來義也。慧",
    "T39n1796_017:0756c18": "方便等普趣其身，此正譯也。離疑惑，謂二意",
    "T39n1796_017:0756c19": "也，如在岐路不能進也。惡意無疑慮，令生死",
    "T39n1796_017:0756c20": "流轉不壞。此以上皆經文也。謂菩薩住此學",
    "T39n1796_017:0756c21": "處故，能令不捨於大悲，離於惡意。惡意即是疑",
    "T39n1796_017:0756c22": "惑也。即以此戒故，於生死流轉中而不可壞，",
    "T39n1796_017:0756c23": "不壞即是常住，無能害也。問意言。云故何於",
    "T39n1796_017:0756c24": "生死流轉中而得此戒，常不毀壞、不可破壞",
    "T39n1796_017:0756c25": "也。時毘盧遮那世尊處一切，以佛眼觀一切",
    "T39n1796_017:0756c26": "法界，告執金剛祕密主言：諦聽！金剛手也。法",
    "T39n1796_017:0756c27": "界佛眼觀金剛祕密主告言諦聽者，佛以大",
    "T39n1796_017:0756c28": "士請說一切菩薩根本之行，將欲答故，先以",
    "T39n1796_017:0756c29": "如來眼遍觀大會者，即是遍觀法界也。此中",
    "T39n1796_017:0757a01": "云諸法界者，謂觀佛界、法界、眾生界。觀此三",
    "T39n1796_017:0757a02": "法界，故名諸法界也。觀法界，即是一切如來",
    "T39n1796_017:0757a03": "境界。眾生界者，即是一切眾生應度因緣，皆",
    "T39n1796_017:0757a04": "是法界也。既遍觀已，知有堪任聞此深行之",
    "T39n1796_017:0757a05": "戒者，故答金剛手也。次告言：諦聽金剛手！今",
    "T39n1796_017:0757a06": "說善巧修行道，若菩薩摩訶薩住於此者，即",
    "T39n1796_017:0757a07": "於大乘而得通達修行道善巧說。若於此住",
    "T39n1796_017:0757a08": "菩薩大有情而得通達大乘者，此修行道即",
    "T39n1796_017:0757a09": "是菩薩戒也。三世諸佛皆由此道至菩提，故",
    "T39n1796_017:0757a10": "名修行道也。住此諸佛修行道故，諸菩薩即",
    "T39n1796_017:0757a11": "能通達大乘也。何以故？今此戒即是一切眾",
    "T39n1796_017:0757a12": "生自性本源之戒，若住此性淨金剛戒，自然",
    "T39n1796_017:0757a13": "於一切法而得通達也。持不殺生戒所不應",
    "T39n1796_017:0757a14": "為，謂應持不殺生命戒也。謂加諸生命字，不",
    "T39n1796_017:0757a15": "得斷命也。次佛告其戒相，謂不殺生命、不得",
    "T39n1796_017:0757a16": "不與而取、欲邪行、誑語惡口兩舌語綺語，及",
    "T39n1796_017:0757a17": "貪瞋邪見等，即是菩薩戒也。此中不殺者，謂",
    "T39n1796_017:0757a18": "於一切有命之類，乃至不生一念殺心。以無",
    "T39n1796_017:0757a19": "殺心故，名不殺戒。餘效此而說也。初授此戒",
    "T39n1796_017:0757a20": "時，阿闍梨先當授與三歸。此中三歸者，即是",
    "T39n1796_017:0757a21": "常住祕密之三寶，非是法僧別住、同於有餘不",
    "T39n1796_017:0757a22": "了義經。如《涅槃》、《鴦掘》等中，應引之廣說也。又",
    "T39n1796_017:0757a23": "如上文中，師為授三歸法也。既授三歸了，阿",
    "T39n1796_017:0757a24": "闍梨次當勸發其心令生決定大誓，受此十",
    "T39n1796_017:0757a25": "無盡藏，還三遍授之。受已，令彼自表白：「我某",
    "T39n1796_017:0757a26": "甲，今依十方諸佛及阿闍梨邊受得所戒竟。",
    "T39n1796_017:0757a27": "今日今時我某甲得名為菩薩也。」此戒無有",
    "T39n1796_017:0757a28": "時節，乃至盡形受之，盡未來際無有捨義也。",
    "T39n1796_017:0757a29": "若如上所說戒，於一月一年等入道場時，謂",
    "T39n1796_017:0757b01": "行此方便，事了即休等，則有時限。然深義說",
    "T39n1796_017:0757b02": "之，亦至見真方息也。菩薩戒略有二種：一在",
    "T39n1796_017:0757b03": "家、二出家。此二眾中復有二種戒：一自性修",
    "T39n1796_017:0757b04": "行、二是制戒。今此十戒，是菩薩修行戒也。以",
    "T39n1796_017:0757b05": "是善性故，一切菩薩應行之。即《涅槃》所謂性",
    "T39n1796_017:0757b06": "自能持戒，或云自性戒也。所以謂持者，以生",
    "T39n1796_017:0757b07": "謗故，須將護彼意。又隨順彼意故，又須持也。",
    "T39n1796_017:0757b08": "所以然者？一切世間諸天輪王亦有十善法，",
    "T39n1796_017:0757b09": "一切外道亦有十善戒，一切二乘亦有十善",
    "T39n1796_017:0757b10": "戒。若菩薩不如是持者，彼等即生輕慢非毀",
    "T39n1796_017:0757b11": "之心：「我等皆有如是善法。今此人自云大士、",
    "T39n1796_017:0757b12": "行尊妙行，而無淨戒。當知所學非真也。」以生",
    "T39n1796_017:0757b13": "彼等疑惑不善心故，即為前人作無義利，非",
    "T39n1796_017:0757b14": "善知識，以是故須持此戒也。二佛所制戒者，",
    "T39n1796_017:0757b15": "即是自具方便也。如聲聞法中，為欲修梵行",
    "T39n1796_017:0757b16": "盡苦原故，佛為設此方便以防護之，以是故",
    "T39n1796_017:0757b17": "速得成果。今大乘中亦有制戒，所謂具方便",
    "T39n1796_017:0757b18": "智善巧也。以有善巧方便故，今此十善成不",
    "T39n1796_017:0757b19": "共戒，不與聲聞外道等共，故經云善巧修行",
    "T39n1796_017:0757b20": "也。此經十萬偈大本，具有授此戒等方便，今",
    "T39n1796_017:0757b21": "未到此土。然《金剛頂》中自有授法，與彼不殊，",
    "T39n1796_017:0757b22": "當出之耳。如聲聞有四重禁，於此中乃是偷",
    "T39n1796_017:0757b23": "蘭遮，非重禁也。所以者何？此十善戒，為隨順",
    "T39n1796_017:0757b24": "將護二乘外道故，以善巧方便而具持之。然",
    "T39n1796_017:0757b25": "菩薩自有根本重禁，此中所謂殺盜婬妄但",
    "T39n1796_017:0757b26": "是偷蘭，非彼菩薩極重也。如前三世無障礙",
    "T39n1796_017:0757b27": "戒中，先令不捨三寶，又令不捨菩提之心，此",
    "T39n1796_017:0757b28": "即菩薩真四重禁也。若菩薩生如是心捨離",
    "T39n1796_017:0757b29": "於佛，即名破於重禁。所以然者？如來即是一",
    "T39n1796_017:0757c01": "切善法所從生處，菩薩以自歸依佛故，方有",
    "T39n1796_017:0757c02": "一切地波羅蜜等萬行成就，猶因種子方得",
    "T39n1796_017:0757c03": "生果。若捨阿字本自然之智，則一切善不得",
    "T39n1796_017:0757c04": "生，故捨佛即是斷一切菩薩之命，而絕其成",
    "T39n1796_017:0757c05": "佛之根。若行婬盜殺妄，但於道有礙，非是絕",
    "T39n1796_017:0757c06": "成佛之根本，故但成偷蘭也。以佛不可捨故，",
    "T39n1796_017:0757c07": "法僧亦爾。如聲聞經尚云捨一卷經戒，捨七",
    "T39n1796_017:0757c08": "眾生一人，即和合義斷，不成具戒。況一切菩",
    "T39n1796_017:0757c09": "薩同乘一道而至道場，佛佛無異無別，故當",
    "T39n1796_017:0757c10": "知隨有所捨即斷一切法命也。菩提心亦爾，",
    "T39n1796_017:0757c11": "是一切諸行之本。若離菩提心，則無一切菩",
    "T39n1796_017:0757c12": "薩法，故捨之亦犯重也。如聲聞經犯重已，即",
    "T39n1796_017:0757c13": "非沙門非釋子，不入眾數。今此中若捨佛法",
    "T39n1796_017:0757c14": "僧、菩提心，即不入眾數，如彼二乘毀四重也。",
    "T39n1796_017:0757c15": "然行者自知犯戒，更自洗浣其心而重受之，",
    "T39n1796_017:0757c16": "即還得戒。不同二乘戒，折石斷頭無再得義",
    "T39n1796_017:0757c17": "也。復次菩薩自有十重戒，如前不殺等不在",
    "T39n1796_017:0757c18": "其數，乃是偷蘭也。云何十耶？其四如前所說，",
    "T39n1796_017:0757c19": "更有六重并為十也。第五重禁者，謂不謗一",
    "T39n1796_017:0757c20": "切三乘經法。若謗者即是謗佛法僧、謗大菩",
    "T39n1796_017:0757c21": "提心，故犯重也。以祕密藏中一切方便皆是",
    "T39n1796_017:0757c22": "佛之方便，是故毀一一法即是謗一切法也。",
    "T39n1796_017:0757c23": "乃至世間治生產業藝術等事，隨有正理相",
    "T39n1796_017:0757c24": "順是佛所說者亦不得謗，何況三乘法耶。第",
    "T39n1796_017:0757c25": "六不應於一切法生於慳悋，若犯，毀重禁也。",
    "T39n1796_017:0757c26": "以菩薩集一切法，本為一切眾生。若有所祕",
    "T39n1796_017:0757c27": "惜，即是捨菩提，故犯重也。第七不得邪見，謂",
    "T39n1796_017:0757c28": "謗無因果，無佛無見道人等諸邪見皆是也。",
    "T39n1796_017:0757c29": "若生邪見，自然捨佛法僧及菩提，故犯重戒。",
    "T39n1796_017:0758a01": "而聲聞但得偷蘭，是故當知方便不具足，但",
    "T39n1796_017:0758a02": "是隨一途說也。第八於發大心人，從前勸發",
    "T39n1796_017:0758a03": "其心，不令退息也。若見其懈退而不勸發，或",
    "T39n1796_017:0758a04": "阻止其心，若令離無上菩提之道，即是違逆",
    "T39n1796_017:0758a05": "一切如來所應作事，故犯重也。第九於小乘",
    "T39n1796_017:0758a06": "人前不觀彼根而為說大法，或於大根人前",
    "T39n1796_017:0758a07": "不觀彼根而說小法行，犯重禁。此即是方便",
    "T39n1796_017:0758a08": "不具，以違逆如來方便故，差機說法為人天",
    "T39n1796_017:0758a09": "怨，故犯重也。第十菩薩常當行施，然不得施",
    "T39n1796_017:0758a10": "與他人害物之具，謂施酒施毒藥刀杖之類",
    "T39n1796_017:0758a11": "一切不饒益他之具，即犯重也。以菩薩常行",
    "T39n1796_017:0758a12": "利他行，今則相背，故犯重也。當知前不殺等",
    "T39n1796_017:0758a13": "是將順他人意，又初入法者所持之戒。今次",
    "T39n1796_017:0758a14": "說十事，乃是一切菩薩正行之戒也。若菩薩",
    "T39n1796_017:0758a15": "以正順後十戒故，假使行前十事中，而不為",
    "T39n1796_017:0758a16": "犯。次佛言：祕密主！如是修學句，若菩薩隨所",
    "T39n1796_017:0758a17": "有修學，即與諸佛菩薩同行，當如是學。聲聞",
    "T39n1796_017:0758a18": "以近彼佛戒等名近同，今與佛同等也。修學",
    "T39n1796_017:0758a19": "句，菩薩隨所修學，諸佛世尊及菩薩同事，應",
    "T39n1796_017:0758a20": "當學者，此身三口四意地之三，即是一切菩",
    "T39n1796_017:0758a21": "薩修學句，是一切菩薩學處也。此即是一切",
    "T39n1796_017:0758a22": "菩薩隨順眾生戒，隨順即是同事也。又一切",
    "T39n1796_017:0758a23": "佛菩薩皆如是行，以一切菩薩法爾當行故，",
    "T39n1796_017:0758a24": "今我亦如是行，即是與一切佛菩薩同事業",
    "T39n1796_017:0758a25": "也更問。此本性戒自然合行，故《涅槃》云性自能持",
    "T39n1796_017:0758a26": "戒也。次金剛手問意云。爾時執金剛祕密主",
    "T39n1796_017:0758a27": "白佛言：世尊於聲聞乘亦說此十善業道。世",
    "T39n1796_017:0758a28": "尊於世間人民及諸外道，亦於此十善業道",
    "T39n1796_017:0758a29": "常願修學。常願，謂要心常持，即受戒之別號",
    "T39n1796_017:0758b01": "也。轉具者，具謂具此戒，轉謂皆也，皆具行也。",
    "T39n1796_017:0758b02": "世尊彼有何差別，云何種種殊異也。聲聞緣",
    "T39n1796_017:0758b03": "覺亦有十善戒，亦謂息世譏嫌，及性善故持",
    "T39n1796_017:0758b04": "之。一切外道世天亦有十善戒。今佛復說菩",
    "T39n1796_017:0758b05": "薩戒者但十善即是，然則有何差別耶？故佛",
    "T39n1796_017:0758b06": "次為分別之。歎言善哉善哉祕密主！又復善",
    "T39n1796_017:0758b07": "哉！汝能問如來如是義。應當諦聽，今當為分",
    "T39n1796_017:0758b08": "別者，分別有無量，今合為一，今說此法門也。",
    "T39n1796_017:0758b09": "能問如來如是之義，事次答也。諦聽當分別",
    "T39n1796_017:0758b10": "道、一道說法門者，謂一切法不出阿字門，即",
    "T39n1796_017:0758b11": "是一道也。道者，謂乘此法而有所至到之義",
    "T39n1796_017:0758b12": "也。一道者，即是一切無礙人，共出生死直至",
    "T39n1796_017:0758b13": "道場之道也。而言一者，此即如如之道，獨一",
    "T39n1796_017:0758b14": "法界，故言一也。於此一道中，而分別種種差",
    "T39n1796_017:0758b15": "別，猶如無量岐路皆至寶所，殊街同歸也。又",
    "T39n1796_017:0758b16": "如以一阿字門分別一切字，當知雖有差別，",
    "T39n1796_017:0758b17": "不異阿字門。今此十善亦爾，隨上中下智所",
    "T39n1796_017:0758b18": "觀自成種種，非一切眾生本原戒而有差別",
    "T39n1796_017:0758b19": "也。然佛為破大眾所疑，答金剛手所問故，亦",
    "T39n1796_017:0758b20": "於一道中而分別，答其差別相耳。此分別意",
    "T39n1796_017:0758b21": "云何？佛言同一，如我所說，聲聞學處離慧方",
    "T39n1796_017:0758b22": "便，教令成就開發邊智，非等行十善業道不",
    "T39n1796_017:0758b23": "無其異也。故次言若聲聞乘學處，我說彼方",
    "T39n1796_017:0758b24": "便教令成就邊智開發，非十善業道等行者。",
    "T39n1796_017:0758b25": "此答其與大乘別也。彼聲聞十善，但是教令",
    "T39n1796_017:0758b26": "成就。猶如國王有所約勅，自今若行如是事",
    "T39n1796_017:0758b27": "者當與如是等罪。彼人以畏罪故，順而不逆",
    "T39n1796_017:0758b28": "不敢違越。聲聞亦爾，以佛所制威德波羅提",
    "T39n1796_017:0758b29": "木叉教命，尊重法王所制故，不敢毀犯，非是",
    "T39n1796_017:0758c01": "具足方便自性能持。又但為自持，非為普順",
    "T39n1796_017:0758c02": "一切眾生。是以但是一邊之智，非中道實相",
    "T39n1796_017:0758c03": "之戒。是其差別也。諸外道我復不著他因，復",
    "T39n1796_017:0758c04": "次世間離執著我故所轉者，次明與外道異",
    "T39n1796_017:0758c05": "也。彼宗所計，我神等而生一切。今我此身乃",
    "T39n1796_017:0758c06": "自非我，是大我所生耳。若是我所生者，善惡",
    "T39n1796_017:0758c07": "因果皆因彼出，今此身心即自無我，持戒之",
    "T39n1796_017:0758c08": "果為誰而轉修？誰受其報耶？當知因果義不",
    "T39n1796_017:0758c09": "成故，猶如無種子之花果及石女兒，能以空",
    "T39n1796_017:0758c10": "花為鬘，無有是處也。此石女兒喻，撿《佛性論》",
    "T39n1796_017:0758c11": "意具說。復有著於斷常而行十善法，若常則",
    "T39n1796_017:0758c12": "無果報，今持十善依何而住，若斷者亦無果",
    "T39n1796_017:0758c13": "報，亦何依耶？故十善名同，如虫食木偶得成",
    "T39n1796_017:0758c14": "字，不可比也。次明大乘十善差別之相。若菩",
    "T39n1796_017:0758c15": "薩戒者，以方便智攝一切法平等入，當勤修",
    "T39n1796_017:0758c16": "習。言此戒入一切平等法，離於自他而普淨",
    "T39n1796_017:0758c17": "自他。自開一切如來知見亦爾，一切等同於",
    "T39n1796_017:0758c18": "我，以入一切平等法界而修此戒故，與一切",
    "T39n1796_017:0758c19": "不共也。佛次更欲廣說菩薩十善戒相，令真",
    "T39n1796_017:0758c20": "言行菩薩無有疑惑，故以大慈大悲眼，眼觀",
    "T39n1796_017:0758c21": "察眾生界，告金剛手言。此梵音眼，而有二名，",
    "T39n1796_017:0758c22": "今具存之。以慈眼悲眼，故重說二名也。先說",
    "T39n1796_017:0758c23": "不殺相，謂盡形壽乃至捨一切刀杖等。殺法、",
    "T39n1796_017:0758c24": "殺緣、殺因、殺業等，凡與害命相應者，皆遠離",
    "T39n1796_017:0758c25": "之。觀一切眾生內怨之心，悉同於己，乃至有",
    "T39n1796_017:0758c26": "形之類永無害意，然不但以不殺成持戒也。",
    "T39n1796_017:0758c27": "當謂其方便慧，謂觀此人必造五無間謗法",
    "T39n1796_017:0758c28": "等緣，當增重障無由出離。以大悲心籌量，若",
    "T39n1796_017:0758c29": "害之能利多人，或令彼有出離因緣，寧自入",
    "T39n1796_017:0759a01": "惡道，謂將護彼，以大悲心而加害之。此即方",
    "T39n1796_017:0759a02": "便非彼二乘共也。次盜亦爾。雖一切乃至草",
    "T39n1796_017:0759a03": "葉不取，亦為破彼匱乏因緣，觀彼聚積無厭，",
    "T39n1796_017:0759a04": "由此自損成大障業，乃至方便取之，為修種",
    "T39n1796_017:0759a05": "種功德，然後告之令彼隨喜等。如是種種方",
    "T39n1796_017:0759a06": "便，但隨順深行十戒之行，以大菩提心而為",
    "T39n1796_017:0759a07": "導首，一切無犯。此是持犯之相也。前已略說",
    "T39n1796_017:0759a08": "殺戒，次牒更具說。祕密主！菩薩盡形持不殺",
    "T39n1796_017:0759a09": "戒，當捨刀杖離殺害意，護他之命如護己命。",
    "T39n1796_017:0759a10": "餘謂有異方便也，謂餘方便也。隨諸眾生類",
    "T39n1796_017:0759a11": "中，隨其事業為免彼，故云隨彼業而作之。殷",
    "T39n1796_017:0759a12": "勤修之，令彼免報應，離怨害意也。形類是眾",
    "T39n1796_017:0759a13": "義，如彼類造極惡事極重業，欲免彼故，假令",
    "T39n1796_017:0759a14": "行刀杖等，無過也。聲聞戒亦有對小罪除大罪",
    "T39n1796_017:0759a15": "以輕易重，故今亦爾，如救水中女人等可知",
    "T39n1796_017:0759a16": "也。菩薩戒准亦可知。盡形持不殺命戒，當捨",
    "T39n1796_017:0759a17": "刀杖殺害。如己同他我生命護之，餘類眾生",
    "T39n1796_017:0759a18": "如類物，脫自形類作而受報。應離怨惡意者，",
    "T39n1796_017:0759a19": "此第一戒相也。盡形者，非但一期而已。若菩",
    "T39n1796_017:0759a20": "薩從初發心及成菩提，一切有命之類尚不",
    "T39n1796_017:0759a21": "生一念害心，況起身口耶？其所有隨緣殺具，",
    "T39n1796_017:0759a22": "如殺戒中種種廣說之相，亦乃至一念不畜，",
    "T39n1796_017:0759a23": "況施行方便殺耶？惱害心略有九種，謂憎我",
    "T39n1796_017:0759a24": "身及惡我善友、好我之怨，過去、未來、現在為",
    "T39n1796_017:0759a25": "九也。又有一類，於非情生瞋，如迦葉佛時一",
    "T39n1796_017:0759a26": "比丘經行，為株机所倒，大怒引鑺掘之，為刃",
    "T39n1796_017:0759a27": "所傷自致殞弊，即於須臾受毒蟒身。時彼弟",
    "T39n1796_017:0759a28": "子同學等方焚其身時，後身毒蛇在彼焚處",
    "T39n1796_017:0759a29": "遇佛，以因生惡心欲害之。時佛教誡彼：「爾前",
    "T39n1796_017:0759b01": "身以忿非情故自致此報。今又甚彼，將更受",
    "T39n1796_017:0759b02": "惡身也。」其後不久有童子等，以彼害人，即共",
    "T39n1796_017:0759b03": "殺之而焚其身。彼又以見害忿怒，及欲害因",
    "T39n1796_017:0759b04": "緣，入大地獄。即於焚故身未了時，後報二身",
    "T39n1796_017:0759b05": "同時被見燒。當知此是於非情處生瞋所獲",
    "T39n1796_017:0759b06": "報也。又如律中，比丘經行，伊葉刺額血流，",
    "T39n1796_017:0759b07": "怒言：「佛何故乃制此戒，有何義利耶？」因掣異",
    "T39n1796_017:0759b08": "方，謂是緣生受大苦蟒身，五百商人為護他",
    "T39n1796_017:0759b09": "故，以大慈悲害蛇，令蛇免罪生天，商客悉患",
    "T39n1796_017:0759b10": "勉也。斷之，如有部大律說也。非情處尚爾，況",
    "T39n1796_017:0759b11": "有情處耶，菩薩觀此事故，自不生心亦勸他",
    "T39n1796_017:0759b12": "離也，餘如前說。金槍緣，廣說。又師子救賈客",
    "T39n1796_017:0759b13": "害蛇因緣，在《寶藏經》、《大方便經》等。復次菩薩",
    "T39n1796_017:0759b14": "持不與取戒，他所攝受用物取不起心，況復",
    "T39n1796_017:0759b15": "餘物不與取？諸餘有情見慳，慳不施與，無福",
    "T39n1796_017:0759b16": "作隨類形。眾生慳害，已彼離施。為彼與時，如",
    "T39n1796_017:0759b17": "是持不取戒對不殺廣說，今此戒亦然。若他所攝受用物，不",
    "T39n1796_017:0759b18": "起觸取之心，況復餘物不與而取？有餘方便",
    "T39n1796_017:0759b19": "雖不言方便，義亦有之，見諸有情而極慳悋，積聚而不施與，",
    "T39n1796_017:0759b20": "不造作福，隨眾生像類。害彼慳故，離於自他，",
    "T39n1796_017:0759b21": "為彼行施，得妙色等謂勸發他施也。",
    "T39n1796_017:0759b22": "大毘盧遮那成佛經疏卷第十七"
}