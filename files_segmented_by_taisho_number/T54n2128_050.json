{
    "T54n2128_050:0638b02": "一切經音義卷第五十",
    "T54n2128_050:0638b04": "翻經沙門慧琳撰",
    "T54n2128_050:0638b05": "攝大乘論二卷　慧琳",
    "T54n2128_050:0638b06": "攝大乘論本三卷　慧琳",
    "T54n2128_050:0638b07": "攝大乘論釋十五卷(真諦)　玄應",
    "T54n2128_050:0638b08": "攝大乘釋論十卷(笈多)　慧琳",
    "T54n2128_050:0638b09": "攝大乘論釋十卷(玄奘世親)　慧琳",
    "T54n2128_050:0638b10": "攝大乘論釋十卷(玄奘無性)　慧琳",
    "T54n2128_050:0638b11": "佛性論四卷　慧琳",
    "T54n2128_050:0638b12": "決定藏論三卷　慧琳",
    "T54n2128_050:0638b13": "方便心論一卷　慧琳",
    "T54n2128_050:0638b14": "中邊分別論二卷　無",
    "T54n2128_050:0638b15": "辯中邊論三卷　慧琳",
    "T54n2128_050:0638b16": "究竟一乘寶性論四卷　玄應",
    "T54n2128_050:0638b17": "辯中邊論頌一卷",
    "T54n2128_050:0638b18": "業成就論一卷　慧琳",
    "T54n2128_050:0638b19": "大乘成業論一卷　玄應",
    "T54n2128_050:0638b20": "右十五論七十卷同此卷音。",
    "T54n2128_050:0638b21": "攝大乘論上卷(阿僧佉造後魏扇多譯)慧琳音",
    "T54n2128_050:0638b22": "[(黍*ㄉ)/牛]轅(上禮蹄反玉篇云牛耕[金*截]也漢書云募從貧人假與[((黍-(企-止))*ㄉ)/牛]牛種予也說文耕也從牛約古文利子聲也[(黍-(企-止))*ㄉ]字從",
    "T54n2128_050:0638b23": "[黍-(企-止)]從[(鯬-魚)-禾]古文刀字下音[袁-口+(ㄠ-ㄙ)]鄭注禮記云輈張溜反轅也方言楚衛之間謂轅日輈說文轅輈也從車[袁-口+(ㄠ-ㄙ)]聲也[((黍-(企-止))*ㄉ)/牛]准車[轅-口+ㄙ]",
    "T54n2128_050:0638b24": "義可知也楚語也)。",
    "T54n2128_050:0638b25": "[條-(仁-二)+彳]帚(下周酉反世本云少康初作箕帚宋中云少康夏后祖之子帚掃糞也少康即杜康也葬長垣案帚所以掃除",
    "T54n2128_050:0638b26": "糞穢也說文云從又持巾掃冂內也會意字也論文從竹作[竺-二+帚]俗用非也冂音癸營反)。",
    "T54n2128_050:0638b27": "下卷",
    "T54n2128_050:0638c01": "(卷末有十六行偈頌歸命句書寫人錯書為歸念從第二行下直至第八行下並錯書為歸念甚無義理極乖論意諸經",
    "T54n2128_050:0638c02": "藏中多有此錯本請改為歸命除此一錯外此卷更無難字可音訓也)。",
    "T54n2128_050:0638c03": "攝大乘論本卷上(無著菩薩造玄奘譯)慧琳音",
    "T54n2128_050:0638c04": "簸箕(上波箇反毛詩傳曰簸糠也說文揚米去糠者也從箕從皮下幾宜反世本少康作箕帚也鄭注尒雅言盛米",
    "T54n2128_050:0638c05": "寫斛中者也說文從竹其聲)。",
    "T54n2128_050:0638c06": "麁歰(上蒼呼反鄭注周禮云[夕/鹿]猶疏也顧野王云不善也說文比其大小辨其鹿細古作麤從三鹿今省作[夕/鹿]下所",
    "T54n2128_050:0638c07": "立反王逸注楚辭云難也說文不滑也從四止二倒二正)。",
    "T54n2128_050:0638c08": "卷中",
    "T54n2128_050:0638c09": "伏[爿-〡+(序-予+祭)](側界反毛詩傳曰瘵病也說文亦病也從[爿-〡+(序-予)]女厄反祭聲)。",
    "T54n2128_050:0638c10": "妙飾(尸食反廣雅云飾著也鄭注禮記云飾情之章表也說文飾刷也從巾飤音似聲)。",
    "T54n2128_050:0638c11": "[印-ㄗ+(ㄗ@、)]物(虐鞅反方言卬為也廣雅[印-ㄗ+(ㄗ@、)]持也亦向也說文望也欲有所及從匕從卪音節匕音比也)。",
    "T54n2128_050:0638c12": "卷下",
    "T54n2128_050:0638c13": "無閡(下五代反晉灼日外閇日閡廣雅云礎亦閡也說文亦外閑也從門亥聲)。",
    "T54n2128_050:0638c14": "攝大乘論第一卷(天親釋論真諦譯)玄應撰",
    "T54n2128_050:0638c15": "通敏(眉殞反通洞也敏達也廣雅通明徹也敏捷疾也)。",
    "T54n2128_050:0638c16": "披閱(餘說反簡閱也小尒雅閱具也具數於門中日閱也)。",
    "T54n2128_050:0638c17": "成[穀-禾+卵](又作殼同口角反吳會間音哭[卯-ㄗ+(ㄗ@、)]不堅皮也凡物皮皆曰殼尚在[卯-ㄗ+(ㄗ@、)]中謂之[穀-禾+卵]出[穀-禾+卵]以後名之[(殼-一)/鳥][(殼-一)/鳥]音[冠-寸+殳]尒疋",
    "T54n2128_050:0638c18": "生哺[聲-耳+鳥]郭璞日謂須母飤音似也)。",
    "T54n2128_050:0638c19": "[(甘/肉)*犬]惡(於焰反猒足也[怡-台+亥]也下於路反廣雅惡憎也懀也懀音一外反[怡-台+亥]音何岱反)。",
    "T54n2128_050:0638c20": "彼勿(無弗反詩云勿仕行救注云勿無也)。",
    "T54n2128_050:0638c21": "屬耳(之欲反國語恐國人屬耳目於我[沅-兀+韋]昭曰屬注也漢書音義曰屬近也詩云無易由言耳屬于垣是也)。",
    "T54n2128_050:0638c22": "第二卷",
    "T54n2128_050:0638c23": "[月*互]柯(又作[病-丙+互]同竹尸反)。",
    "T54n2128_050:0638c24": "鞞世(陛奚反)。",
    "T54n2128_050:0639a01": "沉麝(神夜反形如小麋臍有香也)。",
    "T54n2128_050:0639a02": "彎弓(於閞反小尒疋控彎[打-丁+兔]引也)。",
    "T54n2128_050:0639a03": "第三卷",
    "T54n2128_050:0639a04": "所詮(且全反通俗文釋言曰詮說文詮具也淮南子云詮言者所以譬類人事與相解喻也)。",
    "T54n2128_050:0639a05": "第四(先並不音)",
    "T54n2128_050:0639a06": "第五卷",
    "T54n2128_050:0639a07": "彌彰(又作暲同諸楊反廣雅彰著也明也)。",
    "T54n2128_050:0639a08": "乍起(仕嫁反廣雅乍蹔也蒼頡篇乍兩辝也)。",
    "T54n2128_050:0639a09": "第六卷",
    "T54n2128_050:0639a10": "預立(古文預忬二形今作預同余據反先辦也預猶[佫-口+用]也逆為之具故曰預也)。",
    "T54n2128_050:0639a11": "輕蔑(字體作懱同莫結反說文蔑輕偒也)。",
    "T54n2128_050:0639a12": "第七第八(先並不音)",
    "T54n2128_050:0639a13": "第九卷",
    "T54n2128_050:0639a14": "室家(書逸反禮記三十壯有室鄭玄曰有室妻也故妻稱室案室戶內房中也論語由也升堂未入於室也家居也)。",
    "T54n2128_050:0639a15": "後登(都恒反登升也進也亦成也)。",
    "T54n2128_050:0639a16": "善枙(又作軛同於革反謂轅端[猒/土]牛領者曰軛軛槅也)。",
    "T54n2128_050:0639a17": "沮壞(才與反蒼頡篇沮漸敗壞也論文多作爼音側所反貯醢器也又置肉机也爼非此義也)。",
    "T54n2128_050:0639a18": "諧遂(胡皆反諧和也說文諧合也遂成也就也亦從也)。",
    "T54n2128_050:0639a19": "第十卷",
    "T54n2128_050:0639a20": "練摩(古文鍊練潄三形今作涷同力見反說文鍊治金也下古文劘攠二形同莫羅反易云堅柔相摩注云相切摩",
    "T54n2128_050:0639a21": "也尒疋石謂之磨郭璞曰玉石被摩猶人自修飾也論文作磨磑也)。",
    "T54n2128_050:0639a22": "藤譬(達曾反廣雅藤藟也今呼草[蔓-又+方]延如葛藟者為藤也)。",
    "T54n2128_050:0639a23": "第十一卷",
    "T54n2128_050:0639a24": "以楔(又作榍同先結反說文楔櫼也今江南言櫼[木*軿]通語也櫼子僉反)。",
    "T54n2128_050:0639b01": "拙訥(古文吶同奴骨反訥遲鈍也說文難也)。",
    "T54n2128_050:0639b02": "扣擊(去後反扣亦擊也廣雅扣持也)。",
    "T54n2128_050:0639b03": "第十二第十三(先並不音)",
    "T54n2128_050:0639b04": "第十四卷",
    "T54n2128_050:0639b05": "蓄聚(又作稸同耻六反蓄積也廣雅蓄聚也)。",
    "T54n2128_050:0639b06": "瘵其(側界反尒雅瘵病也三蒼云今江東呼病皆曰瘵東齊曰寞)。",
    "T54n2128_050:0639b07": "第十五卷",
    "T54n2128_050:0639b08": "所鎮(知陣反說文鎮[病-丙+猒]也亦安也)。",
    "T54n2128_050:0639b09": "乘除(實[、廾、]反乘計也亦[、廾、]也除去者也)。",
    "T54n2128_050:0639b10": "調鼎(都挺反如湯時伊尹也說文鼎者三足兩耳和五味之寶器也案鼎者器也所以[烈-列+享]餁飲食也)。",
    "T54n2128_050:0639b11": "攝大乘論釋(世親造釋論笈多三藏譯)",
    "T54n2128_050:0639b12": "第一卷慧琳音",
    "T54n2128_050:0639b13": "祕密(上悲記反毛詩箋云祕神也廣雅云祕猶牢也字書云一曰密也說文亦神也從示必聲也經從禾作秘誤也)。",
    "T54n2128_050:0639b14": "第二卷",
    "T54n2128_050:0639b15": "鍜師(端乱反蒼頡篇鍜椎也孔注尚書云鍜鍊也集訓云鍜打[金*截]也說文小冶也從金叚聲也)。",
    "T54n2128_050:0639b16": "如鞞世(中薜迷反唐云外道名也梵語也)。",
    "T54n2128_050:0639b17": "沉麝(石夜反山海經翠山多麝郭注云似麂鹿[〦/啟/(冏-口+丁)]中有香也說文從鹿射聲也)。",
    "T54n2128_050:0639b18": "彎弓(於開反蒼頡篇彎引也說文持弓關矢也從弓[戀-心]聲也[戀-心]音劣專反)。",
    "T54n2128_050:0639b19": "第三卷(無字音訓)",
    "T54n2128_050:0639b20": "第四卷",
    "T54n2128_050:0639b21": "串習(上關患反說文串猶習也或從心作慣亦從辵作遦並同用也)。",
    "T54n2128_050:0639b22": "第五卷",
    "T54n2128_050:0639b23": "汝撥(半末反毛詩傳曰撥治也何注公羊云撥猶理鄭注禮記撥揚皃也說文從手發聲也)。",
    "T54n2128_050:0639b24": "永擯(卑牝反司馬彪注擯[云/廾]也史記云相與排檳之是也說文從手賓聲也經從人作儐誤也)。",
    "T54n2128_050:0639c01": "第六卷",
    "T54n2128_050:0639c02": "中藤(鄧稜反埤蒼藤苰胡麻也古今正字草[蔓-又+方]莚如葛藟者為藤也從艸滕聲艸音草也)。",
    "T54n2128_050:0639c03": "為複(方復反蒼頡篇複厚也顧野王複除謂不伇也說文複亦重也從衣复聲复音同上)。",
    "T54n2128_050:0639c04": "第七卷",
    "T54n2128_050:0639c05": "善扼(鸎革反廣雅扼持也取也鄭注禮記云盈手曰扼說文從手厄聲也厄音同上)。",
    "T54n2128_050:0639c06": "第八卷",
    "T54n2128_050:0639c07": "焚滅(上扶雲反孔注尚書云焚燒也杜注左傳云焚亦斃也說文燒田也從火從林)。",
    "T54n2128_050:0639c08": "第九卷",
    "T54n2128_050:0639c09": "製立(之世反杜注左傳云製裁也蒼頡篇製正也說文以裁製為制從衣制聲)。",
    "T54n2128_050:0639c10": "第十卷(無可音訓)",
    "T54n2128_050:0639c11": "攝大乘論釋(世親造釋論玄奘譯)慧琳音",
    "T54n2128_050:0639c12": "第一卷",
    "T54n2128_050:0639c13": "是禎(音貞蒼頡篇禎善也說文禎祥也從示貞聲也)。",
    "T54n2128_050:0639c14": "第二卷",
    "T54n2128_050:0639c15": "脊[(冰-水+刃)/木](上精背反顧野王脊背膂也毛詩傳曰脊理也文字典說從肉上象[刀/(刀*刀)/肉][肉*力]之形也)。",
    "T54n2128_050:0639c16": "第三卷",
    "T54n2128_050:0639c17": "緾貪(上徹連反考聲緾遶也說文緾約也從糸厘聲也論從厂作[厂@黑]非也)。",
    "T54n2128_050:0639c18": "第四卷",
    "T54n2128_050:0639c19": "翳眩(上一計反字書翳蔽薆也郭注方言翳謂奄覆也廣雅障也說文從羽殹聲下玄絹反蒼頡篇眩視之不明也",
    "T54n2128_050:0639c20": "惑也說文從目玄聲殹音烏計反)。",
    "T54n2128_050:0639c21": "捺洛迦(上難怚反梵語也唐云地獄名也)。",
    "T54n2128_050:0639c22": "第五卷",
    "T54n2128_050:0639c23": "堅鞕(額[((嘹-口)-小)-日+干]反字書鞭牢也文字典說鞭堅也從革更聲亦作硬也)。",
    "T54n2128_050:0639c24": "第六卷",
    "T54n2128_050:0640a01": "煖順(上奴管反說文煖溫也從火爰聲論作此[火*(而/而)]字俗也)。",
    "T54n2128_050:0640a02": "榛梗(上鋤侁反許注淮南子曰木榛廣雅木叢生亦曰榛說文從木秦聲下革杏反方言自關而東草木刺人者為",
    "T54n2128_050:0640a03": "梗賈注國語梗害也王逸注曰梗強也說文從木更聲)。",
    "T54n2128_050:0640a04": "第七卷",
    "T54n2128_050:0640a05": "灰燼(訶信反杜注左傳燼火餘之木也方言燼餘也說文從火盡聲也)。",
    "T54n2128_050:0640a06": "熏習(上訓雲反集訓熏煙上也說文火氣也從火或作燻焄又作[山/黑])。",
    "T54n2128_050:0640a07": "第八卷",
    "T54n2128_050:0640a08": "掘生地(群[颱-台+日]反廣雅掘穿也顧野王曰掘謂以插發地說文掘搰也從手屈聲也搰音塊沒反)。",
    "T54n2128_050:0640a09": "欻然(勳欝反賈誼注西都賦云欻忽也說文從炎從欠)。",
    "T54n2128_050:0640a10": "頑鈍(上五班反考聲頑愚也廣雅亦鈍也左傳云心不則德義之經為頑說文[打-丁+圂]頑也從頁元聲也頁音頡)。",
    "T54n2128_050:0640a11": "第九卷",
    "T54n2128_050:0640a12": "匱乏(逵位反考聲匱窮也少也鄭注禮記匱乏也文字典說從匚貴聲匚音方)。",
    "T54n2128_050:0640a13": "第十卷(無字音訓)",
    "T54n2128_050:0640a14": "攝大乘論第一卷(無性菩薩釋玄奘譯)玄應音",
    "T54n2128_050:0640a15": "幖幟([示*票]遙反下[山/虫]志反舊音識與知識同幖幟也所以相別也通俗文徽音麾號曰幖私記曰幟謂以絳帛等書著",
    "T54n2128_050:0640a16": "背上曰徽廣雅幖幟幡也墨子云長文五廣半幅曰幟也)。",
    "T54n2128_050:0640a17": "業具(軍八轉聲中業聲為第二具聲為第三也夫言論之道能有立破義同軍故立軍名第二轉聲詮所作業第三",
    "T54n2128_050:0640a18": "轉聲詮能作具軍詮業具名業具軍八轉聲者一體二業三具四為五從六属七依八呼此如聲明具釋七轉常用呼聲",
    "T54n2128_050:0640a19": "用稀也)。",
    "T54n2128_050:0640a20": "能詮(七泉反詮謂顯了義文詮具也案具說事理曰詮淮南子云詮言者謂譬人事相解喻也)。",
    "T54n2128_050:0640a21": "天魔梵(梵言魔羅此譯云障能為修道作障礙也亦名煞者論中釋斷慧命故名為魔常行放逸而自害身",
    "T54n2128_050:0640a22": "故名魔魔是位處即第六天主也名曰波旬此名惡愛即釋迦牟尼佛出世時魔王名也諸佛出世魔各不同如迦葉佛",
    "T54n2128_050:0640a23": "時魔名頭師此云惡瞋等者也)。",
    "T54n2128_050:0640a24": "能闡(昌善反廣雅闡開發也闡明也)。",
    "T54n2128_050:0640b01": "覺寤(上音教覺亦寤也蒼頡篇覺而有言曰寤眠後覺寤也)。",
    "T54n2128_050:0640b02": "首楞伽摩(梵語此云健行定亦云健相舊云首楞嚴也)。",
    "T54n2128_050:0640b03": "魯茶(梵語宅加反字緣也能顯所作義有魯茶處必是所義非一切有立多置名也)。",
    "T54n2128_050:0640b04": "經部(佛去世後四百年中從說一切有分出此部唯立一藏言唯有一經藏也所以作此名者云經是根本律及",
    "T54n2128_050:0640b05": "阿毗曇還解經義既不出經外故唯立一經藏也)。",
    "T54n2128_050:0640b06": "采畫(七在反下胡卦反五色所成曰采圖其形像曰畫也)。",
    "T54n2128_050:0640b07": "罣礙(字略作罫同胡卦反[絅-口+又]礙也)。",
    "T54n2128_050:0640b08": "吠世師(梵語扶癈反亦云衛世師皆訛也此云勝異過餘論故名勝能破餘論壞故名異其論六句為宗或",
    "T54n2128_050:0640b09": "言六諦)。",
    "T54n2128_050:0640b10": "師資(師徒也資用也又取也善人不善人之師不善人善人之資亦如資財者也)。",
    "T54n2128_050:0640b11": "伽他(梵語此方常頌或云攝言諸聖人所作莫問重頌字之多少四句為頌者皆名伽他案西國數經之法皆以",
    "T54n2128_050:0640b12": "三十二字為一伽他或言伽陁訛也舊言偈者亦伽他之訛也)。",
    "T54n2128_050:0640b13": "那落迦(梵語也亦言那羅柯亦云泥羅夜舊言泥羅耶斯梵言楚夏耳此譯有四義一不可樂二不可救濟",
    "T54n2128_050:0640b14": "三闇冥四地獄經中言地獄者一義也所以仍置本名或言非行謂非法行處也)。",
    "T54n2128_050:0640b15": "阿笈摩(梵語其業反亦言阿伽摩此名教法或言傳謂展轉傳來以法相教授也舊言阿含訛略也)。",
    "T54n2128_050:0640b16": "市廛(直連反梵言阿縛遮羅此云市廛禮記市廛不征鄭玄云廛謂市物[邱-丘+玄]舍也今市中肆是也舊云欲行非也案",
    "T54n2128_050:0640b17": "梵本僧塞迦羅此云行名不當本故立為廛也)。",
    "T54n2128_050:0640b18": "有癎(核間反聲類云小兒癲病也)。",
    "T54n2128_050:0640b19": "第二卷",
    "T54n2128_050:0640b20": "化地部(梵語也第三百年中從一切有部出梵言磨[醠-央+太]奢婆迦亦名彌喜捨婆柯此云化地亦云教地或言",
    "T54n2128_050:0640b21": "正地人名也但此羅漢在俗為王國主化土境故名化地今入佛法如地又匡化之故以名也舊名彌沙塞者訛也)。",
    "T54n2128_050:0640b22": "樹增(時注反廣雅云樹殖建立也凡置立皆曰樹樹亦種也)。",
    "T54n2128_050:0640b23": "照曯(之欲反矚亦明也)。",
    "T54n2128_050:0640b24": "貫徹(古玩反貫達也徹通也蒼頡篇貫穿也以繩穿物曰貫)。",
    "T54n2128_050:0640c01": "羂索(又作[(ㄇ@(企-止))/肙]同古泫反聲類[罩-卓+月]系取也以繩取獸曰[罩-卓+月]也)。",
    "T54n2128_050:0640c02": "未甞(視羊反未甞未曾也廣雅甞暫也試也)。",
    "T54n2128_050:0640c03": "[率-ㄠ+言]爾([跳-兆+(梳-木)]律反尒疋[(率-〦)-ㄠ+言]循自也謂先以已意而言也論語子路率尒而對何晏曰先三人而對是也)。",
    "T54n2128_050:0640c04": "巨勝(其[耜-耒]反巨大也本草云胡麻粒大黑者為巨勝)。",
    "T54n2128_050:0640c05": "眾纈(賢結反案纈以絲縛繒染之解絲成文曰纈今謂西國有淡歰汁點之成纈如此方蠟點纈也)。",
    "T54n2128_050:0640c06": "訖埵緣(梵語也都果反此云已竟義如言澡浴已飯食度山已度河也)。",
    "T54n2128_050:0640c07": "和糅(古文鈕[米*(刃/一)]二形同女救反廣雅糅雜也今謂異色物相集曰糅)。",
    "T54n2128_050:0640c08": "彎弓(烏還反開弓也小尒疋彎控引挽也)。",
    "T54n2128_050:0640c09": "華鬘(梵言摩羅此譯云鬘音蠻案西國結鬘師多用蘇摩那花行列結之無問貴賤皆此莊嚴以為飾好也)。",
    "T54n2128_050:0640c10": "稊稗(徒梨反下蒲懈反稊似稗布地穢草也稗草之似穀者也)。",
    "T54n2128_050:0640c11": "末那(摩鉢反此云意)。",
    "T54n2128_050:0640c12": "是渾(胡昆胡[褒-保+(八/(ㄠ-ㄙ))]二反渾濁也說文渾亂也)。",
    "T54n2128_050:0640c13": "是鮮(私延反廣雅鮮好也善也)。",
    "T54n2128_050:0640c14": "第三卷",
    "T54n2128_050:0640c15": "焚燒(扶雲反焚亦燒也字從火燒林意也)。",
    "T54n2128_050:0640c16": "[億-音+(天*天)]犯(又作愆諐二形同去連反說文諐過也亦失也罪也犯侵也)。",
    "T54n2128_050:0640c17": "囹圄(力丁反下魚[耜-耒]反獄名也周禮三王始有獄廣雅云夏曰夏臺殷曰羑里周曰囹圄皆獄別名也釋名云囹領",
    "T54n2128_050:0640c18": "也圄禦也領錄囚徒禁禦之也)。",
    "T54n2128_050:0640c19": "穢磧(且歷反積石曰磧廣雅磧瀨也)。",
    "T54n2128_050:0640c20": "第四卷",
    "T54n2128_050:0640c21": "瞖眩(於計反韻集云目障病也下玄絹反字林眩亂也)。",
    "T54n2128_050:0640c22": "夢覺(居効反覺寤也)。",
    "T54n2128_050:0640c23": "憺怕(徒濫反下普白反廣雅憺怕寂漠也亦恬靜也言寂寥無人也)。",
    "T54n2128_050:0640c24": "身寐(民庇反寐謂眠熟也國語云公寢而不寐也寢臥也)。",
    "T54n2128_050:0641a01": "[怡-台+龍]戾(祿公祿孔二反謂佷戾剛強也)。",
    "T54n2128_050:0641a02": "湍洄(土桓反下音迴激水為湍水轉為洄激急也說文湍疾瀨也淺水流沙上也)。",
    "T54n2128_050:0641a03": "刀仗(直亮反人所執持為仗仗亦弓矟杵棒之摠名者也)。",
    "T54n2128_050:0641a04": "倡豔(齒揚反下又作艷同余膽反倡樂也艷美也美色為艷也)。",
    "T54n2128_050:0641a05": "者者(諸野反說文者制事之辝也亦明于句出也[牒-世+云]本釋之故重言者也)。",
    "T54n2128_050:0641a06": "如如(歷法非一故曰如如下如是如是者指[止/(利-禾+舟)]也)。",
    "T54n2128_050:0641a07": "尋伺([口/└/月]吏反梵言毗恒迦此云尋毗遮羅此云伺尋謂尋求伺謂伺察或思或慧於境推求[夕/鹿]位名尋即此二種於",
    "T54n2128_050:0641a08": "境審察細位名伺故言尋伺舊名覺觀者案梵本菩提各覺毗鉢舍那名觀譯人不尋本語致斯乖失也)。",
    "T54n2128_050:0641a09": "蟠曲(蒲寒反廣雅蟠曲也亦迴也委也)。",
    "T54n2128_050:0641a10": "[卄/耶]子洲(又作[卄/耶]同以遮反師子國南浮海數千里洲人卑小長三尺人身鳥喙唯食[卄/耶]子既無穀稼所以不",
    "T54n2128_050:0641a11": "識於牛也)。",
    "T54n2128_050:0641a12": "迦比羅(梵語也此云赤色謂赤色仙人也造僧佉論說二十五諦義者也)。",
    "T54n2128_050:0641a13": "騷揭多(梵語渠謁反是修伽陁弟子名也修伽陁者即佛十号中善逝是也)。",
    "T54n2128_050:0641a14": "擾動(而沼反說文擾煩也廣雅擾亂也)。",
    "T54n2128_050:0641a15": "第五卷",
    "T54n2128_050:0641a16": "尼揵茶書(梵語此云集異名也如一物有多名等也)。",
    "T54n2128_050:0641a17": "御眾(魚據反駕御也廣雅御使也驅之內善也謂捐麾使馬也)。",
    "T54n2128_050:0641a18": "不逮(徒戴反尒雅逮及也)。",
    "T54n2128_050:0641a19": "劬勞(窶俱反韓詩劬數也毛詩傳曰劬勞病也數音所角反也)。",
    "T54n2128_050:0641a20": "阿練若(梵語阿此云無練若有兩義一曰聲謂無人聲及無鼓譟等聲二曰斫謂無斫伐等諠吏雖言去聚",
    "T54n2128_050:0641a21": "落一俱盧舍為阿練若處亦須離斫伐處也譟音桑到反)。",
    "T54n2128_050:0641a22": "俱盧舍(梵語謂大牛音也其音聞於五里舊云一俱盧舍此云五里也)。",
    "T54n2128_050:0641a23": "第六卷",
    "T54n2128_050:0641a24": "羅怙羅(梵語亦云羅吼羅舊言羅睺羅此云障月以羅怙羅阿脩羅以手障月時生因以為名七年在母胎",
    "T54n2128_050:0641b01": "中一由往業二由現在故也)。",
    "T54n2128_050:0641b02": "誅國(追于反罰罪也廣雅誅煞也說文誅討也亦責也)。",
    "T54n2128_050:0641b03": "那庾多(梵語翼主反舊言那由他此數當千億也)。",
    "T54n2128_050:0641b04": "蠲除(古玄反方言南楚疾愈曰蠲蠲亦除也)。",
    "T54n2128_050:0641b05": "榛梗(仕巾反下伽杏反廣雅木叢生曰榛字林山榆一名梗有[利-禾+夾]可以為蕪荑者也梗強也)。",
    "T54n2128_050:0641b06": "阿揭陀藥(梵語亦言阿竭陁或云阿伽陁梵言訛轉也此言丸藥也)。",
    "T54n2128_050:0641b07": "怯憚(又作[狂-王+去]同袪業反怯多畏也下徙旦反憚驚難也)。",
    "T54n2128_050:0641b08": "第七卷",
    "T54n2128_050:0641b09": "潰散(古文殨同胡對反蒼頡篇潰旁決也說文潰漏者也)。",
    "T54n2128_050:0641b10": "怨讎(視由反三蒼怨偶曰讎讎對也尒雅讎匹也)。",
    "T54n2128_050:0641b11": "嗢柁南(烏骨反中徒我反下音男梵語也此云攝散亦言攝施又言集摠散舊言鬱陁那訛也)。",
    "T54n2128_050:0641b12": "遊玩(五喚反字林玩弄也廣雅玩好也)。",
    "T54n2128_050:0641b13": "瞿沙經(瞿沙此云妙音人名也從人名經也)。",
    "T54n2128_050:0641b14": "第八卷",
    "T54n2128_050:0641b15": "聰敏(眉殞反聰聽微也先知也敏明達也捷疾也)。",
    "T54n2128_050:0641b16": "第九卷",
    "T54n2128_050:0641b17": "即士釋(亦言依士士謂主也立名從主故言依士如言眼識等也)。",
    "T54n2128_050:0641b18": "持業釋(業謂用也立名所召別義稱業於一體上具立二名即明其體能持二業如言眼即是界等者也)。",
    "T54n2128_050:0641b19": "屬耳(之欲反國語恐國人屬耳目於我韋昭曰屬注也漢書音義曰屬近也詩云耳屬于垣是也)。",
    "T54n2128_050:0641b20": "保任(補道反說文保當也任保也言可保信也)。",
    "T54n2128_050:0641b21": "母邑(梵語摩怚理此云母伽羅摩此云村今以邑代村故云母邑謂母人之流類故以名焉也)。",
    "T54n2128_050:0641b22": "那伽(梵語有三義一云龍二云[象-(豕-一)+(焉-正)]三云不來孔寉經名佛為那伽由佛不更來生死故者也)。",
    "T54n2128_050:0641b23": "掊剌拏(梵語補厚反下羅割反外道六師中一人名也舊言富蘭那迦葉是姓富蘭那是字即執空見外道",
    "T54n2128_050:0641b24": "也)。",
    "T54n2128_050:0641c01": "第十卷",
    "T54n2128_050:0641c02": "愚戇(卓絳反三蒼愚無所知也亦釯也廣雅戇頑嚚也說文愚癡也戇亦愚也)。",
    "T54n2128_050:0641c03": "頑嚚(五還反下魚巾反廣雅頑嚚愚也頑鈍也蒼頡篇嚚惡也左傳心不測德義之經曰頑口不道忠信之言曰",
    "T54n2128_050:0641c04": "嚚是也)。",
    "T54n2128_050:0641c05": "毘盧宅迦王(梵語也舊言毘琉璃王一也)。",
    "T54n2128_050:0641c06": "瑠璃(吠璃瑠也亦云毗瑠璃叉言毗頭梨從山為名謂遠山寶遠山即須彌山也此寶青色一切寶皆不可壞亦非",
    "T54n2128_050:0641c07": "煙焰所能鎔鑄唯鬼神有通力者能破之為物或云是金翅鳥卵[穀-禾+卵]鬼神破之此寶以賣與人間也)。",
    "T54n2128_050:0641c08": "牟娑洛寶(梵語也亦名摩娑羅是紺色寶也)。",
    "T54n2128_050:0641c09": "遏濕摩揭(梵語也亦名阿輸摩竭婆是赤色寶也)。",
    "T54n2128_050:0641c10": "帝釋青(梵言因陀羅尼目多是帝釋寶亦作青色以其[宋-木+取]勝故稱帝釋青或解言帝釋所居處波利質多羅",
    "T54n2128_050:0641c11": "樹下地是此寶故名帝釋青目多此云珠以此寶為珠也)。",
    "T54n2128_050:0641c12": "大青(梵言摩訶泥羅此云大青亦是帝釋所用寶也)。",
    "T54n2128_050:0641c13": "羯雞怚諾迦寶(梵語餘第七云盧[口*尸]眩柯目多[口*尸]音許伊反)。",
    "T54n2128_050:0641c14": "拯拔(上蒸字上聲字也說文拯上舉也謂救助也)。",
    "T54n2128_050:0641c15": "阿僧伽(梵言呵此言著短聲呼之長聲呼之即云眾舊云僧佉訛也)。",
    "T54n2128_050:0641c16": "佛性論第一卷玄應",
    "T54n2128_050:0641c17": "臍胷(上寂[前-刖+ㄅ]反考聲云膍臍也說文從肉齊聲也或作[〦/(刀*ㄚ*(留-刀-田))/肉]下[罩-卓+助]恭反考聲云胷膺也說文同亦作匈字下從肉上從",
    "T54n2128_050:0641c18": "凶也)。",
    "T54n2128_050:0641c19": "手捊(蒲溝反毛詩傳云捊聚也說文引取也從手孚聲也)。",
    "T54n2128_050:0641c20": "溉灌(上基利反下官換反莊子云水潦之溉於田也考聲云清也顧野王云灌猶沃澍也說文云從水既聲也灌字",
    "T54n2128_050:0641c21": "從水雚聲也雚音桓也)。",
    "T54n2128_050:0641c22": "第二卷",
    "T54n2128_050:0641c23": "泥滓(下緇史反郭注尒雅云澱滓也說文滓亦澱也從水宰聲也)。",
    "T54n2128_050:0641c24": "澄渟(定經反埤蒼云水所止也字書云水滯也廣雅亦渟止也說文從水亭聲也)。",
    "T54n2128_050:0642a01": "濡滑(上汝娛反毛詩傳云[泳-永+(而/而)]漬也又潤澤也說文從水需聲需音須)。",
    "T54n2128_050:0642a02": "[雨/隻]觀(呼郭反字書[雨/(敲-高+彳)][雨/隻]大雨皃也古今典說亦[雨/(敲-高+彳)][雨/隻]也從雨隻聲也[雨/(敲-高+彳)]音伇)。",
    "T54n2128_050:0642a03": "蜘蛛(上猪奇反下猪俱反說文亦作此鼅鼄字亦蝥也經作此[(乏-之+虫)*知][(乏-之+虫)*朱]通用字也)。",
    "T54n2128_050:0642a04": "轂[車*(同-(一/口)+又)](上公木反考工記云轂者為利轉也說文輻之所湊也從車[(孛-子+歹)*殳]聲也下武昉反王注楚辝[車*(囗@又)]枝輪木也說文從",
    "T54n2128_050:0642a05": "車[网-(ㄨ*ㄨ)+又]聲也)。",
    "T54n2128_050:0642a06": "輻軸(上甫木反顧野王奏轂張[車*(同-(一/口)+又)]者也說文從車畐聲下沖六反儀禮軸狀如轉轔刻兩頭為軹輁狀如長木穿桯",
    "T54n2128_050:0642a07": "前後著金而閞軸焉說文從車由聲)。",
    "T54n2128_050:0642a08": "第三卷",
    "T54n2128_050:0642a09": "詮詺(名併反顧野王為作名曰名去聲經從言作詺字書並無也)。",
    "T54n2128_050:0642a10": "湛然(宅陷反方言湛安也蒼頡篇水不流皃也說文從水甚聲者也)。",
    "T54n2128_050:0642a11": "靖約(上字井反孔注尚書云靖安也毛詩傳云靖亦善也說文安也從立青聲下央脚反)。",
    "T54n2128_050:0642a12": "縹色(疋遶反王注楚辝云衣服耀青葱也說文帛青白色也從糸票聲也糸音覔票音必遙反)。",
    "T54n2128_050:0642a13": "短促(端煖反蒼頡篇短促也說文有所長短以矢為正不長也從矢豆聲也經從豆從寸作[豆*寸]非也)。",
    "T54n2128_050:0642a14": "第四卷",
    "T54n2128_050:0642a15": "破塘(徒當反埤蒼云長沙郡謂隄曰[阿-可+唐]作[阿-可+唐]說文從阜唐聲也)。",
    "T54n2128_050:0642a16": "鑄金(朱樹反顧野王謂煬銅為器也說文銷金也從金壽聲)。",
    "T54n2128_050:0642a17": "相揩(口皆反廣雅揩摩也說文從手皆聲)。",
    "T54n2128_050:0642a18": "決定藏論三卷慧琳撰音",
    "T54n2128_050:0642a19": "上卷",
    "T54n2128_050:0642a20": "青淤(下於句反考聲淤水中凝泥也顧野王云今水中泥草為淤也說文澱滓也從水於聲也)。",
    "T54n2128_050:0642a21": "猗證(上懿冝反毛詩傳云猗歎辝也考聲美也加也取也說文從犬奇聲與從人作依亦通用)。",
    "T54n2128_050:0642a22": "中卷",
    "T54n2128_050:0642a23": "睎望(上欣衣反[病-丙+土]子云晞意道言謂之諂也說文睎望也論從心作憘俗字論之義也)。",
    "T54n2128_050:0642a24": "驅逐(上曲俱反顧野王云驅遣逐也廣雅奔也蒼頡篇隨後日驅亦驟也說文馳也從馬區聲也)。",
    "T54n2128_050:0642b01": "狂痟(下小焦反鄭注周禮痟酸削首疾也埤蒼云痟亦渴也病也說文從疒肖聲疒音女厄反肖音消弔反)。",
    "T54n2128_050:0642b02": "下卷",
    "T54n2128_050:0642b03": "鮭[鱍-(弓*殳)+虫](上夏皆反山海經敦薥之水多赤鮭[口/矢]志亦以為膎脼之膎也陸[楎-車+凡]上[跳-兆+(梳-木)]絡給其鮭糧是也古今正字從",
    "T54n2128_050:0642b04": "魚圭聲下穌高反山海經鳥鼠同穴山多[鱍-(弓*殳)+虫]魚如鱣魚動則其有大兵古今正字云從魚[癸-天+虫]聲也蚤音早)。",
    "T54n2128_050:0642b05": "摶食(上叚欒反愽雅摶手握物使相著也說文從手專聲也)。",
    "T54n2128_050:0642b06": "[蝷-虫+木]色(上湯洛反郭注尒雅[蝷-虫+木]今江東斫物曰[蝷-虫+木]也今或以為戒守所擊為[木*橐]也音託考聲解木也謂理直也古今正",
    "T54n2128_050:0642b07": "字判也從木[蝷-虫]音尺聲也論從手作此折誤也)。",
    "T54n2128_050:0642b08": "燥故(上桑竈反說文燥乾也從火喿聲喿音噪也)。",
    "T54n2128_050:0642b09": "方便心論一卷慧琳撰音",
    "T54n2128_050:0642b10": "稊稗(上弟泥反集訓云稊子草名也似稗而細小也一名英也說文作第借用也下棑賣反杜注左傳粃稗草之似",
    "T54n2128_050:0642b11": "穀者也說文禾之別名也從禾[田/十]聲也)。",
    "T54n2128_050:0642b12": "摠諦(上宗孔反顧野王云捴將領也合也結也束也考聲云都也古今正字或為総也從手怱聲下丁弟反方言諦",
    "T54n2128_050:0642b13": "審也說文從言帝聲也)。",
    "T54n2128_050:0642b14": "沙礫(零的反說文小石也從石樂聲也)。",
    "T54n2128_050:0642b15": "鑽燧(上祖官反顧野王云鑽猶鐫也鑿也說文穿也從金贊聲也下隨悴反杜注左傳云取火具也說文從火遂聲",
    "T54n2128_050:0642b16": "經從手作攢非也)。",
    "T54n2128_050:0642b17": "見杌(下五骨反韻略樹無枝也說文木無頭也從木兀聲也)。",
    "T54n2128_050:0642b18": "[角/牛]故(上衝燭反廣雅[角/牛][木*突]也說文[打-丁+玄]也從角從牛也或作此觸也)。",
    "T54n2128_050:0642b19": "渧數(上沍弟反考聲云水滴也通俗文[(上/天)*(企-止+米)]渧亦零滴也從水從帝)。",
    "T54n2128_050:0642b20": "中邊分別論(無字可音)",
    "T54n2128_050:0642b21": "辯中邊論三卷慧琳音",
    "T54n2128_050:0642b22": "上卷",
    "T54n2128_050:0642b23": "如鎌(下歛占反太公六韜大鎌柄長七尺方言刈[利-禾+句]自關而西謂之鎌蒼頡篇云大鐉也考聲釵物者也亦作鎌也",
    "T54n2128_050:0642b24": "說文從金兼聲也)。",
    "T54n2128_050:0642c01": "中卷",
    "T54n2128_050:0642c02": "鎣飾(上縈逈反廣雅瑩摩也謂摩拭珠王使發光明也說文從金熒省聲也或從玉作瑩俗字也)。",
    "T54n2128_050:0642c03": "下卷(無字音訓)",
    "T54n2128_050:0642c04": "究竟一乘寶性論玄應撰",
    "T54n2128_050:0642c05": "歔欷(喜居反下虛既反字林涕泣也蒼頡篇泣之餘聲也亦悲也)。",
    "T54n2128_050:0642c06": "彯畫(上疋妙反彯猶輕淺也)。",
    "T54n2128_050:0642c07": "辯中邊論頌一卷(無字音訓)",
    "T54n2128_050:0642c08": "業成就論慧琳撰",
    "T54n2128_050:0642c09": "鄴隍(上嚴劫反漢書魏郡有鄴縣故大河在東也說文從邑業聲下見光反說文城壕有水曰池無木曰隍也從阜",
    "T54n2128_050:0642c10": "皇聲)。",
    "T54n2128_050:0642c11": "知[尸@句](下節玉反尒雅[尸@句]分部也詩云曲也廣雅云近也說文促也從口在尸下復句之一曰愽[尸@句]所以行棊象形字",
    "T54n2128_050:0642c12": "也)。",
    "T54n2128_050:0642c13": "癤子(上牋切反廣雅癤[病-丙+(雍-〦)]也埤蒼痤也考聲小腫也或作[病-丙+截]古今正字從[爿-〡+(序-予)]節聲也[爿-〡+(序-予)]音女厄反)。",
    "T54n2128_050:0642c14": "稻稈(下千旱反考聲云稈禾黍莖也杜注左傳云槀也廣雅云稻穰也從禾旱聲旱音翰也)。",
    "T54n2128_050:0642c15": "大乘成業論玄應撰",
    "T54n2128_050:0642c16": "食米(齊宗舊云食屑此外道修行苦行合手大指及第二指以物縛之往至人家舂穀簸米處以彼縛指拾取米屑",
    "T54n2128_050:0642c17": "聚置掌中隨得多少去以為食若全粒者即不取之恐多所取縛兩指耳亦名鷄鳩言外道拾米如鷄鳩行也)。",
    "T54n2128_050:0642c18": "凸出(蒼頡篇作[穴/失]徒結反字苑凸起也[穴/失][穴/失]也)。",
    "T54n2128_050:0642c19": "坳凹(蒼頡篇作[穴/合]烏狹反[穴/合][執/二]下也字苑凹陷也)。",
    "T54n2128_050:0642c20": "紫礦(古猛反波羅奢樹汁也其色甚赤用染皮[疊*毛]等也)。",
    "T54n2128_050:0642c21": "拘椽花(俱禹反下以專反廣志云似橘大如飯[竺-二+旅]可以浣濯漚葛紵也今出番禺以南縷切蜜漬為粽也)。",
    "T54n2128_050:0642c22": "瓤生(如良反即瓜瓠中瓤瓣也)。",
    "T54n2128_050:0642c23": "俱瑟祉羅經(梵語勑里反舊言俱絺羅譯云膝也言膝骨大也此即舍利弗舅長爪梵志是也)。",
    "T54n2128_050:0642c24": "釋軌輪(梵語居美反軌法也世親菩薩作釋經軌泆佛栗氏子此西國地名此人因地為名也)。",
    "T54n2128_050:0642c25": "一切經音義卷第五十"
}