{
    "T25n1509_051:0422a19": "大智度論釋勝出品第二十二卷五十一",
    "T25n1509_051:0422a21": "聖者龍樹造",
    "T25n1509_051:0422a22": "後秦龜茲國三藏鳩摩羅什譯",
    "T25n1509_051:0422a23": "22 勝出品【經】慧命須菩提白佛言：「世尊！摩訶衍、摩訶",
    "T25n1509_051:0422a24": "衍者，勝出一切世間及諸天、人、阿修羅。世",
    "T25n1509_051:0422a25": "尊！是摩訶衍與虛空等。如虛空受無量無邊",
    "T25n1509_051:0422a26": "阿僧祇眾生，摩訶衍亦如是受無量無邊阿",
    "T25n1509_051:0422a27": "僧祇眾生。世尊！是摩訶衍不見來處，不見去",
    "T25n1509_051:0422a28": "處，不見住處。是摩訶衍前際不可得，後際不",
    "T25n1509_051:0422a29": "可得，中際不可得，三世等是摩訶衍。世尊！以",
    "T25n1509_051:0422b01": "是故，是乘名摩訶衍。」佛告須菩提：「如是！如是！",
    "T25n1509_051:0422b02": "菩薩摩訶薩摩訶衍，所謂六波羅蜜：檀波羅",
    "T25n1509_051:0422b03": "蜜、尸羅波羅蜜、羼提波羅蜜、毘梨耶波羅蜜、禪",
    "T25n1509_051:0422b04": "波羅蜜、般若波羅蜜，是名菩薩摩訶薩摩訶",
    "T25n1509_051:0422b05": "衍。復次，須菩提！菩薩摩訶薩摩訶衍，所謂一",
    "T25n1509_051:0422b06": "切陀羅尼門、一切三昧門，所謂首楞嚴三昧乃",
    "T25n1509_051:0422b07": "至離著虛空不染三昧，是名菩薩摩訶薩摩訶",
    "T25n1509_051:0422b08": "衍。復次，須菩提！菩薩摩訶薩摩訶衍，所謂內",
    "T25n1509_051:0422b09": "空乃至無法有法空，是名菩薩摩訶薩摩訶",
    "T25n1509_051:0422b10": "衍。復次，須菩提！菩薩摩訶薩摩訶衍，所謂四",
    "T25n1509_051:0422b11": "念處乃至十八不共法，是名菩薩摩訶薩摩",
    "T25n1509_051:0422b12": "訶衍。「如須菩提所言：『是摩訶衍勝出一切世",
    "T25n1509_051:0422b13": "間及諸天、人、阿修羅。』須菩提！若欲界當有實、",
    "T25n1509_051:0422b14": "不虛妄、不異、諦、不顛倒、有常、不壞相、非無法",
    "T25n1509_051:0422b15": "者，是摩訶衍不能勝出一切世間及諸天、人、",
    "T25n1509_051:0422b16": "阿修羅。須菩提！以欲界虛妄憶想分別，和合",
    "T25n1509_051:0422b17": "名字等有，一切無常相、無法，以是故，摩訶衍",
    "T25n1509_051:0422b18": "勝出一切世間及諸天、人、阿修羅。須菩提！色",
    "T25n1509_051:0422b19": "界、無色界若當實有、不虛妄、不異、諦、不顛倒、",
    "T25n1509_051:0422b20": "有常、不壞相、非無法者，是摩訶衍不能勝出一",
    "T25n1509_051:0422b21": "切世間及諸天、人、阿修羅。須菩提！以色界、無",
    "T25n1509_051:0422b22": "色界虛妄憶想分別，和合名字等有，一切無常、",
    "T25n1509_051:0422b23": "破壞相、無法，以是故，摩訶衍勝出一切世間",
    "T25n1509_051:0422b24": "及諸天、人、阿修羅。「須菩提！若色當實有、不虛",
    "T25n1509_051:0422b25": "妄、不異、諦、不顛倒、有常、不壞相、非無法者，是",
    "T25n1509_051:0422b26": "摩訶衍不能勝出一切世間及諸天、人、阿修",
    "T25n1509_051:0422b27": "羅。須菩提！以色虛妄憶想分別，和合名字等",
    "T25n1509_051:0422b28": "有，一切無常、破壞相、無法，以是故，是摩訶衍",
    "T25n1509_051:0422b29": "勝出一切世間及諸天、人、阿修羅。受、想、行、識",
    "T25n1509_051:0422c01": "亦如是。須菩提！若眼乃至意、色乃至法、眼識",
    "T25n1509_051:0422c02": "乃至意識、眼觸乃至意觸、眼觸因緣生受乃",
    "T25n1509_051:0422c03": "至意觸因緣生受，若當實有、不虛妄、不異、諦、",
    "T25n1509_051:0422c04": "不顛倒、有常、不壞相、非無法者，是摩訶衍不",
    "T25n1509_051:0422c05": "能勝出一切世間及諸天、人、阿修羅。須菩提！",
    "T25n1509_051:0422c06": "以眼乃至意觸因緣生受，虛妄憶想分別，和",
    "T25n1509_051:0422c07": "合名字等有，一切無常、破壞相、無法，以是故，",
    "T25n1509_051:0422c08": "摩訶衍勝出一切世間及諸天、人、阿修羅。「須",
    "T25n1509_051:0422c09": "菩提！若法性是有法、非無法者，是摩訶衍不",
    "T25n1509_051:0422c10": "能勝出一切世間及諸天、人、阿修羅；須菩提！",
    "T25n1509_051:0422c11": "以法性無法、非法，以是故，摩訶衍勝出一切",
    "T25n1509_051:0422c12": "世間及諸天、人、阿修羅。須菩提！若如、實際、不",
    "T25n1509_051:0422c13": "可思議性是有法、非無法者，是摩訶衍不能",
    "T25n1509_051:0422c14": "勝出一切世間及諸天、人、阿修羅；須菩提！以",
    "T25n1509_051:0422c15": "如、實際、不可思議性無法、非法；以是故，摩訶",
    "T25n1509_051:0422c16": "衍勝出一切世間及諸天、人、阿修羅。「須菩提！",
    "T25n1509_051:0422c17": "若檀波羅蜜是有法、非無法者，是摩訶衍不",
    "T25n1509_051:0422c18": "能勝出一切世間及諸天、人、阿修羅；以檀波",
    "T25n1509_051:0422c19": "羅蜜無法、非法，以是故，摩訶衍勝出一切世",
    "T25n1509_051:0422c20": "間及諸天、人、阿修羅。若尸羅波羅蜜、羼提波",
    "T25n1509_051:0422c21": "羅蜜、毘梨耶波羅蜜、禪波羅蜜、般若波羅蜜，",
    "T25n1509_051:0422c22": "是有法、非無法者，是摩訶衍不能勝出一切",
    "T25n1509_051:0422c23": "世間及諸天、人、阿修羅；以尸羅波羅蜜乃至",
    "T25n1509_051:0422c24": "般若波羅蜜無法、非法，以是故，摩訶衍勝出",
    "T25n1509_051:0422c25": "一切世間及諸天、人、阿修羅。「須菩提！若內空",
    "T25n1509_051:0422c26": "乃至無法有法空，是有法、非無法者，是摩訶",
    "T25n1509_051:0422c27": "衍不能勝出一切世間及諸天人、阿修羅；以",
    "T25n1509_051:0422c28": "內空乃至無法有法空無法、非法，以是故，摩",
    "T25n1509_051:0422c29": "訶衍勝出一切世間及諸天人、阿修羅。「須菩",
    "T25n1509_051:0423a01": "提！若四念處乃至十八不共法是有法、非無",
    "T25n1509_051:0423a02": "法者，是摩訶衍不能勝出一切世間及諸天、",
    "T25n1509_051:0423a03": "人、阿修羅；以四念處乃至十八不共法無法、",
    "T25n1509_051:0423a04": "非法，以是故，摩訶衍勝出一切世間及諸天、",
    "T25n1509_051:0423a05": "人、阿修羅。「須菩提！若性人法是有法、非無法",
    "T25n1509_051:0423a06": "者，是摩訶衍不能勝出一切世間及諸天、人、",
    "T25n1509_051:0423a07": "阿修羅；以性人法無法、非法，以是故，摩訶衍",
    "T25n1509_051:0423a08": "勝出一切世間及諸天、人、阿修羅。須菩提！若",
    "T25n1509_051:0423a09": "八人法、須陀洹法、斯陀含法、阿那含法、阿羅",
    "T25n1509_051:0423a10": "漢法、辟支佛法、佛法是有法、非無法者，是摩",
    "T25n1509_051:0423a11": "訶衍不能勝出一切世間及諸天、人、阿修羅；",
    "T25n1509_051:0423a12": "以八人法乃至佛法，無法、非法，以是故，摩訶",
    "T25n1509_051:0423a13": "衍勝出一切世間及諸天、人、阿修羅。「須菩提！",
    "T25n1509_051:0423a14": "若性人是有法、非無法者，是摩訶衍不能勝",
    "T25n1509_051:0423a15": "出一切世間及諸天、人、阿修羅。以性人無法、",
    "T25n1509_051:0423a16": "非法；以是故，摩訶衍勝出一切世間及諸天、",
    "T25n1509_051:0423a17": "人、阿修羅。須菩提！若八人、須陀洹乃至佛是",
    "T25n1509_051:0423a18": "有法、非無法者，是摩訶衍不能勝出一切世",
    "T25n1509_051:0423a19": "間及諸天、人、阿修羅；以八人乃至佛無法、非",
    "T25n1509_051:0423a20": "法，以是故，摩訶衍勝出一切世間及諸天、人、",
    "T25n1509_051:0423a21": "阿修羅。「須菩提！若一切世間及諸天、人、阿修",
    "T25n1509_051:0423a22": "羅是有法、非無法者，是摩訶衍不能勝出一",
    "T25n1509_051:0423a23": "切世間及諸天、人、阿修羅；以一切世間及諸",
    "T25n1509_051:0423a24": "天、人、阿修羅無法、非法，以是故，摩訶衍勝出",
    "T25n1509_051:0423a25": "一切世間及諸天、人、阿修羅。「須菩提！若菩薩",
    "T25n1509_051:0423a26": "摩訶薩從初發心乃至道場，於其中間諸心，",
    "T25n1509_051:0423a27": "若當是有法、非無法者，是摩訶衍不能勝出",
    "T25n1509_051:0423a28": "一切世間及諸天、人、阿修羅；以菩薩從初發",
    "T25n1509_051:0423a29": "心乃至道場諸心無法、非法；以是故，摩訶衍",
    "T25n1509_051:0423b01": "勝出一切世間及諸天、人、阿修羅。「須菩提！若",
    "T25n1509_051:0423b02": "菩薩摩訶薩如金剛慧若是有法、非無法者，",
    "T25n1509_051:0423b03": "是菩薩摩訶薩不能知一切結使及習無法、",
    "T25n1509_051:0423b04": "非法，得一切種智；須菩提！以菩薩摩訶薩如",
    "T25n1509_051:0423b05": "金剛慧無法、非法，是故菩薩知一切結使及",
    "T25n1509_051:0423b06": "習無法、非法，得一切種智，以是故，摩訶衍勝",
    "T25n1509_051:0423b07": "出一切世間及諸天、人、阿修羅。「須菩提！若諸",
    "T25n1509_051:0423b08": "佛三十二相是有法、非無法者，諸佛威德不",
    "T25n1509_051:0423b09": "能照然、勝出一切世間及諸天、人、阿修羅；須菩",
    "T25n1509_051:0423b10": "提！以諸佛三十二相無法、非法，以是故，諸佛",
    "T25n1509_051:0423b11": "威德照然，勝出一切世間及諸天、人、阿修羅。",
    "T25n1509_051:0423b12": "「須菩提！若諸佛光明是有法、非無法者，諸佛",
    "T25n1509_051:0423b13": "光明不能普照恒河沙等世界；須菩提！以諸",
    "T25n1509_051:0423b14": "佛光明無法、非法，以是故，諸佛能以光明普",
    "T25n1509_051:0423b15": "照恒河沙等世界。「須菩提！若諸佛六十種莊",
    "T25n1509_051:0423b16": "嚴音聲是有法、非無法者，諸佛不能以六十",
    "T25n1509_051:0423b17": "種莊嚴音聲遍至十方無量阿僧祇世界；須",
    "T25n1509_051:0423b18": "菩提！以諸佛六十種莊嚴音聲無法、非法，以",
    "T25n1509_051:0423b19": "是故，諸佛能以六十種莊嚴音聲遍至十方",
    "T25n1509_051:0423b20": "無量阿僧祇世界。「須菩提！諸佛法輪若是有",
    "T25n1509_051:0423b21": "法、非無法者，諸佛不能轉法輪，諸沙門、婆羅",
    "T25n1509_051:0423b22": "門、若天、若魔、若梵及世間餘眾所不能如法",
    "T25n1509_051:0423b23": "轉者；須菩提！以諸佛法輪無法、非法，以是",
    "T25n1509_051:0423b24": "故，諸佛轉法輪，諸沙門、婆羅門、若天、若魔、若",
    "T25n1509_051:0423b25": "梵及世間餘眾所不能如法轉者。須菩提！",
    "T25n1509_051:0423b26": "諸佛為眾生轉法輪，是眾生若實有法、非無",
    "T25n1509_051:0423b27": "法者，不能令是眾生於無餘涅槃而般涅槃；",
    "T25n1509_051:0423b28": "須菩提！以諸佛為眾生轉法輪，是眾生無法、",
    "T25n1509_051:0423b29": "非法，以是故，眾生於無餘涅槃中已滅、今滅、",
    "T25n1509_051:0423c01": "當滅。」",
    "T25n1509_051:0423c02": "【論】者言：須菩提上以五事問摩訶衍，佛已",
    "T25n1509_051:0423c03": "答竟。須菩提歡喜讚歎，作是言：「世尊！是摩",
    "T25n1509_051:0423c04": "訶衍有大力勢，破壞人、天世間已，能於中",
    "T25n1509_051:0423c05": "勝出。」譬如三人度惡道：一者、於夜逃遁，獨",
    "T25n1509_051:0423c06": "脫其身；二者、以錢求免；三者、如大王將",
    "T25n1509_051:0423c07": "大軍眾，摧破寇賊，舉軍全濟，無所畏難。三",
    "T25n1509_051:0423c08": "乘亦如是，如阿羅漢不能知一切總相、",
    "T25n1509_051:0423c09": "別相，亦不能破魔王，又不能降伏外道；",
    "T25n1509_051:0423c10": "厭老、病、死，直趣涅槃。如辟支佛入諸法實",
    "T25n1509_051:0423c11": "相，深於聲聞，少有悲心，以神通力化度",
    "T25n1509_051:0423c12": "眾生；能破煩惱，不能破魔人及外道。如菩",
    "T25n1509_051:0423c13": "薩從初發心，於一切眾生起大慈悲，雖未",
    "T25n1509_051:0423c14": "得佛，於其中間利益無量眾生；決定知諸",
    "T25n1509_051:0423c15": "法實相、具足六波羅蜜故，破諸魔王及壞",
    "T25n1509_051:0423c16": "外道；斷煩惱習，具足一切種智，總相、別相，",
    "T25n1509_051:0423c17": "悉知悉了，成阿耨多羅三藐三菩提。三人",
    "T25n1509_051:0423c18": "雖俱免生死，然方便道各異。是故須菩提",
    "T25n1509_051:0423c19": "讚歎摩訶衍：「摧破一切世間，勝出人、天、阿修",
    "T25n1509_051:0423c20": "羅上。」譬如虛空含受一切國土，而虛空故不",
    "T25n1509_051:0423c21": "盡；摩訶衍亦如是，含受三世諸佛及諸弟子，",
    "T25n1509_051:0423c22": "摩訶衍亦不滿。又如虛空常相故，無入相、無",
    "T25n1509_051:0423c23": "出相、無住相；是乘亦如是，無未來世入處、",
    "T25n1509_051:0423c24": "無過去世出處、無現在世住處；破三時故，",
    "T25n1509_051:0423c25": "三世等名摩訶衍。問曰：佛應讚須菩提所歎",
    "T25n1509_051:0423c26": "言「善哉」，何以更說摩訶衍？答曰：佛將欲",
    "T25n1509_051:0423c27": "順須菩提所歎而讚說，以上說摩訶衍遠",
    "T25n1509_051:0423c28": "故，今略說摩訶衍相，然後廣述。須菩提所",
    "T25n1509_051:0423c29": "讚摩訶衍者，所謂六波羅蜜、諸陀羅尼門、三",
    "T25n1509_051:0424a01": "昧門、十八空、四念處乃至十八不共法等。如",
    "T25n1509_051:0424a02": "須菩提所說「摩訶衍，破壞一切世間，勝出人、",
    "T25n1509_051:0424a03": "天、阿修羅上」者，是事實爾。何以故？是三界虛",
    "T25n1509_051:0424a04": "誑，如幻如夢，無明虛妄，因緣故有，因果無",
    "T25n1509_051:0424a05": "有定實，一切無常、破壞、磨滅，皆是空相。以",
    "T25n1509_051:0424a06": "摩訶衍與三界相違，故能摧破勝出。若三界",
    "T25n1509_051:0424a07": "定實、常、不虛妄，是摩訶衍不能摧破勝出。",
    "T25n1509_051:0424a08": "何以故？力等故。五眾、十二入、十八界、六觸生",
    "T25n1509_051:0424a09": "諸受亦如是。若法性是有法、非無法者，摩",
    "T25n1509_051:0424a10": "訶衍不能破世間得勝出；須菩提！以法性",
    "T25n1509_051:0424a11": "非有故，摩訶衍能得勝出世間。問曰：有為",
    "T25n1509_051:0424a12": "法，因緣和合虛誑故言無；如、法性、實際、不思",
    "T25n1509_051:0424a13": "議性，是無為實法，名為實際，云何言無？答",
    "T25n1509_051:0424a14": "曰：無為空故言無。復次，佛說：「離有為，無為",
    "T25n1509_051:0424a15": "法不可得；有為法實相即是無為法。」復次，",
    "T25n1509_051:0424a16": "觀是有為法虛誑。如「如、法性、實際」是實；以人",
    "T25n1509_051:0424a17": "於法性取相起諍故，言「無法性」。或說「有」、或",
    "T25n1509_051:0424a18": "說「無」，各有因緣故無咎。如、實際、不可思議",
    "T25n1509_051:0424a19": "性亦如是。世間檀波羅蜜著故有，出世間檀",
    "T25n1509_051:0424a20": "波羅蜜無故空；為破慳貪故言「有檀波羅",
    "T25n1509_051:0424a21": "蜜」，破邪見故言「檀波羅蜜無」；為度初學者",
    "T25n1509_051:0424a22": "說言「有」，若聖人心中說言「無」。如檀波羅蜜，",
    "T25n1509_051:0424a23": "乃至若眾生實有、非是無法，不應令強滅、",
    "T25n1509_051:0424a24": "入無餘涅槃。問曰：從三十二相已後，何以",
    "T25n1509_051:0424a25": "不說言「摩訶衍勝出」？答曰：應當說，直文煩",
    "T25n1509_051:0424a26": "故不說。復次，三十二相乃至為眾生轉法",
    "T25n1509_051:0424a27": "輪亦是摩訶衍，但名字異耳。復次，上總相",
    "T25n1509_051:0424a28": "說摩訶衍勝出，不知云何勝出；今別相說，",
    "T25n1509_051:0424a29": "所謂佛三十二相莊嚴身故，勝一切眾生；佛",
    "T25n1509_051:0424b01": "光明勝日月、諸天一切光明；佛音聲勝一切",
    "T25n1509_051:0424b02": "音樂、世界妙聲、諸天梵音；佛法輪勝轉輪聖",
    "T25n1509_051:0424b03": "王寶輪及諸外道一切法輪，無障無礙。餘法",
    "T25n1509_051:0424b04": "輪所利益微淺，或一世、二世，極至千萬世；",
    "T25n1509_051:0424b05": "佛法輪能令永入無餘涅槃，不復還入生",
    "T25n1509_051:0424b06": "死。復次，若眾生實有者，佛不應令眾生入",
    "T25n1509_051:0424b07": "涅槃，永拔其根，此過於殺一身，有如是",
    "T25n1509_051:0424b08": "大咎。以眾生顛倒心見我故，佛欲破其",
    "T25n1509_051:0424b09": "顛倒，說言涅槃，無眾生可滅，故無咎。有如",
    "T25n1509_051:0424b10": "是功德故，摩訶衍能勝出一切世間。問曰：",
    "T25n1509_051:0424b11": "「一切世間」者，十方六道眾生，何以獨說勝出",
    "T25n1509_051:0424b12": "諸天、人、阿修羅？答曰：六道中，三是善道，三是",
    "T25n1509_051:0424b13": "惡道。摩訶衍尚能破三善道勝出，何況惡",
    "T25n1509_051:0424b14": "道！問曰：《龍王經》中說龍得菩薩道，何以說",
    "T25n1509_051:0424b15": "是惡道？答曰：眾生無量無邊，龍得道者少。",
    "T25n1509_051:0424b16": "復次，有人言：「大菩薩變化身教化故，作龍",
    "T25n1509_051:0424b17": "王身。」",
    "T25n1509_051:0424b18": "23 含受品大智度論釋含受品第二十三",
    "T25n1509_051:0424b19": "【經】佛告須菩提：「汝所言：『衍與空等。』如是！如",
    "T25n1509_051:0424b20": "是！須菩提！摩訶衍與空等。「須菩提！如虛空",
    "T25n1509_051:0424b21": "無東方，無南方西方北方、四維、上下；須菩提！",
    "T25n1509_051:0424b22": "摩訶衍亦如是，無東方，無南方西方北方、四",
    "T25n1509_051:0424b23": "維、上下。「須菩提！如虛空非長非短、非方非圓；",
    "T25n1509_051:0424b24": "須菩提！摩訶衍亦如是，非長、非短，非方非圓。",
    "T25n1509_051:0424b25": "「須菩提！如虛空非青、非黃、非赤、非白、非黑；摩",
    "T25n1509_051:0424b26": "訶衍亦如是，非青、非黃、非赤、非白、非黑。以是",
    "T25n1509_051:0424b27": "故說摩訶衍與空等。「須菩提！如虛空非過去、",
    "T25n1509_051:0424b28": "非未來、非現在；摩訶衍亦如是，非過去、非未",
    "T25n1509_051:0424b29": "來、非現在。以是故說摩訶衍與空等。「須菩提！",
    "T25n1509_051:0424c01": "如虛空不增不減；摩訶衍亦如是，不增不減。",
    "T25n1509_051:0424c02": "「須菩提！如虛空無垢無淨；摩訶衍亦如是，無",
    "T25n1509_051:0424c03": "垢無淨。「須菩提！如虛空無生、無滅、無住、無異；",
    "T25n1509_051:0424c04": "摩訶衍亦如是，無生、無滅、無住、無異。「須菩提！",
    "T25n1509_051:0424c05": "如虛空非善、非不善、非記、非無記；摩訶衍亦如",
    "T25n1509_051:0424c06": "是，非善、非不善、非記、非無記。以是故說摩訶",
    "T25n1509_051:0424c07": "衍與空等。「如虛空無見、無聞、無知、無識；摩訶",
    "T25n1509_051:0424c08": "衍亦如是，無見、無聞、無知、無識。「如虛空不可",
    "T25n1509_051:0424c09": "知、不可識、不可見、不可斷、不可證、不可修；摩訶",
    "T25n1509_051:0424c10": "衍亦如是，不可知、不可識、不可見、不可斷、不",
    "T25n1509_051:0424c11": "可證、不可修。以是故說摩訶衍與空等。「如虛",
    "T25n1509_051:0424c12": "空非染相、非離相；摩訶衍亦如是，非染相、非",
    "T25n1509_051:0424c13": "離相。「如虛空不繫欲界、不繫色界、不繫無色",
    "T25n1509_051:0424c14": "界；摩訶衍亦如是，不繫欲界、不繫色界、不繫",
    "T25n1509_051:0424c15": "無色界。「如虛空無初發心，亦無二、三、四、五、六、",
    "T25n1509_051:0424c16": "七、八、九、第十心；摩訶衍亦如是，無初發心乃",
    "T25n1509_051:0424c17": "至無第十心。「如虛空無乾慧地、姓地、八人",
    "T25n1509_051:0424c18": "地、見地、薄地、離欲地、已辦地；摩訶衍亦如是，",
    "T25n1509_051:0424c19": "無乾慧地乃至已作地。「如虛空無須陀洹果、",
    "T25n1509_051:0424c20": "無斯陀含果、無阿那含果、無阿羅漢果；摩訶",
    "T25n1509_051:0424c21": "衍亦如是，無須陀洹果乃至無阿羅漢果。「如",
    "T25n1509_051:0424c22": "虛空無聲聞地、無辟支佛地、無佛地；摩訶衍",
    "T25n1509_051:0424c23": "亦如是，無聲聞地乃至無佛地。以是故說摩",
    "T25n1509_051:0424c24": "訶衍與空等。「如虛空非色、非無色，非可見、非",
    "T25n1509_051:0424c25": "不可見，非有對、非無對，非合、非散；摩訶衍亦",
    "T25n1509_051:0424c26": "如是，非色、非無色，非可見、非不可見，非有對、",
    "T25n1509_051:0424c27": "非無對，非合、非散。以是故說摩訶衍與空等。",
    "T25n1509_051:0424c28": "「須菩提！如虛空非常、非無常，非樂、非苦，非我、",
    "T25n1509_051:0424c29": "非無我；摩訶衍亦如是，非常、非無常，非樂、非",
    "T25n1509_051:0425a01": "苦，非我、非無我。以是故說摩訶衍與空等。「須",
    "T25n1509_051:0425a02": "菩提！如虛空非空、非不空，非相、非無相，非作、",
    "T25n1509_051:0425a03": "非無作；摩訶衍亦如是，非空、非不空，非相、非",
    "T25n1509_051:0425a04": "無相，非作、非無作。以是故說摩訶衍與空等。",
    "T25n1509_051:0425a05": "「須菩提！如虛空非寂滅、非不寂滅，非離、非不",
    "T25n1509_051:0425a06": "離；摩訶衍亦如是，非寂滅、非不寂滅，非離、非",
    "T25n1509_051:0425a07": "不離。以是故說摩訶衍與空等。「須菩提！如虛",
    "T25n1509_051:0425a08": "空非闇、非明；摩訶衍亦如是，非闇、非明。以是",
    "T25n1509_051:0425a09": "故說摩訶衍與空等。「須菩提！如虛空非可得、",
    "T25n1509_051:0425a10": "非不可得；摩訶衍亦如是，非可得、非不可得。",
    "T25n1509_051:0425a11": "以是故說摩訶衍與空等。「須菩提！如虛空非",
    "T25n1509_051:0425a12": "可說、非不可說；摩訶衍亦如是，非可說、非不",
    "T25n1509_051:0425a13": "可說。以是故，說摩訶衍與空等。「須菩提！以是",
    "T25n1509_051:0425a14": "諸因緣故說摩訶衍與空等。」",
    "T25n1509_051:0425a15": "【論】者言：須菩提讚衍如虛空，佛即廣述",
    "T25n1509_051:0425a16": "成其事。如虛空無十方，是摩訶衍亦無十",
    "T25n1509_051:0425a17": "方；無長短、方圓、青黃赤白等，是摩訶衍亦如",
    "T25n1509_051:0425a18": "是。問曰：虛空應爾，是無為法，無色、無方；摩",
    "T25n1509_051:0425a19": "訶衍是有為法，是色法，所謂布施、持戒等，云",
    "T25n1509_051:0425a20": "何言「與虛空等」？答曰：六波羅蜜有二種：世",
    "T25n1509_051:0425a21": "間、出世間。世間者，是有為法、色法，不同虛空；",
    "T25n1509_051:0425a22": "出世間者，與如、法性、實際、智慧和合故，似如",
    "T25n1509_051:0425a23": "虛空。從得無生忍已後，無所分別如虛",
    "T25n1509_051:0425a24": "空。復次，如佛以無礙智觀實相如虛空；餘",
    "T25n1509_051:0425a25": "人則不然，智慧未畢竟清淨故。復次，佛前",
    "T25n1509_051:0425a26": "後說「諸法畢竟空，如無餘涅槃相，如虛空」，",
    "T25n1509_051:0425a27": "不應致疑。餘法亦如是。乃至如虛空非說、",
    "T25n1509_051:0425a28": "非不說亦如是。問曰：如虛空，言「無所有」",
    "T25n1509_051:0425a29": "便足，何以說無種種相？答曰：初發心菩薩",
    "T25n1509_051:0425b01": "於內外種種因緣法中著心，以是故，佛說",
    "T25n1509_051:0425b02": "如虛空無是種種相，摩訶衍亦如是。",
    "T25n1509_051:0425b03": "【經】「須菩提！如汝所言：『如虛空受無量無邊",
    "T25n1509_051:0425b04": "阿僧祇眾生，摩訶衍亦受無量無邊阿僧祇",
    "T25n1509_051:0425b05": "眾生。』如是！如是！須菩提！眾生無所有故，當",
    "T25n1509_051:0425b06": "知虛空無所有；虛空無所有故，當知摩訶",
    "T25n1509_051:0425b07": "衍亦無所有。以是因緣故，摩訶衍受無量無",
    "T25n1509_051:0425b08": "邊阿僧祇眾生。何以故？是眾生、虛空、摩訶衍，",
    "T25n1509_051:0425b09": "是法皆不可得故。「復次，須菩提！摩訶衍無所",
    "T25n1509_051:0425b10": "有故，當知阿僧祇無所有；阿僧祇無所有故，",
    "T25n1509_051:0425b11": "當知無量無所有；無量無所有故，當知無邊",
    "T25n1509_051:0425b12": "無所有；無邊無所有故，當知一切諸法無所",
    "T25n1509_051:0425b13": "有。以是因緣故，須菩提！是摩訶衍受無量無",
    "T25n1509_051:0425b14": "邊阿僧祇眾生。何以故？是眾生、虛空、摩訶衍、",
    "T25n1509_051:0425b15": "阿僧祇、無量、無邊，是一切法不可得故。「復次，",
    "T25n1509_051:0425b16": "須菩提！我無所有乃至知者、見者無所有故，",
    "T25n1509_051:0425b17": "當知如、法性、實際無所有；如、法性、實際無所",
    "T25n1509_051:0425b18": "有故，當知乃至無量、無邊、阿僧祇無所有；無",
    "T25n1509_051:0425b19": "量、無邊、阿僧祇無所有故，當知一切法無所",
    "T25n1509_051:0425b20": "有。以是因緣故，須菩提！摩訶衍受無量無邊",
    "T25n1509_051:0425b21": "阿僧祇眾生。何以故？是眾生乃至知者、見者，",
    "T25n1509_051:0425b22": "實際乃至無量、無邊、阿僧祇，是一切法不可",
    "T25n1509_051:0425b23": "得故。「復次，須菩提！我無所有乃至知者、見者",
    "T25n1509_051:0425b24": "無所有故，當知不可思議性無所有；不可思",
    "T25n1509_051:0425b25": "議性無所有故，當知色、受、想、行、識無所有；色、",
    "T25n1509_051:0425b26": "受、想、行、識無所有故，當知虛空無所有；虛空",
    "T25n1509_051:0425b27": "無所有故，當知摩訶衍無所有；摩訶衍無所",
    "T25n1509_051:0425b28": "有故，當知阿僧祇無所有；阿僧祇無所有故，",
    "T25n1509_051:0425b29": "當知無量無所有；無量無所有故，當知無邊",
    "T25n1509_051:0425c01": "無所有；無邊無所有故，當知一切諸法無所",
    "T25n1509_051:0425c02": "有。以是因緣故，須菩提！當知摩訶衍受無量",
    "T25n1509_051:0425c03": "無邊阿僧祇眾生。何以故？須菩提！我乃至知",
    "T25n1509_051:0425c04": "者、見者等一切法皆不可得故。「復次，須菩提！",
    "T25n1509_051:0425c05": "我無所有乃至知者、見者無所有故，當知眼",
    "T25n1509_051:0425c06": "無所有，耳、鼻、舌、身、意無所有；眼乃至意無所",
    "T25n1509_051:0425c07": "有故，當知虛空無所有；虛空無所有故，當知",
    "T25n1509_051:0425c08": "摩訶衍無所有；摩訶衍無所有故，當知阿僧",
    "T25n1509_051:0425c09": "祇無所有；阿僧祇無所有故，當知無量無所",
    "T25n1509_051:0425c10": "有；無量無所有故，當知無邊無所有；無邊無",
    "T25n1509_051:0425c11": "所有故，當知一切諸法無所有。以是因緣故，",
    "T25n1509_051:0425c12": "須菩提！摩訶衍受無量無邊阿僧祇眾生。何",
    "T25n1509_051:0425c13": "以故？須菩提！我乃至一切諸法皆不可得故。",
    "T25n1509_051:0425c14": "「復次，須菩提！我無所有乃至知者、見者無所有",
    "T25n1509_051:0425c15": "故，當知檀波羅蜜無所有，尸羅波羅蜜、羼提",
    "T25n1509_051:0425c16": "波羅蜜、毘梨耶波羅蜜、禪波羅蜜、般若波羅蜜",
    "T25n1509_051:0425c17": "無所有；般若波羅蜜無所有故，當知虛空無",
    "T25n1509_051:0425c18": "所有；虛空無所有故，當知摩訶衍無所有；摩",
    "T25n1509_051:0425c19": "訶衍無所有故，當知無量無邊阿僧祇無所",
    "T25n1509_051:0425c20": "有；無量無邊阿僧祇無所有故，當知一切諸",
    "T25n1509_051:0425c21": "法無所有。以是因緣故，須菩提！摩訶衍受無",
    "T25n1509_051:0425c22": "量無邊阿僧祇眾生。何以故？我、眾生乃至一",
    "T25n1509_051:0425c23": "切諸法皆不可得故。「復次，須菩提！我無所有",
    "T25n1509_051:0425c24": "乃至知者、見者無所有故，當知內空無所有，",
    "T25n1509_051:0425c25": "乃至無法有法空無所有；無法有法空無所",
    "T25n1509_051:0425c26": "有故，當知虛空無所有；虛空無所有故，當知",
    "T25n1509_051:0425c27": "摩訶衍無所有；摩訶衍無所有故，當知阿僧",
    "T25n1509_051:0425c28": "祇、無量、無邊無所有；阿僧祇、無量、無邊無所",
    "T25n1509_051:0425c29": "有故，當知一切諸法無所有。以是因緣故，須",
    "T25n1509_051:0426a01": "菩提！摩訶衍受無量無邊阿僧祇眾生。何以",
    "T25n1509_051:0426a02": "故？我、眾生乃至一切諸法皆不可得故。「復次，",
    "T25n1509_051:0426a03": "須菩提！我、眾生乃至知者、見者無所有故，當",
    "T25n1509_051:0426a04": "知四念處無所有；四念處無所有故，乃至十",
    "T25n1509_051:0426a05": "八不共法無所有；十八不共法無所有故，當",
    "T25n1509_051:0426a06": "知虛空無所有；虛空無所有故，當知摩訶衍",
    "T25n1509_051:0426a07": "無所有；摩訶衍無所有故，當知阿僧祇、無量、",
    "T25n1509_051:0426a08": "無邊無所有；阿僧祇、無量、無邊無所有故，當",
    "T25n1509_051:0426a09": "知一切諸法無所有。以是因緣故，須菩提！是",
    "T25n1509_051:0426a10": "摩訶衍受無量無邊阿僧祇眾生。何以故？我、",
    "T25n1509_051:0426a11": "眾生乃至一切諸法皆不可得故。「復次，須菩",
    "T25n1509_051:0426a12": "提！我、眾生無所有乃至知者、見者無所有故，",
    "T25n1509_051:0426a13": "當知性地無所有，乃至已作地無所有；已作",
    "T25n1509_051:0426a14": "地無所有故，當知虛空無所有；虛空無所有",
    "T25n1509_051:0426a15": "故，當知摩訶衍無所有；摩訶衍無所有故，當",
    "T25n1509_051:0426a16": "知阿僧祇、無量、無邊無所有；阿僧祇、無量、無",
    "T25n1509_051:0426a17": "邊無所有故，當知一切諸法無所有。以是因",
    "T25n1509_051:0426a18": "緣故，是摩訶衍受無量無邊阿僧祇眾生。何",
    "T25n1509_051:0426a19": "以故？我、眾生乃至一切諸法皆不可得故。「復",
    "T25n1509_051:0426a20": "次，須菩提！我、眾生乃至知者、見者無所有故，",
    "T25n1509_051:0426a21": "當知須陀洹無所有；須陀洹無所有故，當知",
    "T25n1509_051:0426a22": "斯陀含無所有；斯陀含無所有故，當知阿那",
    "T25n1509_051:0426a23": "含無所有；阿那含無所有故，當知阿羅漢無",
    "T25n1509_051:0426a24": "所有；阿羅漢無所有故，當知乃至一切諸法",
    "T25n1509_051:0426a25": "無所有。以是因緣故，須菩提！摩訶衍受無量",
    "T25n1509_051:0426a26": "無邊阿僧祇眾生。何以故？須菩提！我乃至一",
    "T25n1509_051:0426a27": "切諸法皆不可得故。「復次，須菩提！我乃至知",
    "T25n1509_051:0426a28": "者、見者無所有故，當知聲聞乘無所有；聲聞",
    "T25n1509_051:0426a29": "乘無所有故，當知辟支佛乘無所有；辟支佛",
    "T25n1509_051:0426b01": "乘無所有故，當知佛乘無所有；佛乘無所有",
    "T25n1509_051:0426b02": "故，當知聲聞人無所有；聲聞人無所有故，當",
    "T25n1509_051:0426b03": "知須陀洹無所有；須陀洹無所有故，乃至佛",
    "T25n1509_051:0426b04": "無所有；佛無所有故，當知一切種智無所有；",
    "T25n1509_051:0426b05": "一切種智無所有故，當知虛空無所有；虛空",
    "T25n1509_051:0426b06": "無所有故，當知摩訶衍無所有；摩訶衍無所",
    "T25n1509_051:0426b07": "有故，當知乃至一切諸法無所有。以是因緣",
    "T25n1509_051:0426b08": "故，摩訶衍受無量無邊阿僧祇眾生。何以故？",
    "T25n1509_051:0426b09": "我乃至一切諸法皆不可得故。「譬如，須菩提！",
    "T25n1509_051:0426b10": "涅槃性中受無量無邊阿僧祇眾生，是摩訶",
    "T25n1509_051:0426b11": "衍亦受無量無邊阿僧祇眾生。以是因緣故，",
    "T25n1509_051:0426b12": "須菩提！如虛空受無量無邊阿僧祇眾生，是",
    "T25n1509_051:0426b13": "摩訶衍亦如是受無量無邊阿僧祇眾生。」",
    "T25n1509_051:0426b14": "【論】問曰：何以不說「虛空廣大無邊故受一",
    "T25n1509_051:0426b15": "切物」，而言「虛空無所有故能受一切物眾生，",
    "T25n1509_051:0426b16": "摩訶衍亦無所有」？答曰：現見虛空無所有，",
    "T25n1509_051:0426b17": "一切萬物皆在其中，以無所有故能受。",
    "T25n1509_051:0426b18": "問曰：心心數法亦無形質，何以不受一切",
    "T25n1509_051:0426b19": "物？答曰：心心數法覺知相，非是受相，又無",
    "T25n1509_051:0426b20": "住處：若內、若外，若近、若遠，但以分別相故知",
    "T25n1509_051:0426b21": "有心。形色法有住處，因色處故，知有虛",
    "T25n1509_051:0426b22": "空。以色不受物故，則知虛空受物；色與",
    "T25n1509_051:0426b23": "虛空相違，色若不受，則知虛空是受；如以",
    "T25n1509_051:0426b24": "無明故知有明，以苦故知有樂。因色無",
    "T25n1509_051:0426b25": "故說有虛空，更無別相。復次，心心數法更",
    "T25n1509_051:0426b26": "有不受義，如邪見心不受正見，正見心不",
    "T25n1509_051:0426b27": "受邪見。虛空則不然，一切皆受故。又心心",
    "T25n1509_051:0426b28": "數法生滅相，是可斷法，虛空則不然。心心數",
    "T25n1509_051:0426b29": "法、虛空，但無色、無形同，不得言都不異。以",
    "T25n1509_051:0426c01": "是故，諸法中說虛空能受一切。問曰：我先",
    "T25n1509_051:0426c02": "問意不然！何以不言「虛空無量無邊能受",
    "T25n1509_051:0426c03": "一切物」，而言「無所有受一切物」？答曰：我說",
    "T25n1509_051:0426c04": "虛空無自相，待色相說虛空；若無自相，",
    "T25n1509_051:0426c05": "則無虛空，云何言無量無邊？問曰：汝言「受",
    "T25n1509_051:0426c06": "相則是虛空」，云何言「無」？答曰：受相即是無",
    "T25n1509_051:0426c07": "色相，色不到處，名為虛空；以是故無虛空。",
    "T25n1509_051:0426c08": "若實有虛空，未有色時應有虛空！若未",
    "T25n1509_051:0426c09": "有色有虛空，虛空則無相。何以故？以未有",
    "T25n1509_051:0426c10": "色故。因色故知有虛空，有色故便有無",
    "T25n1509_051:0426c11": "色。若先有色後有虛空，虛空則是作法，作",
    "T25n1509_051:0426c12": "法不名為常。若有無相法，是不可得，以是",
    "T25n1509_051:0426c13": "故無虛空。問曰：若常有虛空，因色故虛空",
    "T25n1509_051:0426c14": "相現，然後相在虛空。答曰：若虛空先無相，",
    "T25n1509_051:0426c15": "後相亦無所住。若虛空先有相，相無所相；若",
    "T25n1509_051:0426c16": "先無相，相亦無所住。若離相、無相已，相無",
    "T25n1509_051:0426c17": "住處；若相無住處，所相處亦無；所相處無故，",
    "T25n1509_051:0426c18": "相亦無；離相及相處，更無有法。以是故，虛",
    "T25n1509_051:0426c19": "空不名為相、不名為所相，不名為法、不",
    "T25n1509_051:0426c20": "名為非法，不名為有、不名為無，斷諸語",
    "T25n1509_051:0426c21": "言，寂滅如無餘涅槃。餘一切法亦如是。問",
    "T25n1509_051:0426c22": "曰：若一切法如是者，即是虛空，何以復以",
    "T25n1509_051:0426c23": "虛空為喻？答曰：諸法因果皆是虛誑，因無",
    "T25n1509_051:0426c24": "明故有，誑眾生心；眾生於是法中生著，而",
    "T25n1509_051:0426c25": "不於虛空生著；六塵法誑眾生心，虛空",
    "T25n1509_051:0426c26": "雖復誑，則不爾！以是故，以虛空為喻，以",
    "T25n1509_051:0426c27": "麁現事破微細事。如虛空因色故，但有",
    "T25n1509_051:0426c28": "假名，無有定法；眾生亦如是，因五眾和合",
    "T25n1509_051:0426c29": "故，但有假名，亦無定法。摩訶衍亦如是，",
    "T25n1509_051:0427a01": "以眾生空，無佛無菩薩；以有眾生故，有",
    "T25n1509_051:0427a02": "佛有菩薩；若無佛無菩薩，則無摩訶衍。",
    "T25n1509_051:0427a03": "以是故，摩訶衍能受無量無邊阿僧祇眾生；",
    "T25n1509_051:0427a04": "若是有法，不能受無量諸佛及弟子。問曰：若",
    "T25n1509_051:0427a05": "實無虛空，云何能受無量無邊阿僧祇眾生？",
    "T25n1509_051:0427a06": "答曰：以是故，佛說：「摩訶衍無故，阿僧祇無；",
    "T25n1509_051:0427a07": "阿僧祇無故，無量亦無；無量無故，無邊亦",
    "T25n1509_051:0427a08": "無；無邊無故，一切法亦無，以是故能受。」「阿僧",
    "T25n1509_051:0427a09": "祇」者，「僧祇」，秦言數；「阿」，秦言無。眾生、諸法",
    "T25n1509_051:0427a10": "各各不可得邊故名「無數」，數虛空十方遠",
    "T25n1509_051:0427a11": "近不可得邊故名「無數」。分別數六波羅蜜，",
    "T25n1509_051:0427a12": "種種布施、種種持戒等無有數；數幾眾生",
    "T25n1509_051:0427a13": "已上乘、當上乘、今上乘不可數，是名「無數」。",
    "T25n1509_051:0427a14": "復次，有人言：初數為一，但有一；一一故言",
    "T25n1509_051:0427a15": "二，如是等皆一，更無餘數法。若皆是一，則",
    "T25n1509_051:0427a16": "無數。有人言：一切法和合故有名字，如輪、輞、",
    "T25n1509_051:0427a17": "輻、轂和合故名為車，無有定實法。一法無",
    "T25n1509_051:0427a18": "故，多亦無，先一後多故。復次，以繫數事，數",
    "T25n1509_051:0427a19": "事無故，數亦無。「無量」者，如以斗稱量物，以",
    "T25n1509_051:0427a20": "智慧量諸法亦如是。諸法空故無數，無數",
    "T25n1509_051:0427a21": "故無量無邊，無有實智，云何能得諸法定",
    "T25n1509_051:0427a22": "相？無量故無邊，「量」名總相，「邊」名別相；「量」為",
    "T25n1509_051:0427a23": "初始，「邊」名終竟。復次，我乃至知者、見者無",
    "T25n1509_051:0427a24": "故，實際亦無；實際無故，無數亦無；無數無故，",
    "T25n1509_051:0427a25": "無量亦無；無量無故，無邊亦無；無邊無故，一",
    "T25n1509_051:0427a26": "切法亦無。以是故，一切法無，畢竟清淨。是",
    "T25n1509_051:0427a27": "摩訶衍能含受一切眾生及法；二事相因：若",
    "T25n1509_051:0427a28": "無眾生則無法，若無法則無眾生。先總相",
    "T25n1509_051:0427a29": "說一切法空，後一一別說諸法空。實際是",
    "T25n1509_051:0427b01": "末後妙法，此若無者，何況餘法！從不可思議",
    "T25n1509_051:0427b02": "性乃至如涅槃性亦如是。",
    "T25n1509_051:0427b03": "【經】「須菩提！汝所言：『是摩訶衍不見來處，不",
    "T25n1509_051:0427b04": "見去處，不見住處。』如是！如是！須菩提！是摩訶",
    "T25n1509_051:0427b05": "衍不見來處，不見去處，不見住處。何以故？須",
    "T25n1509_051:0427b06": "菩提！一切諸法不動相故，是法無來處，無去",
    "T25n1509_051:0427b07": "處，無住處。何以故？須菩提！色，無所從來，亦無",
    "T25n1509_051:0427b08": "所去，亦無所住；受、想、行、識，無所從來，亦無所",
    "T25n1509_051:0427b09": "去，亦無所住。須菩提！色法，無所從來，亦無所",
    "T25n1509_051:0427b10": "去，亦無所住；受、想、行、識法，無所從來，亦無所",
    "T25n1509_051:0427b11": "去，亦無所住。須菩提！色如，無所從來，亦無所",
    "T25n1509_051:0427b12": "去，亦無所住；受、想、行、識如，無所從來，亦無所",
    "T25n1509_051:0427b13": "去，亦無所住。須菩提！色性，無所從來，亦無所",
    "T25n1509_051:0427b14": "去，亦無所住；受、想、行、識性，無所從來，亦無所",
    "T25n1509_051:0427b15": "去，亦無所住。須菩提！色相，無所從來，亦無",
    "T25n1509_051:0427b16": "所去，亦無所住；受、想、行、識相，無所從來，亦無",
    "T25n1509_051:0427b17": "所去，亦無所住。「須菩提！眼、眼法、眼如、眼性、",
    "T25n1509_051:0427b18": "眼相，無所從來，亦無所去，亦無所住；耳、鼻、舌、",
    "T25n1509_051:0427b19": "身；意、意法、意如、意性、意相，無所從來，亦無所",
    "T25n1509_051:0427b20": "去，亦無所住。色、聲、香、味、觸、法亦如是。「須菩",
    "T25n1509_051:0427b21": "提！地種、地種法、地種如、地種性、地種相，無所",
    "T25n1509_051:0427b22": "從來，亦無所去，亦無所住；水、火、風、空；識種、識",
    "T25n1509_051:0427b23": "種法、識種如、識種性、識種相，亦如是。「須菩提！",
    "T25n1509_051:0427b24": "如、如法、如如、如性、如相，無所從來，亦無所",
    "T25n1509_051:0427b25": "去，亦無所住。須菩提！實際、實際法、實際如、",
    "T25n1509_051:0427b26": "實際性、實際相，無所從來，亦無所去，亦無所",
    "T25n1509_051:0427b27": "住。須菩提！不可思議、不可思議法、不可思",
    "T25n1509_051:0427b28": "議如、不可思議性、不可思議相，無所從來，亦",
    "T25n1509_051:0427b29": "無所去，亦無所住。「須菩提！檀波羅蜜、檀波",
    "T25n1509_051:0427c01": "羅蜜法、檀波羅蜜如、檀波羅蜜性、檀波羅蜜相，",
    "T25n1509_051:0427c02": "無所從來，亦無所去，亦無所住；尸羅波羅",
    "T25n1509_051:0427c03": "蜜、羼提波羅蜜、毘梨耶波羅蜜、禪波羅蜜；般若",
    "T25n1509_051:0427c04": "波羅蜜、般若波羅蜜法、般若波羅蜜如、般若",
    "T25n1509_051:0427c05": "波羅蜜性、般若波羅蜜相，無所從來，亦無所",
    "T25n1509_051:0427c06": "去，亦無所住。「須菩提！四念處、四念處法、四念",
    "T25n1509_051:0427c07": "處如、四念處性、四念處相，無所從來，亦無所",
    "T25n1509_051:0427c08": "去，亦無所住；乃至十八不共法亦如是。「須菩",
    "T25n1509_051:0427c09": "提！菩薩、菩薩法、菩薩如、菩薩性、菩薩相，無所",
    "T25n1509_051:0427c10": "從來，亦無所去，亦無所住。「佛、佛法、佛如、佛性、",
    "T25n1509_051:0427c11": "佛相，無所從來，亦無所去，亦無所住。「阿耨多",
    "T25n1509_051:0427c12": "羅三藐三菩提、阿耨多羅三藐三菩提法如",
    "T25n1509_051:0427c13": "性相，無所從來，亦無所去，亦無所住。「須菩提！",
    "T25n1509_051:0427c14": "有為法、有為法法、有為法如、有為法性、有為法",
    "T25n1509_051:0427c15": "相，無所從來，亦無所去，亦無所住。須菩提！無",
    "T25n1509_051:0427c16": "為法、無為法法、無為法如、無為法性、無為法",
    "T25n1509_051:0427c17": "相，無所從來，亦無所去，亦無所住。「以是因緣",
    "T25n1509_051:0427c18": "故，須菩提！是摩訶衍不見來處、不見去處、不",
    "T25n1509_051:0427c19": "見住處。」",
    "T25n1509_051:0427c20": "【論】者言：佛謂：「須菩提！汝何以但讚摩訶衍",
    "T25n1509_051:0427c21": "無來、無去、無住？一切法亦如是無來、無去、無",
    "T25n1509_051:0427c22": "住，一切法實相不動故。」問曰：諸法現有來",
    "T25n1509_051:0427c23": "去可見，云何言「不動相」、「無來無去」？答曰：來",
    "T25n1509_051:0427c24": "去相先已破，今當更說。一切佛法中，無我、",
    "T25n1509_051:0427c25": "無眾生，乃至無知者、見者故，來者去者無；",
    "T25n1509_051:0427c26": "來者去者無故，來去相亦應無。復次，三世中",
    "T25n1509_051:0427c27": "求去相不可得。所以者何？已去中無去，未",
    "T25n1509_051:0427c28": "去中亦無去；離已去未去，去時亦無去。問",
    "T25n1509_051:0427c29": "曰：有身動處是名為去，已去、未去中無身",
    "T25n1509_051:0428a01": "動；以是故去時身動，即應有去！答曰：不",
    "T25n1509_051:0428a02": "然！離去相，去時不可得；離去時，去相不可",
    "T25n1509_051:0428a03": "得，云何言去時去？復次，若去時有去相，應",
    "T25n1509_051:0428a04": "離去相有去時。何以故？汝說去時有去故。",
    "T25n1509_051:0428a05": "復次，若去時去，應有二去：一者、知去時，二",
    "T25n1509_051:0428a06": "者、知去時去。問曰：若爾，有何咎？答曰：若爾，",
    "T25n1509_051:0428a07": "有二去者。何以故？離去者無去相。若離去",
    "T25n1509_051:0428a08": "者無去相，離去相無去者。是故去者不",
    "T25n1509_051:0428a09": "去，不去者亦不去；離去、不去，亦無有去。",
    "T25n1509_051:0428a10": "來者、住者亦如是。以是故佛說：「凡夫人法虛",
    "T25n1509_051:0428a11": "誑無實，雖復肉眼所見，與畜生無異，是不",
    "T25n1509_051:0428a12": "可信。」是故說：「諸法無來、無去、無住處，亦無",
    "T25n1509_051:0428a13": "動。」何者是？所謂色、色法、色如、色性、色相。「色」",
    "T25n1509_051:0428a14": "名眼見事，未分別好醜、實不實、自相他相。「色",
    "T25n1509_051:0428a15": "法」名無常生滅、不淨等。「色如」名色和合有，",
    "T25n1509_051:0428a16": "如水沫不牢固，離散則無，虛偽無實，但誑",
    "T25n1509_051:0428a17": "人眼。色現在如是，過去、未來亦爾。如現在",
    "T25n1509_051:0428a18": "火熱，比知過去、未來亦如是。復次，如諸佛",
    "T25n1509_051:0428a19": "觀色相畢竟清淨空，菩薩亦應如是觀。色",
    "T25n1509_051:0428a20": "眼法、色如，何因緣不如凡夫人所見？性自",
    "T25n1509_051:0428a21": "爾故！此性深妙，云何可知？以色相力故可",
    "T25n1509_051:0428a22": "知。如火以烟為相，見烟則知有火；今",
    "T25n1509_051:0428a23": "見眼色無常、破壞、苦惱、麁澁相，知其性爾。",
    "T25n1509_051:0428a24": "此五法不去、不來、不住，如先說。乃至無為、無",
    "T25n1509_051:0428a25": "為法、如、性、相，不來、不去、不住，亦如是。",
    "T25n1509_051:0428a26": "【經】「須菩提！汝所言：『是摩訶衍，前際不可得，",
    "T25n1509_051:0428a27": "後際不可得，中際不可得，是衍名三世等；以",
    "T25n1509_051:0428a28": "是故，說名摩訶衍。』如是！如是！須菩提！是摩訶",
    "T25n1509_051:0428a29": "衍，前際不可得，後際不可得，中際不可得，是衍",
    "T25n1509_051:0428b01": "名三世等。以是故說名摩訶衍。何以故？須菩",
    "T25n1509_051:0428b02": "提！過去世、過去世空，未來世、未來世空，現在",
    "T25n1509_051:0428b03": "世、現在世空，三世等、三世等空；摩訶衍、摩訶",
    "T25n1509_051:0428b04": "衍空，菩薩、菩薩空。何以故？須菩提！是空非",
    "T25n1509_051:0428b05": "一、非二、非三、非四、非五、非異。以是故說名三",
    "T25n1509_051:0428b06": "世等是菩薩摩訶薩摩訶衍。「是衍中，等、不等",
    "T25n1509_051:0428b07": "相不可得故，染、不染不可得，瞋、不瞋不可得，",
    "T25n1509_051:0428b08": "癡、不癡不可得，慢、不慢不可得，乃至一切善",
    "T25n1509_051:0428b09": "法、不善法不可得。是衍中，常不可得，無常不",
    "T25n1509_051:0428b10": "可得；樂不可得，苦不可得；實不可得，空不可",
    "T25n1509_051:0428b11": "得；我不可得，無我不可得；欲界不可得，色界",
    "T25n1509_051:0428b12": "不可得，無色界不可得；度欲界不可得，度色",
    "T25n1509_051:0428b13": "界不可得，度無色界不可得。何以故？是摩訶",
    "T25n1509_051:0428b14": "衍自法不可得故。「須菩提！過去色、過去色",
    "T25n1509_051:0428b15": "空，未來現在色、未來現在色空；過去受想行",
    "T25n1509_051:0428b16": "識、過去受想行識空；未來現在受想行識、未",
    "T25n1509_051:0428b17": "來現在受想行識空。空中過去色不可得。何",
    "T25n1509_051:0428b18": "以故？空中空亦不可得，何況空中過去色可",
    "T25n1509_051:0428b19": "得！空中未來、現在色不可得。何以故？空中",
    "T25n1509_051:0428b20": "空亦不可得，何況空中未來、現在色可得！",
    "T25n1509_051:0428b21": "空中過去受想行識不可得。何以故？空中空",
    "T25n1509_051:0428b22": "亦不可得，何況空中過去受想行識可得！空",
    "T25n1509_051:0428b23": "中未來現在受想行識不可得。何以故？空中",
    "T25n1509_051:0428b24": "空亦不可得，何況空中未來、現在受想行識",
    "T25n1509_051:0428b25": "可得！「須菩提！過去檀波羅蜜不可得、未來檀",
    "T25n1509_051:0428b26": "波羅蜜不可得、現在檀波羅蜜不可得，三世",
    "T25n1509_051:0428b27": "等中檀波羅蜜亦不可得。何以故？等中過去",
    "T25n1509_051:0428b28": "世不可得、未來世不可得、現在世不可得。等",
    "T25n1509_051:0428b29": "中等亦不可得，何況等中過去世、未來世、現在",
    "T25n1509_051:0428c01": "世可得！尸羅波羅蜜、羼提波羅蜜、毘梨耶波羅",
    "T25n1509_051:0428c02": "蜜、禪波羅蜜、般若波羅蜜亦如是。「復次，須菩",
    "T25n1509_051:0428c03": "提！過去世中四念處不可得，乃至過去世中",
    "T25n1509_051:0428c04": "十八不共法不可得；未來世、現在世亦如是。",
    "T25n1509_051:0428c05": "「復次，須菩提！三世等中四念處不可得，三世",
    "T25n1509_051:0428c06": "等中乃至十八不共法亦不可得。何以故？等",
    "T25n1509_051:0428c07": "中過去世四念處不可得，等中未來世四念處",
    "T25n1509_051:0428c08": "不可得，等中現在世四念處不可得。等中等",
    "T25n1509_051:0428c09": "亦不可得，何況等中過去世四念處、未來現在",
    "T25n1509_051:0428c10": "世四念處可得！等中等亦不可得，何況等中",
    "T25n1509_051:0428c11": "過去乃至十八不共法可得！未來、現在世亦如",
    "T25n1509_051:0428c12": "是。「復次，須菩提！過去世中凡夫人不可得，未",
    "T25n1509_051:0428c13": "來世現在世中凡夫人不可得，三世等中凡夫",
    "T25n1509_051:0428c14": "人亦不可得。何以故？眾生不可得，乃至知者、",
    "T25n1509_051:0428c15": "見者不可得故。過去世中聲聞、辟支佛、菩薩、佛",
    "T25n1509_051:0428c16": "不可得，未來現在世中聲聞、辟支佛、菩薩、佛",
    "T25n1509_051:0428c17": "不可得，三世等中聲聞、辟支佛、菩薩、佛不可",
    "T25n1509_051:0428c18": "得。何以故？眾生不可得，乃至知者、見者不可",
    "T25n1509_051:0428c19": "得故。「如是，須菩提！菩薩摩訶薩住般若波",
    "T25n1509_051:0428c20": "羅蜜中，學三世等相，當具足一切種智，是名",
    "T25n1509_051:0428c21": "菩薩摩訶薩摩訶衍，所謂三世等相。菩薩摩",
    "T25n1509_051:0428c22": "訶薩住是衍中，勝出一切世間及諸天、人、阿",
    "T25n1509_051:0428c23": "修羅，成就薩婆若。」爾時，須菩提白佛言：「世尊！",
    "T25n1509_051:0428c24": "善哉！善哉！是菩薩摩訶薩摩訶衍！何以故？過",
    "T25n1509_051:0428c25": "去諸菩薩是衍中學得一切種智，未來世諸",
    "T25n1509_051:0428c26": "菩薩摩訶薩亦是衍中學當得一切種智。「世",
    "T25n1509_051:0428c27": "尊！今十方無量阿僧祇世界中諸菩薩摩訶",
    "T25n1509_051:0428c28": "薩亦是衍中學得一切種智。以是故，世尊！是",
    "T25n1509_051:0428c29": "衍實是菩薩摩訶薩摩訶衍。」佛告須菩提：「如",
    "T25n1509_051:0429a01": "是！如是！過去、未來、現在諸佛，是摩訶衍中學，",
    "T25n1509_051:0429a02": "已得一切種智，當得、今得。」",
    "T25n1509_051:0429a03": "【論】者言：須菩提略讚說：「是摩訶衍，前際、",
    "T25n1509_051:0429a04": "後際、中際俱不可得，三世等故，名摩訶衍。」",
    "T25n1509_051:0429a05": "今佛廣演須菩提所讚。是三世云何不可",
    "T25n1509_051:0429a06": "得？所謂過去世、過去世空，未來世、未來世空，",
    "T25n1509_051:0429a07": "現在世、現在世空故不可得。三世等，等者空；",
    "T25n1509_051:0429a08": "摩訶衍、摩訶衍自空；菩薩、菩薩自空。是三世",
    "T25n1509_051:0429a09": "中三世相空。空義，如先說。此中佛自說空",
    "T25n1509_051:0429a10": "因緣，所謂：「空、空相，非一、非二、非三、非四、非",
    "T25n1509_051:0429a11": "五等，不異、不合、不散，無有分別。」是故三世",
    "T25n1509_051:0429a12": "等空相無所有故，是等亦空。菩薩能如是",
    "T25n1509_051:0429a13": "解諸法三世等，不以無始世來為疲厭，不",
    "T25n1509_051:0429a14": "以未來世無邊故為難，是為菩薩三世等",
    "T25n1509_051:0429a15": "名摩訶衍。是摩訶衍中等相不可得，不等相",
    "T25n1509_051:0429a16": "亦不可得。得是三世等三昧，破是不等相。不",
    "T25n1509_051:0429a17": "等相待故有等，不等畢竟無故等亦無。欲、",
    "T25n1509_051:0429a18": "不欲，乃至三界、度三界，是相待法亦如是。此",
    "T25n1509_051:0429a19": "中佛自說：「是諸法皆從因緣和合故無自",
    "T25n1509_051:0429a20": "性，自性無故空。」復次，過去色、過去色相空，未",
    "T25n1509_051:0429a21": "來、現在亦如是；如色，餘四眾亦如是。所以",
    "T25n1509_051:0429a22": "者何？空中空相不可得，何況空中有三世五",
    "T25n1509_051:0429a23": "眾相！菩薩觀五眾空，斷貪欲，入道行，所謂",
    "T25n1509_051:0429a24": "檀波羅蜜等，亦如是五眾三世中不可得。",
    "T25n1509_051:0429a25": "三世等故，等即是空，是等中檀波羅蜜不可",
    "T25n1509_051:0429a26": "得。問曰：何以故三世及三世等中檀波羅蜜",
    "T25n1509_051:0429a27": "不可得？答曰：諸法等中無三世，等等中等",
    "T25n1509_051:0429a28": "相亦不可得，何況三世！六波羅蜜乃至十八",
    "T25n1509_051:0429a29": "不共法亦如是。復次，三世中，凡夫相不可",
    "T25n1509_051:0429b01": "得，聲聞乃至佛亦不可得，以眾生空故。菩",
    "T25n1509_051:0429b02": "薩住般若波羅蜜，能如是學三世等空，集",
    "T25n1509_051:0429b03": "諸善功德，便具足一切種智。佛說：「菩薩能如",
    "T25n1509_051:0429b04": "是三世等中住，則能勝出一切世間及諸天、",
    "T25n1509_051:0429b05": "人、阿修羅。」是時，須菩提讚言：「世尊！善哉！善哉！",
    "T25n1509_051:0429b06": "是摩訶衍利益諸菩薩。所以者何？過去諸菩",
    "T25n1509_051:0429b07": "薩學是摩訶衍，得一切種智；未得、今得亦如",
    "T25n1509_051:0429b08": "是。」有人言：得清淨無因緣，染垢穢亦無因",
    "T25n1509_051:0429b09": "緣，大小、好醜、縛解皆無主所與。有人言：好醜、",
    "T25n1509_051:0429b10": "縛解，至時節自得。有人言：福德成就故得佛",
    "T25n1509_051:0429b11": "道。有人言：但得清淨實智慧得佛道。如是",
    "T25n1509_051:0429b12": "等說，皆是非因緣、少因緣，須菩提所不讚",
    "T25n1509_051:0429b13": "歎。今佛捨非因緣，亦捨不具足因緣，說",
    "T25n1509_051:0429b14": "是具足因緣，所謂六波羅蜜，三世菩薩學",
    "T25n1509_051:0429b15": "是乘具足，得成佛道。佛亦可須菩提所歎，",
    "T25n1509_051:0429b16": "言：「如是！如是！」",
    "T25n1509_051:0429b17": "大智度論卷第五十一"
}