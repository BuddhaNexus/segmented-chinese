{
    "T18n0911_001:0926a14": "No. 911",
    "T18n0911_001:0926a15": "建立曼荼羅及揀擇地法",
    "T18n0911_001:0926a17": "上都大興善寺沙門",
    "T18n0911_001:0926a18": "慧琳依諸大乘經集",
    "T18n0911_001:0926a19": "謹案《蘇悉地》、《蘇婆呼》、《玉呬耶》、《大毘盧遮那成",
    "T18n0911_001:0926a20": "佛》等經，略集揀擇地建立曼荼羅法。修真言",
    "T18n0911_001:0926a21": "者依祕密教持誦諸尊真言，求世間、出世間",
    "T18n0911_001:0926a22": "二種成就者，先發不退大菩提心；求入諸佛",
    "T18n0911_001:0926a23": "海會大曼荼羅；從阿闍梨受菩提心戒。得灌",
    "T18n0911_001:0926a24": "頂已，稟學三密相應修行儀軌；晝夜依時如",
    "T18n0911_001:0926a25": "法念誦；身語意業常與法俱；遠離攀緣妄情",
    "T18n0911_001:0926a26": "散亂；常觀諸法實相清淨圓明；深入瑜伽妙",
    "T18n0911_001:0926a27": "三摩地；善通理事離相修行；從灌頂阿闍梨",
    "T18n0911_001:0926a28": "親受法要；明閑教中開遮方便。如是之人方",
    "T18n0911_001:0926a29": "可建立諸曼荼羅利益自他，求一切悉地決",
    "T18n0911_001:0926b01": "定成就。若不具如上諸緣，不從明師親受其",
    "T18n0911_001:0926b02": "法，不閑教意，不可造次趣然建立，非但觕動",
    "T18n0911_001:0926b03": "靈祇不安，抑亦自招其咎。此教乃是一切如",
    "T18n0911_001:0926b04": "來瑜伽祕要，三摩地門密供養儀，內心自修",
    "T18n0911_001:0926b05": "甚深方便普賢願行，意趣簡妙近而難知，雖",
    "T18n0911_001:0926b06": "約事相而明運以瑜伽妙觀，凡所施為無非",
    "T18n0911_001:0926b07": "佛事，明智君子善擇所師，勿教我慢之流。不",
    "T18n0911_001:0926b08": "從師學尋文臆斷取相滯名，殊不知瑜伽深",
    "T18n0911_001:0926b09": "旨，迷惑之甚也。此法大教雖即具明，修行者",
    "T18n0911_001:0926b10": "卒難尋檢，又不明先後次第，今故纂集以傳",
    "T18n0911_001:0926b11": "諸未悟，惟博學通人更為詳定。",
    "T18n0911_001:0926b12": "《蘇婆呼經》云：「行者若欲持誦真言速成就者，",
    "T18n0911_001:0926b13": "應於諸佛曾所住處，或於菩薩、緣覺、聲聞所",
    "T18n0911_001:0926b14": "住之處作曼荼羅速得成就。」",
    "T18n0911_001:0926b15": "《蘇悉地經》云：「若求上品悉地，應於如來八大",
    "T18n0911_001:0926b16": "塔處、菩薩生處、修苦行處、高山頂上、海島名",
    "T18n0911_001:0926b17": "山、大海岸上、深山谷中、舍利塔前、有形勢處、",
    "T18n0911_001:0926b18": "自愛樂處、多花菓處、大林藪中、大龍池邊、",
    "T18n0911_001:0926b19": "大河潭上、清淨泉池、無憒閙處、大湫岸邊、深",
    "T18n0911_001:0926b20": "山蘭若多香木處、逈獨大樹影不移處、多聖",
    "T18n0911_001:0926b21": "跡處。如是等處名為最勝，力能成就上等悉",
    "T18n0911_001:0926b22": "地。「若於大蓮華池、大河洲渚、深巖窟中、花園",
    "T18n0911_001:0926b23": "林中、足乳木處、往昔菩薩所遊履處、清淨蘭",
    "T18n0911_001:0926b24": "若多泉池處、無苦寒處、無苦熱處、逈獨高臺",
    "T18n0911_001:0926b25": "無諸猛獸多麋鹿處、山腹有水無人到處、吉",
    "T18n0911_001:0926b26": "祥軟草遍布地處、大河岸上、清淨伽藍大佛",
    "T18n0911_001:0926b27": "殿中、或林木茂盛多花果處、周匝有水土餘",
    "T18n0911_001:0926b28": "賸處、國土人盛多慈悲處、城邑聚落多人信",
    "T18n0911_001:0926b29": "敬奉佛教處、往昔曾經轉法輪處、或自所居",
    "T18n0911_001:0926c01": "宅舍清淨之處。如是等處名為殊勝，力能成",
    "T18n0911_001:0926c02": "就吉祥、增福、息災、敬愛等中品悉地。「若於曠野、",
    "T18n0911_001:0926c03": "神靈所居大塚墓間、尸陀林中最高山頂、諸",
    "T18n0911_001:0926c04": "大靈山執金剛前、大龍池邊、諸天祠中、大神",
    "T18n0911_001:0926c05": "廟中祠大祓處、阿修羅窟諸仙洞中、大陂大",
    "T18n0911_001:0926c06": "澤十字大路、大衢道邊、山巖龍窟、大盤石上、",
    "T18n0911_001:0926c07": "佛塔處、土地有靈多聖跡處。如是等處，力能",
    "T18n0911_001:0926c08": "成就金剛部法，辟除鬼魅損壞怨敵摧伏天",
    "T18n0911_001:0926c09": "龍諸曼荼羅等速得成就。」",
    "T18n0911_001:0926c10": "《玉呬耶經》云：「於巖崛中、及山頂上先所淨地，",
    "T18n0911_001:0926c11": "及於窟上、或於楹上、并與石上、或制底邊、佛",
    "T18n0911_001:0926c12": "塔中，及於河潭上、近河洲渚。如是之處作曼",
    "T18n0911_001:0926c13": "荼羅者，不須掘地及以治打，勿疑高下不平",
    "T18n0911_001:0926c14": "等過，隨其地勢拂治灑水，手按其地及誦真",
    "T18n0911_001:0926c15": "言即成清淨；或於作曼荼羅處有其地過不",
    "T18n0911_001:0926c16": "得除者，但以真言加持而作清淨亦通持誦。",
    "T18n0911_001:0926c17": "若為急速之事作曼荼羅及作辟除鬼魅所",
    "T18n0911_001:0926c18": "著并與自身灌頂，作曼荼羅者勿須細揀其",
    "T18n0911_001:0926c19": "地隨宜而作。都以枳里枳羅忿怒無對真言",
    "T18n0911_001:0926c20": "持誦香水先灑其地，及灑牛五淨以為淨地。」",
    "T18n0911_001:0926c21": "又云：「其地處所下濕有水，即於其上密布淨",
    "T18n0911_001:0926c22": "板，如法加持塗拭清淨作曼荼羅亦得成就。」",
    "T18n0911_001:0926c23": "又云：「淨地之法：七日已前往於其處，如法護",
    "T18n0911_001:0926c24": "身及護弟子，供養地神及護其地，方起穿掘",
    "T18n0911_001:0926c25": "除去地過。若不去其地過而作法者必難成",
    "T18n0911_001:0926c26": "就。是故當須除其地中骨石、灰炭、樹根、蟲窠、",
    "T18n0911_001:0926c27": "髑髏、毛髮及瓦礫等，盡去令淨。應當細擣所",
    "T18n0911_001:0926c28": "掘之土還填其處打令堅實，復以牛液及諸",
    "T18n0911_001:0926c29": "香水散灑。令潤澤已還打，極令平正猶如",
    "T18n0911_001:0927a01": "手掌，即以香水調瞿摩夷，從東北角右旋而",
    "T18n0911_001:0927a02": "塗。復於曼荼羅中心穿一小坑，持誦五種穀",
    "T18n0911_001:0927a03": "及五種寶、五種香、五種藥安於坑中築令平",
    "T18n0911_001:0927a04": "正。如是置寶及淨治已，次應當作受持地法。",
    "T18n0911_001:0927a05": "三日已前各用本部辨事真言持誦香水，",
    "T18n0911_001:0927a06": "於日沒時用灑其地，以右手按地持誦曼荼",
    "T18n0911_001:0927a07": "羅主真言以受持，此名受持地法也。」",
    "T18n0911_001:0927a08": "　已上《蘇悉地》中說。",
    "T18n0911_001:0927a09": "又《毘盧遮那經》中云：「祕密主！彼揀擇地，除去",
    "T18n0911_001:0927a10": "礫石、碎瓦、破器、髑髏、毛髮、糠糟、灰炭、刺骨、朽木",
    "T18n0911_001:0927a11": "等，及蟲蟻、蜣蜋、毒螫之類，離如是諸過。遇良",
    "T18n0911_001:0927a12": "日晨、定日、時分、宿直、諸執皆悉相應，於食前",
    "T18n0911_001:0927a13": "時值吉祥相，先為一切如來作禮，以如是偈",
    "T18n0911_001:0927a14": "驚發地神，偈曰：",
    "T18n0911_001:0927a15": "「『汝天親護者，　　於諸佛導師；",
    "T18n0911_001:0927a16": "修行殊勝行，　　淨地波羅蜜。",
    "T18n0911_001:0927a17": "如破魔軍眾，　　釋師子救世；",
    "T18n0911_001:0927a18": "我亦降伏魔，　　我畫曼荼羅。』",
    "T18n0911_001:0927a19": "「阿闍梨應誦梵本，彼應長跪舒右手按地頻",
    "T18n0911_001:0927a20": "誦此偈，以塗香花等供養諸佛、菩薩及以地",
    "T18n0911_001:0927a21": "神。如是供養已，修行者須應歸命一切如來",
    "T18n0911_001:0927a22": "然後治地，如其次第當具眾德。」",
    "T18n0911_001:0927a23": "又云：「祕密主！如是所說處所中，隨在一地治",
    "T18n0911_001:0927a24": "令堅固，取未至地瞿摩夷及瞿模怛羅二合和",
    "T18n0911_001:0927a25": "合塗之，次以香水真言灑淨。」即說真言曰：",
    "T18n0911_001:0927a26": "􄖩􄗰􄙺􄗥􆩖􈎭􇧺􄖳􇟄􆿅􄪼􄕙􄙺􅝣􇟄􄑘􄑘",
    "T18n0911_001:0927a27": "􄖩􄙺􄗫􇟄􄙺􄗥􆩗􄖭􄑘􄕝􄪼􄛀􄕙􄙘􄙧􇧼􇟄",
    "T18n0911_001:0927a28": "􄕻􅝝􄕼􄕛􄙘􄙧􄕻􄖫􇟄􅁥􄚩􇧆",
    "T18n0911_001:0927a29": "此真言加持香水始終用，按諸經說次第如",
    "T18n0911_001:0927b01": "上，今修行者師受相傳不無委細。凡欲建立",
    "T18n0911_001:0927b02": "曼荼羅先擇其地，自量本所求願，擇取相應",
    "T18n0911_001:0927b03": "之處，先須從師稟受加持之法，心無疑滯，然",
    "T18n0911_001:0927b04": "後善擇其時，取良日吉辰方可建立。七日已",
    "T18n0911_001:0927b05": "前掃灑塗拭，用前真言加持香水遍灑令淨，",
    "T18n0911_001:0927b06": "至日暮時燒香散花敷新淨物，或布荷葉隨",
    "T18n0911_001:0927b07": "其力分。所有香花、飲食、燈明、閼伽等供賢聖",
    "T18n0911_001:0927b08": "及以地神作請地法。修行者著新淨衣，屏",
    "T18n0911_001:0927b09": "去餘人獨入置曼荼羅處。若是露地應以縵",
    "T18n0911_001:0927b10": "幕圍繞或隨時遮閉，各依本部修行真言次",
    "T18n0911_001:0927b11": "第密加持自身，面向東方手執香爐誦啟請",
    "T18n0911_001:0927b12": "偈，曰：",
    "T18n0911_001:0927b13": "　出《毘盧舍那經》文",
    "T18n0911_001:0927b14": "「諸佛慈悲者，　　存念我等故；",
    "T18n0911_001:0927b15": "明日受持地，　　并佛子當降。」",
    "T18n0911_001:0927b16": "經文雖爾，言約義隱闕請地神句，今以後偈",
    "T18n0911_001:0927b17": "相傳與前意不異，文備義顯，二偈總通取捨",
    "T18n0911_001:0927b18": "隨意。偈曰：",
    "T18n0911_001:0927b19": "「諸佛慈悲有情者，　　唯願存念於我等；",
    "T18n0911_001:0927b20": "我今請白諸賢聖，　　堅牢地天并眷屬。",
    "T18n0911_001:0927b21": "一切如來及佛子，　　不捨悲願悉降臨；",
    "T18n0911_001:0927b22": "我受此地求成就，　　為作證明加護我。」",
    "T18n0911_001:0927b23": "誦三遍或七遍，若能誦得梵本最善。梵云云。",
    "T18n0911_001:0927b24": "如是慇懃奉請已，心想聖眾悉皆雲集，即觀",
    "T18n0911_001:0927b25": "大日如來自性清淨身周遍法界，十方三世一",
    "T18n0911_001:0927b26": "切如來亦復如是。想自身如金剛薩埵菩薩！",
    "T18n0911_001:0927b27": "於一切如來前，以清淨三業至誠禮敬。作此",
    "T18n0911_001:0927b28": "禮已便即雙膝長跪，以定手執金剛杵當心",
    "T18n0911_001:0927b29": "直竪，以慧手舒五輪平掌按地，誦前經中驚",
    "T18n0911_001:0927c01": "發地神偈七遍。每誦一遍一按於地，又誦地",
    "T18n0911_001:0927c02": "天真言百八遍。真言曰：",
    "T18n0911_001:0927c03": "􄖩􄗰􄙺􄗥􆩖􈎭􇧺􈁀􇟄􆯷􄕥􄣅􅁥􄚩􇧆",
    "T18n0911_001:0927c04": "心想地神猶如天女眾寶莊嚴，與無量眷屬",
    "T18n0911_001:0927c05": "各捧寶瓶，及持香花從地涌出，憶本誓願不",
    "T18n0911_001:0927c06": "敢違佛教命來此證明。又誦如來慈護真言",
    "T18n0911_001:0927c07": "一百八遍饒益地神。慈護真言曰：",
    "T18n0911_001:0927c08": "「􇩂唵􈎭沒􇧹馱􄗬每引􄩠怛哩二合􄙖縛􄦽日羅二合􄗽羅",
    "T18n0911_001:0927c10": "􄚴乞灑二合􆿁憾􅁥娑婆􄚩訶」",
    "T18n0911_001:0927c12": "修行者至誠焚香啟告賢聖及以地神言：「仰",
    "T18n0911_001:0927c13": "啟一切如來、諸大菩薩、緣覺、聲聞、五類諸天、堅",
    "T18n0911_001:0927c14": "牢地神、及此處靈祇等，我某甲依持明藏教",
    "T18n0911_001:0927c15": "受，持某尊真言為求無上菩提若求別事一一具陳，欲於",
    "T18n0911_001:0927c16": "此地建立曼荼羅精修念誦，我所求事願速成",
    "T18n0911_001:0927c17": "就。唯願地神憶本所願，許我建立曼荼羅護",
    "T18n0911_001:0927c18": "助於我，勿令天魔及惡鬼神作諸障難。如本",
    "T18n0911_001:0927c19": "師釋迦如來坐菩提樹降伏眾魔，我今亦爾。",
    "T18n0911_001:0927c20": "若有障難願諸佛菩薩示其先相，令我自辨",
    "T18n0911_001:0927c21": "善惡之肇。唯願本尊及諸明王護念於我，勿",
    "T18n0911_001:0927c22": "使鬼神乍現其相誑惑於我，若無障難願見",
    "T18n0911_001:0927c23": "吉祥殊勝境界。」如是啟告已，便於置壇處西",
    "T18n0911_001:0927c24": "邊如法護身靜然安坐，誦本所持真言一千",
    "T18n0911_001:0927c25": "八遍。若真言文廣者應隨自力或誦一百八",
    "T18n0911_001:0927c26": "遍，下至誦三七、五七遍，離諸思想一心正念，",
    "T18n0911_001:0927c27": "即於其處右脇面東南首，舉身如師子王寂",
    "T18n0911_001:0927c28": "靜安眠取其境界。若先來寢息處清淨者，隨",
    "T18n0911_001:0927c29": "自意樂亦通，不必要須此處，但一心專注觀",
    "T18n0911_001:0928a01": "菩提心月輪了了分明；又於菩提心中觀一",
    "T18n0911_001:0928a02": "如意寶珠，內外分明徹心無異想，便即睡",
    "T18n0911_001:0928a03": "眠。若先學禪寂之人，必須但臆但寂其心，如",
    "T18n0911_001:0928a04": "前入觀觀如意寶，所有成不成相悉於心鏡",
    "T18n0911_001:0928a05": "中現。若先相不善不應建立，若強作者恐招",
    "T18n0911_001:0928a06": "自損；若先相善者方可建立。",
    "T18n0911_001:0928a07": "明日，即於所置壇處當中掘之，須方一肘",
    "T18n0911_001:0928a08": "深亦一肘，簡去瓦石却填土築，令平正驗",
    "T18n0911_001:0928a09": "其虛實。若却填纔滿，土無餘䞉，其地為中，",
    "T18n0911_001:0928a10": "求事小成無廣大力；若却填不滿，土少不足，",
    "T18n0911_001:0928a11": "其地為下，虛怯不堪求事難成；若填滿土䞉，",
    "T18n0911_001:0928a12": "其地吉祥，求事速成有大力用。又須嘗其土",
    "T18n0911_001:0928a13": "味辨其善惡。土味苦澁及以臭穢，其地不堪；",
    "T18n0911_001:0928a14": "其味酸醎或有辛辣，當知其地只堪建立金",
    "T18n0911_001:0928a15": "剛部中推壞曼荼羅，不堪成就吉祥等法；其",
    "T18n0911_001:0928a16": "味淡薄無諸惡味，此處和善性兼緩慢久乃",
    "T18n0911_001:0928a17": "成就；若土味甘美及香氣最為殊勝，能成一",
    "T18n0911_001:0928a18": "切最上悉地大曼荼羅。又須觀其土色與所",
    "T18n0911_001:0928a19": "求事相應方可建立。其土白色與息災成就",
    "T18n0911_001:0928a20": "相應；土若黃色堪為增益；土若青黑唯堪降",
    "T18n0911_001:0928a21": "伏；土若赤色即與鉤召、敬愛相應。餘如《蘇悉",
    "T18n0911_001:0928a22": "地》中廣說。修行者如前觀其境界及土虛實、",
    "T18n0911_001:0928a23": "色味、善惡已，若如前說皆悉相應堪建立者，",
    "T18n0911_001:0928a24": "即以不動尊母捺羅二合真言一百八遍加護",
    "T18n0911_001:0928a25": "其地，然後總掘。不動尊真言曰：",
    "T18n0911_001:0928a26": "􄖩􄗰􄙺􄗥􆩖􄙖􄦽􄕕􇟄􄑼􆧽􄗥􄚩􄙆􄙮􄕋􇟄",
    "T18n0911_001:0928a27": "􆷱􈁆􄗱􆿁􄩞􈁆􇟄􈁅􄩞􈁆",
    "T18n0911_001:0928a28": "掘地意者恐地中有穢物，如前所說灰炭、髑",
    "T18n0911_001:0928a29": "髏、蟲窠、樹根、毒螫之類，或有古墓、伏屍。若惡",
    "T18n0911_001:0928b01": "物苦多不堪建立，應當捨棄更求勝處；若無",
    "T18n0911_001:0928b02": "此過，但掘深一肘二肘或深三肘，其土運出",
    "T18n0911_001:0928b03": "細打揀擇；若穿至地床未曾掘處，知地必淨",
    "T18n0911_001:0928b04": "心復不疑，不論深淺即不須掘；若土色有雜",
    "T18n0911_001:0928b05": "不相似者亦須除去，別取河岸淨土替之，如",
    "T18n0911_001:0928b06": "法填治，每填土一重即以加持香水一灑，乃",
    "T18n0911_001:0928b07": "至填滿皆如是作。填土滿已築令堅實平如",
    "T18n0911_001:0928b08": "鏡面。其屋舍或經多年曾被烟熏不清淨者，",
    "T18n0911_001:0928b09": "應當泥拭極令清淨，或以香水淨土遍塗屋",
    "T18n0911_001:0928b10": "舍及以牆壁極令清淨；屋若新淨但以香水",
    "T18n0911_001:0928b11": "真言加持遍灑即成清淨。若欲起壇不用築",
    "T18n0911_001:0928b12": "土為之，乾已必當破裂即不吉祥。應先一月、",
    "T18n0911_001:0928b13": "兩月已前於清淨處取好淨土，以加持香水",
    "T18n0911_001:0928b14": "和泥作墼，一如塼不曬曝令乾，勿使鷄、犬、",
    "T18n0911_001:0928b15": "人、畜履踐污穢。曝極乾已即用此墼平布作",
    "T18n0911_001:0928b16": "壇，取求事人肘指之量，制作方壇大小準教。",
    "T18n0911_001:0928b17": "六肘已下壇高四指，十二肘已下量高八指，",
    "T18n0911_001:0928b18": "十二肘已上準此增加但一重，平正更無層",
    "T18n0911_001:0928b19": "級，皆於東北隅稍令墊下。如法平塗及四邊",
    "T18n0911_001:0928b20": "地乾已，即五寶、五藥等安置壇中。五寶者所",
    "T18n0911_001:0928b21": "謂：金、銀、真珠、瑟瑟、頗梨。是為五種寶也。又取",
    "T18n0911_001:0928b22": "五種藥。所謂：娑賀揖囉、娑賀禰縛、建吒迦哩、",
    "T18n0911_001:0928b23": "儗霓以反哩羯囉拏二合、勿哩二合賀底。當於外國",
    "T18n0911_001:0928b24": "估客處求覓。若無此藥，即以唐國所出靈藥",
    "T18n0911_001:0928b25": "替之。所謂：赤箭、人參、伏苓、石昌蒲、天門冬。又",
    "T18n0911_001:0928b26": "取五種穀子，所謂：稻穀、大麥、小麥、菉豆、胡麻。",
    "T18n0911_001:0928b27": "又取五種香，所謂：檀香、沈香、丁香、欝金香、龍",
    "T18n0911_001:0928b28": "腦香。已上寶、穀、香、藥等，各取小許共置一瓷",
    "T18n0911_001:0928b29": "合中，或於瓷瓶中或金銀器中盛之，以地天",
    "T18n0911_001:0928c01": "真言加持一百八遍埋於壇中心勿令人知。",
    "T18n0911_001:0928c02": "當曼荼羅主位下埿平乾已，又土砂塗，如前",
    "T18n0911_001:0928c03": "遍塗極令細滑，待乾即以香水調瞿摩夷瀘",
    "T18n0911_001:0928c04": "灑令淨，加持諸香末以無能勝明王真言，或",
    "T18n0911_001:0928c05": "以大輪金剛真言加持一百八遍。無能勝真",
    "T18n0911_001:0928c06": "言曰：",
    "T18n0911_001:0928c07": "「那莫　三去滿多　母馱引南　唵　戶嚕　戶嚕　戰拏哩",
    "T18n0911_001:0928c08": "麼鼻音引蹬儗霓以反　娑嚩二合賀」",
    "T18n0911_001:0928c09": "先塗壇上，次塗四邊，皆從東北角右旋塗拭，",
    "T18n0911_001:0928c10": "又即以塗地真言加持隨塗誦。塗地真言曰：",
    "T18n0911_001:0928c11": "「唵　迦囉引黎一　摩賀引　迦羅引黎　娑嚩二合賀二」",
    "T18n0911_001:0928c12": "如是數數頻塗三五遍，即用蓮子草揩摩，或",
    "T18n0911_001:0928c13": "取蜀葵葉和小許墨汁并擣香茅草相和。如",
    "T18n0911_001:0928c14": "法揩摩一兩遍已，承濕掃令光淨如法。正掃",
    "T18n0911_001:0928c15": "之時誦掃地真言，曰：「唵　賀羅　賀羅　羅祖鏃固反",
    "T18n0911_001:0928c16": "仡羅二合　賀羅拏鼻音引野　娑嚩二合引賀引」",
    "T18n0911_001:0928c17": "既塗拭已燒香散花，誦無動明王真言千遍，",
    "T18n0911_001:0928c18": "辟除障者加護其處，手捧香爐至誠啟告，即",
    "T18n0911_001:0928c19": "住大日如來觀，觀菩提心分明顯現。於心月",
    "T18n0911_001:0928c20": "輪中觀「阿」字，白色放大光明照無邊界，便連",
    "T18n0911_001:0928c21": "誦「阿」字真言。一氣盡力如是連誦，或一息三",
    "T18n0911_001:0928c22": "息乃至心得相應，離一切分別入於清淨法",
    "T18n0911_001:0928c23": "界然後可止，即結金剛輪印及誦真言加持",
    "T18n0911_001:0928c24": "自身及以壇上。此印從淨法界體建立如是",
    "T18n0911_001:0928c25": "大曼荼羅，然後依教分布聖位廣略隨意，或",
    "T18n0911_001:0928c26": "置一位，或安五位；或安九位；或十七位乃至",
    "T18n0911_001:0928c27": "二十九、三十七等，無量無邊種種差別，一一",
    "T18n0911_001:0928c28": "皆依本教建立。凡分布聖位皆從心向外，展",
    "T18n0911_001:0928c29": "轉相從三分減一，此即都說建立曼荼羅法，",
    "T18n0911_001:0929a01": "大綱如此願例可知也。或有密從阿闍梨傳",
    "T18n0911_001:0929a02": "受祕法，從心建立以智火燒除一切妄分別成",
    "T18n0911_001:0929a03": "淨法界，於法界中次第如法一一安布，乃至",
    "T18n0911_001:0929a04": "無量種種殊勝廣大佛事。此乃心契祕傳，苟",
    "T18n0911_001:0929a05": "非其人道不虛授，豈可形於翰墨悉者也。琳",
    "T18n0911_001:0929a06": "雖不才，略陳小分，大意萬不書一，惟達學通",
    "T18n0911_001:0929a07": "人照見其事也。",
    "T18n0911_001:0929a08": "建立壇法",
    "T18n0911_001:0929a09": "靈雲校本云：貞享四年中春廿夕一校了。",
    "T18n0911_001:0929a10": "　　　　　　　　　　　淨嚴四十九載"
}