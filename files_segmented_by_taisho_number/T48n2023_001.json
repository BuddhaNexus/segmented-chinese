{
    "T48n2023_001:1040c23": "重刊緇門警訓序",
    "T48n2023_001:1040c25": "一性圓明人人具足。瞥然妄念遽爾輪迴。大",
    "T48n2023_001:1040c26": "哀曠濟拔滯溺之沈流。方便多門俾脩為以",
    "T48n2023_001:1040c27": "復厥性。然必志至焉。氣次焉。弗能以志帥氣",
    "T48n2023_001:1040c28": "者。往往陷於過差之地。而不反。由是而有具",
    "T48n2023_001:1040c29": "大根器。乘本願輪。滅却正法眼藏者。出而為",
    "T48n2023_001:1041a01": "惡辣鉗鎚嗔拳熱喝。若迅雷疾霆之弗及掩",
    "T48n2023_001:1041a02": "耳。以烹鍊之以鈞陶之。以掀翻而擴徹之。以",
    "T48n2023_001:1041a03": "至或為法語。為小參。為示眾。為警策。為訓",
    "T48n2023_001:1041a04": "誡。為箴銘。以激厲之。以鞭辟之。以獎拔之。",
    "T48n2023_001:1041a05": "以化導而誘引之。噫弘法願重愍物情深。緇",
    "T48n2023_001:1041a06": "門警訓一書之所以會萃成編者。豈徒然哉。",
    "T48n2023_001:1041a07": "乃若大明麗天。等受厥照。膜翳在眼。妄生疑",
    "T48n2023_001:1041a08": "端。則又錯綜。",
    "T48n2023_001:1041a09": "金輪世主之公論。先哲儒宗之偈讚。於其中",
    "T48n2023_001:1041a10": "焉。或者以為直指單傳掃空文字。有所立言",
    "T48n2023_001:1041a11": "悖違宗旨。必告之曰。神機活脫石火電光。殺",
    "T48n2023_001:1041a12": "活縱擒不涉功用。斯惟直接上根。中下之流",
    "T48n2023_001:1041a13": "不堪覷著。眷彼雜花四法界內。終之以事事",
    "T48n2023_001:1041a14": "無礙。明其不捨一法。而無適不可者。豈殆所",
    "T48n2023_001:1041a15": "謂理悟則一事修無窮。而顯權宜機應者之準",
    "T48n2023_001:1041a16": "繩也歟。嘉禾巹禪人刊行是書。將使人人因",
    "T48n2023_001:1041a17": "言以見事。因事以見理因理以見心。因心以",
    "T48n2023_001:1041a18": "見性。而復厥本有自然之天。與夫因指以見",
    "T48n2023_001:1041a19": "月。因月以忘指。因忘以忘月。而忘厥所忘之",
    "T48n2023_001:1041a20": "忘者。同出而異名。此又事理互融。空有絕",
    "T48n2023_001:1041a21": "待。心佛眾生三無差別者之剩語也。尚何警",
    "T48n2023_001:1041a22": "訓之有哉。尚何警訓之有哉。",
    "T48n2023_001:1041a23": "成化六年歲次庚寅春三月朔武林清平山空",
    "T48n2023_001:1041a24": "谷沙門景隆序",
    "T48n2023_001:1041a27": "緇門警訓目錄",
    "T48n2023_001:1041a29": "卷第一溈山大圓禪師警策　明教嵩禪師",
    "T48n2023_001:1041b01": "尊僧篇　孤山圓法師示學徒　勉學上(并",
    "T48n2023_001:1041b02": "序)　勉學下　姑蘇景德寺雲法師務學十",
    "T48n2023_001:1041b03": "門(并序)　上封佛心才禪師坐禪儀　長蘆",
    "T48n2023_001:1041b04": "慈覺頤禪師坐禪儀　勸參禪文自警文",
    "T48n2023_001:1041b05": "卷第二龍門佛眼遠禪師坐禪銘　三自省",
    "T48n2023_001:1041b06": "察　鵝湖大義禪師坐禪銘　廬山東林混",
    "T48n2023_001:1041b07": "融禪師示眾　藍谷信法師自鏡錄序　釋",
    "T48n2023_001:1041b08": "難文　梁高僧稱法主遺誡小師　右街寧",
    "T48n2023_001:1041b09": "僧錄勉通外學　晉支遁禪師座右銘　周",
    "T48n2023_001:1041b10": "京師大中興寺道安法師遺誡九章　大唐",
    "T48n2023_001:1041b11": "慈恩法師出家箴　南嶽法輪寺省行堂記",
    "T48n2023_001:1041b12": "　周渭濱沙門亡名法師息心銘　洞山和",
    "T48n2023_001:1041b13": "尚規誡　慈雲式懺主書紳　願文　圭峯",
    "T48n2023_001:1041b14": "密禪師座右銘白楊順禪師示眾　永明智",
    "T48n2023_001:1041b15": "覺壽禪師垂誡　八溢聖解脫門　大智照",
    "T48n2023_001:1041b16": "律師比丘正名　捨緣銘　座右銘　規繩",
    "T48n2023_001:1041b17": "後跋",
    "T48n2023_001:1041b18": "卷第三撫州永安禪院僧堂記　禪月大師",
    "T48n2023_001:1041b19": "大隱龜鑑　右街寧僧錄三教總論　傳禪",
    "T48n2023_001:1041b20": "觀法　洪州寶峯禪院選佛堂記丞相張商",
    "T48n2023_001:1041b21": "英撰　三祖鏡智禪師信心銘　戒定慧三",
    "T48n2023_001:1041b22": "學　釋法四依　戒唯佛制不通餘人　撮",
    "T48n2023_001:1041b23": "略諸文以嘆戒法　佛在世時偏弘戒法",
    "T48n2023_001:1041b24": "　示僧尼戒相廣略　度尼教意　尼八敬法",
    "T48n2023_001:1041b25": "出家超世　沙彌五德　三衣興意　引示",
    "T48n2023_001:1041b26": "袈裟功能　大教永斷繒綿皮物　舉現事",
    "T48n2023_001:1041b27": "以斥妄行　示衣財體如非　示敬護三衣",
    "T48n2023_001:1041b28": "鉢具法　示開制本緣　鉢制意　坐具教",
    "T48n2023_001:1041b29": "意",
    "T48n2023_001:1041c01": "卷第四漉囊教意　引大教說淨以斥倚濫",
    "T48n2023_001:1041c02": "　八財不淨長貪壞道　勸廣開懷利隨道擁",
    "T48n2023_001:1041c03": "　辯燒身指大小相違　律制雜學以妨正業",
    "T48n2023_001:1041c04": "　解行無實反輕戒律　三寶住持全由戒法",
    "T48n2023_001:1041c05": "　明理三寶功高歸之益大　住持三寶　化",
    "T48n2023_001:1041c06": "相三寶　仁宗皇帝讚三寶文　大慧禪師",
    "T48n2023_001:1041c07": "看經回向文　懶菴樞和尚語(六)　四句偈",
    "T48n2023_001:1041c08": "　示比丘忖己德行受食　示比丘慎勿放逸",
    "T48n2023_001:1041c09": "　菩薩三事無厭　戒定慧　誡觀檀越四",
    "T48n2023_001:1041c10": "事從苦緣起出生法　誡觀末法中校量心",
    "T48n2023_001:1041c11": "行法　誡觀破戒僧尼不修出世法　誡觀",
    "T48n2023_001:1041c12": "六難自慶修道法　戒賢論師祈禱觀音文",
    "T48n2023_001:1041c13": "　永嘉真覺禪師發願文　隨州大洪山遂",
    "T48n2023_001:1041c14": "禪師禮華嚴經文　桐江瑛法師觀心銘",
    "T48n2023_001:1041c15": "卷第五終南山宣律師賓主序　東山演禪",
    "T48n2023_001:1041c16": "師送徒弟行脚　漢顯宗開佛化法本內傳",
    "T48n2023_001:1041c17": "　中峯和尚遺誡門人　誡閑　千嵓長禪",
    "T48n2023_001:1041c18": "師示眾　天衣懷禪師室中以淨土問學者",
    "T48n2023_001:1041c19": "　大智律師警自甘塗炭者　永明壽禪師",
    "T48n2023_001:1041c20": "戒無證悟人勿輕淨土　慈雲式懺主三衣",
    "T48n2023_001:1041c21": "辯惑篇",
    "T48n2023_001:1041c22": "卷第六長蘆慈覺頤禪師龜鏡文　慈受禪",
    "T48n2023_001:1041c23": "師示眾箴規　笑翁和尚家訓　黃龍死心",
    "T48n2023_001:1041c24": "新禪師小參　褒禪山慧空禪師輪藏記",
    "T48n2023_001:1041c25": "　慈照聰禪師住石門查待制為撰僧堂記",
    "T48n2023_001:1041c26": "　應菴華禪師答詮長老法嗣書　怡山然禪",
    "T48n2023_001:1041c27": "師發願文　開善密菴謙禪師答陳知丞書",
    "T48n2023_001:1041c28": "　司馬溫公解禪偈　仰山飯　白侍郎六",
    "T48n2023_001:1041c29": "讚偈(并序)　天台圓法師自誡",
    "T48n2023_001:1042a01": "卷第七芙蓉楷禪師小參　黃蘗禪師示眾",
    "T48n2023_001:1042a02": "　徐學老勸童行勤學文　月窟清禪師訓童",
    "T48n2023_001:1042a03": "行　山谷居士黃太史發願文　雲峯悅和",
    "T48n2023_001:1042a04": "尚小參語　月林觀和尚體道銘　慈受深",
    "T48n2023_001:1042a05": "禪師小參　汾州大達無業國師上堂　法",
    "T48n2023_001:1042a06": "昌遇禪師小參　古鏡和尚回汾陽太守",
    "T48n2023_001:1042a07": "　雪竇明覺禪師壁間遺文　范蜀公送圓悟",
    "T48n2023_001:1042a08": "禪師行脚　保寧勇禪師示看經　大智照",
    "T48n2023_001:1042a09": "律師送衣鉢與圓照本禪師書　釋門登科",
    "T48n2023_001:1042a10": "記序　顏侍郎答雲行人書　陳提刑貴謙",
    "T48n2023_001:1042a11": "答真侍郎德秀書",
    "T48n2023_001:1042a12": "卷第八慈受禪師訓童行　勉僧看病　大",
    "T48n2023_001:1042a13": "慧禪師禮觀音文　天台智者大師觀心誦",
    "T48n2023_001:1042a14": "經法　觀心食法　大智律師三衣賦　鐵",
    "T48n2023_001:1042a15": "鉢賦　坐具賦　漉囊賦　錫教賦　頤禪",
    "T48n2023_001:1042a16": "師誡洗麵文　辨才淨法師心師銘　唐禪",
    "T48n2023_001:1042a17": "月大師座右銘　吉州龍濟山友雲鍪和尚",
    "T48n2023_001:1042a18": "蛇穢說　大慧禪師答孫知縣書　佛鑑懃",
    "T48n2023_001:1042a19": "和尚與佛果勤和尚書　答投子通和尚書",
    "T48n2023_001:1042a20": "卷第九隋高祖文皇帝勅文　晉王受菩薩",
    "T48n2023_001:1042a21": "戒疏(即隋煬帝)　婺州左溪山朗禪師召永嘉大",
    "T48n2023_001:1042a22": "師山居書　永嘉答書　天台圓法師懺悔",
    "T48n2023_001:1042a23": "文　發願文　荊溪大師誦經普回向文",
    "T48n2023_001:1042a24": "　芭蕉泉禪師示眾　龍門佛眼禪師十可行",
    "T48n2023_001:1042a25": "十頌(并序)　示禪人心要　誡問話　大隋",
    "T48n2023_001:1042a26": "神照真禪師上堂(二)　雲峯悅和尚室中舉",
    "T48n2023_001:1042a27": "古　金陵保寧勇禪師示眾　古德渴熱行",
    "T48n2023_001:1042a28": "　覺範洪禪師送僧乞食序　為僧不預於十",
    "T48n2023_001:1042a29": "科事佛徒消於百載　或菴體禪師上堂",
    "T48n2023_001:1042b01": "　示眾　小參　結座　真淨文禪師頌　靈",
    "T48n2023_001:1042b02": "芝照律師頌　古德垂誡　勉看經　勉應",
    "T48n2023_001:1042b03": "緣　勉住持　洞山和尚自誡　雪峯存禪",
    "T48n2023_001:1042b04": "師入閩　宏智禪師示眾　省病僧　大慧",
    "T48n2023_001:1042b05": "禪師示徒　龐居士頌　自保銘　上竺佛",
    "T48n2023_001:1042b06": "光照法師示小師　圭峯禪師示學徒委曲",
    "T48n2023_001:1042b07": "　登廁規式　大智律師入廁垂訓",
    "T48n2023_001:1042b08": "卷第十讚佛傳法偈　禪林妙記前序　石",
    "T48n2023_001:1042b09": "屋琪禪師送慶侍者回里省師　結制小參",
    "T48n2023_001:1042b10": "　上堂　商太宰問孔子聖人　鐘山鐵牛",
    "T48n2023_001:1042b11": "印禪師示童行法晦　撫州永安禪院新建",
    "T48n2023_001:1042b12": "法堂記無盡居士撰　宋文帝集朝宰論佛",
    "T48n2023_001:1042b13": "教　後漢書郊祀志　杭州淨慈寺守一法",
    "T48n2023_001:1042b14": "真禪師楴地回向文　隨州大洪山靈峯寺",
    "T48n2023_001:1042b15": "十方禪院記　唐脩雅法師聽誦法華經歌",
    "T48n2023_001:1042b16": "　梁皇捨道事佛詔",
    "T48n2023_001:1042b17": "緇門警訓目錄(終)",
    "T48n2023_001:1042b20": "緇門警訓卷第一",
    "T48n2023_001:1042b22": "溈山大圓禪師警策",
    "T48n2023_001:1042b23": "夫業繫受身未免形累。稟父母之遺體。假眾",
    "T48n2023_001:1042b24": "緣而共成。雖乃四大扶持。常相違背。無常老",
    "T48n2023_001:1042b25": "病不與人期。朝存夕亡剎那異世。譬如春霜",
    "T48n2023_001:1042b26": "曉露倏忽即無。岸樹井藤豈能長久。念念迅",
    "T48n2023_001:1042b27": "速。一剎那間轉息即是來生。何乃晏然空過。",
    "T48n2023_001:1042b28": "父母不供甘旨。六親固以棄離。不能安國治",
    "T48n2023_001:1042b29": "邦。家業頓捐繼嗣。緬離鄉黨剃髮稟師。內勤",
    "T48n2023_001:1042c01": "剋念之功。外弘不諍之德。逈脫塵世冀期出",
    "T48n2023_001:1042c02": "離。何乃纔登戒品。便言我是比丘。檀越所須",
    "T48n2023_001:1042c03": "喫用。常住不解忖思。來處謂言法爾。合供喫",
    "T48n2023_001:1042c04": "了聚頭暄喧。但說人間雜話。然則一期趁樂。",
    "T48n2023_001:1042c05": "不知樂是苦因。曩劫徇塵未嘗返省。時光淹",
    "T48n2023_001:1042c06": "沒歲月蹉跎。受用殷繁施利濃厚。動經年載",
    "T48n2023_001:1042c07": "不疑棄離。積聚滋多保持幻質。導師有勅戒",
    "T48n2023_001:1042c08": "勗比丘。進道嚴身三常不足。人多於此耽味",
    "T48n2023_001:1042c09": "不休。日往月來颯然白首。後學未聞旨趣應",
    "T48n2023_001:1042c10": "須。博問先知將謂出家。貴求衣食佛先制律。",
    "T48n2023_001:1042c11": "啟創發蒙軌則威儀。淨如氷雪。止持作犯束",
    "T48n2023_001:1042c12": "斂初心。微細條章革諸猥弊。毘尼法席曾未",
    "T48n2023_001:1042c13": "叨陪。了義上乘豈能甄別。可惜一生空過。後",
    "T48n2023_001:1042c14": "悔難追。教理未嘗措懷。玄道無因契悟。及至",
    "T48n2023_001:1042c15": "年高臈長。空腹高心不肯親附良朋。惟知倨",
    "T48n2023_001:1042c16": "傲未諳法律。戢斂全無。或大語高聲出言無",
    "T48n2023_001:1042c17": "度。不敬上中下座。婆羅門聚會無殊。椀鉢作",
    "T48n2023_001:1042c18": "聲食畢先起。去就乖角僧體全無。起坐忪諸",
    "T48n2023_001:1042c19": "動他心念。不存些些軌則小小威儀。將何束",
    "T48n2023_001:1042c20": "斂。後昆新學無因倣傚。纔相覺察。便言我是",
    "T48n2023_001:1042c21": "山僧。未聞佛教。行持一向情存粗糙。如斯之",
    "T48n2023_001:1042c22": "見蓋為初心。慵惰饕餮因循荏苒。人間遂成",
    "T48n2023_001:1042c23": "疎野不覺。躘踵老朽觸事面牆。後學咨詢無",
    "T48n2023_001:1042c24": "言接引。縱有談說不涉曲章。或被輕言便責",
    "T48n2023_001:1042c25": "後生。無禮瞋心忿起言語。談人一朝臥疾在",
    "T48n2023_001:1042c26": "床。眾苦縈纏逼迫。曉夕思忖心裏恛惶。前路",
    "T48n2023_001:1042c27": "茫茫未知何往。從茲始知悔過。臨渴掘井奚",
    "T48n2023_001:1042c28": "為自恨。早不預修年晚多諸過咎。臨行揮霍",
    "T48n2023_001:1042c29": "怕怖慞惶。穀穿雀飛。識心隨業如人負債。強",
    "T48n2023_001:1043a01": "者先牽心緒多端。重處偏墜。無常殺鬼念念",
    "T48n2023_001:1043a02": "不停。命不可延時不可待。人天三有應未免",
    "T48n2023_001:1043a03": "之。如是受身非論劫數。感傷嘆訝哀哉切心。",
    "T48n2023_001:1043a04": "豈可緘言遞相警策。所恨同生像季去聖時",
    "T48n2023_001:1043a05": "遙。佛法生疎人多懈怠。略伸管見以曉後來。",
    "T48n2023_001:1043a06": "若不蠲矜。誠難輪逭。",
    "T48n2023_001:1043a07": "夫出家者發足超方心形異俗。紹隆聖種震",
    "T48n2023_001:1043a08": "懾魔軍。用報四恩拔濟三有。若不如此。濫廁",
    "T48n2023_001:1043a09": "僧倫言行荒疎。虛霑信施。昔年行處寸步不",
    "T48n2023_001:1043a10": "移。恍惚一生將何憑恃。況乃堂堂僧相容貌",
    "T48n2023_001:1043a11": "可觀。皆是宿植善根感斯異報。便擬端然拱",
    "T48n2023_001:1043a12": "手。不貴寸陰事業不勤。功果無因克就。豈可",
    "T48n2023_001:1043a13": "一生空過。抑亦來業無裨。辭親決志披緇。意",
    "T48n2023_001:1043a14": "欲等超何所曉夕思忖。豈可遷延過時。心期",
    "T48n2023_001:1043a15": "佛法棟梁。用作後來龜鏡。常以如此未能少",
    "T48n2023_001:1043a16": "分相應。出言須涉於典章。談說乃傍於稽古。",
    "T48n2023_001:1043a17": "形儀挺特意氣高閑遠。行要假良朋。數數清",
    "T48n2023_001:1043a18": "於耳目。住止必須擇伴。時時聞於未聞。故云。",
    "T48n2023_001:1043a19": "生我者父母。成我者朋友。親附善者如霧露",
    "T48n2023_001:1043a20": "中行。雖不濕衣時時有潤。狎習惡者長惡知",
    "T48n2023_001:1043a21": "見。曉夕造惡。即目交報歿後沈淪。一失人身",
    "T48n2023_001:1043a22": "萬劫不復。忠言逆耳。豈不銘心者哉。便能澡",
    "T48n2023_001:1043a23": "心。育德晦迹韜名蘊素。精神喧囂。止絕。若欲",
    "T48n2023_001:1043a24": "參禪學道。頓超方便之門。心契玄津研幾精",
    "T48n2023_001:1043a25": "妙。決擇深奧啟悟真源。博問先知親近善友。",
    "T48n2023_001:1043a26": "此宗難得其妙。切須子細用心。可中頓悟正",
    "T48n2023_001:1043a27": "因。便是出塵階漸。此則破三界二十五有。內",
    "T48n2023_001:1043a28": "外諸法盡知不實。從心變起悉是假名。不用",
    "T48n2023_001:1043a29": "將心湊泊。但情不附物。物豈礙人。任他法性",
    "T48n2023_001:1043b01": "周流莫斷莫續。聞聲見色蓋是尋常。遮邊那",
    "T48n2023_001:1043b02": "邊應用不闕。如斯行止實不枉披法服。亦乃",
    "T48n2023_001:1043b03": "酬報四恩拔濟三有。生生若能不退。佛階決",
    "T48n2023_001:1043b04": "定可期。往來三界之賓。出沒為他作。則此之",
    "T48n2023_001:1043b05": "一學最妙最玄。但辦肯心必不相賺。若有中",
    "T48n2023_001:1043b06": "流之士。未能頓超。且於教法留心。溫尋貝葉",
    "T48n2023_001:1043b07": "精搜義理。傳唱敷揚接引後來。報佛恩德。時",
    "T48n2023_001:1043b08": "光亦不虛棄。必須以此扶持。住止威儀便是",
    "T48n2023_001:1043b09": "僧中法器。豈不見倚松之葛上聳千尋。附託",
    "T48n2023_001:1043b10": "勝因方能廣益。懇修齋戒莫謾虧踰。世世生",
    "T48n2023_001:1043b11": "生殊妙因果。不可等閑過日兀兀度時。可惜",
    "T48n2023_001:1043b12": "光陰。不求升進。徒消十方信施。亦乃孤負四",
    "T48n2023_001:1043b13": "恩。積累轉深。心塵易壅觸途成滯。人所輕欺。",
    "T48n2023_001:1043b14": "古云。彼既丈夫我亦爾。不應自輕而退屈。若",
    "T48n2023_001:1043b15": "不如此徒在緇門。荏苒一生殊無所益。伏望",
    "T48n2023_001:1043b16": "興決烈之志。開特達之懷。舉措看他上流。莫",
    "T48n2023_001:1043b17": "擅隨於庸鄙。今生便須決斷想料。不由別人",
    "T48n2023_001:1043b18": "息意忘緣。不與諸塵作對。心空境寂。只為久",
    "T48n2023_001:1043b19": "滯不通。熟覽斯文時時警策。強作主宰莫狥",
    "T48n2023_001:1043b20": "人情。業果所牽誠難逃避。聲和嚮順形直影",
    "T48n2023_001:1043b21": "端。因果歷然豈無憂懼。故經云。假使百千劫。",
    "T48n2023_001:1043b22": "所作業不亡。因緣會遇時。果報還自受。故知",
    "T48n2023_001:1043b23": "三界刑罰縈絆殺人。弩力勤修莫空過日。深",
    "T48n2023_001:1043b24": "知過患方乃相勸行持。願百劫千生處處同",
    "T48n2023_001:1043b25": "為法侶。乃為銘曰。",
    "T48n2023_001:1043b26": "幻身夢宅空中物色。前際無窮後際寧剋。出",
    "T48n2023_001:1043b27": "此沒彼升沈疲極。未免三輪何時休息。貪戀",
    "T48n2023_001:1043b28": "世間陰緣成質。從生至老一無所得。根本無",
    "T48n2023_001:1043b29": "明因茲被惑。光陰可惜剎那不測。今生空過",
    "T48n2023_001:1043c01": "來世窒塞。從迷至迷皆因六賊。六道往還三",
    "T48n2023_001:1043c02": "界匍匐。早訪明師親近高德。決擇身心去其",
    "T48n2023_001:1043c03": "荊棘。世自浮虛眾緣豈逼。研窮法理以悟為",
    "T48n2023_001:1043c04": "則。心境俱捐莫記莫憶。六根怡然行住寂默。",
    "T48n2023_001:1043c05": "一心不生萬法俱息。",
    "T48n2023_001:1043c06": "明教嵩禪師尊僧篇",
    "T48n2023_001:1043c07": "教必尊僧何謂也。僧也者以佛為性。以如來",
    "T48n2023_001:1043c08": "為家。以法為身。以慧為命。以禪悅為食。故",
    "T48n2023_001:1043c09": "不恃俗民。不營世家。不修形骸。不貪生不懼",
    "T48n2023_001:1043c10": "死。不溽乎五味。其防身有戒。攝心有定。辨",
    "T48n2023_001:1043c11": "明有慧。語其戒也潔清三惑。而畢身不污。語",
    "T48n2023_001:1043c12": "其定也恬思慮正。神明而終日不亂。語其慧",
    "T48n2023_001:1043c13": "也。崇德辨惑而必然。以此修之之謂因。以此",
    "T48n2023_001:1043c14": "成之之謂果。其於物也有慈有悲。有大誓有",
    "T48n2023_001:1043c15": "大惠。慈也者。當欲安萬物。悲也者。常欲拯眾",
    "T48n2023_001:1043c16": "苦。誓也者。誓與天下見真諦。惠也者。惠群生",
    "T48n2023_001:1043c17": "以正法。神而通之。天地不能揜。密而行之。鬼",
    "T48n2023_001:1043c18": "神不能測。其演法也辨說不滯。其護法也奮",
    "T48n2023_001:1043c19": "不顧身。能忍人之不可忍。能行人之不能行。",
    "T48n2023_001:1043c20": "其正命也丐食而食而不為恥。其寡欲也糞",
    "T48n2023_001:1043c21": "衣綴鉢而不為貧。其無爭也可辱而不可輕。",
    "T48n2023_001:1043c22": "其無怨也可同而不可損。以實相待物。以至",
    "T48n2023_001:1043c23": "慈修己。故其於天下也。能必和能普敬。其語",
    "T48n2023_001:1043c24": "無妄故其為信也至。其法無我故其為讓也",
    "T48n2023_001:1043c25": "誠。有威可警有儀可則。天人望而儼然。能福",
    "T48n2023_001:1043c26": "於世能導於俗。其忘形也委禽獸而不怪。其",
    "T48n2023_001:1043c27": "讀誦也冐寒暑而不廢。以法而出也遊人間",
    "T48n2023_001:1043c28": "遍聚落。視名若谷響。視利若遊塵。視物色若",
    "T48n2023_001:1043c29": "陽艶。煦嫗貧病瓦合輿儓。而不為卑。以道而",
    "T48n2023_001:1044a01": "處也雖深山窮谷。草其衣木其食。晏然自得。",
    "T48n2023_001:1044a02": "不可以利誘。不可以勢屈。謝天子諸侯而不",
    "T48n2023_001:1044a03": "為高。其獨立也以道自勝。雖形影相吊而不",
    "T48n2023_001:1044a04": "為孤。其群居也以法為屬。會四海之人而不",
    "T48n2023_001:1044a05": "為混。其可學也雖三藏十二部。百家異道之",
    "T48n2023_001:1044a06": "書。無不知也。他方殊俗之言無不通也。祖述",
    "T48n2023_001:1044a07": "其法則有文有章也。行其中道則不空不有",
    "T48n2023_001:1044a08": "也。其絕學也離念清淨純真一如。不復有所",
    "T48n2023_001:1044a09": "分別也。僧乎其為人至。其為心溥。其為德備。",
    "T48n2023_001:1044a10": "其為道大。其為賢非世之所謂賢也。其為聖",
    "T48n2023_001:1044a11": "非世之所謂聖也。出世殊勝之賢聖也。僧也",
    "T48n2023_001:1044a12": "如此可不尊乎。",
    "T48n2023_001:1044a13": "孤山圓法師示學徒",
    "T48n2023_001:1044a14": "於戲大法下衰去聖逾遠。披緇雖眾謀道尤",
    "T48n2023_001:1044a15": "稀。競聲利為己能。視流通為兒戲。遂使法門",
    "T48n2023_001:1044a16": "罕闢教網將頹。實賴後昆克荷斯道。汝曹虛",
    "T48n2023_001:1044a17": "心請法潔己依師。近期於立身揚名。遠冀於",
    "T48n2023_001:1044a18": "革凡成聖。發揮像法捨子而誰。故須修身踐",
    "T48n2023_001:1044a19": "言慎終如始。勤爾學問謹爾行藏。避惡友如",
    "T48n2023_001:1044a20": "避虎狼。事良朋如事父母。奉師盡禮為法亡",
    "T48n2023_001:1044a21": "軀。有善母自矜。起過務速改。守仁義而確乎",
    "T48n2023_001:1044a22": "不拔。處貧賤則樂以忘憂。自然與禍斯違與",
    "T48n2023_001:1044a23": "福斯會。豈假相形。問命諂求榮達之期。擇日",
    "T48n2023_001:1044a24": "選時苟免否屯之運。此豈沙門之遠識。實惟俗",
    "T48n2023_001:1044a25": "子之妄情。宜乎見賢思齊。當仁不讓。慕雪山",
    "T48n2023_001:1044a26": "之求法。學善財之尋師。名利不足。動於懷。死",
    "T48n2023_001:1044a27": "生不足憂其慮。倘功成而事遂。必自邇而涉",
    "T48n2023_001:1044a28": "遐。不沽名而名自揚。不召眾而眾自至。智足",
    "T48n2023_001:1044a29": "以照惑。慈足以攝人。窮則獨善其身。達則兼",
    "T48n2023_001:1044b01": "善天下。使真風息而再振。慧炬滅而復明。可",
    "T48n2023_001:1044b02": "謂大丈夫焉。可謂如來使矣。豈得身棲講肆。",
    "T48n2023_001:1044b03": "跡混常徒。在穢惡則無所間然。於行解則不",
    "T48n2023_001:1044b04": "見可畏。以至積習成性自滅其身。始教慕彼",
    "T48n2023_001:1044b05": "上賢。終見淪於下惡。如斯之輩誠可悲哉。詩",
    "T48n2023_001:1044b06": "云靡不有初鮮克有終。斯之謂矣。中人以上",
    "T48n2023_001:1044b07": "可不誡歟。抑又戒慧分宗大小異學。悉自佛",
    "T48n2023_001:1044b08": "心而派出。意存法界以同歸。既而未曉大猷。",
    "T48n2023_001:1044b09": "於是各權所據。習經論則以戒學為棄物。宗",
    "T48n2023_001:1044b10": "律部則以經論為憑虛。習大法者則滅沒小",
    "T48n2023_001:1044b11": "乘。聽小乘者則輕毀大法。但見人師偏讚。遂",
    "T48n2023_001:1044b12": "執之而互相是非。豈知佛意常融。苟達之而",
    "T48n2023_001:1044b13": "不見彼此。應當互相成濟。共熟機緣。其猶萬",
    "T48n2023_001:1044b14": "派朝宗無非到海。百官蒞事咸曰勤王。未見",
    "T48n2023_001:1044b15": "護一派而擬塞眾流。守一官而欲廢庶績。原",
    "T48n2023_001:1044b16": "夫法王之垂化也。統攝群品各有司存。小律",
    "T48n2023_001:1044b17": "比禮刑之權。大乘類鈞衡之任。營福如司於",
    "T48n2023_001:1044b18": "漕輓。製撰若掌於王言。在國家之百吏咸修。",
    "T48n2023_001:1044b19": "類我教之群宗競演。果明此旨豈執異端。當",
    "T48n2023_001:1044b20": "須量己才。能隨力演布。性敏則兼學為善。識",
    "T48n2023_001:1044b21": "淺則顓門是宜。若然者雖各播風猷。而共成",
    "T48n2023_001:1044b22": "慈濟。同歸和合之海。共坐解脫之床。夫如是",
    "T48n2023_001:1044b23": "則真迷途之指南。教門之木鐸也。居乎師位",
    "T48n2023_001:1044b24": "諒無慚德。趣乎佛果決定不疑。汝無矜伐小",
    "T48n2023_001:1044b25": "小見知。樹立大大我慢。輕侮先覺熒惑後生。",
    "T48n2023_001:1044b26": "雖云聽尋未補過咎。言或有中。汝曹思之。",
    "T48n2023_001:1044b27": "勉學上(并序)",
    "T48n2023_001:1044b28": "中人之性知務學而或墮於學。乃作勉學。",
    "T48n2023_001:1044b29": "嗚呼學不可須臾怠。道不可須臾離。道由學",
    "T48n2023_001:1044c01": "而明學可怠乎。聖賢之域由道而至。道可離",
    "T48n2023_001:1044c02": "乎。肆凡民之學不怠可以至於賢。賢人之學",
    "T48n2023_001:1044c03": "不怠可以至於聖。冉求之學可以至於顏淵。",
    "T48n2023_001:1044c04": "而不逮具體者中心怠耳。故曰。非不說子之",
    "T48n2023_001:1044c05": "道力不足也。子曰。患力不足者中道廢。今汝",
    "T48n2023_001:1044c06": "畫。顏淵之學可以至於夫子。而不齊於聖師",
    "T48n2023_001:1044c07": "者。短命死耳。如不死安知其不如仲尼哉。以",
    "T48n2023_001:1044c08": "其學之不怠也。故曰。有顏氏子好學不幸短",
    "T48n2023_001:1044c09": "命死矣。今也則亡。或問。聖人學耶。曰是何言",
    "T48n2023_001:1044c10": "歟。是何言歟。凡民與賢猶知學。豈聖人怠於",
    "T48n2023_001:1044c11": "學耶。夫天之剛也。而能學柔於地故。不干四",
    "T48n2023_001:1044c12": "時焉。地之柔也。而能學剛於天故。能出金石",
    "T48n2023_001:1044c13": "焉。陽之發生也。而亦學肅殺於陰故。靡草死",
    "T48n2023_001:1044c14": "焉。陰之肅殺也。而亦學發生於陽故。薺麥生",
    "T48n2023_001:1044c15": "焉。夫為天乎地乎陽乎陰乎。交相學而不怠。",
    "T48n2023_001:1044c16": "所以成萬物。天不學柔則無以覆。地不學剛",
    "T48n2023_001:1044c17": "則無以載。陽不學陰則無以啟。陰不學陽則",
    "T48n2023_001:1044c18": "無以閉。聖人無他也。則天地陰陽而行者四",
    "T48n2023_001:1044c19": "者學不怠。聖人惡乎怠。或者避席曰。予之孤",
    "T48n2023_001:1044c20": "陋也。幸子發其蒙。願聞聖人之學。中庸子曰。",
    "T48n2023_001:1044c21": "復坐吾語汝。書不云乎。惟狂克念作聖。惟聖",
    "T48n2023_001:1044c22": "罔念作狂。是故聖人造次顛沛未嘗不念正",
    "T48n2023_001:1044c23": "道而學之也。夫子大聖人也。拔乎其萃出乎",
    "T48n2023_001:1044c24": "其類。自生民以來未有如夫子者。入太廟每",
    "T48n2023_001:1044c25": "事問。則是學於廟人也。三人行擇其善者而",
    "T48n2023_001:1044c26": "從之。則是學於偕行也。入周則問禮於老子。",
    "T48n2023_001:1044c27": "則是學於柱史也。豈仲尼之聖不若廟人行人",
    "T48n2023_001:1044c28": "柱史耶。蓋聖人懼夫不念正道而學之。則至",
    "T48n2023_001:1044c29": "於狂也矣。故曰。必有如丘之忠信焉。必不如",
    "T48n2023_001:1045a01": "丘之好學也。曰聖人生而知之何必學為。曰",
    "T48n2023_001:1045a02": "知而學聖人也。學而知常人也。雖聖人常人",
    "T48n2023_001:1045a03": "莫有不由於學焉。孔子曰。君子不可不學。子",
    "T48n2023_001:1045a04": "路曰。南山有竹不柔自直。斬而用之達乎犀",
    "T48n2023_001:1045a05": "革。以此言之。何學之有。孔子曰。栝而羽之鏃",
    "T48n2023_001:1045a06": "而礪之。其入之不亦深乎。子路再拜曰。敬受",
    "T48n2023_001:1045a07": "教矣。噫聖人之學無乃栝羽鏃礪使深入乎。",
    "T48n2023_001:1045a08": "豈生而知之者。兀然不學耶。",
    "T48n2023_001:1045a09": "勉學下",
    "T48n2023_001:1045a10": "夫聖且賢必務於學。聖賢以下安有不學而",
    "T48n2023_001:1045a11": "成人哉。學猶飲食衣服也。人有聖乎賢乎眾",
    "T48n2023_001:1045a12": "庶乎。雖三者異。而饑索食渴索飲寒索衣則",
    "T48n2023_001:1045a13": "不異矣。學也豈得異乎。惟禽獸土木不必學",
    "T48n2023_001:1045a14": "也。嗚呼愚夫嗜飲食而不怠。冐貨利而不休。",
    "T48n2023_001:1045a15": "及就於學朝學而夕怠者有矣。夫有春學而",
    "T48n2023_001:1045a16": "冬怠者有矣。夫苟如嗜飲食冐貨利之不知",
    "T48n2023_001:1045a17": "怠者。何患於不為博聞乎。不為君子乎。曰世",
    "T48n2023_001:1045a18": "有至愚者。不辯菽麥之異。不知寒暑之變。豈",
    "T48n2023_001:1045a19": "令學耶。豈可教耶。曰至愚由不教也。由不學",
    "T48n2023_001:1045a20": "也。苟師教之不倦彼心之不怠者。聖域可躋",
    "T48n2023_001:1045a21": "而陞乎。何憂菽麥之不辯乎。且愚者渴而知",
    "T48n2023_001:1045a22": "飲。饑而知食。寒而知衣。既知斯三者則與草",
    "T48n2023_001:1045a23": "木殊矣。惡乎不可學也。不可教也。人之至愚",
    "T48n2023_001:1045a24": "豈不能日記一言耶。積日至月則記三十言",
    "T48n2023_001:1045a25": "矣。積月至年則記三百六十言矣。積之數年",
    "T48n2023_001:1045a26": "而不怠者。亦幾於博聞乎。又日取一小善而",
    "T48n2023_001:1045a27": "學行之。積日至月則身有三十善矣。積月至",
    "T48n2023_001:1045a28": "年則身有三百六十善矣。積之數年而不怠",
    "T48n2023_001:1045a29": "者。不亦幾於君子乎。為愚為小人而不變者。",
    "T48n2023_001:1045b01": "由不學耳。中庸子喟然嘆曰。吾嘗見恥智之",
    "T48n2023_001:1045b02": "不逮才之不敏。而輟於學者。未見恥飲食不",
    "T48n2023_001:1045b03": "如他人之多而輟飲食者。輟飲食則殞其命。",
    "T48n2023_001:1045b04": "何必恥於不多耶。輟學問則同夫禽獸土木。",
    "T48n2023_001:1045b05": "何必恥才智之不如他人耶。苟恥才智不如",
    "T48n2023_001:1045b06": "則不學。則亦應恥飲食不如他人則廢飲食。",
    "T48n2023_001:1045b07": "以是觀之豈不大誤乎。吾亦至愚也。每揣才",
    "T48n2023_001:1045b08": "與智不逮他人者遠矣。由知飲食之不可輟。",
    "T48n2023_001:1045b09": "而不敢怠於學也。行年四十有四矣。雖病且",
    "T48n2023_001:1045b10": "困。而手未嘗釋卷。所以懼同於土木禽獸耳。",
    "T48n2023_001:1045b11": "非敢求臻聖域也。亦非求乎聞達也。雖或彷",
    "T48n2023_001:1045b12": "徉戶庭。夷猶原野。以暫頤養。目觀心思。亦未",
    "T48n2023_001:1045b13": "嘗敢廢於學也。由是登山則思學其高。臨水",
    "T48n2023_001:1045b14": "則思學其清。坐石則思學其堅。看松則思學",
    "T48n2023_001:1045b15": "其貞。對月則思學其明。萬境森列各有所長。",
    "T48n2023_001:1045b16": "吾悉得師而學之。萬境無言而尚可學。人之",
    "T48n2023_001:1045b17": "能言。雖萬惡必有一善也。師一善以學之。其",
    "T48n2023_001:1045b18": "誰曰不然乎。中庸子曰。世有求之而或不得",
    "T48n2023_001:1045b19": "者也。世有求之而必得者也。求之而或不得",
    "T48n2023_001:1045b20": "者利也。求之而必得者道也。小人之於利也。",
    "T48n2023_001:1045b21": "雖或萬求而萬不得。而求之彌勇。君子之於",
    "T48n2023_001:1045b22": "道也。求之必得。而望塗懷怯自念力不足者。",
    "T48n2023_001:1045b23": "此求利小人之罪耳。仲尼曰。仁遠乎哉。我欲",
    "T48n2023_001:1045b24": "仁斯仁至矣。言求之而必得也。",
    "T48n2023_001:1045b25": "姑蘇景德寺雲法師務學十門(并序)",
    "T48n2023_001:1045b26": "玉不琢不成器。人不學不知道。余十有五而",
    "T48n2023_001:1045b27": "志于學。荏苒光景。倏忽老至。歲月既深。粗知",
    "T48n2023_001:1045b28": "其趣。翻嘆疇昔。殊失斯旨。限迫桑榆。學不可",
    "T48n2023_001:1045b29": "逮。因述十門垂裕後昆。俾務學以成功。助弘",
    "T48n2023_001:1045c01": "教而復顯云爾。",
    "T48n2023_001:1045c02": "不修學無以成",
    "T48n2023_001:1045c03": "涅槃經云。凡有心者皆當得成阿耨多羅三",
    "T48n2023_001:1045c04": "藐三菩提。何以故。蓋為一切眾生皆有佛性。",
    "T48n2023_001:1045c05": "此性虛通靈明常寂。若謂之有無狀無名。若",
    "T48n2023_001:1045c06": "謂之無聖以之靈。群生無始不覺自迷。煩惱",
    "T48n2023_001:1045c07": "覆蔽遺此本明。能生諸緣枉入六趣。由是大",
    "T48n2023_001:1045c08": "覺憫物迷盲。設戒定慧三學之法。其道恢弘",
    "T48n2023_001:1045c09": "示從真以起妄。軌範群品令息妄以歸真。若",
    "T48n2023_001:1045c10": "能信受佛語。隨順師學。乃駕苦海之迅航。則",
    "T48n2023_001:1045c11": "登聖道之梯隥。誰能出不由戶。何莫由斯道",
    "T48n2023_001:1045c12": "焉。",
    "T48n2023_001:1045c13": "不折我無以學",
    "T48n2023_001:1045c14": "說文云。我施身自謂也。華嚴云。凡夫無智執",
    "T48n2023_001:1045c15": "著於我。法華云。我慢自矜高。諂曲心不實由",
    "T48n2023_001:1045c16": "執我見憍慢貢高不愧。無智妄自尊大。見善",
    "T48n2023_001:1045c17": "不從罔受教誨。於賢不親去道甚遠。欲求法",
    "T48n2023_001:1045c18": "者當折我心。恭默思道屈節卑禮。以敬事長",
    "T48n2023_001:1045c19": "尊師重道。見賢思齊。鳩摩羅什初學小教頂",
    "T48n2023_001:1045c20": "禮盤頭達多。此下敬上謂之賢尊。盤頭達多",
    "T48n2023_001:1045c21": "晚求大法。復禮鳩摩羅什。此上敬下謂之尊",
    "T48n2023_001:1045c22": "賢。故周易曰。謙德之柄也。書云。汝惟不矜自",
    "T48n2023_001:1045c23": "賢曰矜。天下莫與汝爭能。汝惟不伐天下莫",
    "T48n2023_001:1045c24": "與汝爭功。晏子曰。夫爵益高者意益下。官益",
    "T48n2023_001:1045c25": "大者心益小。祿益厚者施益博。子夏曰。敬而",
    "T48n2023_001:1045c26": "無失恭而有禮。四海之內皆兄弟也。",
    "T48n2023_001:1045c27": "不擇師無以法",
    "T48n2023_001:1045c28": "鳥之將息必擇其林。人之求學當選於師。師",
    "T48n2023_001:1045c29": "乃人之模範。模不模範不範。古今多矣。為模",
    "T48n2023_001:1046a01": "範者世唯二焉。上則智慧博達行業堅貞。猶",
    "T48n2023_001:1046a02": "密室燈光徹窓隙。次乃解雖洞曉行亦藏瑕。",
    "T48n2023_001:1046a03": "如犯罪人持燈照道。斯二高座皆蘊師法。其",
    "T48n2023_001:1046a04": "如寡德適時名而不高。望風依附畢世荒唐。",
    "T48n2023_001:1046a05": "東晉安師。十二出家。貌黑形陋。師輕視之驅",
    "T48n2023_001:1046a06": "役田舍。執勞三年。方求師教授辨意經。執卷",
    "T48n2023_001:1046a07": "入田因息就覽。暮歸還師經已闍誦。師方驚",
    "T48n2023_001:1046a08": "嘆乃為剃髮。至受具戒恣其游學。投佛圖澄。",
    "T48n2023_001:1046a09": "見以奇之。異哉小童。真世良驥不遇青眼困",
    "T48n2023_001:1046a10": "駕鹽車。自非伯樂奚彰千里之駿。故出家者",
    "T48n2023_001:1046a11": "慎宜詳擇察。有匠成之能方具資稟之禮。故",
    "T48n2023_001:1046a12": "南山云。真誠出家者怖四怨之多苦。厭三界",
    "T48n2023_001:1046a13": "之無常。辭六親之至愛。捨五慾之深著。能如",
    "T48n2023_001:1046a14": "是者名真出家。則可紹隆三寶度脫四生。利",
    "T48n2023_001:1046a15": "益甚深功德無量。比真教凌遲慧風掩扇。俗",
    "T48n2023_001:1046a16": "懷侮慢道出非法。並由師無率誘之心。資缺",
    "T48n2023_001:1046a17": "奉行之志。二彼相捨妄流鄙境。欲令道光焉",
    "T48n2023_001:1046a18": "可得乎。",
    "T48n2023_001:1046a19": "不習誦無以記",
    "T48n2023_001:1046a20": "記諸善言諷而誦之。迦葉阿難具足住持八",
    "T48n2023_001:1046a21": "萬法藏。西域東夏高德出家。幼年始習皆學",
    "T48n2023_001:1046a22": "誦持。竺佛圖澄能誦佛經數百萬言。佛陀跋",
    "T48n2023_001:1046a23": "陀。此云覺賢。同學數人習誦為業。餘人一月",
    "T48n2023_001:1046a24": "工誦。覺賢一日能記。其師嘆曰。一日之學敵",
    "T48n2023_001:1046a25": "三十夫。然人至愚豈不日記一言。以日繫月",
    "T48n2023_001:1046a26": "以月繫年。積工必廣累課亦深。其道自微而",
    "T48n2023_001:1046a27": "生。何患無所立矣。",
    "T48n2023_001:1046a28": "不工書無以傳",
    "T48n2023_001:1046a29": "書者如也。敘事如人之意。防現生之忘失。須",
    "T48n2023_001:1046b01": "繕寫而編錄。欲後代以流傳。宜躬書以成集。",
    "T48n2023_001:1046b02": "則使教風不墜。道久彌芳。故釋氏經律結集",
    "T48n2023_001:1046b03": "貝多。孔子詩書刪定竹簡。若不工書事難成",
    "T48n2023_001:1046b04": "就。翻思智者無礙之辯。但益時機。自非章安",
    "T48n2023_001:1046b05": "秉筆之力。豈留今日。故罽賓高德盤頭達多。",
    "T48n2023_001:1046b06": "從旦至中手寫千偈。從中至暮口誦千偈。但",
    "T48n2023_001:1046b07": "當遵佛能寫名字。慎勿傚世精草隷焉。",
    "T48n2023_001:1046b08": "不學詩無以言",
    "T48n2023_001:1046b09": "言善則千里之外應之。言不善則千里之外",
    "T48n2023_001:1046b10": "違之。詩陳褒貶語順聲律。國風敦厚雅頌溫",
    "T48n2023_001:1046b11": "柔。才華氣清詞富彬蔚。久習則語論自秀。纔",
    "T48n2023_001:1046b12": "誦乃含吐不俗。彼稱四海習鑿齒。此對彌天",
    "T48n2023_001:1046b13": "釋道安。陳留阮瞻時忽嘲曰。大晉龍興天下",
    "T48n2023_001:1046b14": "為家。沙門何不全髮膚去袈裟。釋梵服被綾",
    "T48n2023_001:1046b15": "紗。孝龍對曰。抱一以逍遙。唯寂以致誠。剪髮",
    "T48n2023_001:1046b16": "毀容改服變形。彼謂我辱我棄彼榮。故無心",
    "T48n2023_001:1046b17": "於貴而愈貴。無心於足而愈足。此乃氣蘊蘭",
    "T48n2023_001:1046b18": "芳言吐風采。雖不近乎聾俗而可接於清才。",
    "T48n2023_001:1046b19": "佛法既委王臣。弘道須習文翰。支遁投書北",
    "T48n2023_001:1046b20": "闕。道林方逸東山。自非高才豈感君主。宜省",
    "T48n2023_001:1046b21": "狂簡之言。徒虛語耳。",
    "T48n2023_001:1046b22": "非博覽無以據",
    "T48n2023_001:1046b23": "高僧傳云。非博則語無所據。當知今古之興",
    "T48n2023_001:1046b24": "亡。須識華梵之名義。游三藏之教海。玩六經",
    "T48n2023_001:1046b25": "之詞林。言不妄談語有典據。故習鑿齒讚安",
    "T48n2023_001:1046b26": "師曰。理懷簡衷多所博涉。內外群書略皆遍",
    "T48n2023_001:1046b27": "覩。陰陽算數悉亦能通。佛經妙義故所遊刃。",
    "T48n2023_001:1046b28": "真宗皇帝詔李侍讀飲。仲容起固辭曰。告官",
    "T48n2023_001:1046b29": "家徹臣器。上問何故謂天子為官家。對曰。臣",
    "T48n2023_001:1046c01": "嘗記蔣濟萬機論言。三皇官天下。五帝家天",
    "T48n2023_001:1046c02": "下。兼三五之德故。曰官家。上喜曰。真所謂君",
    "T48n2023_001:1046c03": "臣千載一遇。此由學問藏身多識前言。無所",
    "T48n2023_001:1046c04": "累矣。",
    "T48n2023_001:1046c05": "不歷事無以識",
    "T48n2023_001:1046c06": "子曰。吾非聖人經事久矣。洎入太廟每事問",
    "T48n2023_001:1046c07": "者。儆戒無虞罔失法度。羅漢雖聖赤鹽不知。",
    "T48n2023_001:1046c08": "方朔雖賢劫灰罔辯。多見而識之。未見而昧",
    "T48n2023_001:1046c09": "矣。李後主得畫牛一軸。晝則出於欄外。夜乃",
    "T48n2023_001:1046c10": "歸於欄中。持貢闕下。太宗張後苑以示群臣。",
    "T48n2023_001:1046c11": "俱無知者。惟僧錄贊寧曰。南倭海水或減則",
    "T48n2023_001:1046c12": "灘磧微露。倭人拾方。諸蚌腊中有餘淚數滴",
    "T48n2023_001:1046c13": "者。得之和色著物。則晝隱而夜顯。沃焦山時",
    "T48n2023_001:1046c14": "或風燒飄擊。忽有石落海岸。得之滴水摩色",
    "T48n2023_001:1046c15": "染物。則晝顯而夜晦。諸學士皆以為無稽。寧",
    "T48n2023_001:1046c16": "曰。見張騫海外異記。後杜鎬檢三館書。自果",
    "T48n2023_001:1046c17": "見於六朝舊本書中。此乃博聞強識見幾而",
    "T48n2023_001:1046c18": "作也。",
    "T48n2023_001:1046c19": "不求友無以成",
    "T48n2023_001:1046c20": "生我者父母。成我者朋友。故君子以朋友講",
    "T48n2023_001:1046c21": "習。以文會友以友輔仁。品藻人物商榷同異。",
    "T48n2023_001:1046c22": "如切如磋如琢如磨。劉孝標云。組織仁義琢",
    "T48n2023_001:1046c23": "磨道德。歡其愉樂恤其陵夷。寄通靈臺之下。",
    "T48n2023_001:1046c24": "遺跡江湖之上。風雨急而不輟其音。雪霜零",
    "T48n2023_001:1046c25": "而不渝其色。斯乃賢達之素交。歷萬古而一",
    "T48n2023_001:1046c26": "遇。東晉道安未受戒時。會沙彌僧光於逆旅。",
    "T48n2023_001:1046c27": "其陳志慕神氣慷慨。臨別相謂曰。若俱長大",
    "T48n2023_001:1046c28": "勿忘同游。後光學通經論。隱飛龍山。安後復",
    "T48n2023_001:1046c29": "從之相會所喜。謂昔誓始從。因共披文屬思。",
    "T48n2023_001:1047a01": "新悟尤多。安曰。先舊格義於理多違。光曰。且",
    "T48n2023_001:1047a02": "當分析逍遙。何容是非先達。安曰。弘贊理教",
    "T48n2023_001:1047a03": "宜令允愜。法鼓競鳴何先何後。時僧道護亦",
    "T48n2023_001:1047a04": "隱飛龍。乃共言曰。居靜離俗每欲匡心大法。",
    "T48n2023_001:1047a05": "豈可獨步山門。使法輪輟軫。宜各隨力所被",
    "T48n2023_001:1047a06": "以報佛恩。眾僉曰善。遂各行化。",
    "T48n2023_001:1047a07": "不觀心無以通",
    "T48n2023_001:1047a08": "維摩云諸佛解脫當依眾生心行中求。何以",
    "T48n2023_001:1047a09": "故。晉華嚴云。心如工畫師。造種種五陰。一",
    "T48n2023_001:1047a10": "切世間中。無不從心造。如心佛亦爾。如佛眾",
    "T48n2023_001:1047a11": "生然。心佛及眾生。是三無差別。既為生佛之",
    "T48n2023_001:1047a12": "母。亦為依正之源。故楞嚴云。諸法所生唯心",
    "T48n2023_001:1047a13": "所現。一切因果世界微塵因心成體。欲言心",
    "T48n2023_001:1047a14": "有。如箜篌聲求不可見。欲言其無。如箜篌聲",
    "T48n2023_001:1047a15": "彈之亦響。不有不無妙在其中。故般舟云。諸",
    "T48n2023_001:1047a16": "佛從心得解脫。心者清淨名無垢。五道鮮潔",
    "T48n2023_001:1047a17": "不受色。有解此者大道成。遵此十門上行下",
    "T48n2023_001:1047a18": "傚不倦。終之則吾佛之教可延於後世。苟謂",
    "T48n2023_001:1047a19": "不然。祖道必喪。傾望後裔。覽而警焉。",
    "T48n2023_001:1047a20": "上封佛心才禪師坐禪儀",
    "T48n2023_001:1047a21": "夫坐禪者。端心正意潔己虛心。疊足跏趺收",
    "T48n2023_001:1047a22": "視反聽。惺惺不昧沈掉永離。縱憶事來盡情",
    "T48n2023_001:1047a23": "拋棄。向靜定處正念諦觀。知坐是心及返照",
    "T48n2023_001:1047a24": "是心。知有無中邊內外者心也。此心虛而知",
    "T48n2023_001:1047a25": "寂而照。圓明了了不墮斷常。靈覺昭昭揀非",
    "T48n2023_001:1047a26": "虛妄。今見學家力坐不悟者。病由依計。情附",
    "T48n2023_001:1047a27": "偏邪。迷背正因。枉隨止作。不悟之失。其在斯",
    "T48n2023_001:1047a28": "焉。若也斂澄一念密契無生。智鑑廓然心華",
    "T48n2023_001:1047a29": "頓發。無邊計執直下消磨。積劫不明一時豁",
    "T48n2023_001:1047b01": "現。如忘忽記如病頓瘳。內生歡喜心。自知當",
    "T48n2023_001:1047b02": "作佛。即知自心外無別佛。然後順悟增修因",
    "T48n2023_001:1047b03": "修而證。證悟之源是三無別。名為一解一行",
    "T48n2023_001:1047b04": "三昧。亦云無功用道。便能轉物不離根塵。信",
    "T48n2023_001:1047b05": "手拈來互分主伴。乾坤眼淨今古更陳。覿體",
    "T48n2023_001:1047b06": "神機自然符契。所以維摩詰曰。不起寂滅定。",
    "T48n2023_001:1047b07": "而現諸威儀。是為宴坐也。然當知水澄月現",
    "T48n2023_001:1047b08": "鏡淨光全。學道之人坐禪為要。苟不爾者。修",
    "T48n2023_001:1047b09": "途輪轉汩沒四生。酸鼻痛心難以自默。聊書",
    "T48n2023_001:1047b10": "大概助發真源。果不廢修即同參契。",
    "T48n2023_001:1047b11": "長蘆慈覺賾禪師坐禪儀",
    "T48n2023_001:1047b12": "學般若菩薩先當起大悲心發弘誓願。精修",
    "T48n2023_001:1047b13": "三昧誓度眾生。不為一身獨求解脫。爾乃放",
    "T48n2023_001:1047b14": "捨諸緣休息萬事。身心一如動靜無間。量其",
    "T48n2023_001:1047b15": "飲食不多不少。調其睡眠不節不恣。欲坐禪",
    "T48n2023_001:1047b16": "時。於閑靜處厚敷坐物。寬繫衣帶令威儀齊",
    "T48n2023_001:1047b17": "整。然後結加趺坐。先以右足安左髀上。左足",
    "T48n2023_001:1047b18": "安右髀上。或半趺坐亦可。但以左足壓右足",
    "T48n2023_001:1047b19": "而已。次以右手安左足上。左掌安右掌上。以",
    "T48n2023_001:1047b20": "兩手大拇指面相拄。徐徐舉身前向。復左右",
    "T48n2023_001:1047b21": "搖振。乃正身端坐。不得左傾右側。前躬後仰。",
    "T48n2023_001:1047b22": "令腰脊頭項骨節相拄。狀如浮屠。又不得聳",
    "T48n2023_001:1047b23": "身太過。令人氣急不安。要令耳與肩對。鼻與",
    "T48n2023_001:1047b24": "臍對。舌拄上腭唇齒相著。目須微開免致昏",
    "T48n2023_001:1047b25": "睡。若得禪定其力最勝。古有習定高僧。坐常",
    "T48n2023_001:1047b26": "開目。向法雲圓通禪師亦訶人閉目坐禪。以",
    "T48n2023_001:1047b27": "為黑山鬼窟。蓋有深旨。達者知焉。身相既定",
    "T48n2023_001:1047b28": "氣息既調。然後寬放臍腹。一切善惡都莫思",
    "T48n2023_001:1047b29": "量。念起即覺。覺之即失。久久忘緣自成一片。",
    "T48n2023_001:1047c01": "此坐禪之要術也。竊為坐禪乃安樂法門。而",
    "T48n2023_001:1047c02": "人多致疾者。蓋不善用心故也。若善得此意。",
    "T48n2023_001:1047c03": "則自然四大輕安精神爽利。正念分明法味",
    "T48n2023_001:1047c04": "資神。寂然清樂。若已有發明者。可謂如龍得",
    "T48n2023_001:1047c05": "水似虎靠山。若未有發明者。亦乃因風吹火。",
    "T48n2023_001:1047c06": "用力不多。但辨肯心。必不相賺。然而道高魔",
    "T48n2023_001:1047c07": "盛逆順萬端。但能正念見前。一切不能留礙。",
    "T48n2023_001:1047c08": "如楞嚴經。天台止觀。圭峯修證儀。具明魔事。",
    "T48n2023_001:1047c09": "預備不虞者。不可不知也。若欲出定。徐徐動",
    "T48n2023_001:1047c10": "身安詳而起。不得卒暴。出定之後。一切時中",
    "T48n2023_001:1047c11": "常依方便。護持定力如護嬰兒。即定力易成",
    "T48n2023_001:1047c12": "矣。夫禪定一門最為急務。若不安禪靜慮。到",
    "T48n2023_001:1047c13": "遮裏總須茫然。所以探珠宜靜浪。動水取應",
    "T48n2023_001:1047c14": "難。定水澄清心珠自見。故圓覺經云。無礙",
    "T48n2023_001:1047c15": "清淨慧。皆依禪定生。法華經云。在於閑處修",
    "T48n2023_001:1047c16": "攝其心。安住不動如須彌山。是知超凡越聖",
    "T48n2023_001:1047c17": "必假靜緣。坐脫立亡須憑定力。一生取辦尚",
    "T48n2023_001:1047c18": "恐蹉跎。況乃遷延將何敵業。故古人云。若無",
    "T48n2023_001:1047c19": "定力甘伏死門。掩目空歸宛然流浪。幸諸禪",
    "T48n2023_001:1047c20": "友三復斯文。自利利他同成正覺。",
    "T48n2023_001:1047c21": "勸參禪文",
    "T48n2023_001:1047c22": "夫解須圓解。還他明眼宗師。修必圓修。分付",
    "T48n2023_001:1047c23": "叢林道伴。初心薄福不善親依。見解偏枯修",
    "T48n2023_001:1047c24": "行懶惰。或高推聖境孤負己靈。寧知德相神",
    "T48n2023_001:1047c25": "通。不信凡夫悟道。或自恃天真撥無因果。但",
    "T48n2023_001:1047c26": "向胸襟流出不依地立修行。所以粗解法師",
    "T48n2023_001:1047c27": "不通教眼。虛頭禪客不貴行門。此偏枯之罪",
    "T48n2023_001:1047c28": "也。或則渾身破碎滿面風埃。三千細行全無。",
    "T48n2023_001:1047c29": "八萬威儀總缺。或則追陪人事緝理門徒。身",
    "T48n2023_001:1048a01": "遊市井之間。心染閭閻之態。所以山野常僧",
    "T48n2023_001:1048a02": "未免農夫之誚。城隍釋子反　儒士之羞。此",
    "T48n2023_001:1048a03": "懶惰之罪也。何不再離煩惱之家。重割塵勞",
    "T48n2023_001:1048a04": "之網。飲清風而訪道流。探微言而尋知己。澄",
    "T48n2023_001:1048a05": "神祖域息意宗乘。靜室虛堂。斂禪衣而宴坐。",
    "T48n2023_001:1048a06": "青山綠水。携杖錫以經行。忽若心光透漏。疑",
    "T48n2023_001:1048a07": "滯氷消。直下分明。豈昧三祇之極果。本來具",
    "T48n2023_001:1048a08": "足。何妨萬行之因華。由是宗說兼通。若杲日",
    "T48n2023_001:1048a09": "麗虛空之界。心身俱靜。如琉璃含寶月之光。",
    "T48n2023_001:1048a10": "可謂蓬生麻中不扶自直。眾流入海總號天",
    "T48n2023_001:1048a11": "池。反觀前非方知大錯。忠言逆耳敢冀銘心。",
    "T48n2023_001:1048a12": "此世他生同為法侶。",
    "T48n2023_001:1048a13": "自警文",
    "T48n2023_001:1048a14": "神心洞照聖默為宗。既啟三緘宜遵四實。事",
    "T48n2023_001:1048a15": "關聖說理合金文。方能輔翼教乘光揚祖道。",
    "T48n2023_001:1048a16": "利他自利功不浪施。若乃竊議朝廷政事。私",
    "T48n2023_001:1048a17": "評郡縣官寮。講國土之豐凶。論風俗之美惡。",
    "T48n2023_001:1048a18": "以至工商細務。市井間談。邊鄙兵戈中原寇",
    "T48n2023_001:1048a19": "賊。文章技藝衣食貨財。自恃己長隱他好事。",
    "T48n2023_001:1048a20": "揄揚顯過指摘微瑕。既乖福業無益道心。如",
    "T48n2023_001:1048a21": "此游言並傷實德。坐消信施仰愧龍天。罪始",
    "T48n2023_001:1048a22": "濫觴禍終滅頂。何也眾生苦火四面俱焚。豈",
    "T48n2023_001:1048a23": "可安然坐談無義。",
    "T48n2023_001:1048a24": "緇門警訓卷一(終)"
}