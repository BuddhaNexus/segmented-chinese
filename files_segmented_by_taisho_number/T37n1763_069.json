{
    "T37n1763_069:0601a22": "大般涅槃經集解卷第六十九",
    "T37n1763_069:0601a24": "　辨三種業謂身口意",
    "T37n1763_069:0601a25": "　辨四種報謂黑報白報雜報不黑不白報",
    "T37n1763_069:0601a26": "　廣辨煩惱業更相生義",
    "T37n1763_069:0601a27": "　論世第一法有漏無漏義",
    "T37n1763_069:0601a28": "　廣辨三十七品作九種名說謂主勝導等",
    "T37n1763_069:0601a29": "　廣辨十想　廣辨七想",
    "T37n1763_069:0601b01": "迦葉品之第七",
    "T37n1763_069:0601b02": "善男子眾生觀受知是一切(至)斷和合故則不",
    "T37n1763_069:0601b03": "生受。案。僧亮曰。釋愛是因。以我為樂。則生",
    "T37n1763_069:0601b04": "愛著也。十二因緣。所作善惡者。以生死為樂。",
    "T37n1763_069:0601b05": "不能離故。名受時也。何因緣生者。次觀受因。",
    "T37n1763_069:0601b06": "因復有因。從微至著。明可斷也。不因自在天",
    "T37n1763_069:0601b07": "生者。雅因要得其正也。皆從緣合而生者。緣",
    "T37n1763_069:0601b08": "合則非自非他。生無定主也。即是愛者。樂受",
    "T37n1763_069:0601b09": "生愛。愛生樂受。互為因果也。是和合中者。從",
    "T37n1763_069:0601b10": "合故非有。合生故非無。斷合則不生也。寶亮",
    "T37n1763_069:0601b11": "曰。此下去觀六種法。謂受想觸欲業苦。唯觸",
    "T37n1763_069:0601b12": "一法。無別觀寄諸門也。所以先觀受者。一切",
    "T37n1763_069:0601b13": "惑起。莫不由受。故先觀受過。就觀受中。觀先",
    "T37n1763_069:0601b14": "受因。次觀受果報輕重。三觀受之滅處也。內",
    "T37n1763_069:0601b15": "外漏因心外境上生。漏盡因三受起也。如是",
    "T37n1763_069:0601b16": "受何因緣生者。次觀受因。如是因緣。復從何",
    "T37n1763_069:0601b17": "生者。為次第種種觀因。終非是無因而生。不",
    "T37n1763_069:0601b18": "從想生者。別是外道所計無想天想非想陰",
    "T37n1763_069:0601b19": "之想也。若有此因生。應當先斷此受因也。因",
    "T37n1763_069:0601b20": "緣即是受者。從過去滅心受作因生也。非有",
    "T37n1763_069:0601b21": "受者。因緣中無有性受。非無受者。不離因緣",
    "T37n1763_069:0601b22": "有也。",
    "T37n1763_069:0601b23": "善男子智者觀因已(至)是則名為清淨梵行。",
    "T37n1763_069:0601b24": "案。僧亮曰。若不觀果苦。則不厭受。斷受因",
    "T37n1763_069:0601b25": "故。次觀果也。受因緣得解脫者。樂生則繫。樂",
    "T37n1763_069:0601b26": "滅則脫也。斷我我所者。知無宰主也。有少滅",
    "T37n1763_069:0601b27": "處者。三慧斷結。以聞思斷麁。名小畢竟。修慧",
    "T37n1763_069:0601b28": "斷微。名畢竟解脫也。知從八正。即便修集者。",
    "T37n1763_069:0601b29": "八道無漏。是修慧也。增長身心者。八道向滅。",
    "T37n1763_069:0601c01": "而增長違道也。何因緣故。能增長耶。觸因緣",
    "T37n1763_069:0601c02": "者。謂聞思觀遠因。修慧觀近因。下觀果也。非",
    "T37n1763_069:0601c03": "明無明者。有漏善及無記也。雜食愛者。能令",
    "T37n1763_069:0601c04": "生死不斷也。寶亮曰。觀因既竟。次觀果者。得",
    "T37n1763_069:0601c05": "三惡苦報。此三惡果。雖都是四心家報。要不",
    "T37n1763_069:0601c06": "離於受也。何等受。能作愛因。何等愛。能作受",
    "T37n1763_069:0601c07": "因。此明更互相生義。愛亦能作受因。受亦能",
    "T37n1763_069:0601c08": "作愛因也。觀因果輕重既竟。故次第三觀受",
    "T37n1763_069:0601c09": "滅處。若得信首五根。二空成就。名作少滅。至",
    "T37n1763_069:0601c10": "正觀無漏。名為大滅也。是道觀受有三相者。",
    "T37n1763_069:0601c11": "即三受相。然此三受。能增長行陰中身心煩",
    "T37n1763_069:0601c12": "惱也。何因緣故。能增長者。從三觸因緣故生。",
    "T37n1763_069:0601c13": "第一無明觸者。煩惱觸也。第二明觸者。能生",
    "T37n1763_069:0601c14": "無漏八正道也。第三非明無明觸者。世俗善",
    "T37n1763_069:0601c15": "心也。如是受亦名為因。亦名為果者。從觸生",
    "T37n1763_069:0601c16": "名果。能生受故。亦名因也。觀受作三門既竟。",
    "T37n1763_069:0601c17": "今次復觀愛果報者。因愛而生。所以須觀也。",
    "T37n1763_069:0601c18": "智者觀愛。復有二種雜食。愛者四食也。無食",
    "T37n1763_069:0601c19": "愛者。斷四食得無漏也。若欲斷愛。先斷受因。",
    "T37n1763_069:0601c20": "近因是受。遠因是觸。因果盡斷。所以得八正",
    "T37n1763_069:0601c21": "道。即名清淨梵行。",
    "T37n1763_069:0601c22": "復次善男子智者當觀(至)想受滅故名為解脫。",
    "T37n1763_069:0601c23": "案。僧亮曰。二事何因緣生者。愛受是生死",
    "T37n1763_069:0601c24": "之本。更觀近因也。知因想生者。想取假名。而",
    "T37n1763_069:0601c25": "倒有輕重。重為愛因。輕為受因也。見色不生",
    "T37n1763_069:0601c26": "貪者。釋受因。著好生貪好相。是假眼識見色。",
    "T37n1763_069:0601c27": "未得假想。取假想受得好惡。輕為受因。及觀",
    "T37n1763_069:0601c28": "受時。亦不生貪者。釋愛因。受從倒生。受初得",
    "T37n1763_069:0601c29": "好時。未生倒想。取常樂已。乃至貪愛。重為愛",
    "T37n1763_069:0602a01": "因也。想有三種者。少有二種。一緣小。二住緣",
    "T37n1763_069:0602a02": "時少。至無量亦爾也。未定者。散心緣不定。亦",
    "T37n1763_069:0602a03": "住時少。欲界定麁。亦爾也。無色界無色。不為",
    "T37n1763_069:0602a04": "外緣所動。住定久。云何說耶。想受滅名解脫",
    "T37n1763_069:0602a05": "者。釋佛所以說想受。為漏因也。寶亮曰。智者",
    "T37n1763_069:0602a06": "當觀受愛二事。從何而生。知從想生者。此下",
    "T37n1763_069:0602a07": "次第二門。觀想即假法相。故名為想。凡顛倒",
    "T37n1763_069:0602a08": "妄緣。皆不得法實。是想三種者。若想像小緣。",
    "T37n1763_069:0602a09": "名為小想。想像大緣。名為大想。想像無量緣。",
    "T37n1763_069:0602a10": "名無量想也。復有小想。謂未入定者。欲界電",
    "T37n1763_069:0602a11": "光定。復有大想。謂已入定者。八禪地定也。復",
    "T37n1763_069:0602a12": "有無量想者。十一切入也。若三想滅故。則受",
    "T37n1763_069:0602a13": "滅。想受既滅。便名解脫也。",
    "T37n1763_069:0602a14": "迦葉菩薩言世尊滅一切法(至)聞者亦解說於",
    "T37n1763_069:0602a15": "眾生。案。僧亮曰。解法者。法別眾生總。總別",
    "T37n1763_069:0602a16": "相因。說一則知二。心數相因。受想居要。受想",
    "T37n1763_069:0602a17": "可斷。知餘亦可斷。說亦爾也。應親近者。唯說",
    "T37n1763_069:0602a18": "雜法解者。亦雜也。寶亮曰。迦葉因此語後即",
    "T37n1763_069:0602a19": "問。若為說想受滅。名解脫耶。佛答言。如來或",
    "T37n1763_069:0602a20": "時。因眾生說。聞而解者。如先為大迦葉。說眾",
    "T37n1763_069:0602a21": "生滅時。善法則滅。但法由人弘。若人不復行。",
    "T37n1763_069:0602a22": "便法不流轉故。以以言眾生以明法也。因法",
    "T37n1763_069:0602a23": "說於眾生。聞而亦解。說於眾生者。如為阿難",
    "T37n1763_069:0602a24": "說。若有法。能生煩惱者。便不應親近。即惡知",
    "T37n1763_069:0602a25": "識。若有法。能生善者。便應親近。即是善知",
    "T37n1763_069:0602a26": "識。既說可親近法。不可親近法。故物即得因",
    "T37n1763_069:0602a27": "法解善眾生。不善眾生。是則善者可親。不善",
    "T37n1763_069:0602a28": "者不可親。",
    "T37n1763_069:0602a29": "善男子如來雖說想受二滅(至)雖有毒草亦有",
    "T37n1763_069:0602b01": "妙藥。案。僧亮曰。無若想者。世諦辨法名想。",
    "T37n1763_069:0602b02": "世所共傳。名流布也。世諦有二。一理。二倒。",
    "T37n1763_069:0602b03": "緣廣假名是理。計有一異是倒。倒則生著也。",
    "T37n1763_069:0602b04": "寶亮曰。雖說想受二滅。則以總明一切法滅",
    "T37n1763_069:0602b05": "也。想因觸生故。次觀觸有二種。因無明識。起",
    "T37n1763_069:0602b06": "想受煩惱也。因明識。斷煩惱得解脫也。觸本",
    "T37n1763_069:0602b07": "寄諸門。故不別觀也。",
    "T37n1763_069:0602b08": "復次善男子智者觀欲(至)雖有毒草亦有妙藥。",
    "T37n1763_069:0602b09": "案。僧亮曰。即是色聲者。先觀欲因。因有內",
    "T37n1763_069:0602b10": "外。色等是外。到想是內也。便生於受者。即欲",
    "T37n1763_069:0602b11": "也。欲無別法。倒想多為欲。樂名受也。十惡後",
    "T37n1763_069:0602b12": "想起。名十惡想也。以惡父母者。殺害是行報。",
    "T37n1763_069:0602b13": "地獄生報也。寶亮曰。次第三觀欲。欲即五塵。",
    "T37n1763_069:0602b14": "明五塵非欲。能生於欲。因中說果。故名為欲。",
    "T37n1763_069:0602b15": "所以觀者。因五塵故。生識著識。故生想。因想",
    "T37n1763_069:0602b16": "故生受。因受故生行陰中愛欲也。然從五塵",
    "T37n1763_069:0602b17": "至受。皆是欲因也。但識過患少故。不作別門",
    "T37n1763_069:0602b18": "觀也。",
    "T37n1763_069:0602b19": "復次善男子智者如是(至)造作三種身口意業。",
    "T37n1763_069:0602b20": "案。僧亮曰。次當觀業者。八苦以生為本。煩",
    "T37n1763_069:0602b21": "惱與業合行。然後受生也。次觀業。受想觸欲。",
    "T37n1763_069:0602b22": "即煩惱者。惑性皆是煩惱。以始末輕重為異。",
    "T37n1763_069:0602b23": "能別名觸。無別門也。以通是想受之因。一作",
    "T37n1763_069:0602b24": "生業。二作受業者。資業受生名生。能得生報",
    "T37n1763_069:0602b25": "名受也。善男子。身口二業者。造作是業義。意",
    "T37n1763_069:0602b26": "性造作。不作從生身口具二也。以因故得名",
    "T37n1763_069:0602b27": "為業者。身口非作性。因意得名也。正業是意。",
    "T37n1763_069:0602b28": "期業是身口者。性是善惡名正也。應他善惡",
    "T37n1763_069:0602b29": "名期也。先發故名意。訖得名為正者。此正釋",
    "T37n1763_069:0602c01": "也。謂先發為主。從他為應也。即無明觸者。業",
    "T37n1763_069:0602c02": "能通四。欲說苦因。但說無明也。寶亮曰。智者",
    "T37n1763_069:0602c03": "觀欲已。當觀業者。第四門明受想觸欲。即是",
    "T37n1763_069:0602c04": "煩惱。此煩惱能作業者。即十二因緣中行枝",
    "T37n1763_069:0602c05": "也。不作受業者。不作潤生結報業。何以故。初",
    "T37n1763_069:0602c06": "作業時。要未改報。便未用潤生惑也。如是煩",
    "T37n1763_069:0602c07": "惱共行。有二種。謂生業受業者。欲明煩惱。始",
    "T37n1763_069:0602c08": "終不相離。更互得作因作業。亦得作受生業。",
    "T37n1763_069:0602c09": "故還來來取。觀業既竟。便次觀因。因即無明",
    "T37n1763_069:0602c10": "觸。因此無明癡。識於緣中取著。乃至生行陰",
    "T37n1763_069:0602c11": "中業也。觀因亦竟。即次觀業所得果報。上上",
    "T37n1763_069:0602c12": "善生閻浮提者。此論受道邊勝。異昔教之說。",
    "T37n1763_069:0602c13": "雖復兩教不同。各自有意。餘三天下義例。悉",
    "T37n1763_069:0602c14": "殊昔其旨。是等不復別釋。",
    "T37n1763_069:0602c15": "善男子智者如是觀業因已(至)果報者名無漏",
    "T37n1763_069:0602c16": "業。案。僧亮曰。作業時垢者。釋業名也。因不",
    "T37n1763_069:0602c17": "善故。果報苦也。",
    "T37n1763_069:0602c18": "迦葉菩薩白佛言世尊(至)雖有毒草亦有妙藥。",
    "T37n1763_069:0602c19": "案。僧亮曰。是義有二。一者亦果亦報。二者",
    "T37n1763_069:0602c20": "唯果非報。唯果非報者。果是報因。此名則通。",
    "T37n1763_069:0602c21": "以因報因。此名則別。有漏具二。無漏唯一也。",
    "T37n1763_069:0602c22": "善男子。無有報故者。業從報制名。為苦樂受",
    "T37n1763_069:0602c23": "是正報。苦性黑。樂性白。以樂治苦。名對治滅",
    "T37n1763_069:0602c24": "苦樂寂靜也。有定受報處者。黑在三塗。白在",
    "T37n1763_069:0602c25": "人天也。欝單越於世樂為上。於道樂為下也。",
    "T37n1763_069:0602c26": "復次善男子智者觀業觀煩惱已(至)苦因緣生",
    "T37n1763_069:0602c27": "苦。案。僧亮曰。是二所得者。觀苦二法合行。",
    "T37n1763_069:0602c28": "涅槃得果名。二果即苦也。離一切受生者。生",
    "T37n1763_069:0602c29": "是苦本。故先說生也。復觀煩惱因緣者。次觀",
    "T37n1763_069:0603a01": "四道業及煩惱是因。苦道是果。因果通名有",
    "T37n1763_069:0603a02": "道。四道相生。莫識其次也。寶亮曰。智者觀業",
    "T37n1763_069:0603a03": "已。次觀業煩惱所得果者。第五門觀苦。明業",
    "T37n1763_069:0603a04": "煩惱與苦。更互相生。六道因緣。俱無微樂。故",
    "T37n1763_069:0603a05": "聖人令斷苦而修道。",
    "T37n1763_069:0603a06": "善男子智者能作如是觀(至)當知是人能斷眾",
    "T37n1763_069:0603a07": "苦。案。僧亮曰。不造新業。壞故業者。十二因",
    "T37n1763_069:0603a08": "緣總三苦。見三苦。壞一切業也。觀一切地獄",
    "T37n1763_069:0603a09": "者。觀苦苦也。復觀人天者。別觀壞苦也。深觀",
    "T37n1763_069:0603a10": "三界諸苦者。別觀行苦也。智者若能觀苦八",
    "T37n1763_069:0603a11": "種者。總結也。",
    "T37n1763_069:0603a12": "善男子智者深觀是八苦已(至)雖有毒草亦有",
    "T37n1763_069:0603a13": "妙藥。案。僧亮曰。求身求財者。身是內命。財",
    "T37n1763_069:0603a14": "是外命也。作業者。作善惡也。增長者。長善惡",
    "T37n1763_069:0603a15": "也。作業。作意業。作果。作身口業。即是取也。",
    "T37n1763_069:0603a16": "愛取是輕重之名。輕為重因。取是果也。經云。",
    "T37n1763_069:0603a17": "習近五欲。是名為愛。內外貪求。是名為取。知",
    "T37n1763_069:0603a18": "是輕重也。愛因緣取。取因緣愛者。愛取有增。",
    "T37n1763_069:0603a19": "次為因滅。以為因性有增減。明其可斷也。",
    "T37n1763_069:0603a20": "迦葉菩薩白佛言世尊(至)悉是何等一切法耶。",
    "T37n1763_069:0603a21": "案。僧亮曰。第八美經之德也。淨則涅槃。因",
    "T37n1763_069:0603a22": "即是行。涅槃三法。皆是因。無法非因。言一切",
    "T37n1763_069:0603a23": "法是。而義不決定。言旨未顯。故定之也。善不",
    "T37n1763_069:0603a24": "善諸法之本。以本攝末。亦同一切善知識。攝",
    "T37n1763_069:0603a25": "一切梵行也。寶亮曰。大段中第八文。次明歎",
    "T37n1763_069:0603a26": "經。若依此學。必出生死。成清淨梵行。昔教所",
    "T37n1763_069:0603a27": "明理未正。與生死未相分解。故不成真梵行。",
    "T37n1763_069:0603a28": "今就此中讚歎。凡有三番。第一總就境智為",
    "T37n1763_069:0603a29": "嘆。第二偏就三十七品無漏智體為嘆。第三",
    "T37n1763_069:0603b01": "歷十想取遠資發義為嘆。今迦葉既問。故佛",
    "T37n1763_069:0603b02": "答言一切是。此通就境智為言。夫境能發解。",
    "T37n1763_069:0603b03": "智生有由。所以通束為清淨梵行。雖有此判。",
    "T37n1763_069:0603b04": "其旨未顯。故迦葉更舉諸法問。一切法不定。",
    "T37n1763_069:0603b05": "如來今者。定以何法。為一切耶。佛又答言。大",
    "T37n1763_069:0603b06": "涅槃經。乃是一切法之寶藏。故知此經理正",
    "T37n1763_069:0603b07": "具明六行。能生人信慧。速出生死。是以莫問",
    "T37n1763_069:0603b08": "彼法此法。皆因涅槃生。亦即因此境智。得大",
    "T37n1763_069:0603b09": "涅槃。所以盡得作清淨梵行。故下頻作三十",
    "T37n1763_069:0603b10": "餘事。讚歎此經之力用也。",
    "T37n1763_069:0603b11": "佛言善哉善哉善男子(至)現在諸佛之父母也。",
    "T37n1763_069:0603b12": "案。僧亮曰。一切法謂經法也。能濟窮乏。謂",
    "T37n1763_069:0603b13": "之寶。無寶不備名藏也。此經說佛性果。能出",
    "T37n1763_069:0603b14": "生死名寶。說果則無法不常。說因則無法非",
    "T37n1763_069:0603b15": "性名藏也。自大海以下譬藏。猛風以下譬寶",
    "T37n1763_069:0603b16": "也。",
    "T37n1763_069:0603b17": "善男子是故此經攝一切法(至)即是卅七助道",
    "T37n1763_069:0603b18": "之法。案。僧亮曰。先說正因。更說緣因之近",
    "T37n1763_069:0603b19": "者也。寶亮曰。上已總就境智。今正取真無漏",
    "T37n1763_069:0603b20": "體。明真無相解。不與惑俱故。所以得名清淨",
    "T37n1763_069:0603b21": "梵行也。五方便中。雖是相似解。要體未免惑。",
    "T37n1763_069:0603b22": "由是顛倒故。非清淨梵行也。",
    "T37n1763_069:0603b23": "善男子若離如是三十七品(至)是故不得名淨",
    "T37n1763_069:0603b24": "梵行。案。僧亮曰。不說有漏為梵行者。道品",
    "T37n1763_069:0603b25": "二種。為說無漏相續。至涅槃名行也。",
    "T37n1763_069:0603b26": "迦葉菩薩白佛言世尊(至)是故得名清淨梵行。",
    "T37n1763_069:0603b27": "案。僧亮曰。舉五識無煩惱非倒。以決之也。",
    "T37n1763_069:0603b28": "非男生男想者。五識取男女未了。未成煩惱。",
    "T37n1763_069:0603b29": "非令不取。取相是倒。能生貪瞋也。",
    "T37n1763_069:0603c01": "善男子若有菩薩於三十七(至)畢竟名為大般",
    "T37n1763_069:0603c02": "涅槃。案。僧亮曰。此九句。初七是因。後二是",
    "T37n1763_069:0603c03": "果也。若知因果功用差別。則知梵行也。寶亮",
    "T37n1763_069:0603c04": "曰。轉卅七名。作九位說也。何故爾。凡夫無",
    "T37n1763_069:0603c05": "解。謂言位定不得作多少說也。今明法相無",
    "T37n1763_069:0603c06": "定故。轉為九位。就九位中分。唯分定慧。遺於",
    "T37n1763_069:0603c07": "戒。能助生定慧。非正道體。是故不取也。分九",
    "T37n1763_069:0603c08": "名為四意。第一有四位。就上中下品為名也。",
    "T37n1763_069:0603c09": "第二有三位。據工用為名也。第三一位。就當",
    "T37n1763_069:0603c10": "分所除為因也。第四最後一位。標果受稱也。",
    "T37n1763_069:0603c11": "初四就漸增進受名者。初第一念無漏。能與",
    "T37n1763_069:0603c12": "後解作資。故名初品無漏為根也。第二念無",
    "T37n1763_069:0603c13": "漏為因者。能生後力轉強。故稱因也。第三念",
    "T37n1763_069:0603c14": "無漏名受者。如三受心後。即生煩惱。今此中",
    "T37n1763_069:0603c15": "義亦同。既解慧稍深。轉能攝生後無漏。故名",
    "T37n1763_069:0603c16": "為受也。第四念名增者。此無漏念念增明故。",
    "T37n1763_069:0603c17": "所以受增名。然後從初住以上。次第相生。訖",
    "T37n1763_069:0603c18": "至金剛心。地地中。皆有此四法。故知斯四。就",
    "T37n1763_069:0603c19": "稍稍增進受名也。次有三法就工用受名者。",
    "T37n1763_069:0603c20": "明品品中。盡有此三。何以知之。主名為念。能",
    "T37n1763_069:0603c21": "守境也。導名為定者。因念守境。於緣中靜慮。",
    "T37n1763_069:0603c22": "而得定也。勝名為慧者。定雖能守境。令心不",
    "T37n1763_069:0603c23": "散。若無勝慧。或無容遣。此能除力勝故。名之",
    "T37n1763_069:0603c24": "為勝。若爾從初住以上。金剛以還。當地於念",
    "T37n1763_069:0603c25": "念之中。皆有此三義。然無別心也。智實者。此",
    "T37n1763_069:0603c26": "是第八法。亦應是公用。然法小異。何故爾。言",
    "T37n1763_069:0603c27": "實名解脫。從初住解去。當地中談無。或不論",
    "T37n1763_069:0603c28": "能治。今者明其所除。據行人所得無為功德。",
    "T37n1763_069:0603c29": "就無縛邊作語也。第九知畢者。就極處為言。",
    "T37n1763_069:0604a01": "據涅槃果體為旨。",
    "T37n1763_069:0604a02": "善男子善欲即是初發道心(至)畢竟者即大涅",
    "T37n1763_069:0604a03": "槃。案。僧亮曰。初發道心者。欲救眾生。能發",
    "T37n1763_069:0604a04": "菩提。欲有三種善為道根。或說慧說信者。欲",
    "T37n1763_069:0604a05": "為發心之本。觸是入行之始。名因緣。根有利",
    "T37n1763_069:0604a06": "鈍。利慧在初信因緣。故說諸惡煩惱。因信求",
    "T37n1763_069:0604a07": "法。終斷煩惱。皆是信力。至其成果。為信解",
    "T37n1763_069:0604a08": "脫。受時作善惡者。受苦樂受。善友說道。樂修",
    "T37n1763_069:0604a09": "則進。攝取道品。不樂則退。故言受時也。生諸",
    "T37n1763_069:0604a10": "煩惱者。釋之也。求樂則生。樂即能斷。因善思",
    "T37n1763_069:0604a11": "者。雖樂修道。要識其對治。應善思惟。宜修則",
    "T37n1763_069:0604a12": "修。道品日增。要須專念者。宜修勤修。念不念",
    "T37n1763_069:0604a13": "緣。成定之主。能為善分別。說智為最勝。心定",
    "T37n1763_069:0604a14": "見法名分別。究盡名智。初得為導。轉明為勝。",
    "T37n1763_069:0604a15": "證解脫時者。證有無也。解脫者。有餘涅槃也。",
    "T37n1763_069:0604a16": "出生死為實。畢竟者是無餘涅槃也。寶亮曰。",
    "T37n1763_069:0604a17": "向者佛一往列名。今下去次第。更作五重來",
    "T37n1763_069:0604a18": "解。今第一釋云。根本是欲。欲者。欲樂之心",
    "T37n1763_069:0604a19": "也。因名明觸者。觸對前理。故名明觸也。攝取",
    "T37n1763_069:0604a20": "名受者。攝受諸行。故名受也。增名善思者。是",
    "T37n1763_069:0604a21": "得理之勝心也。守境不移故。稱主名為念也。",
    "T37n1763_069:0604a22": "導名定者。攝心一緣也。勝名智慧者。謂破煩",
    "T37n1763_069:0604a23": "惱也。實名解脫者。則智體無累縛也。畢竟名",
    "T37n1763_069:0604a24": "涅槃者。據工用都滿也。從善欲即是初發心",
    "T37n1763_069:0604a25": "者。下第二重解。從初一念無漏。訖至成佛。名",
    "T37n1763_069:0604a26": "之善欲。由是善欲。能得成佛。故名為根本。如",
    "T37n1763_069:0604a27": "來先說不放逸為本。今乃說欲者。明欲是根",
    "T37n1763_069:0604a28": "本。以不放逸助成故。名為緣因。若眾生無所",
    "T37n1763_069:0604a29": "知時。依佛得解故。名佛為根本。今者眾生有",
    "T37n1763_069:0604b01": "知。自證得之時。要因欲心也。明觸者。或說為",
    "T37n1763_069:0604b02": "慧。或說為信。義無所在。從信得解故。解來惑",
    "T37n1763_069:0604b03": "遣。謂之明觸也。受名攝取者。能攝生萬善。眾",
    "T37n1763_069:0604b04": "惡永消。如受後起業。道生必除也。因善思惟。",
    "T37n1763_069:0604b05": "得理轉深。能破煩惱。故名增也。然觀解治結。",
    "T37n1763_069:0604b06": "要賴專念。故名念為主也。得定之時。能見萬",
    "T37n1763_069:0604b07": "法。故名為導也。於諸解之中。智慧最勝。故得",
    "T37n1763_069:0604b08": "勝名也。雖得四禪神通安樂。不名為實。若壞",
    "T37n1763_069:0604b09": "煩惱證解脫時。方是真實。故名知實也。若斷",
    "T37n1763_069:0604b10": "除少苦。不名畢竟。要得大涅槃。無一切苦。究",
    "T37n1763_069:0604b11": "竟無為。方稱畢竟也。",
    "T37n1763_069:0604b12": "復次善男子善愛念心(至)獲得果報名為增長。",
    "T37n1763_069:0604b13": "案。僧亮曰。厭苦欲滅名善。是故名觸者。滅",
    "T37n1763_069:0604b14": "苦須法在善友。經說道一心諦受。受則能善",
    "T37n1763_069:0604b15": "思惟者。受已思義道品增。白四羯磨。以戒為",
    "T37n1763_069:0604b16": "出家。白四得戒之本。名觸。名因。二種戒者。",
    "T37n1763_069:0604b17": "戒為道根名攝。即是初發訖。即是相似不斷。",
    "T37n1763_069:0604b18": "譬四品善根。下中上。下品名根。中品名因。中",
    "T37n1763_069:0604b19": "與下相似也。增者。訖能生相似上品。滅中品",
    "T37n1763_069:0604b20": "名相似。能生上上。名生相似。上上似上也。起",
    "T37n1763_069:0604b21": "中下為增根。即是作訖。增即可用。譬炊米為",
    "T37n1763_069:0604b22": "糧。炊成名因。飯時是用也。寶亮曰。下餘三",
    "T37n1763_069:0604b23": "種。矚文易見。然凡天執著。謂言唯真無漏。得",
    "T37n1763_069:0604b24": "作九名。故今處處。施此九位。高下無定。乃至",
    "T37n1763_069:0604b25": "十二因緣。名字亦得作此。九說既數重釋竟。",
    "T37n1763_069:0604b26": "人由未解。故迦葉更問。前知根等三法。云何",
    "T37n1763_069:0604b27": "有異。佛還作數重釋。此三法正上中下品。次",
    "T37n1763_069:0604b28": "第相生。因果用異。故得此三名也。",
    "T37n1763_069:0604b29": "迦葉菩薩白佛言世尊(至)乃至得稱優婆夷義。",
    "T37n1763_069:0604c01": "案。僧亮曰。上九法說道品次第功用差別。",
    "T37n1763_069:0604c02": "未說行義。說十相是所行之法也。寶亮曰。第",
    "T37n1763_069:0604c03": "三番歷十想為歎。若依此經修十想。莫問凡",
    "T37n1763_069:0604c04": "聖。例皆通歎。何意爾。昔教明理不周。修十想",
    "T37n1763_069:0604c05": "不成。依今所說。凡聖修行。悉不乖理。所以通",
    "T37n1763_069:0604c06": "歎十想者。謂厭離食想。世間不可樂想。死想。",
    "T37n1763_069:0604c07": "此三是始觀。次有四想者。無常苦無我多過",
    "T37n1763_069:0604c08": "罪。此四是涉理觀。得理小深。後餘三想。離想",
    "T37n1763_069:0604c09": "滅想無愛想。是入聖觀也。就文中。先觀無常",
    "T37n1763_069:0604c10": "想。先觀麁。後觀細也。從遠離常慢下。第二次",
    "T37n1763_069:0604c11": "修苦想也。從非我我所者。下第三次觀無我",
    "T37n1763_069:0604c12": "想也。從智者觀無我已以下。第四次觀厭離",
    "T37n1763_069:0604c13": "食想也。從具足如是四想下。第五次修世間",
    "T37n1763_069:0604c14": "不可樂想也。又從有智之人。已修世間不可",
    "T37n1763_069:0604c15": "樂想下。第六次修死想也。",
    "T37n1763_069:0604c16": "迦葉菩薩言世尊云何名為(至)是則名為麁無",
    "T37n1763_069:0604c17": "常也。案。僧亮曰。一內。二外者。有情是內。",
    "T37n1763_069:0604c18": "無情是外。次觀聞者。聞賢聖所說也。無車輪",
    "T37n1763_069:0604c19": "許者。地肥果實。家內種殖。皆悉豐足也。",
    "T37n1763_069:0604c20": "既觀麁已次觀細者(至)故受盛法復是苦。案。",
    "T37n1763_069:0604c21": "僧亮曰。十時者。出胎名現在。未生名未來。終",
    "T37n1763_069:0604c22": "不漸長者。不念念滅也。內外各二者內則飢",
    "T37n1763_069:0604c23": "渴。外則寒熱。觀壞苦也。無常器。即是行。觀",
    "T37n1763_069:0604c24": "行苦也。",
    "T37n1763_069:0604c25": "善男子智者復觀生即是苦(至)若一若多二俱",
    "T37n1763_069:0604c26": "無我。案。僧亮曰。有異和合者。說法異。和合",
    "T37n1763_069:0604c27": "異。和合即無性無我。無有一法。能為作者。此",
    "T37n1763_069:0604c28": "破作者。和合故滅者。因滅果滅。和合滅也。",
    "T37n1763_069:0604c29": "智者如是觀無我已(至)是名成就厭離食想。",
    "T37n1763_069:0605a01": "案。僧亮曰。雖得無我等觀。今飢則須食。寒欲",
    "T37n1763_069:0605a02": "得衣。故生煩惱。食生貪故。先觀食也。如被剝",
    "T37n1763_069:0605a03": "牛者。物觸則苦也。如火聚者。思願後身。後身",
    "T37n1763_069:0605a04": "如火也。三百鉾者。識本樂緣。緣皆是苦也。",
    "T37n1763_069:0605a05": "迦葉菩薩言世尊智者觀食(至)不空食於國中",
    "T37n1763_069:0605a06": "信施。案。僧亮曰。令與相似者。觀米如虫。麨",
    "T37n1763_069:0605a07": "如骨末也。",
    "T37n1763_069:0605a08": "善男子智者具足如是四想(至)是名智者善修",
    "T37n1763_069:0605a09": "死想。案。僧亮曰。次修死想。無常生滅。滅已",
    "T37n1763_069:0605a10": "不續。名死也。",
    "T37n1763_069:0605a11": "智者具足如上六想(至)則得稱可沙門之相。",
    "T37n1763_069:0605a12": "案。僧亮曰。又從若具足如上六想即七想因",
    "T37n1763_069:0605a13": "下。次第七修多過罪想。不復解多過罪。直作",
    "T37n1763_069:0605a14": "七句來釋。一常修想者。常修上六想也。二樂",
    "T37n1763_069:0605a15": "修想者。樂修上六想也。三無瞋想者。修六想",
    "T37n1763_069:0605a16": "時。心都無瞋也。四無妬想者。修此六想時。心",
    "T37n1763_069:0605a17": "無有妬也。五善願者。修上六想。常非誓願也。",
    "T37n1763_069:0605a18": "六無慢想者。修此六想。不懷慢心也。七三昧",
    "T37n1763_069:0605a19": "想者。若修上六想。常求三昧也。能呵三界者。",
    "T37n1763_069:0605a20": "解第八遠離想也。滅除三界者。解第九滅想",
    "T37n1763_069:0605a21": "也。不生愛著者。解第十無愛想也。",
    "T37n1763_069:0605a22": "爾時迦葉菩薩即於佛前(至)解脫即是大涅槃。",
    "T37n1763_069:0605a23": "案。寶亮曰。大段第九歎佛也。",
    "T37n1763_069:0605a24": "大般涅槃經集解卷第六十九"
}