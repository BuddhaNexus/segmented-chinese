{
    "T13n0397_024:0169a15": "大方等大集經卷第二十四",
    "T13n0397_024:0169a17": "北涼天竺三藏曇無讖譯",
    "T13n0397_024:0169a18": "6 聖目品虛空目分第十之三中聖目品第六",
    "T13n0397_024:0169a19": "爾時，明星菩薩白佛言：「世尊！聲聞之人行聲",
    "T13n0397_024:0169a20": "聞乘，辟支佛人行辟支佛乘，如是二人云",
    "T13n0397_024:0169a21": "何修悲？思作何法？離何煩惱？」佛言：「善男子！",
    "T13n0397_024:0169a22": "若有善男子、善女人行聲聞乘辟支佛乘，不",
    "T13n0397_024:0169a23": "觀眾生所有樂相，不作怨親父母等相，憐愍",
    "T13n0397_024:0169a24": "眾生修起悲心，乃至十方亦復如是。若我不",
    "T13n0397_024:0169a25": "能於惡眾生修集悲者，當觀是人八種苦相，",
    "T13n0397_024:0169a26": "生苦乃至死苦，是人具足如是八苦，我當",
    "T13n0397_024:0169a27": "云何於是人所不生悲心？是人復有三種大",
    "T13n0397_024:0169a28": "苦，亦復未得脫三惡道，我當云何不生憐愍？",
    "T13n0397_024:0169a29": "「云何名為觀於生苦？從業因緣父母和合，初",
    "T13n0397_024:0169b01": "受意識歌羅羅時，其身猶如葶歷子許，是",
    "T13n0397_024:0169b02": "時未有入出氣息，亦不覺知苦之與樂、不苦",
    "T13n0397_024:0169b03": "不樂。離先色相，未具後色，無力無欲，無有",
    "T13n0397_024:0169b04": "精進，無有憍慢上色上性上自在相，無五",
    "T13n0397_024:0169b05": "欲相，諸根不具。如是眾生，我當云何不生憐",
    "T13n0397_024:0169b06": "愍？如是眾生過去愛取名為無明，過去業有",
    "T13n0397_024:0169b07": "名之為行，初入胎心名之為識，歌羅羅中",
    "T13n0397_024:0169b08": "初色四陰名為名色。是時未具十二有支，",
    "T13n0397_024:0169b09": "以生因緣故，可說有十二因緣。眾生如是，何",
    "T13n0397_024:0169b10": "有智者不生憐愍？「歌羅羅時住六七日，六七",
    "T13n0397_024:0169b11": "日轉名頞浮陀，是時形色猶如小棗。住七七",
    "T13n0397_024:0169b12": "日轉名伽那，是時形色如胡桃殼。住八七",
    "T13n0397_024:0169b13": "日轉名閉尸，形色猶如頻婆羅果，是時身邊",
    "T13n0397_024:0169b14": "有五胞出，謂頭手脚。十二七日始有腸相，",
    "T13n0397_024:0169b15": "二十七日男女根別，二十一七日始生骨節，",
    "T13n0397_024:0169b16": "乃至三十六七日中，其身具足血肉毛根，",
    "T13n0397_024:0169b17": "三十八七日具足身肢。四日四夜住在腹中",
    "T13n0397_024:0169b18": "臭穢之處。是人如是，我當云何不憐愍耶？「爾",
    "T13n0397_024:0169b19": "時，還憶本生之事，憶已愁苦，作是念言：『若",
    "T13n0397_024:0169b20": "我出胎當修善法，願後更莫生如是處，修不",
    "T13n0397_024:0169b21": "放逸遠離受生。』初出母胎，爾時舉身受迫",
    "T13n0397_024:0169b22": "迮苦，入風觸身亦復受苦。身初至地，以水",
    "T13n0397_024:0169b23": "摩洗復受大苦猶如地獄，爾時還失憶宿命",
    "T13n0397_024:0169b24": "事。生已復有老病死苦隨逐不捨，復有風病，",
    "T13n0397_024:0169b25": "白水、黃水和合等病。如是四病數各百一常",
    "T13n0397_024:0169b26": "隨逐之，是故名為生是大苦。「既受生已，老復",
    "T13n0397_024:0169b27": "隨逐，髮白面皺，失智慚愧，髮毛稀疎。諸行",
    "T13n0397_024:0169b28": "陳故諸根衰熟，易破易壞，爛朽危脆，唯貪",
    "T13n0397_024:0169b29": "二味，所謂鹹酢。能壞安樂身根遍惱，是大",
    "T13n0397_024:0169c01": "苦河，能破眾生三世壯色，妄如嬰兒，狂如",
    "T13n0397_024:0169c02": "鬼著。眾生具足如是惡事，我當云何不生憐",
    "T13n0397_024:0169c03": "愍？「爾時復為死所侵逼，失於智慧壽命諸有，",
    "T13n0397_024:0169c04": "捨棄諸陰，身壞命壞四大離散。三世眾生壽",
    "T13n0397_024:0169c05": "命之怨，一切眾生成就死法，我當云何不生",
    "T13n0397_024:0169c06": "憐愍？「爾時復有所不愛物而來親近，所謂",
    "T13n0397_024:0169c07": "寒熱、飢渴、惡人、惡獸。眾生如是，我當云何不",
    "T13n0397_024:0169c08": "生憐愍。「復有所愛別離，所謂盛年、財寶、康",
    "T13n0397_024:0169c09": "強、壽命、父母、妻子、親戚眷屬、上妙六塵。眾生",
    "T13n0397_024:0169c10": "既受如是等苦，我當云何不生憐愍？「或有眾",
    "T13n0397_024:0169c11": "生於三世中，求上六塵而不能得，以是因緣",
    "T13n0397_024:0169c12": "具受眾苦。若我於此惡類眾生不生憐愍，我",
    "T13n0397_024:0169c13": "當云何得阿耨多羅三藐三菩提？「一切眾生",
    "T13n0397_024:0169c14": "受五陰擔，我亦如是。若我不修大悲之心，",
    "T13n0397_024:0169c15": "云何得捨如是重擔？「一切聖人已得遠離五",
    "T13n0397_024:0169c16": "陰重擔，若不修行三種淨戒，不善思惟，其",
    "T13n0397_024:0169c17": "心放逸不行正道，不得解脫如是之人受百",
    "T13n0397_024:0169c18": "種苦。眾生既受如是百苦，我當云何不修悲",
    "T13n0397_024:0169c19": "心？「若有眾生於一日夜，能如是觀，是人得",
    "T13n0397_024:0169c20": "心猶如虛空，是人能於一切眾生修集大悲，",
    "T13n0397_024:0169c21": "是人能得身心寂靜。是人不遠正真法界及",
    "T13n0397_024:0169c22": "以法性。如是方便，能得聲聞緣覺眾生緣",
    "T13n0397_024:0169c23": "悲。「若有菩薩初修道時，作是思惟：『設令我",
    "T13n0397_024:0169c24": "有恒河沙等如須彌身，當以是身為於一人，",
    "T13n0397_024:0169c25": "於無量世受大劇苦，令彼一人得受樂者，我",
    "T13n0397_024:0169c26": "終不悔，亦不退轉於菩提心。』「復作是念：『假",
    "T13n0397_024:0169c27": "令一切所有眾生，各各執椎如須彌山，來打",
    "T13n0397_024:0169c28": "我身經無量歲。我當忍受不生惡心，乃至一",
    "T13n0397_024:0169c29": "念。』「復作是念：『是人所受百種之苦，一切眾",
    "T13n0397_024:0170a01": "生亦受是苦，而不知念阿耨多羅三藐三菩",
    "T13n0397_024:0170a02": "提。我今是學阿耨多羅三藐三菩提，云何",
    "T13n0397_024:0170a03": "不受？刀劍火石，亦復如是。若我當於一切眾",
    "T13n0397_024:0170a04": "生生惡心者，諸佛、賢聖當見呵責而作是語：",
    "T13n0397_024:0170a05": "「是人欲得阿耨多羅三藐三菩提，云何如是",
    "T13n0397_024:0170a06": "而不忍辱？」』「菩薩摩訶薩修淨意者，即是忍辱。",
    "T13n0397_024:0170a07": "忍辱者即是瓔珞精進道性器四財寶，菩薩",
    "T13n0397_024:0170a08": "修集如是忍辱，能淨身心，能淨莊嚴堅固莊",
    "T13n0397_024:0170a09": "嚴，得大智慧，不與聲聞辟支佛共。於諸眾",
    "T13n0397_024:0170a10": "生最為殊勝，一切四魔不得其便，邪不能動，",
    "T13n0397_024:0170a11": "煩惱折減，一切怨讎不能為惡，言辭所說不",
    "T13n0397_024:0170a12": "可窮盡。「其智甚深猶如大海，精進堅牢如須",
    "T13n0397_024:0170a13": "彌山，等諸眾生如海一味，能大利益猶如大",
    "T13n0397_024:0170a14": "地，淨眾垢污猶如清水，能作光明猶如朗",
    "T13n0397_024:0170a15": "日。於眾無礙猶如猛風，世法不污猶如蓮華，",
    "T13n0397_024:0170a16": "下視眾生如金翅鳥，眾生樂見如夏日雲，眾",
    "T13n0397_024:0170a17": "生樂受如夏時雨。見無餘求猶病遇醫，壞諸",
    "T13n0397_024:0170a18": "貧窮如如意珠，施眾禪定猶如梵天，生死無",
    "T13n0397_024:0170a19": "礙猶如虛空，示平不平猶如明燈，人天恭敬",
    "T13n0397_024:0170a20": "猶如帝釋。「若有菩薩起瞋恚心，一切怨賊悉",
    "T13n0397_024:0170a21": "得其便，喪失一切善根財寶，一切眾魔獲",
    "T13n0397_024:0170a22": "得其過，為諸煩惱之所污染，入大闇處失一",
    "T13n0397_024:0170a23": "切善根，為諸聖人之所呵責。若有菩薩起",
    "T13n0397_024:0170a24": "瞋恚心乃至一念，則為喪失一切善法，設我",
    "T13n0397_024:0170a25": "悉受一切眾生無量億數打罵毀辱，乃至不",
    "T13n0397_024:0170a26": "應起一念瞋。何以故？如是眾生不學慈悲。",
    "T13n0397_024:0170a27": "若彼眾生心無瞋打，我當云何修集慈悲？",
    "T13n0397_024:0170a28": "以是義故，眾生瞋時我應生喜。何以故？即",
    "T13n0397_024:0170a29": "是我之悲因緣故。若有善男子、善女人能作",
    "T13n0397_024:0170b01": "是觀，即得不共聲聞緣覺眾生緣悲，亦能疾",
    "T13n0397_024:0170b02": "得阿耨多羅三藐三菩提。「善男子！復有眾生",
    "T13n0397_024:0170b03": "觀三惡道苦眾生已，修集悲心。復有觀察三",
    "T13n0397_024:0170b04": "界所有諸苦眾生，而修悲心。復有觀察五陰",
    "T13n0397_024:0170b05": "眾生，而修悲心；入界亦爾。「善男子！以是義",
    "T13n0397_024:0170b06": "故，菩薩摩訶薩欲得阿耨多羅三藐三菩提，",
    "T13n0397_024:0170b07": "當修慈悲。何以故？夫慈悲者，即是一切善",
    "T13n0397_024:0170b08": "法種子。若有眾生得色界身，亦是修集慈悲",
    "T13n0397_024:0170b09": "因緣。若無色身，若聲聞道、若緣覺道、若諸",
    "T13n0397_024:0170b10": "菩薩莊嚴堅固行六波羅蜜，調伏眾生得無",
    "T13n0397_024:0170b11": "生忍，成阿耨多羅三藐三菩提，皆因慈悲種",
    "T13n0397_024:0170b12": "子因緣。」說是慈悲因緣法時，明星菩薩得無",
    "T13n0397_024:0170b13": "生法忍，是忍不與緣覺聲聞共之；八萬四",
    "T13n0397_024:0170b14": "千眾生得如法忍；五萬五千那由他眾生發",
    "T13n0397_024:0170b15": "阿耨多羅三藐三菩提心；十萬八千眾生得",
    "T13n0397_024:0170b16": "不退心；二萬眾生成就慈悲；五千比丘得阿",
    "T13n0397_024:0170b17": "羅漢果；五百比丘尼盡一切漏；十萬億眾生",
    "T13n0397_024:0170b18": "破大邪見得正見心。爾時，世尊告無勝意童",
    "T13n0397_024:0170b19": "子：「善男子！過去有佛名發功德意，亦說如",
    "T13n0397_024:0170b20": "是大慈大悲。」無勝意童子言：「世尊！所言如",
    "T13n0397_024:0170b21": "者云何名如？」佛言：「善男子！遠離身相名之",
    "T13n0397_024:0170b22": "為如。」無勝意童子言：「所言身者即是實性，",
    "T13n0397_024:0170b23": "即是寂靜，即是法界，即是無漏，即是無盡。」",
    "T13n0397_024:0170b24": "佛言：「善男子！如身者即是一切眾生之身，",
    "T13n0397_024:0170b25": "即是過去未來邊際，即是寂靜。」無勝意童子",
    "T13n0397_024:0170b26": "言：「世尊！若一切佛如即是身。」佛言：「善哉，善",
    "T13n0397_024:0170b27": "哉！善男子！如是法界，無有增減，三世平等，",
    "T13n0397_024:0170b28": "不生不出不滅，猶如虛空，如身亦如是。」說",
    "T13n0397_024:0170b29": "是法時，三萬眾生得如法忍。爾時，世尊告明",
    "T13n0397_024:0170c01": "星菩薩言：「善男子！云何修集緣眾生喜？善",
    "T13n0397_024:0170c02": "男子！若有菩薩不修慈悲，不念眾生所有樂",
    "T13n0397_024:0170c03": "相，乃至不觀三趣三界所有諸苦，而亦觀於",
    "T13n0397_024:0170c04": "五陰出滅。如是觀已生於喜心，但樂觀法，",
    "T13n0397_024:0170c05": "觀已生喜，如是喜心願及眾生，是名為喜。」",
    "T13n0397_024:0170c06": "「世尊！云何修捨？」「善男子！若有菩薩不修慈",
    "T13n0397_024:0170c07": "悲及以喜心，修捨念捨父母，乃至聲聞、緣覺、",
    "T13n0397_024:0170c08": "菩薩、諸佛修是捨時，遠離一切愛瞋法心，",
    "T13n0397_024:0170c09": "是人修集空無相願。既修集已，不久定當得",
    "T13n0397_024:0170c10": "入涅槃。若人修集如是等四無量心，是人",
    "T13n0397_024:0170c11": "則為十方諸佛、菩薩、天、龍、夜叉、剎利、婆羅門、毘",
    "T13n0397_024:0170c12": "舍、首陀、比丘、比丘尼、優婆塞、優婆夷之所供",
    "T13n0397_024:0170c13": "養。隨有國土，若四部眾修集如是四無量心，",
    "T13n0397_024:0170c14": "其土則已遠離一切衰禍之相，其中眾生樂",
    "T13n0397_024:0170c15": "離惡法、受持善法。「善男子！四無量心，具足",
    "T13n0397_024:0170c16": "如是無量福德。」",
    "T13n0397_024:0170c17": "7 辟支佛乘品大方等大集經虛空目分中辟支佛乘",
    "T13n0397_024:0170c18": "品第七",
    "T13n0397_024:0170c19": "無勝意童子復白佛言：「世尊！修緣覺乘比丘、",
    "T13n0397_024:0170c20": "比丘尼、優婆塞、優婆夷、善男子、善女人，云何",
    "T13n0397_024:0170c21": "修集慈悲喜捨？」佛言：「善男子！若有修集辟支",
    "T13n0397_024:0170c22": "佛乘比丘、比丘尼、優婆塞、優婆夷、善男子、善",
    "T13n0397_024:0170c23": "女人，觀眾生樂，解眾生樂，念法緣慈，終不",
    "T13n0397_024:0170c24": "憶念緣眾生慈，如自心中所受樂事，亦願眾",
    "T13n0397_024:0170c25": "生同共得之。觀法平等，觀樂平等，觀心平等，",
    "T13n0397_024:0170c26": "觀如平等。如是觀已，乃至不於一人生惡。",
    "T13n0397_024:0170c27": "設有因緣生惡心者，應作是念：『若我於彼",
    "T13n0397_024:0170c28": "生惡心者，云何當得阿耨多羅三藐三菩提？",
    "T13n0397_024:0170c29": "菩薩摩訶薩成就無量純善功德，若於一人",
    "T13n0397_024:0171a01": "生瞋惡心，尚不能得阿耨多羅三藐三菩提，",
    "T13n0397_024:0171a02": "況我未成諸善功德？』以是因緣，修眾生慈及",
    "T13n0397_024:0171a03": "法緣慈，悲喜捨心亦復如是。「善男子！若有",
    "T13n0397_024:0171a04": "欲學緣覺乘者，應如是修慈悲喜捨。」說是",
    "T13n0397_024:0171a05": "法時，六萬億眾生得住初地，或得二地三地",
    "T13n0397_024:0171a06": "四地五地；或有眾生得無生忍；或有獲得辟",
    "T13n0397_024:0171a07": "支佛道及聲聞道；無量眾生發阿耨多羅三",
    "T13n0397_024:0171a08": "藐三菩提心。",
    "T13n0397_024:0171a09": "8 聖無礙智品大方等大集經虛空目分中聖無礙智",
    "T13n0397_024:0171a10": "品第八",
    "T13n0397_024:0171a11": "爾時，眾中有一童子名虛空聲，白佛言：「世尊！",
    "T13n0397_024:0171a12": "云何菩薩莊嚴無上菩提之道？修一切智目",
    "T13n0397_024:0171a13": "方便無緣梵行，一切法目方便無緣梵行，一",
    "T13n0397_024:0171a14": "切陰入界方便，解脫方便，三昧方便，陀羅尼",
    "T13n0397_024:0171a15": "方便，得忍方便，諸地方便？「世尊！云何菩薩",
    "T13n0397_024:0171a16": "摩訶薩修一切智目門，同虛空慧度於彼岸",
    "T13n0397_024:0171a17": "無緣梵行，越度四流斷四魔繫？」佛言：「善哉，",
    "T13n0397_024:0171a18": "善哉！善男子！汝今能入四無量海，欲度眾",
    "T13n0397_024:0171a19": "生於生死河，是故今者發如是問，復欲不斷",
    "T13n0397_024:0171a20": "佛大智海。「善男子！十方佛土，若有菩薩，同",
    "T13n0397_024:0171a21": "共汝行三昧智慧，我說法時，如是等輩悉為",
    "T13n0397_024:0171a22": "明證。若無如是菩薩證者，我則不說無緣梵",
    "T13n0397_024:0171a23": "行。何以故？我若說者，多於是中而生疑心，",
    "T13n0397_024:0171a24": "若有未得無緣梵行亦復生疑。以是義故，不",
    "T13n0397_024:0171a25": "應宣說。」爾時，世尊即入三昧，其三昧名虛",
    "T13n0397_024:0171a26": "空幢，入已面門出大光明，其明種種遍照十",
    "T13n0397_024:0171a27": "方諸佛世界，蔽於日月令不復現。其光明",
    "T13n0397_024:0171a28": "中出大聲言：「娑婆世界釋迦牟尼，為諸眾生",
    "T13n0397_024:0171a29": "宣說梵行壞諸煩惱，說聲聞乘辟支佛乘無",
    "T13n0397_024:0171b01": "緣梵行。無量眾生及諸菩薩，次第而坐聽受",
    "T13n0397_024:0171b02": "正法，亦說清淨菩提之行。為欲利益無量眾",
    "T13n0397_024:0171b03": "生，故作大集說種種行，無量眾生獲得一生",
    "T13n0397_024:0171b04": "及以後生。」十方眾生聞是語已，一切悉集娑",
    "T13n0397_024:0171b05": "婆世界。或有菩薩現真金身雨於金沙，或現",
    "T13n0397_024:0171b06": "銀身雨於銀沙，或琉璃身雨琉璃沙，或頗",
    "T13n0397_024:0171b07": "梨身雨頗梨沙，或沈水身雨沈水沙，或栴檀",
    "T13n0397_024:0171b08": "身雨栴檀沙，或多摩羅跋身雨多摩羅跋沙，",
    "T13n0397_024:0171b09": "供養於佛。供養已畢，頭面敬禮，却坐一面。",
    "T13n0397_024:0171b10": "爾時，世尊告虛空聲童子：「善男子！今日十方",
    "T13n0397_024:0171b11": "諸大菩薩，其中或有得法忍者，得無生忍一",
    "T13n0397_024:0171b12": "生後生，悉為我證如是菩薩修集慈悲喜捨",
    "T13n0397_024:0171b13": "之心，了了通達諸法之性，亦能遠離身相業",
    "T13n0397_024:0171b14": "相。其心不著有為無為，亦不貪著眼乃至意",
    "T13n0397_024:0171b15": "色乃至法，至心修集無緣梵行。無諸覺觀不",
    "T13n0397_024:0171b16": "生憍慢，無所貪著知真實性，觀一切法皆悉",
    "T13n0397_024:0171b17": "平等。「所謂三世、三界、三戒，亦得增長大慈大",
    "T13n0397_024:0171b18": "悲大喜大捨。一切眾生，遠離三界陰入界等，",
    "T13n0397_024:0171b19": "離一切字聚名聚句聚有為之法。作是觀時，",
    "T13n0397_024:0171b20": "即得具足大慈大悲大喜大捨，修集同空三",
    "T13n0397_024:0171b21": "昧梵行六波羅蜜，諸佛護念。具善方便住第",
    "T13n0397_024:0171b22": "三忍，過於聲聞辟支佛道，遠離一切眼色",
    "T13n0397_024:0171b23": "因緣乃至一切意法因緣。觀法界如隨順不",
    "T13n0397_024:0171b24": "倒，獲得大慈大悲等力。於諸法中得大自在，",
    "T13n0397_024:0171b25": "而於生死不生厭悔，有大力勢調伏眾生，於",
    "T13n0397_024:0171b26": "三乘中得智方便，能雨法雨得無礙智，解諸",
    "T13n0397_024:0171b27": "眾生異語方便。善男子！是名聖目陀羅尼，",
    "T13n0397_024:0171b28": "具無礙智修集梵行。「善男子！若有菩薩修是",
    "T13n0397_024:0171b29": "梵行，如是菩薩常得見佛，能具佛法淨佛世",
    "T13n0397_024:0171c01": "界，性淨、眾淨、行淨、智淨、意淨，供養亦淨，",
    "T13n0397_024:0171c02": "能具十地，次第當坐如來法座，如是名為清",
    "T13n0397_024:0171c03": "淨法行，是名如來，是名世尊，名過四潮，名",
    "T13n0397_024:0171c04": "菩提道，能得菩提轉大法輪。「云何名為一",
    "T13n0397_024:0171c05": "切智耶？若智能觀一切平等，眾生平等、三",
    "T13n0397_024:0171c06": "世平等、不倒平等，如是等一切法見虛空目，",
    "T13n0397_024:0171c07": "見法虛空目，見無行虛空目，見性虛空目，",
    "T13n0397_024:0171c08": "見如空虛空目，見如內空虛空目，見如外空",
    "T13n0397_024:0171c09": "虛空目，見如內外空虛空目，見如大空虛空",
    "T13n0397_024:0171c10": "目，見如第一義空虛空目，見如有為空虛空",
    "T13n0397_024:0171c11": "目，見如無為空虛空目，見如畢竟空虛空目，",
    "T13n0397_024:0171c12": "見如無始空虛空目，見如性空虛空目，見如",
    "T13n0397_024:0171c13": "散空虛空目，見如自性空虛空目，見如一切",
    "T13n0397_024:0171c14": "法空虛空目，見如無所覺空虛空目，見如無",
    "T13n0397_024:0171c15": "法空虛空目，見如無性空虛空目，見如無法",
    "T13n0397_024:0171c16": "有法空虛空目，見如實性空虛空目，見如",
    "T13n0397_024:0171c17": "無相無願虛空目，見如一切法無邊無處虛",
    "T13n0397_024:0171c18": "空目，見如大慈大悲虛空目，見一切知見",
    "T13n0397_024:0171c19": "虛空目，見一切智。如是見已轉正法輪，是",
    "T13n0397_024:0171c20": "名不共眾生法界，是名一切智，名佛境界。」",
    "T13n0397_024:0171c21": "說是無緣梵行時，九萬二千眾生成就是法，",
    "T13n0397_024:0171c22": "恒河沙等眾生得如法忍，恒沙眾生遠離垢",
    "T13n0397_024:0171c23": "穢得法眼淨，一千比丘得阿羅漢果，無量人",
    "T13n0397_024:0171c24": "天發阿耨多羅三藐三菩提心。",
    "T13n0397_024:0171c25": "9 護法品大方等大集經虛空目分中護法品第九",
    "T13n0397_024:0171c26": "爾時，一切欲色界天，以妙香華幢蓋伎樂供",
    "T13n0397_024:0171c27": "養於佛，白佛言：「世尊！如來先已於閻浮提",
    "T13n0397_024:0171c28": "轉正法輪，今復於此大寶坊中轉大法輪，",
    "T13n0397_024:0171c29": "為菩提行故。」一切大眾復作是言：「如來境界",
    "T13n0397_024:0172a01": "不可思議。何以故？如來在此大寶坊中轉",
    "T13n0397_024:0172a02": "法輪時，十方無量佛世界中所有菩薩悉",
    "T13n0397_024:0172a03": "來集此，為聽如是虛空目法行。」爾時，文殊師",
    "T13n0397_024:0172a04": "利童子、金剛山童子、無勝幢童子、無勝意",
    "T13n0397_024:0172a05": "童子、虛空聲童子，如是等童子其數九萬",
    "T13n0397_024:0172a06": "二千億，白佛言：「世尊！唯願如來以願力故，",
    "T13n0397_024:0172a07": "令是虛空目法行久住於此娑婆世界及十方",
    "T13n0397_024:0172a08": "土無有滅沒。何以故？如是法中說三梵行。",
    "T13n0397_024:0172a09": "菩薩若行如是三行，即得阿耨多羅三藐三",
    "T13n0397_024:0172a10": "菩提。」佛言：「善男子！南方世界金剛光明功",
    "T13n0397_024:0172a11": "德如來、西方世界智幢如來、北方世界發",
    "T13n0397_024:0172a12": "光功德如來、東方世界寶蓋光明功德如",
    "T13n0397_024:0172a13": "來，是四如來以先有願，以是願故，是經",
    "T13n0397_024:0172a14": "後當流布十方，令諸菩薩悉得修行如是三",
    "T13n0397_024:0172a15": "行。我今以此正法，付囑四大天王、功德天",
    "T13n0397_024:0172a16": "女、四大龍王、誠實語天、四阿須羅王、具",
    "T13n0397_024:0172a17": "天、大自在天、八臂天、地神女等。何以故？善",
    "T13n0397_024:0172a18": "男子！或有眾生，其性弊惡，有大勢力，多造",
    "T13n0397_024:0172a19": "重業不受是經，是人死已受惡鬼身、惡龍之",
    "T13n0397_024:0172a20": "身，是惡鬼龍欲壞佛法，降注惡雨惡風塵",
    "T13n0397_024:0172a21": "坌，為諸修行三業比丘而作重病。以手探",
    "T13n0397_024:0172a22": "腹取其心肝，吹吐惡氣置飲食中故，令食者",
    "T13n0397_024:0172a23": "得大重病，良醫拱手不能療治。如是修行三",
    "T13n0397_024:0172a24": "業比丘盡捨命已，是名法滅。如是惡鬼，復",
    "T13n0397_024:0172a25": "令如來所有弟子，剎利、婆羅門、毘舍、首陀、",
    "T13n0397_024:0172a26": "大臣、長者悉生惡心，惡心既生互相殘賊。當",
    "T13n0397_024:0172a27": "爾之時，閻浮提內國土城邑，空荒無人，人",
    "T13n0397_024:0172a28": "民既無，誰當流布如是經典？是故我今不以",
    "T13n0397_024:0172a29": "是經付囑菩薩、比丘、比丘尼、優婆塞、優婆",
    "T13n0397_024:0172b01": "夷及諸國主，以付四王乃至地神。如是天",
    "T13n0397_024:0172b02": "神至心護持，若有國王，剎利、婆羅門、毘舍、",
    "T13n0397_024:0172b03": "首陀、比丘、比丘尼、優婆塞、優婆夷，受持讀誦",
    "T13n0397_024:0172b04": "如是經者，是諸天神當至心護，勸諸檀越",
    "T13n0397_024:0172b05": "令致供養，所謂衣服、飲食、臥具、病藥、房舍、燈",
    "T13n0397_024:0172b06": "燭，是諸檀越若有惡相、諸惡病瘦，諸天力故",
    "T13n0397_024:0172b07": "悉令消滅，以是因緣法得增長無有滅沒。」爾",
    "T13n0397_024:0172b08": "時，一切諸天神等白佛言：「世尊！若今現在、若",
    "T13n0397_024:0172b09": "佛滅後，我等要當捨離自事守護是法。若佛",
    "T13n0397_024:0172b10": "弟子，比丘、比丘尼、優婆塞、優婆夷，有能受持",
    "T13n0397_024:0172b11": "如是等經勤行精進，雖復受畜八不淨物，畜",
    "T13n0397_024:0172b12": "養妻息、金銀、琉璃、頗梨、田宅、奴婢、僕使，我為",
    "T13n0397_024:0172b13": "法故，亦當守護遮諸惡鬼不令嬈近。隨是經",
    "T13n0397_024:0172b14": "典所在之處，令其土地日月五星不越常度，",
    "T13n0397_024:0172b15": "怨讎兵革皆悉消伏。所有眾生，若男、若女、若",
    "T13n0397_024:0172b16": "大、若小，悉樂受誦如是經典，持戒清淨勤行",
    "T13n0397_024:0172b17": "精進。世尊！以是因緣，一切諸天樂處人間。",
    "T13n0397_024:0172b18": "是人捨身即得生天，諸天增長色力壽命，所",
    "T13n0397_024:0172b19": "有惡相滅無遺餘，其無信者我能令信。若佛",
    "T13n0397_024:0172b20": "弟子，比丘、比丘尼、優婆塞、優婆夷，不能受",
    "T13n0397_024:0172b21": "持如是經典，讀誦書寫，不樂寂靜，不善思",
    "T13n0397_024:0172b22": "惟，樂求供養不持淨戒，嬾惰懈慢，心無慚",
    "T13n0397_024:0172b23": "愧，親近白衣。如是比丘，以財俗力毀佛弟",
    "T13n0397_024:0172b24": "子，若打、若殺、若縛、若罵，向王大臣說其過惡。",
    "T13n0397_024:0172b25": "佛諸弟子聞是事已生大惡心，生惡心已，諸",
    "T13n0397_024:0172b26": "善鬼神捨至他土，是故惡鬼即得其便。既得",
    "T13n0397_024:0172b27": "便已，諸國興兵互相討伐，降惡風雨令穀不",
    "T13n0397_024:0172b28": "登，人民飢饉共相茹食。」爾時，十方世界菩薩",
    "T13n0397_024:0172b29": "白佛言：「世尊！諸佛如來為如是等五滓眾",
    "T13n0397_024:0172c01": "生制於禁戒，唯願如來為法久住復制禁戒。",
    "T13n0397_024:0172c02": "所謂身戒口戒意戒，不得受畜一切惡物，惡",
    "T13n0397_024:0172c03": "心鬪諍，親近國王大臣長者，受畜一切俗人",
    "T13n0397_024:0172c04": "之物，如餘佛土所制淨戒。」佛言：「善男子！止，",
    "T13n0397_024:0172c05": "止！佛自知時。善男子！因緣未出，如來則不",
    "T13n0397_024:0172c06": "豫制禁戒。」爾時，世尊告頻婆娑羅王：「大王！",
    "T13n0397_024:0172c07": "汝之國法何名大罪？何名小罪？」頻婆娑羅言：",
    "T13n0397_024:0172c08": "「世尊！我之國法，有四重罪：一者、斷他命根；",
    "T13n0397_024:0172c09": "二者、偷至五錢；三者、婬他婦女；四者、為五錢",
    "T13n0397_024:0172c10": "故大眾王邊故作妄語。如是四罪，犯者不活。」",
    "T13n0397_024:0172c11": "佛言：「我今亦為未來弟子制是四重。復次，大",
    "T13n0397_024:0172c12": "王！王子幾歲不聽入宮？」「世尊！過二十年則",
    "T13n0397_024:0172c13": "不聽入。」佛言：「我亦如是，沙彌二十，乃至得",
    "T13n0397_024:0172c14": "道不聽入眾。」王言：「世尊！如我國法，有作罪",
    "T13n0397_024:0172c15": "者必死不疑，或打或罵閉繫輸物，擯出界外，",
    "T13n0397_024:0172c16": "如來法中其義云何？」「大王！我之法中亦復如",
    "T13n0397_024:0172c17": "是，有犯罪者，或令苦作一月、二月，或不與語",
    "T13n0397_024:0172c18": "共坐共食，或不共住，或擯令出，或出一國，",
    "T13n0397_024:0172c19": "或出四國。有佛法處，治如是等惡比丘已，",
    "T13n0397_024:0172c20": "諸善比丘安樂受法，故使佛法久住不滅。大",
    "T13n0397_024:0172c21": "王！若未來世有我弟子，饒財多寶有大力勢，",
    "T13n0397_024:0172c22": "王所親愛，一切大眾不能擯治，如是等人汝",
    "T13n0397_024:0172c23": "等當治。剎利、婆羅門、毘舍、首陀，不能治者，",
    "T13n0397_024:0172c24": "如是四姓，則為斷我三寶種性，能滅法炬，",
    "T13n0397_024:0172c25": "破壞法船，燋涸法味，奪眾生眼，我法壞時，",
    "T13n0397_024:0172c26": "心則放捨。大王！譬如一人奪一切眼，於意",
    "T13n0397_024:0172c27": "云何？是罪多不？」「甚多，世尊！不可稱量、不可",
    "T13n0397_024:0172c28": "計數。」「大王！若有剎利、婆羅門、毘舍、首陀，有",
    "T13n0397_024:0172c29": "大力勢，見我法滅捨不守護，其所得罪亦復",
    "T13n0397_024:0173a01": "如是。大王！若有國主，於無量世修施戒慧，",
    "T13n0397_024:0173a02": "見我法滅捨不擁護，如是所種無量善根悉",
    "T13n0397_024:0173a03": "皆滅失。其國當有三不祥事：一者、穀貴；二",
    "T13n0397_024:0173a04": "者、兵革；三者、疫病。一切善神悉捨離之，其",
    "T13n0397_024:0173a05": "王教令人不隨從，常為隣國之所侵嬈，暴火",
    "T13n0397_024:0173a06": "橫起多惡風雨，暴水增長吹漂人民，內外親",
    "T13n0397_024:0173a07": "信咸共謀叛。其王不久當遇重病，壽終之後",
    "T13n0397_024:0173a08": "生地獄中。若宿善追及還得人身，無量世",
    "T13n0397_024:0173a09": "中常盲無目，貧窮跉跰行乞自活。常生惡心，",
    "T13n0397_024:0173a10": "因是惡心，復當還墮於地獄中。如王，夫人、",
    "T13n0397_024:0173a11": "太子、大臣、城主、村主、將帥、郡守、宰臣，亦復",
    "T13n0397_024:0173a12": "如是。」頻婆娑羅耳聞是語，悲泣哽咽收淚",
    "T13n0397_024:0173a13": "而言：「世尊！我值如來猶故不能如法治國，",
    "T13n0397_024:0173a14": "況未來世放逸諸王，不能持戒修行精進，治",
    "T13n0397_024:0173a15": "惡比丘護持佛法，不能紹繼三寶種性？如",
    "T13n0397_024:0173a16": "是諸王，長夜常行於三惡道。」爾時，諸王、夫人、",
    "T13n0397_024:0173a17": "太子、大臣、城主、村主、將帥、郡守、宰官，皆白佛",
    "T13n0397_024:0173a18": "言：「我等於今現在之世，要當勤心守護佛法，",
    "T13n0397_024:0173a19": "亦當供養受持法者，衣服、飲食、臥具、醫藥，治",
    "T13n0397_024:0173a20": "惡比丘紹三寶性。」佛言：「善男子！汝等若能",
    "T13n0397_024:0173a21": "建立此事，則為供養三世諸佛，亦得無量不",
    "T13n0397_024:0173a22": "可思議諸善功德。」",
    "T13n0397_024:0173a23": "10 大眾還品大方等大集經虛空目分中大眾還品第十",
    "T13n0397_024:0173a24": "爾時，世尊復告諸天：「善男子！汝等今者勿懷",
    "T13n0397_024:0173a25": "憂慮，我今當與未來弟子，為護法故，立嚴",
    "T13n0397_024:0173a26": "峻制，為不斷絕三寶性故，為欲增長諸善法",
    "T13n0397_024:0173a27": "故，為增長多聞滿寶藏故，為離一切苦煩",
    "T13n0397_024:0173a28": "惱故，為成無上菩提道故。「善男子！我今所",
    "T13n0397_024:0173a29": "說，一切聲聞具足成就得聲聞乘，一切緣",
    "T13n0397_024:0173b01": "覺具足獲得辟支佛乘，一切菩薩具足成滿",
    "T13n0397_024:0173b02": "三種梵行得無上智。善男子！是經能離諸",
    "T13n0397_024:0173b03": "惡眾生，能壞眾生惡不善法，能滅身口意不",
    "T13n0397_024:0173b04": "善業，能破一切諸惡果報。若有善男子、善女",
    "T13n0397_024:0173b05": "人供養是經，則為供養十方諸佛。」爾時，娑",
    "T13n0397_024:0173b06": "婆世界一切眾生，異口同音而作是言：「善哉，",
    "T13n0397_024:0173b07": "善哉！世尊！我初未聞是大法聚，今得聞之。",
    "T13n0397_024:0173b08": "世尊！我能受持守護是法，為護法故不惜身",
    "T13n0397_024:0173b09": "命。若有比丘、比丘尼、優婆塞、優婆夷，受是經",
    "T13n0397_024:0173b10": "者我當供養，隨其所須一切給與。若復有能",
    "T13n0397_024:0173b11": "供養如是受持經者，我等亦當勤守護之，內",
    "T13n0397_024:0173b12": "外財寶令無損秏，隨是經法所流布處，亦",
    "T13n0397_024:0173b13": "護其土令無諸惡。」佛言：「善哉，善哉！善男子！",
    "T13n0397_024:0173b14": "汝能如是守護法者，則為供養三世諸佛。善",
    "T13n0397_024:0173b15": "男子！若諸眾生有護法心，若生人天得大自",
    "T13n0397_024:0173b16": "在，乃至畜生亦有大力，為人所重不經寒苦。",
    "T13n0397_024:0173b17": "善男子！是護法者惡不能加，心無所畏無能",
    "T13n0397_024:0173b18": "破壞。諸魔煩惱不得其便，多饒眷屬智慧具",
    "T13n0397_024:0173b19": "足。凡有所說無所罣礙，樂行十善修集正定，",
    "T13n0397_024:0173b20": "父母、諸王見則恭敬，能昇法座、轉正法輪，凡",
    "T13n0397_024:0173b21": "有所聞，終不忘失。」",
    "T13n0397_024:0173b22": "大方等大集經卷第二十四"
}