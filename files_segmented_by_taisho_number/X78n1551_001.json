{
    "X78n1551_001:0355a03": " 西舫彚征序",
    "X78n1551_001:0355a05": "夫法藏剏闢四淨。艤願船于樂津。能仁誓攝五濁。駕",
    "X78n1551_001:0355a06": "慈舡於苦海。此擡彼搦。務在弘濟羣生。讚勝折劣。惟",
    "X78n1551_001:0355a07": "期善誘諸趣。噫覺皇出現。惟此為一大事因緣歟。何",
    "X78n1551_001:0355a08": "其嘔心瀝血。說此難信。躬此難行。僧祗劫來。少無疲",
    "X78n1551_001:0355a09": "厭也。然吾甞聞之。淨剎寶池蓮華化生之人。金軀香",
    "X78n1551_001:0355a10": "潔。月容端好。福智俱隆。快樂自在云。大抵據因以感",
    "X78n1551_001:0355a11": "果。則隨其心淨。佛土自淨矣。淨業行者。必須修心。如",
    "X78n1551_001:0355a12": "蓮之皎潔無瑕。如蓮之清香遠徹。如蓮之處染常淨。",
    "X78n1551_001:0355a13": "如蓮之入水不著。然後乃托蓮胎。而初發心時。便有",
    "X78n1551_001:0355a14": "一朵蓮華。生芽於德水之中。隨人勤慢。華為榮悴。此",
    "X78n1551_001:0355a15": "理昭然。更何疑乎。且不待聖而興。自是上等。見賢思",
    "X78n1551_001:0355a16": "齊。正為吾儕今日之急務。故搜輯從古諸上善人。歸",
    "X78n1551_001:0355a17": "化靈蹟。亟付剞劂。欲與蓮社法侶。共覩先進之模楷。",
    "X78n1551_001:0355a18": "庸作西邁之章程耳。在昔道珍闕經。不得附載于歸",
    "X78n1551_001:0355a19": "帆。通志易服。僅能追泛於去舶。古德云。生死忙忙古",
    "X78n1551_001:0355a20": "渡頭。彌陀撥動濟人舟。無時不作難遭想。歡喜同登",
    "X78n1551_001:0355a21": "解脫船。以知愛河滉瀁。慾浪淘湧。須用舟楫。乃能涉",
    "X78n1551_001:0355a22": "險濤。達願海。誕登彼岸也。故名其書。曰西舫彚征云",
    "X78n1551_001:0355a23": "爾。",
    "X78n1551_001:0355a24": "旹祝犂亶安南至日　　　釋　瑞璋　題",
    "X78n1551_001:0355b04": "西舫彚征目錄",
    "X78n1551_001:0355b06": "卷上",
    "X78n1551_001:0355b07": "尊宿瑞化",
    "X78n1551_001:0355b08": "(晉)辯覺慧遠覺寂慧永慧特道生",
    "X78n1551_001:0355b09": "曇順僧叡曇恒道昺",
    "X78n1551_001:0355b10": "曇詵道敬佛馱邪舍跋陀羅",
    "X78n1551_001:0355b11": "曇翼曇邕僧濟慧恭",
    "X78n1551_001:0355b12": "法安慧虔(南宋)曇鑑道海",
    "X78n1551_001:0355b13": "曇泓道廣道光曇弘",
    "X78n1551_001:0355b14": "(齊)慧進(梁)道珍(魏)曇鸞(北齊)慧光",
    "X78n1551_001:0355b15": "法琳僧柔(周)慧命法音",
    "X78n1551_001:0355b16": "僧崖(隋)智舜真慧智通",
    "X78n1551_001:0355b17": "南嶽慧思天台智顗慧成慧命",
    "X78n1551_001:0355b18": "灌頂法喜等觀法俊",
    "X78n1551_001:0355b19": "道喻壽洪法智慧海",
    "X78n1551_001:0355b20": "汶水沙彌(唐)善胄法祥明瞻",
    "X78n1551_001:0355b21": "道綽道撫光明善導智琰",
    "X78n1551_001:0355b22": "神素功逈道昂善道",
    "X78n1551_001:0355b23": "惟岸法持慧日般舟承遠",
    "X78n1551_001:0355b24": "僧衒啟芳圓果辯才",
    "X78n1551_001:0355c01": "自覺五會法照臺巖少康懷玉",
    "X78n1551_001:0355c02": "齊翰神皓僧藏寶相",
    "X78n1551_001:0355c03": "百丈大智智欽法順懷感",
    "X78n1551_001:0355c04": "德美(石晉)志通(宋)紹巖守真",
    "X78n1551_001:0355c05": "晤恩義通知禮遵式",
    "X78n1551_001:0355c06": "有基本如永明延壽慧才",
    "X78n1551_001:0355c07": "思義元淨從雅若愚",
    "X78n1551_001:0355c08": "智深處謙圓淨省常悟新",
    "X78n1551_001:0355c09": "真歇懷深宗曉寂堂",
    "X78n1551_001:0355c10": "宗坦子元懷義智圓",
    "X78n1551_001:0355c11": "僧藏有嚴中立擇瑛",
    "X78n1551_001:0355c12": "思照宗利齊玉仲閔",
    "X78n1551_001:0355c13": "瑩珂靈照可久宗本",
    "X78n1551_001:0355c14": "善本元照道言慈覺宗賾",
    "X78n1551_001:0355c15": "惟月思敏行詵法持",
    "X78n1551_001:0355c16": "慧亨用欽妙生惟渥",
    "X78n1551_001:0355c17": "冲益法宗睎湛曇懿",
    "X78n1551_001:0355c18": "太微思聰了義慧誠",
    "X78n1551_001:0355c19": "祖南法因了然智仙",
    "X78n1551_001:0355c20": "思淨如湛思梵文慧",
    "X78n1551_001:0355c21": "慧明智廉淨觀利先",
    "X78n1551_001:0355c22": "師安如寶顯超有開",
    "X78n1551_001:0355c23": "道生若觀覃異元肇",
    "X78n1551_001:0355c24": "智印戒度道琛有朋",
    "X78n1551_001:0356a01": "妙雲睎顏了宣善榮",
    "X78n1551_001:0356a02": "祖輝如鑑祖新(元)中峯明本",
    "X78n1551_001:0356a03": "善住天如惟則優曇普度妙文",
    "X78n1551_001:0356a04": "盤谷(明)楚石梵琦祖香慧日",
    "X78n1551_001:0356a05": "蓮池袾宏寶珠真青佛石",
    "X78n1551_001:0356a06": "黃州僧海寶藕益智旭實相",
    "X78n1551_001:0356a07": "(清)道樞具宗大真林谷",
    "X78n1551_001:0356a08": "萬緣本冲廣志實定",
    "X78n1551_001:0356a09": "佛安際會達文",
    "X78n1551_001:0356a10": "高尼淨因",
    "X78n1551_001:0356a11": "(隋)大明(南宋)法盛道爰法藏",
    "X78n1551_001:0356a12": "(唐)淨真悟性(宋)能奉慧安",
    "X78n1551_001:0356a13": "(明)無為(清)本印遂欽律宗",
    "X78n1551_001:0356a14": "佛琦",
    "X78n1551_001:0356a15": "卷下",
    "X78n1551_001:0356a16": "居塵卓行",
    "X78n1551_001:0356a17": "烏長國王(晉)劉程之張野周續之",
    "X78n1551_001:0356a18": "張詮宗炳雷次宗闕公則",
    "X78n1551_001:0356a19": "(梁)庾銑高浩象(隋)宋滿(唐)李白",
    "X78n1551_001:0356a20": "白居易韋文晉汾陽老人鄭牧卿",
    "X78n1551_001:0356a21": "張元祥李知遙馬子雲于昶",
    "X78n1551_001:0356a22": "元子才元子平(石晉)張抗(宋)鍾離瑾",
    "X78n1551_001:0356a23": "鍾離景融文彥博蘇軾楊傑",
    "X78n1551_001:0356a24": "馬亮馬玗馬永逸胡闉",
    "X78n1551_001:0356b01": "葛繁王古江公望王冲",
    "X78n1551_001:0356b02": "張廸賈純仁梅汝能馮檝",
    "X78n1551_001:0356b03": "吳秉信錢象祖王仲回張榆",
    "X78n1551_001:0356b04": "陸沅道王日休房翥孫抃",
    "X78n1551_001:0356b05": "王闐昝定國樓汾魏世子",
    "X78n1551_001:0356b06": "葛濟之左伸范儼閻邦榮",
    "X78n1551_001:0356b07": "姚約沈銓梅福孫良",
    "X78n1551_001:0356b08": "胡暠唐世良陸偉李秉",
    "X78n1551_001:0356b09": "邵彪陳企劉慧仲李子清",
    "X78n1551_001:0356b10": "李彥通陸浚魏師贊何曇遠",
    "X78n1551_001:0356b11": "大善寺童倪道者馮珉黃打鐵",
    "X78n1551_001:0356b12": "計公徐六公沈三郎(元)何曇迹",
    "X78n1551_001:0356b13": "(明)朱綱顧源朱元正丁明登",
    "X78n1551_001:0356b14": "唐時劉通志唐廷任楊嘉褘",
    "X78n1551_001:0356b15": "郝熈載戈以安孫叔子戴百戶",
    "X78n1551_001:0356b16": "華居士蓮華太公郭大林糖擔老人",
    "X78n1551_001:0356b17": "吳江老人(清)吳澆燭吳叔寶吳瞻樓",
    "X78n1551_001:0356b18": "黃攝六余集生金光前韓承山",
    "X78n1551_001:0356b19": "喬忠我翟夢鯉沈養素戴公烈",
    "X78n1551_001:0356b20": "沈敬孚顧天瑞陸士詮馬[冗几+丁]良",
    "X78n1551_001:0356b21": "在閨清操",
    "X78n1551_001:0356b22": "(隋)獨孤皇后(唐)姚婆(宋)荊王夫人吳縣君",
    "X78n1551_001:0356b23": "馬朝奉妻蔡縣君馮少師女鄭氏",
    "X78n1551_001:0356b24": "陸宜人朱如一樓慧靖周妙聰",
    "X78n1551_001:0356c01": "秦淨堅鄭淨安秦淨樂黃氏",
    "X78n1551_001:0356c02": "袁氏陳氏王氏孫氏",
    "X78n1551_001:0356c03": "李氏王氏盛氏沈氏",
    "X78n1551_001:0356c04": "蔣婆任夫人約山翁婆裴氏",
    "X78n1551_001:0356c05": "溫靜文妻孟氏梁氏陳(念佛道者)",
    "X78n1551_001:0356c06": "陳氏胡淨安孫氏郭妙圓",
    "X78n1551_001:0356c07": "周行婆龔氏鍾婆黃婆",
    "X78n1551_001:0356c08": "朱氏淨心周氏項玅智",
    "X78n1551_001:0356c09": "沈妙智崔婆(元)陶氏周婆",
    "X78n1551_001:0356c10": "(明)鍾氏薜氏于媼方氏",
    "X78n1551_001:0356c11": "陶氏孫中官母徐氏李氏",
    "X78n1551_001:0356c12": "朱氏楊選一妻湯公甫母蔡坦如妻",
    "X78n1551_001:0356c13": "(清)張氏徐氏卓氏江太君",
    "X78n1551_001:0356c14": "傅德蓮太宜人陸氏俞氏",
    "X78n1551_001:0356c15": "陸氏曹氏許氏陶瓊樓",
    "X78n1551_001:0356c16": "汪鏡智費孺人",
    "X78n1551_001:0356c17": "發悔頓超",
    "X78n1551_001:0356c18": "惟恭雄俊京屠張鍾馗",
    "X78n1551_001:0356c19": "張善和金奭吳瓊鄭鄰",
    "X78n1551_001:0356c20": "錢青侯",
    "X78n1551_001:0356c21": "含識俱往",
    "X78n1551_001:0356c22": "裴氏鸚鵡門沙鸜鵒天台鸜鵒劉成魚",
    "X78n1551_001:0356c23": "吳雪崖鷄參將蛇天一犬",
    "X78n1551_001:0357a06": "西舫彚征卷上",
    "X78n1551_001:0357a08": "釋　秋波堂　瑞璋　輯",
    "X78n1551_001:0357a09": "尊宿瑞化",
    "X78n1551_001:0357a10": "法師諱慧遠姓賈氏。鴈門樓煩人。幼而好學。年十三。",
    "X78n1551_001:0357a11": "隨舅令狐氏。遊學許洛。博綜六經。尤善莊老。二十一。",
    "X78n1551_001:0357a12": "欲渡江從學范甯。適南路梗塞。時釋道安建剎於太",
    "X78n1551_001:0357a13": "行常山。一面盡敬。以為真吾師也。初聞安常講般若",
    "X78n1551_001:0357a14": "經。豁然開悟。歎曰。九流異議。皆糠秕耳。遂與母弟慧",
    "X78n1551_001:0357a15": "持。投簪受業。精思諷誦。以夜繼晝。師神明英越。志與",
    "X78n1551_001:0357a16": "理冥。安師常臨眾。歎曰。使道流東國者。其在遠乎。太",
    "X78n1551_001:0357a17": "元六年。至潯陽見廬山間曠。可以息心。乃立精舍。以",
    "X78n1551_001:0357a18": "去水猶遠。舉杖扣地曰。若此可居。當作朽壤抽泉。言",
    "X78n1551_001:0357a19": "畢。清流涌出。潯陽亢旱。師詣池側。讀海龍王經。忽有",
    "X78n1551_001:0357a20": "神蛇。從池而出。復臾大雨。歲竟有秋。因名龍泉精舍。",
    "X78n1551_001:0357a21": "永師先居廬山西林。欲邀同止。而師學侶寢眾。永乃",
    "X78n1551_001:0357a22": "謂刺史桓伊曰。遠公方當弘道。而貧道所棲。隘不可",
    "X78n1551_001:0357a23": "處。時師夢山神告曰。此山足可棲神。願毋它往。其夕",
    "X78n1551_001:0357a24": "大雨雷震。詰朝林麓廣闢。素沙布地。楩柟文梓。充布",
    "X78n1551_001:0357b01": "地上。不知所自至。伊大敬感。乃為建剎。名其殿曰神",
    "X78n1551_001:0357b02": "運。以在永師舍東。故號東林。甞謂諸教三昧。其名甚",
    "X78n1551_001:0357b03": "眾。功高易進。念佛為先。既而謹律息心之士。絕塵清",
    "X78n1551_001:0357b04": "信之賓。不期而至者。慧永(同師安公先居西林)慧持(遠師同母弟)道",
    "X78n1551_001:0357b05": "生曇順(並羅什門弟)僧叡曇恒道昺曇詵道敬(並遠師門人)佛",
    "X78n1551_001:0357b06": "駄邪舍(此云覺明。罽賓國人)佛駄跋陀羅(此云覺賢。迦維衛國人)。名儒劉",
    "X78n1551_001:0357b07": "程之(號遺民)張野周續之張詮宗炳雷次宗等。結社念",
    "X78n1551_001:0357b08": "佛。世號十八賢。復率眾至百二十三人。同修淨土之",
    "X78n1551_001:0357b09": "業。造西方三聖像。建齋立誓。令劉遺民著發願文。而",
    "X78n1551_001:0357b10": "王喬之等。復為念佛三昧詩。以見志。聞鳩摩羅什入",
    "X78n1551_001:0357b11": "關。遣書通好。什答書曰。傳譯來貺。粗聞風德。經言。末",
    "X78n1551_001:0357b12": "代東方。有護法菩薩。欽哉仁者。善弘其道。釋惠要患",
    "X78n1551_001:0357b13": "山中無刻漏。乃於水上。立十二葉芙蓉。因波隨轉。分",
    "X78n1551_001:0357b14": "定晝夜。以為行道之節。謂之蓮華漏。師居山三十年。",
    "X78n1551_001:0357b15": "迹不入俗。唯以淨土。克勤於念。初十一年。澄心繫想。",
    "X78n1551_001:0357b16": "三覩聖相。沈厚不言。後十九年七月晦夕。於般若臺",
    "X78n1551_001:0357b17": "之東龕。方從定起。見阿彌陀佛身滿虗空。圓光之中。",
    "X78n1551_001:0357b18": "有諸化佛。觀音勢至左右侍立。又見水流光明。分十",
    "X78n1551_001:0357b19": "四支。流注上下。演說苦空無常無我之音。佛告之曰。",
    "X78n1551_001:0357b20": "我以本願力故。來安慰汝。汝後七日。當生我國。又見",
    "X78n1551_001:0357b21": "佛駄邪舍慧持(義熙八年先逝)慧永(義熙十年先逝)劉遺民(義熙六年先逝)",
    "X78n1551_001:0357b22": "在佛之側。前揖師曰。師志在先。何來之晚。師語法淨",
    "X78n1551_001:0357b23": "惠寶曰。吾始居此。十一年中。三見佛相。今復見之。吾",
    "X78n1551_001:0357b24": "生淨土必矣。又曰。七日之期。斯為漸矣。即寢疾。製遺",
    "X78n1551_001:0357c01": "誡曰。吾昔以知命之年。託業此山。自審有必盡之期。",
    "X78n1551_001:0357c02": "便欲絕迹外緣。以求其志。良由性弱於斷。遂令同趣",
    "X78n1551_001:0357c03": "相引。時賢過眷。情以類感。不覺形與運頹。今年已八",
    "X78n1551_001:0357c04": "十三矣。仰尋違離之誨。俯慨自負之心。徒令此生虗",
    "X78n1551_001:0357c05": "謝。以悼往疾之深。今於至時露骸松林之下。即嶺為",
    "X78n1551_001:0357c06": "墳。與土木同狀。此乃古人之禮。汝等勿違。苟神理不",
    "X78n1551_001:0357c07": "昧。庶達其誠。大哀世尊。亦當祐之以道。門徒號慟。若",
    "X78n1551_001:0357c08": "喪父母。師以世情難割。乃制七日展哀。至期始順寂。",
    "X78n1551_001:0357c09": "即義熈十二年八月六日也。弟子不忍露屍。與潯陽",
    "X78n1551_001:0357c10": "太守阮侃。奉全軀舉葬於西嶺。累石為塔。所著經論",
    "X78n1551_001:0357c11": "諸序銘贊詩記凡十卷。號廬山集。粤稽淨土法門。雖",
    "X78n1551_001:0357c12": "傳於震朝。至佛圖澄而著。由澄而得道安。安之門有",
    "X78n1551_001:0357c13": "遠公。負荷至教。廣大聖道。名重帝王。法流天下。百世",
    "X78n1551_001:0357c14": "之下。推師為淨業始祖焉。",
    "X78n1551_001:0357c15": "慧永河內潘氏。年十二出家。事沙門竺曇現。初習禪",
    "X78n1551_001:0357c16": "於恒山。與遠師同依安法師。期結宇羅浮。及遠師為",
    "X78n1551_001:0357c17": "安公所留。師乃欲先度五嶺。太元初。至潯陽。刺史陶",
    "X78n1551_001:0357c18": "範素挹道風。乃留憩廬山。捨宅為西林以奉。師布衣",
    "X78n1551_001:0357c19": "蔬食。精心克己。容甞含笑。語不傷物。峯頂別立茅室。",
    "X78n1551_001:0357c20": "時往禪思。至其室者。常聞異香。因號香谷。一虎同居。",
    "X78n1551_001:0357c21": "人至輒驅去。遠師來之。龍泉桓伊為立東林。三十年",
    "X78n1551_001:0357c22": "影不出山。師居西林。亦如之。甞因法事至近邑。還山。",
    "X78n1551_001:0357c23": "薄暮。烏橋營主醉騎馬當道。遮師不聽去。師以杖指",
    "X78n1551_001:0357c24": "馬。馬驚走。營主仆地。師捧慰之。遂還。營主病。往寺悔",
    "X78n1551_001:0358a01": "罪。師曰。非貧道意。為禱之。尋愈。鎮南將軍何無忌鎮",
    "X78n1551_001:0358a02": "潯陽。至虎溪。請遠公及師。遠公持名望。從徒百餘。高",
    "X78n1551_001:0358a03": "言華論。舉止可觀。師衲衣半脛。荷錫捉鉢。松下飄然",
    "X78n1551_001:0358a04": "而至。無忌謂眾曰。永公清散之風。乃多於遠師也。師",
    "X78n1551_001:0358a05": "標誠植願。動在安養。義熈十年。在疾。忽斂衣求屣欲",
    "X78n1551_001:0358a06": "起。眾驚問師曰。佛來也。言終而化。異香七日方歇。葬",
    "X78n1551_001:0358a07": "於寺之西南。春秋八十三。",
    "X78n1551_001:0358a08": "慧持遠公同母弟也。幼讀書。一日所記。常敵十日。年",
    "X78n1551_001:0358a09": "十八。與兄同事安公。徧學眾經。遊刃三藏。及安公在",
    "X78n1551_001:0358a10": "襄陽。遣遠公與師東下。遂止廬山。師形長八尺。衲衣",
    "X78n1551_001:0358a11": "垂膝。徒屬三百。師為上首。豫章太守范甯。請師講法",
    "X78n1551_001:0358a12": "華經阿毗曇論。四方雲聚。琅瑘王珣與范甯書問。遠",
    "X78n1551_001:0358a13": "持二公孰愈。甯曰。誠謂賢兄賢弟。珣復書曰。但令如",
    "X78n1551_001:0358a14": "弟誠未之有。況復賢邪。羅什在關中。遙相欽敬。每致",
    "X78n1551_001:0358a15": "書通好。隆安三年。辭兄入蜀。遠公留之曰。人生愛聚。",
    "X78n1551_001:0358a16": "汝獨樂離。師曰。滯情愛聚者。本不應出家。今既割欲",
    "X78n1551_001:0358a17": "求道。正以西方為期耳。即悵然而別。至成都[郫卑+((白日+田)/廾)]縣。居",
    "X78n1551_001:0358a18": "龍淵寺。大弘佛法。升其堂者。號登龍門。義熈八年順",
    "X78n1551_001:0358a19": "寂。春秋七十六。臨終遺命。務嚴律儀。專心淨業。以東",
    "X78n1551_001:0358a20": "間經籍付道泓。西間法典付曇蘭。以泓行業清敏。蘭",
    "X78n1551_001:0358a21": "神悟天發。並能繼軌師蹤焉。",
    "X78n1551_001:0358a22": "道生魏氏。鉅鹿人。幼從竺法汰出家。披對經誥。一覧",
    "X78n1551_001:0358a23": "能誦。年在志學。便登講座。吐納明辯。雖宿望莫敢酬",
    "X78n1551_001:0358a24": "抗。初依廬山。常以入道之要。慧解為本。乃與僧叡慧",
    "X78n1551_001:0358b01": "嚴慧觀等。遊學長安。從羅什受業。關中僧徒。咸仰神",
    "X78n1551_001:0358b02": "悟。甞喟然歎曰。自經典東流。譯人重阻。多滯權文。鮮",
    "X78n1551_001:0358b03": "通圓義。若亡筌得魚。始可以言道矣。於是校閱真俗。",
    "X78n1551_001:0358b04": "精練空有。研思因果。乃立善不受報及頓悟成佛義。",
    "X78n1551_001:0358b05": "又著二諦論。佛性常有論。佛無淨土論。應有緣論。並",
    "X78n1551_001:0358b06": "籠罩舊說。妙有淵旨。守文之徒。嫌嫉競起。師又以法",
    "X78n1551_001:0358b07": "顯三藏所翻泥洹經本先至。六卷成文。經云。除一闡",
    "X78n1551_001:0358b08": "提。皆有佛性。師云。夫稟質二儀。皆有涅槃正因。闡提",
    "X78n1551_001:0358b09": "含生之類。何得獨無佛性。盖是經來未盡耳。乃唱闡",
    "X78n1551_001:0358b10": "提之人皆得成佛。時大本未傳。孤明先發。舊學僧黨",
    "X78n1551_001:0358b11": "以為背經。遂顯大眾。擯而遣之。師正容誓曰。若我所",
    "X78n1551_001:0358b12": "說背經。當見身癘疾。若與實相不背。願舍壽之日。踞",
    "X78n1551_001:0358b13": "師子座。遂拂衣而行。及後大經至聖行品云。一闡提",
    "X78n1551_001:0358b14": "人雖復斷善。猶有佛性。於是諸師皆為媿服。師被擯",
    "X78n1551_001:0358b15": "南。還入虎邱山。聚石為徒。講涅槃經。至闡提處。則說",
    "X78n1551_001:0358b16": "有佛性。且曰。如我所說。契佛心否。羣石皆為點頭。旬",
    "X78n1551_001:0358b17": "日學眾雲集。忽雷震青園。佛殿有龍升天。因改寺曰",
    "X78n1551_001:0358b18": "龍光。師於寺請罽賓律師。譯彌沙塞律。傳於世。既而",
    "X78n1551_001:0358b19": "辭眾。復投廬山。預蓮社。久之還都。止青霞寺。宋文帝",
    "X78n1551_001:0358b20": "大會沙門。親御地筵。食至良久。眾疑過中。帝曰。始可",
    "X78n1551_001:0358b21": "中耳。生乃曰。白日麗天。天言始中。何得非中。遂舉箸",
    "X78n1551_001:0358b22": "而食。一眾從之。莫不歎其機辯。時王弘范泰顏延之",
    "X78n1551_001:0358b23": "並挹敬風猷。相從問道。元嘉十一年十一月庚子。於",
    "X78n1551_001:0358b24": "廬山。升座說法。將畢。眾見麈尾紛然墜地。隱几而化。",
    "X78n1551_001:0358c01": "宛若入定。諸師聞之。益信前誓有證。",
    "X78n1551_001:0358c02": "曇順黃龍人。幼出承訓。羅什講釋羣經。妙盡色空無",
    "X78n1551_001:0358c03": "著之旨。什歎曰。此子奇器也。後來廬山同修淨業。寧",
    "X78n1551_001:0358c04": "蠻校尉劉遵孝。於江陵立寺。要師經始。盛弘念佛三",
    "X78n1551_001:0358c05": "昧之道。宋元嘉二年。別眾坐逝。異香滿室。春秋七十",
    "X78n1551_001:0358c06": "九。",
    "X78n1551_001:0358c07": "僧叡冀州人。遊學諸方。甞行經蜀西界。為人所掠。使",
    "X78n1551_001:0358c08": "牧羊。有商客異之。疑是沙門。及問。以經義無不綜達。",
    "X78n1551_001:0358c09": "即出金贖之。後遊歷天竺諸國。還至關中。從羅什諮",
    "X78n1551_001:0358c10": "稟經義。羅什翻法華經。以竺法護本云。天見人人見",
    "X78n1551_001:0358c11": "天。什曰。此言過質耳。叡曰。將非人天交接兩得相見。",
    "X78n1551_001:0358c12": "什喜。遂用其文。久之。來入廬山。依遠公修淨業。既而",
    "X78n1551_001:0358c13": "適京師。止烏衣寺。講說眾經。聽者推服。宋彭城王義",
    "X78n1551_001:0358c14": "康。要入第受戒。師曰。禮聞來學。王乃入寺。祇奉戒法。",
    "X78n1551_001:0358c15": "王以貂裘奉師。常用敷坐。王密令以錢三萬買之。師",
    "X78n1551_001:0358c16": "曰。此雖非所宜服。然王之所施。不可棄也。王聞益加",
    "X78n1551_001:0358c17": "敬。謝靈運篤好佛理。殊方俗音。多所通解。甞以經中",
    "X78n1551_001:0358c18": "字音。求證於師。因為著十四音訓。梵漢昭然。元嘉十",
    "X78n1551_001:0358c19": "六年。無疾告眾曰。吾將行矣。即面西合掌而亡。眾見",
    "X78n1551_001:0358c20": "臥內一金蓮華倐爾而隱。春秋八十五。",
    "X78n1551_001:0358c21": "曇恒河東人。童孺依遠公出家。年甫十三。便能講說。",
    "X78n1551_001:0358c22": "內外典籍無不通貫。德行清孤。物情推服。常有羣鹿。",
    "X78n1551_001:0358c23": "馴遶座隅。自入廬山。專志淨業。義熈十四年。端坐合",
    "X78n1551_001:0358c24": "掌。厲聲念佛而化。春秋七十二。",
    "X78n1551_001:0359a01": "道昺潁川人。陳氏。幼出家。為遠公弟子。該通經律。兼",
    "X78n1551_001:0359a02": "明莊老。志節孤峻。言與行合。念佛三昧。究心無間。義",
    "X78n1551_001:0359a03": "熙十四年。豫章太守王虔入山謁敬。請為山中主。用",
    "X78n1551_001:0359a04": "紹遠公之席。眾以道源法嗣。咸知宗仰。元嘉十二年。",
    "X78n1551_001:0359a05": "集眾念佛。就座而化。春秋七十一。",
    "X78n1551_001:0359a06": "曇詵廣陵人。幼從遠公出家。勤修淨業。兼善講說。注",
    "X78n1551_001:0359a07": "維摩經。行於世。常著窮通論。以明宿修。述蓮社錄。以",
    "X78n1551_001:0359a08": "記往生。又能別識鳥獸毛色俊鈍之性。洞曉草木枝",
    "X78n1551_001:0359a09": "幹甘苦之味。妙盡其理。人知其有密證云。元嘉十七",
    "X78n1551_001:0359a10": "年。集眾謂曰。自建寺以來。至此五十年。吾之西行。最",
    "X78n1551_001:0359a11": "在其後。即加趺念佛百聲。閉息遂絕。春秋八十。",
    "X78n1551_001:0359a12": "道敬瑯琊王氏。祖凝之。刺江州。遂從遠公出家。年十",
    "X78n1551_001:0359a13": "七。博通經論。日記萬言。每歎戒律終身難全。願淨六",
    "X78n1551_001:0359a14": "根。但稟一戒。以為得度之要。遠公知其堅正許之。篤",
    "X78n1551_001:0359a15": "志念佛。蚤夜勿替。遠公歸寂。乃入若邪山。宋永初元",
    "X78n1551_001:0359a16": "年。謂眾曰。先師見命。吾其行矣。即端坐唱佛而化。眾",
    "X78n1551_001:0359a17": "見光明滿室。彌時方滅。春秋五十二。",
    "X78n1551_001:0359a18": "佛駄邪舍(晉言覺明)罽賓國婆羅門種。有沙門。至其家乞",
    "X78n1551_001:0359a19": "食。父本外道。怒敺之。遂手足攣躄。巫師謂曰。坐犯賢",
    "X78n1551_001:0359a20": "聖。即請此沙門。悔過旬日。乃瘳。因令邪舍出家。時年",
    "X78n1551_001:0359a21": "十三。隨師行曠野。與虎遇。邪舍曰。虎已飽。必不傷人。",
    "X78n1551_001:0359a22": "前行中道。果見餘骸。至十五。誦經日至萬言。以分衛",
    "X78n1551_001:0359a23": "廢業為憂(梵語分衛晉言乞食)。一羅漢來代乞食。年十九。誦經",
    "X78n1551_001:0359a24": "滿數百萬言。性度簡傲。不為諸人重。至三十猶為沙",
    "X78n1551_001:0359b01": "彌。復從舅氏。學五明論世間法術。至沙勒國。待遇隆",
    "X78n1551_001:0359b02": "厚。既而羅什至。乃從學阿毗曇論十誦律。什隨母反",
    "X78n1551_001:0359b03": "龜茲。師遂留止行化。符堅遣呂光伐龜茲。執羅什。師",
    "X78n1551_001:0359b04": "聞歎曰。我興羅什。未盡懷抱。今忽羈虜。相見何期。後",
    "X78n1551_001:0359b05": "十年。師東至龜茲。盛弘法化。羅什在姑臧。遣信要之。",
    "X78n1551_001:0359b06": "師恐國人止其行。取清水以藥投之。呪數十言。與弟",
    "X78n1551_001:0359b07": "子洗足。即夜便發。比朝行數百里。追之不及。問弟子",
    "X78n1551_001:0359b08": "何所覺邪。答曰。惟聞疾風流響。兩目有淚。師又呪水。",
    "X78n1551_001:0359b09": "洗足乃止。既達姑臧。什已入長安。聞姚主逼以妾媵。",
    "X78n1551_001:0359b10": "歎曰。羅什如好綿纊。何可使入棘林。羅什勸姚主。遣",
    "X78n1551_001:0359b11": "使迎師。既至。別立省寺於逍遙園。四事供養。一無所",
    "X78n1551_001:0359b12": "受。時至。分衛一食而已。時羅什譯出十住經。師更相",
    "X78n1551_001:0359b13": "徵決。辭理方定。師髭赤。善解毗婆沙論。時人號赤髭",
    "X78n1551_001:0359b14": "論主。秦弘始中。譯出四分律四十四卷。長阿含經二",
    "X78n1551_001:0359b15": "十二卷。義熈八年。來廬山入社。後辭還本國。自罽賓",
    "X78n1551_001:0359b16": "以虗空藏經一卷。寄商客至凉州。",
    "X78n1551_001:0359b17": "佛駄跋陀羅(晉云覺賢)姓釋迦。迦維羅衛國人。甘露飯王",
    "X78n1551_001:0359b18": "裔末也。幼亡父母。出家為沙彌。年十六。博學羣經。深",
    "X78n1551_001:0359b19": "達禪律。常與僧迦達多。共遊罽賓。達多閉戶禪坐。忽",
    "X78n1551_001:0359b20": "見師來云。暫往兜率。致敬彌勒。言訖便隱。後益見其",
    "X78n1551_001:0359b21": "神變。敬心祈問。方知得不還果。時姚秦沙門智嚴至",
    "X78n1551_001:0359b22": "罽賓。覩法眾清淨。慨然東顧曰。吾諸同輩。未遇真匠。",
    "X78n1551_001:0359b23": "將何發悟。即諮詢於眾。孰能遂我祈請。流化東土。僉",
    "X78n1551_001:0359b24": "應之曰。跋陀羅其人也。嚴乃要師褁糧而行。經歷諸",
    "X78n1551_001:0359c01": "國。至交趾附舶循海。達於青州東萊。聞鳩摩羅什在",
    "X78n1551_001:0359c02": "長安。即往從之。秦太子泓請師於東宮。集眾說法。與",
    "X78n1551_001:0359c03": "羅什論色空義。師曰。汝秪說得果中色空。不說得因",
    "X78n1551_001:0359c04": "中色空。什問何謂。師曰。一微空故眾微空。眾微空故",
    "X78n1551_001:0359c05": "一微空。一微空中無眾微。眾微空中無一微。往復數",
    "X78n1551_001:0359c06": "番。羅什罔測。秦主興供僧三千。盛修人事。而師禪靜",
    "X78n1551_001:0359c07": "自守。忽謂弟子曰。吾見本國五舶俱發。眾謂妄言。因",
    "X78n1551_001:0359c08": "共擯棄。乃與弟子慧嚴慧觀四十餘人。俱發至廬山",
    "X78n1551_001:0359c09": "香谷。茇舍而居。時會蓮社。遠公謂。師被擯過。由門人",
    "X78n1551_001:0359c10": "懸記五舶。於律無犯。即遣弟子曇邕。致書秦主。為其",
    "X78n1551_001:0359c11": "解擯。乃請師東林。譯出禪教諸經。自是江東始耽禪",
    "X78n1551_001:0359c12": "悅。師志在遊化。西適江陵。持鉢分衛。果見天竺五舶",
    "X78n1551_001:0359c13": "至此。後還都立道場寺。先是支法領。於于闐得華嚴",
    "X78n1551_001:0359c14": "梵本三萬六千偈。未經宣譯。義熈十四年。吳郡內史",
    "X78n1551_001:0359c15": "孟顗。右衛將軍褚叔度。請師為主譯。與沙門法業慧",
    "X78n1551_001:0359c16": "義慧嚴慧觀等為筆授。譯成六十卷。有二青衣。朝從",
    "X78n1551_001:0359c17": "池出。灑掃研墨。師先後譯出觀佛三昧經。般泥洹經。",
    "X78n1551_001:0359c18": "修行方便論。及法顯所得大僧祇律。凡十五部。宋元",
    "X78n1551_001:0359c19": "嘉六年。念佛而化。塔於廬山北嶺。",
    "X78n1551_001:0359c20": "曇翼餘杭人。初入廬山。依遠公。後往關中。見羅什東",
    "X78n1551_001:0359c21": "還會稽。入秦望山。誦法華經。十二年感普賢大士化",
    "X78n1551_001:0359c22": "女子身。披采服擕筠籠。一白豕大蒜兩根。至師前曰。",
    "X78n1551_001:0359c23": "妾入山采薇。日已斜。豹狼縱橫。歸無生理。敢託一宿。",
    "X78n1551_001:0359c24": "師卻之力。女復哀鳴不已。遂令居草床上。夜半號呼",
    "X78n1551_001:0360a01": "腹疼。告師按摩。師辭以持戒。不應手觸女。號呼愈甚。",
    "X78n1551_001:0360a02": "師乃以布褁錫杖。遙為按之。翌日女以采服化詳雲。",
    "X78n1551_001:0360a03": "豕變白象。蒜化雙蓮。凌空而上。謂師曰。我普賢菩薩",
    "X78n1551_001:0360a04": "特來相試。郡太守孟顗聞於朝。勅建法華寺(今天衣寺)。初",
    "X78n1551_001:0360a05": "餘杭山沙門法志。常誦法華。有雉巢於庵側。翔集座",
    "X78n1551_001:0360a06": "隅。若聽受狀。如是七年。一日忽憔悴。志曰。汝能聽經。",
    "X78n1551_001:0360a07": "必生人道。明朝雉殞。即為瘞之。夜夢童子拜曰。因聽",
    "X78n1551_001:0360a08": "經得脫羽類。今生山前王氏。後其家設齋。志方踵門。",
    "X78n1551_001:0360a09": "兒曰。我和上來也。志撫之曰。汝我雉兒也。解衣視腋",
    "X78n1551_001:0360a10": "下。有雉毳三莖。七歲令入山出家。十六落髮。以腋有",
    "X78n1551_001:0360a11": "毳。因名以翼。",
    "X78n1551_001:0360a12": "曇邕楊氏。關中人。形長八尺。雄武過人。南來廬山。依",
    "X78n1551_001:0360a13": "師遠公。內外典籍無不綜習。立茅屋於山西。以自居",
    "X78n1551_001:0360a14": "止。有弟子曇果。澄思禪門。一夕夢山神求受戒法。果",
    "X78n1551_001:0360a15": "曰。家師在此。可往求之。邕忽見一人著袷衣。風神端",
    "X78n1551_001:0360a16": "雅。從者三十人。乞授戒。師以果先夢。知是山神。乃為",
    "X78n1551_001:0360a17": "說法。授五戒畢。神以外國二鋤為襯。禮謝而去。師後",
    "X78n1551_001:0360a18": "往荊州行化。卒於竹林寺。",
    "X78n1551_001:0360a19": "僧濟入廬山問道。精悟深要。遠公歎曰。紹隆大法。其",
    "X78n1551_001:0360a20": "在汝乎。及在疾。遠公以燭遺之曰。汝可憑此建心安",
    "X78n1551_001:0360a21": "養。師執燭停想。延僧諷淨土經。至五更。以燭授弟子",
    "X78n1551_001:0360a22": "元弼。隨僧行道。頃之夢自秉一燭。浮空而行。見阿彌",
    "X78n1551_001:0360a23": "陀佛接至於掌。徧事諸佛。復臾而覺。喜曰。吾以一夕",
    "X78n1551_001:0360a24": "觀念。便蒙接引。明日復於空中。見佛菩薩。謂弼曰。佛",
    "X78n1551_001:0360b01": "來也。即舉首西顧。一息而終。時方炎歊體三日不變。",
    "X78n1551_001:0360b02": "異香郁然。",
    "X78n1551_001:0360b03": "慧恭豫章豐城人。與僧光慧堪慧蘭同志為學。光等",
    "X78n1551_001:0360b04": "學力不逮恭。而於淨土繫想則過之。蘭謂恭曰。君雖",
    "X78n1551_001:0360b05": "力學博聞。豈不知經云。如聾奏音樂。悅彼不自聞。恭",
    "X78n1551_001:0360b06": "曰。覺不可已。孰能未死。昧昧如癡哉。後七年。蘭等先",
    "X78n1551_001:0360b07": "逝。去時並有奇應。又五年。恭病且篤。曰。大道沿洄。何",
    "X78n1551_001:0360b08": "時可止。死生去來。吾何歸哉。於是叩頭雨泣。誓心安",
    "X78n1551_001:0360b09": "養。念不少間。忽見無量壽佛以金臺前迎。恭乘其上。",
    "X78n1551_001:0360b10": "見蘭等於臺上光明中。而告之曰。長老受生已居上",
    "X78n1551_001:0360b11": "品。吾等不勞慰喜。但恨五濁淹延。相依之晚耳。恭於",
    "X78n1551_001:0360b12": "是日。告眾欣然奮迅而滅。時義熙十一年也。",
    "X78n1551_001:0360b13": "法安初依遠公。為弟子妙善講說。兼習禪業。律身持",
    "X78n1551_001:0360b14": "戒。為行尤精。義熈中。新陽邑社有暴虎。居神廟樹下。",
    "X78n1551_001:0360b15": "前後害民以百數。安遊其村。居民皆早閉門。乃之樹",
    "X78n1551_001:0360b16": "下禪坐。須臾虎負人至。見安驚喜跳伏。安乃為說法",
    "X78n1551_001:0360b17": "授戒。有頃而去。明朝居民見安。謂是神人。相率禮敬。",
    "X78n1551_001:0360b18": "因改神廟立寺宇。請安居之。左右田園。並捨為寺業。",
    "X78n1551_001:0360b19": "甞欲畫像須銅青。慮不可致。忽夢一人跪床前云。此",
    "X78n1551_001:0360b20": "下有銅鍾。寤即掘之。果得二鍾。取青成像。而以銅助",
    "X78n1551_001:0360b21": "遠公鑄佛。後不知所終。",
    "X78n1551_001:0360b22": "慧虔晉末居廬山。見遠公德業之盛。歎曰。吾人也。彼",
    "X78n1551_001:0360b23": "人也。乃之山陰嘉祥寺聚徒講經。謂眾曰。願乘講道。",
    "X78n1551_001:0360b24": "用奉彌陀。後五年。知時已至。乃曰。華開見佛。即其時",
    "X78n1551_001:0360c01": "矣。其夕有尼淨嚴。假寐之頃。見觀音勢至與百千眾。",
    "X78n1551_001:0360c02": "從空而下。嚴問大士。何所之。曰。嘉祥迎虔公耳。虔亦",
    "X78n1551_001:0360c03": "預感勝相。以告弟子。奄然長往。異香經旬不歇。",
    "X78n1551_001:0360c04": "曇鑑宋時居江陵。定中感佛。以水灑面曰。滌汝塵垢。",
    "X78n1551_001:0360c05": "清汝心念。一夕念佛步廊。及朝趺坐而化。同時江陵",
    "X78n1551_001:0360c06": "道海淮南曇弘東轅道廣弘農道光。臨終皆見金臺",
    "X78n1551_001:0360c07": "來迎之相。",
    "X78n1551_001:0360c08": "曇弘南適交趾。誦觀經不記數。於山崦聚薪焚身。得",
    "X78n1551_001:0360c09": "舍利。數百人見弘身金色乘金鹿向西去。",
    "X78n1551_001:0360c10": "慧進齊永明初。於揚州高座寺。發願誦法華。用嚴淨",
    "X78n1551_001:0360c11": "土。執卷病生。乃復造經百部。以悔宿障。部帙既滿。病",
    "X78n1551_001:0360c12": "亦隨愈。聞空中聲曰。汝事已辦。汝願已遂。欲生淨土。",
    "X78n1551_001:0360c13": "非汝而誰。一日無病念佛而化。",
    "X78n1551_001:0360c14": "道珍梁天監中。寓廬山。慕遠法師。標心淨土。異時夢",
    "X78n1551_001:0360c15": "中見十人舟艣浮海。問何往。曰適安養國。珍曰。願得",
    "X78n1551_001:0360c16": "隨往。答曰。一日之修功超永劫。子未誦彌陀經。未曾",
    "X78n1551_001:0360c17": "浴僧。何可求往。珍乃大設沐浴。專誦彌陀經。後二年",
    "X78n1551_001:0360c18": "有捧銀臺至者。曰。以法師之功當得金臺。奈何始心",
    "X78n1551_001:0360c19": "猶豫。故止此耳。珍曰。苟見佛之基有漸。奚必金臺。後",
    "X78n1551_001:0360c20": "亡之夕。所居山崖。烈火千炬。鄉民大驚。朝則知珍遷",
    "X78n1551_001:0360c21": "化。",
    "X78n1551_001:0360c22": "曇鸞鴈門人。少遊五臺。感靈異出家。而性嗜長生。受",
    "X78n1551_001:0360c23": "陶隱居仙經十卷。還洛下。遇菩提流支。問曰。佛道有",
    "X78n1551_001:0360c24": "長生乎。支笑曰。長生不死。吾佛道也。即授以觀經曰。",
    "X78n1551_001:0361a01": "能解此。則三界無復生。六道無復轉。其為壽也。河沙",
    "X78n1551_001:0361a02": "劫石莫能比焉。此吾金仙氏之長生也。鸞大喜。遂焚",
    "X78n1551_001:0361a03": "毀仙經。晝夜專誦觀經。修三福業。觀想九品。寒暑疾",
    "X78n1551_001:0361a04": "痛。曾無少懈。北魏主嘉之。號為神鸞。勅住汾州玄中",
    "X78n1551_001:0361a05": "寺。一夕正持誦。見梵僧入室。謂曰。吾龍樹也。以汝有",
    "X78n1551_001:0361a06": "淨土之念。故來見汝。鸞曰。何以教我。僧曰。已去不可",
    "X78n1551_001:0361a07": "及。未來未可追。見在今何在。白駒難與回。言訖不見。",
    "X78n1551_001:0361a08": "鸞自知時至。集眾教誡曰。勞生役役。其止無日。地獄",
    "X78n1551_001:0361a09": "諸苦不可以不懼。九品淨業不可以不修。因令弟子",
    "X78n1551_001:0361a10": "高聲念佛。西向稽顙而化。眾聞天樂自西以來。良久",
    "X78n1551_001:0361a11": "乃已。",
    "X78n1551_001:0361a12": "慧光北齊時居洛陽。著華嚴涅槃十地等疏。妙盡權",
    "X78n1551_001:0361a13": "實之旨。一日有疾。見天眾來迎。光曰。我所願歸安養",
    "X78n1551_001:0361a14": "耳。已而淨土化佛充滿虗空。光曰。唯願我佛攝受。遂",
    "X78n1551_001:0361a15": "我本願。即彈指謦欬。言氣俱盡。",
    "X78n1551_001:0361a16": "法琳晉原人。常誦觀經。輒見一僧大身在前。北齊建",
    "X78n1551_001:0361a17": "武二年。感疾。見寶樹下一佛二大士像坐蓮華上。琳",
    "X78n1551_001:0361a18": "大慰喜。夜半聞鍾聲。眾就視之。即席而化。",
    "X78n1551_001:0361a19": "僧柔學方等諸經。齊文宣詔至鄴下。柔唯以淨業為",
    "X78n1551_001:0361a20": "懷。亡之日。見化佛千數。室內外聞異香。西望敬禮。即",
    "X78n1551_001:0361a21": "時遷神。",
    "X78n1551_001:0361a22": "慧命北周長沙人。十五誦法華。纔七日終一部。與法",
    "X78n1551_001:0361a23": "音為淨土友。一夕擕手月下。相顧笑曰。時至不行。為",
    "X78n1551_001:0361a24": "貪生。西方有期。吾其去矣。音曰。寧不俟我十日。命竪",
    "X78n1551_001:0361b01": "兩指曰。過此不可也。越二日果終。眾見天人下降。奇",
    "X78n1551_001:0361b02": "香異樂。或唱善哉。後十日音亦亡。祥瑞悉與命同。",
    "X78n1551_001:0361b03": "僧崖北周益州多寶寺。發心燒五指。萬人擁觀。謂弟",
    "X78n1551_001:0361b04": "子曰。我去後。好供養病患醜陋人。此皆佛菩薩權化",
    "X78n1551_001:0361b05": "也。坐亡之時。眾見寶華紛紛。師披衲執錫。口唱佛號。",
    "X78n1551_001:0361b06": "與數十僧。乘空而去。",
    "X78n1551_001:0361b07": "智舜入廬山踵遠公淨業。講觀經。才終即示病。見鸚",
    "X78n1551_001:0361b08": "鵡孔雀念佛念法。皆微妙聲。告弟子曰。我今日往生",
    "X78n1551_001:0361b09": "矣。既而果遷化。時隋大業初。",
    "X78n1551_001:0361b10": "真慧隋大業初。居蒲坂麻谷。餌黃精絕粒。築淨地。設",
    "X78n1551_001:0361b11": "四柱寶幢。以奉三聖。每依像作觀。挺身整念。必肅肅",
    "X78n1551_001:0361b12": "然。一夕謂弟子曰。今見蓮華載開載合。將承吾足。頃",
    "X78n1551_001:0361b13": "之聞鍾。天香西來。異光驟發。已而慧亡。",
    "X78n1551_001:0361b14": "智通隋河東人。常誦先賢讚佛偈三十首。每六時對",
    "X78n1551_001:0361b15": "像。引聲高唱。委曲凄切。聞者悲之。大業七年。與門人",
    "X78n1551_001:0361b16": "頂蓋。同聲念佛。忽見光明勝異寶幢華幔。謂蓋曰。吾",
    "X78n1551_001:0361b17": "生淨土。克在今夕。即坐亡於懺堂。眾見樓閣千重排",
    "X78n1551_001:0361b18": "空而去。猶雲霧然。",
    "X78n1551_001:0361b19": "慧思陳時來居南岳。專誦法華。甞夢阿彌陀佛彌勒",
    "X78n1551_001:0361b20": "佛與之說法。夏竟受歲。豁然大悟法華三昧。所未聞",
    "X78n1551_001:0361b21": "經。不疑自解。後將順世。即集門學。連日說法。端坐唱",
    "X78n1551_001:0361b22": "佛來也。即合掌而逝。",
    "X78n1551_001:0361b23": "智者大師諱智顗。姓陳氏。頴川人。母夢香烟五采。縈",
    "X78n1551_001:0361b24": "迴入懷。誕靈之夕。神光照屋。七歲入果願寺。聞思禪",
    "X78n1551_001:0361c01": "師止大蘇山。即往頂拜。思曰。昔日靈山同聽法華。宿",
    "X78n1551_001:0361c02": "緣所追。今復來矣。因示以普賢道場。為說四安樂行。",
    "X78n1551_001:0361c03": "師入觀三七日。身心豁然。宿通潛發。見靈山一席儼",
    "X78n1551_001:0361c04": "然未散。以所證白師。思歎曰。非汝莫證。非我莫識。此",
    "X78n1551_001:0361c05": "法華三昧初旋陀羅尼也。大建元年。至金陵闡化。甞",
    "X78n1551_001:0361c06": "披一破衲。說法天台。二十餘年。疏觀經。著十疑論法",
    "X78n1551_001:0361c07": "華玄義等書。勸人進修淨業。後於石城石像前。將示",
    "X78n1551_001:0361c08": "寂。令唱無量壽佛及觀經首題。合掌讚曰。四十八願。",
    "X78n1551_001:0361c09": "莊嚴淨土。華池寶樹。易往無人。火車相現。一念改悔。",
    "X78n1551_001:0361c10": "尚得往生。況戒定熏修。行道力故。實不唐捐。又曰。吾",
    "X78n1551_001:0361c11": "諸師友侍從觀音皆來迎我。言訖加趺。唱三寶名。如",
    "X78n1551_001:0361c12": "入三昧。後有僧求知師生處。乃夢觀音金容數丈。智",
    "X78n1551_001:0361c13": "者從後。告僧曰。汝決疑否。再驗智者。生西方矣。",
    "X78n1551_001:0361c14": "慧成居枝江。誦阿彌陀經。修西方觀三十年。常坐不",
    "X78n1551_001:0361c15": "臥。每入定見淨土蓮臺寶樹。臨終之夕。人有夢成乘",
    "X78n1551_001:0361c16": "蓮華上。隱隱西沒。",
    "X78n1551_001:0361c17": "慧命天台仙城人。臨終誡門人。精進淨行。眾忽見阿",
    "X78n1551_001:0361c18": "彌陀佛領眾來迎。師隨佛後。向西而去。",
    "X78n1551_001:0361c19": "灌頂章安人。臨終示疾。室有異香。因誡誨弟子畢。忽",
    "X78n1551_001:0361c20": "起合掌。稱阿彌陀佛二大士名。奄然而化。",
    "X78n1551_001:0361c21": "法喜常行方等禮懺。有一雉來。責命。神人斥之曰。法",
    "X78n1551_001:0361c22": "師當往生淨土。豈償汝命。後於病中發願。以一生所",
    "X78n1551_001:0361c23": "修行業。迴向淨土。至心念佛。即見佛菩薩眾來迎。端",
    "X78n1551_001:0361c24": "坐而化。",
    "X78n1551_001:0362a01": "等觀居天台。常誦法華。一夕澡浴。面西趺坐。念佛菩",
    "X78n1551_001:0362a02": "薩及智者名。復說三觀法門。言畢而終。",
    "X78n1551_001:0362a03": "法俊住碧澗寺。行法華三昧。即獲悟入。示滅之日。仙",
    "X78n1551_001:0362a04": "樂盈空。天香亘野。眾見凌空西向而去。",
    "X78n1551_001:0362a05": "道喻居開覺寺。念阿彌陀佛。日夜不廢。造其像僅三",
    "X78n1551_001:0362a06": "寸。後於定中見佛。謂曰。汝造我像何小。喻曰。心大即",
    "X78n1551_001:0362a07": "大。心小即小。言訖。見像身徧滿虗空。告曰。汝且回本",
    "X78n1551_001:0362a08": "國香湯沐浴。明星出時。我來迎汝。至時感化佛來迎。",
    "X78n1551_001:0362a09": "光明滿室。",
    "X78n1551_001:0362a10": "壽洪汾陽人。常念往西方。將亡。見兜率天童子來迎。",
    "X78n1551_001:0362a11": "師曰。我心期西往。不生天上。即令眾念佛。遽云。佛從",
    "X78n1551_001:0362a12": "西來矣。言訖而化。",
    "X78n1551_001:0362a13": "法智居國清寺。一心念佛。常感觀音勢至來下光映",
    "X78n1551_001:0362a14": "其身。謂所親曰。吾生淨土有日矣。誰能具食餞我。眾",
    "X78n1551_001:0362a15": "為具之。食訖無它異。眾疑其侮。宿房而候之。夜未央。",
    "X78n1551_001:0362a16": "忽安坐床上。念佛而化。有金光自西來。江上漁人誤",
    "X78n1551_001:0362a17": "謂天曉。",
    "X78n1551_001:0362a18": "慧海隋大業時。居江都安樂寺。專心淨業。得齊州道",
    "X78n1551_001:0362a19": "詮所遺無量壽佛像。殷勤禮懺。像忽放光。自是懇求",
    "X78n1551_001:0362a20": "往生愈切。一日面西趺坐。念佛而化。",
    "X78n1551_001:0362a21": "汶水二沙彌同志念佛。經五年。大者先亡。得生淨土。",
    "X78n1551_001:0362a22": "見佛欣慶。即白佛言。有小沙彌。與我同修。不識可得",
    "X78n1551_001:0362a23": "生不。佛言。汝本無心念佛。由彼勸汝。汝今宜還益勤",
    "X78n1551_001:0362a24": "淨業。三年後可同來此。至期佛與眾聖。自西來迎。大",
    "X78n1551_001:0362b01": "地震動。天華飄舞。是二沙彌一時俱化。",
    "X78n1551_001:0362b02": "善胄博野人。勤篤淨業。常見佛大士像放光照身。一",
    "X78n1551_001:0362b03": "夕疾中倐起。合掌祝曰。佛以四十八願攝我有情。必",
    "X78n1551_001:0362b04": "冀此時。如佛本願。已而告眾曰。佛光照我。所願無失。",
    "X78n1551_001:0362b05": "言訖而亡。",
    "X78n1551_001:0362b06": "法祥住楊都大興國寺三十年。修安養之業。凡有饒",
    "X78n1551_001:0362b07": "益。必用迴向。因在疾。弟子聞師稱佛聲甚厲。又見房",
    "X78n1551_001:0362b08": "西壁有光若鏡。現淨土境相頻伽皷翼。祥倐然而化。",
    "X78n1551_001:0362b09": "明瞻晚歲克志安養。或譏其遲暮。瞻曰。十念功成。猶",
    "X78n1551_001:0362b10": "得見佛。吾何慮焉。後因疾於興善寺。具齋別道俗。時",
    "X78n1551_001:0362b11": "僕射房玄齡杜如晦皆會焉。日過午。整威儀。遽曰。佛",
    "X78n1551_001:0362b12": "來矣。二大士亦至。竦身合掌而化。",
    "X78n1551_001:0362b13": "道綽并州汶水人。十四出家。習經論。晚事瓚禪師學",
    "X78n1551_001:0362b14": "禪。後入壁谷玄中寺。曇鸞之舊居也。專志念佛。日以",
    "X78n1551_001:0362b15": "七萬徧為度。勸并汾人念佛。或以豆記所度者。及萬",
    "X78n1551_001:0362b16": "斛。貞觀二年四月八日。集道俗為如來生朝慶會。俄",
    "X78n1551_001:0362b17": "見鸞空中。乘七寶船。謂綽曰。汝淨土堂宇以成。眾復",
    "X78n1551_001:0362b18": "見化佛菩薩飄飄在空。皆忻仰歎異。同志道撫者每",
    "X78n1551_001:0362b19": "相見。必指淨土為會。綽亡三日。撫聞之曰。吾常期先",
    "X78n1551_001:0362b20": "行。今乃在後。吾加一息之功。見佛可追矣。即於像前。",
    "X78n1551_001:0362b21": "叩頭陳露。退就其座而化。",
    "X78n1551_001:0362b22": "法師善導唐貞觀中。見西河綽禪師九品道場講誦",
    "X78n1551_001:0362b23": "觀經。大喜曰。此真入佛之津要。修餘行業。迃僻難成。",
    "X78n1551_001:0362b24": "唯此觀門。速超生死。於是勤篤精苦。晝夜禮誦。續至",
    "X78n1551_001:0362c01": "京師。激發四眾。每入室。胡跪念佛。非力竭不休。雖時",
    "X78n1551_001:0362c02": "寒冰。亦須流汗。出則為人演說淨土法門。三十餘年。",
    "X78n1551_001:0362c03": "不暫睡臥。般舟行道。方等禮佛。護持戒品。纖毫不犯。",
    "X78n1551_001:0362c04": "好食送厨。粗惡自奉。乳酪醍醐。皆不經口。凡有襯施。",
    "X78n1551_001:0362c05": "用寫彌陀經十萬卷。畫淨土變相三百壁。壞寺廢塔。",
    "X78n1551_001:0362c06": "所至修營。然燈續明。常年不絕。三衣瓶鉢。不使人持。",
    "X78n1551_001:0362c07": "行不共眾。恐談世事。長安道族。傳授淨土法門者。不",
    "X78n1551_001:0362c08": "可勝數。從其化者。至有誦彌陀經十萬至五十萬卷",
    "X78n1551_001:0362c09": "者。念佛日課萬聲至十萬聲者。或得入念佛三昧往",
    "X78n1551_001:0362c10": "生淨土者。莫能紀述。或問念佛生淨土邪。師曰。如汝",
    "X78n1551_001:0362c11": "所念。遂汝所願。乃自念一聲。有一光明。從其口出。十",
    "X78n1551_001:0362c12": "至於百。光亦如之。其勸世偈曰。漸漸鷄皮鶴髮。看看",
    "X78n1551_001:0362c13": "行步龍鍾。假饒金玉滿堂。豈免衰殘老病。任是千般",
    "X78n1551_001:0362c14": "快樂。無常終是到來。唯有徑路修行。但念阿彌陀佛。",
    "X78n1551_001:0362c15": "後謂人曰。此身可厭。吾將西歸。乃登柳樹。向西祝曰。",
    "X78n1551_001:0362c16": "願佛接我。菩薩助我。令我不失正念。得生安養。言已",
    "X78n1551_001:0362c17": "投身而化。高宗知其事。賜寺額曰光明。世傳彌陀化",
    "X78n1551_001:0362c18": "身。而立為蓮社二祖云。",
    "X78n1551_001:0362c19": "智琰居武邱。集僧俗修淨業觀想。每月一集。五百餘",
    "X78n1551_001:0362c20": "人。後於病中。見梵僧手執寶瓶。前謂之曰。吾無邊光",
    "X78n1551_001:0362c21": "也。卻後淨土所稱功德寶王乃我爾。琰與寺眾論曰。",
    "X78n1551_001:0362c22": "無邊光勢至大士。功德寶王其成佛之號也。我其西",
    "X78n1551_001:0362c23": "歸乎。其夕竟亡。",
    "X78n1551_001:0362c24": "神素居蒲州。講阿毗曇成實論。願早登安養。後病中。",
    "X78n1551_001:0363a01": "令弟子讀觀經。靜坐而聽。既畢。唱佛大士號。始終數",
    "X78n1551_001:0363a02": "番。至中夜。安坐而化。",
    "X78n1551_001:0363a03": "功逈浚儀人。行普賢懺。身不倚者三十年。一日普賢",
    "X78n1551_001:0363a04": "來。乘六牙象。地皆銀色。晚年專講法華。每至藥草喻",
    "X78n1551_001:0363a05": "品。天輒降雨。又撰佛地論疏。願迴所詮之益。得生淨",
    "X78n1551_001:0363a06": "土。疏成。五色異光照其室。逈曰。得於此時乘光見佛。",
    "X78n1551_001:0363a07": "願足矣。乃繫念西想。不食而化。",
    "X78n1551_001:0363a08": "道昂平時修淨土業。一日升高座。誡飭徒眾。遽揖曰。",
    "X78n1551_001:0363a09": "彼天眾何雜沓而來。天道由來非吾願。若淨土相迎。",
    "X78n1551_001:0363a10": "即聞命矣。因瞑目久之曰。阿彌陀佛光明照我。諸化",
    "X78n1551_001:0363a11": "菩薩又來會此。於是奉爐叩首陳慶。忽爐墜而化。",
    "X78n1551_001:0363a12": "善道臨淄人。入大藏。信手探卷。得觀無量壽佛經。乃",
    "X78n1551_001:0363a13": "專修十六妙觀。及往廬山。觀遠公遺跡。豁然增思。後",
    "X78n1551_001:0363a14": "遁跡終南。修般舟三昧數載。親寶閣瑤池宛然在目。",
    "X78n1551_001:0363a15": "復往晉陽。從綽禪師。授無量壽經。入定七日。綽請觀",
    "X78n1551_001:0363a16": "所生處。道報曰。師當懺悔三罪。方可往生。師甞安佛",
    "X78n1551_001:0363a17": "像。在簷牗下。自處深房。此一罪也。當於佛前懺。又甞",
    "X78n1551_001:0363a18": "役使出家人。此二罪也。當於四方僧前懺。又因造屋",
    "X78n1551_001:0363a19": "多損蟲命。此三罪也。當於一切眾生前懺。綽靜思往",
    "X78n1551_001:0363a20": "咎。池心悔謝。久之。道因定出。謂綽曰。師罪滅矣。後有",
    "X78n1551_001:0363a21": "白光來照之時。是往生相也。道行化京師。歸者如市。",
    "X78n1551_001:0363a22": "忽微疾。即掩室怡然而逝。異香天樂。向西而隱。",
    "X78n1551_001:0363a23": "惟岸并州人。常修十六觀門。曾因出觀。見觀音勢至",
    "X78n1551_001:0363a24": "現於空中。岸頂禮雨淚曰。幸由肉眼。得覩聖容。所恨",
    "X78n1551_001:0363b01": "世無傳焉。倐有二人。稱善畫聖相。既就。人亦俱失。乃",
    "X78n1551_001:0363b02": "謂弟子曰。吾西行其時也。有從我者乎。一小童曰。惟",
    "X78n1551_001:0363b03": "師之命即往。白父母。歸寺沐浴。至像前趺坐而化。岸",
    "X78n1551_001:0363b04": "撫其背曰。汝何先吾而行。即令弟子助聲念佛。仰目",
    "X78n1551_001:0363b05": "西顧。寂然無聲。",
    "X78n1551_001:0363b06": "法持江寧人。見黃梅忍禪師悟心要。繼牛頭祖位。常",
    "X78n1551_001:0363b07": "繫念淨土。俯仰不違。將終。戒弟子。露骸松下。令禽獸",
    "X78n1551_001:0363b08": "食我血肉。起淨土因。弟子如其旨。見神旛數十西來",
    "X78n1551_001:0363b09": "遶山。旛出異光。以燭其室。",
    "X78n1551_001:0363b10": "慧日汎舶南海。至天竺諸國。訪善知識。問何國何方",
    "X78n1551_001:0363b11": "有樂無苦。何法何行速得見佛。天竺三藏皆讚淨土。",
    "X78n1551_001:0363b12": "日聞喜躍。至健陀羅國。山有觀音像。祈請者或現身。",
    "X78n1551_001:0363b13": "日絕食七日。畢命為請。七日之夜。觀音於空中。現紫",
    "X78n1551_001:0363b14": "金相長丈餘。手摩日頂曰。汝欲傳法利人。又願生極",
    "X78n1551_001:0363b15": "樂國。當如汝志。開元七年。東歸達長安。進佛真容梵",
    "X78n1551_001:0363b16": "夾。帝旌其德。賜號慈愍三藏。著淨土文行於世。天寶",
    "X78n1551_001:0363b17": "七年將終。見蓮華在前。狀如日輪。",
    "X78n1551_001:0363b18": "法師承遠始學於成都唐公。至荊州進學於玉泉真",
    "X78n1551_001:0363b19": "公。真公授師以衡山。俾為教魁。人從而化者萬計。有",
    "X78n1551_001:0363b20": "弟子法照。初居廬山。由正定聚。趣安樂國。見蒙惡衣",
    "X78n1551_001:0363b21": "侍佛者。佛曰。衡山承遠也。出而求之肖焉。乃從而學。",
    "X78n1551_001:0363b22": "傳教天下。法照在代宗時。為國師。乃言其師有異德。",
    "X78n1551_001:0363b23": "天子南嚮面禮焉。度其道不可徵。乃名其居曰般舟",
    "X78n1551_001:0363b24": "道場。用尊其位。師始居山西南岩石下。人遺之食則",
    "X78n1551_001:0363c01": "食。不遺則食土泥。茹草木。其取衣類是。南極海裔。北",
    "X78n1551_001:0363c02": "自幽都。來求厥道。或值之崖谷。羸形垢面。躬負薪槱。",
    "X78n1551_001:0363c03": "以為僕從而媟之。乃師也。凡化人立中道而教之。權",
    "X78n1551_001:0363c04": "俾得以疾至。故示專念。書塗巷。刻溪谷。丕勒誘掖。以",
    "X78n1551_001:0363c05": "援於下。不求而道備。不言而物成。人皆負布帛斬木",
    "X78n1551_001:0363c06": "石。委之岩戶。不拒不營。祠宇既具。至德宗朝。申詔褒",
    "X78n1551_001:0363c07": "立。是為彌陀寺。正元十八年七月十九日終於寺。壽",
    "X78n1551_001:0363c08": "九十一。世推為蓮社三祖云。",
    "X78n1551_001:0363c09": "僧衒并州人。初念慈氏。期生內院。年九十。遇綽禪師。",
    "X78n1551_001:0363c10": "聞淨土之法。始回心焉。早暮禮佛千拜。念佛萬聲。三",
    "X78n1551_001:0363c11": "年有疾。謂弟子曰。阿彌陀佛授我香衣。觀音勢至示",
    "X78n1551_001:0363c12": "我寶手。吾其去矣。既終七日。異香不散。時啟芳圓果",
    "X78n1551_001:0363c13": "二師目擊斯事。乃於悟真寺觀音像前。折楊枝置像",
    "X78n1551_001:0363c14": "手。誓曰。芳等若於淨土有緣。當使七日不萎。至期枝",
    "X78n1551_001:0363c15": "益茂。芳果慶忭。晝夜觀念不捨數月。忽覺臨七寶池。",
    "X78n1551_001:0363c16": "入大寶帳。見佛及二大士坐寶華臺。光明輝映。芳果",
    "X78n1551_001:0363c17": "前作禮。佛告之曰。汝念我名。皆生我國。又見寶旛珠",
    "X78n1551_001:0363c18": "網。有梵僧御寶車中謂曰。吾法藏也。故來迎汝。芳果",
    "X78n1551_001:0363c19": "忽覺乘車前邁。又聞釋迦佛文殊菩薩。以梵音聲。稱",
    "X78n1551_001:0363c20": "讚淨土。寶殿之中。有寶階三道。第一道純是白衣。第",
    "X78n1551_001:0363c21": "二道僧俗相半。第三道唯是僧輩。佛指謂芳曰。此皆",
    "X78n1551_001:0363c22": "閻浮提念佛之人。得生此土也。後五日二人無病。忽",
    "X78n1551_001:0363c23": "聞鍾聲。芳果曰。鍾聲我輩事也。當時俱即化去。",
    "X78n1551_001:0363c24": "辯才襄陽人。潛修淨土之業。二十年未甞說。獨與護",
    "X78n1551_001:0364a01": "戎任公善。謂之曰。才必生淨土。期在十年。後令弟子",
    "X78n1551_001:0364a02": "報任公曰。向所期已及矣。任公及門。才曰。吾其去矣。",
    "X78n1551_001:0364a03": "趺坐而化。眾聞仙樂西來。異香散滿。",
    "X78n1551_001:0364a04": "自覺居平山重林院。為鬼神講說者三年。屢有祥感。",
    "X78n1551_001:0364a05": "甞發四十八願。因觀音大悲接見阿彌陀佛。乃率眾",
    "X78n1551_001:0364a06": "建剎。鑄大悲像四十九尺。俯伏像前。陳其願曰。聖相",
    "X78n1551_001:0364a07": "已就。梵宇已成。願承聖力。早登安養。夜中忽見金色",
    "X78n1551_001:0364a08": "祥光二道。佛及菩薩左右隨之。佛垂手接覺首曰。守",
    "X78n1551_001:0364a09": "願勿易。利物為先。寶池生處。終當如願。後十一年。見",
    "X78n1551_001:0364a10": "大神雲中出半身。謂之曰。安養之期已至。即於像前。",
    "X78n1551_001:0364a11": "跏趺而化。",
    "X78n1551_001:0364a12": "國師法照唐大歷二年。止衡州雲峰寺。慈忍戒定。為",
    "X78n1551_001:0364a13": "時所宗。甞於僧堂食鉢中。覩五色雲中有梵剎。當東",
    "X78n1551_001:0364a14": "北有山澗石門。復有一寺。金書其題。曰大聖竹林寺。",
    "X78n1551_001:0364a15": "他日復於鉢中。見雲中數寺。池臺樓觀。萬菩薩眾。雜",
    "X78n1551_001:0364a16": "處其中。師以所見。訪問知識。有嘉延曇暉二僧曰。聖",
    "X78n1551_001:0364a17": "神變化。不可情測。若論山川面勢。乃五臺耳。四年。師",
    "X78n1551_001:0364a18": "於郡之湖東寺。開五會念佛(當是五日為一會耳)。感祥雲彌覆。",
    "X78n1551_001:0364a19": "雲中樓閣。覩阿彌陀佛及二菩薩身滿虗空。有數梵",
    "X78n1551_001:0364a20": "僧。執錫行道。復見老人謂曰。汝先發願。於金色界。禮",
    "X78n1551_001:0364a21": "覲大僧。今何輒止。師遂與同志。遠詣五臺。見寺南有",
    "X78n1551_001:0364a22": "光。及隨至佛光寺。一如鉢中所見。東北五里。果有大",
    "X78n1551_001:0364a23": "山。山有澗。澗北石門。旁二青衣。一稱善財。一稱難陀。",
    "X78n1551_001:0364a24": "引師入門。北行見金門樓觀。金榜題曰大聖竹林寺。",
    "X78n1551_001:0364b01": "寺方二十里。一百院。皆有金池寶塔華臺玉樹。入講",
    "X78n1551_001:0364b02": "堂見文殊在西。普賢在東。踞師子座。為眾說法。菩薩",
    "X78n1551_001:0364b03": "萬數。共相圍繞。師於二菩薩前。作禮問曰。末代凡夫",
    "X78n1551_001:0364b04": "未審修何法門。文殊告曰。諸修行門。無如念佛。阿彌",
    "X78n1551_001:0364b05": "陀佛願力難思。汝當繫念。決取往生。時二大士同舒",
    "X78n1551_001:0364b06": "金臂。以摩其頂。與之記曰。汝以念佛力故。畢竟證無",
    "X78n1551_001:0364b07": "上覺。文殊復曰。汝可往詣諸菩薩院。巡禮承教。師歷",
    "X78n1551_001:0364b08": "請教授。至七寶園。復回至大聖前。作禮辭退。向二青",
    "X78n1551_001:0364b09": "衣送至門外。師復作禮。舉頭俱失。後與五十僧。往金",
    "X78n1551_001:0364b10": "剛窟。即無着見大聖處。忽覩眾寶宮殿。文殊普賢及",
    "X78n1551_001:0364b11": "萬菩薩。佛陀波利。師方作禮。舉首即失。夜於華嚴院。",
    "X78n1551_001:0364b12": "見寺東岩壑有五枝燈。師曰。欲分百燈。既而如願。復",
    "X78n1551_001:0364b13": "曰。願分千燈。數亦如之。光徧山谷。又前詣金剛窟。夜",
    "X78n1551_001:0364b14": "半見佛陀波利。引之入寺。後復於華嚴院。念二大士。",
    "X78n1551_001:0364b15": "記我往生。乃一心念佛。忽見波利。謂之曰。汝華臺已",
    "X78n1551_001:0364b16": "生。後三年華開矣。汝見竹林諸寺。何不使羣生共知",
    "X78n1551_001:0364b17": "之。師因命匠刻石為圖。於見處建竹林寺。既畢。謂眾",
    "X78n1551_001:0364b18": "曰。吾事畢矣。數日別眾坐逝。推波利之言。果三年也。",
    "X78n1551_001:0364b19": "師於并州。行五會。教化人念佛。代宗於長安宮中。常",
    "X78n1551_001:0364b20": "聞東北方有念佛聲。遣使尋之。至於太原。果見師勸",
    "X78n1551_001:0364b21": "化之盛。遂迎入禁中。教宮人念佛。亦及五會。號五會",
    "X78n1551_001:0364b22": "法師。而蓮社立為四祖云。",
    "X78n1551_001:0364b23": "法師少康縉雲仙都人。俗姓周氏。母羅氏。夢遊鼎湖。",
    "X78n1551_001:0364b24": "峯有玉女。以青蓮華授之曰。此華吉祥。當生貴子。及",
    "X78n1551_001:0364c01": "生。青光滿室。作芙蕖香。七歲未語。相者奇之。母擕至",
    "X78n1551_001:0364c02": "靈山寺。指殿佛謂之曰。汝敬佛不。遽答曰。我佛釋迦",
    "X78n1551_001:0364c03": "誰不為敬。父母愈敬異。遂舍令出家。年十五誦通法",
    "X78n1551_001:0364c04": "華楞嚴等五部。尋往會稽嘉祥。學究律部。後詣上元",
    "X78n1551_001:0364c05": "龍興。聽華嚴瑜迦諸論。唐貞元年。初洛下白馬寺。見",
    "X78n1551_001:0364c06": "殿中文籍放光。探之乃善導和上西方化導文。師曰。",
    "X78n1551_001:0364c07": "若於淨土有緣。當更放光。言已光復閃爍。師曰。劫石",
    "X78n1551_001:0364c08": "可磨。我願無易。遂至長安光明寺善導和上影堂。大",
    "X78n1551_001:0364c09": "陳薦獻。倐見遺像升空而謂之曰。汝依吾教。廣化有",
    "X78n1551_001:0364c10": "情。它日功成。必生安養。師聞佛音如有所證。乃南適",
    "X78n1551_001:0364c11": "江陵。路逢僧曰。汝欲化人。當往新定(今嚴州是)。言訖而隱。",
    "X78n1551_001:0364c12": "師既入郡。人無識者。乃乞錢。誘小兒曰。阿彌陀佛是",
    "X78n1551_001:0364c13": "汝導師。念佛一聲。與汝一錢。兒務錢者。隨聲念之。月",
    "X78n1551_001:0364c14": "餘孩孺念佛覔錢者眾。師乃曰。能念佛十聲者與一",
    "X78n1551_001:0364c15": "錢。如此一年。無少長貴賤。見師者皆稱阿彌陀佛。念",
    "X78n1551_001:0364c16": "佛之聲。盈滿道路。十年乃於烏龍山。建淨土道場。築",
    "X78n1551_001:0364c17": "臺三級。集眾行道。師每升座。高聲唱佛。眾見一佛從",
    "X78n1551_001:0364c18": "口而出。連唱十聲則見十佛。師曰。汝見佛者。決得往",
    "X78n1551_001:0364c19": "生。時眾數千。有不見者。嗚呼自責愈加精進。二十一",
    "X78n1551_001:0364c20": "年十月三日。囑累道旋。當於淨土。起忻樂心。於閻浮",
    "X78n1551_001:0364c21": "提。起厭離心。汝曹此時能見光明。真我弟子。遂放異",
    "X78n1551_001:0364c22": "光數道而逝。郡人為建塔於臺巖。號臺巖法師。而蓮",
    "X78n1551_001:0364c23": "社立為五祖云。",
    "X78n1551_001:0364c24": "懷玉丹邱人。布衣一食。常坐不臥。觀想淨土。將四十",
    "X78n1551_001:0365a01": "年。日課佛名五萬。誦彌陀經三十萬遍。天寶元年。見",
    "X78n1551_001:0365a02": "佛菩薩滿虗空中。一人持銀臺。來迎玉曰。吾一生念",
    "X78n1551_001:0365a03": "佛。誓取金臺。聖眾遂隱。師彌加精苦。三七日後。向人",
    "X78n1551_001:0365a04": "復來曰。法師已得上品生。忽異光照室。越三日書偈",
    "X78n1551_001:0365a05": "曰。清淨皎潔無塵垢。蓮華化生為父母。我經十劫修",
    "X78n1551_001:0365a06": "道來。出示閻浮厭眾苦。一生苦行超十劫。永離婆娑",
    "X78n1551_001:0365a07": "歸淨土。弟子見佛菩薩共御金臺西下。迎玉而去。郡",
    "X78n1551_001:0365a08": "太守叚公作偈贊曰。我師一念登初地。佛國笙歌兩",
    "X78n1551_001:0365a09": "度來。惟有門前古槐樹。枝低只為罣金臺。",
    "X78n1551_001:0365a10": "齊翰居武邱。入流水念佛道場。一念之頃。即見淨土",
    "X78n1551_001:0365a11": "境相。忽作歌曰。流水動兮波漣漪芙。蕖輝映兮寶光",
    "X78n1551_001:0365a12": "隨。乘光西邁兮偕者誰。初師十年在疾。弟子問曰。和",
    "X78n1551_001:0365a13": "上舍生。何乃抱病。師曰。必謝之軀。雖聖未免。即回瞻",
    "X78n1551_001:0365a14": "聖像而亡。",
    "X78n1551_001:0365a15": "神皓於吳郡結道俗。為西方社。有不能遺塵累者。引",
    "X78n1551_001:0365a16": "退之時。以為旃檀林中常材自枯。後示疾。謂弟子曰。",
    "X78n1551_001:0365a17": "淨土聖相已現。吾今夕必往生。乃澡身易衣。端坐而",
    "X78n1551_001:0365a18": "化。香氣滿室。",
    "X78n1551_001:0365a19": "僧藏西河人。夏月在草間餧蚊。念阿彌陀佛。二十年",
    "X78n1551_001:0365a20": "許。飲食行坐。志在安養。忽於病中見化佛。光照其身。",
    "X78n1551_001:0365a21": "次日謂侍者曰。吾適。瞑目正在淨土。諸上善人散華",
    "X78n1551_001:0365a22": "召我。乃整衣西向而化。",
    "X78n1551_001:0365a23": "大行入泰山行普賢懺三年。感大士現身。晚歲入藏",
    "X78n1551_001:0365a24": "室陳意。隨手取卷。得彌陀經。乃日夜誦詠。至三七日。",
    "X78n1551_001:0365b01": "覩琉璃地上佛及二大士現身。其前僖宗聞其事。詔",
    "X78n1551_001:0365b02": "入內。賜號常精進菩薩。封開國公。後一年琉璃地復",
    "X78n1551_001:0365b03": "現。即日右脇而。終異香旬日不散。肉體不壞。",
    "X78n1551_001:0365b04": "寶相居長安。六時禮懺者三十年。夜誦彌陀經七過。",
    "X78n1551_001:0365b05": "佛號六萬聲。後忽見佛大士眾自西來迎。囑諸徒曰。",
    "X78n1551_001:0365b06": "念佛為業。西方相待。",
    "X78n1551_001:0365b07": "百丈大智馬祖嫡嗣。天下叢林共宗。而祈禱病僧。化",
    "X78n1551_001:0365b08": "送亡僧。悉歸向淨土。以為超度。",
    "X78n1551_001:0365b09": "智欽專習禪業。又禮一萬五千佛名一百遍。後於鄭",
    "X78n1551_001:0365b10": "州阿育王塔所燒一臂。願生淨土。弟子僧護。夜半見",
    "X78n1551_001:0365b11": "庭前光照異常。因問。何人秉炬。凡三問。空中聲云。來",
    "X78n1551_001:0365b12": "迎欽禪師耳。護急推窓觀之。即見佛身光明。旛華寶",
    "X78n1551_001:0365b13": "盖。勝空飛下。欽應時化去。",
    "X78n1551_001:0365b14": "法順杜氏。每遊歷郡國。勸念阿彌陀佛。著五悔文。讚",
    "X78n1551_001:0365b15": "詠淨土。弟子至五臺。見老人謂曰。文殊今住終南山。",
    "X78n1551_001:0365b16": "杜順和上是也。歸則順亡。",
    "X78n1551_001:0365b17": "懷感居長安千福寺。念佛三年。見佛金色玉毫得入",
    "X78n1551_001:0365b18": "三昧。乃製決疑論七卷。臨終見佛來迎。合掌而化。",
    "X78n1551_001:0365b19": "德美於會昌寺西院。造懺悔堂。年別般舟。一夏不坐。",
    "X78n1551_001:0365b20": "或止口過。三年不言。或行不輕。通禮七眾。或節衣食。",
    "X78n1551_001:0365b21": "四分除二。或去世想。專念西方。口誦彌陀。終於命盡。",
    "X78n1551_001:0365b22": "後於一時。入室稱佛。倐然而化。",
    "X78n1551_001:0365b23": "志通遊天台。見智者淨土儀。欣然會心。甞至招手岩。",
    "X78n1551_001:0365b24": "因陳大願。念阿彌陀佛四十八願。誦已投身岩下。若",
    "X78n1551_001:0365c01": "有神人捧之於樹。乃復整心登岩曰。餘生可厭。大願",
    "X78n1551_001:0365c02": "已發。惟海眾菩薩同相接引。再投而下。適在蒙茸草",
    "X78n1551_001:0365c03": "上。久之復蘇。寺眾舁歸。身心無損。後遊越之法華山。",
    "X78n1551_001:0365c04": "一夕見白鶴孔雀。行列西下。蓮華開合。光相現前。乃",
    "X78n1551_001:0365c05": "起禮佛。趺坐而化。",
    "X78n1551_001:0365c06": "紹岩居錢塘湖心寺。專誦法華。期滿萬部。得生淨土。",
    "X78n1551_001:0365c07": "一朝有蓮華。生於陸地。岩誓焚身供養西方三聖。吳",
    "X78n1551_001:0365c08": "越王俶力勸止之。又往投身曹娥江中。如有物扶其",
    "X78n1551_001:0365c09": "足。漁者救之。得不弱。吳越王於寶塔寺。建淨土院以",
    "X78n1551_001:0365c10": "居之。一朝見蓮華光照其身。越三日欣然坐化。",
    "X78n1551_001:0365c11": "守真永興人。講起信論法界觀。常於中夜。輪結無量",
    "X78n1551_001:0365c12": "壽佛往生秘密印。至天將曉。自覺身登淨土。舉目見",
    "X78n1551_001:0365c13": "佛。自俯伏像前。念曰。四十八願能度我者。乃持香華",
    "X78n1551_001:0365c14": "入殿供養。就座而化。",
    "X78n1551_001:0365c15": "晤恩姑蘇人。住慈光。講法華諸經。後於井中。見白光",
    "X78n1551_001:0365c16": "出。乃絕食念佛。越三日。見梵僧捧爐三遶之曰。吾灌",
    "X78n1551_001:0365c17": "頂也。以汝所修。同我之志。故從淨土來迎。次日恩升",
    "X78n1551_001:0365c18": "座說止觀。指歸即座。面西而化。眾聞空中絲竹之音。",
    "X78n1551_001:0365c19": "依俙西去。",
    "X78n1551_001:0365c20": "義通高麗人。居四明寶雲。敷揚教觀。幾二十年。常呼",
    "X78n1551_001:0365c21": "人為鄉人。有問其故。曰。吾以淨土為故鄉。諸人皆當",
    "X78n1551_001:0365c22": "往生。皆吾鄉中人也。後右脇念佛而化。",
    "X78n1551_001:0365c23": "知禮號法智。居南湖。述妙宗鈔。釋天台觀經疏。大彰",
    "X78n1551_001:0365c24": "觀心觀佛之旨。曾於每歲二月望日。建念佛施戒會。",
    "X78n1551_001:0366a01": "動逾萬人。又撰融心解。明一心三觀。顯四淨土之義。",
    "X78n1551_001:0366a02": "後於歲朝。建光明懺。至五日。召大眾說法。驟稱佛號",
    "X78n1551_001:0366a03": "數百聲。奄然坐逝。",
    "X78n1551_001:0366a04": "遵式初居天台東山。徧行四種三昧。後往四明寶雲。",
    "X78n1551_001:0366a05": "結緇素專修淨業。作誓生西方記。及居天竺靈山。於",
    "X78n1551_001:0366a06": "寺東建日觀菴。為送想西方之法。依無量壽經。述往",
    "X78n1551_001:0366a07": "生淨土懺儀。為杭守馬亮。述淨土行願法門。往生略",
    "X78n1551_001:0366a08": "傳。後居草堂示疾。弟子問所歸。對以寂光淨土。至夜",
    "X78n1551_001:0366a09": "奄然坐逝。",
    "X78n1551_001:0366a10": "有基學於寶雲。住太平興國寺。一日示疾。為弟子廣",
    "X78n1551_001:0366a11": "談圓旨。眾忽見西方現光。空中奏樂。師曰。阿彌陀佛",
    "X78n1551_001:0366a12": "與二大士。親至於此。即右脇西向而化。門人夢阿彌",
    "X78n1551_001:0366a13": "陀佛授記。為超壯如來。或夢師坐青蓮華。執如意對",
    "X78n1551_001:0366a14": "佛說法者。法智歎曰。臥病談玄。臨終見佛。是可敬也。",
    "X78n1551_001:0366a15": "本如號神照。住東山。承天三十年。講經之餘。集百人。",
    "X78n1551_001:0366a16": "修法華懺一年。與郡守章郇公。結白蓮社。一日升座",
    "X78n1551_001:0366a17": "說法。與眾訣別。江上漁人見雲端有僧西去。明年啟",
    "X78n1551_001:0366a18": "塔。尊容如生。有蓮華產於塔前。",
    "X78n1551_001:0366a19": "法師延壽字冲玄。總角誦法華經。五行俱下。六旬而",
    "X78n1551_001:0366a20": "畢。吳越錢氏。時為稅務專知。用官錢買魚蝦。放生。事",
    "X78n1551_001:0366a21": "發。當棄市。吳越王使人視之曰。色變則斬。不變則舍",
    "X78n1551_001:0366a22": "之。已而色不變。遂貸命。因投四明翠岩禪師出家。衣",
    "X78n1551_001:0366a23": "不繒纊。食無重味。復往參韶國師。發明心要。甞謂曰。",
    "X78n1551_001:0366a24": "汝與元師有緣。它日當大作佛事惜。吾不及見耳。初",
    "X78n1551_001:0366b01": "往天台智者岩。九旬習定。有烏巢於衣裓。後於國清。",
    "X78n1551_001:0366b02": "行法華懺。夜見神人持戟而入。師訶之曰。何得擅入。",
    "X78n1551_001:0366b03": "對曰。久積淨業。方到此中。夜半遶像。見普賢前蓮花",
    "X78n1551_001:0366b04": "在手。遂上智者岩。作二鬮。一曰一生禪定。二曰誦經",
    "X78n1551_001:0366b05": "萬善莊嚴淨土。乃冥心精禱。得誦經萬善鬮。乃至七",
    "X78n1551_001:0366b06": "度。於是一意專修淨業。振錫金華天柱峯。誦經三載。",
    "X78n1551_001:0366b07": "禪觀中見觀音以甘露灌其口。遂獲辯才。初演法於",
    "X78n1551_001:0366b08": "雪竇。建隆元年。忠懿王請住靈隱。二年遷永明(今淨慈)。",
    "X78n1551_001:0366b09": "日課一百八事。未甞暫廢。學者參問。指心為宗。以悟",
    "X78n1551_001:0366b10": "為則。日暮往別峯。行道念佛。旁人聞螺貝天樂之聲。",
    "X78n1551_001:0366b11": "忠懿王歡曰。自古求西方者。未有如此之專切也。乃",
    "X78n1551_001:0366b12": "為立西方香嚴殿。以成其志。居永明十五年。弟子一",
    "X78n1551_001:0366b13": "千七百人。常與眾授菩薩戒。夜施鬼神食。晝放生命。",
    "X78n1551_001:0366b14": "皆悉回向莊嚴淨土。時人號為慈氏下生。開寶八年",
    "X78n1551_001:0366b15": "二月二十六日。晨起焚香。告眾。加趺而化。賜號智覺",
    "X78n1551_001:0366b16": "禪師。師道播海外。高麗國王致書獻物。敘弟子禮。師",
    "X78n1551_001:0366b17": "以天台賢首慈恩三宗互有同異。乃舘其徒之知法",
    "X78n1551_001:0366b18": "者。博閱義海。更相質難。師以心宗之衡。以準平之。又",
    "X78n1551_001:0366b19": "集大乘經論六十部。兩土聖賢三百家之言。證成唯",
    "X78n1551_001:0366b20": "心之旨。為書百卷。名曰宗鏡。又述萬善同歸集。指歸",
    "X78n1551_001:0366b21": "淨土。最得其要。師既亡。起塔山中。有僧來自臨川曰。",
    "X78n1551_001:0366b22": "我病中入冥得放。還見殿室。有僧像。閻羅王自來頂",
    "X78n1551_001:0366b23": "拜。我問此像何人。主吏曰。杭州壽禪師也。聞已於西",
    "X78n1551_001:0366b24": "方上品受生。王敬其人。故於此禮耳。崇寧中。追諡宗",
    "X78n1551_001:0366c01": "照禪師。蓮社立為六祖云。",
    "X78n1551_001:0366c02": "慧才號廣慈。晚居雷峯塔。課佛不輟。忽夢入一處。若",
    "X78n1551_001:0366c03": "宮室者。人告之曰。淨土中品。是汝所生。復見一殿勝",
    "X78n1551_001:0366c04": "麗殊絕。人曰上品之生。以待淨慈本禪師也。才臨終",
    "X78n1551_001:0366c05": "果書偈。面西趺坐而化。",
    "X78n1551_001:0366c06": "思義號淨慧。住靈山二十三年。退居草堂。一日別眾",
    "X78n1551_001:0366c07": "而逝。眾念誦。久之。忽復省曰。適隨觀音大士行。見金",
    "X78n1551_001:0366c08": "色沙門長身垂臂。謂我曰。汝報緣未盡。過七日當遣",
    "X78n1551_001:0366c09": "迎。至期趺坐而化。瘞龕之日。有赤雲垂布向西而沒。",
    "X78n1551_001:0366c10": "元淨號辯才。住上竺。謝去居南山龍井。焚指供佛。左",
    "X78n1551_001:0366c11": "三右二。專修淨土觀。臨終告其友。道潛曰。吾西方業",
    "X78n1551_001:0366c12": "成。後七日去矣。至期右脇。吉祥而逝。",
    "X78n1551_001:0366c13": "從雅學於天竺海月。誦法華經五藏。彌陀經十藏。金",
    "X78n1551_001:0366c14": "剛經四藏。每字三拜。禮法華三過。自餘誦經禮拜無",
    "X78n1551_001:0366c15": "虗日。誓生安養。主客楊傑述安樂國讚三十首。以贈",
    "X78n1551_001:0366c16": "之。後於四月八日。面西趺坐而化。空中奏樂。室內聞",
    "X78n1551_001:0366c17": "香。",
    "X78n1551_001:0366c18": "若愚居霅川仙潭。學於辯才。歸覺海。建無量壽閣。勸",
    "X78n1551_001:0366c19": "道俗。四季開會念佛。凡三十年。將順世。夢神人告曰。",
    "X78n1551_001:0366c20": "汝同學則章得普賢行願三昧。已生淨土。彼正待汝。",
    "X78n1551_001:0366c21": "師乃沐浴更衣。命眾諷十六觀經。端坐默聽畢。忽云。",
    "X78n1551_001:0366c22": "淨土現前。吾當行矣。遽書偈而化。本是無家可得歸。",
    "X78n1551_001:0366c23": "雲邊有路許誰知。溪光遙落西山月。正是仙潭夢斷",
    "X78n1551_001:0366c24": "時。又於半月前。書一頌云。空裏千華羅網。夢中七寶",
    "X78n1551_001:0367a01": "蓮池。踏得西歸路穩。更無一點狐疑。",
    "X78n1551_001:0367a02": "智深號慈行。學於海月。歸嘉禾。開長堂供二十年。專",
    "X78n1551_001:0367a03": "志念佛。常以淨業化人。得往生顯驗者甚眾。一日示",
    "X78n1551_001:0367a04": "疾。客至問安。談論如常。時客方出門。師即遷化。人見",
    "X78n1551_001:0367a05": "紫雲向西而沒。",
    "X78n1551_001:0367a06": "處謙繼神照。住白蓮。一夕會弟子。設香華。諷普賢觀",
    "X78n1551_001:0367a07": "經阿彌陀經。端坐稱讚淨土功德。復告眾曰。吾得無",
    "X78n1551_001:0367a08": "生。日用有年矣。今以無生而生淨土。如入禪定。奄然",
    "X78n1551_001:0367a09": "而化。",
    "X78n1551_001:0367a10": "法師省常字造微。姓顏氏。錢唐人。七歲厭俗。十七具",
    "X78n1551_001:0367a11": "戒。宋淳化中。住南昭慶。慕廬山之風。謀結蓮社。以西",
    "X78n1551_001:0367a12": "湖天下之勝遊。乃樂嘉遯。無量壽佛往生之仰止。乃",
    "X78n1551_001:0367a13": "刻其像。華嚴淨行品成聖之宗要。乃刺血而書之。於",
    "X78n1551_001:0367a14": "是易蓮社。為淨行之名。士夫預會者。皆稱淨行社弟",
    "X78n1551_001:0367a15": "子。而王文正公旦為之社首。一時公卿伯牧三十餘",
    "X78n1551_001:0367a16": "年。預此社者。至一百二十三人。其化成也若此。比邱",
    "X78n1551_001:0367a17": "同志復千。大眾有以見西湖之擬於廬山者。無慚德",
    "X78n1551_001:0367a18": "矣。天禧四年正月十二日。端坐念佛。有頃厲聲唱云。",
    "X78n1551_001:0367a19": "佛來也。泊然而化。眾見地色皆金。移時方沒。壽六十",
    "X78n1551_001:0367a20": "二。弟子奉全身。塔於鳥窠禪師之墳側。蓮社立為七",
    "X78n1551_001:0367a21": "祖云。",
    "X78n1551_001:0367a22": "死心悟新禪師繼席黃龍。宗風大振。而切意淨業。著",
    "X78n1551_001:0367a23": "勸念佛文。令人發哀起信。",
    "X78n1551_001:0367a24": "真歇清了嗣丹霞淳公。洞下一宗。至師大顯。而卓菴",
    "X78n1551_001:0367b01": "補陀。專意西方。有淨土集行世。",
    "X78n1551_001:0367b02": "慈受懷深得法于長蘆信公。專心念佛。而謂修行捷",
    "X78n1551_001:0367b03": "徑無越淨邦。建西方道場。苦口勸眾。",
    "X78n1551_001:0367b04": "石芝宗曉嗣月堂洵公。洞徹教部。以淨業化人。甞集",
    "X78n1551_001:0367b05": "大藏諸書。有樂邦文類。行世。",
    "X78n1551_001:0367b06": "寂堂元嗣密庵傑。篤行念佛三昧。感金甲神自天而",
    "X78n1551_001:0367b07": "降。夢紅蓮華從地而出。由是十洲蓮宗大行。",
    "X78n1551_001:0367b08": "宗坦潞州人。申氏子。年十六師道恭淨髮五十年名",
    "X78n1551_001:0367b09": "播講林。晚於唐州青臺鎮。專求淨土三業四儀曾無",
    "X78n1551_001:0367b10": "暫忘。政和四年四月二十七日。夢阿彌陀佛。謂曰。汝",
    "X78n1551_001:0367b11": "說法止六日。當生淨土。覺而白眾。至五月四日。集眾",
    "X78n1551_001:0367b12": "告曰。因緣聚散。固當有時。淨土勝緣。惟憑時刻。願眾",
    "X78n1551_001:0367b13": "念佛。助我往生。言已坐脫。滿空雷鳴。白雲覆地。三日",
    "X78n1551_001:0367b14": "方歇。所持瑪瑠數珠盤於指上。眾取之。竟不能下。",
    "X78n1551_001:0367b15": "子元號萬事休。茅姓。母柴氏。夢佛入門。次早生之。因",
    "X78n1551_001:0367b16": "名佛來。父母早亡。年十九投延祥寺志通出家。習止",
    "X78n1551_001:0367b17": "觀。一日定中聞鴉聲悟道。頌曰。二十餘年紙上尋。尋",
    "X78n1551_001:0367b18": "來尋去轉沉吟。忽然聽得慈鴉呌。始信從前錯用心。",
    "X78n1551_001:0367b19": "於是利他心切。普勸念佛。代為法界眾生。禮佛懺悔。",
    "X78n1551_001:0367b20": "祈生安養。剏白蓮懺堂。述四土三觀。選佛圖。開示蓮",
    "X78n1551_001:0367b21": "宗眼目。立普覺妙道四字。以定名派。高宗皇帝召見。",
    "X78n1551_001:0367b22": "賜號慈照。後於鐸城。三月二十三日。告眾曰。吾化緣",
    "X78n1551_001:0367b23": "已畢。時當行矣。言訖合掌示寂。茶毗舍利無數。勅賜",
    "X78n1551_001:0367b24": "最勝之塔。",
    "X78n1551_001:0367c01": "懷義溫州樂清人。父業漁懷幼時坐船尾。隨父得魚。",
    "X78n1551_001:0367c02": "私投水中。父怒受撻無悔。遂辭親。出家景德寺。天聖",
    "X78n1551_001:0367c03": "中。試經得度。稟法于翠峯顯禪師。凡五住道場。惟化",
    "X78n1551_001:0367c04": "眾念佛。有勸修淨土說。示寂之夕。其徒智才問。壘塔",
    "X78n1551_001:0367c05": "已畢。如何是畢竟事。師竪拳示之。推枕而逝。",
    "X78n1551_001:0367c06": "智圓居西湖孤山。廣解諸經。刻心淨土。造彌陀疏及",
    "X78n1551_001:0367c07": "西資鈔。勸發往生。臨終坐化。以陶器合瘞。後十五年。",
    "X78n1551_001:0367c08": "積雨山頹。啟視陶器。形質儼然。爪髮俱長。",
    "X78n1551_001:0367c09": "僧藏汾州人。一生不受道俗禮拜。專修淨土。將終天",
    "X78n1551_001:0367c10": "樂。次第來迎。皆不赴及。西方佛至。別眾而化。",
    "X78n1551_001:0367c11": "有嚴受業天台靈鷲。依神照傳教。晚居樝菴。專事淨",
    "X78n1551_001:0367c12": "業。作懷安養故鄉詩四篇。為時所傳。居山十年。夢池",
    "X78n1551_001:0367c13": "中大蓮華。天樂四列。乃作餞歸淨土詩。後七日加趺",
    "X78n1551_001:0367c14": "而化。塔上有光。如月。三夕乃隱。",
    "X78n1551_001:0367c15": "中立號明智。居南湖。常以淨業誘人。其徒介然創十",
    "X78n1551_001:0367c16": "六觀堂。為東州之冠。實師勉之也。一夕謂侍者曰。今",
    "X78n1551_001:0367c17": "聞異香。吾意甚適。即召觀堂。行人俱集。含笑言曰。吾",
    "X78n1551_001:0367c18": "往生期至。即面西坐逝。",
    "X78n1551_001:0367c19": "擇瑛桐江人。依經論辨專雜二修。以示往生之易。又",
    "X78n1551_001:0367c20": "述淨土修證儀二卷。行於世。今人稱阿彌陀佛真金",
    "X78n1551_001:0367c21": "色一偈。即師所撰也。一夕有疾。面西凭几。念佛而化。",
    "X78n1551_001:0367c22": "思照受業錢塘淨住。刺血書法華經。一字一禮。如是",
    "X78n1551_001:0367c23": "十過。誦十六觀經五藏。彌陀經十藏。法華一千部。禮",
    "X78n1551_001:0367c24": "華嚴梵網淨土七經等。凡二百七十卷。每夜四更即",
    "X78n1551_001:0368a01": "起。念佛懈怠之人。聞聲悚愧。又於月二十三日。率道",
    "X78n1551_001:0368a02": "俗繫念三聖。常及千眾。終師之世。凡三十年。一夕語",
    "X78n1551_001:0368a03": "其徒曰。夜夢佛金身丈六。豈非往生有兆乎。乃日請",
    "X78n1551_001:0368a04": "七僧。以助念佛。至七日晚。涌身合掌。厲聲念佛。趺坐",
    "X78n1551_001:0368a05": "結印而化。",
    "X78n1551_001:0368a06": "宗利受業會稽天華。修法華懺三載。夢亡母謝曰。荷",
    "X78n1551_001:0368a07": "汝懺功。已生善道。期滿。見普賢從空而過。復謁大智",
    "X78n1551_001:0368a08": "律師。增受戒法。忽夢律師吐白珠令吞之。甞神遊淨",
    "X78n1551_001:0368a09": "土。見寶池蓮華行樹之相。尋詣新城碧沼。修念佛三",
    "X78n1551_001:0368a10": "昧者十年。後入道味山。築庵名一相。越十五年。謂弟",
    "X78n1551_001:0368a11": "子曰。吾見白蓮華徧滿空中。三日復曰。佛來矣。即書",
    "X78n1551_001:0368a12": "偈曰。吾年九十頭雪白。世上應無百年客。一相道人",
    "X78n1551_001:0368a13": "歸去來。金臺坐斷乾坤窄。奄然而化。",
    "X78n1551_001:0368a14": "齊玉號慧覺。初於霅川寶藏。建淨土會。念佛者如蟻",
    "X78n1551_001:0368a15": "之眾。後住上竺。夜半頂彌陀像。行道念佛。一日謂首",
    "X78n1551_001:0368a16": "座曰。床前多寶塔現。非吾願也。所欲見則阿彌陀佛",
    "X78n1551_001:0368a17": "也。可為我集僧念佛。首座鳴鍾繫念。將百餘人。頃之",
    "X78n1551_001:0368a18": "曰。今已見佛。即瞑目端坐而逝。",
    "X78n1551_001:0368a19": "仲閔所著教義憲章集。三衢人。於受業祥符。升師子",
    "X78n1551_001:0368a20": "座見銀誓。西方而至。師曰。吾一生解第一義。誓取金",
    "X78n1551_001:0368a21": "臺。今乃若此。即座而化。",
    "X78n1551_001:0368a22": "瑩珂受業霅川瑤山。徧參教席禪門。以疾歸受業。酒",
    "X78n1551_001:0368a23": "炙無所擇。竊念戒業有闕。恐從流轉。令同住取戒珠",
    "X78n1551_001:0368a24": "師所編淨土往生傳。對床讀之。凡讀一傳為一首肯。",
    "X78n1551_001:0368b01": "既而擇一室。面西設禪椅。不食念佛三日。夢佛大士",
    "X78n1551_001:0368b02": "謂之曰。汝尚有壽十年。且當自勉。珂白佛曰。設有百",
    "X78n1551_001:0368b03": "年。閻浮濁惡。易失正念。所願早升安養。承事眾聖。佛",
    "X78n1551_001:0368b04": "曰。汝志若此。後三日當來迎。至期令眾誦彌陀經。師",
    "X78n1551_001:0368b05": "曰。佛大眾皆至矣。遂寂然而化。",
    "X78n1551_001:0368b06": "靈照住華亭超果。每歲開淨土會。七日道俗常二萬",
    "X78n1551_001:0368b07": "人。夢中見三聖。跪問之曰。靈照一生期生安養。可果",
    "X78n1551_001:0368b08": "願不。觀音指之曰。淨土不遠。有願即生。一日臥病。謂",
    "X78n1551_001:0368b09": "侍者曰。吾往生有期矣。即面西趺坐而化。",
    "X78n1551_001:0368b10": "可久居四明開化。常誦法華。因坐化。三日復蘇。語淨",
    "X78n1551_001:0368b11": "土事。與十六觀經不異。見蓮華臺。皆標合生者姓名。",
    "X78n1551_001:0368b12": "一紫金臺標云。大宋成都廣教院熏法華當生此中。",
    "X78n1551_001:0368b13": "次一金臺云。明州久法華生此。又一金臺云。明州孫",
    "X78n1551_001:0368b14": "十二居士合生此中。又銀臺標云。明州徐道姑當生",
    "X78n1551_001:0368b15": "此中。語訖復逝。五年徐道姑亡。異香滿室。二十年孫",
    "X78n1551_001:0368b16": "居士化。天樂盈空。感一郡人。皆來送葬。",
    "X78n1551_001:0368b17": "宗本初參天衣懷禪師。有契悟。後住淨慈。奉詔入住",
    "X78n1551_001:0368b18": "東京慧林。召對延和殿。密修淨土之業。臨終安坐而",
    "X78n1551_001:0368b19": "逝。雷峯才法師。神遊淨土。見一殿殊麗人曰。以待淨",
    "X78n1551_001:0368b20": "慈本禪師。又資福羲師至慧林。禮足施金而去。人詰",
    "X78n1551_001:0368b21": "之答曰。吾定中見金蓮華人言。以俟慧林本禪師。又",
    "X78n1551_001:0368b22": "小蓮華無數稱。是以待受度人。或有萎者云。是退墮",
    "X78n1551_001:0368b23": "之人也。",
    "X78n1551_001:0368b24": "善本試華嚴經得度。自淨慈詔住法雲。賜號大通。後",
    "X78n1551_001:0368c01": "歸杭州象塢。專修淨業。有僧定中見方丈彌陀佛示",
    "X78n1551_001:0368c02": "金色身。一日告門人曰。止有三日在。至期。趺坐面西",
    "X78n1551_001:0368c03": "而化。",
    "X78n1551_001:0368c04": "元照住靈芝。弘律學。尤屬意淨業。一日會弟子。諷觀",
    "X78n1551_001:0368c05": "經及普賢行願品。加趺而化。西湖漁人。皆聞空中樂",
    "X78n1551_001:0368c06": "聲。",
    "X78n1551_001:0368c07": "道言會稽人。靈芝之高弟。專修淨業。臨終數日前。見",
    "X78n1551_001:0368c08": "二神人長丈餘。報言。何不繫念。於是大集道俗。念佛",
    "X78n1551_001:0368c09": "三晝夜。將畢。自升座說法。為眾懺悔。至晚即座而化。",
    "X78n1551_001:0368c10": "法師宗賾號慈覺。襄陽人。禮長蘆寺秀禪師出家。願",
    "X78n1551_001:0368c11": "力弘深。洞悟禪理。元祐中。迎養老母于方丈東室。勸",
    "X78n1551_001:0368c12": "以策勵念佛。七年不間。母臨終果無疾善逝。師勤修",
    "X78n1551_001:0368c13": "化物。遵廬阜之規。建蓮華勝會。其法日念阿彌陀佛。",
    "X78n1551_001:0368c14": "或百聲千聲萬聲。各于日下。以十字記之。一夕夢一",
    "X78n1551_001:0368c15": "少年烏巾白衣。風貌清美。告師欲入蓮華會。乞書。一",
    "X78n1551_001:0368c16": "名賾。秉筆問名。曰普慧。又曰。家兄普賢亦求附錄遂",
    "X78n1551_001:0368c17": "隱。師覺謂耆宿曰。華嚴離世間品有普賢普慧二菩",
    "X78n1551_001:0368c18": "薩。助揚佛法。今同大眾。結會念佛。期生淨土。感賴聖",
    "X78n1551_001:0368c19": "賢。幽贊錄中。乃以二大士為首。遠近向化。撰坐禪箴",
    "X78n1551_001:0368c20": "勸孝文一百二十則。述勸修淨土頌。有云。三界炎炎",
    "X78n1551_001:0368c21": "如火聚。道人未是安身處。蓮池勝友待多時。收拾身",
    "X78n1551_001:0368c22": "心好歸去。目想心存望聖儀。直須念念勿生疑。它年",
    "X78n1551_001:0368c23": "淨土華開處。記取娑婆念佛時。臨寂念佛坐化。靈芝",
    "X78n1551_001:0368c24": "照公稱為近代大乘導師。而蓮社推立八祖云。",
    "X78n1551_001:0369a01": "惟月居諸塈化城。明律。學修淨業。一日有異僧來迎。",
    "X78n1551_001:0369a02": "後二日微疾。急呼同住道寧曰。今見阿彌陀佛。可高",
    "X78n1551_001:0369a03": "八尺。駐立空中。言訖而化。",
    "X78n1551_001:0369a04": "思敏依靈芝。曾受戒法。專心淨業二十年。一日偶疾。",
    "X78n1551_001:0369a05": "請眾諷觀經者半月。三日見化佛滿室。臨終念佛。聲",
    "X78n1551_001:0369a06": "出眾外。酷暑留龕。七日不變。異香郁然。",
    "X78n1551_001:0369a07": "行詵誦四分戒本。三日通徹。學律於大智。住明慶二",
    "X78n1551_001:0369a08": "十年。偶寢疾。即設像命徒。繫念數日。忽起索三衣。自",
    "X78n1551_001:0369a09": "唱彌陀經。厲聲念佛。加趺而化。",
    "X78n1551_001:0369a10": "法持居化度寺。修彌陀懺三年。燼二指。增受戒法。造",
    "X78n1551_001:0369a11": "西方三聖像。誦觀經彌陀經如意輪呪。願促閻浮之",
    "X78n1551_001:0369a12": "壽。蚤生安樂之邦。一日小疾。哭慟懇告。願垂接引。念",
    "X78n1551_001:0369a13": "佛之聲。聞於百步。忽見佛身丈六立於池上。即自言",
    "X78n1551_001:0369a14": "曰。我已得中品生。端坐面西而化。",
    "X78n1551_001:0369a15": "慧亨居武林延壽。號清照。依靈芝習律。專修淨業。殆",
    "X78n1551_001:0369a16": "六十年。每接對賓朋。必以念佛為勸。建寶閣。立三聖",
    "X78n1551_001:0369a17": "像。最稱殊特。貴官江自任每敬。師忽夢寶座從空而",
    "X78n1551_001:0369a18": "下云。是清照律師當升此座。社友孫居士報師乍違。",
    "X78n1551_001:0369a19": "即在家作印而化。師往炷香。回謂其徒曰。孫君已往。",
    "X78n1551_001:0369a20": "吾亦當行。即請眾念佛。復云。彌陀口口稱白毫。念念",
    "X78n1551_001:0369a21": "想持。此不退心。決定生安養。即端坐脫去。",
    "X78n1551_001:0369a22": "用欽居錢塘七寶院。依大智學律。聞其示眾曰。生弘",
    "X78n1551_001:0369a23": "毗尼。死歸安養。出家為道。能事斯畢。即標心淨土。一",
    "X78n1551_001:0369a24": "志不退。日課佛至三萬。甞神遊淨土。見佛大。士種種",
    "X78n1551_001:0369b01": "異相。謂侍者曰。吾明日西行矣。即集眾念佛。黎明合",
    "X78n1551_001:0369b02": "掌。西望加趺而化。",
    "X78n1551_001:0369b03": "玅生會稽人。習律學。日踐淨土之業。與大通本禪師。",
    "X78n1551_001:0369b04": "居潮山象塢。共明此道。一夕會門人。諷彌陀經。就榻",
    "X78n1551_001:0369b05": "端坐。取臨終香焚之。合掌迎顧。嗒然而化。",
    "X78n1551_001:0369b06": "惟渥錢塘人。杜門謝事。閱大藏三過。華嚴法華諸經",
    "X78n1551_001:0369b07": "計之總二萬卷。晚年誦彌陀經二十藏。一夕偶疾。西",
    "X78n1551_001:0369b08": "向端坐。作印而化。",
    "X78n1551_001:0369b09": "仲明居山陰報恩。素無戒檢。偶因感疾。謂同學道寧",
    "X78n1551_001:0369b10": "曰。我今心識散亂。何藥可治。寧云。但隨息念佛為上",
    "X78n1551_001:0369b11": "藥。明即依法念之。至七日力已困。寧又令想目前佛",
    "X78n1551_001:0369b12": "像。久之忽見二菩薩。次又見佛迎接。瞑目而化。",
    "X78n1551_001:0369b13": "冲益居錢塘淨光。刺血書淨土七經。復金書法華。刻",
    "X78n1551_001:0369b14": "西方三聖像。依止觀坐禪法。念阿彌陀佛。一日感疾",
    "X78n1551_001:0369b15": "不服藥。拈香對佛懺悔。請大眾助念佛。諷彌陀經。至",
    "X78n1551_001:0369b16": "西方世界。奄然而化。",
    "X78n1551_001:0369b17": "法宗依雷峰廣慈。學教。用止觀行法。修大悲懺至九",
    "X78n1551_001:0369b18": "載。然五指供佛。每月率四十八僧。同修淨土懺。久之",
    "X78n1551_001:0369b19": "夢佛菩薩來迎。後三日合掌西望而逝。",
    "X78n1551_001:0369b20": "睎湛山陰人。少為儒生。忽厭世出家。與瑩行人於阮",
    "X78n1551_001:0369b21": "社。同建無量壽佛殿。專修淨業。坐不背西。久之常見",
    "X78n1551_001:0369b22": "三聖相。一夕面西。誦經正坐。作印而化。",
    "X78n1551_001:0369b23": "曇懿居錢塘淨住。以醫為業。晚年禮法華經。修念佛",
    "X78n1551_001:0369b24": "三昧。以平時所積。供佛齋僧。造像設浴。如是二十年。",
    "X78n1551_001:0369c01": "後微疾不服藥。請利行人七僧。念佛以助往生。次日",
    "X78n1551_001:0369c02": "見蓮華其大如屋。又一日梵僧到床問訊。夜半眾聞",
    "X78n1551_001:0369c03": "念佛聲低。泊然長往。",
    "X78n1551_001:0369c04": "太微兒時投錢塘法安法師。初授彌陀經。便能背誦。",
    "X78n1551_001:0369c05": "及受具。願扄門念佛為不退。僧常縱步。後山忽聞划",
    "X78n1551_001:0369c06": "舡笛。豁然開悟。因蓄一笛。以自嬉。有凌監簿者。亦修",
    "X78n1551_001:0369c07": "淨業。稱微為淨土鄉長。一日叩門曰。淨土鄉長弟相",
    "X78n1551_001:0369c08": "見。微曰。明朝可相見於淨土。今日誦佛正冗耳。翌朝",
    "X78n1551_001:0369c09": "人恠其不赴粥。往視之。見笛鉢禪椅。先已焚却。加趺",
    "X78n1551_001:0369c10": "地上而化。",
    "X78n1551_001:0369c11": "思聦居錢塘法安。日誦蓮經二部。餘刻念佛。未甞談",
    "X78n1551_001:0369c12": "及世事。忽謂弟子曰。夜來見佛菩薩同來接引。弟子",
    "X78n1551_001:0369c13": "曰。恐是魔境。不可便隨。聦曰。終時胸間有蓮華可驗。",
    "X78n1551_001:0369c14": "越二夕。命聲磬念佛。喜曰。佛來矣。即奄然而化。視胸",
    "X78n1551_001:0369c15": "前一掌許有文。紅潤若開敷蓮華之狀。",
    "X78n1551_001:0369c16": "了義號木訥。鍾離少師之曾孫。十五舉進士。過金陵",
    "X78n1551_001:0369c17": "見保寧璣公。聞法開悟。即從剃落。隨所至處。扁曰昨",
    "X78n1551_001:0369c18": "夢。念念西方。未甞間斷。祥公赴黃蘗。挽其偕行。一夕",
    "X78n1551_001:0369c19": "祥夢。師來別云。西歸矣。復見佛菩薩授以金臺。越三",
    "X78n1551_001:0369c20": "日。炷香宴坐。含笑而化。甞詣五臺。忽覺隨眾菩薩。後",
    "X78n1551_001:0369c21": "行道有紫綬金章二人。從其後。師詰其名。一僧引至",
    "X78n1551_001:0369c22": "殿旁。觀玉牌金書王古葛繁二名字。",
    "X78n1551_001:0369c23": "慧誠居錢塘資聖。誦金剛經。禮西方佛。甞神遊淨土。",
    "X78n1551_001:0369c24": "親覩佛容。潛於山邦。積柴為龕。入中念佛。縱火自焚。",
    "X78n1551_001:0370a01": "祖南居南岳。刺血書阿彌陀經五百卷。金剛經一百",
    "X78n1551_001:0370a02": "卷。法華經十部終。二十七年。皆用血書。常時念佛期",
    "X78n1551_001:0370a03": "生安養。末年血乾骨立。念佛之聲。不絕一日。至方丈",
    "X78n1551_001:0370a04": "相對無別語。即坐而化。眉間迸出舍利。隨取隨生。",
    "X78n1551_001:0370a05": "法因住四明廣壽三十年。冥心淨業。偶在疾。集眾諷",
    "X78n1551_001:0370a06": "觀經。稱佛號者。三夕。謂門人曰。吾將行矣。或請留偈。",
    "X78n1551_001:0370a07": "為之書曰。我與彌陀本無二。二與不二並皆離。我今",
    "X78n1551_001:0370a08": "如此見彌陀。感應道交難思議。挺身端坐。結印而逝。",
    "X78n1551_001:0370a09": "了然號智涌。住白蓮。二十四年。夢兩龍戲空中。一化",
    "X78n1551_001:0370a10": "為神人。袖出書曰。師七日當行。既寤集眾說法。大書",
    "X78n1551_001:0370a11": "曰。因念佛力。得生樂國。凡汝諸人可不自勉即沐浴",
    "X78n1551_001:0370a12": "更衣。集眾誦阿彌陀經。至西方世界。倐然而化。能仁",
    "X78n1551_001:0370a13": "行人。皆聞天樂之音。祥光上屬天表。",
    "X78n1551_001:0370a14": "智仙號真教。住白蓮。講道十三年。西向十念。歷十二",
    "X78n1551_001:0370a15": "時。未甞廢。一夕微疾。請觀堂行人。誦彌陀經。卷未終",
    "X78n1551_001:0370a16": "而坐脫。能仁行人。皆聞眾樂和鳴。黎明始知師亡。",
    "X78n1551_001:0370a17": "思淨居錢塘北關。姓喻。常誦觀經。念佛不輟。善畵佛。",
    "X78n1551_001:0370a18": "必先淨室。觀想一日。畵丈六彌陀佛。先見佛光。遂悟",
    "X78n1551_001:0370a19": "筆法之妙。人因號喻彌陀。建藍院名玅行。飯雲水。終",
    "X78n1551_001:0370a20": "其身三百萬人。忽靜默端坐。心想西方。越七日臨終。",
    "X78n1551_001:0370a21": "索香供佛。加趺而化。異香經旬。",
    "X78n1551_001:0370a22": "如湛試法華得度。遍歷教席。住烏鎮塔院。日誦蓮經",
    "X78n1551_001:0370a23": "二部。佛號二萬聲。一夕念佛端坐而化。所著教義。號",
    "X78n1551_001:0370a24": "假名集。",
    "X78n1551_001:0370b01": "思梵居西山。星者謂之曰。六月望。師其終乎。師曰。造",
    "X78n1551_001:0370b02": "物焉能制修道之人。汝言六月亡。我且八月往。至期",
    "X78n1551_001:0370b03": "沐浴坐龕中。集眾端坐而化。",
    "X78n1551_001:0370b04": "文慧居嘉禾青龍。詩律高古。與北峯印公為友。北峯",
    "X78n1551_001:0370b05": "亦好吟。慧奪筆責之曰。吾兄大法柱石。何必為此。北",
    "X78n1551_001:0370b06": "峯感之。遂折節為學。卒為聞人。慧專志淨業。至老益",
    "X78n1551_001:0370b07": "勵。臨終聞空聲云中品中生。",
    "X78n1551_001:0370b08": "慧明號晦菴。學於慧光僧錄。晚依菁山常照寺。與至",
    "X78n1551_001:0370b09": "叶修淨業。日課法華楞嚴圓覺。持彌陀聖號以萬數。",
    "X78n1551_001:0370b10": "慶元己未春示疾。謂弟子曰。吾學大乘。求生淨土。今",
    "X78n1551_001:0370b11": "遂願矣。乃累足坐逝。眾聞天樂西來。徘徊頂上。茶毗",
    "X78n1551_001:0370b12": "之餘。五色舍利。不可以[言*(〡/下)]。",
    "X78n1551_001:0370b13": "智廉居上虞化度寺。初徧參宗門。晚節一意西方。慶",
    "X78n1551_001:0370b14": "元改元秋八月。書偈別眾曰。我夢中見阿彌陀佛大",
    "X78n1551_001:0370b15": "眾圍繞。而說法云。諸上善人。當須專修淨業。來生我",
    "X78n1551_001:0370b16": "國。說已即隱。我既見相。往生必矣。即回身西向。作印",
    "X78n1551_001:0370b17": "坐逝。",
    "X78n1551_001:0370b18": "淨觀居嘉禾寂光庵。修淨土懺法十餘年。謂弟子曰。",
    "X78n1551_001:0370b19": "我後月二十七日當去。至兩日前見紅華。次日黃華",
    "X78n1551_001:0370b20": "滿室。皆有化生。孩兒仙帶。結束及期。入龕坐命眾。誦",
    "X78n1551_001:0370b21": "經念佛。頃之即脫去。",
    "X78n1551_001:0370b22": "利先居新城法慧。日誦法華。課呪念佛。至中夜其聲",
    "X78n1551_001:0370b23": "哀切。仰訴娑婆極苦。願佛早垂接引。得遂往生。如是",
    "X78n1551_001:0370b24": "十年。晚歲屢感祥。夢忽示疾。命眾念佛。西向凝望。端",
    "X78n1551_001:0370c01": "坐而逝。",
    "X78n1551_001:0370c02": "師安受業烏鎮普靜。通華嚴宗旨。修彌陀懺。觀想淨",
    "X78n1551_001:0370c03": "土二十年。昕夕不廢。一生多病。臨終忽精爽。謂弟子",
    "X78n1551_001:0370c04": "曰。佛菩薩已降。吾將行矣。即端坐而化。",
    "X78n1551_001:0370c05": "如寶受業霅川覺華。因聞自昔珍禪師夢設浴往生",
    "X78n1551_001:0370c06": "事。遂發心開長堂浴二十年。及建立佛像。願求往生。",
    "X78n1551_001:0370c07": "年八十一。請眾啜茶。言別。遽聞鍾鳴一聲。眾皆驚異。",
    "X78n1551_001:0370c08": "即向西加趺合掌。凝望而化。",
    "X78n1551_001:0370c09": "顯超博州人。親授金總持三藏穢迹持呪之法。濟病",
    "X78n1551_001:0370c10": "解冤。計所得施利五萬緡。入永壽常住。後病中見佛",
    "X78n1551_001:0370c11": "菩薩前迎。蓮華徧滿。技樂雜奏。弟子皆告留法師住",
    "X78n1551_001:0370c12": "世救苦。淨土變相漸漸隱沒。乃復住十五年。行呪救",
    "X78n1551_001:0370c13": "人。一日天樂異香。佛及眾聖。如前迎接。即面西加趺",
    "X78n1551_001:0370c14": "而化。",
    "X78n1551_001:0370c15": "有開居霅川千步寺。專修淨業。朝暮不忘。於歲朝請",
    "X78n1551_001:0370c16": "眾念佛諷經。至西方世界。即瞑目長逝。",
    "X78n1551_001:0370c17": "道生居常熟興福。造丈六彌陀像。得縣令梅汝能施",
    "X78n1551_001:0370c18": "財粧采。即集眾諷經。念佛陳白。慟哭辭佛。歸臥房。書",
    "X78n1551_001:0370c19": "偈坐亡。",
    "X78n1551_001:0370c20": "若觀居烏鎮嘉會。結十萬人念佛。人各十萬聲。期先",
    "X78n1551_001:0370c21": "得生者。次第汲引。師請法華光明二經。日滿百部。二",
    "X78n1551_001:0370c22": "十年中。誦滿六十萬部。誓與羣生莊嚴淨業。一日空",
    "X78n1551_001:0370c23": "相來訪。相陪齋食。忽索筆書偈。趺坐而化。",
    "X78n1551_001:0370c24": "覃異居餘姚龍泉。誦法華五千部。普賢行法彌陀經",
    "X78n1551_001:0371a01": "各萬卷。靜室禮佛。不舍晝夜。忽微疾。集眾告曰。吾安",
    "X78n1551_001:0371a02": "養有期。即面西累足而逝。",
    "X78n1551_001:0371a03": "元肇四明陸氏。文章陸佃之族。蚤歲習律。閱大藏。誦",
    "X78n1551_001:0371a04": "蓮經萬部。又刺血書蓮經一部。律宗諸疏三部。建炎",
    "X78n1551_001:0371a05": "四年。金虜破四明。師時住湖心。虜逼之北行。至南徐",
    "X78n1551_001:0371a06": "謂左右曰。吾將西歸矣。即聞笙歌之聲。一時軍民咸",
    "X78n1551_001:0371a07": "見。師西望念佛而化。",
    "X78n1551_001:0371a08": "智印居霅川祇園。常想念淨土。朝夜無間。病中集眾",
    "X78n1551_001:0371a09": "諷彌陀經。甫畢加趺。合掌而化。",
    "X78n1551_001:0371a10": "戒度習律受業棲心。晚住餘姚極樂。病中作遺書。別",
    "X78n1551_001:0371a11": "士夫道舊。命眾誦觀經。至法身觀。厲聲念佛。加趺而",
    "X78n1551_001:0371a12": "化。",
    "X78n1551_001:0371a13": "道琛號圓辯。為南湖八世祖。於彌陀懺宴坐中。見法",
    "X78n1551_001:0371a14": "智尊者。於法華懺中。見普賢放光。每月二十三日。建",
    "X78n1551_001:0371a15": "淨業會。以為常課。道俗俱至。一日示疾。願平日一毫",
    "X78n1551_001:0371a16": "之善。迴向淨土。集眾諷觀經。不絕七日。謂首座曰。吾",
    "X78n1551_001:0371a17": "已見佛身聞異香。乃沐浴更衣書偈曰。唯心淨土。本",
    "X78n1551_001:0371a18": "無迷悟。一念不生。即入初住。復令諷安樂行。至深入",
    "X78n1551_001:0371a19": "禪定。見十方佛。嗒然而化。",
    "X78n1551_001:0371a20": "有朋號牧庵。住南湖。一日坐青玉軒。請行人諷觀經。",
    "X78n1551_001:0371a21": "至真法身觀。復令大眾唱佛。留偈坐亡。",
    "X78n1551_001:0371a22": "妙雲四明楊氏。號慈室。自南湖。退處溪口吳氏庵。一",
    "X78n1551_001:0371a23": "朝沐浴趺坐。謂侍人曰。吾有瓣香。藏之三十年矣。擬",
    "X78n1551_001:0371a24": "臨終焚之。用報佛恩。今正其時。及香光正熾。起白佛",
    "X78n1551_001:0371b01": "陳意。就座而化。",
    "X78n1551_001:0371b02": "睎顏字聖徒。四明人。一生不肯住山。晚年居桃源厲",
    "X78n1551_001:0371b03": "氏菴。專心念佛十餘年。甞扁小軒曰憶佛。作偈有云。",
    "X78n1551_001:0371b04": "隨波追浪去翩翩。彈指聲中七十年。豈不向來知憶",
    "X78n1551_001:0371b05": "佛。欲從老去更加鞭。自憐憶佛暮年深。除佛無能寫",
    "X78n1551_001:0371b06": "我心。誰道萬金為客好。終非一飯在家林。臨終沐浴。",
    "X78n1551_001:0371b07": "更衣端坐。念佛而化。",
    "X78n1551_001:0371b08": "了宣四明寶林肄業。入南湖光嚴堂。閱大藏。預法華",
    "X78n1551_001:0371b09": "期懺。二十七年。與榮行人最相善。一日詣榮室默坐。",
    "X78n1551_001:0371b10": "榮問之。師曰。西歸有期。難忘道義。冀公淨土重會耳。",
    "X78n1551_001:0371b11": "榮喜曰。正所幸願。忽示疾。請眾諷彌陀經。念佛之際。",
    "X78n1551_001:0371b12": "端坐書偈曰。性相忘情。一三無寄。息風不行。摩訶息",
    "X78n1551_001:0371b13": "利。合掌而化。炎暑停龕七日。顏色紅潤。口角有微涎。",
    "X78n1551_001:0371b14": "觀者以帊裛之。異香噴人。士庶聞之。傾城來裛。香涎",
    "X78n1551_001:0371b15": "愈滋。闍維之處。舍利無筭。",
    "X78n1551_001:0371b16": "善榮四明小溪周氏。入南湖觀室十六年。閱藏經。修",
    "X78n1551_001:0371b17": "期懺。金書法華楞嚴淨名圓覺光明諸經。造彌陀像。",
    "X78n1551_001:0371b18": "遇法會則拈施。自畫水墨觀音。求者便與。宣公亡後",
    "X78n1551_001:0371b19": "三年。忽取經像。分施親故。請眾諷普賢行法經彌陀",
    "X78n1551_001:0371b20": "經。念佛聲中。加趺而化。時以為赴宣公淨土之約。弟",
    "X78n1551_001:0371b21": "子海印。高行似之。",
    "X78n1551_001:0371b22": "祖輝居四明郡城佛閣。逢人但云。阿彌陀佛說也。說",
    "X78n1551_001:0371b23": "不得人。竟以說不得和上目之。鄞尉王用享夫婦事",
    "X78n1551_001:0371b24": "之甚至。一日到其家。告別云。我明日行矣。及諸檀俱",
    "X78n1551_001:0371c01": "會。即入龕端坐。求甘瓜啖盡一枚。念佛而化。",
    "X78n1551_001:0371c02": "如鑑四明塔山。兩閱大藏。長誦蓮經。專志念佛。晝夜",
    "X78n1551_001:0371c03": "不懈。晚年庵居。忽示疾。請隣庵諸僧。繫念面西。加趺",
    "X78n1551_001:0371c04": "含笑而化。",
    "X78n1551_001:0371c05": "祖新受業四明福源。布衣糲食。為行清苦。去寺不遠。",
    "X78n1551_001:0371c06": "有大姓方氏。以庵延之。乃於福源。創淨土院造像栽",
    "X78n1551_001:0371c07": "蓮。月三八集道俗繫念。一日往別方丈曰。二月十五",
    "X78n1551_001:0371c08": "日。將西歸。特來拜辭。枯膓欲得索麵一椀。主人如其",
    "X78n1551_001:0371c09": "欲。食訖。竟往淨土院像前禮云。祖新將行。奉別尊像。",
    "X78n1551_001:0371c10": "即歸庵集眾念佛。遽出眾問訊曰。祖新已拜辭如來",
    "X78n1551_001:0371c11": "尊像。已拜別福源方丈。今別眾道友。十五日畢定歸",
    "X78n1551_001:0371c12": "去。願諸仁者。勤心念佛。蚤得相會。即趺坐念佛。遽云。",
    "X78n1551_001:0371c13": "佛已至此。合掌而化。",
    "X78n1551_001:0371c14": "中峰和尚諱明本。錢塘人。得法于天目高峯。慧辯無",
    "X78n1551_001:0371c15": "礙。密修淨業。有懷淨土詩百篇。道德人仰之如山斗。",
    "X78n1551_001:0371c16": "龍象交參。朝廷屢遣使賜金帛。敕號普應國師。春秋",
    "X78n1551_001:0371c17": "六十二。示寂之日。光明燦發。塔于天目山中。",
    "X78n1551_001:0371c18": "善住字雲屋。蘇州人。性稟高潔。不近聲利。掩關六時",
    "X78n1551_001:0371c19": "念佛。誦持大乘。禮拜懺悔。久病不易。吳中修淨土者。",
    "X78n1551_001:0371c20": "和尚為最。緇白多取則焉。終時異香滿室。有安養傳",
    "X78n1551_001:0371c21": "谷響集。行世。",
    "X78n1551_001:0371c22": "天如惟則廬陵人。得法中峯。妙悟出人。建師子林菩",
    "X78n1551_001:0371c23": "提正宗寺于蘇城。有臥雪立雪二室。日坐其中念佛。",
    "X78n1551_001:0371c24": "參學之流接武。師單提直指之外。復著淨土或問勸",
    "X78n1551_001:0372a01": "人。終時靈瑞不一。年六十九。塔水西之原。",
    "X78n1551_001:0372a02": "普度丹陽人。弱冠出家。初參寶山慧禪師。深器之。居",
    "X78n1551_001:0372a03": "廬山東林寺。善法堂。篤修念佛三昧。著蓮宗寶鑑十",
    "X78n1551_001:0372a04": "卷。闡化京師法王寺。灌頂國師進呈其書。降旨褒美。",
    "X78n1551_001:0372a05": "梓行天下。有開導人天續佛慧命復振東林之語。臨",
    "X78n1551_001:0372a06": "終別眾。念佛而逝。世稱優曇宗主。",
    "X78n1551_001:0372a07": "妙文九歲出家。三十始出世。縱無礙辯。若峽倒川奔。",
    "X78n1551_001:0372a08": "後專修念佛三昧。臨終預知時至。命諸弟子。高聲念",
    "X78n1551_001:0372a09": "阿彌陀佛。面西趺坐而蛻。",
    "X78n1551_001:0372a10": "盤谷狀貌不揚。而志氣超邁。性耽山水。甞云。足跡半",
    "X78n1551_001:0372a11": "天下。詩名滿世間。時高麗瀋王。聞師德望。聘講華嚴。",
    "X78n1551_001:0372a12": "七眾傾服。瀋王大悅。後至松郡。構精舍。勤修淨業。日",
    "X78n1551_001:0372a13": "課念佛。年七十無疾。預告以時。端坐示寂。",
    "X78n1551_001:0372a14": "楚石梵琦蜀人。篤信西方。因抵燕京。聞樓皷聲。大徹。",
    "X78n1551_001:0372a15": "洪武初。三詔說法京都。皇情大悅。後築室號西齋。一",
    "X78n1551_001:0372a16": "意淨業。有憶安養詩曰。日夜思歸未得歸天。涯客子",
    "X78n1551_001:0372a17": "夢魂飛。覺來何處鴈聲過。望斷故鄉書信稀。幾度開",
    "X78n1551_001:0372a18": "窓看落月。一生倚檻送斜暉。黃金沼內如船藕。想見",
    "X78n1551_001:0372a19": "華敷數十圍。甞見大蓮華充滿世界。彌陀在中。眾聖",
    "X78n1551_001:0372a20": "圍繞。將示寂。示眾曰。吾行矣。人問何生。答曰西方。又",
    "X78n1551_001:0372a21": "問。西方有佛。東方無佛耶。乃厲聲一喝。泊然而化。",
    "X78n1551_001:0372a22": "祖香江西新喻人。於山東龍潭寺。精修淨業。有居士",
    "X78n1551_001:0372a23": "王傑者築。庵延之。未幾語傑云。某日當歸。家眾苦留。",
    "X78n1551_001:0372a24": "香云。歸安養家耳。及期敷座。西向坐逝。舉龕入山。化",
    "X78n1551_001:0372b01": "火自焚。",
    "X78n1551_001:0372b02": "慧日號東溟。姓賈氏。即宋相似道之諸孫。似道謫戍。",
    "X78n1551_001:0372b03": "時師尚幼。志求出家。至正間。下天竺灾。元臣高納麟",
    "X78n1551_001:0372b04": "請師新之。至洪武二年。上召見奉天殿。朱顏白眉。備",
    "X78n1551_001:0372b05": "奏稱旨。太祖顧謂眾僧曰。爾等何不質諸經奧義於",
    "X78n1551_001:0372b06": "白眉法師。嗣後召見。但以白眉呼之。後歸上天竺日。",
    "X78n1551_001:0372b07": "修彌陀懺。以臻淨業。一夕夢青蓮生方池中。寤告眾",
    "X78n1551_001:0372b08": "曰。吾生淨土之祥見矣。後四日合爪趺坐而化。",
    "X78n1551_001:0372b09": "法師蓮池諱袾宏。杭州沈氏。弱冠棲心佛乘。嘉靖丙",
    "X78n1551_001:0372b10": "寅。依無門性天薙染。尋受具戒。單瓢隻履。遍歷知識。",
    "X78n1551_001:0372b11": "時辨融笑巖兩禪宗最著。就參。多所契合。北遊五臺。",
    "X78n1551_001:0372b12": "感文殊放光。隆慶辛未。見雲棲山水幽寂。遂結茆終",
    "X78n1551_001:0372b13": "焉。環山多虎灾。師為諷經。施食虎。患以寧歲旱。循田",
    "X78n1551_001:0372b14": "念佛。隨足所至。時雨霑澍。自此化道大盛。師獨闢淨",
    "X78n1551_001:0372b15": "土一門。融會三藏。指歸惟心。四方緇白頂禮問道者",
    "X78n1551_001:0372b16": "相踵。名公巨卿。如陸光祖張元忭馮夢禎陶望齡虞",
    "X78n1551_001:0372b17": "淳熙宋應昌輩。靡不心折歸依。師天性篤孝。每懷木",
    "X78n1551_001:0372b18": "主出遊。食則具供。叢林濟孤。必薦沈氏先宗慈悲幽",
    "X78n1551_001:0372b19": "冥。自習燄口。恒親設放。屢有見師座上現如來相者。",
    "X78n1551_001:0372b20": "觀力然也。拯救物命。譔戒殺放生文。城內外及山中",
    "X78n1551_001:0372b21": "俱置放生池。萬曆中。慈聖太后。遣中貴詢法。賜紫衣",
    "X78n1551_001:0372b22": "黃金。使者出金。歸常住。衣奉高閣。未甞挂體。師肩荷",
    "X78n1551_001:0372b23": "正法。修四安樂行。以念佛三昧。普攝三根。著彌陀疏",
    "X78n1551_001:0372b24": "鈔雲棲法彚二十餘種。行世。臨終半月前。入城別故",
    "X78n1551_001:0372c01": "舊。弟子宋守一等曰。吾將他往。還山與眾話別亦如",
    "X78n1551_001:0372c02": "之。眾以師欲謝客。輒居長壽庵。莫測其故。至期面西",
    "X78n1551_001:0372c03": "念佛。端坐而逝。大眾哀請留囑。閉目復開云。老實念",
    "X78n1551_001:0372c04": "佛。莫換題目。時萬曆四十三年七月四日。世壽八旬",
    "X78n1551_001:0372c05": "有一。僧臘五十。蓮宗之祖。匡山逮宗賾。而八海內論",
    "X78n1551_001:0372c06": "定協一。以師為九祖云。",
    "X78n1551_001:0372c07": "寶珠甞遊杭郡嘉禾間。冬夏一衲。乞食自活。宿無恒",
    "X78n1551_001:0372c08": "居。平時惟念佛不絕口。人喚之。纔應對。即連聲念佛。",
    "X78n1551_001:0372c09": "更無雜語。一日告眾曰。吾行矣。索浴畢。化去。",
    "X78n1551_001:0372c10": "真青十九出家。參無字話。聞舟觸岸聲有省。後遷華",
    "X78n1551_001:0372c11": "頂天柱峰。修大小彌陀懺。夢見西方三聖。萬曆癸巳",
    "X78n1551_001:0372c12": "正月。告終。眾曰。和尚往生何品。曰。中品中生也。胡不",
    "X78n1551_001:0372c13": "上品生耶。曰。吾戒香所熏。位止中品。言畢而化。",
    "X78n1551_001:0372c14": "佛石號法雨老人。母夢僧以伽黎覆體而生。幼時惡",
    "X78n1551_001:0372c15": "聞腥羶。十四剃染。十八受具戒於蓮池大師。三十謁",
    "X78n1551_001:0372c16": "紫栢禪師於金陵。親承授記。師性孤卓。不事世緣。晚",
    "X78n1551_001:0372c17": "年謝客。避居於武林峯頂。搆一室開一壙。曰。吾生可",
    "X78n1551_001:0372c18": "棲。死可塟。既久示病。弟子請留偈。師走筆書曰。一句",
    "X78n1551_001:0372c19": "彌陀五十年。分明掘地討青天。而今好箇真消息。半",
    "X78n1551_001:0372c20": "夜鍾聲到客船。投筆而逝。",
    "X78n1551_001:0372c21": "湖廣。黃州有無名僧。專念阿彌陀佛。晝夜不撤。隨其",
    "X78n1551_001:0372c22": "所見。皆稱阿彌陀佛。崇禎癸未。黃總戎鼎守郡城。師",
    "X78n1551_001:0372c23": "大聲念佛。衝其道執之。適張獻忠攻黃州。師亦留城",
    "X78n1551_001:0372c24": "上。夜間念佛。且頻呼醒睡。軍士恨之。縛投城下。未幾",
    "X78n1551_001:0373a01": "復在城上念佛。如是四次。每東城下。則西城上。南城",
    "X78n1551_001:0373a02": "下。則北城上。中軍白于總戎。始敬禮焉。時黃州大饑。",
    "X78n1551_001:0373a03": "人相食。師出城外。飢民持刀。化師捨身。師解衣示眾",
    "X78n1551_001:0373a04": "云。俟我念佛千聲即食我。念至三百聲。眾急欲加刃。",
    "X78n1551_001:0373a05": "忽有兵馬。從空中來。飢民驚散。而師已在城中矣。山",
    "X78n1551_001:0373a06": "中獵人得一大虎。師募之放生。獵人索三十金。師止",
    "X78n1551_001:0373a07": "得四金。獵人云。汝能執虎耳。三匝而不傷汝。則與汝",
    "X78n1551_001:0373a08": "虎。師遂授記虎執虎耳。三匝縱之。逸虎歸依師不去",
    "X78n1551_001:0373a09": "師與虎同住黃麻山金剛洞中。內相盧九德督兵。過",
    "X78n1551_001:0373a10": "黃州。詣山訪之。欲見虎。師語虎。止探頭于外。盧欲見",
    "X78n1551_001:0373a11": "全身。虎乃大呌躍出。盧亦歸依焉。師一日行街中。見",
    "X78n1551_001:0373a12": "一鷄高聲念佛。鷄亦隨聲而念。庚寅。師欲之武林。道",
    "X78n1551_001:0373a13": "經白門。寓秦淮河傍。端午見遊船。有巨公錢某。曾歸",
    "X78n1551_001:0373a14": "依師。呼云。錢阿彌陀佛亦在舟中耶。登岸見師。師問",
    "X78n1551_001:0373a15": "同遊人。知為某。某放聲大哭曰。眾生以苦為樂如是。",
    "X78n1551_001:0373a16": "錢懇示修行之要。師云。一心念阿彌陀佛。復云。我行",
    "X78n1551_001:0373a17": "後。汝有疑。可問覺浪。此明眼人也",
    "X78n1551_001:0373a18": "晉陵天寧釋海寶初值禪堂蔬腐。每晨起。輒留腐菜",
    "X78n1551_001:0373a19": "數擔列寺門。遇行人募錢置其上。完則令賣者收去。",
    "X78n1551_001:0373a20": "始擕入供僧。遇不樂施者。務里許跟隨化之。不輕易",
    "X78n1551_001:0373a21": "人。破衲虱盈于上。暇則席地念佛。恒拈虱易上下。總",
    "X78n1551_001:0373a22": "不離其身也。踰年募蔬腐外。更乞分釐。積至數金。便",
    "X78n1551_001:0373a23": "懇眾誦經。禮懺已。則念佛迴向。歷年如是。崇禎間。詞",
    "X78n1551_001:0373a24": "林鄭胙長約師朝南海。已而却之。發棹後。每見師在",
    "X78n1551_001:0373b01": "陸前行。追之不及。迨登山入殿。又見師在上炷香。遣",
    "X78n1551_001:0373b02": "使伺同回復不得。鄭抵郡。即詣寺候師。弟子云。師沈",
    "X78n1551_001:0373b03": "臥已月餘。茶水俱不啜。昨方索飲起耳。鄭因述其神",
    "X78n1551_001:0373b04": "異。郡人由此欽信。師一日廖君可來別師。師囑曰。某",
    "X78n1551_001:0373b05": "月日可相晤。以了世緣。廖如期至。師煑茗酌云。煩居",
    "X78n1551_001:0373b06": "士。為老衲作一小影。君可寫就不特形神逈。肖即敝",
    "X78n1551_001:0373b07": "衣蟣虱亦覺歷歷浮動。殆化工筆也。越旬日。趺坐念",
    "X78n1551_001:0373b08": "佛而化。",
    "X78n1551_001:0373b09": "蕅益法師智旭。號素華。初參宗門。後因大病。發意西",
    "X78n1551_001:0373b10": "歸。精修淨業。著有彌陀要解佛頂玄文淨信堂集天",
    "X78n1551_001:0373b11": "樂鳴空等書。臨化瑞應非一。",
    "X78n1551_001:0373b12": "實相中年出家于佛日寺。惟勤修苦行。照管常住。為",
    "X78n1551_001:0373b13": "事隨作。務隨念佛。所得即施。不留餘貲。不與人諍。亦",
    "X78n1551_001:0373b14": "無怒容。壬申秋。忽一日語人曰。吾明日當西逝。乃借",
    "X78n1551_001:0373b15": "雲棲一老人坐龕。次日洗浴。著新淨衣。剃髮未竟。已",
    "X78n1551_001:0373b16": "坐脫矣。",
    "X78n1551_001:0373b17": "道樞仁和人。每勸人以念佛為前矛。平居勇猛念佛。",
    "X78n1551_001:0373b18": "不染世緣。順治乙未。夢與神僧登玉屏峰頂。丙申六",
    "X78n1551_001:0373b19": "月示疾。二十六日朝。語眾曰。夜夢神僧來迓。豈即昔",
    "X78n1551_001:0373b20": "之登玉屏峯者耶。至戌時。忽見幡盖盈空。蓮華布地。",
    "X78n1551_001:0373b21": "即趺坐合掌。念彌陀佛號百餘聲。安詳而逝。龕有異",
    "X78n1551_001:0373b22": "香。",
    "X78n1551_001:0373b23": "具宗無錫人。以念佛三昧。誨人不倦。順治己亥。示疾",
    "X78n1551_001:0373b24": "約時沐浴。但著一履。密表隻履。歸西之意。誦彌陀經",
    "X78n1551_001:0373c01": "畢。念阿彌陀佛十聲。舉筆書大字云。廓落靈虗。無往",
    "X78n1551_001:0373c02": "來處。擲筆而化。",
    "X78n1551_001:0373c03": "新[、/(、*、)]諱大真。童身出家武林蓮居庵。受紹覺師之法。",
    "X78n1551_001:0373c04": "行般舟三昧。終時諸弟子同夢見。滿空天神執持香",
    "X78n1551_001:0373c05": "華唱云。迎新[、/(、*、)]大師生西方。及旦弟子聚而候之。師",
    "X78n1551_001:0373c06": "身康。念佛相見如常。過三日忽坐化。",
    "X78n1551_001:0373c07": "林谷紹興人。住羅山之西界。破衲麻鞋。惟勸人念佛",
    "X78n1551_001:0373c08": "為要務。至終時。見白雲立。佛來迎而化。土人改其庵。",
    "X78n1551_001:0373c09": "曰白雲。",
    "X78n1551_001:0373c10": "萬緣俗姓喬氏。長興人。為人淳和。平日詈之弗嗔。譽",
    "X78n1551_001:0373c11": "之弗喜。專持彌陀佛號數十年。康熙二年六月。無疾",
    "X78n1551_001:0373c12": "忽自縛草龕。九月初六日。自入龕。趺坐而逝。",
    "X78n1551_001:0373c13": "本冲杭郡人。居張家寺。素專法席。開導羣蒙。康熙十",
    "X78n1551_001:0373c14": "一年九月。示疾告終。有頃復甦。謂大眾曰。我平日缺",
    "X78n1551_001:0373c15": "念佛工夫。今去無坐位。汝等當助我念佛。眾為合掌",
    "X78n1551_001:0373c16": "稱念。逾時而逝。",
    "X78n1551_001:0373c17": "爾立名廣志。會稽人。出家後結茅天台黃金洞。專修",
    "X78n1551_001:0373c18": "淨業。蘇州吳山殷天成詣天台飯僧。服師道行。延住",
    "X78n1551_001:0373c19": "吳山。接引庵。垂三十餘年。隨機化導。指歸淨土。從受",
    "X78n1551_001:0373c20": "歸戒者異百人。甞結期念佛晝夜不絕聲。其弟子造",
    "X78n1551_001:0373c21": "之。見師經行之地。大書阿彌陀佛放金色光。訝之以",
    "X78n1551_001:0373c22": "問師。師曰。汝自本光發現耳。乾隆二十六年四月望。",
    "X78n1551_001:0373c23": "要弟子四人。詣庵供佛。臨別曰。明日午前當來送我。",
    "X78n1551_001:0373c24": "及期眾至。焚香誦阿彌陀經。稱佛名千聲。端坐而逝。",
    "X78n1551_001:0374a01": "實定號聞學。上海人。甞主天目禪原寺。晚至蘇州文",
    "X78n1551_001:0374a02": "星閣。既徹法原。應機利物。慧辯無礙。時為學人。提唱",
    "X78n1551_001:0374a03": "念佛法門。作念佛偈云。念佛念自心。念體元空寂。當",
    "X78n1551_001:0374a04": "念了無依。心心無別佛。又曰。西方開淨域。不染世間",
    "X78n1551_001:0374a05": "情。前路無知己。君須獨自行。又甞作淨土詩一百八",
    "X78n1551_001:0374a06": "首。暢演惟心之旨。普勸人發迴向心。乾隆四十一年。",
    "X78n1551_001:0374a07": "還江陰香山寺。歲杪得疾。明年正月三日。囑付後事。",
    "X78n1551_001:0374a08": "至黃昏起坐。呼眾至。命具湯。洗手者再。連稱阿彌陀",
    "X78n1551_001:0374a09": "佛。說偈而逝。",
    "X78n1551_001:0374a10": "誓願名佛安。蘇州人。年三十餘。投上津橋天竺庵為",
    "X78n1551_001:0374a11": "僧。已而住北濠大王廟。以念佛為課。得錢輒買香華",
    "X78n1551_001:0374a12": "供佛。放諸魚鳥。乾隆四十一年。有疾。逝前三日。遣徒",
    "X78n1551_001:0374a13": "往獅林寺。請僧禮淨土懺。施食一壇。期滿別眾。稱佛",
    "X78n1551_001:0374a14": "名。香三炷。日午曰行矣。端坐而逝。",
    "X78n1551_001:0374a15": "旅亭和尚名際會。嘉善人。得法于聞學老人。機鋒迅",
    "X78n1551_001:0374a16": "利。甞主席禪原。已而至蘇州文星閣。自言在天目西",
    "X78n1551_001:0374a17": "方庵。修念佛三昧。風聲水聲。鳥聲蟲聲。悉皆作唱佛",
    "X78n1551_001:0374a18": "聲。及是掩關念佛。作偈曰。截斷世人生死路。別開化",
    "X78n1551_001:0374a19": "外一乾坤。不知那箇脚跟穩。放下身心入此門。乾隆",
    "X78n1551_001:0374a20": "四十六年。下痢。語戒弟子沈敬孚曰。晝夜彌陀十萬",
    "X78n1551_001:0374a21": "聲。一一從自己胸中流出。方少有相應分。那得工夫",
    "X78n1551_001:0374a22": "說。閒話管閒事。命侍者具湯沐浴。其明日遂逝。",
    "X78n1551_001:0374a23": "祥峯達文吳門人。乾隆五十六年冬。方閉關文星閣。",
    "X78n1551_001:0374a24": "修念佛三昧。夜夢三人入室南向坐。其一僧服。傍兩",
    "X78n1551_001:0374b01": "居士。神儀儼然。上有白光覆頂。文禮問大德。自何方",
    "X78n1551_001:0374b02": "來。僧服曰西方。文曰。莫非佛國中人否。曰然。因問大",
    "X78n1551_001:0374b03": "德何名。三人同聲曰。汝名甚麼。曰達文。僧服曰。却來",
    "X78n1551_001:0374b04": "妄語。曰真也。非妄。僧服又問。汝名甚麼。曰達文。僧服",
    "X78n1551_001:0374b05": "曰還要妄語。曰弟子實非妄語。僧服曰。一切眾生以",
    "X78n1551_001:0374b06": "妄為真。執假為實。故受輪轉。若有智者。知是虗妄。即",
    "X78n1551_001:0374b07": "無輪轉。汝莫自迷失本真心。當知真心無心。真知無",
    "X78n1551_001:0374b08": "知覺。知乃魔佛無知覺。汝當信受。莫懷疑惑。文言下",
    "X78n1551_001:0374b09": "開悟曰。的是佛法不可思議。又問。既自佛國中來。曾",
    "X78n1551_001:0374b10": "見阿彌陀佛否。左一人曰。我向汝說。汝終不信。汝須",
    "X78n1551_001:0374b11": "親見。始得三人齊起。各向文頂上。一拍說偈曰。應當",
    "X78n1551_001:0374b12": "勤精進。修諸清淨業。因深則果實。慎勿生疑惑。又曰。",
    "X78n1551_001:0374b13": "諸法從心生。諸法從心滅。心法本來空。取捨不可得。",
    "X78n1551_001:0374b14": "又曰。生佛心法等。譬如夢中境。如幻三摩提。汝已知",
    "X78n1551_001:0374b15": "少分。偈畢。即騰空向西而去。空中樂音嘹亮。文向晨",
    "X78n1551_001:0374b16": "而覺。盖此夢。一令修淨業人解第一義。無念而念。無",
    "X78n1551_001:0374b17": "生而生。不住中塗。直趨寶所。二令豁達狂禪。知有淨",
    "X78n1551_001:0374b18": "土一門。發無上菩提。修如幻三昧。可作蓮宗眼目。",
    "X78n1551_001:0374b19": "高尼淨因",
    "X78n1551_001:0374b20": "大明志尚清修。誓生淨土。每入室禮念。先着淨衣。口",
    "X78n1551_001:0374b21": "含沈香。文帝后甚重之。將終之日。眾忽聞沈香滿室。",
    "X78n1551_001:0374b22": "俄而光明如雲。隱隱向西沒焉。",
    "X78n1551_001:0374b23": "法盛居金陵道場寺。習十六觀想。一夕禮像。遇病假",
    "X78n1551_001:0374b24": "寐。見大士乘雜華雲。出寶色光。前來相迎。時諸尼欵",
    "X78n1551_001:0374c01": "門問疾。咸見光明迸溢。盛曰。佛及菩薩放光度我。言",
    "X78n1551_001:0374c02": "竟而絕。",
    "X78n1551_001:0374c03": "道爰丹陽人。先於諸事。造大像七軀。務極精麗。又冶",
    "X78n1551_001:0374c04": "金銅。造無量壽佛像。忽於眉間。放大光明。地皆金色",
    "X78n1551_001:0374c05": "像。與爰記曰。汝舍此身。必生我國。即於像前。端坐而",
    "X78n1551_001:0374c06": "化。",
    "X78n1551_001:0374c07": "法藏居金陵。勤志念佛。夜間見佛菩薩來慰問。光明",
    "X78n1551_001:0374c08": "照寺。奄然遷化。",
    "X78n1551_001:0374c09": "淨真居長安積善寺。衲衣乞食。誦金剛經十萬遍。專",
    "X78n1551_001:0374c10": "志念佛。語弟子曰。五月內。十度見佛。兩度見淨土寶",
    "X78n1551_001:0374c11": "蓮花上童子遊戲。吾已得上品生。言訖加趺而化。祥",
    "X78n1551_001:0374c12": "光滿寺。",
    "X78n1551_001:0374c13": "悟性居廬山。念佛願求往生。忽聞空中音樂。謂左右",
    "X78n1551_001:0374c14": "曰。我已得中品生。見同志念佛精進者。皆有蓮華。生",
    "X78n1551_001:0374c15": "寶池中。以待其生。言畢而逝。",
    "X78n1551_001:0374c16": "能奉錢塘人。專修淨業。常夢佛光照身。或聞諸尼善",
    "X78n1551_001:0374c17": "言開發。一日無疾。告其徒曰。吾往生時。至少頃聞奉",
    "X78n1551_001:0374c18": "誦佛聲厲奔。往視之。則合掌面西坐逝矣。異香滿室。",
    "X78n1551_001:0374c19": "樂音西邁。",
    "X78n1551_001:0374c20": "慧安居四明下水。大魁姚頴之屬也。住小溪楊氏庵。",
    "X78n1551_001:0374c21": "專業西方。誦金剛般若。寒暑不易節。常於室中佛光",
    "X78n1551_001:0374c22": "下燭。一日示疾。端坐以手搖曳。戒眾人勿喧。移時曰。",
    "X78n1551_001:0374c23": "佛至矣。令眾念佛。倐然脫去。壽九十六。",
    "X78n1551_001:0374c24": "無為蕭山來氏女。幼誓不嫁。蔬食念佛。年二十薙髮",
    "X78n1551_001:0375a01": "結茆。專修淨業三十。遊方參學。凡所歷處。有病苦者。",
    "X78n1551_001:0375a02": "隨物取與。煎湯服之即愈。嘉靖間。宮中時疫。風聞于",
    "X78n1551_001:0375a03": "朝。召赴有驗。賜無為心禪師之號。送歸故廬。將終日。",
    "X78n1551_001:0375a04": "有神僧投宿。無為却之再三。神僧勸誡。而進權宿。禪",
    "X78n1551_001:0375a05": "牀睡醒。不見知是。神僧便起坐。偈云。六十四年活計",
    "X78n1551_001:0375a06": "今朝撒手歸西。得箇菩提三昧。依然明月清風。即逝。",
    "X78n1551_001:0375a07": "茶毗一團舍利。塔于冠山。",
    "X78n1551_001:0375a08": "本印號岐松。吳縣人。幼多病。因發願出家。年二十五。",
    "X78n1551_001:0375a09": "父母送之城中圓通庵。薙染。尋受具戒。別買屋數間",
    "X78n1551_001:0375a10": "以居。名曰觀幻。戒行潔清。勤修福業。歷諸名剎。供佛",
    "X78n1551_001:0375a11": "飯僧。回向淨土。其年八月。自九華歸。結期禮大悲懺。",
    "X78n1551_001:0375a12": "甫逾二七。忽感微疾曰。吾生緣其盡乎。遂撤懺。專持",
    "X78n1551_001:0375a13": "佛名。至十月初旬。臥牀七日。右脇西向。念佛無間。已",
    "X78n1551_001:0375a14": "而囑付後事。命其徒。誦阿彌陀經。至三周。寂然而逝。",
    "X78n1551_001:0375a15": "遂欽號越成。無錫人。九歲出家。稍長。遇一尼師激發。",
    "X78n1551_001:0375a16": "專持佛名。行住無間。尋住蘇州南園白衣庵。興復殿",
    "X78n1551_001:0375a17": "堂。念佛益切。年五十始受具戒。至五十五。乾隆五十",
    "X78n1551_001:0375a18": "三年三月。鷄初鳴。召其徒曰。吾將去矣。徒曰。師無他",
    "X78n1551_001:0375a19": "恙。何出此言。因泣下。師曰。癡人。哭我何益。認真念佛",
    "X78n1551_001:0375a20": "可爾。遂趺坐西向。同稱佛名。盡炷香乃逝。",
    "X78n1551_001:0375a21": "律宗號聖可。嘉定人。三歲失母。其祖母擕至蘇城圓",
    "X78n1551_001:0375a22": "通庵。尋薙染。受具戒。少好禮佛。長習法華經。苦不能",
    "X78n1551_001:0375a23": "解義。因憤詣金山。及杭州崇福。參究累冬。歸而專修",
    "X78n1551_001:0375a24": "淨業。屢詣諸名山。供佛飯僧。年五十三。得咳疾。遂閉",
    "X78n1551_001:0375b01": "關不出。以西方為期。至年六十四。正月望。集諸緇白。",
    "X78n1551_001:0375b02": "同稱佛名。至日昃顧視左右。勸勉修行。語劇苦切。尋",
    "X78n1551_001:0375b03": "舉手稱西方極樂世界大慈大悲阿彌陀佛。如是者",
    "X78n1551_001:0375b04": "三。趺坐而逝。蓮華香滿室中。",
    "X78n1551_001:0375b05": "佛琦號見琳。長洲人。自少不願有家。既長。其母送閶",
    "X78n1551_001:0375b06": "門外雨華庵。薙染。尋受具戒。已而受城中崇佛庵尼",
    "X78n1551_001:0375b07": "道堅囑付。繼為庵主。募金千餘兩。造西方三聖旃檀",
    "X78n1551_001:0375b08": "像高八尺。歲結七日期場。集淨行僧。為念佛會。歷諸",
    "X78n1551_001:0375b09": "名山。供佛飯僧。為常州天寧寺置田州畝。晚年專修",
    "X78n1551_001:0375b10": "淨業。將逝前三日。見菩薩現身兩童子侍。或言。聞菊",
    "X78n1551_001:0375b11": "華香。師曰。此青蓮華香也。乾隆五十六年八月晦。有",
    "X78n1551_001:0375b12": "近事女問疾。師令扶起。集眾焚香。稱佛名可二千聲。",
    "X78n1551_001:0375b13": "遂逝。",
    "X78n1551_001:0375b15": "西舫彚征卷上"
}