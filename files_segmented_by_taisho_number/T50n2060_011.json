{
    "T50n2060_011:0508b11": "續高僧傳卷第十一",
    "T50n2060_011:0508b13": "大唐西明寺沙門釋道宣撰",
    "T50n2060_011:0508b14": "義解篇七　正紀十二　附見五",
    "T50n2060_011:0508b15": "隋渤海沙門釋志念傳一",
    "T50n2060_011:0508b16": "隋西京日嚴道場釋智矩傳二(慧感　慧賾)",
    "T50n2060_011:0508b17": "隋西京靜法道場釋慧海傳三",
    "T50n2060_011:0508b18": "隋西京日嚴道場釋辯義傳四",
    "T50n2060_011:0508b19": "隋西京日嚴道場釋明舜傳五(慧相)",
    "T50n2060_011:0508b20": "隋西京禪定道場釋智梵傳六",
    "T50n2060_011:0508b21": "隋終南山至相道場釋[彰-章+青]淵傳七",
    "T50n2060_011:0508b22": "唐京師勝光寺釋道宗傳八",
    "T50n2060_011:0508b23": "唐京師慈門寺釋普曠傳九",
    "T50n2060_011:0508b24": "唐京師大莊嚴寺釋保恭傳十",
    "T50n2060_011:0508b25": "唐京師大興善寺釋法偘傳十一(道撫)",
    "T50n2060_011:0508b26": "唐京師延興寺釋吉藏傳十二(慧遠)",
    "T50n2060_011:0508b27": "釋志念。俗緣陳氏。冀州信都人。其先頴川寔",
    "T50n2060_011:0508b28": "蕃之後胤也。因官而居河朔焉。念氷清表",
    "T50n2060_011:0508b29": "志岳峙澄神。俊朗絕倫觀方在慮。爰至",
    "T50n2060_011:0508c01": "受具問道鄴都。有道長法師精通智論。為",
    "T50n2060_011:0508c02": "學者之宗。乃荷箱從聽經于數載。便與當",
    "T50n2060_011:0508c03": "席擅名。所謂誕禮休繼等。一期俊列連衡",
    "T50n2060_011:0508c04": "齊德。意謂解非滿抱終于蓋棺。乃遊諸講",
    "T50n2060_011:0508c05": "肆。備探冲奧務盡幽賾。又詣道寵法師。學",
    "T50n2060_011:0508c06": "十地論。聽始知終聞同先覽。於即道王河",
    "T50n2060_011:0508c07": "北。流聞西秦有高昌國慧嵩法師。統解小",
    "T50n2060_011:0508c08": "乘。世號毘曇孔子。學匡天下眾侶塵隨。沙",
    "T50n2060_011:0508c09": "門道猷智洪晃覺散魏等。並稱席中杞梓慧",
    "T50n2060_011:0508c10": "苑琳琅。念顧眄從之。成名猷上。皆博通玄",
    "T50n2060_011:0508c11": "極堪為物依。乃旋踵本鄉將弘法澤。時",
    "T50n2060_011:0508c12": "刺史任城王彥。帝之介弟。情附虛宗。既屬",
    "T50n2060_011:0508c13": "念還為張法會。與僧瓊法師。對揚道化。盛",
    "T50n2060_011:0508c14": "啟本情雙演二論。前開智度後發雜心。岠",
    "T50n2060_011:0508c15": "對勍鋒無非喪膽。時州都沙門法繼者。兩",
    "T50n2060_011:0508c16": "河俊士燕魏高僧。居坐謂念曰。觀弟幼年",
    "T50n2060_011:0508c17": "慧悟超邁若斯。必大教由興。名垂不朽也。",
    "T50n2060_011:0508c18": "於即頻弘二論一十餘年。學觀霞開。談林霧",
    "T50n2060_011:0508c19": "結。齊運移曆周毀釋經。遂乃逃迸海隅同",
    "T50n2060_011:0508c20": "塵素服。重尋小論亟動天機。疑慮廓銷竚",
    "T50n2060_011:0508c21": "聆明運。值隋國創興佛日還復。勅訪之始",
    "T50n2060_011:0508c22": "即預出家。而包蘊迦延未遑敷述。至開皇",
    "T50n2060_011:0508c23": "四年。謂弟沙門志湛曰。吾窮冠小乘。自揣",
    "T50n2060_011:0508c24": "與羅漢齊鑣也。但時未至故且斂翮耳。",
    "T50n2060_011:0508c25": "湛夙餐法味。欣其告及。以事達明彥法師。",
    "T50n2060_011:0508c26": "彥成實元緒素重念名。與門人洪該等三",
    "T50n2060_011:0508c27": "百餘人。躬事邀延闡開心論。遂騁垂天之",
    "T50n2060_011:0508c28": "翼。弘蓋世之功。俯仰應機披圖廣論。名",
    "T50n2060_011:0508c29": "味之聚緣重之識。卷舒敻古之下。立廢終窮",
    "T50n2060_011:0509a01": "之前。大義千有餘條並為軌導。至如迦延本",
    "T50n2060_011:0509a02": "經傳謬來久。業揵度中脫落四紙。諸師講",
    "T50n2060_011:0509a03": "解曾無異尋。念推測上下懸續其文。理會",
    "T50n2060_011:0509a04": "詞聯皆符前作。初未之悟也。後江左傳本。",
    "T50n2060_011:0509a05": "取勘遺蹤。校念所作片無增減。時為不",
    "T50n2060_011:0509a06": "測之人焉。撰迦延雜心論疏及廣鈔各九卷。",
    "T50n2060_011:0509a07": "盛行於世。受學者數百人。如汲郡洪該。趙",
    "T50n2060_011:0509a08": "郡法懿。漳濱懷正。襄國道深。魏郡慧休。河間",
    "T50n2060_011:0509a09": "圓粲。俊儀善住。汝南慧凝。高城道照。洛壽",
    "T50n2060_011:0509a10": "明儒。海岱圓常。上谷慧藏。並蘭菊齊芳踵",
    "T50n2060_011:0509a11": "武傳業。關河濟洽二十餘年。隋漢王諒作",
    "T50n2060_011:0509a12": "鎮晉陽。班條衛冀搜選名德預有弘宣。",
    "T50n2060_011:0509a13": "念與門學四百餘人。奉禮西并將承王供。",
    "T50n2060_011:0509a14": "諒乃於宮城之內更築子城。安置靈塔別",
    "T50n2060_011:0509a15": "造精舍。名為內城寺。引念居之。開義寺是",
    "T50n2060_011:0509a16": "也。勞問殷至特加尤禮。又令上開府諮議參",
    "T50n2060_011:0509a17": "軍王頗宣教云。寡人備是帝子民父。蒞政",
    "T50n2060_011:0509a18": "此蕃。召請法師等遠來降趾。道不虛運必",
    "T50n2060_011:0509a19": "藉人弘。正欲闡揚佛教使慧日清朗兆庶",
    "T50n2060_011:0509a20": "蒙賴法之力也。宜銓舉業長者。可於大興",
    "T50n2060_011:0509a21": "國寺宣揚正法。當即大眾還推念焉。既預",
    "T50n2060_011:0509a22": "經綸即弘敷訓。先舉大論末演小乘。辯注",
    "T50n2060_011:0509a23": "若飛流。聲暢如天鼓。三乘並騖四部填堙。",
    "T50n2060_011:0509a24": "其知名者。則慧達法景法楞十力圓經法達",
    "T50n2060_011:0509a25": "智起僧鸞僧藏靜觀寶超神素道傑等五百餘",
    "T50n2060_011:0509a26": "人。並九土揚名五乘馳德。精窮內外御化",
    "T50n2060_011:0509a27": "一方。銷鄙悋於筵中。斷封疑於理際。仁壽二",
    "T50n2060_011:0509a28": "年獻后背世。有詔追王入輔。王乃集僧曰。",
    "T50n2060_011:0509a29": "今須法師一人神解高第者可共寡人入",
    "T50n2060_011:0509b01": "朝。擬抗論京華傳風道俗。眾皆相顧未之",
    "T50n2060_011:0509b02": "有對。王曰。如今所觀念法師堪臨此選。遂",
    "T50n2060_011:0509b03": "與同行。既達京師。禪林創講。王自為檀越",
    "T50n2060_011:0509b04": "經營法祀。念登座震吼四答氷消。清論徐",
    "T50n2060_011:0509b05": "轉群疑潛遣。由是門人慕義千計盈堂。遂",
    "T50n2060_011:0509b06": "使義窟經笥九衢同軌。百有餘日盛啟未",
    "T50n2060_011:0509b07": "聞。王又與念同還并部。晉陽學眾竚想來",
    "T50n2060_011:0509b08": "儀。王又出教令。於寶基寺開授。方面千里",
    "T50n2060_011:0509b09": "法座輟音。執卷承旨相趨階位。會隋高晏",
    "T50n2060_011:0509b10": "駕。中外相疑。漢王列境舉兵鯨鯢海陸。念",
    "T50n2060_011:0509b11": "乘釁還里。與沙門明空等講宣二論。紹",
    "T50n2060_011:0509b12": "業滄溟望風總集。大業之始載蕩妖氛。",
    "T50n2060_011:0509b13": "招引義學充諸慧日。屢詔往徵。頻辭不",
    "T50n2060_011:0509b14": "赴。以大業四年卒於滄土。時年七十有四。",
    "T50n2060_011:0509b15": "渤海太守金紫光祿大夫歷陽公宋元亮。及",
    "T50n2060_011:0509b16": "諸緇素。若喪厥親。為之建塔。益州福成寺",
    "T50n2060_011:0509b17": "道基法師。慧解通徵祖習有所。乃為之行",
    "T50n2060_011:0509b18": "狀。援引今古。文質存焉。",
    "T50n2060_011:0509b19": "釋智矩。姓吳氏。吳郡人。性矜莊。善機會。",
    "T50n2060_011:0509b20": "美容貌。雅為眾表。又善草隷偏愛文章。每",
    "T50n2060_011:0509b21": "值名賓輒屬興綴采。鋪詞橫錦勇思霏",
    "T50n2060_011:0509b22": "霜。而儀軌憲司未沿流俗。初聽興皇朗公",
    "T50n2060_011:0509b23": "講。討窮深致學冠時雄。而神氣高標在物",
    "T50n2060_011:0509b24": "峯出。威儀庠序容止端隆。雖寢處虛閑立",
    "T50n2060_011:0509b25": "操無改。有人私覘兩月徒行。空野攝衣無",
    "T50n2060_011:0509b26": "見抄反。欣其謹慎故重敘之。講四論大",
    "T50n2060_011:0509b27": "品。洞開幽府鏡識宗歸。披釋金陵望風頓",
    "T50n2060_011:0509b28": "怯。吐納機辯適對當時。弘匠浙東。砥礪",
    "T50n2060_011:0509b29": "前學。致使禹穴西騖成器極繁。末於故都",
    "T50n2060_011:0509c01": "建初寺又講三論。常聽百人。蔣州刺史武山",
    "T50n2060_011:0509c02": "公郭演。隋之良宰。創蒞南蕃。奉敬諮謁降",
    "T50n2060_011:0509c03": "情歸禁。隋煬往鎮楊越。採拔英靈。矩既",
    "T50n2060_011:0509c04": "譽洽東甌名流西楚。徵居慧日處以異",
    "T50n2060_011:0509c05": "倫。而執志出群言成世則。欲使道張帝",
    "T50n2060_011:0509c06": "里學潤秦川。開皇十九年更移關壤勅住",
    "T50n2060_011:0509c07": "京都之日嚴寺。供由晉國。教問隆繁置以華",
    "T50n2060_011:0509c08": "房。朋以明德一期俊傑。並是四海搜揚矩。",
    "T50n2060_011:0509c09": "特立清秀不偶群侶。覃思幽尋無微不討。",
    "T50n2060_011:0509c10": "外辭以疾內寔旁通。業競六時研精九部。",
    "T50n2060_011:0509c11": "纔有昏昧覽興賦詩。時暫闋餘便觀流",
    "T50n2060_011:0509c12": "略。製中論疏止解偈文。青目所銷鄙而輕",
    "T50n2060_011:0509c13": "削。每講談敘清攉宗致。雅涉曇影之風。義",
    "T50n2060_011:0509c14": "窟文鋒。頗懷洪偃之量。時有同師沙門吉藏",
    "T50n2060_011:0509c15": "者。學本興皇。威名相架文藻橫逸。矩實過",
    "T50n2060_011:0509c16": "之。所以每講敘王皆制新序。詞各不同。",
    "T50n2060_011:0509c17": "京華德望餐附味道者殷矣。而性罕外狎。課",
    "T50n2060_011:0509c18": "力逞詞。自非眾集未曾瞻覿。以大業二年",
    "T50n2060_011:0509c19": "正月卒于寺房。春秋七十有二。葬京郊之",
    "T50n2060_011:0509c20": "南。門人慧感慧賾。親承嘉誨詢處有歸。後",
    "T50n2060_011:0509c21": "於江之左右所在通化。各領門侶眾出百",
    "T50n2060_011:0509c22": "人。傳嗣宗勣不爽遺緒。",
    "T50n2060_011:0509c23": "釋慧海。姓張氏。河東虞鄉人。久積聞熏早",
    "T50n2060_011:0509c24": "成慧力。年在童齓德類老成。所以涉獵儒",
    "T50n2060_011:0509c25": "門歷覽玄肆。雖未窮其章句。略以得其指",
    "T50n2060_011:0509c26": "歸。乃曰。可以栖心養志者。其惟佛法乎。年",
    "T50n2060_011:0509c27": "至十四。遂落髮染衣。為沙門大昭玄統曇延",
    "T50n2060_011:0509c28": "法師弟子也。流心宗匠觀化群師。十八便",
    "T50n2060_011:0509c29": "講涅槃。至於五行十德二淨三點。文旨洞曉",
    "T50n2060_011:0510a01": "詞采豐贍。既受具戒轉厭囂煩。屏迹山",
    "T50n2060_011:0510a02": "林專崇禪業。居于弘農之伏讀山。會周武肆",
    "T50n2060_011:0510a03": "勃仁祠廢毀。乃竄身避難奔齊入陳。戒品",
    "T50n2060_011:0510a04": "無虧法衣不捨。又採聽攝論研窮至趣。大",
    "T50n2060_011:0510a05": "隋御宇方踐京邑。帝姊城安長公主。有知人",
    "T50n2060_011:0510a06": "之鑒。欽其德望為立伽藍。遂受以居之。今",
    "T50n2060_011:0510a07": "之靜法寺是也。課業四部三學兼弘。門徒濟",
    "T50n2060_011:0510a08": "濟于今傳美。末愛重定行不好講說。緘默",
    "T50n2060_011:0510a09": "自修唯道是務。而無恃聲望不言加飾。直",
    "T50n2060_011:0510a10": "心道場於斯人矣。仁壽已前。文帝頻頒璽",
    "T50n2060_011:0510a11": "書分布舍利每感異祥。恒有延譽之美。",
    "T50n2060_011:0510a12": "故感應傳云。初海造塔于定州恒岳寺。塔基",
    "T50n2060_011:0510a13": "之左有瀅。名曰龍淵。其水不流深湛懸岸。",
    "T50n2060_011:0510a14": "及將安置即揚濤。沸涌激注通于川陸。父",
    "T50n2060_011:0510a15": "老傳云。此水流竭不定。但有善事相投。必",
    "T50n2060_011:0510a16": "即泄流奔注。其徵感如此類也。後又送舍利",
    "T50n2060_011:0510a17": "于熊州十善寺。有人&#;躄及痼疾者積數",
    "T50n2060_011:0510a18": "十年。聞舍利初到。輿來禮懺心既殷至。忽便",
    "T50n2060_011:0510a19": "差損輕健而歸久值亢旱飛塵天塞。又感甘",
    "T50n2060_011:0510a20": "澤地如油塗。日朗空清來蘇數萬。大業二年",
    "T50n2060_011:0510a21": "五月二十七日卒于本寺。春秋五十有七。初",
    "T50n2060_011:0510a22": "病極命諸徒曰。吾聞上棟下宇生民之偓",
    "T50n2060_011:0510a23": "齪。外槨棺內世界之縈羈。既累形骸於桎",
    "T50n2060_011:0510a24": "梏亦礙生世於大患。豈揖禮義於囂塵。卜",
    "T50n2060_011:0510a25": "宅葬於煩飾者也。宜宗薄葬用嗣先塵",
    "T50n2060_011:0510a26": "貽諸有類矣。弟子欽崇德範。收骨而建塔",
    "T50n2060_011:0510a27": "于終南之峯。即至相之前嶺也。刻石立銘",
    "T50n2060_011:0510a28": "樹于塔所。自海之立寺。情務護持勤攝僧",
    "T50n2060_011:0510a29": "倫延迎賓客。凶年拯及振名京邑云爾",
    "T50n2060_011:0510b01": "釋辯義。姓馬氏。貝州清河人也。少出家。沈靜",
    "T50n2060_011:0510b02": "寡世事。志懷恢厚善與人交久而篤敬。言無",
    "T50n2060_011:0510b03": "勃怒滔然遠量。初歸猷論師。學雜心貫通",
    "T50n2060_011:0510b04": "文義。年始登冠便就講說。據法傳道疑難",
    "T50n2060_011:0510b05": "縱橫。隨問分析曾無遺緒。有沙門曇散者。",
    "T50n2060_011:0510b06": "解超遂古名重當時。聞義開論即來讎擬。",
    "T50n2060_011:0510b07": "往返十番更無後嗣。義曰。理勢未窮何不",
    "T50n2060_011:0510b08": "盡論。散曰。余之難人問不過十。卿今答勢",
    "T50n2060_011:0510b09": "不盡。知復何陳。當即驚譽兩河甫為稱首。",
    "T50n2060_011:0510b10": "屬齊曆云季周喪道津。乃南達建業。傳弘",
    "T50n2060_011:0510b11": "小論屢移聲價。更隆中土。隋煬搜選名德",
    "T50n2060_011:0510b12": "令住日嚴。以義學功顯著遂之關輔。諮義",
    "T50n2060_011:0510b13": "決疑日不虛席。京師俊德曇恭道撫及賾淨",
    "T50n2060_011:0510b14": "等。皆執文諮議窮其深隱。並未盡其懷也。",
    "T50n2060_011:0510b15": "後以世會明時寺多高達。一處五講常係",
    "T50n2060_011:0510b16": "法輪。義皆周歷觀詳折中弘理。而晦景消",
    "T50n2060_011:0510b17": "聲不咎前失。必應機墜緒者並從容辭讓",
    "T50n2060_011:0510b18": "無何而退。不欲顯黜於前故。英雄敬其卑",
    "T50n2060_011:0510b19": "牧。傳芳又甚於昔。仁壽二年。隋漢王諒。遠",
    "T50n2060_011:0510b20": "迎志念法師。來華京室。王欲衒其智術",
    "T50n2060_011:0510b21": "也。乃於禪林寺創建法集。致使三輔高哲",
    "T50n2060_011:0510b22": "咸廢講而同師焉。義廁其筵肆聆其雅",
    "T50n2060_011:0510b23": "致。乃以情之所滯。封而問之。前後三日。皆",
    "T50n2060_011:0510b24": "杜詞莫對。念處座命曰。向所問者乃同疑",
    "T50n2060_011:0510b25": "焉。請在下座返詢其志。義潛隱容德世罕",
    "T50n2060_011:0510b26": "共宗。及見慧發不思。合京竦神傳聽。其",
    "T50n2060_011:0510b27": "為顯晦皆此類也。煬帝昔位春宮。獻后云",
    "T50n2060_011:0510b28": "背。召日嚴大德四十餘人。皆四海宗師一",
    "T50n2060_011:0510b29": "時翹楚。及義對揚玄理。允塞天心。沙門道",
    "T50n2060_011:0510c01": "岳命宗俱舍。既無師受投解莫從。凡有疑",
    "T50n2060_011:0510c02": "議皆齎而取決。岳每歎曰。余之廣揚對法。",
    "T50n2060_011:0510c03": "非義孰振其綱哉。故洽聞之美見稱英達。",
    "T50n2060_011:0510c04": "時有沙門智矩吉藏慧乘等三十餘人。並煬",
    "T50n2060_011:0510c05": "帝所欽。日嚴同止。請義開演雜心。顧惟不",
    "T50n2060_011:0510c06": "競。即就元席。既對前達不事附文。提舉",
    "T50n2060_011:0510c07": "綱紐標會幽體。談述玄極不覺時延。其",
    "T50n2060_011:0510c08": "為時賢所重如此。以大業二年遘疾卒",
    "T50n2060_011:0510c09": "于住寺。春秋六十有六。葬京郊之南。東宮舍",
    "T50n2060_011:0510c10": "人鄭頲。為之碑頌。初義仁壽二年。奉勅送",
    "T50n2060_011:0510c11": "舍利於本州寶融寺既達州治忽放光明。",
    "T50n2060_011:0510c12": "寺僧智耀先有舍利九分。將入道場。數之",
    "T50n2060_011:0510c13": "加得十二分。又放光明。隨人緣念色相不",
    "T50n2060_011:0510c14": "同。青紅紫白同時異見。或佛像僧形重沓而",
    "T50n2060_011:0510c15": "出。前後放光日流數度。將入塔夕。復於",
    "T50n2060_011:0510c16": "基上氣發黃紫。去地四尺。填平後夜又放",
    "T50n2060_011:0510c17": "大光。上屬星漢下遍城邑。合境頂戴欣其",
    "T50n2060_011:0510c18": "嘉瑞。四年春末。又奉勅於廬州獨山梁靜",
    "T50n2060_011:0510c19": "寺起塔。初與官人案行置地行至此山。",
    "T50n2060_011:0510c20": "忽有大鹿從山走下。來迎於義。騰踊往還",
    "T50n2060_011:0510c21": "都無所畏。處既高敞而恨水少僧眾汲難。",
    "T50n2060_011:0510c22": "本有一泉。乃是僧粲禪師燒香求水。因即",
    "T50n2060_011:0510c23": "奔注。至粲亡後泉涸積年。及將擬置。一夜",
    "T50n2060_011:0510c24": "之間枯泉還涌。道俗欣慶。乃至打剎起基。",
    "T50n2060_011:0510c25": "數放大光如火如電。旋遶道場。遍照城",
    "T50n2060_011:0510c26": "郭。官民同見共嗟希有。",
    "T50n2060_011:0510c27": "釋明舜。姓張。青州人。少在佛宗學周經籍。",
    "T50n2060_011:0510c28": "偏以智論著名。次第誦文六十餘卷。明統",
    "T50n2060_011:0510c29": "大旨馳譽海濱。解惠連環世稱雄傑。值法",
    "T50n2060_011:0511a01": "滅南投屆于建業。栖止無定周流講席。後",
    "T50n2060_011:0511a02": "過江北住安樂寺。時弘論府肆意經王。大",
    "T50n2060_011:0511a03": "小諸乘並因准的。盛為時俊所採。時沙門",
    "T50n2060_011:0511a04": "慧乘。辯抗淮陽義歸有敘。從舜指摘大論",
    "T50n2060_011:0511a05": "定其宗領。遂爾弘道累稔栖意。未終夕經",
    "T50n2060_011:0511a06": "入夢具見冥官徵責福業。舜答。講智度論",
    "T50n2060_011:0511a07": "并誦本文六十餘卷。冥官云。講解浮虛誦",
    "T50n2060_011:0511a08": "經是實。餘齡未盡且放令還。既寤便止",
    "T50n2060_011:0511a09": "談論專私自業。末為晉王召入京輦住",
    "T50n2060_011:0511a10": "日嚴寺。傳燈事絕終窶其心。時敘玄義頓",
    "T50n2060_011:0511a11": "傾品藻。仁壽四年下勅造塔。令送舍利于",
    "T50n2060_011:0511a12": "蘄州福田寺。寺是州北三里鼓吹山上。每",
    "T50n2060_011:0511a13": "天雨晦冥。便增鼓角之響。因以名焉。竹林蒙",
    "T50n2060_011:0511a14": "密層巘重疊。唯有一路纔可通車。寺處深",
    "T50n2060_011:0511a15": "林。極為閑坦。是南齊高帝所立也。三院相",
    "T50n2060_011:0511a16": "接。最頂別院名曰禪居。趙州沙門法進之所",
    "T50n2060_011:0511a17": "立也下瞻雲霧。至於平旦日晚。望見橫雲",
    "T50n2060_011:0511a18": "之上乃有仙寺。每日如此。實為希有之勝",
    "T50n2060_011:0511a19": "地也。舜案行山勢。唯此為佳。乃於次院之",
    "T50n2060_011:0511a20": "內。安置靈塔。掘基三尺得一小蛇。可長尺",
    "T50n2060_011:0511a21": "餘五色備飾。乃祝曰。若為善相可止香奩。",
    "T50n2060_011:0511a22": "依言即入。遣去復來。經停三日便失所在。",
    "T50n2060_011:0511a23": "又深一丈獲方石一段。縱廣徑丈五采如錦。",
    "T50n2060_011:0511a24": "楞側畟然如人所造。即以石函置上而架",
    "T50n2060_011:0511a25": "塔焉。以大業二年卒于京寺。春秋六十矣。",
    "T50n2060_011:0511a26": "門人慧相者。惠聲有據崇嗣厥業扇美江",
    "T50n2060_011:0511a27": "都。",
    "T50n2060_011:0511a28": "釋智梵。姓封氏。渤海條人。後因祖父剖符。",
    "T50n2060_011:0511a29": "遂居涿郡之良鄉焉。岐嶷彰美早悟歸信。",
    "T50n2060_011:0511b01": "年十二屆河間郡。值靈簡禪師。求而剃落。",
    "T50n2060_011:0511b02": "遂遊學鄴都。師承大論十地等文。並嘗味",
    "T50n2060_011:0511b03": "弘旨溫習真性。俊響遐逸同侶歸宗。二十有",
    "T50n2060_011:0511b04": "三躬當師導。後策錫崤函通化京壤。綿歷",
    "T50n2060_011:0511b05": "二紀利益弘多。結眾法筵星羅帝里。開皇十",
    "T50n2060_011:0511b06": "六年。天水扶風二方勝壤。聞梵道務競申",
    "T50n2060_011:0511b07": "奏請。有勅許焉。梵任吹虛舟憩翼天水。",
    "T50n2060_011:0511b08": "大行道化信靡如風。仁壽末年重還魏闕。",
    "T50n2060_011:0511b09": "法輪重轉學侶雲隨。開帙剖文皆傳義旨。",
    "T50n2060_011:0511b10": "其年季春。奉勅置塔於郢州寶香寺。仍於",
    "T50n2060_011:0511b11": "塔東流水獲毛龜八枚。寺內基東池內又獲",
    "T50n2060_011:0511b12": "八枚。皆大小相似與世無異。但毛色青綠可",
    "T50n2060_011:0511b13": "長三寸。背上橫行五節而起。光相超異。出",
    "T50n2060_011:0511b14": "水便靡但見綠甲。入水毛起歷然上竦。具",
    "T50n2060_011:0511b15": "以奏聞。由是騰實楚都知名帝闕。大業五",
    "T50n2060_011:0511b16": "年又應詔旨令住禪定。靜緣攝想無替暄",
    "T50n2060_011:0511b17": "寒。九年二月四日卒于寺房。春秋七十有五。",
    "T50n2060_011:0511b18": "遺屬施身。門徒遵旨乃送終南山。鳩集餘",
    "T50n2060_011:0511b19": "骸緘于塔內。外施銘文。于今傳尚矣。",
    "T50n2060_011:0511b20": "釋[彰-章+青]淵。姓趙氏。京兆武功人也。家世榮茂冠",
    "T50n2060_011:0511b21": "蓋相承。厭此浮假希聞貞素。十三出家。道",
    "T50n2060_011:0511b22": "務宏舉定慧攸遠。屬周武凌法。而戒足無",
    "T50n2060_011:0511b23": "毀。慨佛日潛淪。擬抉目餘烈。乃剜眼奉",
    "T50n2060_011:0511b24": "養。用表慧燈之光華也。然幽情感通遂果",
    "T50n2060_011:0511b25": "心願。暨隋文重開正法即預緇衣。而慧業",
    "T50n2060_011:0511b26": "遐舉聞持莫類。自華嚴地持涅盤十地。皆",
    "T50n2060_011:0511b27": "一聞無墜歷耳便講。既釋眾疑時皆歎伏。",
    "T50n2060_011:0511b28": "行必直視動靜咸安。住則安禪緣諸止觀。一",
    "T50n2060_011:0511b29": "盋之與百納。始習至終。常坐之與山居。報",
    "T50n2060_011:0511c01": "傾便止。譏疑有涉斂足不行。尼寺市[門@(厂@墨)]",
    "T50n2060_011:0511c02": "由來不往。斯誠節動後昆厲清末法。兼以",
    "T50n2060_011:0511c03": "是非長短罕附胸懷。供給僧儔身先軌物。",
    "T50n2060_011:0511c04": "承靈裕法師擅步東夏。乃從而問焉。居履",
    "T50n2060_011:0511c05": "法堂亟經晦朔。身服麁素摧景末筵。目不",
    "T50n2060_011:0511c06": "尋文口無談義。門人以為蒙類也。初未",
    "T50n2060_011:0511c07": "齒之。裕居座數觀異其器宇。而未悉其",
    "T50n2060_011:0511c08": "惠解。乃召入私室與論名理。而神氣霆擊",
    "T50n2060_011:0511c09": "思緒鋒遊。對答如影響。身心如鐵石。裕因",
    "T50n2060_011:0511c10": "大嗟賞。以為吾之徒也。遂不許住堂同居",
    "T50n2060_011:0511c11": "宴寢。論道說義終日竟夜。兩情相得頓寫",
    "T50n2060_011:0511c12": "幽深。淵謂。理出不期更流神府。博觀盛集",
    "T50n2060_011:0511c13": "全無可師。還返裕所具陳性欲。後整操",
    "T50n2060_011:0511c14": "關壤屏迹終南。置寺結徒分時程業。三輔",
    "T50n2060_011:0511c15": "令達歸者充焉。今之至相寺是也。裕後勅召",
    "T50n2060_011:0511c16": "入朝。纔有間隙徑投淵寺。欣暢意得傾陰",
    "T50n2060_011:0511c17": "屢改。又以帝之信施為移山路。本居迮隘",
    "T50n2060_011:0511c18": "兼近川谷。將延法眾未日經遠。裕卜西",
    "T50n2060_011:0511c19": "南坡阜。是稱福地。非唯山眾相續。亦使供",
    "T50n2060_011:0511c20": "擬無虧。淵即從焉。今之寺墌是也。自爾迄",
    "T50n2060_011:0511c21": "今五十餘載。凶年或及而寺供無絕。如裕",
    "T50n2060_011:0511c22": "所示。斯亦預見之明也。因疾卒于至相之本",
    "T50n2060_011:0511c23": "房。春秋六十有八。即大業七年四月八日也。",
    "T50n2060_011:0511c24": "初淵奉持瓦鉢。一受至終行住隨身未曾",
    "T50n2060_011:0511c25": "他洗終前十日破為五段。因執而歎曰。鉢吾",
    "T50n2060_011:0511c26": "命也命緣已謝五廕散矣。因而遘疾。此則",
    "T50n2060_011:0511c27": "先現滅相。後遂符焉。及正捨壽之時。鍾聲",
    "T50n2060_011:0511c28": "無故嘶破。三年之後更復如本。此皆德感",
    "T50n2060_011:0511c29": "幽顯呈斯徵應。率如此類也。弟子法琳。夙",
    "T50n2060_011:0512a01": "奉遺蹤敬崇徽緒。於散骸之地。為建佛舍",
    "T50n2060_011:0512a02": "利塔一所。用津靈德。立銘表志云。",
    "T50n2060_011:0512a03": "釋道宗。俗姓孫氏。萊州即墨人。少從青州道",
    "T50n2060_011:0512a04": "藏寺道奘法師。學通經論。奘明達識慧。標",
    "T50n2060_011:0512a05": "舉河海名播南北。立四種黎耶聞熏解性",
    "T50n2060_011:0512a06": "佛果等義。廣如別傳。宗受業智論十地地持",
    "T50n2060_011:0512a07": "成實毘曇。大小該博。晚住州中遊德寺。寺即",
    "T50n2060_011:0512a08": "宗之所造。房堂園圃悉是經論。聲名雄遠",
    "T50n2060_011:0512a09": "玄素攸仰。及講大論天雨眾花。旋遶講",
    "T50n2060_011:0512a10": "堂飛流戶內。既不委地。久之還去。合眾驚",
    "T50n2060_011:0512a11": "嗟希有瑞也。宗雖目對初不怪之。行講如",
    "T50n2060_011:0512a12": "初。後不重述。時共伏其遠度。晚住慧日。英",
    "T50n2060_011:0512a13": "彥同聚該富是推。常講成實弘匠後學。偽",
    "T50n2060_011:0512a14": "鄭欽敬禮問優繁。上清東夏又欽德素。召",
    "T50n2060_011:0512a15": "入西京住勝光寺。復延入弘義宮。通霄法",
    "T50n2060_011:0512a16": "集。群后百辟咸從伏聽。披闡新異振發時",
    "T50n2060_011:0512a17": "心。自爾周輪隨講無替。雖無成濟而學者",
    "T50n2060_011:0512a18": "推焉。以武德六年卒于所住。春秋六十",
    "T50n2060_011:0512a19": "一。秦府下教贈物二百段。收葬于終南山",
    "T50n2060_011:0512a20": "至相寺之南巖。",
    "T50n2060_011:0512a21": "釋普曠。俗姓樊氏。扶風郿人也。七歲出家。",
    "T50n2060_011:0512a22": "依止圓禪師而為沙彌。居山餌栢一十五",
    "T50n2060_011:0512a23": "載。誦讀經教日夕相連。及進大戒便行",
    "T50n2060_011:0512a24": "頭陀。乞食人間栖投林冡二十餘載。剛梗",
    "T50n2060_011:0512a25": "嚴毅卓犖不群。言議酬捷孤然天挺。後遊",
    "T50n2060_011:0512a26": "聚落採拾遺文因過講席聽其餘論。素未",
    "T50n2060_011:0512a27": "開解聞即憲章。便搆心曲陳論高座。發言",
    "T50n2060_011:0512a28": "新奇卒難解釋。皆歎其俊銳莫肯前驅。每",
    "T50n2060_011:0512a29": "與周武對揚三寶。析理開神。有聲朝典。",
    "T50n2060_011:0512b01": "佛法正隆未勞聽解。遂往樊川頭陀自靜。",
    "T50n2060_011:0512b02": "夜宿寒林。人有索其首者。曠引刀將刎。",
    "T50n2060_011:0512b03": "乞者止之。又從索耳便刵而惠之。建德之",
    "T50n2060_011:0512b04": "年將壞二教。關中五眾騷擾不安。曠聞之",
    "T50n2060_011:0512b05": "躬往帝庭廣陳至理。不納其言。退而私",
    "T50n2060_011:0512b06": "業。于斯時也寺塔湮廢投命莫從。遠造則",
    "T50n2060_011:0512b07": "力竭難通。近從則心輕易徙。遂因其俗位",
    "T50n2060_011:0512b08": "消息其中。武帝雖滅二教意存李術。便更",
    "T50n2060_011:0512b09": "置通道觀學士三百人。並選佛道兩宗奇才",
    "T50n2060_011:0512b10": "俊邁者充之。曠理義精通時共僉舉。任居",
    "T50n2060_011:0512b11": "學正剖斷時秀為諸生先。不久廢觀。聽",
    "T50n2060_011:0512b12": "士隨才賦任。曠力怯躬耕糇粒無委。寄祿",
    "T50n2060_011:0512b13": "登庸復任岐山從事。奉遵舊約不黷情染",
    "T50n2060_011:0512b14": "衣。故氈裝倨傲臨官剃髮留鬚。頭戴紗",
    "T50n2060_011:0512b15": "帽纓其咽頷。用為常軌。有事判約筆斷如",
    "T50n2060_011:0512b16": "流。務涉繁擁者。便云我本道人不閑俗",
    "T50n2060_011:0512b17": "網。周國上下咸委其儀度也。顧曠通博任",
    "T50n2060_011:0512b18": "其處世。隋氏將興菩薩僧立。相如朝服不",
    "T50n2060_011:0512b19": "同剃剪。員置百二十人。並括前法牙角不",
    "T50n2060_011:0512b20": "涅塵俗者。曠識悟聞達當其一焉。尋復廢",
    "T50n2060_011:0512b21": "之。大法昌顯並預出家同居興善。果敢雄",
    "T50n2060_011:0512b22": "敏眾所先之。隋文以通道觀鍾賜玄都",
    "T50n2060_011:0512b23": "觀。黃巾一族同共移來將達前所。曠率其",
    "T50n2060_011:0512b24": "法屬徑往爭之。立理既平便又刵耳。道士",
    "T50n2060_011:0512b25": "望風索然自散。乃懸于國寺聲震百里。隋",
    "T50n2060_011:0512b26": "高晏駕禪定欝興。乃召居之。大業末年又登",
    "T50n2060_011:0512b27": "綱任。大唐啟運別奉詔書。曩積芳猷日別",
    "T50n2060_011:0512b28": "相見。武德三年三月卒於慈門寺。春秋七十",
    "T50n2060_011:0512b29": "三。遺告捨身山路不須塋壟。弟子捃萃",
    "T50n2060_011:0512c01": "餘骨。起塔於終南龍池之峯。樹銘旌德。于",
    "T50n2060_011:0512c02": "今存焉。",
    "T50n2060_011:0512c03": "釋保恭。姓崔。青州人也。晉永嘉南遷止于建",
    "T50n2060_011:0512c04": "業。父超道本州刺史。十一投炅法師。將欲",
    "T50n2060_011:0512c05": "試其神采。乃以觀音誦之。初夜一時須",
    "T50n2060_011:0512c06": "臾便度。自謂聞之如經月頃。即度出家。會",
    "T50n2060_011:0512c07": "炅亡沒。夢見兩蛇從師脚出入恭脚中。忽",
    "T50n2060_011:0512c08": "爾驚覺。自覺心志弘雅身相安怗。便往開",
    "T50n2060_011:0512c09": "善徹法師所聽採成論。義疏極細狀如蠅",
    "T50n2060_011:0512c10": "頭。一領八紙不遺一字。眾齊五百莫不",
    "T50n2060_011:0512c11": "推先。受具已後隨惠曉禪師綜習定業。深",
    "T50n2060_011:0512c12": "明觀行頻蒙印可。又聽成實謂有餘悟。",
    "T50n2060_011:0512c13": "反求所明翻成疑阻。即以問諸講匠皆",
    "T50n2060_011:0512c14": "無通者。逢高昌嵩公開揚地持十地。因從",
    "T50n2060_011:0512c15": "受學。不逾年稔大義皆明。於前疑中。又削",
    "T50n2060_011:0512c16": "其半。乃行依地持偏講法華。控引宗歸。得",
    "T50n2060_011:0512c17": "其奧旨。陳至德初。攝山慧布。北鄴初還欲",
    "T50n2060_011:0512c18": "開禪府。苦相邀請建立清徒。恭揖布慧",
    "T50n2060_011:0512c19": "聲便之此任。樹立綱位引接禪宗。故得栖",
    "T50n2060_011:0512c20": "霞一寺道風不墜至今稱之詠歌不絕。恭",
    "T50n2060_011:0512c21": "又從布聽採三論善會玄言。於前諸疑都",
    "T50n2060_011:0512c22": "並消釋。及布之亡委以徒眾。既承付屬",
    "T50n2060_011:0512c23": "率誘如初。而德素尊嚴見者皆憚。整理僧",
    "T50n2060_011:0512c24": "務功在護持。仁壽末年獻后崩背。帝造佛",
    "T50n2060_011:0512c25": "寺綜御須人。僉委聲實以狀聞奏。下勅徵",
    "T50n2060_011:0512c26": "入為禪定道場主。綱正僧網清肅有聞。",
    "T50n2060_011:0512c27": "迄于隋代常蒞斯任。隋齊王暕。奉其道德",
    "T50n2060_011:0512c28": "禮以為師。既受戒已施衣五百領。一無所",
    "T50n2060_011:0512c29": "受乃從餘散。唐運初興歸心泉石。遂避官",
    "T50n2060_011:0513a01": "於藍田悟真寺。栖息林岫將事終焉。而御",
    "T50n2060_011:0513a02": "眾攝持聲光帝里。武德二年。下勅召還依",
    "T50n2060_011:0513a03": "舊檢校。仍改禪定為大莊嚴。及舉十德",
    "T50n2060_011:0513a04": "統攝僧尼。京輦諸僧懾憚威嚴遂不登及。",
    "T50n2060_011:0513a05": "高祖聞之曰。恭禪師志行清澄可為綱統。",
    "T50n2060_011:0513a06": "朕獨舉之。既位斯任諸無與對。遂居大德",
    "T50n2060_011:0513a07": "之右。專當剖斷。平恕衷詣眾無怨焉。以武",
    "T50n2060_011:0513a08": "德四年十二月十九日卒于大莊嚴寺。春秋",
    "T50n2060_011:0513a09": "八十。初恭弱年入道志力兼常。不以利傾",
    "T50n2060_011:0513a10": "不以威動。敦肅嚴毅深有大猷。曾經山行",
    "T50n2060_011:0513a11": "虎伏前道。從邊直過情無顧及。大業中年",
    "T50n2060_011:0513a12": "梟感起逆。僧有競者言與同謀。于時正在",
    "T50n2060_011:0513a13": "堂中登坐竪義。兵衛奄至圍遶階庭。合眾",
    "T50n2060_011:0513a14": "驚惶將散其席。恭曰。自省無事。待論議訖",
    "T50n2060_011:0513a15": "當自辯之。從容談敘都無異色。斯例甚眾。",
    "T50n2060_011:0513a16": "略陳一二。由茲風問陳隋唐代。三國天子",
    "T50n2060_011:0513a17": "之所隆焉。葬于京郊之西南。其碑唐祕書監",
    "T50n2060_011:0513a18": "蕭德言製文。",
    "T50n2060_011:0513a19": "釋法侃。姓鄭氏。滎陽人也。弱年從道。志",
    "T50n2060_011:0513a20": "力堅明體理方廣。常流心府。聞泰山靈巖行",
    "T50n2060_011:0513a21": "徒清肅瑞迹屢陳遠揚滎澤。年未登冠遂",
    "T50n2060_011:0513a22": "往從焉。會彼眾心自欣嘉運。及進具後勵",
    "T50n2060_011:0513a23": "節弘規。預在清訓務機登踐。後周流講席",
    "T50n2060_011:0513a24": "博覽群宗。隨聞戢戴有倫前達。有淵法師。",
    "T50n2060_011:0513a25": "道播當時雄傑推指。妙通十地尤明地持。",
    "T50n2060_011:0513a26": "侃又從焉。聽其開釋。皆周涉正理遵修章",
    "T50n2060_011:0513a27": "采。屬齊歷不緒周湮法教。南度江陰",
    "T50n2060_011:0513a28": "栖遲建業。聽採新異鎣飾心神。攝慮緣求",
    "T50n2060_011:0513a29": "擬諸漆木。陳平之後北止江都安樂寺。有",
    "T50n2060_011:0513b01": "曹毘者。清信士也。明解攝論。真諦親承。侃",
    "T50n2060_011:0513b02": "乃三業歸從玄義請決。即開融勝相覆敘",
    "T50n2060_011:0513b03": "所聞。毘自聽之恐有遺逸。侃每於隱義發",
    "T50n2060_011:0513b04": "明鋪示既允愜當。毘皆合掌稱善。隋煬晉蕃",
    "T50n2060_011:0513b05": "昔鎮揚越。搜舉名器入住日嚴。以侃道",
    "T50n2060_011:0513b06": "洽江溽。將欲英華京部。乃召而隆遣。既達",
    "T50n2060_011:0513b07": "本寺厚供禮之。盛業弘被栖心止觀。時復",
    "T50n2060_011:0513b08": "開道唯識味德禮懺。匠益惰學亟動物",
    "T50n2060_011:0513b09": "心。仁壽二年。文帝感瑞。廣召名僧用增像",
    "T50n2060_011:0513b10": "化。勅侃往宣州安置舍利。既奉往至統敘",
    "T50n2060_011:0513b11": "國風陶引道俗。革化歸法者數亦殷矣。初",
    "T50n2060_011:0513b12": "孟春下詔之日。宣州城內官倉之地。夜放光",
    "T50n2060_011:0513b13": "明紅赤洞發。舉焰五丈廣一丈許。官人軍防",
    "T50n2060_011:0513b14": "千有餘人一時奔赴。謂是火起。及至倉所乃",
    "T50n2060_011:0513b15": "是光相。古老傳云。此倉本是永安舊寺也。至",
    "T50n2060_011:0513b16": "于明日永安寺擬置塔處。又放光明。如前",
    "T50n2060_011:0513b17": "無異。眾並不委其然也。季春三月侃到宣",
    "T50n2060_011:0513b18": "州權止公館。案行置所通皆下濕。一州之",
    "T50n2060_011:0513b19": "上不過永安。既預光待因搆塔焉。又令",
    "T50n2060_011:0513b20": "掘倉光之處。果得石函。恰同棺樣。不須",
    "T50n2060_011:0513b21": "繕造。因藏舍利。又降甘露凝於樹枝香甘",
    "T50n2060_011:0513b22": "過世。又感紫芝一枚生於舍利堂壁。九枚",
    "T50n2060_011:0513b23": "盤曲光色殊異。遂令以表聞奏。又造塔黎",
    "T50n2060_011:0513b24": "州。還令侃往。初至館停。聞空中天樂。繁會",
    "T50n2060_011:0513b25": "聒耳。道俗慶之。又感異香互來充鼻。掘地",
    "T50n2060_011:0513b26": "四尺獲一古瓦。銘云。千秋萬歲樂未央。侃",
    "T50n2060_011:0513b27": "奉福弘業亟發徵祥。抑是冥通。豈唯人事。",
    "T50n2060_011:0513b28": "旋還京邑講授相尋。大唐受禪情存護法。",
    "T50n2060_011:0513b29": "置十大德用清朝寄。時大集僧眾標名序",
    "T50n2060_011:0513c01": "位。侃儀止肅然挺超莫擬。既德充僧望遂",
    "T50n2060_011:0513c02": "之斯任。恂恂善誘弘悟繁焉。晚移興善講",
    "T50n2060_011:0513c03": "導無替。武德六年十一月卒於所住。春秋",
    "T50n2060_011:0513c04": "七十三矣。殯於東郊馬頭穴內。侃學專攝",
    "T50n2060_011:0513c05": "論。躡足親依。披析幽旨渙然標詣。解義釋",
    "T50n2060_011:0513c06": "名見稱清澈。諸赴聽者欣其指況。有道",
    "T50n2060_011:0513c07": "撫法師者。俊頴標首京城所貴。本住總持。",
    "T50n2060_011:0513c08": "宗師異解用通攝論。及臨侃席數扣重關。",
    "T50n2060_011:0513c09": "束心展禮餐承音訓。遂捨其本習從歸真",
    "T50n2060_011:0513c10": "諦。且侃形相英偉庠序端隆。折旋俯仰皆符",
    "T50n2060_011:0513c11": "古聖。所以隋朝盛德行業乃殊。至於容服可",
    "T50n2060_011:0513c12": "觀引命徵召。必以侃為言首。其威儀之選",
    "T50n2060_011:0513c13": "為如此也。及其少服紫石。老遂苦之。醫",
    "T50n2060_011:0513c14": "診云。須以猪肉用厭藥勢。侃曰。終須一",
    "T50n2060_011:0513c15": "謝。豈得噉他。因縱疾取終。其翹誠重物又",
    "T50n2060_011:0513c16": "若於此。侃初立名。立人安品。後值內惠",
    "T50n2060_011:0513c17": "日道場沙門智騫曰。侃之為字。人口為信。",
    "T50n2060_011:0513c18": "又從川字。言信的也。因從之。",
    "T50n2060_011:0513c19": "釋吉藏。俗姓安。本安息人也。祖世避仇移",
    "T50n2060_011:0513c20": "居南海。因遂家于交廣之間。後遷金陵而",
    "T50n2060_011:0513c21": "生藏焉。年在孩童。父引之見於真諦。仍乞",
    "T50n2060_011:0513c22": "詺之。諦問其所懷。可為吉藏。因遂名也。",
    "T50n2060_011:0513c23": "歷世奉佛門無兩事。父後出家名為道諒。精",
    "T50n2060_011:0513c24": "勤自拔苦節少倫。乞食聽法以為常業。每日",
    "T50n2060_011:0513c25": "持盋將還跣足入塔遍獻佛像。然後分施。",
    "T50n2060_011:0513c26": "方始進之。乃至涕涶便利。皆先以手承取。",
    "T50n2060_011:0513c27": "施應食眾生。然後遠棄。其篤謹之行初無",
    "T50n2060_011:0513c28": "中失。諒恒將藏聽興皇寺道朗法師講。隨",
    "T50n2060_011:0513c29": "聞領解悟若天真。年至七歲投朗出家。採",
    "T50n2060_011:0514a01": "涉玄猷日新幽致。凡所諮稟妙達指歸。論",
    "T50n2060_011:0514a02": "難所標獨高倫次。詞吐贍逸弘裕多奇。至",
    "T50n2060_011:0514a03": "年十九處眾覆述。精辯鋒遊。酬接時彥綽",
    "T50n2060_011:0514a04": "有餘美。進譽揚邑有光學眾。具戒之後聲",
    "T50n2060_011:0514a05": "問轉高。陳桂陽王欽其風采。吐納義旨欽",
    "T50n2060_011:0514a06": "味奉之。隋定百越遂東遊秦望。止泊嘉",
    "T50n2060_011:0514a07": "祥如常敷引。禹穴成市問道千餘。志存",
    "T50n2060_011:0514a08": "傳燈法輪相繼。開皇末歲。煬帝晉蕃置四",
    "T50n2060_011:0514a09": "道場。國司供給。釋李兩部各盡搜揚。以藏名",
    "T50n2060_011:0514a10": "解著功。召入慧日。禮事豐華優賞倫異。王",
    "T50n2060_011:0514a11": "又於京師置日嚴寺。別教延藏往彼居之。",
    "T50n2060_011:0514a12": "欲使道振中原行高帝壤。既初登京輦道",
    "T50n2060_011:0514a13": "俗雲奔。見其狀則傲岸出群。聽其言則",
    "T50n2060_011:0514a14": "鍾鼓雷動。藏乃遊諸名肆。薄示言蹤。皆掩",
    "T50n2060_011:0514a15": "口杜辭尠能其對。然京師欣尚妙重法華。",
    "T50n2060_011:0514a16": "乃因其利即而開剖。時有曇獻禪師。禪門",
    "T50n2060_011:0514a17": "鉦鼓。樹業光明道俗陳迹。創首屈請敷演",
    "T50n2060_011:0514a18": "會宗七眾聞風造者萬計。隘溢堂宇外流",
    "T50n2060_011:0514a19": "四面。乃露縵廣筵猶自繁擁。豪族貴遊皆傾",
    "T50n2060_011:0514a20": "其金貝。清信道侶俱慕其芳風。藏法化不窮",
    "T50n2060_011:0514a21": "財施填積。隨散建諸福田。用既有餘。乃充",
    "T50n2060_011:0514a22": "十無盡。藏委付曇獻資於悲敬。逮仁壽年",
    "T50n2060_011:0514a23": "中。曲池大像舉高百尺。繕修乃久身猶未成。",
    "T50n2060_011:0514a24": "仍就而居之。誓當搆立。抽捨六物并託四",
    "T50n2060_011:0514a25": "緣。旬日之間施物連續。即用莊嚴峙然高映。",
    "T50n2060_011:0514a26": "故藏之福力能動物心。凡有所營無非成",
    "T50n2060_011:0514a27": "就。隋齊王暕夙奉音猷。一見欣至而未知",
    "T50n2060_011:0514a28": "其神府也。乃屈臨第并延論士。京輦英彥",
    "T50n2060_011:0514a29": "相從前後六十餘人。並已陷折前鋒令名",
    "T50n2060_011:0514b01": "自著者。皆來總集。藏為論主。命章陳曰。以",
    "T50n2060_011:0514b02": "有怯之心。登無畏之座。用木訥之口。釋解",
    "T50n2060_011:0514b03": "頤之談。如此數百句。王顧學士傅德充曰。",
    "T50n2060_011:0514b04": "曾未延鋒御寇。止如向述恐罕追斯",
    "T50n2060_011:0514b05": "蹤。充曰。動言成論驗之今日。王及僚友同",
    "T50n2060_011:0514b06": "歎稱美。時沙門僧粲。自號三國論師。雄辯河",
    "T50n2060_011:0514b07": "傾吐言折角。最先徵問。往還四十餘番。藏對",
    "T50n2060_011:0514b08": "引飛激注贍滔然。兼之間施體貌詞采鋪",
    "T50n2060_011:0514b09": "發。合席變情赧然而退。於是芳譽更舉頓",
    "T50n2060_011:0514b10": "爽由來。王謂未得盡言更延兩日。探取義",
    "T50n2060_011:0514b11": "科重令竪對。皆莫之抗也。王稽首禮謝永",
    "T50n2060_011:0514b12": "歸師傅。并嚫吉祥麈尾。及諸衣物。晚以大",
    "T50n2060_011:0514b13": "業初歲。寫二千部法華。隋曆告終。造二十",
    "T50n2060_011:0514b14": "五尊像。捨房安置。自處卑室。昏曉相仍竭",
    "T50n2060_011:0514b15": "誠禮懺。又別置普賢菩薩像。帳設如前。躬",
    "T50n2060_011:0514b16": "對坐禪觀實相理。鎮累年紀不替於茲。",
    "T50n2060_011:0514b17": "及大唐義舉初屆京師。武皇親召釋宗。謁",
    "T50n2060_011:0514b18": "于虔化門下。眾以藏機悟有聞。乃推而敘對",
    "T50n2060_011:0514b19": "曰。惟四民塗炭。乘時拯溺。道俗慶賴。仰澤",
    "T50n2060_011:0514b20": "穹旻。武皇欣然勞問勤勤不覺影移。語久。別",
    "T50n2060_011:0514b21": "勅優矜。更殊恒禮。武德之初。僧過繁結置",
    "T50n2060_011:0514b22": "十大德。綱維法務宛從初議。居其一焉。實",
    "T50n2060_011:0514b23": "際定水欽仰道宗。兩寺連請延而住止遂通",
    "T50n2060_011:0514b24": "受雙願。兩以居之。齊王元吉。久揖風猷親",
    "T50n2060_011:0514b25": "承師範。又屈住延興。異供交獻。藏任物而",
    "T50n2060_011:0514b26": "赴。不滯行。藏年氣漸衰屢增疾苦。勅賜良",
    "T50n2060_011:0514b27": "藥。中使相尋。自揣勢極難瘳。懸露非久。乃",
    "T50n2060_011:0514b28": "遺表於帝曰。藏年高病積德薄人微。曲蒙",
    "T50n2060_011:0514b29": "神散尋得除愈。但風氣暴增命在旦夕。悲",
    "T50n2060_011:0514c01": "戀之至遺表奉辭。伏願久住世間緝寧家",
    "T50n2060_011:0514c02": "國。慈濟四生興隆三寶。儲后諸王並具遺",
    "T50n2060_011:0514c03": "啟累以大法。至于清旦索湯沐浴著新淨",
    "T50n2060_011:0514c04": "衣侍者燒香令稱佛號。藏加坐儼思如有",
    "T50n2060_011:0514c05": "喜色。齋時將及。奄然而化。春秋七十有五。",
    "T50n2060_011:0514c06": "即武德六年五月也。遺命露骸。而色逾鮮白。",
    "T50n2060_011:0514c07": "有勅慰賻。令於南山覓石龕安置。東宮",
    "T50n2060_011:0514c08": "以下諸王公等。並致書慰問。並贈錢帛。今",
    "T50n2060_011:0514c09": "上初為秦王偏所崇禮。乃通慰曰。諸行無",
    "T50n2060_011:0514c10": "常。藏法師道濟三乘名高十地。惟懷弘於",
    "T50n2060_011:0514c11": "般若。辯囿包於解脫。方當樹德淨土闡教",
    "T50n2060_011:0514c12": "禪林。豈意湛露晞晨業風飄世。長辭奈苑",
    "T50n2060_011:0514c13": "遽掩松門。兼以情切緒言見存遺旨。迹留",
    "T50n2060_011:0514c14": "人往彌用悽傷。乃送於南山至相寺。時屬炎",
    "T50n2060_011:0514c15": "熱坐于繩床屍不催臭加趺不散。弟子",
    "T50n2060_011:0514c16": "慧遠樹續風聲。收其餘骨鑿石瘞于北",
    "T50n2060_011:0514c17": "巖。就而裨德。初藏年位息慈英名馳譽。",
    "T50n2060_011:0514c18": "冠成之後榮扇逾遠。貌象西梵言寔東華。",
    "T50n2060_011:0514c19": "含嚼珠玉變態天挺。剖斷飛流殆非積學。",
    "T50n2060_011:0514c20": "對晤帝王。神理增其恒習。決滯疑議。聽眾",
    "T50n2060_011:0514c21": "忘其久疲。然而愛狎風流不拘檢約。貞素",
    "T50n2060_011:0514c22": "之識或所譏焉。加又縱達論宗頗懷簡略。",
    "T50n2060_011:0514c23": "御眾之德非其所長。在昔陳隋廢興。江陰",
    "T50n2060_011:0514c24": "凌亂。道俗波迸。各棄城邑乃率其所屬往",
    "T50n2060_011:0514c25": "諸寺中。但是文疏並皆收聚。置于三間堂內。",
    "T50n2060_011:0514c26": "及平定後方洮簡之。故目學之長勿過於",
    "T50n2060_011:0514c27": "藏。注引宏廣咸由此焉。講三論一百餘遍。",
    "T50n2060_011:0514c28": "法華三百餘遍。大品智論華嚴維摩等各數",
    "T50n2060_011:0514c29": "十遍。並著玄疏盛流於世。及將終日。製死",
    "T50n2060_011:0515a01": "不怖論。落筆而卒。詞云。略舉十門以為自",
    "T50n2060_011:0515a02": "慰。夫含齒戴髮。無不愛生而畏死者。不體",
    "T50n2060_011:0515a03": "之故也。夫死由生來。宜畏於生。吾若不生",
    "T50n2060_011:0515a04": "何由有死。見其初生即知終死。宜應泣生",
    "T50n2060_011:0515a05": "不應怖死。文多不載。慧遠依承侍奉俊悟",
    "T50n2060_011:0515a06": "當時。敷傳法化光嗣餘景。末投迹于藍田",
    "T50n2060_011:0515a07": "之悟真寺。時講京邑亟動眾心。人世即目",
    "T50n2060_011:0515a08": "故不廣敘。",
    "T50n2060_011:0515a09": "續高僧傳卷第十一"
}