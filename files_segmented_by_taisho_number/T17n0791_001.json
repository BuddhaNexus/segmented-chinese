{
    "T17n0791_001:0736b03": "No. 791",
    "T17n0791_001:0736b04": "佛說出家緣經",
    "T17n0791_001:0736b06": "後漢安息國三藏安世高譯",
    "T17n0791_001:0736b07": "如是我聞：一時婆伽婆在王舍城耆闍崛山，",
    "T17n0791_001:0736b08": "與大比丘僧俱，千二百五十。是時，難提優婆",
    "T17n0791_001:0736b09": "塞與五百優婆塞出王舍城，上耆闍崛山往",
    "T17n0791_001:0736b10": "詣佛所，頭面禮足，長跪叉手問佛：「大德！願聞",
    "T17n0791_001:0736b11": "優婆塞五戒；毀犯正戒有何惡事？」佛答：「難提",
    "T17n0791_001:0736b12": "優婆塞！楚害生命有十惡事。何等十？現世常",
    "T17n0791_001:0736b13": "懷害心；後世毒心隆赫，恒被痛害；怨怨不息，",
    "T17n0791_001:0736b14": "人不喜見；思慮多惡，見者怖懼；眠不安寐；夢",
    "T17n0791_001:0736b15": "則惶怖；覺則驚悸；死時狂勃，種短命栽；身壞",
    "T17n0791_001:0736b16": "命終生地獄中；設得為人多病少命。是為十",
    "T17n0791_001:0736b17": "惡事。「偷劫他財，有十惡事。何等十？貪餮深",
    "T17n0791_001:0736b18": "重，恒為眾疑；能興重惡，行則非時，動則非",
    "T17n0791_001:0736b19": "法；親友惡逆，賢良踈遠；敗戒果敢；常懼王",
    "T17n0791_001:0736b20": "伺，須財市命；種遺寶物；貧弊之業；身壞命終",
    "T17n0791_001:0736b21": "生地獄中；設得為人，飢寒困苦，致財良難，雖",
    "T17n0791_001:0736b22": "獲少財，五事共之——王、賊、水、火及惡妻子；今乃",
    "T17n0791_001:0736b23": "藏埋，會亦當失。是為十惡事。「邪婬有十惡事。",
    "T17n0791_001:0736b24": "何等十？常為其夫伺捕楚毒，室家不和；善法",
    "T17n0791_001:0736b25": "消竭，不善法增；危敗軀身；不檢其妻，不守",
    "T17n0791_001:0736b26": "財賄；常為人疑，宗親不信；種業如是；門不貞",
    "T17n0791_001:0736b27": "潔；身壞命終生地獄中；設得為女，非獨一主；",
    "T17n0791_001:0736b28": "設得為男，馳騁邪婬，自失其妻。是十惡事。「妄",
    "T17n0791_001:0736b29": "語中有十惡事。何等十？口常臭爛；善神背叛，",
    "T17n0791_001:0736c01": "凶鬼易陵；實言流世，眾所不信；俗為重事，不",
    "T17n0791_001:0736c02": "在言議；未有實事，惡名遠聞，為人輕毀，不起",
    "T17n0791_001:0736c03": "恭肅；雖言有實，人不奉用；多懷愁怖；種誹謗",
    "T17n0791_001:0736c04": "業；身死命終生地獄中；設得為人，常被誹謗。",
    "T17n0791_001:0736c05": "是十惡事。「飲酒有三十五惡。何等三十五？散",
    "T17n0791_001:0736c06": "盡財賄；致眾苦患；怨諍增重；裸露形軀；惡名",
    "T17n0791_001:0736c07": "遐邇；慧明日減；應得不得；已得便失；顯揚惡",
    "T17n0791_001:0736c08": "事；要務頓發憂慼之本；恍惚變沒；顏貌鄙",
    "T17n0791_001:0736c09": "惡；輕慢尊長；不知供養沙門、婆羅門；自於室",
    "T17n0791_001:0736c10": "家不辨尊卑；不宗敬佛；不崇大法；不敬事僧；",
    "T17n0791_001:0736c11": "返親惡人；遠離明能；崩墜邪道；無慚愧心；不",
    "T17n0791_001:0736c12": "護根門；惛荒婬欲；眾所不愛；人不喜見；德士",
    "T17n0791_001:0736c13": "宿舊咸來咎責；集造眾惡；要用之勢，不豫識",
    "T17n0791_001:0736c14": "任；智德隱避；像類不別；去泥洹遠；種狂惑",
    "T17n0791_001:0736c15": "業；身死命終生地獄中；設得為人，愚癡頑瞶。」",
    "T17n0791_001:0736c16": "是時，難提優婆塞及五百清信士、諸天、世人、",
    "T17n0791_001:0736c17": "四輩之眾，聞佛所說，畢命受持，頭面遶竟，踊",
    "T17n0791_001:0736c18": "悅而去。",
    "T17n0791_001:0736c19": "佛說出家緣經"
}