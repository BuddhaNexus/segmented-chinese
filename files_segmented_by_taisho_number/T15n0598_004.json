{
    "T15n0598_004:0151a02": "佛說海龍王經卷第四",
    "T15n0598_004:0151a04": "西晉月氏國三藏竺法護譯",
    "T15n0598_004:0151a05": "16 金翅鳥品(四)金翅鳥品第十六",
    "T15n0598_004:0151a06": "爾時有龍王，一名噏氣，二名大噏氣，三名",
    "T15n0598_004:0151a07": "熊羆，四名無量色，而白世尊曰：「於此海中",
    "T15n0598_004:0151a08": "無數種龍，若干種行、因緣之報來生於是，或",
    "T15n0598_004:0151a09": "有大種，或有小種，或有羸劣，獨見輕侮。有四",
    "T15n0598_004:0151a10": "種金翅鳥，常食斯龍及龍妻子，恐怖海中",
    "T15n0598_004:0151a11": "諸龍種類。願佛擁護，令海諸龍常得安隱，不",
    "T15n0598_004:0151a12": "懷恐怖。」於是世尊脫身皂衣，告海龍王：",
    "T15n0598_004:0151a13": "「汝當取是如來皂衣，分與諸龍王皆令周遍。",
    "T15n0598_004:0151a14": "所以者何？其在大海中有值一縷者，金翅",
    "T15n0598_004:0151a15": "鳥王不能犯觸。所以者何？持禁戒者所願",
    "T15n0598_004:0151a16": "必得。」爾時諸大龍王皆懷驚懅，各心念言：",
    "T15n0598_004:0151a17": "「是佛皂衣甚為少小，安得周遍大海諸龍？」",
    "T15n0598_004:0151a18": "時佛即知諸龍王心所懷疑恐，告海龍王：「假",
    "T15n0598_004:0151a19": "使三千大千世界所有人民，各各共分如來",
    "T15n0598_004:0151a20": "皂衣，終不減盡。其欲取衣，譬如虛空，隨",
    "T15n0598_004:0151a21": "其所欲則自然生。佛所建立不可思議巍巍",
    "T15n0598_004:0151a22": "之德，其如斯矣！」時海龍王即取佛衣，而自分",
    "T15n0598_004:0151a23": "作無央數百千叚，各各部分分與龍王，龍",
    "T15n0598_004:0151a24": "王之宮隨其所之廣狹大小自然給與，其衣",
    "T15n0598_004:0151a25": "如故，終不知盡。於時海龍王告諸龍王：「當",
    "T15n0598_004:0151a26": "敬此衣如敬世尊、如敬塔寺。所以者何？今此",
    "T15n0598_004:0151a27": "衣者如來所服，以是之故如敬塔寺也。假使",
    "T15n0598_004:0151a28": "一切供養如來，有奉此衣等無差特。」於是",
    "T15n0598_004:0151a29": "世尊告海龍王：「如是，如是！如仁所言！其奉",
    "T15n0598_004:0151b01": "此衣則供養如來。且觀諸龍及龍妻息各各",
    "T15n0598_004:0151b02": "所分如來衣不？」對曰：「唯然，已見！」佛言：「我皆",
    "T15n0598_004:0151b03": "授決即脫龍身，於是賢劫除志大乘，其餘",
    "T15n0598_004:0151b04": "諸龍皆得無著、當般泥洹。如是，龍王！如來",
    "T15n0598_004:0151b05": "在世，一切眾祐發一善心，緣當致佛，未曾",
    "T15n0598_004:0151b06": "有失。」爾時海中諸龍及龍妻息欣然大悅，自",
    "T15n0598_004:0151b07": "投佛前同音說言：「如來所語終無有二，至誠",
    "T15n0598_004:0151b08": "不虛，授我等決，至無為度。吾等今日住於大",
    "T15n0598_004:0151b09": "海，歸命佛法及諸聖眾，奉受禁戒，恭順如來",
    "T15n0598_004:0151b10": "反復之義。如來現在，數數往造，見佛稽首，",
    "T15n0598_004:0151b11": "聽采法義；般泥洹後，供養舍利，一切眾具",
    "T15n0598_004:0151b12": "而以奉事世尊舍利。」於是四金翅鳥王聞佛",
    "T15n0598_004:0151b13": "所建立，惶懅速疾往詣佛所前稽首足：「何",
    "T15n0598_004:0151b14": "故世尊奪吾等食？」佛言：「都有四食坐趣三",
    "T15n0598_004:0151b15": "處。何等四？一曰網獵禽獸、殘害群畜、殺",
    "T15n0598_004:0151b16": "生抂命以為飲食，是趣惡處。二曰執帶兵",
    "T15n0598_004:0151b17": "杖、刀矛斫刺、逼迫格射、劫奪他財以用飲食，",
    "T15n0598_004:0151b18": "是趣惡處。三曰慳貪諛諂、憒亂犯禁、邪見",
    "T15n0598_004:0151b19": "巧欺而以得食，是趣惡處。四曰非師稱師、非",
    "T15n0598_004:0151b20": "世尊稱世尊、墮邪稱正、非寂志稱寂志、非",
    "T15n0598_004:0151b21": "清淨稱清淨、非梵行自稱梵行、自稱詐求",
    "T15n0598_004:0151b22": "而以得食。是為四食，坐趣地獄、餓鬼、畜生三",
    "T15n0598_004:0151b23": "惡之處。吾所說法除此四食，不當以此養",
    "T15n0598_004:0151b24": "身、害眾生命。所以者何？一切眾生各自愛",
    "T15n0598_004:0151b25": "命，無自憎者，以是之故，欲自護身當護他人，",
    "T15n0598_004:0151b26": "安隱眾生。明者如是，不以危逼人，所不當作",
    "T15n0598_004:0151b27": "慎勿為也！」爾時四金翅鳥王，各與千眷屬俱",
    "T15n0598_004:0151b28": "而白佛言：「今日吾等自歸命佛及法眾僧，自",
    "T15n0598_004:0151b29": "首悔過前所犯殃，奉持禁戒，從今日始常以",
    "T15n0598_004:0151c01": "無畏施一切龍，擁護正法，至佛法住，將順道",
    "T15n0598_004:0151c02": "法到于滅盡，不違佛教。」佛告四金翅鳥王：",
    "T15n0598_004:0151c03": "「汝等之身，金仁佛時為四比丘，名曰欣樂、大",
    "T15n0598_004:0151c04": "欣樂、上勝、上友。是四比丘，違犯戒法，貪於供",
    "T15n0598_004:0151c05": "養，志迷醉惑，隨親友種逐於豪貴，意亂吾我，",
    "T15n0598_004:0151c06": "墮於邪見，輕諸比丘逼迫惱之，不護身、口、",
    "T15n0598_004:0151c07": "意，作惡眾多，供養金仁佛亦不可計，以是之",
    "T15n0598_004:0151c08": "故不墮地獄，墮此禽獸。前後殺生不可稱",
    "T15n0598_004:0151c09": "計，多所恐怖用不自護。」世尊應時即如其",
    "T15n0598_004:0151c10": "像現其神足，令四金翅鳥識念宿命，所可供",
    "T15n0598_004:0151c11": "養金仁佛及諸弟子。彼時所作罪福普悉念",
    "T15n0598_004:0151c12": "之，目覩悉見前世所作，白世尊曰：「其心剛",
    "T15n0598_004:0151c13": "䩕，難可調伏，坐心貪嫉，多所危害，違金仁尊",
    "T15n0598_004:0151c14": "教。我等今始寧沒身命不敢犯惡！」佛為說經，",
    "T15n0598_004:0151c15": "授其決言：「彌勒佛時，在第一會皆當得度！」",
    "T15n0598_004:0151c16": "17 舍利品(四)舍利品第十七",
    "T15n0598_004:0151c17": "爾時海龍王子及一切龍白佛言：「未曾有。世",
    "T15n0598_004:0151c18": "尊！如來所說普安一切，授諸龍決開化眷屬",
    "T15n0598_004:0151c19": "皆發道意。又以加恩乞施皂衣，使諸龍分。",
    "T15n0598_004:0151c20": "各以供養稽首奉事。緣是得護因發道意，慈",
    "T15n0598_004:0151c21": "愍眾生遵四等心慈悲喜護，興隆四恩惠施",
    "T15n0598_004:0151c22": "仁愛，利人等利一切救濟合聚。由此行德",
    "T15n0598_004:0151c23": "沙不雨身離於眾患，又寂意時不失天身，",
    "T15n0598_004:0151c24": "變為蛇虺臨食意後不遭蝦蟇，金翅鳥王不",
    "T15n0598_004:0151c25": "取食之。佛化四鳥皆識宿命，金仁佛時為四",
    "T15n0598_004:0152a01": "比丘，坐行兇暴不順正法逼迫同學故，墮",
    "T15n0598_004:0152a02": "金翅鳥自首悔過，改心易行發大道意，行四",
    "T15n0598_004:0152a03": "等心不害群黎，以得善護吾等永安不復見",
    "T15n0598_004:0152a04": "食，志不懷懼，長夜無難，皆蒙佛恩。今如來",
    "T15n0598_004:0152a05": "受龍王請，所演廣覆，譬如虛空無所不蓋。",
    "T15n0598_004:0152a06": "于今世尊還閻浮利，海中諸龍無所依仰，唯",
    "T15n0598_004:0152a07": "加大哀，佛滅度時在此大海留全舍利，一",
    "T15n0598_004:0152a08": "切眾類皆得供養華香、伎樂、被服、幢幡，轉加",
    "T15n0598_004:0152a09": "功德，速脫龍身，疾得無上正真之道。續見",
    "T15n0598_004:0152a10": "救濟，惟佛垂恩，威德兼加，所願得果。」佛言：",
    "T15n0598_004:0152a11": "「善哉，從爾所志！」時須菩提謂諸龍子：「諸仁",
    "T15n0598_004:0152a12": "者等勿建此心，則為妨廢一切之德。所以",
    "T15n0598_004:0152a13": "者何？佛泥洹後舍利分布八方，上下天、龍、",
    "T15n0598_004:0152a14": "鬼神、一切人民、蚑行喘息、人物之類，皆當供",
    "T15n0598_004:0152a15": "養華香伎樂稽首自歸，變化現光見者歡喜，",
    "T15n0598_004:0152a16": "知佛威神巍巍無極。緣是信之，皆發無上正",
    "T15n0598_004:0152a17": "真道意；或成緣覺，或得聲聞，或生天上，還",
    "T15n0598_004:0152a18": "得人身，與法相值，世世得度；如是之計普",
    "T15n0598_004:0152a19": "蒙獲濟。今者卿等各自求願，使佛、世尊在於",
    "T15n0598_004:0152a20": "大海而取滅度，供全舍利，獨欲奉侍。一切眾",
    "T15n0598_004:0152a21": "生何緣得度？永為窮厄無一救護！以故吾言",
    "T15n0598_004:0152a22": "勿發此心，令佛世尊海中滅度，獨奉全舍",
    "T15n0598_004:0152a23": "利而供養乎！」諸龍答曰：「唯須菩提勿宣斯",
    "T15n0598_004:0152a24": "言！無以己身限礙之智，以限如來無極之慧。",
    "T15n0598_004:0152a25": "如來功德聖道自在，無不變現，無遠無近，無",
    "T15n0598_004:0152a26": "彼無此，普遊十方其若虛空。發意之頃，能",
    "T15n0598_004:0152a27": "令海中諸龍神宮，三千大千世界州城、郡國、",
    "T15n0598_004:0152a28": "縣邑、丘聚，人中曠野天上世間，各各化現佛",
    "T15n0598_004:0152a29": "全舍利一切供養，於佛身體不增不減；分身",
    "T15n0598_004:0152b01": "十方無數佛土，亦無所分，普現一切，不去不",
    "T15n0598_004:0152b02": "來。譬如日影現於水中，佛亦不生亦不滅",
    "T15n0598_004:0152b03": "度，云何欲限如來慧乎？欲限如來為限虛空。」",
    "T15n0598_004:0152b04": "時須菩提聞諸龍子歎如來德，無窮無極，不",
    "T15n0598_004:0152b05": "可譬喻，默而無言。海中諸龍、虛空諸天及諸",
    "T15n0598_004:0152b06": "鬼、神踊躍歡喜，皆發無上正真道意。時佛歎",
    "T15n0598_004:0152b07": "嗟諸龍子曰：「善哉，善哉！仁等鑒明！誠如所",
    "T15n0598_004:0152b08": "云，無有異也。佛道高妙，無邊無際，無方無圓，",
    "T15n0598_004:0152b09": "無廣無狹，無遠無近，譬如虛空，不可為喻。」",
    "T15n0598_004:0152b10": "18 法供養品(四)法供養品第十八",
    "T15n0598_004:0152b11": "於是世尊告海龍王：「吾於大海所當教化皆",
    "T15n0598_004:0152b12": "以周畢，欲還精舍！」即從坐起，與大眾俱，尋",
    "T15n0598_004:0152b13": "從寶階出于大海，以無極莊嚴廣普威神住",
    "T15n0598_004:0152b14": "於海邊。爾時大海神名曰光耀，則以此偈，",
    "T15n0598_004:0152b15": "而讚歎曰：",
    "T15n0598_004:0152b16": "「身相三十二，　　天人所恭敬，",
    "T15n0598_004:0152b17": "無善神奉宗，　　稽首人中上。",
    "T15n0598_004:0152b18": "光如百葉華，　　猶若月盛明，",
    "T15n0598_004:0152b19": "清淨德超異，　　稽首施安隱。",
    "T15n0598_004:0152b20": "顏容殊妙好，　　百福功德相，",
    "T15n0598_004:0152b21": "德慧度無極，　　稽首於導師。",
    "T15n0598_004:0152b22": "施與調順上，　　積於清淨戒，",
    "T15n0598_004:0152b23": "忍辱力最勝，　　稽首世之上。",
    "T15n0598_004:0152b24": "過於精進力，　　禪定思清淨，",
    "T15n0598_004:0152b25": "智慧如虛空，　　稽首以自歸。",
    "T15n0598_004:0152b26": "行慈以等心，　　修哀攝眾生，",
    "T15n0598_004:0152b27": "喜心導御眾，　　常護度彼岸，",
    "T15n0598_004:0152b28": "妙音如哀鸞，　　所說喻梵聲，",
    "T15n0598_004:0152b29": "其響甚柔軟，　　願以稽首禮。",
    "T15n0598_004:0152c01": "降伏於魔怨，　　其力無等倫，",
    "T15n0598_004:0152c02": "遵修願道法，　　三處所奉持，",
    "T15n0598_004:0152c03": "淨除於三垢，　　講說三脫門，",
    "T15n0598_004:0152c04": "其名聞三千，　　是故稽首禮。",
    "T15n0598_004:0152c05": "善願常至誠，　　超度諸法上，",
    "T15n0598_004:0152c06": "尊勝諸國王，　　常施惠大財，",
    "T15n0598_004:0152c07": "以離諛諂塵，　　威神甚巍巍，",
    "T15n0598_004:0152c08": "光顏大殊妙，　　是以稽首禮。",
    "T15n0598_004:0152c09": "心堅如金剛，　　譬如須彌山，",
    "T15n0598_004:0152c10": "意至猶若地，　　故稽首德海。",
    "T15n0598_004:0152c11": "為人說空義，　　常寂度無極，",
    "T15n0598_004:0152c12": "湛然心平等，　　願以自歸命。",
    "T15n0598_004:0152c13": "開演如甘露，　　無趣斷所趣，",
    "T15n0598_004:0152c14": "天人人所敬，　　願稽首最勝。",
    "T15n0598_004:0152c15": "聞天上人間，　　名稱無有比，",
    "T15n0598_004:0152c16": "德普不可量，　　稽首于德海。",
    "T15n0598_004:0152c17": "所作如所言，　　為人說本行，",
    "T15n0598_004:0152c18": "所興為人講，　　稽首善調御。",
    "T15n0598_004:0152c19": "度於老病死，　　為賢眾所奉，",
    "T15n0598_004:0152c20": "演說解脫句，　　稽首歸命佛。",
    "T15n0598_004:0152c21": "分別罪福應，　　淨除邪見冥，",
    "T15n0598_004:0152c22": "為現正道行，　　歸命於最勝。",
    "T15n0598_004:0152c23": "以經寶布施，　　究暢于法樂，",
    "T15n0598_004:0152c24": "等心於怨友，　　以歸命世尊。",
    "T15n0598_004:0152c25": "我嗟歎導師，　　於德度無極，",
    "T15n0598_004:0152c26": "所以諮嗟福，　　願後如世尊。」",
    "T15n0598_004:0152c27": "於是海神光耀，說是偈讚佛已，顯揚大海：",
    "T15n0598_004:0152c28": "「如來出海，海無威神，願佛垂恩遺以法教，",
    "T15n0598_004:0152c29": "使此海中蒙其莊挍而獲度脫。」佛告海神：「有",
    "T15n0598_004:0153a01": "十法行得至莊挍。何等為十？護於諸根，十",
    "T15n0598_004:0153a02": "善清淨；志于慈心，不害眾生；意立大哀，發",
    "T15n0598_004:0153a03": "無上正真道；一切布施以若干行莊嚴其願；",
    "T15n0598_004:0153a04": "以大精進具足善法，心常寂然；不違本德，好",
    "T15n0598_004:0153a05": "樂經法；智慧清淨，以愍哀行；開化眾生，立於",
    "T15n0598_004:0153a06": "正德；入乎殊異，以致欣悅；逮得佛意，導以",
    "T15n0598_004:0153a07": "佛教。是為十法致乎莊嚴。」時大海神光耀",
    "T15n0598_004:0153a08": "與二萬天神，發無上正真道意，俱共歎曰：",
    "T15n0598_004:0153a09": "「今以莊嚴於是大海。所以者何？若發道意則",
    "T15n0598_004:0153a10": "為莊嚴三千世界，何況海乎！我等以發諸",
    "T15n0598_004:0153a11": "通慧心，一切莊嚴之功德也。我在於海，如來",
    "T15n0598_004:0153a12": "現在、若滅度後，擁護佛法，令其宣布。如來入",
    "T15n0598_004:0153a13": "城，現眾莊嚴，蒙以法恩化作講堂。」佛告光燿",
    "T15n0598_004:0153a14": "海神：「汝前後供養萬佛，普立大殿，又護正法，",
    "T15n0598_004:0153a15": "次當供養賢劫興佛，將導正法。竟賢劫已，當",
    "T15n0598_004:0153a16": "生無怒佛國妙樂世界，轉女人身，得為男子。",
    "T15n0598_004:0153a17": "無怒如來當授汝決，為無上正真道。」時大海",
    "T15n0598_004:0153a18": "神光燿，聞佛授決，歡喜踊躍，則取珠瓔，價",
    "T15n0598_004:0153a19": "踰海寶，用散佛上，即而頌曰：",
    "T15n0598_004:0153a20": "「佛以聖諦音，　　能仁授吾決，",
    "T15n0598_004:0153a21": "我不懷猶豫，　　後當成佛不？",
    "T15n0598_004:0153a22": "可令三千界，　　地所有劈裂，",
    "T15n0598_004:0153a23": "亦令月墮地，　　佛所說不妄。",
    "T15n0598_004:0153a24": "觀慈志境界，　　心淨修精進，",
    "T15n0598_004:0153a25": "今察我莊嚴，　　恭敬慧法義，",
    "T15n0598_004:0153a26": "覩安住所行，　　以慧決狐疑，",
    "T15n0598_004:0153a27": "了心如野馬，　　所說審至誠。",
    "T15n0598_004:0153a28": "施安除眾苦，　　歿命救恐畏，",
    "T15n0598_004:0153a29": "所療益無難，　　稽首最正覺。",
    "T15n0598_004:0153b01": "度脫諸惡趣，　　歸命光照世，",
    "T15n0598_004:0153b02": "導師明無上，　　稽首佛說道。",
    "T15n0598_004:0153b03": "其有聞佛聲，　　諸天人快利，",
    "T15n0598_004:0153b04": "佛法清淨行，　　志在于佛道。",
    "T15n0598_004:0153b05": "不得歸惡趣，　　便棄于八難，",
    "T15n0598_004:0153b06": "生天在人間，　　後得寂然跡。」",
    "T15n0598_004:0153b07": "於是海龍王子，名曰受現，白佛言：「無央數",
    "T15n0598_004:0153b08": "天、龍、神、香音神、無善神、鳳凰神、山神、恬柔神",
    "T15n0598_004:0153b09": "供養佛，我身亦當少少供養如來、正覺。假使",
    "T15n0598_004:0153b10": "世尊愍傷聽者，化作大殿，譬如忉利最上",
    "T15n0598_004:0153b11": "選宮，佛及弟子悉處其上，送至靈鷲山。」世",
    "T15n0598_004:0153b12": "尊曰：「如仁者願。宜知是時！」受現龍子自以",
    "T15n0598_004:0153b13": "神力承佛聖旨，化大嚴殿如忉利宮，佛及眾",
    "T15n0598_004:0153b14": "會皆處其上，在虛空中與八萬四千龍王諸",
    "T15n0598_004:0153b15": "后，鼓諸琴瑟而雨眾華及一切香，送佛、世尊",
    "T15n0598_004:0153b16": "詣靈鷲山。海龍王子與中宮俱，在世尊前",
    "T15n0598_004:0153b17": "自投歸命：「願周不及。所以者何？所興供養",
    "T15n0598_004:0153b18": "當如其寶。佛為一切無上福田，世尊大寶，正",
    "T15n0598_004:0153b19": "使三千大千世界滿中羅漢皆共供養於百",
    "T15n0598_004:0153b20": "千劫，不如奉侍如來、世尊，如是乃應供養。又",
    "T15n0598_004:0153b21": "世尊！何謂菩薩供養如來？」佛言：「且聽菩薩",
    "T15n0598_004:0153b22": "所行供養如來：其心清淨，除於瑕穢；而無諛",
    "T15n0598_004:0153b23": "諂，本性自然；不著一切諸善之本；無加害心，",
    "T15n0598_004:0153b24": "等光眾生；除妖邪心，所行鮮潔；言行相應，",
    "T15n0598_004:0153b25": "不侵欺世；賢聖智足，威儀至德；一切平平，",
    "T15n0598_004:0153b26": "而不違捨。賢聖大願；樂於空閑，捨眾憒閙；",
    "T15n0598_004:0153b27": "自調其心，聞法靜思；解知本諦，無我、無人、無",
    "T15n0598_004:0153b28": "壽、無命；入於空無，入普達寂；觀空、無想、無",
    "T15n0598_004:0153b29": "願，至三脫法；如是像法，調諸邪見；棄有常",
    "T15n0598_004:0153c01": "無常，不起不滅；逮得法忍，本淨無人；無身、口、",
    "T15n0598_004:0153c02": "心志行因緣。是則應法供養如來。身、口、心行",
    "T15n0598_004:0153c03": "則不供養；無所造行，不進不退；淨三道場，等",
    "T15n0598_004:0153c04": "於三世；除去三垢，不著三界；入三脫門，得三",
    "T15n0598_004:0153c05": "達智，是則名曰供養如來。」時海龍王問世",
    "T15n0598_004:0153c06": "尊曰：「其有人以華香、雜香、擣香、繒蓋、幢幡、伎",
    "T15n0598_004:0153c07": "樂、衣被、飲食、床臥、病瘦、醫藥供養如來，寧應",
    "T15n0598_004:0153c08": "供養不？」佛言：「龍王！隨其所種各得其類，",
    "T15n0598_004:0153c09": "此之供養不為究竟，離於垢塵，殖于德本，",
    "T15n0598_004:0153c10": "逮至賢聖心之解脫，不為無德、不至無上。菩",
    "T15n0598_004:0153c11": "薩有四事應供養如來。何等四？不捨道心，",
    "T15n0598_004:0153c12": "殖諸德本；心立大哀，合集慧品；建大精進，",
    "T15n0598_004:0153c13": "嚴淨佛土；入深妙法，心得法忍。是為四尊",
    "T15n0598_004:0153c14": "敬如來，為供養也。」",
    "T15n0598_004:0153c15": "爾時王舍城中梵志長者及無央數人民、尊",
    "T15n0598_004:0153c16": "者、大臣，上至摩竭國王阿闍世，聞佛在大",
    "T15n0598_004:0153c17": "海龍王宮，就請來還靈鷲山。時七萬二千",
    "T15n0598_004:0153c18": "人皆詣佛所，王阿闍世與官屬三萬二千，出",
    "T15n0598_004:0153c19": "王舍城詣靈鷲山，稽首佛足，遶佛三匝，却",
    "T15n0598_004:0153c20": "住一面，前白佛言：「佛入大海，水何所至？」佛",
    "T15n0598_004:0153c21": "言：「大王！其有比丘威光定意心正受者，普",
    "T15n0598_004:0153c22": "見滿火，其水安在？」王對曰：「三昧自在之所",
    "T15n0598_004:0153c23": "致也，天中天！志心所為也。」佛言：「王寧得",
    "T15n0598_004:0153c24": "聲聞所興三昧自在已耶？心之所為乎！如來",
    "T15n0598_004:0153c25": "常定等一切法，曉了坐起而得自在，於法",
    "T15n0598_004:0153c26": "為尊心無所礙。佛入大海，其處水類續見如",
    "T15n0598_004:0153c27": "故，其陸地人覩乎大海其水枯涸，但見眾",
    "T15n0598_004:0153c28": "寶而莊嚴之，譬如第六他化自在諸天宮殿",
    "T15n0598_004:0153c29": "所莊嚴也。佛光普照諸龍宮殿、香音神宮、無",
    "T15n0598_004:0154a01": "善神宮，其大海中含血之類，皆行慈心，仁意",
    "T15n0598_004:0154a02": "相向，無懷害者。」阿闍世王白佛：「其海龍王",
    "T15n0598_004:0154a03": "久如發無上正真道意？奉事幾佛何時當逮",
    "T15n0598_004:0154a04": "最正覺？所號為何？」佛告王曰：「乃往久遠無",
    "T15n0598_004:0154a05": "央數劫不可思議，彼時有佛，號光淨照耀",
    "T15n0598_004:0154a06": "如來、至真、等正覺、明行成為、善逝、世間解、無上",
    "T15n0598_004:0154a07": "士、道法御、天人師，號佛、世尊，乃在東方，世界",
    "T15n0598_004:0154a08": "曰善淨現，劫名可意寂。其善淨現世界，平正",
    "T15n0598_004:0154a09": "而悉莊嚴，假使一切嗟歎其德，不能究竟。",
    "T15n0598_004:0154a10": "時有轉輪聖王，號曰護天，常供養光淨照耀",
    "T15n0598_004:0154a11": "如來，四百二十萬歲一切施安，竟此之數寐",
    "T15n0598_004:0154a12": "於夢中，自然瑞應聞此偈曰：",
    "T15n0598_004:0154a13": "「『王以供養大聖人，　　甚多無量難思議，",
    "T15n0598_004:0154a14": "常興慈哀於眾生，　　當發最上菩薩心。",
    "T15n0598_004:0154a15": "是供養尊妙第一，　　此則奉敬諸如來，",
    "T15n0598_004:0154a16": "其有能發菩薩志，　　則為度世威神德。』」",
    "T15n0598_004:0154a17": "佛告阿闍世王：「其護天轉輪聖王，夢聞此",
    "T15n0598_004:0154a18": "已，寤自驚怪：『吾供養佛四百二十萬歲，佛",
    "T15n0598_004:0154a19": "說經法章句各異，初未曾聞如此偈經，是",
    "T15n0598_004:0154a20": "佛說邪？魔所云乎？』即䟽偈文而諷誦之。時",
    "T15n0598_004:0154a21": "光淨照耀如來行遊諸國，聖王即與八萬四",
    "T15n0598_004:0154a22": "千王及八萬四千后、國中臣民，其諸往者各",
    "T15n0598_004:0154a23": "八萬四千，俱往追佛，欲決斯疑。即逮見佛，稽",
    "T15n0598_004:0154a24": "首足下，敬問無量，即白佛言：『吾供養佛四",
    "T15n0598_004:0154a25": "百二十萬歲，佛說經法若干種義。我昨夜夢，",
    "T15n0598_004:0154a26": "夢中見佛說此二偈，寤甚驚怪，未從如來聞",
    "T15n0598_004:0154a27": "此偈教，不審佛所歎乎？魔所說耶？今故遠",
    "T15n0598_004:0154a28": "來欲決此疑！唯願世尊分別說之！』佛告護",
    "T15n0598_004:0154a29": "天：『是吾所讚，非魔之所云。』王又白佛言：",
    "T15n0598_004:0154b01": "『我奉事世尊若干億歲，供養衣食無所乏少，",
    "T15n0598_004:0154b02": "為我說經章句各異，爾時何故不歎此義？』佛",
    "T15n0598_004:0154b03": "即以偈答王曰：",
    "T15n0598_004:0154b04": "「『人心羸劣未有識，　　初習福事未見深，",
    "T15n0598_004:0154b05": "不可為說微妙法，　　心中驚疑或作却。",
    "T15n0598_004:0154b06": "以解罪福信佛法，　　心堅意固不迴動，",
    "T15n0598_004:0154b07": "乃可為說菩薩事，　　爾乃解至無極慧。』",
    "T15n0598_004:0154b08": "「時王及群臣后民心中大悅，皆發無上正真",
    "T15n0598_004:0154b09": "道意，尋立不退轉地，則以此偈而讚世尊",
    "T15n0598_004:0154b10": "曰：",
    "T15n0598_004:0154b11": "「『不以貪諸色，　　亦不猗音聲，",
    "T15n0598_004:0154b12": "香薰眾細滑，　　不以此得佛。",
    "T15n0598_004:0154b13": "離懈怠怯弱，　　避貪嫉犯法，",
    "T15n0598_004:0154b14": "除瞋恚憒亂，　　乃得成正覺。",
    "T15n0598_004:0154b15": "捨身諸所安，　　代眾生受惱，",
    "T15n0598_004:0154b16": "精進常樂法，　　如是乃得佛。",
    "T15n0598_004:0154b17": "我今志大道，　　佛與天證我，",
    "T15n0598_004:0154b18": "唯導師造行，　　令所言無異。",
    "T15n0598_004:0154b19": "夢中聞道心，　　適聞志大乘，",
    "T15n0598_004:0154b20": "所作慧無疑，　　得至佛法王。』」",
    "T15n0598_004:0154b21": "佛告阿闍世王：「欲知爾時轉輪聖王護天者",
    "T15n0598_004:0154b22": "不？今海龍王是！彼時初發無上正真道意。",
    "T15n0598_004:0154b23": "又王所問何時成佛？王具當聽：過二百無",
    "T15n0598_004:0154b24": "央數劫當成為佛，號無垢淨無量德超所有",
    "T15n0598_004:0154b25": "王如來、至真、等正覺，世界曰法音聲，劫曰首",
    "T15n0598_004:0154b26": "華。其法音聲世界，眾寶合成若干種色，地平",
    "T15n0598_004:0154b27": "如掌，其地柔軟，如天綩綖，有萬億安明山廣",
    "T15n0598_004:0154b28": "普難量，安隱豐熟，五穀平賤，天人充滿，衣服",
    "T15n0598_004:0154b29": "飲食如第六天人所居。法音聲世界諸樹，根、",
    "T15n0598_004:0154c01": "葉、莖、節、華、實皆以七寶，悉出無數若干百",
    "T15n0598_004:0154c02": "千道法音聲。其界人民猶若諸天，所語變",
    "T15n0598_004:0154c03": "化柔軟之聲，皆承法音，寂然澹泊，及佛法眾",
    "T15n0598_004:0154c04": "智度無極四恩之教，善權方便，滅定離欲，",
    "T15n0598_004:0154c05": "空、無想、不願無為無數，以故其界名法音",
    "T15n0598_004:0154c06": "聲。其有天人在彼土者，樂法歡喜，皆當入",
    "T15n0598_004:0154c07": "大聖，分別諸慧，審諦究竟，發無上正真道意。",
    "T15n0598_004:0154c08": "其佛欲說經時，身放大光普照佛界，其光明",
    "T15n0598_004:0154c09": "中則出億佛說講法聲。時諸天人見光聞法",
    "T15n0598_004:0154c10": "欣然大悅，往詣如來，自歸供養，則無央數以",
    "T15n0598_004:0154c11": "神足力飛行虛空，化寶蓮華而坐其上。如來",
    "T15n0598_004:0154c12": "應時亦在虛空坐師子座，為諸菩薩講說經",
    "T15n0598_004:0154c13": "道。時諸十方無央數百千諸菩薩者，皆當來",
    "T15n0598_004:0154c14": "會聽受經法，其國人民皆樂經法，亦無諸魔",
    "T15n0598_004:0154c15": "有所嬈害，亦無眾邪異道，亦無橫死。其佛",
    "T15n0598_004:0154c16": "壽十二劫，諸菩薩行超過於空。其國如是",
    "T15n0598_004:0154c17": "莊嚴無量，說法無限，菩薩無數。」",
    "T15n0598_004:0154c18": "19 空淨品(四)空淨品第十九",
    "T15n0598_004:0154c19": "王阿闍世前白佛言：「唯然，世尊！常於諸法有",
    "T15n0598_004:0154c20": "大愍哀，諸法誑詐，因惑起想，隨其所欲展",
    "T15n0598_004:0154c21": "轉相惑。菩薩之行不可計量，彼為菩薩當",
    "T15n0598_004:0154c22": "修道行，至彼佛土具足嚴淨，諸菩薩行皆當",
    "T15n0598_004:0154c23": "追學攝取佛土，如海龍王國土嚴淨。」佛言：「如",
    "T15n0598_004:0154c24": "是，如是！大王！一切諸法皆從念興，隨其所",
    "T15n0598_004:0154c25": "作各各悉成，諸法無住亦無有處。」爾時阿闍",
    "T15n0598_004:0154c26": "世王謂海龍王：「快哉，龍王！為得善利，乃令",
    "T15n0598_004:0154c27": "如來授仁之決，當成佛時，國土清嚴不可",
    "T15n0598_004:0154c28": "思議。」龍王答曰：「法無有決。所以者何？諸法",
    "T15n0598_004:0154c29": "皆靜，因種、陰、入，假名曰人。其受決者，無",
    "T15n0598_004:0155a01": "陰、種、入，以有名色，假名為人。其受決者，無名",
    "T15n0598_004:0155a02": "無色，因緣報應，見思想念，假名曰人。其受決",
    "T15n0598_004:0155a03": "者，無有報應，無見無思，無想無念；假使菩薩",
    "T15n0598_004:0155a04": "等行德本，彼之德本亦無決矣。諸法相空，虛",
    "T15n0598_004:0155a05": "空無決，一切諸法無想無願、無為無數，不",
    "T15n0598_004:0155a06": "授無想無願、無為無數之決也。」龍王復謂",
    "T15n0598_004:0155a07": "王阿闍世：「諸佛大哀不可思議！諸經無名，無",
    "T15n0598_004:0155a08": "有思想，而說名想。諸佛、世尊無名相識，而",
    "T15n0598_004:0155a09": "隨習俗因而示現有授決也！彼亦無法受",
    "T15n0598_004:0155a10": "決，亦無內外當受決者。」阿闍世又問龍王言：",
    "T15n0598_004:0155a11": "「以得法忍逮平等行，菩薩如是乃得決乎？」海",
    "T15n0598_004:0155a12": "龍王曰：「其忍悉空，想不可盡；究竟曉了至",
    "T15n0598_004:0155a13": "于本際，無盡之際；平等之際，無我之際；吾",
    "T15n0598_004:0155a14": "我之際，審諦之際；至于究竟，無成就際。其際",
    "T15n0598_004:0155a15": "以空至于脫際，婬怒癡際有了是際，則無",
    "T15n0598_004:0155a16": "所猗。無所猗者，設於音聲無合會；無合會者，",
    "T15n0598_004:0155a17": "不著無脫。無脫無行，行無所行，亦無不行，",
    "T15n0598_004:0155a18": "亦無所憂。已無所憂，於斯菩薩則都一切",
    "T15n0598_004:0155a19": "諸所作行所見無見。假使無所見，不作審諦，",
    "T15n0598_004:0155a20": "而已平等。入已、所住已平等度，不殘不",
    "T15n0598_004:0155a21": "禮，不卒不暴，以等諸法然後得忍。彼所謂",
    "T15n0598_004:0155a22": "忍及所授決，若受決已及受決者，是一切",
    "T15n0598_004:0155a23": "法皆平等法乎。諸法界究竟無法界，無不",
    "T15n0598_004:0155a24": "以決了亦無所成，觀此法已，察其義理，諸法",
    "T15n0598_004:0155a25": "無能計者，譬如虛空不可計數以度諸數，諸",
    "T15n0598_004:0155a26": "法如是。」海龍王說是語時，二萬菩薩得不起",
    "T15n0598_004:0155a27": "法忍，百比丘漏盡意解。",
    "T15n0598_004:0155a28": "爾時王阿闍世白佛：「至未曾有。世尊！龍王",
    "T15n0598_004:0155a29": "之辯。」佛言：「未足為怪，不以為難！新發意者",
    "T15n0598_004:0155b01": "聞是不恐、不難、不畏，是乃為難。所以者何？",
    "T15n0598_004:0155b02": "諸佛、世尊本之道法，如是難及，少有信者。",
    "T15n0598_004:0155b03": "天上、世間人不能受，不入不信而不喜樂。以",
    "T15n0598_004:0155b04": "故當知其有聞是深經法者，不以恐畏，此乃",
    "T15n0598_004:0155b05": "為難。前世供養無央數佛，安以為難？譬如有",
    "T15n0598_004:0155b06": "人，虛空無形而現形像，是為難不？」對曰：「甚",
    "T15n0598_004:0155b07": "難！天中天！」佛言：「其聞此經深奧之義，一切信",
    "T15n0598_004:0155b08": "樂，皆知無我、無人、無壽、無命。其有信者、甫當",
    "T15n0598_004:0155b09": "信者，此等則是如來順明平夷之類親友善",
    "T15n0598_004:0155b10": "師也。則能堪任信除垢塵，為一切人講說經",
    "T15n0598_004:0155b11": "法，能詣道場以慈降伏百千億魔及餘官屬，",
    "T15n0598_004:0155b12": "為於諸法而得自在。其心清淨，諸通之慧近",
    "T15n0598_004:0155b13": "在目前；發意之頃成智慧明，逮最正覺；勸󰮔",
    "T15n0598_004:0155b14": "眾生知一切心群萌諸根，而轉無上大法輪",
    "T15n0598_004:0155b15": "也；療一切病，開化異道，破壞怨敵，吹大法",
    "T15n0598_004:0155b16": "䗍。」於是海龍王所願皆獲，不失本志，聞所",
    "T15n0598_004:0155b17": "受決，欣然大悅，善心生焉，踊在虛空以偈",
    "T15n0598_004:0155b18": "讚佛：",
    "T15n0598_004:0155b19": "「如虛空本清淨，　　無色無受無數，",
    "T15n0598_004:0155b20": "安住說法如是，　　若虛空普自然，",
    "T15n0598_004:0155b21": "名不有而不無，　　造因緣及報應，",
    "T15n0598_004:0155b22": "安住講調不諍，　　無人命無壽識。",
    "T15n0598_004:0155b23": "一切法甚清淨，　　吾我清悉平等，",
    "T15n0598_004:0155b24": "吾我靜法等靜，　　解是者則受決。",
    "T15n0598_004:0155b25": "察法界本清淨，　　人界靜亦如是，",
    "T15n0598_004:0155b26": "如眾生界靜者，　　佛法靜亦復然。",
    "T15n0598_004:0155b27": "若佛法清淨者，　　諸佛土靜亦等，",
    "T15n0598_004:0155b28": "設佛土清淨者，　　諸慧靜無差特。",
    "T15n0598_004:0155b29": "諸法淨因數號，　　以計數不得名，",
    "T15n0598_004:0155c01": "由想數名本空，　　其諸名數無礙。",
    "T15n0598_004:0155c02": "群萌類志所念，　　無見無色無成，",
    "T15n0598_004:0155c03": "如無成心意識，　　諸法爾空無心。",
    "T15n0598_004:0155c04": "或有作則無作，　　有緣罪無受者，",
    "T15n0598_004:0155c05": "終始瑕無行者，　　名泥洹無寂然。",
    "T15n0598_004:0155c06": "入本際無礙原，　　虛空本無我際，",
    "T15n0598_004:0155c07": "選諸際得等原，　　知眾生本審門。",
    "T15n0598_004:0155c08": "去來今現在際，　　順明智此諸際，",
    "T15n0598_004:0155c09": "於慧等無際門，　　究法界佛種性。",
    "T15n0598_004:0155c10": "不起滅最勝幢，　　空無想願本靜，",
    "T15n0598_004:0155c11": "無言聲真諦法，　　是諸聖寂寞地。",
    "T15n0598_004:0155c12": "若解諸法澹泊，　　自然悅如捉空，",
    "T15n0598_004:0155c13": "彼無吾我身寂，　　假如此樂聖法。",
    "T15n0598_004:0155c14": "十方佛所說法，　　當來佛所宣揚，",
    "T15n0598_004:0155c15": "一切等未來聲，　　因音現入無聲。",
    "T15n0598_004:0155c16": "聲空自然如響，　　諸法空猶虛念，",
    "T15n0598_004:0155c17": "無法非法教化，　　誠本無可不得。",
    "T15n0598_004:0155c18": "一切法無主名，　　若干想念非明，",
    "T15n0598_004:0155c19": "人名靜不可得，　　諸法本靜如是。」",
    "T15n0598_004:0155c20": "20 囑累受持品(四)囑累受持品第二十",
    "T15n0598_004:0155c21": "於是世尊告諸大士言：「諸正士！汝等當持",
    "T15n0598_004:0155c22": "此如來說無上正真道，使得久存。誰能堪任",
    "T15n0598_004:0155c23": "受持誦說如是像比？」即時二萬菩薩、萬天",
    "T15n0598_004:0155c24": "子起住佛前，同音白世尊曰：「吾等當受如",
    "T15n0598_004:0155c25": "是像經，當令流布，普周遠近。」佛又問言：「汝",
    "T15n0598_004:0155c26": "等云何而將御法，持斯如來無上正真道乎？」",
    "T15n0598_004:0155c27": "彼有菩薩名曰慧英幢，前白佛言：「唯然，世尊！",
    "T15n0598_004:0155c28": "隱省諸法都無所持，寧能髣髴持佛道乎？」世",
    "T15n0598_004:0155c29": "尊答曰：「族姓子！如斯則應持佛道。」等見菩",
    "T15n0598_004:0156a01": "薩白佛言：「揆察佛道等乎五逆，寧少髣髴",
    "T15n0598_004:0156a02": "持佛道乎？」世尊曰：「族姓子！是故仁者則應",
    "T15n0598_004:0156a03": "持如來佛大道也。」無見菩薩曰：「唯然，世尊！",
    "T15n0598_004:0156a04": "我不見凡夫法，亦不見學、不學法，不見緣",
    "T15n0598_004:0156a05": "覺及菩薩法，亦不見佛法，我有持如來法",
    "T15n0598_004:0156a06": "乎？」世尊曰：「族姓子！以是寂故，應持如來佛",
    "T15n0598_004:0156a07": "大道也。」諸法無所願菩薩曰：「唯，世尊！我永",
    "T15n0598_004:0156a08": "不知一切諸法當所持者，寧能為持如來法",
    "T15n0598_004:0156a09": "乎？」世尊曰：「族姓子！以是寂故，應持如來佛",
    "T15n0598_004:0156a10": "大道也。」不眴菩薩曰：「唯，世尊！我自不行，亦",
    "T15n0598_004:0156a11": "不遣心，亦不發意，我寧為持如來法乎？」世",
    "T15n0598_004:0156a12": "尊曰：「族姓子！以是寂故，應持如來佛大道也。」",
    "T15n0598_004:0156a13": "無得菩薩曰：「唯，世尊！其不說法及非法，不",
    "T15n0598_004:0156a14": "演法聲，除諸法想，如是行者為護一切法乎？」",
    "T15n0598_004:0156a15": "答曰：「族姓子！是應寂然。」無在菩薩曰：「唯，世",
    "T15n0598_004:0156a16": "尊！其不聽受法應不應，為護正法乎？」答曰：",
    "T15n0598_004:0156a17": "「族姓子！是應寂然。」虛空藏菩薩曰：「唯，世尊！",
    "T15n0598_004:0156a18": "其觀諸法等如虛空，不見彼法，有所執持，為",
    "T15n0598_004:0156a19": "護一切法乎？」答曰：「族姓子！是應寂然。」度金",
    "T15n0598_004:0156a20": "剛作菩薩曰：「唯，世尊！不壞法界，入於人界",
    "T15n0598_004:0156a21": "及以法界，為持正法乎？」答曰：「族姓子！是應",
    "T15n0598_004:0156a22": "寂然。」度不動跡菩薩曰：「唯，世尊！其於諸法",
    "T15n0598_004:0156a23": "無所動轉，不猗法及非法，為持正法乎？」",
    "T15n0598_004:0156a24": "答曰：「族姓子！是應寂然。」嘲魔菩薩曰：「唯，世",
    "T15n0598_004:0156a25": "尊！其至魔界、佛界，則於佛界及與魔界，悉",
    "T15n0598_004:0156a26": "以為入諸法境界，為護正法乎？」答曰：「族姓子！",
    "T15n0598_004:0156a27": "是應寂然。」無著菩薩曰：「唯然，世尊！其於諸",
    "T15n0598_004:0156a28": "法都無所得，一切毛孔皆出法聲，為護正",
    "T15n0598_004:0156a29": "法乎？」答曰：「族姓子！是應寂然。」普寂菩薩曰：",
    "T15n0598_004:0156b01": "「唯世尊！不護諸魔，行菩薩道，為持正法乎？」",
    "T15n0598_004:0156b02": "答曰：「族姓子！是應寂然。」海意菩薩曰：「唯，世",
    "T15n0598_004:0156b03": "尊！其以海印等一切法，修一切解味而知自",
    "T15n0598_004:0156b04": "然，為護法乎？」答曰：「族姓子！是應自然。」須",
    "T15n0598_004:0156b05": "深天子曰：「唯，世尊！其有所生不起不生，諸",
    "T15n0598_004:0156b06": "陰、種、入無心意識，為護正法乎？」答曰：「族姓子！",
    "T15n0598_004:0156b07": "是應寂然。」無垢光天子曰：「唯，世尊！其見諸",
    "T15n0598_004:0156b08": "法無垢塵者，無眾瑕穢，解脫諸受，為護法",
    "T15n0598_004:0156b09": "乎？」答曰：「族姓子！是應寂然。」度人天子曰：「唯，",
    "T15n0598_004:0156b10": "世尊！其度眾生不知萌類度無所度，既有",
    "T15n0598_004:0156b11": "所度現周旋還不住彼此，為受法乎？」答曰：",
    "T15n0598_004:0156b12": "「族姓子！是應寂然。」賢王天子曰：「唯然，世尊！",
    "T15n0598_004:0156b13": "其於眾生而等一切，諸法已等，等諸國土，",
    "T15n0598_004:0156b14": "等諸佛道，為受正法乎？」答曰：「族姓子！是應",
    "T15n0598_004:0156b15": "寂然。」自在天子曰：「唯世尊！其於諸法而得",
    "T15n0598_004:0156b16": "自在，普於諸法不起不滅，為受正法乎？」答",
    "T15n0598_004:0156b17": "曰：「族姓子！是應寂然。」善念天子曰：「唯，世尊！",
    "T15n0598_004:0156b18": "我不念法亦無所得，亦不有想，為受正法",
    "T15n0598_004:0156b19": "乎？」答曰：「族姓子！是應寂然。」蓮華天女曰：「唯，",
    "T15n0598_004:0156b20": "世尊！知一切法皆為佛法，不成正覺，無所不",
    "T15n0598_004:0156b21": "覺，為受正法乎？」答曰：「族姓女！是應寂然。」",
    "T15n0598_004:0156b22": "麻油上天女曰：「唯，世尊！我不得女亦不得男，",
    "T15n0598_004:0156b23": "如佛法想及男女法想，亦復同等，此諸",
    "T15n0598_004:0156b24": "法想則為非法，亦非無法，無二無一亦無",
    "T15n0598_004:0156b25": "所至，我為受法乎？」答曰：「族姓女！是應寂然。」",
    "T15n0598_004:0156b26": "寶女曰：「唯，世尊！我不見佛、佛道，覩菩薩行，",
    "T15n0598_004:0156b27": "為被一切志德之鎧，不察於本末，為受法",
    "T15n0598_004:0156b28": "乎？」答曰：「族姓女！是應寂然。」無垢光女曰：",
    "T15n0598_004:0156b29": "「唯，世尊！於一切法不起法想，於一切人不起",
    "T15n0598_004:0156c01": "人想，亦不想念人法佛法，覩諸佛法入一切",
    "T15n0598_004:0156c02": "法，不見本末，我為受佛正法乎？」答曰：「族姓",
    "T15n0598_004:0156c03": "女！是應寂然。建行如是，為受佛法。」於是天",
    "T15n0598_004:0156c04": "帝釋白佛言：「未曾有也。世尊！此女人等",
    "T15n0598_004:0156c05": "所說辯才不可思議，分別方便；合若干音、文",
    "T15n0598_004:0156c06": "字之說，講于法界；不亂諸法，諸法平等；如",
    "T15n0598_004:0156c07": "演說道，等不差特。」佛言：「如是，拘翼！是諸女",
    "T15n0598_004:0156c08": "等分別無量不可思議法，供養奉事不可計",
    "T15n0598_004:0156c09": "佛，以得法忍。又，拘翼！是經卷者，號『不起忍",
    "T15n0598_004:0156c10": "持無所御』，當為眾會廣說其義。如來滅度",
    "T15n0598_004:0156c11": "後受是法者，護持法城，則為供養佛、世尊已。」",
    "T15n0598_004:0156c12": "天帝釋白佛：「我已奉受此經本已，佛所建",
    "T15n0598_004:0156c13": "立當令廣普，當為將來諸大士故，分別說之，",
    "T15n0598_004:0156c14": "終不迷謬違佛之教。所以者何？如來護我授",
    "T15n0598_004:0156c15": "以法忍，佛當建立此之經典，令降眾魔，志",
    "T15n0598_004:0156c16": "行於斯。」佛言拘翼：「有神呪，名曰遮諸妨礙。",
    "T15n0598_004:0156c17": "具聽！今為汝說神呪要言，使一切魔及諸",
    "T15n0598_004:0156c18": "外徑令諸官屬，自然降伏，使如來法光明",
    "T15n0598_004:0156c19": "久立。」爾時世尊說神呪曰：",
    "T15n0598_004:0156c20": "「無畏離畏　淨諸恐懼　施無畏　度於滅度",
    "T15n0598_004:0156c21": "無所亂　淨所亂　無所諍　不鬪訟　無懷",
    "T15n0598_004:0156c22": "瞋　無以歿　淨威神　威神跡　大威神",
    "T15n0598_004:0156c23": "寂滅　趣慈心　除於瑕　示現諦　無蹉",
    "T15n0598_004:0156c24": "踖　其同義　吉祥義　甘露句　見於要",
    "T15n0598_004:0156c25": "　以導御　無所懷　行次第　無所盡　光",
    "T15n0598_004:0156c26": "無生　清淨生　鮮潔光照句　等順於等",
    "T15n0598_004:0156c27": "心　至無上　佛所建立戒清淨　無所犯",
    "T15n0598_004:0156c28": "　無所負　制魔場　降外徑　光耀法明　攝",
    "T15n0598_004:0156c29": "以法施　開法藏",
    "T15n0598_004:0157a01": "「今是神呪，過去、當來、今現在佛所說，以擁護",
    "T15n0598_004:0157a02": "法而順句義，以此章句總執降伏一切諸",
    "T15n0598_004:0157a03": "魔塵勞跡也！」於是普首天，白佛言：「我當受",
    "T15n0598_004:0157a04": "此經典之要，精進諷誦，當令廣普！所以者",
    "T15n0598_004:0157a05": "何？於如來法則有反復，長益法律，布清白典。",
    "T15n0598_004:0157a06": "我修反覆，擁護如來所齎法目。」時有天子，名",
    "T15n0598_004:0157a07": "曰德超，白佛言：「若有受此如來之法，其福",
    "T15n0598_004:0157a08": "云何？」於是世尊即說頌曰：",
    "T15n0598_004:0157a09": "「今吾所見國，　　佛眼覩十方，",
    "T15n0598_004:0157a10": "皆滿中珍寶，　　則以持布施，",
    "T15n0598_004:0157a11": "其人所獲福，　　計當過於彼。",
    "T15n0598_004:0157a12": "至心受世吼，　　所說之經法，",
    "T15n0598_004:0157a13": "合集諸譬喻，　　一切歎廣說，",
    "T15n0598_004:0157a14": "終不能究竟，　　總持正法德。」",
    "T15n0598_004:0157a15": "佛說是經時，七十六那術人皆發無上正真",
    "T15n0598_004:0157a16": "道意，六萬菩薩得不起法忍，三千大千世界",
    "T15n0598_004:0157a17": "六返震動，其大光明普照世間，而雨天華，",
    "T15n0598_004:0157a18": "百千伎樂不鼓自鳴，諸伎樂音出是輩聲：",
    "T15n0598_004:0157a19": "「如來之尊建立是經，降伏眾魔，化諸外徑。如",
    "T15n0598_004:0157a20": "來以印印此經已，順而不荒！」爾時海龍王雨",
    "T15n0598_004:0157a21": "大珠瓔供養此經，周遍三千大千世界。佛告",
    "T15n0598_004:0157a22": "賢者阿難：「以是經卷用為囑累，受持諷誦，",
    "T15n0598_004:0157a23": "普令流布，為他人說。」阿難對曰：「唯然，世尊！",
    "T15n0598_004:0157a24": "已受斯經。經名何等？云何奉持？」佛言：「是經",
    "T15n0598_004:0157a25": "名曰『海龍王問龍總持品』，又名『集諸法寶淨",
    "T15n0598_004:0157a26": "法門品』，當善奉持！」",
    "T15n0598_004:0157a27": "佛說如是，海龍王及龍王子、諸天、人民、十",
    "T15n0598_004:0157a28": "方諸來大會菩薩、諸大聲聞、釋、梵、四天王、賢",
    "T15n0598_004:0157a29": "者阿難、一切魔眾、諸天、龍、神、香音神、無善神、",
    "T15n0598_004:0157b01": "鳳凰神、山神、甜柔神、及世間人，莫不歡喜，",
    "T15n0598_004:0157b02": "作禮奉行。",
    "T15n0598_004:0157b03": "佛說海龍王經卷第四"
}