{
    "T32n1636_019:0125b02": "大乘集菩薩學論卷第十九",
    "T32n1636_019:0125b04": "西天譯經三藏朝散大夫",
    "T32n1636_019:0125b05": "試鴻臚少卿宣梵大師賜紫",
    "T32n1636_019:0125b06": "沙門臣日稱等奉　詔譯",
    "T32n1636_019:0125b07": "3自性清淨品第十四之餘",
    "T32n1636_019:0125b08": "論曰：此說依世俗勝義建立諸法，當如是知。",
    "T32n1636_019:0125b09": "若時世尊以一切智觀察世間，現證了知依",
    "T32n1636_019:0125b10": "世俗說則有六趣，若天、若人及阿蘇囉、地獄、",
    "T32n1636_019:0125b11": "餓鬼、傍生，上下種族受報貧富，衰盛苦樂及",
    "T32n1636_019:0125b12": "以毀譽，色無色等種種相生。若時如來出現",
    "T32n1636_019:0125b13": "世間，諸眾生等於善逝所發生淨信樂勝義",
    "T32n1636_019:0125b14": "說，是時如來為利眾生如證而說，諸法之實",
    "T32n1636_019:0125b15": "無有造作、無有分別、無有知覺、無有顯示亦",
    "T32n1636_019:0125b16": "無言說，如是諸法一切皆空。若如是者，云何",
    "T32n1636_019:0125b17": "世尊復說受記無上正等菩提？於此法中以",
    "T32n1636_019:0125b18": "何為色？復何名為受想行識而能記別無上",
    "T32n1636_019:0125b19": "正等菩提？由是了知色本無故則菩提無生，",
    "T32n1636_019:0125b20": "乃至識本無故亦同是說。於諸法中皆無所",
    "T32n1636_019:0125b21": "得，何名為佛？何名菩提？何名菩薩？何名受記？",
    "T32n1636_019:0125b22": "若色色空乃至若識識空，但依世俗剎那建",
    "T32n1636_019:0125b23": "立，如是言說但名想耳，智者於此勿生瞋惱。",
    "T32n1636_019:0125b24": "如世尊說：「諸法實際畢竟無盡。」彼樂變化天",
    "T32n1636_019:0125b25": "不解深義，執我為有亦無障礙。世尊復說：「諸",
    "T32n1636_019:0125b26": "法菩提自性離故，若能覺了即是親近無量",
    "T32n1636_019:0125b27": "菩提。所以者何？若離菩提則無涅盤，若無",
    "T32n1636_019:0125b28": "涅盤樂欲則無輪回可怖。」「世尊！如樂變化天",
    "T32n1636_019:0125b29": "所執有我不可得故，況復實際而可得耶？」時",
    "T32n1636_019:0125c01": "娑婆界主聞佛說已即生領解，說伽陀曰：",
    "T32n1636_019:0125c02": "「如人夢中飢所逼，　　縱食百味飽何有？",
    "T32n1636_019:0125c03": "了斯夢相本來空，　　諸法自性亦如是。",
    "T32n1636_019:0125c04": "如人善說諸言論，　　聞已咸生於愛樂，",
    "T32n1636_019:0125c05": "若言若愛二皆無，　　是中不得生疑惑。",
    "T32n1636_019:0125c06": "譬如琴瑟發妙音，　　彼聲自性無所有，",
    "T32n1636_019:0125c07": "了知蘊愛亦同然，　　妙慧推之不可得。",
    "T32n1636_019:0125c08": "譬如商珂大音響，　　聞已尋求何所生，",
    "T32n1636_019:0125c09": "彼聲自性本來空，　　則了大仙一切法。",
    "T32n1636_019:0125c10": "譬如上味諸餚饍，　　食已資身使充實，",
    "T32n1636_019:0125c11": "如是身味本來無，　　則了大仙一切法。",
    "T32n1636_019:0125c12": "譬如天帝現寶幢，　　諸天咸覩生愛樂，",
    "T32n1636_019:0125c13": "了知是相本來空，　　則了大仙一切法。",
    "T32n1636_019:0125c14": "譬如有人分地界，　　強名城邑本來無，",
    "T32n1636_019:0125c15": "亦若身城自性空，　　則了大仙一切法。",
    "T32n1636_019:0125c16": "譬如集會人擊鼓，　　眾共聞已生忻悅，",
    "T32n1636_019:0125c17": "彼聲自性本來空，　　則了大仙一切法。",
    "T32n1636_019:0125c18": "又如擊鼓藉緣生，　　若無濕潤聲彌震，",
    "T32n1636_019:0125c19": "尋求是相何所來，　　則了大仙一切法。",
    "T32n1636_019:0125c20": "復如擊鼓出洪音，　　彼無思慮及呼召，",
    "T32n1636_019:0125c21": "如是分別本來無，　　則了大仙一切法。」",
    "T32n1636_019:0125c22": "論曰：此復明前義，謂眼等諸法自性無有。若",
    "T32n1636_019:0125c23": "諸法無有則無成辦，若無成辦則無生滅，乃",
    "T32n1636_019:0125c24": "至眼根所緣三相愛非愛等皆不可得，無有",
    "T32n1636_019:0125c25": "言說亦無表示。譬如空拳舉示小兒，但誑於",
    "T32n1636_019:0125c26": "彼都無有實，至於名量亦不可得，此勝義空",
    "T32n1636_019:0125c27": "決定無有。如人夢中為彼大仙現威猛相而",
    "T32n1636_019:0125c28": "斷其首，智者覺已了知一切皆自識現，由是",
    "T32n1636_019:0125c29": "解脫。如大樹緊那羅王問世尊言：「若所說法",
    "T32n1636_019:0126a01": "悉皆是空，云何世尊與我受記？我亦不知。",
    "T32n1636_019:0126a02": "自住樓閣不增不減，亦不散壞受用無盡。是",
    "T32n1636_019:0126a03": "相云何？」佛言：「汝當了知彼一切法自性清淨",
    "T32n1636_019:0126a04": "法界本空，猶如鏡中現其影像，如造車輪聚",
    "T32n1636_019:0126a05": "集而顯，我說作業自性亦爾。又如林樹由風",
    "T32n1636_019:0126a06": "所吹兩相摩擊而發於火，如是思惟，火何所",
    "T32n1636_019:0126a07": "得？我說作業亦復如是。如說有人壽滿百歲，",
    "T32n1636_019:0126a08": "應知無有積聚年歲而可見也。」又如《法集經》",
    "T32n1636_019:0126a09": "說：「眼之與色本無有諍，如是耳聲乃至意法",
    "T32n1636_019:0126a10": "亦無有諍。云何眼色無有所諍？以二和合不相",
    "T32n1636_019:0126a11": "違故。乃至意法二相和合亦復如是，若不和",
    "T32n1636_019:0126a12": "合則有所諍。世尊！法無有二，是故不諍。諸法",
    "T32n1636_019:0126a13": "無二各不相知，由不相知則無分別。若離分",
    "T32n1636_019:0126a14": "別則無生滅、無有增減，不生愛樂亦無厭患，",
    "T32n1636_019:0126a15": "不住輪回不著涅盤。世尊！若於諸法不樂",
    "T32n1636_019:0126a16": "不厭，應知則無染淨等相。世尊！若言如是我",
    "T32n1636_019:0126a17": "知、如是我覺，皆是虛妄之所分別。世尊！若復",
    "T32n1636_019:0126a18": "於此眼等諸法善了知已，不作是念：『我能分",
    "T32n1636_019:0126a19": "別。』當知是人不與物諍，則能隨順沙門道行，",
    "T32n1636_019:0126a20": "為見法者、為見佛者、為見眾生者、為見空性",
    "T32n1636_019:0126a21": "者。世尊！見無所見，是名諸法無見。」彼經又",
    "T32n1636_019:0126a22": "云：「無所發菩薩問曰：『如如空者，於法何說？』",
    "T32n1636_019:0126a23": "佛言：『彼如如空不生不滅。若如是者，諸法皆",
    "T32n1636_019:0126a24": "空。』時無所發菩薩言：『如是如是，是故世尊說",
    "T32n1636_019:0126a25": "一切法皆無生滅。世尊！何故復說有為諸法",
    "T32n1636_019:0126a26": "悉皆生滅？若如是者，則佛之塔廟決定生",
    "T32n1636_019:0126a27": "滅。』『善男子！如來大悲，為除世間眾生驚怖，隨",
    "T32n1636_019:0126a28": "順宣說生滅之法，是中無有少法可得，況生",
    "T32n1636_019:0126a29": "滅耶。』」如《般若經》云：「『具壽須菩提！無生法者，",
    "T32n1636_019:0126b01": "何名無生？』須菩提言：『舍利子！生無所生，是無",
    "T32n1636_019:0126b02": "生法。』」",
    "T32n1636_019:0126b03": "論曰：此名積集清淨福行而成菩提。以清淨",
    "T32n1636_019:0126b04": "慈緣於有情，善觀察已無眾生相。若復供養",
    "T32n1636_019:0126b05": "十方善逝，彼二足尊已離垢染亦不可見。應",
    "T32n1636_019:0126b06": "當供養苦惱眾生，是調御師之所教勅，人中",
    "T32n1636_019:0126b07": "上供而以施之。以大悲心拔除眾苦獲安隱",
    "T32n1636_019:0126b08": "樂，發生淨慧斷除煩惱。於此正理善了知已",
    "T32n1636_019:0126b09": "當離疑惑，如是供養果不難得。了佛正教，如",
    "T32n1636_019:0126b10": "教觀身念八聖道斷諸癡染，當捨己身承事",
    "T32n1636_019:0126b11": "諸佛，不希世間諸天妙樂，修奢摩他、毘鉢舍",
    "T32n1636_019:0126b12": "那若寂遍寂，為出苦道。",
    "T32n1636_019:0126b13": "云何建立世俗諸法？謂於虛妄處和合相應",
    "T32n1636_019:0126b14": "凡夫迷倒，謂為子想依止成就；說勝義空處",
    "T32n1636_019:0126b15": "則無是相，以一切法本無生故。如《無垢稱經》",
    "T32n1636_019:0126b16": "說：「文殊師利問維摩詰曰：『虛妄分別以何為",
    "T32n1636_019:0126b17": "本？』曰：『顛倒想為本。』又曰：『顛倒想孰為本？』曰：『無",
    "T32n1636_019:0126b18": "住為本。』又問：『無住孰為本？』曰：『無住則無本。文",
    "T32n1636_019:0126b19": "殊師利！從無住本則能建立一切諸法。』」又《般",
    "T32n1636_019:0126b20": "若經》云：「應當捨家安住勇猛斷除煩惱，心淨",
    "T32n1636_019:0126b21": "平等修習般若波羅蜜多。」又《法集經》云：「善解",
    "T32n1636_019:0126b22": "空者，心不依止世間所有利衰稱譏忻慼毀",
    "T32n1636_019:0126b23": "譽，於諸苦惱不生厭患、於諸快樂不生愛著，",
    "T32n1636_019:0126b24": "不為世法之所破壞。善解空者，則了空性無",
    "T32n1636_019:0126b25": "有少法而生取捨。若無取捨則無貪厭，此則",
    "T32n1636_019:0126b26": "名為善見空者。善知空者，於一切法無有執",
    "T32n1636_019:0126b27": "著，若無執著則於諸法無有所諍。」",
    "T32n1636_019:0126b28": "論曰：此明剎那心得清淨，謂由我慢輕捨眾",
    "T32n1636_019:0126b29": "生。了知我見本來無有，彼若一心專注能斷，",
    "T32n1636_019:0126c01": "是人速疾心得清淨。如是觀察，於一切處諸",
    "T32n1636_019:0126c02": "眾生所，常樂尊重離於攀緣及所分別，自他",
    "T32n1636_019:0126c03": "平等何有相違。如是行學斯不為難。譬若如",
    "T32n1636_019:0126c04": "意摩尼寶珠，人所愛樂非能自貴，是故於他",
    "T32n1636_019:0126c05": "當生尊重。謂由顛倒分別執著，於有情邊而",
    "T32n1636_019:0126c06": "生慳悋或生毀訾，皆由我慢之所纏縛。以是",
    "T32n1636_019:0126c07": "緣故，多生讚毀增長熱惱。如何鼻燃，是聲無",
    "T32n1636_019:0126c08": "心於讚，何有此妄慧起彼適悅生？何於他言",
    "T32n1636_019:0126c09": "而生於愛？他喜若生非我有故，常樂平等自",
    "T32n1636_019:0126c10": "取安靜，解分別縛離讚毀相。如是了知都無",
    "T32n1636_019:0126c11": "果利。又於財利多生喜惱，慣習慳嫉機巧希",
    "T32n1636_019:0126c12": "求，順違二種俱獲重罪。隨順正理當起對治，",
    "T32n1636_019:0126c13": "摧我慢峯心速清淨，離語言過專樂寂默，唯",
    "T32n1636_019:0126c14": "除教誨相續顯示。了諸妄法無有堅實，生苦",
    "T32n1636_019:0126c15": "之本不得久住。",
    "T32n1636_019:0126c16": "15 正命受用品1正命受用品第十五",
    "T32n1636_019:0126c17": "復次長者！若在家菩薩當樂正命平等受用，",
    "T32n1636_019:0126c18": "遠離非法邪活命等。如《寶雲經》說：「云何菩薩",
    "T32n1636_019:0126c19": "於施者所不以身業假現威儀，若舉足時不",
    "T32n1636_019:0126c20": "詐徐步、若下足時不作瞻視現思惟相。云何",
    "T32n1636_019:0126c21": "菩薩語不矯詐不為利養，而現細語、柔軟語、",
    "T32n1636_019:0126c22": "愛語、隨順語？云何菩薩心不諂曲不為利養，",
    "T32n1636_019:0126c23": "語現少欲、心廣貪求內懷熱惱。云何菩薩善能",
    "T32n1636_019:0126c24": "捨離為利養故而現異相，若見施者，終不自",
    "T32n1636_019:0126c25": "言：我乏衣服臥具飲食病緣醫藥，願垂惠施。",
    "T32n1636_019:0126c26": "云何菩薩善能捨離為利養故虛言鼓動，若",
    "T32n1636_019:0126c27": "見施者不作詐言：某甲施主持如是物而施",
    "T32n1636_019:0126c28": "於我，我以某物而報彼恩。又言：以我少欲持",
    "T32n1636_019:0126c29": "戒多聞故施，我起悲心而攝受之。乃至身行",
    "T32n1636_019:0127a01": "惡者為利養故奔走往來而破禁戒，若見餘",
    "T32n1636_019:0127a02": "人同梵行者所得利養，興心損壞。是名菩薩",
    "T32n1636_019:0127a03": "離於險惡而求利養。云何捨離非法利養？謂",
    "T32n1636_019:0127a04": "此菩薩不以斗秤而行欺誑，他所委信不生",
    "T32n1636_019:0127a05": "侵損。云何捨離不淨利養？謂此菩薩於窣堵",
    "T32n1636_019:0127a06": "波若法若僧所有之物不作互用，若有所得",
    "T32n1636_019:0127a07": "亦不肯受。云何捨離耽著利養？謂此菩薩所",
    "T32n1636_019:0127a08": "得之物不攝於己，不自衒富亦不積聚，隨時",
    "T32n1636_019:0127a09": "而施沙門梵志婆羅門等，或施父母親眷朋",
    "T32n1636_019:0127a10": "屬。或自受用，若受用時不生染著。若時菩薩",
    "T32n1636_019:0127a11": "不獲利養，心不生苦亦無熱惱。或復施者無",
    "T32n1636_019:0127a12": "有所施，菩薩於彼不生瞋心。」又《無盡意經》說：",
    "T32n1636_019:0127a13": "「無有眾生不堪受施，如其所許持用施之。有",
    "T32n1636_019:0127a14": "來乞者不起惱施，不為他人逼迫而施，無勞",
    "T32n1636_019:0127a15": "倦施、無異相施、無輕易施、無背面施、無棄",
    "T32n1636_019:0127a16": "擲施、無不敬施、無分別施、無不自手施、無",
    "T32n1636_019:0127a17": "不依時施、無不平等施、無惱眾生施。」又如《最",
    "T32n1636_019:0127a18": "上授所問經》云：「菩薩行布施波羅蜜多時，若",
    "T32n1636_019:0127a19": "有人求乞所須物，當依我作而給與之。若樂",
    "T32n1636_019:0127a20": "酒者使生正念，即與其飲，後復令斷。如是菩",
    "T32n1636_019:0127a21": "薩清淨方便攝受眾生。若其內心愛樂不捨，",
    "T32n1636_019:0127a22": "菩薩即為種種訶毀酒之過失如利刀劍，決",
    "T32n1636_019:0127a23": "定遠離不令相續。如是施者則無過咎。」",
    "T32n1636_019:0127a24": "論曰：此說施行清淨漸令趣入，如餘經中廣",
    "T32n1636_019:0127a25": "明制斷。如《虛空藏經》云：「所謂我清淨施、我所",
    "T32n1636_019:0127a26": "清淨施、因清淨施、見清淨施、相清淨施、種種",
    "T32n1636_019:0127a27": "性清淨施、剎那果報清淨施、心等如空清淨",
    "T32n1636_019:0127a28": "施。乃至譬如虛空無有邊際，菩薩行施亦復",
    "T32n1636_019:0127a29": "如是。譬如虛空寬廣無礙，菩薩行施廣大回",
    "T32n1636_019:0127b01": "向亦復如是。譬如虛空無有色相，菩薩如是",
    "T32n1636_019:0127b02": "離色行施亦復如是。譬如虛空無想無作無",
    "T32n1636_019:0127b03": "表無相，菩薩行施亦復如是。譬如虛空遍諸",
    "T32n1636_019:0127b04": "佛剎，菩薩大慈緣諸有情廣大行施亦復如",
    "T32n1636_019:0127b05": "是。譬如虛空含容一切，菩薩行施攝諸有情",
    "T32n1636_019:0127b06": "亦復如是。乃至如變化人施變化者，無有受",
    "T32n1636_019:0127b07": "用亦無分別，意達諸法無所希求，離我我所",
    "T32n1636_019:0127b08": "自性清淨，以勝智慧斷諸煩惱，以方便智不",
    "T32n1636_019:0127b09": "捨有情。是為菩薩修行布施波羅蜜多猶若",
    "T32n1636_019:0127b10": "虛空。」",
    "T32n1636_019:0127b11": "大乘集菩薩學論卷第十九"
}