{
    "T28n1549_006:0765a17": "尊婆須蜜菩薩所集論卷第六",
    "T28n1549_006:0765a19": "尊婆須蜜造",
    "T28n1549_006:0765a20": "符秦罽賓三藏僧伽跋澄等譯",
    "T28n1549_006:0765a21": "更樂揵度首",
    "T28n1549_006:0765a22": "又世尊言有二樂。出家者所不應學。若於欲",
    "T28n1549_006:0765a23": "中染著樂。現世無事樂。云何於欲中而染著",
    "T28n1549_006:0765a24": "欲樂。云何現在無事樂。或作是說。憶過去欲",
    "T28n1549_006:0765a25": "所生樂者。是謂於欲中染著欲者樂。憶現在",
    "T28n1549_006:0765a26": "欲諸所生樂。是謂現在無事樂。或作是說。結",
    "T28n1549_006:0765a27": "使欲相諸所生樂。是謂欲中染著欲樂。欲",
    "T28n1549_006:0765a28": "相諸所生樂。是謂現在無事樂。或作是說。",
    "T28n1549_006:0765a29": "貪欲相諸所生樂。是謂於欲中染著欲樂。意",
    "T28n1549_006:0765b01": "喜想欲便睡眠樂得利養樂。是謂現在欲樂。",
    "T28n1549_006:0765b02": "復次習著向欲。已得先足身意所生樂。是謂",
    "T28n1549_006:0765b03": "於欲中染著欲樂。已得等意諸所生樂由身",
    "T28n1549_006:0765b04": "意興。是謂現在無事樂也。又尊者舍利弗",
    "T28n1549_006:0765b05": "言。諸賢。此十二行法集聚。得賢聖法。說是語",
    "T28n1549_006:0765b06": "時其義云何。答曰。處處止住造處住。住智",
    "T28n1549_006:0765b07": "慧處住應適處。是謂己身威儀。若偏授決",
    "T28n1549_006:0765b08": "則著一事。分別義理則演分別。問疑論者",
    "T28n1549_006:0765b09": "則演其疑。安處論者則論其安。是謂彼身威",
    "T28n1549_006:0765b10": "儀。或有觀見。無姦詐無幻惑。性質朴是謂己",
    "T28n1549_006:0765b11": "威儀。分別根義是他威儀。已得人身生中國。",
    "T28n1549_006:0765b12": "得賢聖體。眼耳根意根。諸清淨現其實事。穢",
    "T28n1549_006:0765b13": "行諸使意不染著。以智順從無有過失。得十",
    "T28n1549_006:0765b14": "力尊。佛出世得三喜入本無。如來樂深妙法。",
    "T28n1549_006:0765b15": "如來弟子善成就者。緣彼意無有謬亂。得賢",
    "T28n1549_006:0765b16": "聖法廣分布。智慧所攝說微妙法無有狐疑。",
    "T28n1549_006:0765b17": "奉持諷誦初不遠離。諸法注者。展轉流布。",
    "T28n1549_006:0765b18": "於等法中以法食施於彼。以因緣故。以己威",
    "T28n1549_006:0765b19": "儀施彼人。作諸梵行。四無空處現有長益。得",
    "T28n1549_006:0765b20": "賢聖人。生彼善處。現五無空處。皆使遠離。",
    "T28n1549_006:0765b21": "諸根具足現六無空處。皆使遠離。所未曾行",
    "T28n1549_006:0765b22": "現七無空處。皆使遠離。六住處現八無處。皆",
    "T28n1549_006:0765b23": "使遠離。復次以人賢聖諸入因緣生者。現仁",
    "T28n1549_006:0765b24": "良義他威儀。佛興出世說微妙法。以因緣故。",
    "T28n1549_006:0765b25": "故丈夫力已威儀者諸入歡喜。現迴轉說諸",
    "T28n1549_006:0765b26": "法已住。便求演說。諸根具足現曩昔所作功",
    "T28n1549_006:0765b27": "德。",
    "T28n1549_006:0765b28": "又尊者大遍者延說。",
    "T28n1549_006:0765b29": "　信歡喜念者　　不遍佛境界",
    "T28n1549_006:0765c01": "　最勝所至處　　意常連屬喜",
    "T28n1549_006:0765c02": "說是語。其義云何。答曰。智慧成就信堅固。喜",
    "T28n1549_006:0765c03": "樂佛法志性不亂。受持智法意常專精。如是",
    "T28n1549_006:0765c04": "諸法無有差違。順從法教於中入定。故曰信",
    "T28n1549_006:0765c05": "歡喜念。瞿曇翼從初無空缺。所至到處意常",
    "T28n1549_006:0765c06": "連屬還微妙義。莫作是觀此非妙法。",
    "T28n1549_006:0765c07": "又世尊言。信為第一財。說是語時其義云",
    "T28n1549_006:0765c08": "何。答曰。智者所用故曰信為第一財。錢財之",
    "T28n1549_006:0765c09": "業。賢聖財非賢聖財已得不失心。便作是",
    "T28n1549_006:0765c10": "念。彼非賢聖財。摩尼寶器自然成物。及餘雜",
    "T28n1549_006:0765c11": "寶錯廁其間。復有異寶。車璩碼碯為人所",
    "T28n1549_006:0765c12": "貪。常當擁護。亦無厭足不可藏匿。賢聖財",
    "T28n1549_006:0765c13": "者。各有七相。如信財乃至智慧財。於此間各",
    "T28n1549_006:0765c14": "自娛樂心踊躍喜。然不慇懃自住平等。貪著",
    "T28n1549_006:0765c15": "他財心不堅固。所欲便造不守智慧。除貪愛",
    "T28n1549_006:0765c16": "欲智慧充足。以智勝彼。復次非賢聖財者。",
    "T28n1549_006:0765c17": "邪志業相應。然賢聖財等志業相應。故曰",
    "T28n1549_006:0765c18": "信財第一。復次信名者。信著外財。意無有",
    "T28n1549_006:0765c19": "亂。成就家法善知止足。善有田業善意娛樂。",
    "T28n1549_006:0765c20": "猶如此間沙門法出要為樂。樂靜處休息樂",
    "T28n1549_006:0765c21": "道場處樂。故曰擇法善為樂。先服甘露言無",
    "T28n1549_006:0765c22": "有虛語。甚吉祥功德成就。故曰味味吉祥。",
    "T28n1549_006:0765c23": "緣此因緣知智慧為明。無有愚意不與顛倒",
    "T28n1549_006:0765c24": "相應。故曰最為明。",
    "T28n1549_006:0765c25": "又世尊言。如阿難比丘。於六更樂無餘已離。",
    "T28n1549_006:0765c26": "皆使滅盡。亦無有身諸所生苦樂而受其報。",
    "T28n1549_006:0765c27": "亦無心亦無形體亦無諸入。亦無作所生苦",
    "T28n1549_006:0765c28": "樂而受其報。亦無空缺處。此是苦際。說是語",
    "T28n1549_006:0765c29": "時其義云何。答曰。此六更樂內六更樂永盡",
    "T28n1549_006:0766a01": "無餘。捨諸欲著更不復習。欲盡愛使永除。滅",
    "T28n1549_006:0766a02": "盡見結不起。復作是說。無欲思惟惡露諸欲",
    "T28n1549_006:0766a03": "已盡修行止觀。復作是說。無欲得無願解脫",
    "T28n1549_006:0766a04": "門。盡成就空解脫門。彼無有身亦無有至智。",
    "T28n1549_006:0766a05": "亦無語亦無彼心。亦無智亦無彼體。及外諸",
    "T28n1549_006:0766a06": "入未盡者則無。有諸入亦無內入。及餘未盡",
    "T28n1549_006:0766a07": "者亦復無也。亦無所依亦不永盡。復作是",
    "T28n1549_006:0766a08": "說。彼無有身除去結使。如是一切彼無有身",
    "T28n1549_006:0766a09": "身之相貌。如是一切彼無有身。亦無身行",
    "T28n1549_006:0766a10": "口行。亦無心意行。亦無彼體。境界行報亦不",
    "T28n1549_006:0766a11": "迴轉。彼諸入亦無邪見。內諸入便具足。依彼",
    "T28n1549_006:0766a12": "諍訟。無有苦樂之報。尊曇摩多羅作是說。六",
    "T28n1549_006:0766a13": "更樂相應之時。則六細滑入也。於彼細滑則",
    "T28n1549_006:0766a14": "有累。彼無有餘全具無欲。愛著未盡。於彼",
    "T28n1549_006:0766a15": "性相應便觀苦根本。如是無餘亦無有欲。如",
    "T28n1549_006:0766a16": "是相應去離愛著。便住無欲。如彼苦相應性。",
    "T28n1549_006:0766a17": "住無我想示現智慧。如是無餘盡修行滅盡。",
    "T28n1549_006:0766a18": "如是修行已。去離愚癡住黠慧中。無明無欲",
    "T28n1549_006:0766a19": "便起有明想。故曰住無餘滅盡。彼無有身亦",
    "T28n1549_006:0766a20": "不得四大身。如處所縛己心無有苦樂。無有",
    "T28n1549_006:0766a21": "惡流轉生死。四神止處。入生入諍訟者。或著",
    "T28n1549_006:0766a22": "己或不著己。如其處所。四神止處意迴轉開",
    "T28n1549_006:0766a23": "避處此盡熾然。又世尊言。眼悕望意欲見色。",
    "T28n1549_006:0766a24": "諸不善色眼不樂。云何眼悕望意欲見色不",
    "T28n1549_006:0766a25": "善色眼不樂。或作是說。悕望由眼門。愛瞋恚",
    "T28n1549_006:0766a26": "現其所由。復次云何眼悕望非境界所攝。復",
    "T28n1549_006:0766a27": "次心相應便有所照生便有益。如尊者舍利",
    "T28n1549_006:0766a28": "弗說。諸所有色見是我所等自觀知已。遠離",
    "T28n1549_006:0766a29": "分別肢節。云何知色止住不移動。已捨離觀",
    "T28n1549_006:0766b01": "肢節想。答曰。如是便有更樂集聚。彼則還",
    "T28n1549_006:0766b02": "境界。或有是或非彼。如長抓梵志作是語。",
    "T28n1549_006:0766b03": "瞿曇一切我不忍。如是經句。說是語時其義",
    "T28n1549_006:0766b04": "云何。或作是說。見尊者舍利弗出家便起是",
    "T28n1549_006:0766b05": "念。我一切不忍。彼二人者。皆出家一切如我",
    "T28n1549_006:0766b06": "所願。故語世尊。如是見不忍耶。復作是說。",
    "T28n1549_006:0766b07": "一切觀皆有疑。",
    "T28n1549_006:0766b08": "爾時世尊便作語。汝疑復有疑耶。復作是語。",
    "T28n1549_006:0766b09": "現一切非觀一切非。",
    "T28n1549_006:0766b10": "爾時世尊復作是語。此復是汝非見。",
    "T28n1549_006:0766b11": "又世尊言。閑居樂靜意常娛樂。親近思惟",
    "T28n1549_006:0766b12": "觀淨樂。思惟與思惟相應。閑居樂靜思惟",
    "T28n1549_006:0766b13": "樂靜。此有何差別。或作是說。閑居樂靜以",
    "T28n1549_006:0766b14": "休息意。思惟樂靜已得止觀。或作是說。閑",
    "T28n1549_006:0766b15": "居樂靜者。現涅槃休息。思惟樂靜者。現道",
    "T28n1549_006:0766b16": "出要。或作是說。閑居樂靜者。現初第二意",
    "T28n1549_006:0766b17": "斷。思惟樂靜者。第三第四意斷。復次有二",
    "T28n1549_006:0766b18": "想。諸結使斷。拔諸染著。娛樂彼初不遠離。是",
    "T28n1549_006:0766b19": "謂閑居樂靜。當觀有三思惟。善法住處所。",
    "T28n1549_006:0766b20": "謂相應住。有所益止觀相應。故曰娛樂。是",
    "T28n1549_006:0766b21": "為思惟樂靜。",
    "T28n1549_006:0766b22": "又世尊言。於是比丘當身身相觀。莫起身想。",
    "T28n1549_006:0766b23": "亦莫作觀想。說是語時其義云何。或作是說。",
    "T28n1549_006:0766b24": "觀身不淨莫味著。身亦莫起淨想。或作是說。",
    "T28n1549_006:0766b25": "身無常空無我。當作是觀。莫起身常想樂想",
    "T28n1549_006:0766b26": "是我想。當作是觀。復作是說。思惟身身觀。莫",
    "T28n1549_006:0766b27": "計身出由。復次淨除行地觀辯大事。挍計惡",
    "T28n1549_006:0766b28": "露方便思惟。悉了知已盡不生。智慧眼所照",
    "T28n1549_006:0766b29": "分別悉了。",
    "T28n1549_006:0766c01": "又世尊言。有四法句。不可爼法句。不亂法",
    "T28n1549_006:0766c02": "句。等念法句。等定法句。句義為何等。或作是",
    "T28n1549_006:0766c03": "說。諸法句斷故曰法句。不可壞善根無瞋恚",
    "T28n1549_006:0766c04": "善根。等念等定無癡善根。或作是說。修行諸",
    "T28n1549_006:0766c05": "法故曰法句。不起貪欲貪欲盡無。無瞋恚恚",
    "T28n1549_006:0766c06": "盡。等念睡眠等念。等定調戲疑盡。復次沙",
    "T28n1549_006:0766c07": "門法句不可爼壞。無瞋恚戒。等念求定威",
    "T28n1549_006:0766c08": "儀。等定求智慧威儀。如曇摩提比丘尼說樂",
    "T28n1549_006:0766c09": "痛是苦痛分。分者其義云何。答曰。有對則有",
    "T28n1549_006:0766c10": "分。於彼樂痛便有苦痛自然之對。苦痛有樂",
    "T28n1549_006:0766c11": "痛分自然之分。苦樂痛有不苦不樂痛之分。",
    "T28n1549_006:0766c12": "除去不苦不樂痛。有無明分。明相應無明是",
    "T28n1549_006:0766c13": "明分。展轉相盡。因明是行分。行垢是無明分",
    "T28n1549_006:0766c14": "斷滅。作如是行是涅槃分。無餘涅槃界。滅一",
    "T28n1549_006:0766c15": "切諸行已。作是涅槃無分。",
    "T28n1549_006:0766c16": "爾時世尊歎譽謂甚戒梵行。又世尊言。尊者",
    "T28n1549_006:0766c17": "魔樓子說。是命是身見諦是我所修梵行。云",
    "T28n1549_006:0766c18": "何身異命異耶。於是比丘見諦是我所不修",
    "T28n1549_006:0766c19": "梵行。說是語時其義云何。答曰。雖記別一見。",
    "T28n1549_006:0766c20": "不記別餘見。尊曇摩多羅作是說。如是是",
    "T28n1549_006:0766c21": "命是身。於是比丘見諦不修梵行。知見之",
    "T28n1549_006:0766c22": "所趣彼所依處。見便往照不依處所。二俱有",
    "T28n1549_006:0766c23": "累。最勝如是說。",
    "T28n1549_006:0766c24": "　有十二聚事　　有身有我見",
    "T28n1549_006:0766c25": "　一切忍思惟　　法句比丘命",
    "T28n1549_006:0766c26": "又世尊言。云何汝摩羅大子。有異梵志年少",
    "T28n1549_006:0766c27": "端政。當作如是行。說是語時其義云何。或作",
    "T28n1549_006:0766c28": "是說。尊者摩羅大子志樂十想而作是說。",
    "T28n1549_006:0766c29": "亦世尊欲拔諸結使。復作是說。如是彼人欲",
    "T28n1549_006:0767a01": "使貪欲結使滅盡。尊作是說。如契經句語然。",
    "T28n1549_006:0767a02": "與異學梵志論結使集聚由思想得。汝端政",
    "T28n1549_006:0767a03": "摩羅大子。甚幼少而臥抱辱。未有色欲。況",
    "T28n1549_006:0767a04": "當有貪欲繫著心意。結使者貪欲愛使。云何",
    "T28n1549_006:0767a05": "世尊觀犯諸過罪。如貪欲使知有力劣受教",
    "T28n1549_006:0767a06": "戒所攝持。若彼有力語無有違。若貪下中者",
    "T28n1549_006:0767a07": "不化。則無有五上分結。如是當察此事此",
    "T28n1549_006:0767a08": "無有異。是故世尊知。",
    "T28n1549_006:0767a09": "又世尊言。於是跋陀婆梨比丘有具足行。彼",
    "T28n1549_006:0767a10": "戒不具足。閑居靜處巖峻坐禪。以此閑居",
    "T28n1549_006:0767a11": "靜處巖峻坐禪。世尊作是誨。天亦復誨。智",
    "T28n1549_006:0767a12": "者梵行亦復訓誨。亦自訓誨。訓誨之義為何",
    "T28n1549_006:0767a13": "等。或作是說。被責之人是最勝教戒語。亦訓",
    "T28n1549_006:0767a14": "誨天。亦訓誨智者梵行。亦自訓誨。或作是",
    "T28n1549_006:0767a15": "說。當言責數。世尊亦責數此非我弟子諸天",
    "T28n1549_006:0767a16": "亦責數此沙門非釋子。智者梵行亦責數此",
    "T28n1549_006:0767a17": "非平等之法。復自責誨。我非沙門。復次如",
    "T28n1549_006:0767a18": "是歎譽世尊平等教戒故。如是世尊義責數。",
    "T28n1549_006:0767a19": "如世尊說。成就五法閑居靜處巖峻坐禪。以",
    "T28n1549_006:0767a20": "朽弊衣而知止足。以飯食病瘦醫藥之具。知",
    "T28n1549_006:0767a21": "足作欲愛想。爾時世尊以義責誨天亦訓誨。",
    "T28n1549_006:0767a22": "如所說世間增上智及梵行者亦復訓誨。如",
    "T28n1549_006:0767a23": "所說世間增上法增上我增上。",
    "T28n1549_006:0767a24": "又世尊言。是謂苦。是謂苦習。是謂一觀。是謂",
    "T28n1549_006:0767a25": "苦盡。是謂苦盡出要。是謂第二觀。說是語時",
    "T28n1549_006:0767a26": "其義云何。或作是說。是謂苦。是謂苦習觀因",
    "T28n1549_006:0767a27": "緣果實。是謂苦盡。是謂苦盡出要觀因緣果",
    "T28n1549_006:0767a28": "實。或作是說。一觀結使第二觀淨。復作是說。",
    "T28n1549_006:0767a29": "一觀本所造。第二觀己過。復作是說一觀。",
    "T28n1549_006:0767b01": "苦第二觀無苦。復次一觀有漏。第二觀無漏。",
    "T28n1549_006:0767b02": "如摩竭檀提梵志作是說。我見色好。汝簸羅",
    "T28n1549_006:0767b03": "墮逝。我見瞿曇沙門坐辱色壞者其義云何。",
    "T28n1549_006:0767b04": "或作是說。諸根謂壞。彼以無生法眼者。尊作",
    "T28n1549_006:0767b05": "是說。諸根眼亦是異。異學書籍。彼以此迴轉",
    "T28n1549_006:0767b06": "於泥遊行不見染污。",
    "T28n1549_006:0767b07": "又世尊言。觀其力勢亦觀訓誨。無力勢無",
    "T28n1549_006:0767b08": "訓誨。當為說法。云何有力勢有訓誨。非為說",
    "T28n1549_006:0767b09": "法。或作是說。以人根故。善行之名。說不善行",
    "T28n1549_006:0767b10": "之時。亦歎譽訓誨。若於彼人歎譽善行。去不",
    "T28n1549_006:0767b11": "善行說平等法。問又世尊為人說。歎譽善行",
    "T28n1549_006:0767b12": "去不善行。欲使世尊歎譽教戒耶。答曰。世尊",
    "T28n1549_006:0767b13": "亦知此戒律。世尊不作是言。彼有教戒。或作",
    "T28n1549_006:0767b14": "是說。無有功德力勢教戒功德。有教戒各歎",
    "T28n1549_006:0767b15": "譽其名。若不歎譽其名。實無有疑隨時說",
    "T28n1549_006:0767b16": "法。復次亦無巧便。雖指授亦不教戒。若有方",
    "T28n1549_006:0767b17": "便。於彼躇步而教誨之。不觀方便而觀不方",
    "T28n1549_006:0767b18": "便。欲使彼當言說法分別。隨時作觀至使",
    "T28n1549_006:0767b19": "得望。",
    "T28n1549_006:0767b20": "又世尊言。以女人八事繫縛男子。歌舞談",
    "T28n1549_006:0767b21": "笑顏色細滑姿態。恩愛義者為何等。或作是",
    "T28n1549_006:0767b22": "說。身體瘡痍是恩愛義。復作是語。身體瘡",
    "T28n1549_006:0767b23": "痍身體平政是恩愛。或作是說。諸根瘡根",
    "T28n1549_006:0767b24": "相根義是恩愛義。尊作是說。愛女人相是恩",
    "T28n1549_006:0767b25": "愛義。又世尊言。汝復波伽(梵志也)。如來有四說",
    "T28n1549_006:0767b26": "法。彼有無量功德無量法句。無量法句味",
    "T28n1549_006:0767b27": "廣說。說是語時其義云何。或作是說。此是不",
    "T28n1549_006:0767b28": "善。是謂第二意斷。彼復滅不善。是謂初意",
    "T28n1549_006:0767b29": "斷是謂善。此謂第三意斷。彼復思惟此謂四",
    "T28n1549_006:0767c01": "意斷。彼有無量功德。文字無量謂之法句。",
    "T28n1549_006:0767c02": "文字次第是謂法句味。或作是說。是謂不",
    "T28n1549_006:0767c03": "善。苦諦所斷。是謂習諦。善思惟盡諦。是謂道",
    "T28n1549_006:0767c04": "諦。彼有無有量功德。是謂法句。名身味為",
    "T28n1549_006:0767c05": "味身。復次如來說法有盡。應一切說法。由",
    "T28n1549_006:0767c06": "二迹平等身習出要迹。得平等身盡出要迹。",
    "T28n1549_006:0767c07": "彼無顛倒。無有忍無有善。有是顛倒有退轉。",
    "T28n1549_006:0767c08": "忍善之中有無量功德。所以作是說。謂法句",
    "T28n1549_006:0767c09": "語法句味滅身字。如優婆梨長者說。如來",
    "T28n1549_006:0767c10": "世尊於彼愚癡異學不善之中。說是語時其",
    "T28n1549_006:0767c11": "義云何。或作是說。不可使無信人火能燒也。",
    "T28n1549_006:0767c12": "復次彼無信者。現無有義。或作是說。現彼無",
    "T28n1549_006:0767c13": "信者盡。復次或於彼時尼揵荼(優波離字)無信於此",
    "T28n1549_006:0767c14": "法中現其有信。如尊者阿難說。尊者舍利弗",
    "T28n1549_006:0767c15": "已般涅槃。我今世尊精神閉塞。不知四方。亦",
    "T28n1549_006:0767c16": "不思惟法。說是語時其義云何。答曰。身無所",
    "T28n1549_006:0767c17": "覺現身行惡。不識四方者。現心無行。不思惟",
    "T28n1549_006:0767c18": "法者。現不諷誦。復作是語。身無所覺者。現",
    "T28n1549_006:0767c19": "身說重。不識四方者。現心有愚。不思惟法者。",
    "T28n1549_006:0767c20": "現不說法。復作是語。身無所覺者。現身無行。",
    "T28n1549_006:0767c21": "不識四方者。現心有亂。不思惟法者。亦不聞",
    "T28n1549_006:0767c22": "往古。又世尊言。",
    "T28n1549_006:0767c23": "　識法如幻　　最勝故說",
    "T28n1549_006:0767c24": "說是語時其義云何。答曰。色是我所。彼若聚",
    "T28n1549_006:0767c25": "沫因緣合會。無數物成就漸漸集聚。所持不",
    "T28n1549_006:0767c26": "牢性劣弱不得久住。饒諸怨家親近怨家。作",
    "T28n1549_006:0767c27": "如是色愛著。色欲因緣合會。更樂色味香根。",
    "T28n1549_006:0767c28": "如是無數物色之根本。處母胞胎。處胎長大。",
    "T28n1549_006:0767c29": "年壽時過。當於爾時漸漸前進。集聚一處。有",
    "T28n1549_006:0768a01": "男女傷。知有眾生處所眾生不牢固形。牢固",
    "T28n1549_006:0768a02": "相應因緣性弱。造作諸行。化若干種怨家集",
    "T28n1549_006:0768a03": "聚。必當壞敗。有力怨家常被繫縛。必當壞敗。",
    "T28n1549_006:0768a04": "自性住親近怨家。故曰色如聚沫。痛如水泡",
    "T28n1549_006:0768a05": "者。彼如水中泡潤雨與風合成。如是吾我痛",
    "T28n1549_006:0768a06": "者。諸根境界與識等生。故曰痛如水泡。想",
    "T28n1549_006:0768a07": "如野馬者。彼如野馬。盛夏炎暑無有雲蔽。亦",
    "T28n1549_006:0768a08": "無風塵。無有漿水便起水想。如是作吾我想",
    "T28n1549_006:0768a09": "者。皆是幻惑眾生悉是顛倒。故曰想如野馬。",
    "T28n1549_006:0768a10": "行如芭蕉者。彼如芭蕉樹極峻高大。皮皮",
    "T28n1549_006:0768a11": "相纏中無有實。如是吾我者不得久住。作",
    "T28n1549_006:0768a12": "若干種行。然無有實皆不牢固。故曰行如芭",
    "T28n1549_006:0768a13": "蕉。識法如幻者。彼如幻師。無眾生謂有眾",
    "T28n1549_006:0768a14": "生想。吾我識如是。故曰識如幻法。最勝為釋",
    "T28n1549_006:0768a15": "種。故曰最勝說。",
    "T28n1549_006:0768a16": "又世尊言。學者生三刺。三刺義者其義云何。",
    "T28n1549_006:0768a17": "答曰。此三集聚知有不淨。謂淫怒癡。又世",
    "T28n1549_006:0768a18": "尊言。王波斯匿。云何大王。於草竹叢或大[葶-丁+呆]",
    "T28n1549_006:0768a19": "積。而以火炷燒彼諸草木。頗有種種異形",
    "T28n1549_006:0768a20": "不乎。答曰。義各各異。聲音不同。",
    "T28n1549_006:0768a21": "　端政住閑居　　愚癡無教戒",
    "T28n1549_006:0768a22": "　優波離所說　　色幻及三刺",
    "T28n1549_006:0768a23": "又世尊言。有四捨法。云何為捨法。如所說非",
    "T28n1549_006:0768a24": "句味義。復次契經有成言。如所說即是其六",
    "T28n1549_006:0768a25": "果。說此契經是棄捨法。如所說即是其義。",
    "T28n1549_006:0768a26": "又世尊言。若比丘供養病者。則供養我身",
    "T28n1549_006:0768a27": "無異。云何供養病者供養世尊無異。或作",
    "T28n1549_006:0768a28": "是說。供養病者脫於困厄。復作是語。佛世尊",
    "T28n1549_006:0768a29": "常法。供養病者長益諸法。復作是語。彼不供",
    "T28n1549_006:0768b01": "養供養佛世尊。復次世尊愍諸病者。猶如有",
    "T28n1549_006:0768b02": "人。語看病者曰。汝供養此人。則供養我無",
    "T28n1549_006:0768b03": "異。",
    "T28n1549_006:0768b04": "復次如來常自悲眾生。供養世尊擁護眾生。",
    "T28n1549_006:0768b05": "世尊言。比丘。我當說法。義理深邃。是諸法",
    "T28n1549_006:0768b06": "味。云何為義。云何為味。或作是說。名為味",
    "T28n1549_006:0768b07": "相。分別名者是為義。復作是語。敷演為義。",
    "T28n1549_006:0768b08": "意娛樂為味。復作是語。一切名為味。微妙為",
    "T28n1549_006:0768b09": "義。復次義依彼契經章句分斷。漸相應為",
    "T28n1549_006:0768b10": "味。如所說。婆羅門言人依何所。說是語時其",
    "T28n1549_006:0768b11": "義云何。答曰。若有相應選擇長益。即是彼所",
    "T28n1549_006:0768b12": "依。便有人名生等方便。亦依穀米有人名",
    "T28n1549_006:0768b13": "生。穀米依地。地為水所漂。風持水。當於是時",
    "T28n1549_006:0768b14": "風寒虛空。風為空所攝。空為明所攝。然後",
    "T28n1549_006:0768b15": "知有虛空。照明為日月所攝。於中三界迴轉",
    "T28n1549_006:0768b16": "時。乃至梵天各各相謂言。梵天梵迦高天",
    "T28n1549_006:0768b17": "大梵忍成就忍滅諸結。復作是語。依涅槃",
    "T28n1549_006:0768b18": "依涅槃住。云何得知。世尊戒成就三昧成就",
    "T28n1549_006:0768b19": "智慧成就。或作是說由阿含得知。世尊亦說。",
    "T28n1549_006:0768b20": "迦葉我亦不見天人及魔梵天沙門婆羅門",
    "T28n1549_006:0768b21": "眾。有異沙門婆羅門自言。我戒成就定成就",
    "T28n1549_006:0768b22": "勝我者。智慧成就勝我者。解脫成就勝我者。",
    "T28n1549_006:0768b23": "解脫見慧成就勝我者。或作是說。如來藏身。",
    "T28n1549_006:0768b24": "復次記授決。於法身中智慧成就者則知三",
    "T28n1549_006:0768b25": "昧成就。三昧成就者則知戒成就。戒成就則",
    "T28n1549_006:0768b26": "知有涅槃。教意不能。猶如三昧住。意亦不",
    "T28n1549_006:0768b27": "亂亦不犯戒。是故世尊戒成就勝。三昧成就",
    "T28n1549_006:0768b28": "勝。智慧成就勝。以何等故。無常謂心不相應",
    "T28n1549_006:0768b29": "行。然無苦空無我。或作是說。無常非心意",
    "T28n1549_006:0768c01": "法。苦空無我者。是心意法也。問此皆心所念",
    "T28n1549_006:0768c02": "法。亦是心不相應法。若作空觀思惟空者。彼",
    "T28n1549_006:0768c03": "則是空。若思惟無常非無常觀。彼是無常。若",
    "T28n1549_006:0768c04": "不作無常觀。無常異空異。復次集聚智有苦",
    "T28n1549_006:0768c05": "患。忍知為空。無我是無常。復次無常者無",
    "T28n1549_006:0768c06": "相之物。",
    "T28n1549_006:0768c07": "又世尊言。此不可造作。處所在居家。螺文梵",
    "T28n1549_006:0768c08": "行盡形壽修清淨行。螺文義者其事云何。或",
    "T28n1549_006:0768c09": "作是說。昔有仙人名螺文。精進純備而處居",
    "T28n1549_006:0768c10": "家不有梵行。或作是說。如彼螺文有清淨行。",
    "T28n1549_006:0768c11": "然居家不清淨不清淨善。復次螺文造書文。",
    "T28n1549_006:0768c12": "風雨不能爼壞。處俗修梵行此非為清淨。如",
    "T28n1549_006:0768c13": "阿那含在家眷屬圍繞。此非為善清淨行耶。",
    "T28n1549_006:0768c14": "云何以神足能隱形不現。或作是說。自化形",
    "T28n1549_006:0768c15": "極細。或作是說。化無色四大。或作是說。思惟",
    "T28n1549_006:0768c16": "輕舉使形昇虛空。肉眼見廣大。復次神足",
    "T28n1549_006:0768c17": "境界不可思議。云何神足化形極細。或作是",
    "T28n1549_006:0768c18": "說。化無色四大。復作是語。以大入小重垂",
    "T28n1549_006:0768c19": "於輕。如所從生。大火炎中取螢火光。復次",
    "T28n1549_006:0768c20": "神足境界不可思議。如所說仙人有五復曰",
    "T28n1549_006:0768c21": "六。其義云何。或作是說。仙人五世尊為上。",
    "T28n1549_006:0768c22": "此之謂也。復次五比丘中世尊為六。此之謂",
    "T28n1549_006:0768c23": "也。如尊者朋耆說。汝選擇念見聞念知。見",
    "T28n1549_006:0768c24": "聞者其義云何。或作是說。謂結使也。不盡",
    "T28n1549_006:0768c25": "謂之流結。盡謂之漏盡也。復次諸所聞者方",
    "T28n1549_006:0768c26": "便所攝。一切彼聞菩薩時。謂見聞念知。如尊",
    "T28n1549_006:0768c27": "者賓頭盧說。如大王所說。揭陀婆梨梵志千",
    "T28n1549_006:0768c28": "千不覺不可計數。如彼愚人。無明不善非良",
    "T28n1549_006:0768c29": "福田。彼非良福田其義云何。或作是說。如耕",
    "T28n1549_006:0769a01": "田人不別良田。彼謂非良田人。彼亦不知有",
    "T28n1549_006:0769a02": "此良田。亦不染著。是謂非良田。彼亦不知有",
    "T28n1549_006:0769a03": "此無是。亦不染著。是謂非良田。復次穀子",
    "T28n1549_006:0769a04": "所生處別其好醜。則知有良田。是故彼不知。",
    "T28n1549_006:0769a05": "是謂非良田。諸所諍訟盡欲界相應耶。設欲",
    "T28n1549_006:0769a06": "界相應盡是諍訟耶。或作是說。諸有諍訟者。",
    "T28n1549_006:0769a07": "彼一切欲界相應也。或欲界相應彼非諍訟。",
    "T28n1549_006:0769a08": "行垢相應解無著法。復作是語。或有諍訟彼",
    "T28n1549_006:0769a09": "非欲界相應也。答曰。色無色界相應染污法。",
    "T28n1549_006:0769a10": "或欲界相應彼非諍訟耶。欲界相應不染污",
    "T28n1549_006:0769a11": "法。及諍訟欲界相應染污法。或非欲界相應。",
    "T28n1549_006:0769a12": "亦非諍訟。色無色界相應不染污法。及無漏",
    "T28n1549_006:0769a13": "法也。諸不諍訟。彼一切色無色界相應耶。設",
    "T28n1549_006:0769a14": "色無色界相應。彼一切是不諍訟耶。或作是",
    "T28n1549_006:0769a15": "說。諸色無色界相應。彼一切是不諍訟。頗不",
    "T28n1549_006:0769a16": "諍訟彼非色無色界相應耶。欲界相應不染",
    "T28n1549_006:0769a17": "污法及無漏法。復次或不諍訟。彼非色無色",
    "T28n1549_006:0769a18": "界相應。欲界相應不染污法及無漏法。或不",
    "T28n1549_006:0769a19": "相應不諍訟。色無色界相應不染污法。或不",
    "T28n1549_006:0769a20": "諍訟亦不色無色界欲界相應染污法。色無",
    "T28n1549_006:0769a21": "色界相應染污法觀現在事。其義云何。或作",
    "T28n1549_006:0769a22": "是說。現在所作目悉覽見。是謂現在事。復",
    "T28n1549_006:0769a23": "作是語。得諸色根是謂現在事。復作是說。",
    "T28n1549_006:0769a24": "有二種現在。根現在。意現在。於彼根現在",
    "T28n1549_006:0769a25": "中。若得色根。意現在者若悉意不觀。復作",
    "T28n1549_006:0769a26": "是語。如彼眼識相。當言有三種更苦樂。有其",
    "T28n1549_006:0769a27": "痛痒意便有想。色聲香味細滑法中。思惟自",
    "T28n1549_006:0769a28": "相便有識生。是謂現在。自境界外。彼亦不空",
    "T28n1549_006:0769a29": "有境界也。我者其義云何。或作是說。我者愛",
    "T28n1549_006:0769b01": "己著形也。復作是語。內是我所。復次自性諸",
    "T28n1549_006:0769b02": "入彼是我所。餘不牢固。現在及我此二事有",
    "T28n1549_006:0769b03": "何等異。或作是說。緣前有物。是謂現在。著",
    "T28n1549_006:0769b04": "己是謂我所也。復作是語。攝持諸根是謂現",
    "T28n1549_006:0769b05": "在。內為我所。復次露現緣前眼。若有我所",
    "T28n1549_006:0769b06": "者彼則自違。",
    "T28n1549_006:0769b07": "又世尊言。薩毘梵志。",
    "T28n1549_006:0769b08": "　造作諸業事　　往涅槃無疑",
    "T28n1549_006:0769b09": "　無有有滅盡　　比丘不處胎",
    "T28n1549_006:0769b10": "說是語時其義云何。答曰。解道彼以此道自",
    "T28n1549_006:0769b11": "竪立處。等以此道一切結使盡。故曰造作諸",
    "T28n1549_006:0769b12": "業事。往涅槃無疑者。闇冥得除究竟得智。",
    "T28n1549_006:0769b13": "無有有滅盡者。生有死無。彼度此生老病死。",
    "T28n1549_006:0769b14": "以現其妙。自竪立者。以修梵行。以倚住諸",
    "T28n1549_006:0769b15": "道梵行求以倚更無有如是有處胎彼滅。謂",
    "T28n1549_006:0769b16": "之胎盡。彼比丘者。於乞法中現其滅盡。如",
    "T28n1549_006:0769b17": "所說雖多婆羅門。",
    "T28n1549_006:0769b18": "　我見天人世　　無穢淨行除",
    "T28n1549_006:0769b19": "　故我禮大仙　　脫我無明疑",
    "T28n1549_006:0769b20": "說是語其義云何。答曰。如我見尋原本。故",
    "T28n1549_006:0769b21": "曰我見天人世。無穢者。現無所攝。云何得知。",
    "T28n1549_006:0769b22": "以一切去離愛欲漸去除無穢。一切婆羅門",
    "T28n1549_006:0769b23": "行淨。彼志成就無有諍訟。故曰婆羅門。習",
    "T28n1549_006:0769b24": "業之時觀其所求。故曰禮大仙。所求以此然",
    "T28n1549_006:0769b25": "大法我如來以此大法。故曰大也。以得智",
    "T28n1549_006:0769b26": "當言見三昧。解脫我疑刺。以究竟授我三",
    "T28n1549_006:0769b27": "昧。",
    "T28n1549_006:0769b28": "　我不堪解脫　　洗除頭多胡",
    "T28n1549_006:0769b29": "　法為微妙智　　如是能度流",
    "T28n1549_006:0769c01": "說是語其義云何。我不堪解脫者。洗除頭",
    "T28n1549_006:0769c02": "多胡(梵志)自現體中。現著淨法為微妙智。如是",
    "T28n1549_006:0769c03": "能度流。緣二等見有愚因淨因觀也。",
    "T28n1549_006:0769c04": "　住義將養病　　敷演無常理",
    "T28n1549_006:0769c05": "　六聞田難沮　　現露淨不堪",
    "T28n1549_006:0769c06": "又世尊言。",
    "T28n1549_006:0769c07": "　究竟不驚懼　　無縛亦無疑",
    "T28n1549_006:0769c08": "　已斷諸有刺　　此最是後體",
    "T28n1549_006:0769c09": "說是語其義云何。答曰。有二究竟。欲究竟",
    "T28n1549_006:0769c10": "已辨事究竟。修梵行以此度。究竟緣此因",
    "T28n1549_006:0769c11": "善智修定理。亦不驚懼。於無記體中亦不恐",
    "T28n1549_006:0769c12": "畏。亦不驚怖老病死。故曰不驚懼。如有異",
    "T28n1549_006:0769c13": "梵志。不以實智。不以真威儀。便作是說。歎",
    "T28n1549_006:0769c14": "譽彼此歎譽己身。此究竟智不如彼說究竟",
    "T28n1549_006:0769c15": "智成就。故曰不毀。彼戒盜盡者便盡生。故曰",
    "T28n1549_006:0769c16": "此最是後體。三界愛盡亦無縛著。是觀謂",
    "T28n1549_006:0769c17": "其緣。故曰離三有刺。因緣盡永無有餘。",
    "T28n1549_006:0769c18": "又世尊言。",
    "T28n1549_006:0769c19": "　此最為究竟　　迹滅為最上",
    "T28n1549_006:0769c20": "　滅一切諸相　　淨迹永常存",
    "T28n1549_006:0769c21": "說是語其義云何。答曰。此最為究竟。現事",
    "T28n1549_006:0769c22": "究竟休息者。現三火息。現有餘涅槃。迹者現",
    "T28n1549_006:0769c23": "智作處。盡一切諸相者。眾生相眾生所作",
    "T28n1549_006:0769c24": "方便。初中竟之貌也。作是觀一切結。",
    "T28n1549_006:0769c25": "又世尊言。",
    "T28n1549_006:0769c26": "　最後愛念語　　託情親朋友",
    "T28n1549_006:0769c27": "　不應作便說　　智者皆分別",
    "T28n1549_006:0769c28": "說是語其義云何。答曰。藏匿之語與眾生相",
    "T28n1549_006:0769c29": "應。故曰意念語也。於中所有親友有二益。",
    "T28n1549_006:0770a01": "彼不益彼此。二親友指授彼時。智者皆別知。",
    "T28n1549_006:0770a02": "以彼結此彼此共同。又世尊言。當於爾時穀",
    "T28n1549_006:0770a03": "貴飢饉。生苗不生實。苗義云何。或作是說。以",
    "T28n1549_006:0770a04": "食故授籌。故曰苗。復作是語。以籌選擇故曰",
    "T28n1549_006:0770a05": "苗。種種子生一莖。故曰莖也。復以種種穀",
    "T28n1549_006:0770a06": "子亦不生苗。故曰苗也。",
    "T28n1549_006:0770a07": "又世尊言。比丘當學自然自歸法然法歸不",
    "T28n1549_006:0770a08": "異歸。我然法然法歸有何等異。或作是說。我",
    "T28n1549_006:0770a09": "然者我好也。自辨其事。法然者歡喜踊躍。",
    "T28n1549_006:0770a10": "或作是說。我然者內身身觀痛心法。法然者",
    "T28n1549_006:0770a11": "外身身觀痛心法。復作是語。我然者思惟惡",
    "T28n1549_006:0770a12": "露。於法順法者是法然也。復次親近善知識",
    "T28n1549_006:0770a13": "及聽正法我然也。思惟惡露欲辨彼事者。",
    "T28n1549_006:0770a14": "是法然也。教誨欲辨彼事者。欲為如是諸事",
    "T28n1549_006:0770a15": "則其事。",
    "T28n1549_006:0770a16": "又世尊言。若阿難生是意。我有是比丘僧緣。",
    "T28n1549_006:0770a17": "我有是比丘僧。我當護比丘僧。世尊復作是",
    "T28n1549_006:0770a18": "語。舍利弗目揵連求索比丘僧。我常不收",
    "T28n1549_006:0770a19": "況當汝。汝鈍愚食唾之人。說是語其義云",
    "T28n1549_006:0770a20": "何。或作是語。如彼世尊如彼世尊。舍利弗目",
    "T28n1549_006:0770a21": "揵連求索比丘僧。我常不收。或作是說。從",
    "T28n1549_006:0770a22": "慈定起調達求索。從定三昧起。尊者阿難",
    "T28n1549_006:0770a23": "作是問。復次現依我盡以前契句。我當護弟",
    "T28n1549_006:0770a24": "子以二契句。非我因緣慈悲於彼。",
    "T28n1549_006:0770a25": "又世尊言。有是十法愛。慜念潤情世間驚",
    "T28n1549_006:0770a26": "懼。以何等故。戒多聞梵行愛慜見喜娛樂。",
    "T28n1549_006:0770a27": "或作是說。作其善果。復次作眾多想。",
    "T28n1549_006:0770a28": "又世尊言。那迦頻顏婆羅門長者。彼作如是",
    "T28n1549_006:0770a29": "眼見色便娛樂。說是語其義云何。或作是說。",
    "T28n1549_006:0770b01": "如此形彼無歌舞香薰塗身香價甚貴。或作",
    "T28n1549_006:0770b02": "是語。妓樂戲笑因是故說。復次緣女欲故說",
    "T28n1549_006:0770b03": "是語。非不閑居境界。能作欲愛刺利衰毀譽。",
    "T28n1549_006:0770b04": "以利養故居處山澤。如曇摩塵那比丘尼說。",
    "T28n1549_006:0770b05": "樂痛婬所使。苦痛瞋恚所使。不苦不樂痛",
    "T28n1549_006:0770b06": "無明所使。說是語其義云何。或作是說。是如",
    "T28n1549_006:0770b07": "來教戒之語。復作是語。是如來勸戒之教",
    "T28n1549_006:0770b08": "義。當言可說。當言不可說。或作是說。當言可",
    "T28n1549_006:0770b09": "說。何以故。如世尊言。我當說法。有義有味味",
    "T28n1549_006:0770b10": "可演說。是故義亦可說。若義不可說者。說法",
    "T28n1549_006:0770b11": "則無有義。問說義為說味。二俱說義味之",
    "T28n1549_006:0770b12": "時。有義有味。若所說欲使義味與法異耶。設",
    "T28n1549_006:0770b13": "義理與法異者。是故不如契經文。或作是說。",
    "T28n1549_006:0770b14": "義可說名義展轉是謂名。於義當言不可說。",
    "T28n1549_006:0770b15": "復次想所作語。無想所作義。是故義不可",
    "T28n1549_006:0770b16": "說。",
    "T28n1549_006:0770b17": "又世尊言。我當說法。初善中善竟善。云何於",
    "T28n1549_006:0770b18": "此法化中。云何為初云何為中云何為竟。或",
    "T28n1549_006:0770b19": "作是說。戒為首思惟惡露為中涅槃為竟。",
    "T28n1549_006:0770b20": "復作是語。初學大戒中學增心竟。學增智慧。",
    "T28n1549_006:0770b21": "復次說法之時緣初現初受化。受化迴轉為",
    "T28n1549_006:0770b22": "中後為究竟。彼於此初為結原中為結原竟",
    "T28n1549_006:0770b23": "為結原故曰初善中善竟善。又世尊言。如所",
    "T28n1549_006:0770b24": "說以三事不忘而憶。取本相自緣已初不失",
    "T28n1549_006:0770b25": "其旨。說是語其義云何。答曰。昔本境界取持",
    "T28n1549_006:0770b26": "守護。為想所受持。故曰本相所攝。自然於",
    "T28n1549_006:0770b27": "己迴轉因緣。自然者。方便自然親近自然。故",
    "T28n1549_006:0770b28": "曰自然。於己數數降伏心。便有識護持。故",
    "T28n1549_006:0770b29": "曰志強記不忘也。如所說如是於中法法住",
    "T28n1549_006:0770c01": "法空法如實緣。是因緣是謂因緣生。說是",
    "T28n1549_006:0770c02": "語其義云何。答曰。如是於中諸法者。彼修",
    "T28n1549_006:0770c03": "行法。法住者。不有變易。法空者因緣果實。",
    "T28n1549_006:0770c04": "如是知修行不異因緣者。觀所作行。又世尊",
    "T28n1549_006:0770c05": "言。更樂為一隅。更樂習為二隅。痛痒處中。",
    "T28n1549_006:0770c06": "說是語其義云何。或作是說。更樂為一隅。",
    "T28n1549_006:0770c07": "所作為習想。更樂習為二隅者。痛處中者",
    "T28n1549_006:0770c08": "異也。復次更樂無明更樂六入為習。無明",
    "T28n1549_006:0770c09": "生更樂。痛處其中。",
    "T28n1549_006:0770c10": "又世尊言。是故比丘當如是學。如出家想降",
    "T28n1549_006:0770c11": "伏其心。說是語其義云何。或作是語。是世尊",
    "T28n1549_006:0770c12": "勸教語。當於爾時求解脫故。出家學道。復",
    "T28n1549_006:0770c13": "次等出家故。故說此語。",
    "T28n1549_006:0770c14": "又世尊言。於中摩羅童子餘比丘當何所為。",
    "T28n1549_006:0770c15": "年在幼少。出家未久學道日淺。來入此法亦",
    "T28n1549_006:0770c16": "復未久。云何汝今年老形熟長老。欲與我速",
    "T28n1549_006:0770c17": "疾求教戒。說是語其義云何。或作是說。年",
    "T28n1549_006:0770c18": "少比丘更作是念。此亦年老方欲習學。我",
    "T28n1549_006:0770c19": "等亦當在後習學所作自恣。復作是語。年少",
    "T28n1549_006:0770c20": "比丘便作是念。此如是年老亦無所逮。況",
    "T28n1549_006:0770c21": "當我等有所獲乎。無勇猛志。復作是語。彼年",
    "T28n1549_006:0770c22": "少比丘當作是知。彼求教訓。況當彼求道。復",
    "T28n1549_006:0770c23": "作是語。眾多見聞年少比丘況我等。彼求教",
    "T28n1549_006:0770c24": "訓。況當年少比丘不求耶。復次是世尊屬",
    "T28n1549_006:0770c25": "累之語。各莫作疲惓意。以何等故。曩昔如",
    "T28n1549_006:0770c26": "來等正覺閑居山澤。巖峻坐具歎譽爾所事。",
    "T28n1549_006:0770c27": "然不處其中。然世尊歎譽其德亦處其中。或",
    "T28n1549_006:0770c28": "作是說。昔日之時無有閑處山澤叢林。村落",
    "T28n1549_006:0770c29": "相連鷄皆飛過。問設無閑居以何等故今歎",
    "T28n1549_006:0771a01": "譽之。答曰。歎過去閑居之德。復作是語。彼時",
    "T28n1549_006:0771a02": "佛教化眾生。爾時不以閑居作教化事。恐",
    "T28n1549_006:0771a03": "不入彼教律中。復作是語。爾時眾生貴重思",
    "T28n1549_006:0771a04": "惟定。不許彼閑居靜處。村落之中應受化",
    "T28n1549_006:0771a05": "眾生起惡露觀。復作是語。爾時眾生意多著",
    "T28n1549_006:0771a06": "樂。皆不許閑處。恐意厭不堪閑處。",
    "T28n1549_006:0771a07": "又世尊言。是語此契經句之語誰能堪。調達",
    "T28n1549_006:0771a08": "於世尊前有所論。世尊亦不於中住。諸於壞",
    "T28n1549_006:0771a09": "增中歎其快者。世尊亦當爾。彼人無緣。亦",
    "T28n1549_006:0771a10": "不有彼人不逆。亦不能有如是善比丘於如",
    "T28n1549_006:0771a11": "來前從彼惡語。何以故。世尊功德相應無能",
    "T28n1549_006:0771a12": "知者。諸閑居者禮敬承事便知彼人。是故",
    "T28n1549_006:0771a13": "世尊不許。以何等故。本世尊等正覺乃至證",
    "T28n1549_006:0771a14": "弟子等法住。然後復世尊久般涅槃。爾時復",
    "T28n1549_006:0771a15": "住。或作是說。彼眾生是佛所化。是故聲聞",
    "T28n1549_006:0771a16": "不能教化。復作是語。爾時眾生貴重止觀。彼",
    "T28n1549_006:0771a17": "時說法。復次是時如來極長壽。彼亦如今",
    "T28n1549_006:0771a18": "閻浮利地。然後世尊處短壽中。為諸受化",
    "T28n1549_006:0771a19": "眾生及餘趣。我觀去來契經所說教戒語勅",
    "T28n1549_006:0771a20": "聲聞。",
    "T28n1549_006:0771a21": "　語竟世明我眾僧　　受無有痛不可說",
    "T28n1549_006:0771a22": "　善說三法及更樂　　年少端正歎譽本",
    "T28n1549_006:0771a23": "尊婆須蜜菩薩所集更樂揵度第七竟。",
    "T28n1549_006:0771a24": "尊婆須蜜論卷第六"
}