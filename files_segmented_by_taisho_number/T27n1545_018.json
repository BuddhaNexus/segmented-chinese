{
    "T27n1545_018:0088a11": "阿毘達磨大毘婆沙論卷第十八",
    "T27n1545_018:0088a13": "五百大阿羅漢等造",
    "T27n1545_018:0088a14": "三藏法師玄奘奉　詔譯",
    "T27n1545_018:0088a15": "10雜蘊第一中智納息第二之十",
    "T27n1545_018:0088a16": "有餘師說。色法雖有同類因。而在此身非",
    "T27n1545_018:0088a17": "餘身。相似為因非不相似如此身羯剌藍",
    "T27n1545_018:0088a18": "位。與此身羯剌藍位為同類因。與餘",
    "T27n1545_018:0088a19": "位作緣非因。乃至此身老位與此身老位",
    "T27n1545_018:0088a20": "為同類因。與餘位作緣非因。若作是說",
    "T27n1545_018:0088a21": "於位位中。初色無因後色無果。有作是說",
    "T27n1545_018:0088a22": "色法雖有同類因。而在此身非餘身相似",
    "T27n1545_018:0088a23": "為因亦不相似。如此身羯剌藍位與此身羯",
    "T27n1545_018:0088a24": "剌藍位。乃至老位為同類因。此身頞部曇位",
    "T27n1545_018:0088a25": "與此身頞部曇位。乃至老位為同類因。與",
    "T27n1545_018:0088a26": "羯剌藍位作緣非因。乃至此身老位與此",
    "T27n1545_018:0088a27": "身老位為同類因。與前諸位作緣非因。",
    "T27n1545_018:0088a28": "若作是說羯剌藍位初色無因。老位後色無",
    "T27n1545_018:0088a29": "果。或有說者色法雖有同類因。在此身",
    "T27n1545_018:0088b01": "亦在餘身。而相似為因非不相似。如此身",
    "T27n1545_018:0088b02": "羯剌藍位與此身及餘身。羯剌藍位為同類",
    "T27n1545_018:0088b03": "因。與餘位作緣非因。乃至此身老位。與",
    "T27n1545_018:0088b04": "此身及餘身老位為同類因。與餘位作緣",
    "T27n1545_018:0088b05": "非因。復有說者色法雖有同類因在此",
    "T27n1545_018:0088b06": "身。亦在餘身相似為因亦不相似。而與前",
    "T27n1545_018:0088b07": "位非同類因。如此身羯剌藍位。與此身羯",
    "T27n1545_018:0088b08": "剌藍位。乃至老位為同類因。亦與餘身羯剌",
    "T27n1545_018:0088b09": "藍位乃至老位為同類因。此身頞部曇位。",
    "T27n1545_018:0088b10": "與此身頞部曇位乃至老位為同類因。亦",
    "T27n1545_018:0088b11": "與餘身頞部曇位乃至老位為同類因。與",
    "T27n1545_018:0088b12": "羯剌藍位作緣非因。乃至此身老位與此身",
    "T27n1545_018:0088b13": "老位為同類因。亦與餘身老位為同類因。",
    "T27n1545_018:0088b14": "與前諸位作緣非因。或復有說。色法雖有",
    "T27n1545_018:0088b15": "同類因。在此身亦在餘身相似為因亦不",
    "T27n1545_018:0088b16": "相似。而與此身前位非因。如此身羯剌藍",
    "T27n1545_018:0088b17": "位。與此身羯剌藍位乃至老位為同類因。",
    "T27n1545_018:0088b18": "亦與餘身羯剌藍位乃至老位為同類因。此",
    "T27n1545_018:0088b19": "身頞部曇位。與此身頞部曇位乃至老位為",
    "T27n1545_018:0088b20": "同類因。亦與餘身羯剌藍位乃至老位為同",
    "T27n1545_018:0088b21": "類因。與此身羯剌藍位作緣非因。乃至",
    "T27n1545_018:0088b22": "此身老位與此身老位為同類因。亦與餘",
    "T27n1545_018:0088b23": "身羯剌藍位乃至老位為同類因。與此身前",
    "T27n1545_018:0088b24": "諸位作緣非因評曰應作是說。餘身十位",
    "T27n1545_018:0088b25": "一一皆與餘身十位。及此身十位為同類因。",
    "T27n1545_018:0088b26": "此身十位一一。皆與此身十位及餘身十位",
    "T27n1545_018:0088b27": "為同類因。後位已生法與前位不生法亦",
    "T27n1545_018:0088b28": "為同類因故。如是外分諸色相望。為同類",
    "T27n1545_018:0088b29": "因如理應說。",
    "T27n1545_018:0088c01": "復次善五蘊展轉為同類因。染污五蘊展轉",
    "T27n1545_018:0088c02": "為同類因。無覆無記五蘊。亦展轉為同類因。",
    "T27n1545_018:0088c03": "性類等故。有說無覆無記四蘊。與無覆無記",
    "T27n1545_018:0088c04": "色蘊為同類因。無覆無記色蘊。不能與無",
    "T27n1545_018:0088c05": "覆無記四蘊為同類因勢力劣故。有說無",
    "T27n1545_018:0088c06": "覆無記色蘊。與無覆無記四蘊為同類因。",
    "T27n1545_018:0088c07": "無覆無記四蘊。不與無覆無記色蘊為同",
    "T27n1545_018:0088c08": "類因。勝法不為劣法因故。有說。無覆無記",
    "T27n1545_018:0088c09": "四蘊。不與無覆無記色蘊為同類因。無覆",
    "T27n1545_018:0088c10": "無記色蘊。亦不與無覆無記四蘊為同類",
    "T27n1545_018:0088c11": "因。勢用羸劣類各別故。無覆無記四蘊展轉",
    "T27n1545_018:0088c12": "為同類因。無覆無記復有四種。一異熟生。",
    "T27n1545_018:0088c13": "二威儀路。三工巧處。四通果品。如次能",
    "T27n1545_018:0088c14": "與四三二一為同類因。有餘師說。此四展",
    "T27n1545_018:0088c15": "轉為同類因。同一繫縛同一性故。評曰彼",
    "T27n1545_018:0088c16": "不應作是說。勿加行善互為因故前說",
    "T27n1545_018:0088c17": "為善。染污法有九品。謂下下下中下上。中",
    "T27n1545_018:0088c18": "下中中中上。上下上中上上。九品展轉為同",
    "T27n1545_018:0088c19": "類因。問若爾云何有九品。答由對治有九",
    "T27n1545_018:0088c20": "品故。染污法亦有九品。謂修下下道對治",
    "T27n1545_018:0088c21": "上上煩惱。乃至修上上道對治下下煩惱。復",
    "T27n1545_018:0088c22": "次。以現行故亦有九品。謂諸煩惱現在前",
    "T27n1545_018:0088c23": "時。或是下下品。乃至或是上上品。諸不善",
    "T27n1545_018:0088c24": "者亦由異熟。有九品故建立九品。善法有",
    "T27n1545_018:0088c25": "二種。一生得善。二加行善。生得善與生得",
    "T27n1545_018:0088c26": "善為同類因。亦與加行善為同類因。加行",
    "T27n1545_018:0088c27": "善與加行善為同類因。非生得善以彼劣",
    "T27n1545_018:0088c28": "故。有說。此二善法展轉為同類因。同一繫",
    "T27n1545_018:0088c29": "縛同一性故。評曰彼不應作是說。勿修",
    "T27n1545_018:0089a01": "加行退趣劣法。是故前說於理為善。有說。",
    "T27n1545_018:0089a02": "善法有三種。一加行善。二離染善。三生得",
    "T27n1545_018:0089a03": "善。此中生得與三種為同類因。離染善與",
    "T27n1545_018:0089a04": "二種為同類因。非生得彼劣故加行善與",
    "T27n1545_018:0089a05": "加行善為同類因。非餘二俱劣故。生得善",
    "T27n1545_018:0089a06": "法復有九品。謂下下乃至上上。九品展轉為",
    "T27n1545_018:0089a07": "同類因。問若爾云何有九品。答由現行有",
    "T27n1545_018:0089a08": "九品故。復次由異熟有九品故。離染善及",
    "T27n1545_018:0089a09": "加行善亦俱有九品。謂下下乃至上上。此中",
    "T27n1545_018:0089a10": "下下與九品為同類因。下中與八品為同",
    "T27n1545_018:0089a11": "類因。乃至上上唯與上上為同類因。此二",
    "T27n1545_018:0089a12": "唯與等勝為因非劣法故。加行善法復有",
    "T27n1545_018:0089a13": "三種。一聞所成。二思所成。三修所成。聞所成",
    "T27n1545_018:0089a14": "善與三種為同類因。思所成善唯與思所",
    "T27n1545_018:0089a15": "成善為同類因。非聞所成彼劣故。非修所",
    "T27n1545_018:0089a16": "成異界故。修所成善唯與修所成善。為同",
    "T27n1545_018:0089a17": "類因。非聞所成彼劣故。非思所成彼亦劣",
    "T27n1545_018:0089a18": "故。及異界故。修所成善復有四種。謂煖頂忍",
    "T27n1545_018:0089a19": "世第一法。如次能與四三二一。為同類因義",
    "T27n1545_018:0089a20": "如前說。欲界通果心有四種。謂初靜慮果乃",
    "T27n1545_018:0089a21": "至第四靜慮果。如是四種如次能與四三",
    "T27n1545_018:0089a22": "二一為同類因。有說。此四非互為因如靜",
    "T27n1545_018:0089a23": "慮故。有說。此四展轉為因。同一繫縛同一",
    "T27n1545_018:0089a24": "性故。評曰。初說為善。同一地故加行生",
    "T27n1545_018:0089a25": "故。",
    "T27n1545_018:0089a26": "初靜慮等諸通果心應知亦爾。問初靜慮有",
    "T27n1545_018:0089a27": "諸識身。有變化心互為因不。答諸識身與",
    "T27n1545_018:0089a28": "變化心為同類因。變化心不與識身為同",
    "T27n1545_018:0089a29": "類因。以彼劣故依前諸義應作問答。頗",
    "T27n1545_018:0089b01": "有前生法非後生法同類因不。答有。謂",
    "T27n1545_018:0089b02": "不同界。頗有同界前生法非後生法同類因",
    "T27n1545_018:0089b03": "不。答有。謂不同地。頗有同地前生法非後生",
    "T27n1545_018:0089b04": "法同類因不。答有。謂有漏於無漏無漏於",
    "T27n1545_018:0089b05": "有漏。頗有有漏前生法非有漏後生法同類",
    "T27n1545_018:0089b06": "因不。答有。謂不同部。或不同性。或勝於劣。",
    "T27n1545_018:0089b07": "前生無漏於後生無漏。非同類因者謂勝",
    "T27n1545_018:0089b08": "於劣。",
    "T27n1545_018:0089b09": "問諸同類因若與果者亦取果耶。答若與果",
    "T27n1545_018:0089b10": "者。定亦取果。若不取果。云何與果。或有",
    "T27n1545_018:0089b11": "取果而不與果。謂阿羅漢最後諸蘊。此則總",
    "T27n1545_018:0089b12": "說若別說者。依善不善有覆無記無覆無記。",
    "T27n1545_018:0089b13": "有多四句。問善同類因若時取果亦與果",
    "T27n1545_018:0089b14": "耶。答應作四句。有時取果非與果。謂斷善",
    "T27n1545_018:0089b15": "根時最後所捨得。有時與果非取果。謂續",
    "T27n1545_018:0089b16": "善根時即住過去所捨善得。有時取果亦與",
    "T27n1545_018:0089b17": "果。謂不斷善根於所餘位。有時不取果",
    "T27n1545_018:0089b18": "亦不與果。謂除前相。問不善同類因。若",
    "T27n1545_018:0089b19": "時取果亦與果耶。答應作四句。有時取果",
    "T27n1545_018:0089b20": "非與果。謂離欲染時最後所捨得。有時與",
    "T27n1545_018:0089b21": "果非取果。謂退離欲染時即住過去所捨不",
    "T27n1545_018:0089b22": "善得。有時取果亦與果。謂未離欲染於所餘",
    "T27n1545_018:0089b23": "位。有時不取果亦不與果。謂除前相。問有",
    "T27n1545_018:0089b24": "覆無記同類因。若時取果亦與果耶。答應",
    "T27n1545_018:0089b25": "作四句。有時取果非與果。謂離非想非非",
    "T27n1545_018:0089b26": "想處染時最後所捨得。有時與果非取果。謂",
    "T27n1545_018:0089b27": "退離非想非非想處染時。即住過去所捨",
    "T27n1545_018:0089b28": "有覆無記得。有時取果亦與果。謂未離非",
    "T27n1545_018:0089b29": "想非非想處染於所餘位。有時不取果亦",
    "T27n1545_018:0089c01": "不與果。謂除前相。問無覆無記同類因。若",
    "T27n1545_018:0089c02": "時取果亦與果耶。答若時與果必亦取果。",
    "T27n1545_018:0089c03": "有時取果非與果。謂阿羅漢最後諸蘊。已依",
    "T27n1545_018:0089c04": "成就分別取果與果差別。今依現行分別取",
    "T27n1545_018:0089c05": "果與果差別。復次已依不相應法。分別取果",
    "T27n1545_018:0089c06": "與果差別。今依相應法分別取果與果差",
    "T27n1545_018:0089c07": "別。問善同類因。若時取果亦與果耶。答應",
    "T27n1545_018:0089c08": "作四句。有時取果非與果。謂善心無間不",
    "T27n1545_018:0089c09": "善無記心現在前。有時與果非取果。謂不",
    "T27n1545_018:0089c10": "善無記心無間善心現在前。即住過去所間",
    "T27n1545_018:0089c11": "善心。有時取果亦與果。謂善心相續無間",
    "T27n1545_018:0089c12": "斷位有時不取果亦不與果。謂除前相。問",
    "T27n1545_018:0089c13": "不善同類因。若時取果亦與果耶。答應作",
    "T27n1545_018:0089c14": "四句。有時取果非與果。謂不善心無間善無",
    "T27n1545_018:0089c15": "記心現在前。有時與果非取果。謂善無記",
    "T27n1545_018:0089c16": "心無間不善心現在前。即住過去所間不",
    "T27n1545_018:0089c17": "善心。有時取果亦與果。謂不善心相續無",
    "T27n1545_018:0089c18": "間斷位。有時不取果亦不與果。謂除前",
    "T27n1545_018:0089c19": "相。問有覆無記同類因。若時取果亦與果",
    "T27n1545_018:0089c20": "耶。答應作四句。有時取果非與果。謂有",
    "T27n1545_018:0089c21": "覆無記心無間。善不善無覆無記心現在前。",
    "T27n1545_018:0089c22": "有時與果非取果。謂善不善無覆無記心無",
    "T27n1545_018:0089c23": "間。有覆無記心現在前。即住過去所間有",
    "T27n1545_018:0089c24": "覆無記心。有時取果亦與果。謂有覆無記心",
    "T27n1545_018:0089c25": "相續無間斷位。有時不取果亦不與果。謂",
    "T27n1545_018:0089c26": "除前相。問無覆無記同類因。若時取果亦",
    "T27n1545_018:0089c27": "與果耶。答應作四句。有時取果非與果。",
    "T27n1545_018:0089c28": "謂無覆無記心無間。善染污心現在前。有時",
    "T27n1545_018:0089c29": "與果非取果。謂善染污心無間。無覆無記",
    "T27n1545_018:0090a01": "心現在前。即住過去所間無覆無記心。有",
    "T27n1545_018:0090a02": "時取果亦與果。謂無覆無記心相續無間斷",
    "T27n1545_018:0090a03": "位。有時不取果亦不與果。謂除前相。已依",
    "T27n1545_018:0090a04": "相續分別取果與果差別。今依剎那分別取",
    "T27n1545_018:0090a05": "果與果差別。謂一剎那心後。有二十剎那心",
    "T27n1545_018:0090a06": "無間而起。於中得作四句。且善同類因第",
    "T27n1545_018:0090a07": "一句者。謂上首剎那善心現在前時。除初",
    "T27n1545_018:0090a08": "剎那善心望後十九剎那善心。第二句者。",
    "T27n1545_018:0090a09": "謂後十九剎那善心現在前時。即住過去上",
    "T27n1545_018:0090a10": "首善心。第三句者。即上首善心現在前時。",
    "T27n1545_018:0090a11": "望初剎那善心。第四句者。謂除前相。如善",
    "T27n1545_018:0090a12": "同類因四句。不善有覆無記無覆無記同類",
    "T27n1545_018:0090a13": "因。隨其所應四句亦爾。",
    "T27n1545_018:0090a14": "頗有一剎那頃。或得同類因不得彼因。或",
    "T27n1545_018:0090a15": "得彼因不得同類因。或得同類因亦得彼",
    "T27n1545_018:0090a16": "因。或不得同類因亦不得彼因耶。答有謂",
    "T27n1545_018:0090a17": "從上沙門果退住預流果時。有此四句。得",
    "T27n1545_018:0090a18": "同類因不得彼因者。謂爾時得過去初剎",
    "T27n1545_018:0090a19": "那道類智。而不得彼因以不得見道",
    "T27n1545_018:0090a20": "故。得彼因不得同類因者。謂爾時得過",
    "T27n1545_018:0090a21": "去預流果。而不得過去預流勝果道。以",
    "T27n1545_018:0090a22": "預流勝果道用預流果為因。與上沙門",
    "T27n1545_018:0090a23": "果作同類因故。得同類因亦得彼因者。",
    "T27n1545_018:0090a24": "謂爾時得過去。除初剎那諸餘剎那相續",
    "T27n1545_018:0090a25": "預流果。不得同類因亦不得彼因者。謂",
    "T27n1545_018:0090a26": "除前相。問頗有一剎那頃。或知同類因",
    "T27n1545_018:0090a27": "不知彼所緣。或知彼所緣不知同類因。",
    "T27n1545_018:0090a28": "或知同類因亦知彼所緣。或不知同類",
    "T27n1545_018:0090a29": "因亦不知彼所緣耶。答有。謂住見道道法",
    "T27n1545_018:0090b01": "智時。有此四句。知同類因不知彼所緣",
    "T27n1545_018:0090b02": "者。謂爾時知過去緣苦集滅三法智品。知",
    "T27n1545_018:0090b03": "彼所緣不知同類因者。謂知未來四法智",
    "T27n1545_018:0090b04": "品。知同類因亦知彼所緣者。謂知過去道",
    "T27n1545_018:0090b05": "法忍品。不知同類因亦不知彼所緣者。",
    "T27n1545_018:0090b06": "謂除前相。",
    "T27n1545_018:0090b07": "問同類因力有增減不。答有謂若久習因力",
    "T27n1545_018:0090b08": "便增。若不久習或遭損害因力便減。且不",
    "T27n1545_018:0090b09": "善中因力增者。如具壽迷祇迦。曾一林中修",
    "T27n1545_018:0090b10": "習靜慮坐一樹下。欲尋現起心生厭患。便",
    "T27n1545_018:0090b11": "捨此處坐餘樹下。恚尋復起心生厭患。復",
    "T27n1545_018:0090b12": "捨此處坐餘樹下。害尋復起。由彼具壽曾",
    "T27n1545_018:0090b13": "於此地作大國王。若於是處五樂自娛受",
    "T27n1545_018:0090b14": "諸欲樂。今坐其處便起欲尋。若於是處斬",
    "T27n1545_018:0090b15": "截眾生頭耳手足。今至其處便起恚尋。若",
    "T27n1545_018:0090b16": "於是處役使眾生。作諸事業繫縛鞭打。今",
    "T27n1545_018:0090b17": "至其處便起害尋。尊者阿難入城乞食。摩",
    "T27n1545_018:0090b18": "登伽女見。已生貪。隨逐瞻觀不能捨離。此",
    "T27n1545_018:0090b19": "女過去五百生中作阿難婦。故今暫見便起",
    "T27n1545_018:0090b20": "欲尋隨逐不捨。諸如是等皆由過去因力",
    "T27n1545_018:0090b21": "增上。或有現在習諸煩惱因力增上。同類異",
    "T27n1545_018:0090b22": "類展轉相生。如不善法。善無記法應知亦",
    "T27n1545_018:0090b23": "爾。如尸拔羅久習施故。纔生便告父母等",
    "T27n1545_018:0090b24": "言。今此家中有何財寶。我欲持施一切貧",
    "T27n1545_018:0090b25": "窮。諸如是等廣如經說。",
    "T27n1545_018:0090b26": "問同類因以何為自性。答過去現在一切有",
    "T27n1545_018:0090b27": "為法已說自性。所以今當說。問何故名同",
    "T27n1545_018:0090b28": "類因同類是何義。答種類等義是同類義界",
    "T27n1545_018:0090b29": "地等義是同類義。部類等義是同類義。此同",
    "T27n1545_018:0090c01": "類因唯通過去現在二世。有等流果",
    "T27n1545_018:0090c02": "云何遍行因乃至廣說。問何故作此論。答",
    "T27n1545_018:0090c03": "為止他宗顯正理故。謂或有執。一切煩惱",
    "T27n1545_018:0090c04": "皆是遍行。為止彼執。顯諸煩惱有是遍行",
    "T27n1545_018:0090c05": "有非遍行或復有執。五部煩惱。皆有是遍",
    "T27n1545_018:0090c06": "行有非遍行。為止彼執。顯唯見苦集所",
    "T27n1545_018:0090c07": "斷煩惱。有是遍行有非遍行。或復有執。見",
    "T27n1545_018:0090c08": "苦集所斷一切煩惱皆是遍行見滅道所斷一",
    "T27n1545_018:0090c09": "切煩惱皆無漏緣。為止彼執。顯見苦集所",
    "T27n1545_018:0090c10": "斷煩惱。有是遍行有非遍行。見滅道所斷",
    "T27n1545_018:0090c11": "煩惱。有有漏緣有無漏緣。或復有執。若諸",
    "T27n1545_018:0090c12": "煩惱通三界者皆是遍行。為止彼執顯諸",
    "T27n1545_018:0090c13": "煩惱通三界者。有是遍行有非遍行。或復",
    "T27n1545_018:0090c14": "有執。遍行有二。一者無明。二者有愛。如譬",
    "T27n1545_018:0090c15": "喻者彼作是說。緣起根本名為遍行。無明",
    "T27n1545_018:0090c16": "是前際緣起根本。有愛是後際緣起根本故",
    "T27n1545_018:0090c17": "是遍行。為止彼執顯無明有是遍行有非",
    "T27n1545_018:0090c18": "遍行。有愛一向非遍行。或復有執。若諸煩惱",
    "T27n1545_018:0090c19": "通五部者名為遍行。即是無明及貪瞋慢。",
    "T27n1545_018:0090c20": "為止彼執顯無明有是遍行有非遍行。",
    "T27n1545_018:0090c21": "貪瞋慢一向非遍行。或復有執。五法是遍行。",
    "T27n1545_018:0090c22": "謂無明愛見慢及心。如分別論者。故彼頌",
    "T27n1545_018:0090c23": "言。",
    "T27n1545_018:0090c24": "有五遍行法　　能廣生眾苦",
    "T27n1545_018:0090c25": "謂無明愛見　　慢心是為五",
    "T27n1545_018:0090c26": "為止彼執顯無明見有是遍行有非遍行。",
    "T27n1545_018:0090c27": "餘三一向非遍行。為止此等種種異執顯",
    "T27n1545_018:0090c28": "示正理故作斯論。",
    "T27n1545_018:0090c29": "云何遍行因。答前生見苦所斷遍行隨眠。與",
    "T27n1545_018:0091a01": "後生自界見集滅道。修所斷隨眠及相應法",
    "T27n1545_018:0091a02": "為遍行因。過去見苦所斷遍行隨眠與未來",
    "T27n1545_018:0091a03": "現在自界見集滅道。修所斷隨眠及相應法",
    "T27n1545_018:0091a04": "為遍行因。現在見苦所斷遍行隨眠與未來",
    "T27n1545_018:0091a05": "自界見集滅道。修所斷隨眠及相應法為遍",
    "T27n1545_018:0091a06": "行因。如見苦所斷見集所斷亦爾。是謂",
    "T27n1545_018:0091a07": "遍行因。問此中何故。不說過去與過去",
    "T27n1545_018:0091a08": "為遍行因耶。答前生與後生言已說彼故。",
    "T27n1545_018:0091a09": "問何緣不說過去自名。答欲顯後法非前",
    "T27n1545_018:0091a10": "因故。若說過去與過去為遍行因。或有生",
    "T27n1545_018:0091a11": "疑過去後法亦為前法因。若說前生與後",
    "T27n1545_018:0091a12": "生為遍行因。此疑便息。有說。此文欲顯過",
    "T27n1545_018:0091a13": "去有前後義。若說過去與過去為遍行因。",
    "T27n1545_018:0091a14": "復有生疑過去諸法。同時展轉為遍行因。",
    "T27n1545_018:0091a15": "若說前生與後生為遍行因。此疑便息。問",
    "T27n1545_018:0091a16": "自部於自部有遍行因不。設爾何失若有",
    "T27n1545_018:0091a17": "者此中何故不說。若無者何故。於他部有",
    "T27n1545_018:0091a18": "自部無耶。答應說亦有。問若爾此中何故不",
    "T27n1545_018:0091a19": "說。答亦應說而不說者有別意趣。為欲",
    "T27n1545_018:0091a20": "成立不成義故。謂於自部有遍行因。不",
    "T27n1545_018:0091a21": "說自成故不須說。若於他部有遍行因。",
    "T27n1545_018:0091a22": "其義不成是故須說。有說。為顯無雜遍行",
    "T27n1545_018:0091a23": "因故。謂於自部有二種因。謂遍行因及同",
    "T27n1545_018:0091a24": "類因。其義雜亂是故不說。若於他部唯有",
    "T27n1545_018:0091a25": "一因。謂遍行因義無雜亂是故偏說。復次為",
    "T27n1545_018:0091a26": "顯無雜增長門故。謂於自部二門增長。謂",
    "T27n1545_018:0091a27": "同類因門及遍行因門。其義雜亂是故不說。",
    "T27n1545_018:0091a28": "若於他部唯一門增長。謂遍行因門義無",
    "T27n1545_018:0091a29": "雜亂是故偏說。問何故前生等唯說隨眠。",
    "T27n1545_018:0091b01": "後生等兼說相應法耶。答前生等亦應說",
    "T27n1545_018:0091b02": "相應法而不說者。當知。此是有餘之說。復",
    "T27n1545_018:0091b03": "次為遮相似相續沙門意故。彼作是說遍",
    "T27n1545_018:0091b04": "行隨眠。唯與隨眠為遍行因。彼相應法",
    "T27n1545_018:0091b05": "唯與隨眠相應法為遍行因。為遮彼意",
    "T27n1545_018:0091b06": "顯遍行隨眠。與隨眠及相應法為遍行因。",
    "T27n1545_018:0091b07": "彼相應法與隨眠相應法及隨眠為遍行因。",
    "T27n1545_018:0091b08": "故作是說。問遍行隨眠。於諸隨眠俱有法",
    "T27n1545_018:0091b09": "等亦是遍行因不。設爾何失。若亦是者此",
    "T27n1545_018:0091b10": "中何故不說。若非者何故於相應法是而",
    "T27n1545_018:0091b11": "於俱有法等非耶。答應說亦是。以與一切",
    "T27n1545_018:0091b12": "染污法皆為遍行因故。問若爾此中何故",
    "T27n1545_018:0091b13": "不說。答彼相應法與彼隨眠同一所緣同一",
    "T27n1545_018:0091b14": "行相。極相隣近是故說之生等不爾是故不",
    "T27n1545_018:0091b15": "說。自界者。謂欲界唯與欲界為遍行因。",
    "T27n1545_018:0091b16": "色無色界應知亦爾。如說自界自地亦爾繫",
    "T27n1545_018:0091b17": "縛別故。謂初靜慮唯與初靜慮為遍行因。",
    "T27n1545_018:0091b18": "乃至非想非非想處應知亦爾於自地中處",
    "T27n1545_018:0091b19": "別部別。亦得展轉為遍行因繫縛同故。復",
    "T27n1545_018:0091b20": "說過去等。欲顯過去未來體是實有。現在",
    "T27n1545_018:0091b21": "是有為故。如說見苦所斷見集所斷。亦爾體",
    "T27n1545_018:0091b22": "類同故。",
    "T27n1545_018:0091b23": "問遍行隨眠以何為自性。答欲界有十一。",
    "T27n1545_018:0091b24": "謂見苦所斷五見疑無明。見集所斷邪見見",
    "T27n1545_018:0091b25": "取疑無明。色無色界各有十一應知亦爾。",
    "T27n1545_018:0091b26": "此中無明者。謂五見疑相應及不共無明。",
    "T27n1545_018:0091b27": "品類足說。九十八隨眠中。三十三是遍行。六",
    "T27n1545_018:0091b28": "十五非遍行。問見苦集所斷無明。有是遍",
    "T27n1545_018:0091b29": "行有非遍行。何故彼說三十三是遍行六十",
    "T27n1545_018:0091c01": "五非遍行耶。答西方尊者所誦本言。九十八",
    "T27n1545_018:0091c02": "隨眠中二十七是遍行。六十五非遍行。六應",
    "T27n1545_018:0091c03": "分別。謂見苦集所斷無明。有是遍行有",
    "T27n1545_018:0091c04": "非遍行。云何是遍行。謂見苦集所斷。非遍行",
    "T27n1545_018:0091c05": "隨眠不相應。無明云何非遍行。謂見苦集",
    "T27n1545_018:0091c06": "所斷。非遍行隨眠相應無明。如是所說於",
    "T27n1545_018:0091c07": "義為善。若作是說云何是遍行。謂見苦",
    "T27n1545_018:0091c08": "集所斷遍行。隨眠相應無明。則便不攝不",
    "T27n1545_018:0091c09": "共無明。是故彼說於義為善。問若爾何故。",
    "T27n1545_018:0091c10": "迦濕彌羅國諸師不作此誦。答亦應作此",
    "T27n1545_018:0091c11": "誦。而不爾者有別意趣。以彼多分是遍行",
    "T27n1545_018:0091c12": "故。謂見苦所斷。有十無明。七是遍行即五見",
    "T27n1545_018:0091c13": "疑相應及不共無明。三非遍行即貪瞋慢相",
    "T27n1545_018:0091c14": "應無明。見集所斷有七無明。四是遍行即",
    "T27n1545_018:0091c15": "二見疑相應及不共無明。三非遍行即貪瞋",
    "T27n1545_018:0091c16": "慢相應無明。又此國誦三十三是遍行。六十",
    "T27n1545_018:0091c17": "五非遍行者。無明皆說不共無明。唯遍非",
    "T27n1545_018:0091c18": "遍自力起故。相應無明有八十三。謂二十",
    "T27n1545_018:0091c19": "七遍行及五十六非遍行。隨眠相應彼隨他",
    "T27n1545_018:0091c20": "力。現在前故說所相應。即亦說彼性不定",
    "T27n1545_018:0091c21": "故不別說之。已說自性。所以今當說。問何",
    "T27n1545_018:0091c22": "故名遍行隨眠遍行是何義。答一切緣義是",
    "T27n1545_018:0091c23": "遍行義。緣力持義是遍行義。緣力持者能",
    "T27n1545_018:0091c24": "廣緣故。復次本來一切。一切一切起故名為",
    "T27n1545_018:0091c25": "遍行。初一切者。謂無始來具起九品。中一切",
    "T27n1545_018:0091c26": "者。謂無始來一切有情無不皆起。後一切",
    "T27n1545_018:0091c27": "者。謂無始來普緣一切有漏事起故。施設",
    "T27n1545_018:0091c28": "論作如是說。無有異生從長世來。於",
    "T27n1545_018:0091c29": "有漏法不執為我。或執我所。或執斷常。",
    "T27n1545_018:0092a01": "或撥為無。或執為淨解脫出離。或執為尊",
    "T27n1545_018:0092a02": "最勝第一。或起疑惑猶預。或起愚闇無知。",
    "T27n1545_018:0092a03": "是故本來一切一切一切起故。名為遍行。復",
    "T27n1545_018:0092a04": "次若法一剎那頃現在前時。能緣五部為五",
    "T27n1545_018:0092a05": "部因。令五部法於所緣愚。名為遍行。問遍",
    "T27n1545_018:0092a06": "行隨眠。云何令彼無漏緣法於所緣愚。答",
    "T27n1545_018:0092a07": "若執我等法爾便謗。我滅對治先於中愚。",
    "T27n1545_018:0092a08": "然後於彼撥為無故。復次若法一剎那頃。現",
    "T27n1545_018:0092a09": "在前時。能緣五部為五部因。於五部法皆",
    "T27n1545_018:0092a10": "悉隨增名為遍行。",
    "T27n1545_018:0092a11": "問遍行隨眠相應俱有法。亦是遍行因不。設",
    "T27n1545_018:0092a12": "爾何失。若亦是者何故但說三十三是遍行。",
    "T27n1545_018:0092a13": "若非者何故相應俱有法。有是遍行因有非",
    "T27n1545_018:0092a14": "遍行因耶。有作是說彼非遍行因。問若爾",
    "T27n1545_018:0092a15": "何故相應俱有法。有是遍行因有非遍行",
    "T27n1545_018:0092a16": "因。答如相應俱有法。有是隨眠有非隨眠。",
    "T27n1545_018:0092a17": "如是相應俱有法。有是遍行因有非遍行",
    "T27n1545_018:0092a18": "因。復有何過。評曰應作是說。彼亦是遍行",
    "T27n1545_018:0092a19": "因因義通故。相應俱有同一果故。問若爾何",
    "T27n1545_018:0092a20": "故但說三十三是遍行耶。答彼說但欲分",
    "T27n1545_018:0092a21": "別。九十八隨眠中。幾是遍行幾非遍行。不",
    "T27n1545_018:0092a22": "為總說遍行因義故不相違。復次遍行隨",
    "T27n1545_018:0092a23": "眠具三事故名為遍行。一於五部法遍隨",
    "T27n1545_018:0092a24": "增故。二於五部法遍能緣故。三於五部法",
    "T27n1545_018:0092a25": "遍為因故是以偏說。彼相應法但有二事",
    "T27n1545_018:0092a26": "除遍隨增。彼俱有法但有一事。謂遍為因",
    "T27n1545_018:0092a27": "故彼不說。問遍行隨眠等得亦是遍行因",
    "T27n1545_018:0092a28": "不。尊者僧伽筏蘇說曰。若遍行得非遍行者。",
    "T27n1545_018:0092a29": "非遍行得應是遍行。故遍行得亦是遍行因。",
    "T27n1545_018:0092b01": "彼難非理。如色得既非色非色得。豈是色。",
    "T27n1545_018:0092b02": "故遍行得非遍行因於理為善。問何故遍",
    "T27n1545_018:0092b03": "行生等諸相。是遍行因彼得非耶。答生等諸",
    "T27n1545_018:0092b04": "相與遍行法同一果。常相隨不相離無前",
    "T27n1545_018:0092b05": "後極親近故。亦是遍行因得。與遍行不同",
    "T27n1545_018:0092b06": "一果。不常相隨非不相離。或前或後非極",
    "T27n1545_018:0092b07": "親近。如皮於樹是故彼得非遍行因。",
    "T27n1545_018:0092b08": "問何故唯於見苦集所斷法。立有遍行隨",
    "T27n1545_018:0092b09": "眠。非於見滅道所斷法耶。舊阿毘達磨師說",
    "T27n1545_018:0092b10": "曰。此是彼族類故謂見苦集所斷諸法。是遍",
    "T27n1545_018:0092b11": "行隨眠族姓根本生地舍宅。非見滅道所斷",
    "T27n1545_018:0092b12": "諸法。有說。此中隨眠極堅牢故。謂見苦",
    "T27n1545_018:0092b13": "集所斷隨眠。皆同一意同一所作。故極堅",
    "T27n1545_018:0092b14": "牢。以堅牢故於中可立遍行隨眠。見滅道",
    "T27n1545_018:0092b15": "所斷法不同一意。事業各異故極羸劣。極羸",
    "T27n1545_018:0092b16": "劣故。於中不立遍行隨眠。如城邑人若同",
    "T27n1545_018:0092b17": "一意同一事業。則城邑主及餘怨敵不能降",
    "T27n1545_018:0092b18": "伏。若彼諸人不同一意事業各異。則被降",
    "T27n1545_018:0092b19": "伏此亦如是。有說。此中我見所任持故。",
    "T27n1545_018:0092b20": "謂於是處若有我見。則有漏法相續熾盛可",
    "T27n1545_018:0092b21": "立遍行。見集所斷雖無我見而有長養。我",
    "T27n1545_018:0092b22": "見諸法非見滅道所斷法中有如是事。有說。",
    "T27n1545_018:0092b23": "遍緣有漏因果事故。謂見苦集所斷隨眠。",
    "T27n1545_018:0092b24": "俱能遍緣有漏因果故立遍行。餘則不爾。",
    "T27n1545_018:0092b25": "有說。此於所緣定增長故。謂見苦集所斷隨",
    "T27n1545_018:0092b26": "眠皆緣有漏。隨緣有漏隨漸增長。如人觀",
    "T27n1545_018:0092b27": "月增益眼根若見滅道所斷隨眠。或緣有",
    "T27n1545_018:0092b28": "漏或緣無漏。緣無漏者隨有所緣隨漸損",
    "T27n1545_018:0092b29": "減。如人觀日損減眼根以不定故。於此",
    "T27n1545_018:0092c01": "不立遍行隨眠。有說。此有二種隨眠事故。",
    "T27n1545_018:0092c02": "謂見苦集所斷隨眠。俱由二門作隨眠事。",
    "T27n1545_018:0092c03": "一由所緣。二由相應。見滅見道所斷隨眠。",
    "T27n1545_018:0092c04": "或由二門作隨眠事。或唯相應不決定故。",
    "T27n1545_018:0092c05": "不可建立遍行隨眠。有說。此中決定安二",
    "T27n1545_018:0092c06": "足故義如前說。有說。四部皆有二種道",
    "T27n1545_018:0092c07": "故。謂見苦集所斷部中。有是遍行有非遍",
    "T27n1545_018:0092c08": "行。",
    "T27n1545_018:0092c09": "於見滅道所斷部中。有有漏緣有無漏緣",
    "T27n1545_018:0092c10": "故不應責有說。一切隨眠墮此二故。謂諸",
    "T27n1545_018:0092c11": "隨眠一切皆墮苦集諦攝故。唯此有遍行隨",
    "T27n1545_018:0092c12": "眠。有說若見苦集有漏果因。則見滅道所斷",
    "T27n1545_018:0092c13": "諸法根本羸劣。故彼不立遍行隨眠。有說。",
    "T27n1545_018:0092c14": "不應責故。謂遍行隨眠者定能遍緣。非見",
    "T27n1545_018:0092c15": "滅道所斷法中有遍緣者。",
    "T27n1545_018:0092c16": "問何故見苦集所斷。貪瞋慢非遍行耶。答以",
    "T27n1545_018:0092c17": "彼皆無遍行相故。謂遍行者能緣一切彼",
    "T27n1545_018:0092c18": "三不爾。有說此三自相煩惱攝故。謂要共相",
    "T27n1545_018:0092c19": "煩惱攝者可立遍行。云何此三皆是自相煩",
    "T27n1545_018:0092c20": "惱所攝。謂起貪者或於彼身不於此身。",
    "T27n1545_018:0092c21": "或於此身不於彼身。於諸身分亦各別起",
    "T27n1545_018:0092c22": "瞋慢亦爾。故是自相有身見等。一剎那中總",
    "T27n1545_018:0092c23": "於一界一趣生等。或執為我或執我所。或",
    "T27n1545_018:0092c24": "復乃至愚闇無知故是共相。有說。難熾盛",
    "T27n1545_018:0092c25": "故。謂貪瞋慢難可熾盛。要依妻財怨讎",
    "T27n1545_018:0092c26": "卑敵方熾盛故。遍行隨眠易可熾盛。任運",
    "T27n1545_018:0092c27": "相續如河流故。有說。見疑無明能緣四諦。",
    "T27n1545_018:0092c28": "於中可立遍行隨眠。貪瞋慢三無如是事。",
    "T27n1545_018:0092c29": "是故不立遍行隨眠。問何故見滅道所斷",
    "T27n1545_018:0093a01": "貪瞋慢。見取戒禁取非無漏緣耶。答不應",
    "T27n1545_018:0093a02": "訶責故。無怨害相故性柔和故。最勝故。清",
    "T27n1545_018:0093a03": "淨故。是以貪等非無漏緣。",
    "T27n1545_018:0093a04": "欲界有十一遍行隨眠。九通他界緣二唯",
    "T27n1545_018:0093a05": "自界緣。謂有身見及邊執見。問何故此二見",
    "T27n1545_018:0093a06": "不緣他界耶。答唯有爾所緣境力故。復",
    "T27n1545_018:0093a07": "次此二見唯於麁法轉故。謂此二見唯於",
    "T27n1545_018:0093a08": "麁顯。現見諸蘊執我我所。及計斷常。若生",
    "T27n1545_018:0093a09": "欲界於色無色界。微細諸蘊不能現見。故",
    "T27n1545_018:0093a10": "不執為我我所等。問若爾生色界者現見",
    "T27n1545_018:0093a11": "欲界麁顯諸蘊。何不執為我我所等。答已離",
    "T27n1545_018:0093a12": "染故。謂生色界者。於欲界蘊已得離染",
    "T27n1545_018:0093a13": "故。雖現見而不執為我我所等。復次上地",
    "T27n1545_018:0093a14": "煩惱不緣下故。問因論生論何故上地煩惱",
    "T27n1545_018:0093a15": "不緣下耶。答已離彼染故。謂要已離下地",
    "T27n1545_018:0093a16": "染者。方起上地煩惱現前。於下地法既已",
    "T27n1545_018:0093a17": "離染。上地煩惱寧復緣彼。問如何得知要",
    "T27n1545_018:0093a18": "離下染。上地煩惱方得現前。答如施設論",
    "T27n1545_018:0093a19": "說。有六種非律儀。謂三界繫各有二種。一",
    "T27n1545_018:0093a20": "相應二不相應。欲界相應非律儀現在前時。",
    "T27n1545_018:0093a21": "六非律儀成就四非律儀亦現在前。謂欲界",
    "T27n1545_018:0093a22": "二色無色界各不相應。色界相應非律儀現",
    "T27n1545_018:0093a23": "在前時。四非律儀成就。三非律儀亦現在前。",
    "T27n1545_018:0093a24": "謂色界二無色界不相應。無色界相應非律",
    "T27n1545_018:0093a25": "儀現在前時。二非律儀成就。亦現在前。謂",
    "T27n1545_018:0093a26": "無色界二。此中染法名非律儀。由此故知",
    "T27n1545_018:0093a27": "要離下染上地煩惱方現在前。問何故欲界",
    "T27n1545_018:0093a28": "煩惱能緣色無色界。彼二界煩惱不能緣",
    "T27n1545_018:0093a29": "欲界耶。答欲界是不定界。非修地。非離染",
    "T27n1545_018:0093b01": "地。不能攝伏自界隨眠。故得越緣色無色",
    "T27n1545_018:0093b02": "界。色無色界是定界是修地是離染地。能善",
    "T27n1545_018:0093b03": "攝伏自界隨眠。故彼不能越緣下地。如人",
    "T27n1545_018:0093b04": "不能攝伏妻妾。便得與他作非法事。若善",
    "T27n1545_018:0093b05": "攝伏乃至不能。以眼顧眄況為非法。此亦",
    "T27n1545_018:0093b06": "如是。復次生欲界者於上二界諸蘊。猶預",
    "T27n1545_018:0093b07": "為是苦耶為非苦耶。為是集耶為非集",
    "T27n1545_018:0093b08": "耶。是第一耶非第一耶。是清淨耶非清淨",
    "T27n1545_018:0093b09": "耶。由不了故欲界煩惱得緣上界。若生上",
    "T27n1545_018:0093b10": "地於下諸蘊已現見故無有猶預。故上煩",
    "T27n1545_018:0093b11": "惱不緣下地。復次若色無色界煩惱緣欲",
    "T27n1545_018:0093b12": "界者則應隨增。若隨增者界應雜亂。故彼",
    "T27n1545_018:0093b13": "煩惱不緣欲界。問如欲界煩惱雖緣上界",
    "T27n1545_018:0093b14": "而不隨增。上界煩惱何故不爾。答上界蘊勝",
    "T27n1545_018:0093b15": "欲界煩惱雖緣彼起而不隨增。欲界蘊劣",
    "T27n1545_018:0093b16": "上界煩惱。若緣此起即便隨增。如下劣人",
    "T27n1545_018:0093b17": "於尊勝者。雖能現見而不能損害。若尊",
    "T27n1545_018:0093b18": "勝者見下劣人便能損害。此亦如是。色界",
    "T27n1545_018:0093b19": "亦有十一遍行隨眠。九通他界緣。二唯自",
    "T27n1545_018:0093b20": "界緣。無色界亦有十一遍行隨眠。皆是自",
    "T27n1545_018:0093b21": "界緣無他界緣者。無上界故不緣下故。",
    "T27n1545_018:0093b22": "有說亦有他界緣者。然能緣定非現起",
    "T27n1545_018:0093b23": "定。評曰。彼不應作是說。既無上界可緣",
    "T27n1545_018:0093b24": "如何有能緣定。是故說無於理為善。初",
    "T27n1545_018:0093b25": "靜慮乃至無所有處皆有十一遍行隨眠。九",
    "T27n1545_018:0093b26": "通他地緣。二唯自地緣。非想非非想處亦",
    "T27n1545_018:0093b27": "有十一遍行隨眠。皆唯自地緣。無上地",
    "T27n1545_018:0093b28": "故不緣上故。有說亦有他地緣者。然能",
    "T27n1545_018:0093b29": "緣定非現起定。評曰。彼不應作是說既",
    "T27n1545_018:0093c01": "無上地可緣。如何有能緣定。是故說無於",
    "T27n1545_018:0093c02": "理為善。",
    "T27n1545_018:0093c03": "說一切有部發智大毘婆沙論卷第十八"
}