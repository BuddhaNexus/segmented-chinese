{
    "T26n1522_001:0123b15": "十地經論初歡喜地第一之一",
    "T26n1522_001:0123b17": "天親菩薩造",
    "T26n1522_001:0123b18": "後魏北印度三藏菩提流支等譯",
    "T26n1522_001:0123b19": "1 初歡喜地1說此法門者，　　及諸勸請法，",
    "T26n1522_001:0123b20": "分別義藏人，　　受持流通等。",
    "T26n1522_001:0123b21": "法門等最勝，　　頂禮解妙義，",
    "T26n1522_001:0123b22": "欲令法久住，　　自利利他故。",
    "T26n1522_001:0123b23": "十地法門，初地所攝八分：一、序分；二、三昧分；",
    "T26n1522_001:0123b24": "三、加分；四、起分；五、本分；六、請分；七、說分；八、",
    "T26n1522_001:0123b25": "校量勝分。",
    "T26n1522_001:0123b26": "經曰：如是我聞。一時婆伽婆成道未久，第",
    "T26n1522_001:0123b27": "二七日在他化自在天中自在天王宮摩尼",
    "T26n1522_001:0123b28": "寶藏殿，與大菩薩眾俱，一切不退轉，皆一生",
    "T26n1522_001:0123b29": "得阿耨多羅三藐三菩提，從他方佛世界俱",
    "T26n1522_001:0123c01": "來集會。此諸菩薩，一切菩薩智慧境界悉得",
    "T26n1522_001:0123c02": "自在，一切如來智慧境界悉皆得入，勤行不",
    "T26n1522_001:0123c03": "息善能教化一切世間，隨時普示一切神通",
    "T26n1522_001:0123c04": "等事，於剎那中皆能成辦具足；不捨一切",
    "T26n1522_001:0123c05": "菩薩所起大願，於一切世一切劫一切國土",
    "T26n1522_001:0123c06": "常修一切諸菩薩行，具足菩薩福德智慧，",
    "T26n1522_001:0123c07": "如意神足而無窮盡；能為一切而作饒益，",
    "T26n1522_001:0123c08": "能到一切菩薩智慧方便彼岸，能令眾生背",
    "T26n1522_001:0123c09": "世間道向涅槃門，不斷一切菩薩所行，善",
    "T26n1522_001:0123c10": "遊一切菩薩禪定解脫三昧神通明慧，諸所",
    "T26n1522_001:0123c11": "施為善能示現；一切菩薩無作自在如意神",
    "T26n1522_001:0123c12": "足皆悉已得，於一念頃能至十方諸佛大",
    "T26n1522_001:0123c13": "會，勸發諮請受持一切諸佛法輪，常以大",
    "T26n1522_001:0123c14": "心供養諸佛，常能修習諸大菩薩所行事",
    "T26n1522_001:0123c15": "業；其身普現無量世界，其音遍聞無所不",
    "T26n1522_001:0123c16": "至，其心通達明見三世，一切菩薩所有功德",
    "T26n1522_001:0123c17": "具足修習。如是諸菩薩摩訶薩功德無量無",
    "T26n1522_001:0123c18": "邊，於無數劫說不可盡，其名曰：金剛藏菩",
    "T26n1522_001:0123c19": "薩、寶藏菩薩、蓮華藏菩薩、勝藏菩薩、蓮華勝",
    "T26n1522_001:0123c20": "藏菩薩、日藏菩薩、月藏菩薩、淨月藏菩薩、",
    "T26n1522_001:0123c21": "照一切世間莊嚴藏菩薩、智慧普照明藏菩",
    "T26n1522_001:0123c22": "薩、妙勝藏菩薩、栴檀勝藏菩薩、華勝藏菩",
    "T26n1522_001:0123c23": "薩、俱素摩勝藏菩薩、優鉢羅華勝藏菩薩、天",
    "T26n1522_001:0123c24": "勝藏菩薩、福德勝藏菩薩、無礙清淨智藏菩",
    "T26n1522_001:0123c25": "薩、功德藏菩薩、那羅延德藏菩薩、無垢藏菩",
    "T26n1522_001:0123c26": "薩、離垢藏菩薩、種種樂說莊嚴藏菩薩、大光",
    "T26n1522_001:0123c27": "明網照藏菩薩、淨明勝照威德王藏菩薩、",
    "T26n1522_001:0123c28": "大金山淨光明威德王藏菩薩、一切相莊嚴",
    "T26n1522_001:0123c29": "淨勝藏菩薩、金剛焰勝胸相莊嚴藏菩薩、焰",
    "T26n1522_001:0124a01": "熾藏菩薩、宿王光照藏菩薩、虛空庫無礙智",
    "T26n1522_001:0124a02": "藏菩薩、無礙妙音遠藏菩薩、陀羅尼功德持",
    "T26n1522_001:0124a03": "一切世間願藏菩薩、海莊嚴藏菩薩、須彌勝",
    "T26n1522_001:0124a04": "藏菩薩、淨一切功德藏菩薩、如來藏菩薩、佛",
    "T26n1522_001:0124a05": "勝藏菩薩、解脫月菩薩。如是等菩薩摩訶",
    "T26n1522_001:0124a06": "薩，無量無邊阿僧祇、不可思議、不可稱、不可",
    "T26n1522_001:0124a07": "量、無有分齊、不可說不可說種種佛國土集，",
    "T26n1522_001:0124a08": "金剛藏菩薩而為上首。",
    "T26n1522_001:0124a09": "論曰：時處等校量顯示勝故。此法勝故，在",
    "T26n1522_001:0124a10": "於初時及勝處說，此處宮殿等勝是名處勝。",
    "T26n1522_001:0124a11": "何故不色界說？此處感果故。何故不初七",
    "T26n1522_001:0124a12": "日說？思惟行因緣行故，本為利他成道。何",
    "T26n1522_001:0124a13": "故七日思惟不說？顯示自樂大法樂故。何",
    "T26n1522_001:0124a14": "故顯己法樂？為令眾生於如來所增長愛",
    "T26n1522_001:0124a15": "敬心故，復捨如是妙樂悲愍眾生為說法",
    "T26n1522_001:0124a16": "故。何故唯行因緣行？是因緣行顯示不共",
    "T26n1522_001:0124a17": "法故。何故菩薩說此法門？為令增長諸菩",
    "T26n1522_001:0124a18": "薩力故。何故唯金剛藏說？一切煩惱難壞，此",
    "T26n1522_001:0124a19": "法能破，善根堅實猶如金剛，故不異名說。",
    "T26n1522_001:0124a20": "何故名金剛藏？藏即名堅，其猶樹藏。又如",
    "T26n1522_001:0124a21": "懷孕在藏，是故堅如金剛如金剛藏。是諸",
    "T26n1522_001:0124a22": "善根，一切餘善根中其力最上，猶如金剛。",
    "T26n1522_001:0124a23": "亦能生成人天道行，諸餘善根所不能壞，",
    "T26n1522_001:0124a24": "故名金剛藏。已說序分，次說三昧分。",
    "T26n1522_001:0124a25": "經曰：爾時金剛藏菩薩摩訶薩，承佛威神，",
    "T26n1522_001:0124a26": "入菩薩大乘光明三昧。",
    "T26n1522_001:0124a27": "論曰：入三昧者，顯示此法非思量境界故。",
    "T26n1522_001:0124a28": "已說三昧分，次說加分。",
    "T26n1522_001:0124a29": "經曰：爾時金剛藏菩薩入是菩薩大乘光明",
    "T26n1522_001:0124b01": "三昧，即時十方過十億佛土微塵數等諸佛",
    "T26n1522_001:0124b02": "世界，有十億佛土微塵數諸佛皆現其身，",
    "T26n1522_001:0124b03": "同名金剛藏。是諸佛如是讚言：善哉善哉！",
    "T26n1522_001:0124b04": "金剛藏！乃能入是菩薩大乘光明三昧。復次",
    "T26n1522_001:0124b05": "善男子！如是十方十億佛土微塵數等諸佛",
    "T26n1522_001:0124b06": "皆同一號，加汝威神，此是盧舍那佛本願力",
    "T26n1522_001:0124b07": "故加。",
    "T26n1522_001:0124b08": "論曰：何故多佛加？顯法及法師，增長恭敬",
    "T26n1522_001:0124b09": "心故。何故同號金剛藏？加本願力故。何故",
    "T26n1522_001:0124b10": "如來作如是願？顯示多佛故。此三昧是法",
    "T26n1522_001:0124b11": "體，本行菩薩時皆名金剛藏，同說此法；今",
    "T26n1522_001:0124b12": "成正覺亦名金剛藏，故不異名加。又是",
    "T26n1522_001:0124b13": "菩薩聞諸如來同己名已增踊悅故。何故",
    "T26n1522_001:0124b14": "不言過無量世界？方便顯多佛故。何故定",
    "T26n1522_001:0124b15": "言十億佛土？為說十地故，此經如是多",
    "T26n1522_001:0124b16": "說十數。彼佛先作是願，今復自加，後餘佛",
    "T26n1522_001:0124b17": "加，故言盧舍那佛本願力故加。何故加？為",
    "T26n1522_001:0124b18": "說此法故加。復云何加？",
    "T26n1522_001:0124b19": "經曰：又一切菩薩不可思議諸佛法明說，令",
    "T26n1522_001:0124b20": "入智慧地故、攝一切善根故、善分別選",
    "T26n1522_001:0124b21": "擇一切佛法故、廣知諸法故、善決定說諸",
    "T26n1522_001:0124b22": "法故、無分別智清淨不雜故、一切魔法不能",
    "T26n1522_001:0124b23": "染故、出世間法善根清淨故、得不可思議智",
    "T26n1522_001:0124b24": "境界故，乃至得一切智人智境界故，又得",
    "T26n1522_001:0124b25": "菩薩十地始終故、如實說菩薩十地差別方",
    "T26n1522_001:0124b26": "便故、念隨順一切佛法故、觀達分別無",
    "T26n1522_001:0124b27": "漏法故、善擇大智慧光明方便故、令入具",
    "T26n1522_001:0124b28": "足智門故、隨所住處正說無畏辯才明",
    "T26n1522_001:0124b29": "故、得大無礙智地故、憶念不忘菩提心故、",
    "T26n1522_001:0124c01": "教化成就一切眾生界故、得通達分別一",
    "T26n1522_001:0124c02": "切處法故。",
    "T26n1522_001:0124c03": "論曰：此二十句，依一切菩薩自利利他故",
    "T26n1522_001:0124c04": "加。如是初十句依自利行，後十句依利他",
    "T26n1522_001:0124c05": "行。是中一切菩薩者，謂住信行地。不可思",
    "T26n1522_001:0124c06": "議諸佛法者，是出世間道品。明者，見智得證。",
    "T26n1522_001:0124c07": "說者，於中分別。入者，信樂得證。智慧地者，謂",
    "T26n1522_001:0124c08": "十地智。如本分中說，此是根本入。如經「又",
    "T26n1522_001:0124c09": "一切菩薩不可思議諸佛法明說，令入智慧",
    "T26n1522_001:0124c10": "地」故。此修多羅中說，依根本入有九種入：",
    "T26n1522_001:0124c11": "一者攝入，聞慧中攝一切善根故，如經「攝",
    "T26n1522_001:0124c12": "一切善根」故。二者思議入，思慧於一切道",
    "T26n1522_001:0124c13": "品中智方便故，如經「善分別選擇一切佛法」",
    "T26n1522_001:0124c14": "故。三者法相入，彼彼義中無量種種知故，",
    "T26n1522_001:0124c15": "如經「廣知諸法」故。四者教化入，隨所思義名",
    "T26n1522_001:0124c16": "字具足善說法故，如經「善決定說諸法」故。",
    "T26n1522_001:0124c17": "五者證入，於一切法平等智見道時中善",
    "T26n1522_001:0124c18": "清淨故，如經「無分別智清淨不雜」故。菩薩",
    "T26n1522_001:0124c19": "教化眾生即是自成佛法，是故利他亦名自",
    "T26n1522_001:0124c20": "利。六者不放逸入，於修道時中遠離一",
    "T26n1522_001:0124c21": "切煩惱障故，如經「一切魔法不能染」故。七",
    "T26n1522_001:0124c22": "者地地轉入，出世間道品無貪等善根淨故，",
    "T26n1522_001:0124c23": "如經「出世間法善根清淨」故。復有善根能",
    "T26n1522_001:0124c24": "為出世間道品因故。八者菩薩盡入，於第",
    "T26n1522_001:0124c25": "十地中入一切如來祕密智故，如經「得不可",
    "T26n1522_001:0124c26": "思議智境界」故。九者佛盡入，於一切智入智",
    "T26n1522_001:0124c27": "故，如經「乃至得一切智人智境界」故。是諸入",
    "T26n1522_001:0124c28": "為校量智義差別次第轉勝，非根本入。",
    "T26n1522_001:0124c29": "一切所說十句中皆有六種差別相門。此言",
    "T26n1522_001:0125a01": "說解釋應知除事，事者謂陰界入等。六種",
    "T26n1522_001:0125a02": "相者，謂總相、別相、同相、異相、成相、壞相。總",
    "T26n1522_001:0125a03": "者是根本入，別者餘九入。別依止本，滿",
    "T26n1522_001:0125a04": "彼本故。同相者，入故。異相者，增相故。成相者，",
    "T26n1522_001:0125a05": "略說故。壞相者，廣說故。如世界成壞。餘一",
    "T26n1522_001:0125a06": "切十句中隨義類知。第二十句，所謂得菩薩",
    "T26n1522_001:0125a07": "十地始終故。此根本始終，是中始者，信欲親",
    "T26n1522_001:0125a08": "近等。終者，念持諸地。復有阿含及證，如是次",
    "T26n1522_001:0125a09": "第依初相，應知依根本始終。有十種始終：",
    "T26n1522_001:0125a10": "一者攝始終，思慧智隨所聞義受持說故，",
    "T26n1522_001:0125a11": "如經「如實說菩薩十地差別方便」故。二者欲",
    "T26n1522_001:0125a12": "始終，令證一切佛法故，如經「念隨順一切",
    "T26n1522_001:0125a13": "佛法」故。三者行始終，觀分時中無漏道品分",
    "T26n1522_001:0125a14": "別修相覺故，如經「觀達分別無漏法」故。四",
    "T26n1522_001:0125a15": "者證始終，見道時中法無我智方便故，如經",
    "T26n1522_001:0125a16": "「善擇大智慧光明方便」故。是中善擇者，擇",
    "T26n1522_001:0125a17": "中最勝。最勝者，法無我智故。大智慧者，過小",
    "T26n1522_001:0125a18": "乘故。光明者，對治無明故。此事中彼時中",
    "T26n1522_001:0125a19": "皆善知故。五者修道始終，出世間智智力得",
    "T26n1522_001:0125a20": "入法義故，如經「令入具足智門」故。此處菩",
    "T26n1522_001:0125a21": "薩於菩提有五種障：一者不能破諸邪論障，",
    "T26n1522_001:0125a22": "已說正義，他言能壞，復眷屬離散。二者不",
    "T26n1522_001:0125a23": "能答難障，於他問中茫然無對，設有言說",
    "T26n1522_001:0125a24": "人不信受。三者樂著小乘障，自不能得大",
    "T26n1522_001:0125a25": "菩提，復捨利益眾生。四者化眾生懈怠障，",
    "T26n1522_001:0125a26": "於中捨利他行，不助他善，復自善根不增",
    "T26n1522_001:0125a27": "長故。五者無方便智障，不能善化眾生，",
    "T26n1522_001:0125a28": "復自菩提行不滿足故。對治是障有五始",
    "T26n1522_001:0125a29": "終：一者能破邪論障始終，隨彼所著顯己",
    "T26n1522_001:0125b01": "正義，對治邪執無畏辯才性不闇故，如經",
    "T26n1522_001:0125b02": "「隨所住處正說無畏辯才明」故。二者能善",
    "T26n1522_001:0125b03": "答難始終，證大無礙智地故，如經「得大無",
    "T26n1522_001:0125b04": "礙智地」故。三者樂著小乘對治始終，大菩提",
    "T26n1522_001:0125b05": "願大菩提念不忘失故，如經「憶念不忘菩",
    "T26n1522_001:0125b06": "提心」故。四者化眾生懈怠對治始終，利益眾",
    "T26n1522_001:0125b07": "生無疲倦故，如經「教化成就一切眾生界」",
    "T26n1522_001:0125b08": "故。五者無方便智對治始終，於五明處通達",
    "T26n1522_001:0125b09": "分別故，如經「通達分別一切處法」故。已說",
    "T26n1522_001:0125b10": "何故加，復云何加？謂口、意、身加。云何口加？",
    "T26n1522_001:0125b11": "經曰：復次善男子！汝當辯說此諸法門差",
    "T26n1522_001:0125b12": "別方便法故、承諸佛神力如來智明加故、",
    "T26n1522_001:0125b13": "自善根清淨故、法界淨故、饒益眾生界故、",
    "T26n1522_001:0125b14": "法身智身故、正受一切佛位故、得一切世",
    "T26n1522_001:0125b15": "間最高大身故、過一切世間道故、出世間",
    "T26n1522_001:0125b16": "法道清淨故、得一切智人智滿足故。",
    "T26n1522_001:0125b17": "論曰：此十句中，辯才者，隨所得法義憶持",
    "T26n1522_001:0125b18": "不忘說故。諸法門者，謂十地法。差別者，種",
    "T26n1522_001:0125b19": "種名相故。此法善巧成，是故名方便。依根",
    "T26n1522_001:0125b20": "本辯才有二種辯才：一者他力辯才；二者自",
    "T26n1522_001:0125b21": "力辯才。他力辯才者，承佛神力故。云何承",
    "T26n1522_001:0125b22": "佛神力？如來智力不闇加故，如經「承諸佛",
    "T26n1522_001:0125b23": "神力如來智明加」故。自力辯才者有四種：一",
    "T26n1522_001:0125b24": "者有作善法淨辯才，如經「自善根清淨」故；二",
    "T26n1522_001:0125b25": "者無作法淨辯才，如經「法界淨」故；三者化眾",
    "T26n1522_001:0125b26": "生淨辯才，如經「饒益眾生界」故；四者身淨",
    "T26n1522_001:0125b27": "辯才，是身淨中顯三種盡：一者菩薩盡有二",
    "T26n1522_001:0125b28": "種利益、二者聲聞辟支佛不同盡、三者佛盡。",
    "T26n1522_001:0125b29": "菩薩盡者，法身離心意識，唯智依止，如經",
    "T26n1522_001:0125c01": "「法身智身」故。二種利益者，現報利益，受佛",
    "T26n1522_001:0125c02": "位故；後報利益，摩醯首羅智處生故。如經",
    "T26n1522_001:0125c03": "「正受一切佛位」故，「得一切世間最高大身」",
    "T26n1522_001:0125c04": "故。二乘不同盡者，度五道復涅槃道淨故，",
    "T26n1522_001:0125c05": "如經「過一切世間道」故，「出世間法道清淨」",
    "T26n1522_001:0125c06": "故。佛盡者，入一切智智滿足故，如經「得一",
    "T26n1522_001:0125c07": "切智人智滿足」故，「自力辯才校量轉勝上",
    "T26n1522_001:0125c08": "上」故。已說口加，云何意加？",
    "T26n1522_001:0125c09": "經曰：爾時諸佛與金剛藏菩薩真實無畏身、",
    "T26n1522_001:0125c10": "與無障礙樂說辯才、與善淨智差別入、與",
    "T26n1522_001:0125c11": "善憶念不忘加、與善決定意方便、與遍至一",
    "T26n1522_001:0125c12": "切智處、與諸佛不壞力、與如來無所畏不怯",
    "T26n1522_001:0125c13": "弱、與一切智人智無礙分別法正見、與一切",
    "T26n1522_001:0125c14": "如來善分別身口意莊嚴起故。",
    "T26n1522_001:0125c15": "論曰：此十句意加。無畏身者有二種：一者與",
    "T26n1522_001:0125c16": "無上勝威德身，如王處眾自在無畏；二者",
    "T26n1522_001:0125c17": "與辯才無畏身，前色身勝、後名身勝。是名身",
    "T26n1522_001:0125c18": "有九種：一者不著辯才，說法不斷無滯礙",
    "T26n1522_001:0125c19": "故，如經「與無障礙樂說辯才」故。二者堪辯",
    "T26n1522_001:0125c20": "才，善淨堪智有四種：一者緣、二者法、三者",
    "T26n1522_001:0125c21": "作、四者成，善知此義成不成相故，如經「與",
    "T26n1522_001:0125c22": "善淨智差別入」故。三者任放辯才，說不待",
    "T26n1522_001:0125c23": "次、言辭不斷、處處隨意、不忘名義故，如經",
    "T26n1522_001:0125c24": "「與善憶念不忘加」故，「是不忘加意力加」故。四",
    "T26n1522_001:0125c25": "者能說辯才，隨所應度，種種譬喻能斷疑",
    "T26n1522_001:0125c26": "故，如經「與善決定意方便」故。五者不雜辯",
    "T26n1522_001:0125c27": "才，三種同相智常現前故，如經「與遍至一切",
    "T26n1522_001:0125c28": "智處」故。六者教出辯才，得佛十力，不壞於",
    "T26n1522_001:0125c29": "可度者令斷煩惱故，如經「與諸佛不壞力」",
    "T26n1522_001:0126a01": "故。七者不畏辯才，得佛決定，無畏於他，言",
    "T26n1522_001:0126a02": "說不怯弱故，如經「與如來無所畏不怯弱」",
    "T26n1522_001:0126a03": "故。八者無量辯才，於一切智隨順宣說修",
    "T26n1522_001:0126a04": "多羅等法六種正見故，如經「與一切智人智",
    "T26n1522_001:0126a05": "無礙分別法正見」故。九者同化辯才，得一切",
    "T26n1522_001:0126a06": "佛無畏身等三種教化，隨所度者顯示殊勝",
    "T26n1522_001:0126a07": "三業神化故，如經「與一切如來善分別身口",
    "T26n1522_001:0126a08": "意莊嚴起」故。又諸佛有力有慈悲，何故以",
    "T26n1522_001:0126a09": "十種無畏身唯加金剛藏而不加餘者？",
    "T26n1522_001:0126a10": "經曰：何以故？以得菩薩大乘光明三昧法",
    "T26n1522_001:0126a11": "故，亦是菩薩本願起故、善淨深心故、善淨",
    "T26n1522_001:0126a12": "智圓滿故、善集助道法故、善修本業故、",
    "T26n1522_001:0126a13": "念持無量法故、信解清淨光明法故、善得",
    "T26n1522_001:0126a14": "陀羅尼門不壞故、法界智印善印故。",
    "T26n1522_001:0126a15": "論曰：以是菩薩得大乘光明三昧法，餘者",
    "T26n1522_001:0126a16": "不得故。得三昧法有二種：一者本願成就",
    "T26n1522_001:0126a17": "現前故，如經「亦是菩薩本願起」故；二者三昧",
    "T26n1522_001:0126a18": "身攝功德故。此三昧身攝功德有八種，依自",
    "T26n1522_001:0126a19": "利利他故。一者因淨，深心趣菩薩地，盡清淨",
    "T26n1522_001:0126a20": "故，如經「善淨深心」故。深心者，信樂等，復是一",
    "T26n1522_001:0126a21": "切善法根本故。二者智淨，趣菩薩地，盡修道",
    "T26n1522_001:0126a22": "真如觀智故，如經「善淨智圓滿」故。此真如觀",
    "T26n1522_001:0126a23": "內智圓滿普照法界，猶如日輪光遍世界故。",
    "T26n1522_001:0126a24": "三者身轉淨，生生轉勝善行成滿故，如經「善",
    "T26n1522_001:0126a25": "集助道法」故。四者心調伏淨，善斷煩惱習",
    "T26n1522_001:0126a26": "故，如經「善修本業」故。五者聞攝淨，堪能",
    "T26n1522_001:0126a27": "受持一切如來所說祕密法故，如經「念持無",
    "T26n1522_001:0126a28": "量法」故。六者通淨，得勝通自在故，如經「信",
    "T26n1522_001:0126a29": "解清淨光明法」故，「以決定信力攝取通」故。",
    "T26n1522_001:0126b01": "七者辯才淨，善知陀羅尼門不相違故，如",
    "T26n1522_001:0126b02": "經「善得陀羅尼門不壞」故。於中所有初章字",
    "T26n1522_001:0126b03": "者是陀羅尼門，一一字門攝持無量名句字",
    "T26n1522_001:0126b04": "身故，不壞者前後不相違故。八者離慢淨，",
    "T26n1522_001:0126b05": "謂真實智教授不異故，如經「法界智印善",
    "T26n1522_001:0126b06": "印」故。於中三昧身攝功德有四種依自利",
    "T26n1522_001:0126b07": "因：善淨深心故、善淨智圓滿故、善集助道法",
    "T26n1522_001:0126b08": "故、善修本業故。此修多羅中四句次第說：精",
    "T26n1522_001:0126b09": "進因、不忘因、勢力因、彼不染因。復依利他",
    "T26n1522_001:0126b10": "因有四種：念持無量法故，斷疑因；信解清淨",
    "T26n1522_001:0126b11": "光明法故，敬重因；以神通力示現不思議",
    "T26n1522_001:0126b12": "處，令諸見者決定信入故，善得陀羅尼門",
    "T26n1522_001:0126b13": "不壞故，轉法理因；法若壞時假餘尊法誦",
    "T26n1522_001:0126b14": "持故，法界智印善印故，教授出離因。如是",
    "T26n1522_001:0126b15": "化者，得自利不忘故。已說意加，云何身加？",
    "T26n1522_001:0126b16": "摩頂覺故。",
    "T26n1522_001:0126b17": "經曰：爾時十方諸佛，不離本處以神通力",
    "T26n1522_001:0126b18": "皆申右手，善摩金剛藏菩薩摩訶薩頂。",
    "T26n1522_001:0126b19": "論曰：不離本處而摩此者，顯示殊勝神力，",
    "T26n1522_001:0126b20": "若來此處則非奇異。是如意通力，非餘通",
    "T26n1522_001:0126b21": "等。已說加分，云何起分？",
    "T26n1522_001:0126b22": "經曰：諸佛摩金剛藏菩薩頂已，爾時金剛藏",
    "T26n1522_001:0126b23": "菩薩即從三昧起。",
    "T26n1522_001:0126b24": "論曰：即從三昧起者，以三昧事訖故。又得",
    "T26n1522_001:0126b25": "勝力說時，復至定無言說故。已說起分，云",
    "T26n1522_001:0126b26": "何本分？",
    "T26n1522_001:0126b27": "經曰：起三昧已告諸菩薩言：諸佛子！是諸",
    "T26n1522_001:0126b28": "菩薩願善決定無雜不可見，廣大如法界，究",
    "T26n1522_001:0126b29": "竟如虛空，盡未來際覆護一切眾生界。佛",
    "T26n1522_001:0126c01": "子！是諸菩薩乃能入過去諸佛智地，乃能入",
    "T26n1522_001:0126c02": "未來諸佛智地，乃能入現在諸佛智地。諸佛",
    "T26n1522_001:0126c03": "子！此菩薩十地是過去未來現在諸佛已說",
    "T26n1522_001:0126c04": "今說當說，我因是事故如是說。何等為十？",
    "T26n1522_001:0126c05": "一名歡喜地；二名離垢地；三名明地；四名",
    "T26n1522_001:0126c06": "焰地；五名難勝地；六名現前地；七名遠行",
    "T26n1522_001:0126c07": "地；八名不動地；九名善慧地；十名法雲地。",
    "T26n1522_001:0126c08": "諸佛子！此菩薩十地，過去未來現在諸佛已",
    "T26n1522_001:0126c09": "說今說當說。佛子！我不見有諸佛世界是",
    "T26n1522_001:0126c10": "諸如來不歎說此菩薩十地者。何以故？此",
    "T26n1522_001:0126c11": "是菩薩摩訶薩增上勝妙法故，亦是菩薩光",
    "T26n1522_001:0126c12": "明法門，所謂分別十地事。諸佛子！是事不",
    "T26n1522_001:0126c13": "可思議，所謂菩薩摩訶薩諸地智慧。",
    "T26n1522_001:0126c14": "論曰：何故不請而說？若不自說，眾則不知",
    "T26n1522_001:0126c15": "為說不說，又復不知欲說何法。願善決定",
    "T26n1522_001:0126c16": "者，如初地中說發菩提心，即此本分中願應",
    "T26n1522_001:0126c17": "知。善決定者，真實智攝故善；決定者即是",
    "T26n1522_001:0126c18": "善決定。此已入初地，非信地所攝。此善決定",
    "T26n1522_001:0126c19": "有六種：一者觀相善決定，真如觀一味相故，",
    "T26n1522_001:0126c20": "如經「無雜」故。二者真實善決定，非一切世",
    "T26n1522_001:0126c21": "間境界出世間故，如經「不可見」故。三者勝",
    "T26n1522_001:0126c22": "善決定，大法界故、一切佛根本故，如經「廣",
    "T26n1522_001:0126c23": "大如法界」故。大、勝、高、廣，一體異名，法相義故，",
    "T26n1522_001:0126c24": "一切法法爾故。復法界大真如觀，勝諸凡夫",
    "T26n1522_001:0126c25": "二乘智等，淨法法爾故。復法界大方便集地，",
    "T26n1522_001:0126c26": "謂說大乘法法爾故。復法界大白法界，善法",
    "T26n1522_001:0126c27": "法爾故。四者因善決定有二種：一成無常",
    "T26n1522_001:0126c28": "愛果因善決定。是因如虛空，依是生諸色，",
    "T26n1522_001:0126c29": "色不盡故。如經「究竟如虛空」故。二常果因",
    "T26n1522_001:0127a01": "善決定，得涅槃道，如經「盡未來際」故。五者",
    "T26n1522_001:0127a02": "大善決定，隨順作利益他行，如經「覆護一切",
    "T26n1522_001:0127a03": "眾生界」故。次前善決定，此願世間涅槃中非",
    "T26n1522_001:0127a04": "一向住故。六者不怯弱善決定，入一切諸",
    "T26n1522_001:0127a05": "佛智地不怯弱故，如經「佛子是諸菩薩乃",
    "T26n1522_001:0127a06": "至入現在諸佛智地」故。復此十地生成佛智",
    "T26n1522_001:0127a07": "住持故，如經「諸佛子此菩薩十地是過去未",
    "T26n1522_001:0127a08": "來現在諸佛已說今說當說」故。於中善決定",
    "T26n1522_001:0127a09": "者是總相，餘者是別相。同相者善決定，異相",
    "T26n1522_001:0127a10": "者別相故。成相者是略說，壞相者廣說故，如",
    "T26n1522_001:0127a11": "世界成壞。何故定說菩薩十地？對治十種障",
    "T26n1522_001:0127a12": "故。何者十障？一者凡夫我相障；二者邪行",
    "T26n1522_001:0127a13": "於眾生身等障；三者闇相於聞思修等諸法",
    "T26n1522_001:0127a14": "忘障；四者解法慢障；五者身淨我慢障；六者",
    "T26n1522_001:0127a15": "微煩惱習障；七者細相習障；八者於無相有",
    "T26n1522_001:0127a16": "行障；九者不能善利益眾生障；十者於諸法",
    "T26n1522_001:0127a17": "中不得自在障。何故十地初名歡喜乃至十",
    "T26n1522_001:0127a18": "名法雲？成就無上自利利他行，初證聖處",
    "T26n1522_001:0127a19": "多生歡喜，故名歡喜地。離能起誤心犯戒",
    "T26n1522_001:0127a20": "煩惱垢等，清淨戒具足，故名離垢地。隨聞",
    "T26n1522_001:0127a21": "思修等照法顯現，故名明地。不忘煩惱薪智",
    "T26n1522_001:0127a22": "火能燒，故名焰地。得出世間智方便善巧，",
    "T26n1522_001:0127a23": "能度難度，故名難勝地。般若波羅蜜行有",
    "T26n1522_001:0127a24": "間大智現前，故名現前地。善修無相行功",
    "T26n1522_001:0127a25": "用，究竟能過世間二乘出世間道，故名遠行",
    "T26n1522_001:0127a26": "地。報行純熟無相無間，故名不動地。無",
    "T26n1522_001:0127a27": "礙力說法，成就利他行，故名善慧地。得大",
    "T26n1522_001:0127a28": "法身具足自在，故名法雲地。如是受法王",
    "T26n1522_001:0127a29": "位，猶如太子於諸王子而得自在，是處有",
    "T26n1522_001:0127b01": "微智障故不自在，對治此障故說佛地。又",
    "T26n1522_001:0127b02": "如懷孕在藏，菩薩十地亦復如是，以諸",
    "T26n1522_001:0127b03": "地有障故。如子生時，佛時亦爾，事究竟",
    "T26n1522_001:0127b04": "故。又如生時諸根覺了，佛亦如是，於一切",
    "T26n1522_001:0127b05": "境界智明了故。藏有十時：一者陀羅婆身",
    "T26n1522_001:0127b06": "時；二者捭羅婆身時；三者尸羅他身時；四",
    "T26n1522_001:0127b07": "者堅身時；五者形相似色身時；六者性相似",
    "T26n1522_001:0127b08": "身時；七者業動身時；八者滿足身時，於中",
    "T26n1522_001:0127b09": "有三種：根滿足時、男女相別滿足時、廣長諸",
    "T26n1522_001:0127b10": "相滿足時。如是十時諸地相似故。佛子我不",
    "T26n1522_001:0127b11": "見有諸佛世界是諸如來不歎說此菩薩十",
    "T26n1522_001:0127b12": "地者，顯此勝法，為令時眾增渴仰故。佛",
    "T26n1522_001:0127b13": "世界者，於中成佛，喻如稻田。往作佛事者，",
    "T26n1522_001:0127b14": "亦名佛世界。歎說者，於中有二種：一者為",
    "T26n1522_001:0127b15": "說阿含義；二者為證入義。摩訶薩者，有三",
    "T26n1522_001:0127b16": "種大：一願大；二行大；三利益眾生大。勝妙法",
    "T26n1522_001:0127b17": "者，諸法門中最殊勝故。光明者，此大乘法顯",
    "T26n1522_001:0127b18": "照一切餘法門故。法門者，名為法故。分別",
    "T26n1522_001:0127b19": "十地事者，顯示世間智所知法故。是事不可",
    "T26n1522_001:0127b20": "思議，所謂菩薩摩訶薩諸地智慧者，顯示出",
    "T26n1522_001:0127b21": "世間智故，此非世間分別地智能成菩薩",
    "T26n1522_001:0127b22": "清淨道故。已說本分，云何請分？",
    "T26n1522_001:0127b23": "經曰：爾時金剛藏菩薩說諸菩薩十地名",
    "T26n1522_001:0127b24": "已，默然而住，不復分別。是時一切菩薩眾聞",
    "T26n1522_001:0127b25": "說菩薩十地名已，咸皆渴仰欲聞解說，各",
    "T26n1522_001:0127b26": "作是念：何因何緣，是金剛藏菩薩說諸菩薩",
    "T26n1522_001:0127b27": "十地名已，默然而住不更解釋？時大菩薩",
    "T26n1522_001:0127b28": "眾中有菩薩名解脫月，知諸菩薩心深生",
    "T26n1522_001:0127b29": "疑已，即以偈頌問金剛藏菩薩曰：",
    "T26n1522_001:0127c01": "「何故淨覺人，　　念智功德具，",
    "T26n1522_001:0127c02": "說諸上妙地，　　有力不解釋？",
    "T26n1522_001:0127c03": "決定此一切，　　菩薩大名稱，",
    "T26n1522_001:0127c04": "何故說地名，　　而不演其義？",
    "T26n1522_001:0127c05": "此眾皆樂聞，　　佛子智無畏，",
    "T26n1522_001:0127c06": "如是諸地義，　　願為分別說。",
    "T26n1522_001:0127c07": "此眾皆清淨，　　離懈怠嚴淨，",
    "T26n1522_001:0127c08": "安住堅固中，　　功德智具足。",
    "T26n1522_001:0127c09": "迭共相瞻住，　　一切咸恭敬，",
    "T26n1522_001:0127c10": "如蜂欲熟蜜，　　如渴思甘露。」",
    "T26n1522_001:0127c11": "論曰：何故默然住？欲令大眾渴仰請說故，",
    "T26n1522_001:0127c12": "復增菩薩尊敬法故。何故解脫月菩薩初",
    "T26n1522_001:0127c13": "請？彼眾上首故，餘問則亂眾調伏故。何故偈",
    "T26n1522_001:0127c14": "頌請？少字攝多義故，諸讚歎者多以偈頌",
    "T26n1522_001:0127c15": "故。此五偈說何等義？顯示說者聽者無諸",
    "T26n1522_001:0127c16": "過故，若有過者則不應說。是中顯示說者",
    "T26n1522_001:0127c17": "淨覺無過故，復顯聽者同法決定故、有樂",
    "T26n1522_001:0127c18": "聞故、復示餘者淨心故，又顯此眾皆堪",
    "T26n1522_001:0127c19": "聞法故，偈言迭共相瞻住故。云何歎說者？",
    "T26n1522_001:0127c20": "偈言：",
    "T26n1522_001:0127c21": "「何故淨覺人，　　念智功德具，",
    "T26n1522_001:0127c22": "說諸上妙地，　　有力不解釋？」",
    "T26n1522_001:0127c23": "何故唯歎淨覺？淨覺是說因故。覺名覺觀。是",
    "T26n1522_001:0127c24": "口言行有淨說因，何故不說？歎淨覺有二",
    "T26n1522_001:0127c25": "種：一攝對治；二離諸過。是中念智具者，攝",
    "T26n1522_001:0127c26": "對治故。所治有二種：一者雜覺；二者雜",
    "T26n1522_001:0127c27": "覺因憶想分別故。念者四念處，對治雜覺",
    "T26n1522_001:0127c28": "故。智者真如無相智，對治雜覺因憶想分別",
    "T26n1522_001:0127c29": "故。餘者顯示離諸過。是過有三種，有三過",
    "T26n1522_001:0128a01": "者則不能說。何者為三？一慳嫉；二說法懈",
    "T26n1522_001:0128a02": "怠；三不樂說。慳者，其心悋法。嫉者，忌他勝",
    "T26n1522_001:0128a03": "智。功德具者，不瞋等功德具，示無初過故。",
    "T26n1522_001:0128a04": "說上地者，示無第二過故。有力者，示無",
    "T26n1522_001:0128a05": "第三過故。如是二種淨覺歎說者已，次歎",
    "T26n1522_001:0128a06": "聽者。偈言：",
    "T26n1522_001:0128a07": "「決定此一切，　　菩薩大名稱，",
    "T26n1522_001:0128a08": "何故說地名，　　而不演其義？」",
    "T26n1522_001:0128a09": "決定者，黠慧明了故。決定有三種：一、上決",
    "T26n1522_001:0128a10": "定，願大菩提故；二、名聞決定，他善敬重故；",
    "T26n1522_001:0128a11": "三、攝受決定，彼說者善知故。偈言：菩薩故、大",
    "T26n1522_001:0128a12": "名稱故、說地名故，如是次第應知。雖有",
    "T26n1522_001:0128a13": "決定堪受法器，心不欲聞亦不得說。偈",
    "T26n1522_001:0128a14": "言：",
    "T26n1522_001:0128a15": "「此眾皆樂聞，　　佛子智無畏，",
    "T26n1522_001:0128a16": "如是諸地義，　　願為分別說。」",
    "T26n1522_001:0128a17": "決定者，是中有阿含決定非證決定，有非",
    "T26n1522_001:0128a18": "現前決定無現前決定。如是決定，法器不",
    "T26n1522_001:0128a19": "滿足故不能聽受，示現此眾具足決定故，",
    "T26n1522_001:0128a20": "能聽受偈言佛子智無畏故。智有二種：一",
    "T26n1522_001:0128a21": "證法故；二現受故。如是善知法器滿足請",
    "T26n1522_001:0128a22": "金剛藏，如是諸地義，願為分別說。已歎同",
    "T26n1522_001:0128a23": "法眾決定樂聞功德，次復歎異眾。偈言：",
    "T26n1522_001:0128a24": "「此眾皆清淨，　　離懈怠嚴淨，",
    "T26n1522_001:0128a25": "安住堅固中，　　功德智具足。」",
    "T26n1522_001:0128a26": "清淨者，不濁故。濁有六種，離此諸濁故言",
    "T26n1522_001:0128a27": "清淨。何者為六？一、不欲濁；二、威儀濁；三、蓋",
    "T26n1522_001:0128a28": "濁；四、異想濁，妬勝心破壞心故；五、不足功德",
    "T26n1522_001:0128a29": "濁，善根微少故，是故於彼說中心不樂住；",
    "T26n1522_001:0128b01": "六、癡濁。謂愚闇等故。此對治有六種不濁，",
    "T26n1522_001:0128b02": "安住堅固者，於所說法修行堅固。如是次",
    "T26n1522_001:0128b03": "第相對：離懈怠者，對不欲濁。嚴者，對威儀",
    "T26n1522_001:0128b04": "濁。淨者，對蓋濁。堅固者，對異想濁。功德具",
    "T26n1522_001:0128b05": "者，對不足功德濁。智具者，對癡濁。此六句",
    "T26n1522_001:0128b06": "示現是二偈顯同生眾淨，次一偈顯異生",
    "T26n1522_001:0128b07": "眾淨，後一偈顯二眾清淨。偈言：",
    "T26n1522_001:0128b08": "「迭共相瞻住，　　一切咸恭敬，",
    "T26n1522_001:0128b09": "如蜂欲熟蜜，　　如渴思甘露。」",
    "T26n1522_001:0128b10": "迭共相瞻者，示無雜染心故。咸恭敬者，示",
    "T26n1522_001:0128b11": "敬重法，非妬心故。下半偈喻敬法轉深。此",
    "T26n1522_001:0128b12": "偈迭共相瞻是總相，一切咸恭敬是別相。如",
    "T26n1522_001:0128b13": "是餘偈，初句總相，餘句別相，同異成壞如上",
    "T26n1522_001:0128b14": "所說。偈曰：",
    "T26n1522_001:0128b15": "「大智無所畏，　　金剛藏聞已，",
    "T26n1522_001:0128b16": "欲令大眾悅，　　即時說頌曰：",
    "T26n1522_001:0128b17": "難第一希有，　　菩薩所行示，",
    "T26n1522_001:0128b18": "地事分別上，　　諸佛之根本。",
    "T26n1522_001:0128b19": "微難見離念，　　非心地難得，",
    "T26n1522_001:0128b20": "境界智無漏，　　若聞則迷悶。",
    "T26n1522_001:0128b21": "持心如金剛，　　深信佛智慧，",
    "T26n1522_001:0128b22": "心地無我智，　　能聞智微細。",
    "T26n1522_001:0128b23": "如彩畫虛空，　　如虛空風相，",
    "T26n1522_001:0128b24": "智如是分別，　　難見佛無漏。",
    "T26n1522_001:0128b25": "我念佛智慧，　　第一世難知，",
    "T26n1522_001:0128b26": "難信希有法，　　是故我默然。」",
    "T26n1522_001:0128b27": "論曰：此初偈中，欲令大眾悅是總，正詶答相。",
    "T26n1522_001:0128b28": "詶答有二種：一、堪詶答；二、不怯弱詶答。偈",
    "T26n1522_001:0128b29": "言大智故、無所畏故，離不堪答、離不正答，",
    "T26n1522_001:0128c01": "此二示現自他無過故。何者是正答相？此法",
    "T26n1522_001:0128c02": "難說復難聞故。云何難說？偈言：",
    "T26n1522_001:0128c03": "「難第一希有，　　菩薩所行示，",
    "T26n1522_001:0128c04": "地事分別上，　　諸佛之根本。」",
    "T26n1522_001:0128c05": "難者，難得故。難有二種：一、最難；二、未曾有",
    "T26n1522_001:0128c06": "難。偈言第一故、希有故，此二示現所說難。",
    "T26n1522_001:0128c07": "何者是難？偈言「菩薩所行示，地事分別上」。菩",
    "T26n1522_001:0128c08": "薩行者，是出世間智。示者，顯示故。地事者，",
    "T26n1522_001:0128c09": "謂諸地菩薩行事。分別上者，說勝故。何者",
    "T26n1522_001:0128c10": "菩薩行？偈言「諸佛之根本，佛者覺佛智」故。已",
    "T26n1522_001:0128c11": "說難說，復說所以難。何者是難？彼菩薩行",
    "T26n1522_001:0128c12": "事義住，不可如是說。云何彼義住？偈言：",
    "T26n1522_001:0128c13": "「微難見離念，　　非心地難得，",
    "T26n1522_001:0128c14": "境界智無漏，　　若聞則迷悶。」",
    "T26n1522_001:0128c15": "此偈中難得者是總，餘者是別。難得者，難證",
    "T26n1522_001:0128c16": "故。是難得有四種：一、微難得；二、難見難得；",
    "T26n1522_001:0128c17": "三、離念難得；四、非心地難得。微難得者，非聞",
    "T26n1522_001:0128c18": "慧境界故，麁事不須思惟。難見難得者，非",
    "T26n1522_001:0128c19": "思慧境界故。離念難得者，非世間修慧境",
    "T26n1522_001:0128c20": "界故，示現三界心心數法分別世間修道智",
    "T26n1522_001:0128c21": "非境界故。非心地難得者，示現報生善得修",
    "T26n1522_001:0128c22": "道智非境界故。此示現心境界者，是心地",
    "T26n1522_001:0128c23": "此誰境界？偈言「智境界」。何者是智？見實義",
    "T26n1522_001:0128c24": "故。何故非餘境界？無漏故。無漏者，出世間",
    "T26n1522_001:0128c25": "義，是義非世間智境界，如是甚深義、如是",
    "T26n1522_001:0128c26": "可解、如是不可說。若聞則迷悶者，云何",
    "T26n1522_001:0128c27": "迷悶？隨聞取著故。聞者即聞，非是不聞。已",
    "T26n1522_001:0128c28": "辯難說，復顯難聞。偈言：",
    "T26n1522_001:0128c29": "「持心如金剛，　　深信佛智慧，",
    "T26n1522_001:0129a01": "心地無我智，　　能聞智微細。」",
    "T26n1522_001:0129a02": "如金剛者，堅如金剛。堅有二種：一、決定信",
    "T26n1522_001:0129a03": "堅；二、證得堅。此三句示現堅者是總，餘者",
    "T26n1522_001:0129a04": "是別。云何深信佛智慧？唯佛所知，非我境",
    "T26n1522_001:0129a05": "界。佛菩提無邊，佛化眾生所說法門種種",
    "T26n1522_001:0129a06": "信故。何者是心地？云何無我智？心地者，隨心",
    "T26n1522_001:0129a07": "所受三界中報，又隨心所行一切境界亦名",
    "T26n1522_001:0129a08": "心地。無我智者有二種：我空、法空，如實知",
    "T26n1522_001:0129a09": "故。能聞智微細者，難知。如是微細，如前所",
    "T26n1522_001:0129a10": "說。復以譬喻顯微細義，偈言：",
    "T26n1522_001:0129a11": "「如彩畫虛空，　　如虛空風相，",
    "T26n1522_001:0129a12": "智如是分別，　　難見佛無漏。」",
    "T26n1522_001:0129a13": "此偈示現如空中畫色如壁，是中不住故",
    "T26n1522_001:0129a14": "不可見。如空中風如樹葉，是中不住故不",
    "T26n1522_001:0129a15": "可見。此動作者，非不空中有是二事。如是",
    "T26n1522_001:0129a16": "虛空處、事不可說處，是畫、風如說，以非自",
    "T26n1522_001:0129a17": "性不可得見，是不住故，以其客故，非",
    "T26n1522_001:0129a18": "不於中有此言說，如是佛智言說顯示地",
    "T26n1522_001:0129a19": "校量勝分別難見。畫者，喻名字句身。何以",
    "T26n1522_001:0129a20": "故，依相說故。風者，以喻音聲。說者，以此二",
    "T26n1522_001:0129a21": "事說。聽者，以此二事聞。若如是可說、如",
    "T26n1522_001:0129a22": "是可聞、如是難見，何故不說？",
    "T26n1522_001:0129a23": "「我念佛智慧，　　第一世難知，",
    "T26n1522_001:0129a24": "難信希有法，　　是故我默然。」",
    "T26n1522_001:0129a25": "難知者，難證故。難信者，難生決定心故。此",
    "T26n1522_001:0129a26": "偈示現有證有信、可說可聞；世間難得證",
    "T26n1522_001:0129a27": "信，故我不說。",
    "T26n1522_001:0129a28": "經曰：爾時解脫月菩薩聞說此已，請金剛",
    "T26n1522_001:0129a29": "藏菩薩言：佛子！是大菩薩善淨眾集，善清",
    "T26n1522_001:0129b01": "淨深心、善清淨諸念、善集諸行、多親近諸",
    "T26n1522_001:0129b02": "佛、善集助道法、具足無量功德、離癡疑悔",
    "T26n1522_001:0129b03": "無有染污。善住深心信，於佛法中不隨",
    "T26n1522_001:0129b04": "他教。善哉佛子！敷演此義，是諸菩薩於是",
    "T26n1522_001:0129b05": "深法皆能證知。",
    "T26n1522_001:0129b06": "論曰：聖者解脫月何故復歎此眾？上言世間",
    "T26n1522_001:0129b07": "證信者難得，示現此眾有堪能故。善淨深",
    "T26n1522_001:0129b08": "心者是總，此善淨深心有二種：一、阿含淨；二、",
    "T26n1522_001:0129b09": "證淨。是阿含淨有五種：一者欲淨，隨所念",
    "T26n1522_001:0129b10": "阿含得方便念覺淨，如經「善清淨諸念」故。",
    "T26n1522_001:0129b11": "二者求淨，得隨順身口敬行，如經「善集諸",
    "T26n1522_001:0129b12": "行」故。三者受持淨，於無量世多聞憶持不",
    "T26n1522_001:0129b13": "謬故，如經「多親近諸佛」故。四者生得淨，願",
    "T26n1522_001:0129b14": "得上上生勝念勝，如經「善集助道法」故。五",
    "T26n1522_001:0129b15": "者行淨，求善證法習少欲頭陀等成就多",
    "T26n1522_001:0129b16": "功德，如經「具足無量功德」故。證淨者有四",
    "T26n1522_001:0129b17": "種：一者得淨，現智善決定故，如經「離癡疑",
    "T26n1522_001:0129b18": "悔」故。二者不行淨，修道中一切煩惱不行故，",
    "T26n1522_001:0129b19": "如經「無有染污」故。三者無厭足淨，不樂小",
    "T26n1522_001:0129b20": "乘得上勝悕望心，如經「善住深心信」故。深",
    "T26n1522_001:0129b21": "心者，悕欲故。信者，決定故，復念持彼功德",
    "T26n1522_001:0129b22": "故。四者不隨他教淨，趣盡道中自正行故，如",
    "T26n1522_001:0129b23": "經「於佛法中不隨他教」故。",
    "T26n1522_001:0129b24": "經曰：爾時金剛藏菩薩言：佛子！雖此菩薩眾",
    "T26n1522_001:0129b25": "善清淨深心、善清淨諸念、善集諸行、多親",
    "T26n1522_001:0129b26": "近諸佛、善集助道法、具足無量功德、離癡",
    "T26n1522_001:0129b27": "疑悔、無有染污。善住深心信，於佛法中不",
    "T26n1522_001:0129b28": "隨他教。其餘樂小法者，聞是甚深難思議",
    "T26n1522_001:0129b29": "事多生疑惑，是人長夜受諸無利衰惱。我",
    "T26n1522_001:0129c01": "愍此等，是故默然。",
    "T26n1522_001:0129c02": "論曰：是聖者金剛藏領彼解脫月菩薩所歎",
    "T26n1522_001:0129c03": "眾清淨功德已，於所說法中不見法器，聞",
    "T26n1522_001:0129c04": "增疑惑，是故不說。於一法中有二種過：疑",
    "T26n1522_001:0129c05": "者正行相違猶豫義故；惑者心迷義故，能壞",
    "T26n1522_001:0129c06": "善法遠離善法故。如是顯示不受行因、受",
    "T26n1522_001:0129c07": "行退因。",
    "T26n1522_001:0129c08": "經曰：爾時解脫月菩薩請金剛藏菩薩言：善",
    "T26n1522_001:0129c09": "哉佛子！重請此事，願承佛神力，善分別此",
    "T26n1522_001:0129c10": "不可思議法佛所護念事，令人易信解。所",
    "T26n1522_001:0129c11": "以者何？善說十地義，十方諸佛法應護念，",
    "T26n1522_001:0129c12": "一切菩薩護是智地勤行方便。何以故？此是",
    "T26n1522_001:0129c13": "菩薩最初所行成就一切諸佛法故。佛子！譬",
    "T26n1522_001:0129c14": "如一切書字數說皆初章所攝、初章為本，",
    "T26n1522_001:0129c15": "無有書字數說不入初章者。如是佛子！十",
    "T26n1522_001:0129c16": "地者是一切佛法之根本，菩薩具足行是十",
    "T26n1522_001:0129c17": "地能得一切智慧。是故佛子！願說此義，諸",
    "T26n1522_001:0129c18": "佛護念加以神力，令人信受不可破壞。",
    "T26n1522_001:0129c19": "論曰：聖者解脫月何故復重請？示彼疑惑",
    "T26n1522_001:0129c20": "此不可避，若不說者有多過咎，不得成就",
    "T26n1522_001:0129c21": "一切佛法故，以是義故重請金剛藏菩薩。",
    "T26n1522_001:0129c22": "若諸佛有力能令生信，何故眾生於彼法",
    "T26n1522_001:0129c23": "中猶起謗意？有二種定：一、感報定；二、作業",
    "T26n1522_001:0129c24": "定。此二種定，諸佛威力所不能轉。最初所",
    "T26n1522_001:0129c25": "行者，依阿含行故。成就一切佛法者，謂是",
    "T26n1522_001:0129c26": "證智。書者，是字相，如嘶字師子形相等。字",
    "T26n1522_001:0129c27": "者，噁阿等音。數者，名句。此二是數義，說者",
    "T26n1522_001:0129c28": "是語。一切書、字、數、說等，皆初章為本。",
    "T26n1522_001:0129c29": "經曰：爾時諸菩薩眾，一時同聲以偈頌請",
    "T26n1522_001:0130a01": "金剛藏菩薩言：",
    "T26n1522_001:0130a02": "「上妙無垢智，　　堪無量義辯，",
    "T26n1522_001:0130a03": "演說美妙言，　　真實義相應。",
    "T26n1522_001:0130a04": "念堅清淨慧，　　為十力淨心，",
    "T26n1522_001:0130a05": "無礙分別義，　　說此十地法。",
    "T26n1522_001:0130a06": "定戒深正意，　　離我慢妄見，",
    "T26n1522_001:0130a07": "此眾無疑心，　　唯願聞善說。",
    "T26n1522_001:0130a08": "如渴思冷水，　　如飢思美食，",
    "T26n1522_001:0130a09": "如病思良藥，　　如眾蜂依蜜，",
    "T26n1522_001:0130a10": "我等亦如是，　　願聞甘露法。",
    "T26n1522_001:0130a11": "善哉清淨智，　　說勝地無垢，",
    "T26n1522_001:0130a12": "具十力無礙，　　盡說善逝道。」",
    "T26n1522_001:0130a13": "論曰：初偈歎證力辯才成就。第二偈上句歎",
    "T26n1522_001:0130a14": "阿含力辯才成就，以證力阿含力故能有所",
    "T26n1522_001:0130a15": "說，是故讚歎。上者是總，又復上者顯證力",
    "T26n1522_001:0130a16": "辯才勝故。歎辯才有三種：一、真實智；二、體",
    "T26n1522_001:0130a17": "性；三者果。真實智者是無漏智，勝聲聞緣覺",
    "T26n1522_001:0130a18": "智等。偈言「妙無垢智」故。體性者成就無量",
    "T26n1522_001:0130a19": "義辯才，偈言「堪無量義辯」故。果者字義成",
    "T26n1522_001:0130a20": "就，復是滑利勝上字義成就，偈言「演說美妙",
    "T26n1522_001:0130a21": "言，真實義相應」故。第二偈上句歎阿含力，",
    "T26n1522_001:0130a22": "偈言：",
    "T26n1522_001:0130a23": "「念堅清淨慧，　　為十力淨心，",
    "T26n1522_001:0130a24": "無礙分別義，　　說此十地法。」",
    "T26n1522_001:0130a25": "念堅者，受持顯說故，是菩薩於阿含中淨慧",
    "T26n1522_001:0130a26": "無疑故。如是歎證力阿含力已，次令聽者",
    "T26n1522_001:0130a27": "入證入阿含，是故請說云何入證？已入地",
    "T26n1522_001:0130a28": "者令得佛力故，未入地者令得入地故，",
    "T26n1522_001:0130a29": "偈言「為十力」故、「為淨心」故。云何為入阿含",
    "T26n1522_001:0130b01": "無礙分別義？令受持十地法故。如是歎",
    "T26n1522_001:0130b02": "說者成就證力阿含力已，次復歎聽眾堪",
    "T26n1522_001:0130b03": "受阿含及證力故，偈言：",
    "T26n1522_001:0130b04": "「定戒深正意，　　離我慢妄見，",
    "T26n1522_001:0130b05": "是眾無疑心，　　唯願聞善說。」",
    "T26n1522_001:0130b06": "此偈中唯願者是總。唯願有二種：一、求阿",
    "T26n1522_001:0130b07": "含；二、求正證。有二種妄想不堪聞阿含：",
    "T26n1522_001:0130b08": "一、我；二、慢。以我慢故，於法法師不生恭敬。",
    "T26n1522_001:0130b09": "復有二種妄想不堪得證：一、見；二、疑。見者",
    "T26n1522_001:0130b10": "顛倒見故，疑者於不思議處不生信故。妄",
    "T26n1522_001:0130b11": "者謂妄想見中同使故。有二種對治堪聞",
    "T26n1522_001:0130b12": "阿含：一、定；二、戒。定者心調伏故，戒者善住威",
    "T26n1522_001:0130b13": "儀故。次有二種對治堪能得證：一、正見；",
    "T26n1522_001:0130b14": "二、正意。正見者善思義故，正意者得歡喜",
    "T26n1522_001:0130b15": "故。深者，細意善思惟故。復以諸喻顯示大",
    "T26n1522_001:0130b16": "眾求法轉深，偈言：",
    "T26n1522_001:0130b17": "「如渴思冷水，　　如飢思美食，",
    "T26n1522_001:0130b18": "如病思良藥，　　如眾蜂依蜜，",
    "T26n1522_001:0130b19": "我等亦如是，　　願聞甘露法。」",
    "T26n1522_001:0130b20": "此四喻者喻四種義門，示現正受彼所說",
    "T26n1522_001:0130b21": "義。何等為四？一、受持；二、助力；三、遠離；四、安",
    "T26n1522_001:0130b22": "樂行。此義云何？如水不嚼隨得而飲，如是",
    "T26n1522_001:0130b23": "聞慧初聞即受隨聞受持，如食咀嚼身力助",
    "T26n1522_001:0130b24": "成。如是思慧嚼所聞法智力助成，如服良",
    "T26n1522_001:0130b25": "藥藥行除病。如是具聞思慧，隨順正義如",
    "T26n1522_001:0130b26": "法修行，遠離一切煩惱習患。如蜜眾蜂所",
    "T26n1522_001:0130b27": "依樂行住處；如是聞思修慧果聖所依處，",
    "T26n1522_001:0130b28": "現法愛味受樂行故。如是讚歎說者聽者請",
    "T26n1522_001:0130b29": "說已，次歎所說法利益咸皆共請。偈言：",
    "T26n1522_001:0130c01": "「善哉清淨智，　　說勝地無垢，",
    "T26n1522_001:0130c02": "具十力無礙，　　盡說善逝道。」",
    "T26n1522_001:0130c03": "善哉者，所說法中善具足故。善哉有三種：一、",
    "T26n1522_001:0130c04": "所依；二、體性；三、果。所依者謂淨慧，體性者謂",
    "T26n1522_001:0130c05": "說諸地未曾說法，勝地者地挍量勝。無垢者，",
    "T26n1522_001:0130c06": "說不違義。違義說者有三種垢：一者倒說；",
    "T26n1522_001:0130c07": "二謗如來；三誑聞者。果者，謂具十力無障",
    "T26n1522_001:0130c08": "礙佛菩提故。如是請已猶故不說。何故不",
    "T26n1522_001:0130c09": "說？請不滿故。",
    "T26n1522_001:0130c10": "十地經論初歡喜地卷第一"
}