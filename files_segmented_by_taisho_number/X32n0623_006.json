{
    "X32n0623_006:0718c15": "妙法蓮華經授手卷第六",
    "X32n0623_006:0718c17": "楚衡雲峯沙門　智祥　集",
    "X32n0623_006:0718c18": "五百弟子受記品第八",
    "X32n0623_006:0718c19": "品節云。此品來意。由五百弟子聞前五人得記。復",
    "X32n0623_006:0718c20": "聞宿世因緣之事。乃知佛以無量神通方便引導",
    "X32n0623_006:0718c21": "眾生。始的信佛心。亦信自心決定成佛。疑慮頓盡。",
    "X32n0623_006:0718c22": "堪荷家業。故結集者。以受字名品也。要解云。然此",
    "X32n0623_006:0718c23": "品先記滿慈者。以滿慈乃大弟子。內秘外現。為眾",
    "X32n0623_006:0718c24": "標領。況十大弟子。無非上根。領悟得記。本無先後。",
    "X32n0623_006:0719a01": "但各專一德。隨機總眾耳。滿慈說法第一。為五百",
    "X32n0623_006:0719a02": "阿羅漢。常說無上道。故號曰普明。是當說法之機。",
    "X32n0623_006:0719a03": "故以滿慈總之。如阿難羅睺羅。亦大弟子。而總學",
    "X32n0623_006:0719a04": "眾。各有以也。[△@△]問。本文授滿慈記畢。便言爾時千",
    "X32n0623_006:0719a05": "二百羅漢作是念。何獨以五百名品。答。經文明言",
    "X32n0623_006:0719a06": "其五百羅漢優樓頻螺等。況五百人。與佛如影隨",
    "X32n0623_006:0719a07": "形。恒常在座。其餘七百眾。或授記時。不在本座。故",
    "X32n0623_006:0719a08": "後囑迦葉云。五百自在者。迦葉汝已知。此即為現",
    "X32n0623_006:0719a09": "在授記者言。次云。其餘聲聞眾。亦當復如是。其不",
    "X32n0623_006:0719a10": "在此會。汝當為宣說。其意顯然可見。曰。授記事大。",
    "X32n0623_006:0719a11": "何故不逐一標名。答。佛語圓妙。言中已具。舉少該",
    "X32n0623_006:0719a12": "餘。避繁文耳。△二正與授記。分二。一授千二百人",
    "X32n0623_006:0719a13": "記。又二。一獨授滿慈記。分二。一敘默領解。又復分",
    "X32n0623_006:0719a14": "二。一得解歡喜。",
    "X32n0623_006:0719a15": "爾時富樓那彌多羅尼子(至)智慧方便隨宜說法。",
    "X32n0623_006:0719a16": "此是經家預敘滿慈意中。有如是默領也。知音云。",
    "X32n0623_006:0719a17": "據前五人得記例。今五百人聞因緣說訖。當說繫",
    "X32n0623_006:0719a18": "珠喻。明其領悟。而後佛方與記。始為順也。今不如",
    "X32n0623_006:0719a19": "例。獨先記滿慈者。見富那非下根諸弟子比也。爾",
    "X32n0623_006:0719a20": "時下。敘當機聞三周說法得益。而結盡前文。從佛",
    "X32n0623_006:0719a21": "聞是等。敘領法說一周。結方便品文。以品中多說",
    "X32n0623_006:0719a22": "智慧方便隨宜之說故也。",
    "X32n0623_006:0719a23": "又聞授諸大弟子阿耨多羅三藐三菩提記。",
    "X32n0623_006:0719a24": "諸弟子。指身子及四大弟子。此領開權。授記正領",
    "X32n0623_006:0719b01": "顯實。知音云。敘領喻說一周。結火宅窮子藥艸授",
    "X32n0623_006:0719b02": "記四品之文。以四品喻說。皆為授諸弟子記故。",
    "X32n0623_006:0719b03": "復聞宿世因緣之事復聞諸佛有大自在神通之力。",
    "X32n0623_006:0719b04": "宿世因緣者。即佛為王子時事。神通之力者。大窾",
    "X32n0623_006:0719b05": "謂。十六王子自作沙彌。已至成佛。各各教化無量",
    "X32n0623_006:0719b06": "百千萬億恒河沙等眾生。不卒不暴。循循漸誘。直",
    "X32n0623_006:0719b07": "至於今。未曾休廢。猶如一日。豈非諸佛之大自在",
    "X32n0623_006:0719b08": "乎。又以一心。通達無量百千萬億恒河沙等眾生",
    "X32n0623_006:0719b09": "之心。隨機逗法。令彼各各漸入佛道。豈非諸佛之",
    "X32n0623_006:0719b10": "大神通乎。知音云。敘領因緣一周。以結化城一品",
    "X32n0623_006:0719b11": "之文。",
    "X32n0623_006:0719b12": "得未曾有心淨踊躍(至)瞻仰尊顏目不暫捨。",
    "X32n0623_006:0719b13": "由昔聞未領開權顯實之法。而今幸得領悟。故言",
    "X32n0623_006:0719b14": "得未曾有。天台云。除保證涅槃之愛。斷破塵沙無",
    "X32n0623_006:0719b15": "明之惑。故言心淨。開佛知見。是故踊躍。[△@△]踊躍者。",
    "X32n0623_006:0719b16": "諸根悅豫。喜不自持也。起座等。攝三業虔誠。曰到",
    "X32n0623_006:0719b17": "曰却者。知音云。到則進禮雙足。感佛恩德。如子之",
    "X32n0623_006:0719b18": "就母。却則退住一面。見佛威德。似臣之仰君。由佛",
    "X32n0623_006:0719b19": "慈嚴并攝。能使進退成禮也。△二正敘默領。",
    "X32n0623_006:0719b20": "而作是念世尊甚奇特(至)能知我等深心本願。",
    "X32n0623_006:0719b21": "天台云。上二周身子等得悟。皆發言領解。此何默",
    "X32n0623_006:0719b22": "念。葢身子等。為下根未悟。事須彰言勸動。今下根",
    "X32n0623_006:0719b23": "已悟。但默念不言。謂世尊希有奇特。是領寔智。親",
    "X32n0623_006:0719b24": "悟法身之理。隨順等者。謂隨順七方便根性。而為",
    "X32n0623_006:0719c01": "說法。是領權智。乃悟方便品中開權顯實也。拔出",
    "X32n0623_006:0719c02": "等。乃領火宅中開權顯實。我等於佛功德下。乃領",
    "X32n0623_006:0719c03": "藥艸喻中如來有無量功德。汝等于無量億劫。說",
    "X32n0623_006:0719c04": "不能盡也。迦葉等四人。既說不盡。我豈能逾於四",
    "X32n0623_006:0719c05": "大弟子。能說盡耶。唯佛下。[△@△]謂佛功德我不能說。而",
    "X32n0623_006:0719c06": "我之功德佛當說也。然護持助宣三世佛法。是我",
    "X32n0623_006:0719c07": "深心。內祕外現。引導眾生。是我本願。如此深心本",
    "X32n0623_006:0719c08": "願。佛必為我宣明之也。且滿慈意謂。佛功德不能",
    "X32n0623_006:0719c09": "宣者。正是親證佛境。但於佛境說不能盡也。非不",
    "X32n0623_006:0719c10": "知之不能宣也。[△@△]問。默領之意。果滿慈蓄有如是",
    "X32n0623_006:0719c11": "意耶。抑經家彷彿描寫耶。若果有斯領解。夫復何",
    "X32n0623_006:0719c12": "憑。答。據佛所稱歎語。滿慈之蓄。不可言也。此亦敘",
    "X32n0623_006:0719c13": "其大槩也。論讚佛希有奇特。是證佛法身德。隨順",
    "X32n0623_006:0719c14": "世間等。是明佛般若德。拔出貪著。乃知佛解脫德。",
    "X32n0623_006:0719c15": "明此三德。則萬德備具。豈以言能言之也。然既聞",
    "X32n0623_006:0719c16": "三周開示。則滿慈已得佛知見矣。雖不發言。意較",
    "X32n0623_006:0719c17": "著也。兼彼之深心本願。佛悉觀知。故云。我常稱其",
    "X32n0623_006:0719c18": "說法第一。歎其功德。助宣我法。如是者則亦見其",
    "X32n0623_006:0719c19": "難測量也。△二如來述記。分二。一長行。又二。一述",
    "X32n0623_006:0719c20": "本迹。分三。一就釋迦行因發迹。",
    "X32n0623_006:0719c21": "爾時佛告諸比丘汝等見是富樓那彌多羅尼子不。",
    "X32n0623_006:0719c22": "此下正明深心本願也。直指云。世尊欲將尊者三",
    "X32n0623_006:0719c23": "世因行。示悟現前。令決近疑生遠信。以便授記。初",
    "X32n0623_006:0719c24": "為廣明深心本願一句。深心不是一日。所以遠推",
    "X32n0623_006:0720a01": "三世。本願不獨為己。所以廣推為人。惟此四字。是",
    "X32n0623_006:0720a02": "續佛慧命之本。故召眾告知也。",
    "X32n0623_006:0720a03": "我常稱其於說法人中(至)亦常歎其種種功德。",
    "X32n0623_006:0720a04": "前兩句。標迹中說法第一也。天台云。若非法身妙",
    "X32n0623_006:0720a05": "本。無以垂於第一勝迹。昔來但言迹中說法第一。",
    "X32n0623_006:0720a06": "今則顯于無上法久得第一。此舉迹顯本也。次二",
    "X32n0623_006:0720a07": "句。標本地福慧圓彰。本地既有種種功德。迹中何",
    "X32n0623_006:0720a08": "但僅為二乘耶。此舉本以明迹也。",
    "X32n0623_006:0720a09": "精勤護持助宣我法(至)無能盡其言論之辯。",
    "X32n0623_006:0720a10": "此標說法中具種種功德也。專念一乘曰精。勇行",
    "X32n0623_006:0720a11": "不怠曰勤。念念不傷曰護。勸止不失曰持。輔弼曰",
    "X32n0623_006:0720a12": "助。敷演曰宣。精勤護持四字。有諸已。助宣佛法。益",
    "X32n0623_006:0720a13": "諸人也。由此二利功德故。能於四眾。隨機示教。無",
    "X32n0623_006:0720a14": "不令得利益生歡喜也。此論迹中施權。具足下四",
    "X32n0623_006:0720a15": "句。明本中行實。正法者。即一乘無上道也。既能具",
    "X32n0623_006:0720a16": "足。而又能解釋。亦具二利功德。由此于同梵行中",
    "X32n0623_006:0720a17": "內祕外現之儔侶。饒益亦大矣。此本迹二種說法",
    "X32n0623_006:0720a18": "功能。唯除如來。餘皆不能盡究彼之言論辯才無",
    "X32n0623_006:0720a19": "礙也。故我常稱彼為說法第一。亦常歎彼具諸功",
    "X32n0623_006:0720a20": "德也。△二舉過去佛世顯本。",
    "X32n0623_006:0720a21": "汝等勿謂富樓那(至)常作佛事教化眾生。",
    "X32n0623_006:0720a22": "上節發明現在本迹已彰。因此得論過去內祕外",
    "X32n0623_006:0720a23": "現之由也。汝等下。出其深心。勿謂者。乃教會眾須",
    "X32n0623_006:0720a24": "知也。若只在此會。助宣佛法。稱為第一。則心何足",
    "X32n0623_006:0720b01": "以見其深。其實於過去九十億諸佛法中。亦如是",
    "X32n0623_006:0720b02": "助宣為第一也。雖舉九十億。猶為近論。但遠本冥",
    "X32n0623_006:0720b03": "邈。為信良難。故作是舉。又於諸佛下。出其本願。若",
    "X32n0623_006:0720b04": "但只於我法。上求下化。則願何足以見其本。其實",
    "X32n0623_006:0720b05": "于諸佛法。無不通達明了也。空法。即真俗雙超之",
    "X32n0623_006:0720b06": "第一義空。精見謂之明。透徹謂之了。無礙謂之通。",
    "X32n0623_006:0720b07": "深造謂之達。言其所見諸佛一相一味之法。無不",
    "X32n0623_006:0720b08": "精透。此見其造道之淵源。是上求自利之功德也。",
    "X32n0623_006:0720b09": "四無礙下。皆明下化利他之事。若準經釋。常能審",
    "X32n0623_006:0720b10": "諦。則見法精明。即法無礙。清淨說法。則離諸過染。",
    "X32n0623_006:0720b11": "即辭無碍。無有疑惑。必事理融通。即義無礙。既三",
    "X32n0623_006:0720b12": "者俱備。必然樂說。則樂說無礙具其中矣。菩薩神",
    "X32n0623_006:0720b13": "通。非二乘所能擬。既曰具足。必得遊戲三昧一切",
    "X32n0623_006:0720b14": "無礙。即補處位人。能繁興大用。故下曰。隨其壽命。",
    "X32n0623_006:0720b15": "即現隨類身。與眾同波。乃隨諸眾生。示涅槃相也。",
    "X32n0623_006:0720b16": "自得四無礙至隨其壽命數句。皆利人邊事。雖則",
    "X32n0623_006:0720b17": "泥水通身。而不捨本行。故曰常修梵行。彼佛世人",
    "X32n0623_006:0720b18": "下。謂彼過去九十億佛所之人。咸不能知滿慈本",
    "X32n0623_006:0720b19": "是菩薩。而皆據迹謂實是聲聞也。斯方便指前四",
    "X32n0623_006:0720b20": "辯神通隨壽命等。皆迹中示小。度小根人如是之",
    "X32n0623_006:0720b21": "多。又化下方。明本中說大乘。度眾生亦無量阿僧",
    "X32n0623_006:0720b22": "祇矣。末三句。謂滿慈如此權實方便。非獨為化眾",
    "X32n0623_006:0720b23": "生事。而亦所以成己之功。而嚴淨己之佛土也。故",
    "X32n0623_006:0720b24": "維摩經云。菩薩隨所化眾生。而取佛土。△三約三",
    "X32n0623_006:0720c01": "世佛所修因。",
    "X32n0623_006:0720c02": "諸比丘富樓那(至)常勤精進教化眾生。",
    "X32n0623_006:0720c03": "此即廣推三世深心本願。皆為第一人也。知音云。",
    "X32n0623_006:0720c04": "七佛。舊謂毗婆尸。尸棄。毗舍浮。屬過去莊嚴劫千",
    "X32n0623_006:0720c05": "佛中最後三佛也。拘留孫。拘那含。迦葉。釋迦。屬現",
    "X32n0623_006:0720c06": "在賢劫千佛中最初四佛。今觀經文。既云七佛。又",
    "X32n0623_006:0720c07": "云今于我所等。復云於賢劫中等。則是獨以釋迦",
    "X32n0623_006:0720c08": "一佛屬現在。餘屬過去。亦于未來下。應知此又是",
    "X32n0623_006:0720c09": "賢劫後之未來也。即如千二百羅漢成佛。滿慈亦",
    "X32n0623_006:0720c10": "為護持助宣無量無邊佛法。為其弟子。則其心之",
    "X32n0623_006:0720c11": "深。願之廣。可涯量哉。所以然者。無非為上求下化",
    "X32n0623_006:0720c12": "故。淨佛土。結完上求。化眾生。結完下化。以上總為",
    "X32n0623_006:0720c13": "述其因行。向下授其果記。△二與授記。分四。一明",
    "X32n0623_006:0720c14": "因圓果滿。",
    "X32n0623_006:0720c15": "漸漸具足菩薩之道(至)天人師佛世尊。",
    "X32n0623_006:0720c16": "此明深心本願所成之果也。漸漸具足者。是總統",
    "X32n0623_006:0720c17": "前歷事多佛。於三世無量劫中之行。行成則道備",
    "X32n0623_006:0720c18": "矣。又言過無量阿僧祇劫者。即約如來今日與記",
    "X32n0623_006:0720c19": "而言。非漸具菩薩道後又歷如是多劫也。於此土",
    "X32n0623_006:0720c20": "者。即指今娑婆。況此土。一是受道發源之處。有如",
    "X32n0623_006:0720c21": "是因。證如是果。二是本願力故。向後發願持經中。",
    "X32n0623_006:0720c22": "獨不見身子滿慈者。以其有本願存故。三是始覺",
    "X32n0623_006:0720c23": "智契本覺理。莊嚴自性。成自性佛。故知經無量劫。",
    "X32n0623_006:0720c24": "不離者裏。行一切行。不離者裏。侍一切佛。不離者",
    "X32n0623_006:0721a01": "裏。內秘外現。助宣佛法。總不離者裏。若有一時一",
    "X32n0623_006:0721a02": "事。出此土外。便為魔業。所以必於此土得菩提矣。",
    "X32n0623_006:0721a03": "果號法明者。由明了諸佛所說空法。則說法無礙。",
    "X32n0623_006:0721a04": "是果隨因致也。△二明國土嚴淨。",
    "X32n0623_006:0721a05": "其佛以恒河沙等(至)皆以化生無有婬欲。",
    "X32n0623_006:0721a06": "合恒沙之大千世界為一土。又非止如來以娑婆",
    "X32n0623_006:0721a07": "而三變矣。況法明如來既於法無礙。則所依之土",
    "X32n0623_006:0721a08": "亦無礙。明謂古鏡闊一丈。世界闊一丈也。七寶為",
    "X32n0623_006:0721a09": "地者。地即性地。以七支淨財。而為莊嚴。又曰平如",
    "X32n0623_006:0721a10": "掌者。手掌不平。則非所引。謂海底有石名掌。無有",
    "X32n0623_006:0721a11": "一微塵許不平者。又賢劫經直明如佛掌故。毗舍",
    "X32n0623_006:0721a12": "浮佛謂持地菩薩曰。當平心地。則世間地一切皆",
    "X32n0623_006:0721a13": "平。此所謂平如掌也。無山林等。出成地平之實。雖",
    "X32n0623_006:0721a14": "曰此土。不似今之高下不平也。臺觀為人民陞之",
    "X32n0623_006:0721a15": "以自樂也。而曰充滿。則國人無營求奔競之苦。可",
    "X32n0623_006:0721a16": "知矣。天宮乃人眾之所不見也。今曰交接。則人未",
    "X32n0623_006:0721a17": "始非天。人天一致。見國無不修之人也。已上略論",
    "X32n0623_006:0721a18": "依報莊嚴。次論國無惡穢。諸惡道。即三途也。由國",
    "X32n0623_006:0721a19": "無是因故。不招是果。不但異類不居。而同類之女",
    "X32n0623_006:0721a20": "人亦不居也。人既化生。則婬欲已斷。既無婬因。而",
    "X32n0623_006:0721a21": "婬果亦忘。宜其國中無女人也。此皆法明如來因",
    "X32n0623_006:0721a22": "中說法開示。令人轉愚痴成智慧。則無惡道。轉有",
    "X32n0623_006:0721a23": "漏證真空。則得化生。非徒無苦。而人民亦與福俱",
    "X32n0623_006:0721a24": "生也。",
    "X32n0623_006:0721b01": "得大神通身出光明(至)一者法喜食二者禪悅食。",
    "X32n0623_006:0721b02": "此方舉國中眾生正報莊嚴。不出色心二種。如神",
    "X32n0623_006:0721b03": "通志念精進等。皆屬心。光明飛行金色相好等。皆",
    "X32n0623_006:0721b04": "屬色。亦即是六根清淨也。國中人民。既如是福智",
    "X32n0623_006:0721b05": "莊嚴。飛行自在。則與天何以異。須知彼國所有天",
    "X32n0623_006:0721b06": "眾及二乘菩薩。倍倍轉勝。槩可見矣。二食者。天台",
    "X32n0623_006:0721b07": "引月藏經第九。明法食喜食禪食。經文總言法喜",
    "X32n0623_006:0721b08": "禪悅。別分應有三種差別。妙樂云。法食即聞法也。",
    "X32n0623_006:0721b09": "如安養。下品生人。在蓮華中。常聞彌陀觀音說法。",
    "X32n0623_006:0721b10": "法喜者。聞法歡喜。正聞為法食。聞已屬喜。禪食者。",
    "X32n0623_006:0721b11": "以禪法自資。不須段食也。",
    "X32n0623_006:0721b12": "有無量阿僧祇千萬億(至)善能教化眾生之類。",
    "X32n0623_006:0721b13": "前是人民。此明法屬。以如來說法時久。故受益者",
    "X32n0623_006:0721b14": "眾。直指云。權實雙運。故得大神通。四智圓明。故得",
    "X32n0623_006:0721b15": "無礙。以師強資盛。故能教化眾生。以上皆實智所",
    "X32n0623_006:0721b16": "感也。之類二字。歸在菩薩邊言。謂此等菩薩。皆是",
    "X32n0623_006:0721b17": "法身大士。善能行化之儔。非權漸菩薩比也。",
    "X32n0623_006:0721b18": "其聲聞眾算數校計(至)六通三明及八解脫。",
    "X32n0623_006:0721b19": "菩薩中言無量。皆大菩薩。則三賢眾廣。不言可見。",
    "X32n0623_006:0721b20": "今聲聞又曰不可校計。則緣覺之廣。亦可見矣。此",
    "X32n0623_006:0721b21": "總明三乘人數。皆得具足等。是總明其德。斯皆如",
    "X32n0623_006:0721b22": "來權智所化也。",
    "X32n0623_006:0721b23": "其佛國土有如是等無量功德莊嚴成就。",
    "X32n0623_006:0721b24": "此總結前依正莊嚴。故言有如是等。於無量功德。",
    "X32n0623_006:0721c01": "說之不盡也。曰莊嚴曰成就者。如月藏經第五明。",
    "X32n0623_006:0721c02": "十善各有十種功德。第一不殺得十功德。一於一",
    "X32n0623_006:0721c03": "切眾生得無所畏。二於眾生得大慈心。三斷惡習",
    "X32n0623_006:0721c04": "業。四少病。五長命。六非人所護。七無惡夢。八無怨。",
    "X32n0623_006:0721c05": "九不畏惡道。十命終生善道。後作佛時。國無殺害",
    "X32n0623_006:0721c06": "之具。國人長壽。乃至第十不邪見。亦得十種功德。",
    "X32n0623_006:0721c07": "一心性柔善。已至第十死生善道。作佛時國人正",
    "X32n0623_006:0721c08": "信。如是者。皆如來因行成就。故曰無量功德。△三",
    "X32n0623_006:0721c09": "明劫國壽量。",
    "X32n0623_006:0721c10": "劫名寶明國名善淨其佛壽命無量阿僧祇劫。",
    "X32n0623_006:0721c11": "劫無佛住者尚多。今劫既有法明如來住世。則佛",
    "X32n0623_006:0721c12": "為寶矣。佛既說法。廣開蒙昧。而明明無盡。故稱其",
    "X32n0623_006:0721c13": "劫曰寶明。喜淨者。由人民智慧精進。以禪法為食。",
    "X32n0623_006:0721c14": "而又無惡穢。故得是名也。佛壽長遠者。且因中既",
    "X32n0623_006:0721c15": "能隨其壽命。教化眾生。而果證法身。無在不在也。",
    "X32n0623_006:0721c16": "一則願力所成。一以機緣所感故。△四明流通法",
    "X32n0623_006:0721c17": "化。",
    "X32n0623_006:0721c18": "法住甚久佛滅度後起七寶塔徧滿其國。",
    "X32n0623_006:0721c19": "不言正像劫量。而但曰法住甚久。斯亦彼佛本願",
    "X32n0623_006:0721c20": "堅持之力。超略言之也。住世既久。所化益眾。則起",
    "X32n0623_006:0721c21": "塔徧滿。報恩益眾也。△二偈頌分二。一頌上發迹。",
    "X32n0623_006:0721c22": "又二。一頌總發聲聞迹。",
    "X32n0623_006:0721c23": "爾時世尊欲重宣此義而說偈言。",
    "X32n0623_006:0721c24": "諸比丘諦聽佛子所行道善學方便故不可得思議。",
    "X32n0623_006:0722a01": "故音云。此去共二十八句。通頌千二百人深心本",
    "X32n0623_006:0722a02": "願。為滿慈引啟見。記有先後。人皆大乘。三周三根。",
    "X32n0623_006:0722a03": "無非法門一時施設次第。元無高下也。[△@△]世尊囑",
    "X32n0623_006:0722a04": "諸比丘諦聽。只要人知今會所有一切聲聞。為上",
    "X32n0623_006:0722a05": "首者。皆大菩薩內秘外現也。故曰佛子。曰行道。曰",
    "X32n0623_006:0722a06": "善學方便。曰不可思議。皆是大乘權實雙運。混群",
    "X32n0623_006:0722a07": "類而不知。入塵勞而不染。是誠不可思議也。行道",
    "X32n0623_006:0722a08": "是上求。學方便是下化。",
    "X32n0623_006:0722a09": "知眾樂小法而畏於大智是故諸菩薩作聲聞緣覺。",
    "X32n0623_006:0722a10": "此下五層。皆申明善學方便不思議之故。知音謂。",
    "X32n0623_006:0722a11": "諸佛子所以即大示小者。知眾生根性。愛欲小果。",
    "X32n0623_006:0722a12": "怖畏大乘。故特為此等。示作聲聞緣覺。是善學方",
    "X32n0623_006:0722a13": "便。不可得而思議者一也。",
    "X32n0623_006:0722a14": "以無數方便化諸眾生類(至)皆悉得成就。",
    "X32n0623_006:0722a15": "此明以己引人。作方便之則也。大窾引迦葉聞說",
    "X32n0623_006:0722a16": "菩薩不思議大解脫法門時。謂舍利弗言。譬如有",
    "X32n0623_006:0722a17": "人於盲者前。現其色相。非彼所見。一切聲聞。聞是",
    "X32n0623_006:0722a18": "解脫法門。不能解了。為若此也。智者聞之。其誰不",
    "X32n0623_006:0722a19": "發無上道心。我等何為永斷其根。于此大乘。已如",
    "X32n0623_006:0722a20": "敗種。一切聲聞。聞是解脫法門。皆應號泣聲震三",
    "X32n0623_006:0722a21": "千大千世界等。又云。我等今日不復堪任發菩提",
    "X32n0623_006:0722a22": "心。此皆菩薩化作小乘。混入同列。旁通曲暢大乘",
    "X32n0623_006:0722a23": "之法。度無量眾。此是以大名小。不可得而思議者",
    "X32n0623_006:0722a24": "二也。",
    "X32n0623_006:0722b01": "雖小欲懈怠漸當令作佛。",
    "X32n0623_006:0722b02": "此以懈為勤。作方便之緣也。雖示小乘似見身體",
    "X32n0623_006:0722b03": "疲懈。其實即懈而勤。引同列之人。策勤精進。終不",
    "X32n0623_006:0722b04": "至于半途而廢。必令成就大志。漸入佛道。此不可",
    "X32n0623_006:0722b05": "得而思議者。三也。",
    "X32n0623_006:0722b06": "內秘菩薩行外現是聲聞少欲厭生死實自淨佛土。",
    "X32n0623_006:0722b07": "此見外迹內本。行方便之巧也。大窾云。此諸菩薩",
    "X32n0623_006:0722b08": "內秘大行。不露神通遊戲之事。外現小智。樂行貧",
    "X32n0623_006:0722b09": "所樂法知足之行。雖則厭生死苦求涅槃樂。其實",
    "X32n0623_006:0722b10": "自淨己之成佛國土。為不可得。而思議者四也。",
    "X32n0623_006:0722b11": "示眾有三毒又現邪見相我弟子如是方便度眾生。",
    "X32n0623_006:0722b12": "此是因邪引正。作方便之權也。知音云。前皆順示",
    "X32n0623_006:0722b13": "方便。此則逆示三毒。所謂順逆皆方便。三毒。即貪",
    "X32n0623_006:0722b14": "嗔痴三根本惑。行則令人墮落三途。故謂之毒。邪",
    "X32n0623_006:0722b15": "見者。即五利使之一。乃崇祀水火祭天要福之邪",
    "X32n0623_006:0722b16": "見。如孫陀羅阿難示婬。舍利弗與羅度爭勝示嗔。",
    "X32n0623_006:0722b17": "調達害佛。及周利槃特示痴。畢陵伽婆之慢。三迦",
    "X32n0623_006:0722b18": "葉之崇事水火。皆大權方便示現。無非要令一切",
    "X32n0623_006:0722b19": "人皈心佛道。故曰我弟子如是。此為不可得而思",
    "X32n0623_006:0722b20": "議者五也。",
    "X32n0623_006:0722b21": "若我具足說種種現化事眾生聞是者心則懷疑惑。",
    "X32n0623_006:0722b22": "此結足前善學方便不可思議之實。謂我若具足",
    "X32n0623_006:0722b23": "說諸佛子示現方便之事。則有無量種種。使聞者",
    "X32n0623_006:0722b24": "必致生疑不信也。知音云。未頌滿慈。而先頌諸弟",
    "X32n0623_006:0722c01": "子。以五百羅漢內有六群比丘在其數故。則六群",
    "X32n0623_006:0722c02": "所作之事。亦即種種現化之方便也。△二頌發滿",
    "X32n0623_006:0722c03": "慈本迹。",
    "X32n0623_006:0722c04": "今此富樓那於昔千億佛(至)而自淨佛土。",
    "X32n0623_006:0722c05": "此二十句。別頌當機過去因行。詞攝現在。頌意不",
    "X32n0623_006:0722c06": "出權實雙運智悲並行自利利他。為淨佛土。屬如",
    "X32n0623_006:0722c07": "如理。廣宣大法。為如如智。",
    "X32n0623_006:0722c08": "未來亦供養無量無數佛(至)成就一切智。",
    "X32n0623_006:0722c09": "此八句頌當機。於未來諸佛所。上求下化。二利功",
    "X32n0623_006:0722c10": "德。如文可釋。△二頌上授記。分三。一頌因果圓滿。",
    "X32n0623_006:0722c11": "供養諸如來護持法寶藏其後得成佛號名曰法明。",
    "X32n0623_006:0722c12": "供養如來。是三世中所修福足。持法藏。即備知一",
    "X32n0623_006:0722c13": "切法門。是慧足。此總明因圓。下二句方明果滿。△",
    "X32n0623_006:0722c14": "二頌劫國名字。",
    "X32n0623_006:0722c15": "其國名善淨七寶所合成劫名為寶明。",
    "X32n0623_006:0722c16": "既以善淨為名。加以七寶合成。定是實報土。故國",
    "X32n0623_006:0722c17": "中人民。皆飛行自在。所以得劫名寶明也。△三頌",
    "X32n0623_006:0722c18": "國土嚴淨。",
    "X32n0623_006:0722c19": "菩薩眾甚多其數無量億(至)我今但略說。",
    "X32n0623_006:0722c20": "前一十七句。頌國土嚴淨。一一如文可釋。富樓那",
    "X32n0623_006:0722c21": "下六句。總結尊者本末大案。直指云。尊者大因大",
    "X32n0623_006:0722c22": "果。重在說法為本。諸經皆以財法二施較道。定以",
    "X32n0623_006:0722c23": "法施為尊。況法能令人越生死。證法身。續慧命。今",
    "X32n0623_006:0722c24": "約法施功能。故得因果殊勝也。初授滿慈記已竟。",
    "X32n0623_006:0723a01": "△二并授餘眾記。分三。一當機念請。",
    "X32n0623_006:0723a02": "爾時千二百阿羅漢(至)如餘大弟子者不亦快乎。",
    "X32n0623_006:0723a03": "此亦經家敘彼所念也。直指云。千二百羅漢。於法",
    "X32n0623_006:0723a04": "說之初。尚云不知是義所趣。及至喻說中。雖知三",
    "X32n0623_006:0723a05": "車是權一乘為實。而猶坐執小果。不生一念好樂",
    "X32n0623_006:0723a06": "之心。安望有成佛之記。佛知其貪戀化城。故無問",
    "X32n0623_006:0723a07": "自說因緣。為眾遠引昔緣。而千二百人如午夢初",
    "X32n0623_006:0723a08": "回。始信衣珠不失。今見滿慈得記。乃信自作佛。故",
    "X32n0623_006:0723a09": "各念希記也。天台云。不為見思所惱。故曰心自在。",
    "X32n0623_006:0723a10": "知音云。我等歡喜。照方便品必生大歡喜自知當",
    "X32n0623_006:0723a11": "作佛為言。吁因緣一周。於千二百人。大有功力。可",
    "X32n0623_006:0723a12": "見經文三周次第非徒設也。△二如來與記。分二。",
    "X32n0623_006:0723a13": "一長行。分三。一總記千二百。",
    "X32n0623_006:0723a14": "佛知此等心之所念(至)三藐三菩提記。",
    "X32n0623_006:0723a15": "此承上千二百人心之所念希望同記。而即賜其",
    "X32n0623_006:0723a16": "記者。為重在信力也。直指云。從三周已來。所聞種",
    "X32n0623_006:0723a17": "種開示見地。固已明白。一信便入住位。所以召大",
    "X32n0623_006:0723a18": "迦葉而懸記者。意有所托也。況此亦結完方便品",
    "X32n0623_006:0723a19": "中千二百羅漢悉亦當作佛之案。△二別記憍陳如。",
    "X32n0623_006:0723a20": "於此眾中我大弟子憍陳如比丘(至)天人師佛世尊。",
    "X32n0623_006:0723a21": "陳如最初悟道。居眾上首。故別與記。尊者於得記",
    "X32n0623_006:0723a22": "之後。猶供養六萬二千億佛。亦即是深心本願。欲",
    "X32n0623_006:0723a23": "滿二利功德。而果號普明者。要解云。以智慧明破",
    "X32n0623_006:0723a24": "諸痴暗。普使眾生明了法性故也。○妙樂問。若其",
    "X32n0623_006:0723b01": "居首別記。何不初周記耶。答。若約寔行。大小緣別。",
    "X32n0623_006:0723b02": "兩初各異。身子最初結大緣。故初周先悟。陳如先",
    "X32n0623_006:0723b03": "結小緣。故于鹿苑先悟。若約權行引物。二意各別。",
    "X32n0623_006:0723b04": "垂迹之法。不可一準。△三後記五百人。",
    "X32n0623_006:0723b05": "其五百阿羅漢(至)盡同一號名曰普明。",
    "X32n0623_006:0723b06": "迦留陀夷。此云黑光。亦云麤黑。顏色黑而光故。周",
    "X32n0623_006:0723b07": "陀。或云周利。此云大路邊生。佛本行經云。其母隨",
    "X32n0623_006:0723b08": "夫往他國。久而有孕。垂產思歸。行至中路。即誕其",
    "X32n0623_006:0723b09": "子。如是二度。凡生二子。乃以大小別之。小即莎伽",
    "X32n0623_006:0723b10": "陀。亦云槃陀伽。亦云槃特。此云小路邊生。其餘皆",
    "X32n0623_006:0723b11": "如序品中釋。[△@△]問。世尊前許云。是千二百。我今當",
    "X32n0623_006:0723b12": "現前次第與記。及至授陳那記後。而獨舉五百。于",
    "X32n0623_006:0723b13": "五百中。而又獨言三迦葉及迦留等。何其許與之",
    "X32n0623_006:0723b14": "侔不也。答。廣略之義。品題曾已問明。但五百現在",
    "X32n0623_006:0723b15": "本座。至於三迦葉與十大弟子。為阿含時。眾中首",
    "X32n0623_006:0723b16": "領。曾為千二百之師。所以別舉。若言許與。如來既",
    "X32n0623_006:0723b17": "云次第與。又云皆當得。又云盡同一號。則千二百",
    "X32n0623_006:0723b18": "該無不盡也。同號普明者。以同證普光明智故也。",
    "X32n0623_006:0723b19": "△二偈頌。分二。一先頌授陳如五百記。",
    "X32n0623_006:0723b20": "爾時世尊欲重宣此義而說偈言。",
    "X32n0623_006:0723b21": "憍陳如比丘當見無量佛(至)故號為普明。",
    "X32n0623_006:0723b22": "前四句頌因圓。長行中但曰當供養六萬二千億。",
    "X32n0623_006:0723b23": "今言當見無量佛。須知。當供養者。乃從今日得記",
    "X32n0623_006:0723b24": "後事。當見無量佛者。約三世而言。統論三世因行。",
    "X32n0623_006:0723c01": "則過阿僧祇者有之。下六句方明果滿。此申明果",
    "X32n0623_006:0723c02": "德。有五。一光明。二神通。三名聞。四眾敬。五說法。由",
    "X32n0623_006:0723c03": "有諸實德故。見斯善名也。",
    "X32n0623_006:0723c04": "其國土清淨菩薩皆勇猛(至)有如是神力。",
    "X32n0623_006:0723c05": "此頌依報清淨。法屬勇猛。升樓閣而遊諸國者。是",
    "X32n0623_006:0723c06": "不出戶庭。無處不徧也。以無上供獻於諸佛者。即",
    "X32n0623_006:0723c07": "運心供養也。供佛歡喜須臾還國者。是萬用俱興。",
    "X32n0623_006:0723c08": "不離當處也。與彌陀佛國人。供養十方。即以食時。",
    "X32n0623_006:0723c09": "而便還國同。此皆菩薩神力如是。故云有是神力。",
    "X32n0623_006:0723c10": "佛壽六萬劫正法住倍壽像法復倍是法滅天人憂。",
    "X32n0623_006:0723c11": "知音云。此記有四。一記佛具壽命。二記正法。三記",
    "X32n0623_006:0723c12": "像法。四記末法。以法滅天人憂。皆末法之事。此皆",
    "X32n0623_006:0723c13": "補長行所未有者。頌陳如一人如是。",
    "X32n0623_006:0723c14": "其五百比丘次第當作佛(至)皆如上所說。",
    "X32n0623_006:0723c15": "此一十四句。例陳如一人。而通頌五百人因果。某",
    "X32n0623_006:0723c16": "甲者。以五百人展轉授記之稱。如陳如滅度。曰我",
    "X32n0623_006:0723c17": "滅度後。優樓頻那。汝當作佛。依正莊嚴。及所化之",
    "X32n0623_006:0723c18": "世間。如我無異。其佛及弟子神通威德。正法像法。",
    "X32n0623_006:0723c19": "壽命劫數。俱不必更說。亦皆如上所說無二。以上",
    "X32n0623_006:0723c20": "五百該盡。△二總頌授一切聲聞記。",
    "X32n0623_006:0723c21": "迦葉汝已知五百自在者(至)汝當為宣說。",
    "X32n0623_006:0723c22": "此囑大迦葉。補餘七百人記。其依正因果。劫國莊",
    "X32n0623_006:0723c23": "嚴。正像壽命。皆無二無別。今雖未得耳提面命。汝",
    "X32n0623_006:0723c24": "可為之一一宣說也。故華嚴經云。現前得授記。不",
    "X32n0623_006:0724a01": "現前亦得授記。妙哉經文。其簡要如是。△三會眾",
    "X32n0623_006:0724a02": "領解。分二。一長行。又二。一經家敘喜。",
    "X32n0623_006:0724a03": "爾時五百阿羅漢(至)頭面禮足悔過自責。",
    "X32n0623_006:0724a04": "此領前我及汝等宿世因緣之義。結完化城喻一",
    "X32n0623_006:0724a05": "品之文。前標記處。世尊許與千二百人普記。今敘",
    "X32n0623_006:0724a06": "謝只云五百。乃約在會面領記者為言。故言於佛",
    "X32n0623_006:0724a07": "前得受記已。揀不在本會之七百眾耳。歡喜踊躍",
    "X32n0623_006:0724a08": "者。內心慶幸。前希記云。若世尊各見授記。不亦快",
    "X32n0623_006:0724a09": "乎。今既如本所願。故應歡喜無量。所以從本座起",
    "X32n0623_006:0724a10": "作禮陳過也。此中重在悔過自責一句。不信自心",
    "X32n0623_006:0724a11": "作佛。不行菩薩大行。忘失久遠因緣。有負如來悲",
    "X32n0623_006:0724a12": "救。皆是從前罪過。由今新悟。故悔責也。自責二字。",
    "X32n0623_006:0724a13": "猶重有不啻損形殞命之態。從前屢受佛責。猶不",
    "X32n0623_006:0724a14": "知過。今既悟明斯道。得受妙記。故自責執迷之固。",
    "X32n0623_006:0724a15": "而不早證真空。悔恨無極。△二自陳領解。分二。一",
    "X32n0623_006:0724a16": "法說。",
    "X32n0623_006:0724a17": "世尊我等常作是念自謂已得究竟滅度今乃知之。",
    "X32n0623_006:0724a18": "此處并說喻處所稱世尊最親切。非無見無得而",
    "X32n0623_006:0724a19": "稱。我字即陳如。等者等五百人。常作念者。謂執迷",
    "X32n0623_006:0724a20": "之過。非一日也。自謂下。方是悔過。謂得少為足。無",
    "X32n0623_006:0724a21": "大乘志也。此正照方便品佛說一解脫義。我等亦",
    "X32n0623_006:0724a22": "得此法。到於涅槃之意。今乃知之一句。方是責其",
    "X32n0623_006:0724a23": "根鈍智淺不早悟是妙法也。須知陳如等。乃在昔",
    "X32n0623_006:0724a24": "宮中久侍之人。世尊始末拈弄。無不備見。如纔出",
    "X32n0623_006:0724b01": "頭。便謂天上天下唯我獨尊。此處我應當悟。至於",
    "X32n0623_006:0724b02": "四十年中。頭頭顯露。我只頭頭不悟。而本會放眉",
    "X32n0623_006:0724b03": "間光。出定揚德。法說喻說。總皆似奏九韶於聾人。",
    "X32n0623_006:0724b04": "及至說因緣化城。方得明了。可謂愚鈍之極。如是",
    "X32n0623_006:0724b05": "自咎。與身子自責。并四人說窮子喻。同出一軌。△",
    "X32n0623_006:0724b06": "二喻說。又二。一略舉喻。",
    "X32n0623_006:0724b07": "如無智者所以者何(至)而便自以小智為足。",
    "X32n0623_006:0724b08": "如來於火宅喻前云。諸有智者。以譬喻得解。既經",
    "X32n0623_006:0724b09": "喻說。而又經因緣。此豈謂有智哉。照方便品而今",
    "X32n0623_006:0724b10": "不知是義所趣。前云不知。而今乃知。由知之遲。故",
    "X32n0623_006:0724b11": "言如無智者。下徵明。何故如無智者。況如來所有",
    "X32n0623_006:0724b12": "無量智慧。本為我所應得。而自不勤求。返以小智",
    "X32n0623_006:0724b13": "為足。豈非一大愚耶。觀應得二字。足知今日新證。",
    "X32n0623_006:0724b14": "洞見本覺妙明。開佛知見。群暗俱盡矣。△二正舉",
    "X32n0623_006:0724b15": "喻。分二。一開譬。又二。一醉酒不知。",
    "X32n0623_006:0724b16": "世尊譬如有人至親友家(至)繫其衣裏與之而去。",
    "X32n0623_006:0724b17": "繫珠喻。領上王子結緣也。天台云。有人者。即二乘",
    "X32n0623_006:0724b18": "之機。親友。即第十六王子。家。即大乘教法。醉酒句。",
    "X32n0623_006:0724b19": "謂當時大機暫發。無明暫伏。以得聞經。內心微解。",
    "X32n0623_006:0724b20": "如至親友家。以無明重故。還復迷失。如醉酒而臥。",
    "X32n0623_006:0724b21": "醉有二義。一重醉都不覺知。二輕醉。微覺尋忘。亦",
    "X32n0623_006:0724b22": "名不覺。雖有二義。終成繫珠。如毒皷耳。官事當行",
    "X32n0623_006:0724b23": "者。明王子餘處機興。逗緣往應。故云當行。弘法化",
    "X32n0623_006:0724b24": "他。知非私務。故云官事。無價珠者。即一乘實相真",
    "X32n0623_006:0724c01": "如實智也。繫衣裏者。愧悔忍辱。能遮醜恚。及防外",
    "X32n0623_006:0724c02": "惡。即是外衣。信樂之心。內褁善根。即是內衣。於時",
    "X32n0623_006:0724c03": "聞法。微信樂欲。即了因智願種子也。",
    "X32n0623_006:0724c04": "其人醉臥都不覺知(至)若少有所得便以為足。",
    "X32n0623_006:0724c05": "天台云。醉臥不覺。明中間懈退不受大法也。由無",
    "X32n0623_006:0724c06": "明心重。尋復不憶。起已遊行下。明中間接之以小",
    "X32n0623_006:0724c07": "受三乘化也。善根欲發。厭苦求樂。故云起已遊行。",
    "X32n0623_006:0724c08": "無明覆解。不知向本求大乘衣食。故云向他國求",
    "X32n0623_006:0724c09": "小乘衣食。若魔佛相望。生死魔界為他國。佛法大",
    "X32n0623_006:0724c10": "小皆為本國。就大小相望。小乘未免生死。猶是他",
    "X32n0623_006:0724c11": "國。大乘永脫生死。乃為本國。究竟還源也。此正謂",
    "X32n0623_006:0724c12": "背大乘國。往小乘土。不知從珠取給。而傭作自資。",
    "X32n0623_006:0724c13": "獲一日價。得少為足也。衣食等。知音云。喻五百人",
    "X32n0623_006:0724c14": "既迷本有。墮入五道。不免求人天福報之衣食。崇",
    "X32n0623_006:0724c15": "水事火。持牛狗戒。而勤力求索。甚大艱難也。△二",
    "X32n0623_006:0724c16": "親友覺悟。",
    "X32n0623_006:0724c17": "於後親友會遇見之(至)何為衣食乃至如是。",
    "X32n0623_006:0724c18": "自大通繫珠下種。以至今四十年後。故曰於後遇",
    "X32n0623_006:0724c19": "見。直指云。此承窮子喻。合長者第三翻塵土坌身。",
    "X32n0623_006:0724c20": "會遇於除糞之處。方便見子。彼云咄哉男子。是敘",
    "X32n0623_006:0724c21": "般若時真俗雙超。故曰汝常此作。此敘未獲真俗",
    "X32n0623_006:0724c22": "一如。故曰何為衣食乃至如是。咄哉。喝醒之聲。丈",
    "X32n0623_006:0724c23": "夫。男子美稱也。[△@△]既以丈夫見稱。則知本見冲天",
    "X32n0623_006:0724c24": "氣槩。但未展耳。若得福智圓滿。為天人所敬。轉無",
    "X32n0623_006:0725a01": "上輪。豈不為偉哉一大丈夫乎。何為衣食句。是親",
    "X32n0623_006:0725a02": "友恠甚之言。謂若果無珠。受此艱難。猶為可耐。今",
    "X32n0623_006:0725a03": "本有神珠。自能致大饒富。若出之。尚可以普濟萬",
    "X32n0623_006:0725a04": "方。何獨為衣食。以至勤索如是耶。故下與示珠。",
    "X32n0623_006:0725a05": "我昔欲令汝得安樂(至)以求自活甚為痴也。",
    "X32n0623_006:0725a06": "此申其以無價寶繫衣裏之事。所謂我在十六數。",
    "X32n0623_006:0725a07": "曾亦為汝說也。知音云。某年月者。是智佛入定八",
    "X32n0623_006:0725a08": "萬四千劫。十六王子為覆講時。上云安樂五欲自",
    "X32n0623_006:0725a09": "恣。喻成佛時果上受用。即實報莊嚴。理智圓滿。此",
    "X32n0623_006:0725a10": "言以無價珠等。喻佛向因中為下大種也。今故現",
    "X32n0623_006:0725a11": "在者。謂昔所指示法性本有元不失也。而汝不知。",
    "X32n0623_006:0725a12": "為無明所障。雖得小果。忘其大因。而勤苦憂惱。可",
    "X32n0623_006:0725a13": "謂痴亦甚矣。上總屬開示。此下方教悟入。",
    "X32n0623_006:0725a14": "汝今可以此寶貿易所須常可如意無所乏短。",
    "X32n0623_006:0725a15": "勸貿。即譬得記作佛也。妙樂云。珠雖價直無數。必",
    "X32n0623_006:0725a16": "須貿易。方有濟用。了因內解。雖復究竟。必以宿種。",
    "X32n0623_006:0725a17": "易於現行。以昔解一解一切解。貿今現行一行一",
    "X32n0623_006:0725a18": "切行。珠體不竭。貿易無窮。故須更聽更修。方顯寶",
    "X32n0623_006:0725a19": "之功用。如華嚴中得摩尼珠。十種瑩治。方能雨寶。",
    "X32n0623_006:0725a20": "行解相稱。方堪佛記。從是已後。則具有寂滅忍衣。",
    "X32n0623_006:0725a21": "首楞嚴食。自行化他無量眾寶。無功用位。彼此不",
    "X32n0623_006:0725a22": "窮。知音云。以因證果曰貿。即小成大曰易。△二合",
    "X32n0623_006:0725a23": "譬。分二。一合醉不知。",
    "X32n0623_006:0725a24": "佛亦如是為菩薩時(至)一切智願猶在不失。",
    "X32n0623_006:0725b01": "前以喻定宗。後以法明要。法喻一如。故曰佛亦如",
    "X32n0623_006:0725b02": "是。直指云。菩薩時。指佛為十六沙彌時。一切智心。",
    "X32n0623_006:0725b03": "即法華統收權實萬行。但受之彷彿。故尋便廢忘。",
    "X32n0623_006:0725b04": "既得阿羅漢下。通敘昔迷偏小。猶在不失。正明昔",
    "X32n0623_006:0725b05": "緣道種仍在也。天台科。合佛亦如是四句。合繫珠。",
    "X32n0623_006:0725b06": "而尋下兩句。合醉不知。既得下。合起已遊行。△二",
    "X32n0623_006:0725b07": "合友覺悟。",
    "X32n0623_006:0725b08": "今者世尊覺悟我等(至)而汝謂為實得滅度。",
    "X32n0623_006:0725b09": "此正明今悟。言覺悟我等。敘三周開示。并領方便",
    "X32n0623_006:0725b10": "品云。我雖說涅槃。是亦非真滅等文。餘如前釋。合",
    "X32n0623_006:0725b11": "呵責示珠等文。",
    "X32n0623_006:0725b12": "世尊我今乃知實是菩薩(至)甚大歡喜得未曾有。",
    "X32n0623_006:0725b13": "此正明得記慶謝。直指云。度自性眾生。斷自性煩",
    "X32n0623_006:0725b14": "惱。學自性法門。成自性如來。故曰乃知。心佛眾生",
    "X32n0623_006:0725b15": "三無差別。根塵識三。體用如如。故得三菩提記。下",
    "X32n0623_006:0725b16": "三句。始結明章初踊躍歡喜之意。△二偈頌。分二。",
    "X32n0623_006:0725b17": "一頌內心得解。",
    "X32n0623_006:0725b18": "爾時阿若憍陳如等欲重宣此義而說偈言。",
    "X32n0623_006:0725b19": "我等聞無上安隱授記聲(至)自悔諸過咎。",
    "X32n0623_006:0725b20": "前四句頌今得記欣慶謝法。後兩句頌悔過。言自",
    "X32n0623_006:0725b21": "悔諸過。乃見今日悟入之深。慚愧之切也。△二頌",
    "X32n0623_006:0725b22": "自陳領悟。分二。一頌法說。",
    "X32n0623_006:0725b23": "於無量佛寶得少涅槃分。",
    "X32n0623_006:0725b24": "頌自謂已得滅度。今乃知之。初聞諸佛智慧甚深",
    "X32n0623_006:0725c01": "無量。尚遙隔千萬里外。竟不知是何等境界。今乃",
    "X32n0623_006:0725c02": "知于無量佛寶皆有所得矣。是蒙如來方便引入",
    "X32n0623_006:0725c03": "也。△二頌喻說。分二。一頌略舉。",
    "X32n0623_006:0725c04": "如無智愚人便自以為足。",
    "X32n0623_006:0725c05": "△二頌正舉。又二。一頌開譬。",
    "X32n0623_006:0725c06": "譬如貧窮人往至親友家(至)五欲而自恣。",
    "X32n0623_006:0725c07": "此二十四句頌。以喻明法。其家大富二句。承長者",
    "X32n0623_006:0725c08": "窮子二喻中來。磊磊落落。無非發明迷悟之本。天",
    "X32n0623_006:0725c09": "台謂。肴膳食已便消。如方便教。△二頌合譬。",
    "X32n0623_006:0725c10": "我等亦如是世尊於長夜(至)身心徧歡喜。",
    "X32n0623_006:0725c11": "此十六句頌。以法合喻。歷然可見。但長夜喻生死。",
    "X32n0623_006:0725c12": "末四句結前廣記大案。授千二百人記竟。",
    "X32n0623_006:0725c13": "授學無學人記品第九",
    "X32n0623_006:0725c14": "品節云。此品來意。由佛三周開示。各信自心。不疑",
    "X32n0623_006:0725c15": "佛說。故常隨弟子。自上首以及五百。并千二百。皆",
    "X32n0623_006:0725c16": "久受化。各得記已。業已安慰其心。尚有一類新學",
    "X32n0623_006:0725c17": "聲聞。若阿難羅睺等。各願得記。以滿眾望。要見佛",
    "X32n0623_006:0725c18": "法不遺之意。故各為授記。因以名品也。[△@△]佛曾於",
    "X32n0623_006:0725c19": "總發迹中。有善學方便故。不可得思議。又云我弟",
    "X32n0623_006:0725c20": "子如是。方便度眾生。則阿難一類居有學中者。亦",
    "X32n0623_006:0725c21": "方便示迹不可思議者也。若非二人請記。則二千",
    "X32n0623_006:0725c22": "人無從得如阿難等所願。不然。又何以完如來出",
    "X32n0623_006:0725c23": "現一場因緣。則二人非實有學。但今據本文解釋。",
    "X32n0623_006:0725c24": "又不得不盡現今面目也。△二授二千人記。分二。",
    "X32n0623_006:0726a01": "一請記。又二。一二人請。",
    "X32n0623_006:0726a02": "爾時阿難羅睺羅而作是念(至)設得授記不亦快乎。",
    "X32n0623_006:0726a03": "此經家敘置二尊者有如是念也。每自思惟者。自",
    "X32n0623_006:0726a04": "見身子及四大弟子。已至上來千二百人得記已",
    "X32n0623_006:0726a05": "來。我皆作是思惟。設若令我等有學人皆得授記。",
    "X32n0623_006:0726a06": "實為快活。足見今未得記。憂鬱在念。尚未為快。",
    "X32n0623_006:0726a07": "即從座起到於佛前(至)唯有如來我等所歸。",
    "X32n0623_006:0726a08": "世尊下。方是二尊者之言。我等于此此字最重。須",
    "X32n0623_006:0726a09": "知便是二尊者悟入之境。即前所謂甚深無量處。",
    "X32n0623_006:0726a10": "今此境已入。而又言亦應有分。是何等襟懷。唯有",
    "X32n0623_006:0726a11": "如來。是我所歸。便是出陳自己所休寧地。謂本從",
    "X32n0623_006:0726a12": "如實中來。還從如實中去。故言歸也。即此兩句。便",
    "X32n0623_006:0726a13": "可為二人授記定案。",
    "X32n0623_006:0726a14": "又我等為一切世間(至)我願既滿眾望亦足。",
    "X32n0623_006:0726a15": "天台云。二人於佛最親。時眾所望。羅雲是佛之子。",
    "X32n0623_006:0726a16": "俗中親重。阿難持佛法藏。道中親勝。勝重兩人不",
    "X32n0623_006:0726a17": "蒙別記。則眾望不足也。[△@△]我願者。即前思惟中。設",
    "X32n0623_006:0726a18": "得授記之願。眾望者。即因其於佛最親。而望其所",
    "X32n0623_006:0726a19": "獲必厚也。記不見授。二俱成缺。須知此段亦二人",
    "X32n0623_006:0726a20": "為學無學二千眾作先容也。△二二千人請。",
    "X32n0623_006:0726a21": "爾時學無學聲聞弟子二千人(至)住立一面。",
    "X32n0623_006:0726a22": "二千人妙在一心。合掌瞻佛。少頃而復立一回。以",
    "X32n0623_006:0726a23": "是機投佛教。可謂水投水矣。即此行徑。便可為作",
    "X32n0623_006:0726a24": "記之原委。足見靈山會裏原來有人。亦見佛謂我",
    "X32n0623_006:0726b01": "弟子如是方便度眾生。言發即中。△二與記。分二。",
    "X32n0623_006:0726b02": "一與二人記。又二。一與阿難記。分五。一長行。",
    "X32n0623_006:0726b03": "爾時佛告阿難汝於來世(至)天人師佛世尊。",
    "X32n0623_006:0726b04": "此記果德號。要解云。高莫逾於山。深莫浚於海。阿",
    "X32n0623_006:0726b05": "難宿持法藏。多聞博達。其智慧故如山如海矣。於",
    "X32n0623_006:0726b06": "諸法中。得大通達。自在如王。故得果以因為號。",
    "X32n0623_006:0726b07": "當供養六十二億諸佛(至)得阿耨多羅三藐三菩提。",
    "X32n0623_006:0726b08": "此記因行。先曰于未來世。未知有多少時。今曰供",
    "X32n0623_006:0726b09": "養六十二億。則知其數矣。一一佛中。護持法藏。皆",
    "X32n0623_006:0726b10": "如今日無二。直到智福雙滿。方是成佛之日。",
    "X32n0623_006:0726b11": "教化二十千萬億恒河沙諸菩薩等(至)三藐三菩提。",
    "X32n0623_006:0726b12": "此記眷屬當來作成。如此其多者。為宿持法藏化",
    "X32n0623_006:0726b13": "緣深故。",
    "X32n0623_006:0726b14": "國名常立勝幡其土清淨琉璃為地劫名妙音徧滿。",
    "X32n0623_006:0726b15": "要解云。幡表尊勝之德。阿難多聞第一。故國名立",
    "X32n0623_006:0726b16": "勝幡。宣傳法藏。故劫名妙音徧滿。為由法音宣流",
    "X32n0623_006:0726b17": "故。",
    "X32n0623_006:0726b18": "其佛壽命無量千萬億(至)像法住世復倍正法。",
    "X32n0623_006:0726b19": "佛壽無量劫。而正像之法。又復倍倍者。由其宣傳",
    "X32n0623_006:0726b20": "法藏因力綿遠也。要解問。壽劫之說猶然不窮。何",
    "X32n0623_006:0726b21": "所據依。視不覩睫。況渺冥乎。答。萬物死生。而不亡",
    "X32n0623_006:0726b22": "者存。壽有終窮乎。古今代謝。而曾無紀極。劫有終",
    "X32n0623_006:0726b23": "窮乎。聖人離死生。至道無代謝。則雖倍倍之劫。未",
    "X32n0623_006:0726b24": "足盡其靈長矣。",
    "X32n0623_006:0726c01": "阿難是山海慧自在通王佛(至)所共讚歎稱其功德。",
    "X32n0623_006:0726c02": "諸佛共讚者。讚此佛智勝而神無礙也。稱其功德",
    "X32n0623_006:0726c03": "者。即護持三世佛法。威德具足。有自利利他無量",
    "X32n0623_006:0726c04": "功德。由多聞廣博。故得名稱普聞無量世界。△二",
    "X32n0623_006:0726c05": "偈頌。",
    "X32n0623_006:0726c06": "爾時世尊欲重宣此義而說偈言。",
    "X32n0623_006:0726c07": "我今僧中說阿難持法者(至)種佛道因緣。",
    "X32n0623_006:0726c08": "佛有大威德兩句。要解云。頌諸佛共歎也。壽命無",
    "X32n0623_006:0726c09": "有量。以愍眾生故。非徒羨久生也。眾生於法中種",
    "X32n0623_006:0726c10": "佛道因緣者。能持法藏故。群類資焉。△三菩薩生",
    "X32n0623_006:0726c11": "疑。",
    "X32n0623_006:0726c12": "爾時會中新發意菩薩(至)而諸聲聞得如是決。",
    "X32n0623_006:0726c13": "此新發意眾。前不見列名。後不見賜記。突然于此",
    "X32n0623_006:0726c14": "騰疑。直指云。是托相表轉十八界成智也。新發意",
    "X32n0623_006:0726c15": "者。即圓教十信位中。名初發心菩薩。為信力雖具",
    "X32n0623_006:0726c16": "而通力未發。所以不識聲聞內秘外現之本。而見",
    "X32n0623_006:0726c17": "迹生疑。然因此得伸二尊者久遠大因也。約理。此",
    "X32n0623_006:0726c18": "經前是五識將轉。故五千心所生疑。待五大弟子",
    "X32n0623_006:0726c19": "獲記。而五百大眾轉矣。今是六七二識將轉。而十",
    "X32n0623_006:0726c20": "八界相繼生疑。十八界不出八識為體。及八識心",
    "X32n0623_006:0726c21": "所為用。故以八千表之。五六七識既轉。而八識亦",
    "X32n0623_006:0726c22": "將轉。故假八識心所作念。以申六七二識受薰之",
    "X32n0623_006:0726c23": "久。六七二識。托二公得記而轉。則十八界應念化",
    "X32n0623_006:0726c24": "成無上正覺。△四如來發迹。",
    "X32n0623_006:0727a01": "爾時世尊知諸菩薩(至)其本願如是故獲斯記。",
    "X32n0623_006:0727a02": "此告其遠因。以同發心功深願廣。宜得是記也。要",
    "X32n0623_006:0727a03": "解云。校其遠因。則功已齊佛。但願護持法藏。故常",
    "X32n0623_006:0727a04": "樂多聞。佛願成道利生。故常勤精進。由此佛已成",
    "X32n0623_006:0727a05": "道。而阿難尚須護法教化。然後成佛。葢其本願如",
    "X32n0623_006:0727a06": "是。非由根智勝劣而有先後也。俱舍論說。空王佛。",
    "X32n0623_006:0727a07": "乃釋迦三僧祇劫中間所逢之佛。直指云。約理。空",
    "X32n0623_006:0727a08": "王表白淨根本智。釋迦表八識。阿難表六識。採集",
    "X32n0623_006:0727a09": "多聞。熏習八識。故曰護持我法。八識受薰。淘制習",
    "X32n0623_006:0727a10": "漏。故曰常勤精進以能熏之智煩雜。故成佛在後。",
    "X32n0623_006:0727a11": "由所熏之智堅密。故成佛在前。此以受熏定先後。",
    "X32n0623_006:0727a12": "非與轉識同論。△五阿難顯本。",
    "X32n0623_006:0727a13": "阿難面於佛前自聞授記(至)爾時阿難而說偈言。",
    "X32n0623_006:0727a14": "世尊甚希有令我念過去(至)護持諸佛法。",
    "X32n0623_006:0727a15": "面聞大記而歡喜者。慶其不在轉次授記之例也。",
    "X32n0623_006:0727a16": "知音云。即時下。騐佛告新發意人。其言不虗。即自",
    "X32n0623_006:0727a17": "憶念過去諸佛法藏而無礙。又知本願。皆佛神力",
    "X32n0623_006:0727a18": "智力所加被也。偈中前四句。如長文可解。後四句。",
    "X32n0623_006:0727a19": "前半明昔同佛發心之本。乃實智也。後半明為侍",
    "X32n0623_006:0727a20": "者之迹。乃權智也。阿難一人本迹權智。既自頌明",
    "X32n0623_006:0727a21": "後二千人得記。新發意人。始三緘其口矣。△二與",
    "X32n0623_006:0727a22": "羅睺記。分二。一長行。",
    "X32n0623_006:0727a23": "爾時佛告羅睺羅(至)天人師佛世尊。",
    "X32n0623_006:0727a24": "此記果號。直指云。蹈者履也。七寶華。表信住等七",
    "X32n0623_006:0727b01": "位之行華。謂尊者密行最深。操履佛果七位理行。",
    "X32n0623_006:0727b02": "故從行得名。",
    "X32n0623_006:0727b03": "當供養十世界微塵等(至)而作長子猶如今也。",
    "X32n0623_006:0727b04": "此記因行。一三千大千國土。為一化佛世界。以一",
    "X32n0623_006:0727b05": "世界大地作微塵。已是最多。今曰供養十世界微",
    "X32n0623_006:0727b06": "塵數諸佛如來。則是因行。豈可言哉。既為無量諸",
    "X32n0623_006:0727b07": "佛之子。則福慧具足可知矣。既未來歷如是不可",
    "X32n0623_006:0727b08": "計劫。則過去為佛長子。亦必應歷如是多劫。此皆",
    "X32n0623_006:0727b09": "尊者本願所存。故今以密行為第一也。",
    "X32n0623_006:0727b10": "是蹈七寶華佛國土莊嚴(至)亦為此佛而作長子。",
    "X32n0623_006:0727b11": "此總記依正莊嚴等。皆與阿難無二。良以多聞與",
    "X32n0623_006:0727b12": "密行。互相資發故。而又與阿難為子。乃本願所在",
    "X32n0623_006:0727b13": "也。悲華經引。佛為寶海梵志發願。時有帝釋。名善",
    "X32n0623_006:0727b14": "見足。時發願。願在在常為諸佛之子。故後偈云。羅",
    "X32n0623_006:0727b15": "睺羅密行。惟我能知之也。",
    "X32n0623_006:0727b16": "過是已後當得阿耨多羅三藐三菩提。",
    "X32n0623_006:0727b17": "過是已後者。即供佛為子。本願滿足之後。初得記",
    "X32n0623_006:0727b18": "為自覺。供養中兼利人。為覺他。過是已後。方名覺",
    "X32n0623_006:0727b19": "滿。△二偈頌。",
    "X32n0623_006:0727b20": "爾時世尊欲重宣此義而說偈言。",
    "X32n0623_006:0727b21": "我為太子時羅睺為長子(至)以求無上道。",
    "X32n0623_006:0727b22": "此頌明本迹之不可測也。頌中前四句。發明真俗",
    "X32n0623_006:0727b23": "諦中皆是子義。乃羅雲現在不離佛矣。次言于未",
    "X32n0623_006:0727b24": "來世見多佛為多子。皆出一心。無非欲求滿足菩",
    "X32n0623_006:0727c01": "提。即此侍佛為子。一心求道。是其密行。人無能知。",
    "X32n0623_006:0727c02": "而我獨知也。華嚴經明菩薩有十種如海智。第七",
    "X32n0623_006:0727c03": "智云。菩薩入未來世。觀察分別一切諸劫無量無",
    "X32n0623_006:0727c04": "邊。知何劫有佛。何劫無佛。何劫有幾如來出世。一",
    "X32n0623_006:0727c05": "一如來名號何等。住何世界。世界名何。度幾眾生。",
    "X32n0623_006:0727c06": "壽命幾何。如是觀察。盡未來際。皆悉了知。不可窮",
    "X32n0623_006:0727c07": "盡。即此則今日如來目擊其所行密行如是而不",
    "X32n0623_006:0727c08": "誣也。後六句。又將示現二字提出。意在足前總發",
    "X32n0623_006:0727c09": "迹中。謂善學方便故。不可得思議之語。故此言功",
    "X32n0623_006:0727c10": "德不可數。欲人知本迹權實之有在也。與二人記",
    "X32n0623_006:0727c11": "已竟。△二與二千人記。分三。一長行。",
    "X32n0623_006:0727c12": "爾時世尊見學無學(至)寂然清淨一心觀佛。",
    "X32n0623_006:0727c13": "此明世尊見大機已發。即可當成佛之記也。二千",
    "X32n0623_006:0727c14": "人。乃二尊者所統之有學聲聞也。經家敘其世尊",
    "X32n0623_006:0727c15": "見。又言其意柔輭。是佛知彼心行。乃為可記之機。",
    "X32n0623_006:0727c16": "方便品云。若人善輭心。皆已成佛道。寂然清淨。是",
    "X32n0623_006:0727c17": "內外一如也。一心觀佛。意有所待也。",
    "X32n0623_006:0727c18": "佛告阿難汝見是學無學二千人不唯然已見。",
    "X32n0623_006:0727c19": "此欲以有學托阿難也。前記五百人處。召迦葉委",
    "X32n0623_006:0727c20": "付。有不在會者。欲其為說。今二千人。又召阿難而",
    "X32n0623_006:0727c21": "問見不。則意亦有所托也。況有學人。佛雖與記。解",
    "X32n0623_006:0727c22": "力未充。不可無師。阿難唯然應曰已見。則此一見",
    "X32n0623_006:0727c23": "字。不獨已同佛見。而亦見盡二千人於未來世能",
    "X32n0623_006:0727c24": "作津梁。可謂不負所托於將來也。",
    "X32n0623_006:0728a01": "阿難是諸人等(至)恭敬尊重護持法藏。",
    "X32n0623_006:0728a02": "此明因行。二千人既為二尊者所統。前以二尊者。",
    "X32n0623_006:0728a03": "表六七二識。則二千人為二識心所。亦宜然也。羅",
    "X32n0623_006:0728a04": "雲供養十世界微塵數佛。表十界差別。通屬意根",
    "X32n0623_006:0728a05": "中法塵。今五十世界微塵諸佛。當表色等五塵。欲",
    "X32n0623_006:0728a06": "人了知五塵同是真如之體。故以恭敬尊重言之。",
    "X32n0623_006:0728a07": "既能如是。則塵塵是佛。念念是智。故曰護持法藏。",
    "X32n0623_006:0728a08": "末後同時於十方國(至)天人師佛世尊。",
    "X32n0623_006:0728a09": "此記果號。直指云。約理。待五塵生相。無明轉盡。乃",
    "X32n0623_006:0728a10": "得大智現前。故曰末後。以始覺之智。照明五塵。全",
    "X32n0623_006:0728a11": "俗即真。乃契本覺之理。故同時於十方國。各得成",
    "X32n0623_006:0728a12": "佛。始名是法住法位世間相常住。至此體用如如。",
    "X32n0623_006:0728a13": "純是一真法界。故同名寶相。",
    "X32n0623_006:0728a14": "壽命一劫國土莊嚴聲聞菩薩正法像法皆悉同等。",
    "X32n0623_006:0728a15": "此記依正莊嚴之相。既悟證法身。則真常獨露。而",
    "X32n0623_006:0728a16": "此壽命。豈有終窮。此言一劫。乃無量之量也。所證",
    "X32n0623_006:0728a17": "莊嚴。悉皆同等者。明二千人。各居一國。而受用悉",
    "X32n0623_006:0728a18": "等。乃不同之同也。△二偈頌。",
    "X32n0623_006:0728a19": "爾時世尊欲重宣此義而說偈言。",
    "X32n0623_006:0728a20": "是二千聲聞今於我前住(至)漸入於涅槃。",
    "X32n0623_006:0728a21": "頌文照前。一一可了。末四句結其度生事畢。仍入",
    "X32n0623_006:0728a22": "涅槃。是出興功成。返一無迹。佛佛然也。△三得記。",
    "X32n0623_006:0728a23": "爾時學無學二千人聞佛授記歡喜踊躍而說偈言。",
    "X32n0623_006:0728a24": "世尊慧燈明我聞授記音心歡喜充滿如甘露見灌。",
    "X32n0623_006:0728b01": "此諸學眾得記慶快也。直指云。如來威力。令有情",
    "X32n0623_006:0728b02": "無情。同成正覺。故曰慧燈明。此是讚也。心歡喜者。",
    "X32n0623_006:0728b03": "如其所願。得實智甘露法雨充滿。此是謝也。自方",
    "X32n0623_006:0728b04": "便品訖此。迹門正說一大科已竟。下五品屬迹門",
    "X32n0623_006:0728b05": "流通。",
    "X32n0623_006:0728b06": "法師品第十",
    "X32n0623_006:0728b07": "品節云。此品來意。由世尊廣讚一乘甚深微妙。能",
    "X32n0623_006:0728b08": "信受者。即得成佛。所以諸大弟子各得授記。然此",
    "X32n0623_006:0728b09": "一乘。乃眾生本具正因佛性。今如來開示方便。說",
    "X32n0623_006:0728b10": "此妙法。以為緣因。既得了悟。乃堪荷負。使知大通",
    "X32n0623_006:0728b11": "智勝因緣至今不失。則又知今日之法緣。為未來",
    "X32n0623_006:0728b12": "無盡之因緣也。所謂但有聞法者。無一不成佛。乃",
    "X32n0623_006:0728b13": "至一念隨喜。即得菩提。故以法師標品。意在法華",
    "X32n0623_006:0728b14": "正因。要託法師開顯。為未來不盡之勝緣也。葢佛",
    "X32n0623_006:0728b15": "性種子。要借緣熏。則智佛為昔熏。而今乃新熏也。",
    "X32n0623_006:0728b16": "且法師有五種。謂受持讀誦解說書寫。但能一種。",
    "X32n0623_006:0728b17": "即名法師。況此經有如來全身。則能持者。即為荷",
    "X32n0623_006:0728b18": "擔如來。故當敬視如佛。抑顯殊勝妙法。要假人弘。",
    "X32n0623_006:0728b19": "使佛種不斷。故毀謗者。其罪甚重。以斷佛種性故",
    "X32n0623_006:0728b20": "也。由是見如來出世本懷已周。故次此品。于授記",
    "X32n0623_006:0728b21": "之末。齊此已前。判為開佛知見。然開有二種。在佛",
    "X32n0623_006:0728b22": "則為開示開顯。使聞者自知自信此心為佛也。在",
    "X32n0623_006:0728b23": "機則為開悟開明。由久迷不信。今聞佛顯示。則了",
    "X32n0623_006:0728b24": "然明悟。如蓮華之開發也。經雖通言四種知見。約",
    "X32n0623_006:0728c01": "義。則前十品。總顯如來出世本懷。諸弟子一向不",
    "X32n0623_006:0728c02": "知。故多疑慮。今承開示。決信此心是佛。故判屬開",
    "X32n0623_006:0728c03": "字。[△@△]法者。軌則也。師者。訓匠也。一以妙法軌持自",
    "X32n0623_006:0728c04": "己。則煩惱可斷。佛道可成也。二以妙法訓人。則眾",
    "X32n0623_006:0728c05": "生可度。而法門可通也。且前三周作記。皆約其人。",
    "X32n0623_006:0728c06": "限其數。此則普記在會。乃至一念隨喜者。皆得作",
    "X32n0623_006:0728c07": "佛。而又懸記未來。凡有聞經隨喜者。亦皆普記成",
    "X32n0623_006:0728c08": "佛。此正完前但有聞法者無一不成佛之案。及酬",
    "X32n0623_006:0728c09": "足眾生無邊誓度之願也。由三周收之未盡。故繼",
    "X32n0623_006:0728c10": "以此品。△一歎美五種法師功深福重。以勸流通。",
    "X32n0623_006:0728c11": "分二。一歎美能持之人。又二。一明弟子功深福重。",
    "X32n0623_006:0728c12": "又二。一明現世弟子。",
    "X32n0623_006:0728c13": "爾時世尊因藥王菩薩(至)求辟支佛者求佛道者。",
    "X32n0623_006:0728c14": "如求將授廣記。而因藥王者。要解謂。以廣記渺漠。",
    "X32n0623_006:0728c15": "法利勝妙。非深知宿契。無能證知故也。況藥王。即",
    "X32n0623_006:0728c16": "喜見菩薩。久持此經。燒身燃臂。可謂深知宿契矣。",
    "X32n0623_006:0728c17": "告八萬大士者。大窾云。正欲大士作法師。而效藥",
    "X32n0623_006:0728c18": "王也。況法師之行。在慈悲忍辱法空而已。藥王通",
    "X32n0623_006:0728c19": "具諸德。故因之而令人取法。八萬大士。即經首所",
    "X32n0623_006:0728c20": "敘列者。",
    "X32n0623_006:0728c21": "如是等類咸於佛前(至)當得阿耨多羅三藐三菩提。",
    "X32n0623_006:0728c22": "此是如來欲使盡未來人普皆成佛。故有是記也",
    "X32n0623_006:0728c23": "天台云。若於佛前。當機妙悟者。是多聞生解。五百",
    "X32n0623_006:0728c24": "及二千是也。此等皆已現前與總別記竟。今所揀",
    "X32n0623_006:0729a01": "者。乃是八部四眾三乘之類。故言如是等類。咸於",
    "X32n0623_006:0729a02": "佛前者。明其時節值佛在座也。一偈一句者。聞法",
    "X32n0623_006:0729a03": "極少也。乃至一念。時節最促也。隨喜者。自未有行。",
    "X32n0623_006:0729a04": "但隨喜其法。及隨喜其人也。而皆與記者。明其聞",
    "X32n0623_006:0729a05": "極少時極促。隨喜之功。遂得佛果。何況具足得聞。",
    "X32n0623_006:0729a06": "盡形受持。五種流通。三業供養普廣若此。下周既",
    "X32n0623_006:0729a07": "爾。中上倍然。可以意知。△二明未來弟子。",
    "X32n0623_006:0729a08": "佛告藥王又如來滅度之後(至)三藐三菩提記。",
    "X32n0623_006:0729a09": "前科雖為現在座者作記。猶未為廣。但以如是等",
    "X32n0623_006:0729a10": "類一句。該無不盡。明知現在所有之機。總不出四",
    "X32n0623_006:0729a11": "眾八部而已。今言滅後有人。則其機未兆。但意知",
    "X32n0623_006:0729a12": "未來必有如是四眾八部。聞經隨喜者。既發如是",
    "X32n0623_006:0729a13": "心。必得如是果。故佛今預為授記。是意無不圓。記",
    "X32n0623_006:0729a14": "無不該也。況今日現在得記者。由過去沙彌曾已",
    "X32n0623_006:0729a15": "授之。今日又與廣記。可為如來異時出世親為授",
    "X32n0623_006:0729a16": "記之機。故此不言果號與劫國莊嚴等。意有待於",
    "X32n0623_006:0729a17": "將來耳提面命。△二顯法師功深福重。分二。一長",
    "X32n0623_006:0729a18": "行。又二。一別。又分二。一明現在。",
    "X32n0623_006:0729a19": "若復有人受持讀誦(至)乃至合掌恭敬。",
    "X32n0623_006:0729a20": "天台云。上明稟道弟子。此明授道師門。師論上下。",
    "X32n0623_006:0729a21": "時談現未。并不出逆之得罪。順之得福。今明現在",
    "X32n0623_006:0729a22": "下品師相。即是五種法師十種供養也。妙樂云。下",
    "X32n0623_006:0729a23": "品者。但約凡位。以判五種者。大窾云。受持者。默默",
    "X32n0623_006:0729a24": "提撕。守而不失也。讀誦者。頻頻諷習。六時不廢也。",
    "X32n0623_006:0729b01": "解說者。解通所說之義。使受持者。知有歸趣也。書",
    "X32n0623_006:0729b02": "寫者。流傳梵筴之文。使讀誦者。知有向慕也。供養",
    "X32n0623_006:0729b03": "者。即不能受持讀誦解說書寫。但能至心精誠供",
    "X32n0623_006:0729b04": "養。亦終得此大寶也。十供養者。一華。二香。三瓔珞。",
    "X32n0623_006:0729b05": "四末香。五塗香。六燒香。七幡葢。八衣服。九伎樂。十",
    "X32n0623_006:0729b06": "合掌。",
    "X32n0623_006:0729b07": "藥王當知是諸人等(至)廣演分別妙法華經。",
    "X32n0623_006:0729b08": "此明能敬信者。即具成三世因果也。呼藥王教知",
    "X32n0623_006:0729b09": "其師門功報殊勝也。是諸人等。即五種法師。謂能",
    "X32n0623_006:0729b10": "深心信樂。此經法者。是人曾供多佛。成就大願。即",
    "X32n0623_006:0729b11": "今乃乘願度生。故生此人間也。設有問未來有何",
    "X32n0623_006:0729b12": "等人成佛。應知即現在能受持。乃至能供養此經",
    "X32n0623_006:0729b13": "一句一偈者也。次下釋成報重得果之相。謂此能",
    "X32n0623_006:0729b14": "受持者。能以十種供養此經者。一切世間。應當瞻",
    "X32n0623_006:0729b15": "奉。如敬佛想。何故乃耳。當知此是諸大菩薩已成",
    "X32n0623_006:0729b16": "正覺。為哀愍一切眾生故。應真來此。雖則受持一",
    "X32n0623_006:0729b17": "句一偈。而意即為廣演分別也。",
    "X32n0623_006:0729b18": "何況盡能受持種種供養者。",
    "X32n0623_006:0729b19": "前明受持供養一句一偈者。乃下品師也。然品劣",
    "X32n0623_006:0729b20": "者。尚為一切世間。瞻奉供養。以至是乘願度生之",
    "X32n0623_006:0729b21": "人。又何況盡能受持全經者。盡能具諸供養之上",
    "X32n0623_006:0729b22": "品法師。其功報殊勝。非心口所宣測也。",
    "X32n0623_006:0729b23": "藥王當知是人(至)生於惡世廣演此經。",
    "X32n0623_006:0729b24": "此明乘願來生不躭自樂也。是人指前之法師清",
    "X32n0623_006:0729c01": "淨等。直指云。因法力成就。必住於信解聖位之地。",
    "X32n0623_006:0729c02": "是清淨樂土。因佛滅而生界。失依乘願。來此五濁",
    "X32n0623_006:0729c03": "惡世。廣演此經也。此總明前五種法師皆乘悲智",
    "X32n0623_006:0729c04": "而來者也。△二明未來。",
    "X32n0623_006:0729c05": "若是善男子善女人(至)如來所遣行如來事。",
    "X32n0623_006:0729c06": "此顯未來即有竊說一句者斷必有來由也。竊者。",
    "X32n0623_006:0729c07": "非公然對眾。是為私也。一人者。非千百人。是為獨",
    "X32n0623_006:0729c08": "也。一句者。非廣分別。是為少也。所以不公然對眾",
    "X32n0623_006:0729c09": "廣說者。由未及廣聞多學了義故也。釋論云。有慧",
    "X32n0623_006:0729c10": "無多聞。亦不知實相。譬如大暗中有目無所見。多",
    "X32n0623_006:0729c11": "聞無智慧。亦不知實相。譬如大明中有燈而無照。",
    "X32n0623_006:0729c12": "無聞無智慧。譬如人身牛。有聞有智慧。是所說應",
    "X32n0623_006:0729c13": "受。是可知竊說者乏多聞也。當知下。明其功報。如",
    "X32n0623_006:0729c14": "來使者。天台云。經是如智所說。說于如理。今行人",
    "X32n0623_006:0729c15": "乘此如教。宣於如理。故為如來使也。行如來事者。",
    "X32n0623_006:0729c16": "如來以如智照如理為事。今行人依如教行如理。",
    "X32n0623_006:0729c17": "即行如來事也。此約自行釋。又如來以如智如理",
    "X32n0623_006:0729c18": "化眾生為事。行人具大悲願以妙法為眾生說。令",
    "X32n0623_006:0729c19": "得利益。亦名行如來事。此約化他釋也。",
    "X32n0623_006:0729c20": "何況於大眾中廣為人說。",
    "X32n0623_006:0729c21": "○略不格量上品功報者。以前下品。望今上品。意",
    "X32n0623_006:0729c22": "可知也。△二總分二。一明逆者得罪。",
    "X32n0623_006:0729c23": "藥王若有惡人(至)讀誦法華經者其罪甚重。",
    "X32n0623_006:0729c24": "此又較量功過。以明是法殊勝也。直指云。佛是果",
    "X32n0623_006:0730a01": "位中人。毀讚不受。雖罵者自取其罪。而罪猶輕。若",
    "X32n0623_006:0730a02": "毀訾讀誦者。即斷佛慧命。故罪甚重也。葢為讀誦",
    "X32n0623_006:0730a03": "者。智力未充。恐因毀退心。所以罪甚。況經是人天",
    "X32n0623_006:0730a04": "眼目。一無人弘。則斯眼滅。然所以深罪毀訾者。正",
    "X32n0623_006:0730a05": "所以守護是經也。△二明順者得福。",
    "X32n0623_006:0730a06": "藥王其有讀誦法華經者(至)以佛莊嚴而自莊嚴。",
    "X32n0623_006:0730a07": "佛以定慧莊嚴。而說此經。若人讀誦此經。則是能",
    "X32n0623_006:0730a08": "修佛之定慧。故以佛嚴而自嚴也。",
    "X32n0623_006:0730a09": "則為如來肩所荷擔。",
    "X32n0623_006:0730a10": "天台云。在背曰荷。在肩曰擔。若人讀誦此經。則能",
    "X32n0623_006:0730a11": "得佛非權非實法身之體。即為如來背之所荷。又",
    "X32n0623_006:0730a12": "能得佛能權能實二智之用。則為如來兩肩所擔",
    "X32n0623_006:0730a13": "也。",
    "X32n0623_006:0730a14": "其所至方應隨向禮(至)三藐三菩提故。",
    "X32n0623_006:0730a15": "上明以法為師。此明堪為物表也。天台云。此人有",
    "X32n0623_006:0730a16": "所趣向。悉皆相應。皆可敬順。順即是向。敬即是禮。",
    "X32n0623_006:0730a17": "敬而順。與興供等也。所以者何下。上釋應供之意。",
    "X32n0623_006:0730a18": "妙樂云。先舉人中上供。次以天寶況之。尚當以天",
    "X32n0623_006:0730a19": "寶獻。況人中供乎。[△@△]所以應禮應供者。無他由。此",
    "X32n0623_006:0730a20": "人歡喜說法。令人須臾聞之。即得究竟無上道果。",
    "X32n0623_006:0730a21": "以其利益殊勝故。當如法供養也。應知須臾聞即",
    "X32n0623_006:0730a22": "一念隨喜義。然節節召藥王當知者。有二意。一為",
    "X32n0623_006:0730a23": "章初普記之時。已一一委付藥王。如人子有病再",
    "X32n0623_006:0730a24": "三囑託醫者也。二是珍重五種法師行道利生。必",
    "X32n0623_006:0730b01": "當效法藥王。庶幾有以益乎。△二偈頌。分三。一頌",
    "X32n0623_006:0730b02": "獎勸二利。",
    "X32n0623_006:0730b03": "爾時世尊欲重宣此義而說偈言。",
    "X32n0623_006:0730b04": "若欲住佛道成就自然智(至)并供養持者。",
    "X32n0623_006:0730b05": "此頌明能供能持者速成就佛智也。自然智。即本",
    "X32n0623_006:0730b06": "覺真智也。要解云。若欲住佛道成就此智。必藉師",
    "X32n0623_006:0730b07": "法發明指教。故當勤供養持法華經者。此勸先敬",
    "X32n0623_006:0730b08": "師。次勸自受持。一切種智。即諸佛果智也。然欲求",
    "X32n0623_006:0730b09": "佛果疾證是智。必依此經。如法修證。此所以當持",
    "X32n0623_006:0730b10": "當供。而致福慧雙修也。△二頌師門總別。分二。一",
    "X32n0623_006:0730b11": "頌別開二世。",
    "X32n0623_006:0730b12": "若有能受持妙法華經者當知佛所使愍念諸眾生。",
    "X32n0623_006:0730b13": "此頌於諸佛所成就大願。愍眾生故。生此人間。",
    "X32n0623_006:0730b14": "諸有能受持妙法華經者(至)供養說法者。",
    "X32n0623_006:0730b15": "此頌是人自捨清淨業報等。自在欲生者。即所欲",
    "X32n0623_006:0730b16": "生處。隨願自在也。",
    "X32n0623_006:0730b17": "吾滅後惡世能持是經者(至)冀得須臾聞。",
    "X32n0623_006:0730b18": "此頌于未來世有是持經法師。當敬如佛者無他。",
    "X32n0623_006:0730b19": "於濁惡世中。若得須臾聽受是經。則甚為難有也。",
    "X32n0623_006:0730b20": "若能於後世受持是經者我遣在人中行於如來事。",
    "X32n0623_006:0730b21": "凡能忍惡弘經。必有所命。是故佛云。為我所遣行",
    "X32n0623_006:0730b22": "我所行也。△二頌總結逆順。",
    "X32n0623_006:0730b23": "若於一劫中常懷不善心(至)其罪復過彼。",
    "X32n0623_006:0730b24": "若以佛較持經者。則凡聖品位。差別極矣。以一劫",
    "X32n0623_006:0730c01": "較須臾。則長短是分。差別極矣。而罵佛與罵持經",
    "X32n0623_006:0730c02": "之人。雖時分不同。其得罪正等者。須知佛由法出。",
    "X32n0623_006:0730c03": "謗持經者。即斷佛種性。所以罪極重矣。",
    "X32n0623_006:0730c04": "有人求佛道而於一劫中(至)其福復過彼。",
    "X32n0623_006:0730c05": "以罵佛得罪。合此讚佛得福。較量經功。其義可了。",
    "X32n0623_006:0730c06": "於八十億劫以最妙色聲(至)我今獲大利。",
    "X32n0623_006:0730c07": "此頌華香技樂人中上供等文。於八十億劫中不",
    "X32n0623_006:0730c08": "倦。久持之志。以冀得須臾聞經。由是須臾聞之。即",
    "X32n0623_006:0730c09": "得菩提。故自欣得大利矣。△三歎經尊妙。",
    "X32n0623_006:0730c10": "藥王今告汝我所說諸經而於此經中法華最第一。",
    "X32n0623_006:0730c11": "諸經屬權。此經為實。以權實對論。則此經為第一",
    "X32n0623_006:0730c12": "也。[△@△]問。既言此經。而又曰法華。豈不為二耶。答。此",
    "X32n0623_006:0730c13": "經中者。乃一真法界之妙理也。法華者。乃妙理中",
    "X32n0623_006:0730c14": "之智也。理智如如。故為第一。豈有二哉。歎能持之",
    "X32n0623_006:0730c15": "人已竟。△二歎美所持之法。分二。一長行。又二。一",
    "X32n0623_006:0730c16": "深歎經法。分五。一約法歎。",
    "X32n0623_006:0730c17": "爾時佛復告藥王(至)此法華經最為難信難解。",
    "X32n0623_006:0730c18": "此正歎法也。已今當說此經為最者。是約法歎。天",
    "X32n0623_006:0730c19": "台云。已說者。即大品已前。漸頓諸說也。今者。謂無",
    "X32n0623_006:0730c20": "量義經也。當者。即涅槃也。般若大品已前諸說。皆",
    "X32n0623_006:0730c21": "帶方便。取信為易。無量義。雖一生無量。而無量未",
    "X32n0623_006:0730c22": "即還一。是亦易信。今法華。論法則一切差別。融通",
    "X32n0623_006:0730c23": "歸一。論人則師資本迹。俱皆久遠。人法悉與昔異。",
    "X32n0623_006:0730c24": "故難信解。當鋒難事。法華已說。涅槃在後。則可信",
    "X32n0623_006:0731a01": "矣。",
    "X32n0623_006:0731a02": "藥王此經是諸佛秘要之藏不可分布妄授與人。",
    "X32n0623_006:0731a03": "秘要藏者。天台云。隱而不說為秘。總一切法為要。",
    "X32n0623_006:0731a04": "真如實相包蘊為藏。不可分布者。法妙難信。深智",
    "X32n0623_006:0731a05": "可授。無智不信。謗乃獲罪。故不可妄說也。",
    "X32n0623_006:0731a06": "諸佛世尊之所守護從昔已來未曾顯說。",
    "X32n0623_006:0731a07": "從昔未顯說者。天台云。於三藏中。不說二乘作佛。",
    "X32n0623_006:0731a08": "亦不明師弟本迹。方等般若。雖說實相之藏。亦未",
    "X32n0623_006:0731a09": "說五乘作佛。亦未發迹顯本。頓漸諸經。皆未融會",
    "X32n0623_006:0731a10": "故名為秘。此法華經。具說昔所秘法。即是開秘密",
    "X32n0623_006:0731a11": "藏。如此秘藏。從昔守護。今乃顯說也。",
    "X32n0623_006:0731a12": "而此經者如來現在猶多怨嫉況滅度後。",
    "X32n0623_006:0731a13": "四十餘年不得即說。今雖欲說。而五千尋即退座。",
    "X32n0623_006:0731a14": "佛世尚爾。何況未來。理在難化也。障未除者為怨。",
    "X32n0623_006:0731a15": "不喜聞者名嫉。△二約人歎。",
    "X32n0623_006:0731a16": "藥王當知如來滅後(至)則為如來手摩其頭。",
    "X32n0623_006:0731a17": "此約人以歎法也。此法在人則人尊。衣覆者。天台",
    "X32n0623_006:0731a18": "云。若能持說此經。即是修學大忍。是為如來衣覆。",
    "X32n0623_006:0731a19": "即上文以如來莊嚴也。佛護念者。實相為子。尊崇",
    "X32n0623_006:0731a20": "實相。能發生實智。即為諸佛所護念也。四信為信",
    "X32n0623_006:0731a21": "力。即三寶及戒。四弘為願力。大智為善根力。信則",
    "X32n0623_006:0731a22": "信理。理即法身。志願是立行。行即解脫。善根。根因",
    "X32n0623_006:0731a23": "難動。此即般若。當知三力即是三德秘密之藏。初",
    "X32n0623_006:0731a24": "心栖此。與佛不殊。故名與如來共宿也。手摩頭者。",
    "X32n0623_006:0731b01": "此人以願力善力。自行權實。以為機感。機感名頭。",
    "X32n0623_006:0731b02": "如來以化他權實名手。開發前人自行權實之頭。",
    "X32n0623_006:0731b03": "感應道交。故言摩頭。摩頭即授記也。△三約處歎。",
    "X32n0623_006:0731b04": "藥王在在處處(至)皆近阿耨多羅三藐三菩提。",
    "X32n0623_006:0731b05": "此約處以歎法也。此法在處。則處貴。夫佛生處得",
    "X32n0623_006:0731b06": "道轉法輪入涅槃。以及法王遊處。皆應起塔。天台",
    "X32n0623_006:0731b07": "云。此經是法身生處。得道之場。法輪正體。大涅槃",
    "X32n0623_006:0731b08": "窟。此經所在。須起塔供養。不復安舍利者。釋論云。",
    "X32n0623_006:0731b09": "碎骨是生身舍利。經卷是法身舍利。既有全身。故",
    "X32n0623_006:0731b10": "不必復安也。△四約因歎。",
    "X32n0623_006:0731b11": "藥王多有人在家出家(至)乃能善行菩薩之道。",
    "X32n0623_006:0731b12": "此復約因以歎法也。未善行菩薩道者。天台云。稟",
    "X32n0623_006:0731b13": "前三教未能巧度。若聞是經。即入圓教。名為巧度。",
    "X32n0623_006:0731b14": "巧度即善行也。妙樂云。聲聞化人苦行頭陀等。名",
    "X32n0623_006:0731b15": "拙度。菩薩化人觀諸法實。名為巧度。△五約果歎。",
    "X32n0623_006:0731b16": "又五。一明近。",
    "X32n0623_006:0731b17": "其有眾生求佛道者(至)得近阿耨多羅三藐三菩提。",
    "X32n0623_006:0731b18": "此方約果以歎法也。當知必近者。天台云。安樂行",
    "X32n0623_006:0731b19": "中。名為近處。此菩提果。佛眼佛智知見處為體。則",
    "X32n0623_006:0731b20": "有二種。一者初心菩提。即初住。二者後心菩提。即",
    "X32n0623_006:0731b21": "妙覺。今言近者。正近初住菩提也。△二開譬。",
    "X32n0623_006:0731b22": "藥王譬如有人渴乏須水(至)其心決定知水必近。",
    "X32n0623_006:0731b23": "此復以喻明法也。此喻作兩層看。一於高原求水",
    "X32n0623_006:0731b24": "尚遠。屬權。二於濕土求水。屬寔。有人指在家出家",
    "X32n0623_006:0731c01": "行菩薩道者。渴乏須水。是總標其求道之切。直指",
    "X32n0623_006:0731c02": "云。渴喻三界火宅逼迫。乏喻不得如來智慧。水喻",
    "X32n0623_006:0731c03": "三平等真如之理。須水喻勤求佛道。高原喻阿含",
    "X32n0623_006:0731c04": "方等權教。析色明空。謂之鑿。了悟十二因緣。謂之",
    "X32n0623_006:0731c05": "穿。所得是偏空之理。如乾土。二乘坐守偏空。以為",
    "X32n0623_006:0731c06": "究竟。惟佛了知非真滅度。故曰知水尚遠。施功不",
    "X32n0623_006:0731c07": "已。喻二十二年以般若淘汰。猶處門外。因止宿艸",
    "X32n0623_006:0731c08": "菴。作字名兒。喻轉見濕土。因得名兒。乃知長者家",
    "X32n0623_006:0731c09": "業。喻遂漸至泥。既知家業。必定委付。喻知水必近。",
    "X32n0623_006:0731c10": "決定二字。是開佛知見斷疑生信之謂。此是借喻",
    "X32n0623_006:0731c11": "明法也。△三合譬。",
    "X32n0623_006:0731c12": "菩薩亦復如是(至)必知得近阿耨多羅三藐三菩提。",
    "X32n0623_006:0731c13": "前曰是人。今合喻中便言菩薩。見聖凡速如返掌",
    "X32n0623_006:0731c14": "也。直指云。若未聞下。是執阿含方等為究竟。故於",
    "X32n0623_006:0731c15": "法華不信不解。由不信解。則失真修。故於菩薩遊",
    "X32n0623_006:0731c16": "戲神通淨佛國土。不生好樂。所以去菩提則遠。此",
    "X32n0623_006:0731c17": "是違教。合上不善行菩薩道者。若得聞下。是順教",
    "X32n0623_006:0731c18": "合上善行菩薩道者。因信而聞。聞則悟解。思惟修",
    "X32n0623_006:0731c19": "習。此合轉見濕土遂漸至泥。因修習必知得近菩",
    "X32n0623_006:0731c20": "提。令決定知水必近。近字。是信前五品位也。△四",
    "X32n0623_006:0731c21": "釋近。",
    "X32n0623_006:0731c22": "所以者何一切菩薩(至)成就菩薩而為開示。",
    "X32n0623_006:0731c23": "此釋得近之意。天台云。一切菩薩者。明諸教中權",
    "X32n0623_006:0731c24": "因也。三菩提。明一切菩薩所得權果也。[△@△]徵釋之",
    "X32n0623_006:0732a01": "意。正以還結諸佛智慧甚深無量其智慧門難解",
    "X32n0623_006:0732a02": "難入之旨。一切菩薩。即能修之人。菩提。是所修之",
    "X32n0623_006:0732a03": "法。今言皆屬者。則人法皆不出此經外。何故。葢此",
    "X32n0623_006:0732a04": "經為一切眾生。開方便門。門戶既開。則人人可入。",
    "X32n0623_006:0732a05": "既入其門。即得佛見矣。此經為一切眾生。示真寔",
    "X32n0623_006:0732a06": "相。實相既顯。則人人可悟。既悟其旨。即得佛知矣。",
    "X32n0623_006:0732a07": "故此兩句。即完結開示悟入佛之知見。而皆屬此",
    "X32n0623_006:0732a08": "經四字。其意深矣。則前難解難入之門。無不通達。",
    "X32n0623_006:0732a09": "下重明甚深無量。謂此經之藏。初從萬有而歸但",
    "X32n0623_006:0732a10": "空。次從但空而歸中道。再從中道而歸實際。故曰",
    "X32n0623_006:0732a11": "深。復自寔際而反觀萬有。觸不得。背不得。如須彌",
    "X32n0623_006:0732a12": "山。故曰固。一切聖凡大小迷悟名號。皆悉不到。故",
    "X32n0623_006:0732a13": "曰幽。從十住而至等覺。喻五百由旬方到寶所。故",
    "X32n0623_006:0732a14": "曰遠。已到等覺。尚隔一層。是豈人易到哉。故曰無",
    "X32n0623_006:0732a15": "人能到。末三句。謂今蒙佛教化成就。而為諸菩薩。",
    "X32n0623_006:0732a16": "已開已示。故親到諸佛智慧甚深無量之境。所謂",
    "X32n0623_006:0732a17": "必知得近阿耨菩提矣。△五揀非。",
    "X32n0623_006:0732a18": "藥王若有菩薩聞是法華經(至)當知是為增上慢者。",
    "X32n0623_006:0732a19": "此應前八千新發意菩薩及五千退席者而來。直",
    "X32n0623_006:0732a20": "指云。返醒在會。并盡未來際。聞此而驚疑者。怖畏",
    "X32n0623_006:0732a21": "者。令其皆得安心如海。坐至菩提。此運妙密鉗錘。",
    "X32n0623_006:0732a22": "為一切人。斬斷命根。△二正示方軌。分二。一示方",
    "X32n0623_006:0732a23": "法。又三。一標章。",
    "X32n0623_006:0732a24": "藥王若有善男子(至)爾乃應為四眾廣說斯經。",
    "X32n0623_006:0732b01": "此明末世弘經之方軌也。室衣座。名為三軌。末世",
    "X32n0623_006:0732b02": "弘經。必藉此三。自軌軌人。方獲大利。天台云。修無",
    "X32n0623_006:0732b03": "緣慈。是入室義。修寂滅忍。是著衣義。修於中空。是",
    "X32n0623_006:0732b04": "坐座義。△二解釋。",
    "X32n0623_006:0732b05": "如來室者一切眾生中(至)如來座者一切法空是。",
    "X32n0623_006:0732b06": "此釋明三種蔭被。謂說法者。應先于一切眾生中",
    "X32n0623_006:0732b07": "起大慈悲心。謂之入如來室。直指云。夫慈能與樂。",
    "X32n0623_006:0732b08": "悲能拔苦。慈悲廣大。能安立眾生。故喻為如來室",
    "X32n0623_006:0732b09": "也。次對一切眾生。以柔和忍辱心。為著如來衣。謂",
    "X32n0623_006:0732b10": "以權實二智說法。順真俗之體。莊嚴眾生。設有執",
    "X32n0623_006:0732b11": "權背實生怨嫉者。又當忍其所辱。待其自化。故以",
    "X32n0623_006:0732b12": "悲智二門。喻如來衣也。復指陰處界三。真俗等法。",
    "X32n0623_006:0732b13": "當體全空。為如來座。以此諸法無我無我所。則見",
    "X32n0623_006:0732b14": "三界十二類眾生。如鏡像空華。始不作眾生見。安",
    "X32n0623_006:0732b15": "心。為如幻眾生說法。故以諸法空寂。為如來座也。",
    "X32n0623_006:0732b16": "上言云何應說。復云爾乃應說。足見。若不爾者。非",
    "X32n0623_006:0732b17": "說法之式也。三皆言如來者。為此三種法式。皆稟",
    "X32n0623_006:0732b18": "如來舊軌。○天台問。何故約三法名法師。答。約事。",
    "X32n0623_006:0732b19": "必須登堂整衣坐座。乃可敷宣。又慈悲生一切善。",
    "X32n0623_006:0732b20": "柔和遮一切惡。法空蕩一切相。故約此三。△三勸",
    "X32n0623_006:0732b21": "修。",
    "X32n0623_006:0732b22": "安住是中然後以不懈怠心(至)廣說是法華經。",
    "X32n0623_006:0732b23": "是中。即三法中也。不怠。即以精進。嚴此三法。則能",
    "X32n0623_006:0732b24": "廣說。天台云。五種法師。用此三法自軌。故云安住",
    "X32n0623_006:0732c01": "是中。用此化他。故云以不懈怠心等。此正勸修也。",
    "X32n0623_006:0732c02": "△二明利益。分五。一遣化人。",
    "X32n0623_006:0732c03": "藥王我於餘國遣化人為其集聽法眾。",
    "X32n0623_006:0732c04": "此明如來加被遣眾集聽也。天台云。若初心未淳。",
    "X32n0623_006:0732c05": "止可遣化人。未可遣化四眾八部也。若見天龍。倚",
    "X32n0623_006:0732c06": "此自高。妨損其道。故不可令見也。若心無倚著。則",
    "X32n0623_006:0732c07": "尚堪見佛。況復天龍以至總持。自證利益耶。△二",
    "X32n0623_006:0732c08": "遣化眾。",
    "X32n0623_006:0732c09": "亦遣化比丘比丘尼(至)聞法信受隨順不逆。",
    "X32n0623_006:0732c10": "前謂遣化人。未明是何等人。但言為其集聽法眾。",
    "X32n0623_006:0732c11": "似為引領人也。此方言弟子眾。既為如來所遣化",
    "X32n0623_006:0732c12": "者。是稟佛命。為法而來。聞必信受。於一切時中。一",
    "X32n0623_006:0732c13": "切語中。權寔大小。無不隨順也。△三遣八部。",
    "X32n0623_006:0732c14": "若說法者在空閑處(至)阿修羅等聽其說法。",
    "X32n0623_006:0732c15": "空閑。乃寂莫無人處也。境寂心閑。是謂鬼神來舍",
    "X32n0623_006:0732c16": "矣。況此又為佛所命。乃感應道交之騐也。直指云。",
    "X32n0623_006:0732c17": "前虗遣化眾聽法。此實遣天眾護法。二俱以神力",
    "X32n0623_006:0732c18": "擁護之也。△四見佛身。",
    "X32n0623_006:0732c19": "我雖在異國時時令說法者得見我身。",
    "X32n0623_006:0732c20": "前云遣天眾聽法。或隱或顯。似未一定。此則曰得",
    "X32n0623_006:0732c21": "見。即面面相窺也。直指云。此是法師心契佛心。感",
    "X32n0623_006:0732c22": "應道交。故如來現身面護。令時時見。而說法之心。",
    "X32n0623_006:0732c23": "誠懇可見。△五與總持。",
    "X32n0623_006:0732c24": "若於此經忘失句逗我還為說令得具足。",
    "X32n0623_006:0733a01": "前云時時令見。此言我還為說。皆謂說法者與法",
    "X32n0623_006:0733a02": "身相應。若但言見報化身。聞報化說法。則疎矣。△",
    "X32n0623_006:0733a03": "二偈頌。分二。一總勸。",
    "X32n0623_006:0733a04": "爾時世尊欲重宣此義而說偈言。",
    "X32n0623_006:0733a05": "欲捨諸懈怠應當聽此經是經難得聞信解者亦難。",
    "X32n0623_006:0733a06": "此總頌善行菩薩道者一節。懈怠者指二乘。難聞",
    "X32n0623_006:0733a07": "難信。承上深固幽遠而來。人未得理。則懈怠自生。",
    "X32n0623_006:0733a08": "凡欲捨懈怠。冥與理應。須聽此經。以此經理智圓",
    "X32n0623_006:0733a09": "融。須臾聞之。尚得近菩提。況久聞乎。但此經難聞",
    "X32n0623_006:0733a10": "難信。能信受者。則可謂如優曇華矣。△二頌前。分",
    "X32n0623_006:0733a11": "二。一頌歎經。",
    "X32n0623_006:0733a12": "如人渴須水穿鑿於高原(至)決定知近水。",
    "X32n0623_006:0733a13": "此頌喻文得水遠近。如前釋。",
    "X32n0623_006:0733a14": "藥王汝當知如是諸人等(至)近於佛智慧。",
    "X32n0623_006:0733a15": "此頌合譬一節。以此經為深經者。謂四十年前所",
    "X32n0623_006:0733a16": "說諸經。淺顯明示。未談了義。至今法華開方便門。",
    "X32n0623_006:0733a17": "示真實相。言一切聲聞即是菩薩。則較前為深。為",
    "X32n0623_006:0733a18": "諸經中王。若能于此審諦思惟。則去佛慧不遠矣。",
    "X32n0623_006:0733a19": "△二頌方軌。",
    "X32n0623_006:0733a20": "若人說此經應入如來室(至)處此為說法。",
    "X32n0623_006:0733a21": "此頌標釋一節。前已解明。無所畏。即四無畏也。廣",
    "X32n0623_006:0733a22": "分別說。乃權實雙行也。",
    "X32n0623_006:0733a23": "若說此經時有人惡口罵(至)為眾生說法。",
    "X32n0623_006:0733a24": "直指云。此補出二頌。前四句。釋成上三蔭被中忍",
    "X32n0623_006:0733b01": "辱二字。後四句。引己為證。千萬億土。攝九界。堅固",
    "X32n0623_006:0733b02": "身。攝報化。以及三十二應。無量億。乃竪說施化無",
    "X32n0623_006:0733b03": "窮也。",
    "X32n0623_006:0733b04": "若我滅度後能說此經者(至)為作聽法眾。",
    "X32n0623_006:0733b05": "此二十八句。通頌如來以五事利益行人。初遣四",
    "X32n0623_006:0733b06": "眾供養。二遣化人護持。三有忘令憶。四得見佛身。",
    "X32n0623_006:0733b07": "五遣八部聽講。三次言在空閑者。初謂法師若在",
    "X32n0623_006:0733b08": "空處讀經。若有忘記章句。我現身為說。二若在空",
    "X32n0623_006:0733b09": "處。或說或讀。亦皆得見我身。所謂處處見佛。念念",
    "X32n0623_006:0733b10": "見佛也。三曰。若在空閑。無人聽受。我則遣天龍八",
    "X32n0623_006:0733b11": "部。為作聽眾。此皆如來為法重人也。",
    "X32n0623_006:0733b12": "是人樂說法分別無罣礙(至)得見恒沙佛。",
    "X32n0623_006:0733b13": "此八句孤起。廣明法師具無礙辯。心契十方諸佛。",
    "X32n0623_006:0733b14": "而諸佛護念如子。故所演妙法。令聽者見諦。獲歡",
    "X32n0623_006:0733b15": "喜位。而復囑人天親近大乘師學。速得大乘妙果。",
    "X32n0623_006:0733b16": "而復因此師。得見未來恒沙諸佛。此又見燈燈無",
    "X32n0623_006:0733b17": "盡也。知音云。末四句。為後兩品章本。若親近下。勸",
    "X32n0623_006:0733b18": "勉。伏得此經為弟子者具因行之案。為後提婆品",
    "X32n0623_006:0733b19": "張本。隨順下。伏得此經為弟子者成果德之案。為",
    "X32n0623_006:0733b20": "下見寶塔品張本。此一品經。單明教菩薩法一句。",
    "X32n0623_006:0733b21": "前半品教菩薩為弟子之法。後半品教菩薩為師",
    "X32n0623_006:0733b22": "傳之法。下見寶塔一品。單明佛所護念一句。見護",
    "X32n0623_006:0733b23": "念之佛具三世十方也。",
    "X32n0623_006:0733b24": "見寶塔品第十一",
    "X32n0623_006:0733c01": "品節云。此品判為示佛知見者。以顯示如來常住",
    "X32n0623_006:0733c02": "法身實相真境。欲令眾生知此見此。乃佛之知見",
    "X32n0623_006:0733c03": "也。惟此法身真境。經初一光東照圓現法界事相。",
    "X32n0623_006:0733c04": "生佛始終。乃通示眾生心境之妙。由當機未悟自",
    "X32n0623_006:0733c05": "心不達目前。便是今蒙如來種種開示。當機已信",
    "X32n0623_006:0733c06": "佛言。自知作佛。各得授記。雖信自心。然猶未信實",
    "X32n0623_006:0733c07": "相真境。故世尊至此將顯法身常住。見七寶妙塔",
    "X32n0623_006:0733c08": "從地湧出。多寶如來全身現在。以消生滅之見。即",
    "X32n0623_006:0733c09": "此娑婆三變淨土。以袪淨穢之執。且十方諸佛充",
    "X32n0623_006:0733c10": "滿其中。正顯法界塵剎。觸目無非真境。此為真佛",
    "X32n0623_006:0733c11": "之知見也。大窾云。此品自方便譬喻因緣三門。令",
    "X32n0623_006:0733c12": "三根人各得領悟授記。為法王子。紹隆聖種。以完",
    "X32n0623_006:0733c13": "開悟二字。亦完其智慧門難解難入一科。既悟之",
    "X32n0623_006:0733c14": "後。欲其發願弘經行法師事。故先法師品廣讚法",
    "X32n0623_006:0733c15": "師功德。又恐不肎受持。故假多寶。親呈塔樣。十方",
    "X32n0623_006:0733c16": "諸佛。各將一卷大經作證。覿面呈示。令人親見一",
    "X32n0623_006:0733c17": "回。方肯發願受持。然後得入。以了示入二字。亦完",
    "X32n0623_006:0733c18": "諸佛智慧甚深無量一科。故此一品前半。示佛知",
    "X32n0623_006:0733c19": "佛見。而後半。令其發願受持。所謂一點水墨。兩處",
    "X32n0623_006:0733c20": "成龍也。[△@△]此品關係非細。既見其塔。復聞其聲。當",
    "X32n0623_006:0733c21": "此聞見之人。未必不懷奇特想也。既有是想。必求",
    "X32n0623_006:0733c22": "開塔。由是引起集分身。變淨土。說壽量。現神力如",
    "X32n0623_006:0733c23": "是多多奇特。皆是為新記人。擴充見地。以盡佛知",
    "X32n0623_006:0733c24": "見矣。故塔表法身。是所見之理。見字乃能見之人。",
    "X32n0623_006:0734a01": "此處既是親見。則後變土集佛。一切境界無不親",
    "X32n0623_006:0734a02": "知。由是不但待未來成佛福智圓滿後有此知見。",
    "X32n0623_006:0734a03": "即今便於佛知見。得少分矣。不然。何以完如來出",
    "X32n0623_006:0734a04": "世一大事因緣哉。△二顯示一真妙境。如來唱募。",
    "X32n0623_006:0734a05": "以覓流通。分二。一長行。分三。一多寶湧現。又分六。",
    "X32n0623_006:0734a06": "一塔現之相。",
    "X32n0623_006:0734a07": "爾時佛前有七寶塔(至)種種寶物而莊校之。",
    "X32n0623_006:0734a08": "此明塔相。爾時者。是三周人。發始覺智。見本覺理",
    "X32n0623_006:0734a09": "之時。七寶者。直指云。表信住行向地等妙之智。寶",
    "X32n0623_006:0734a10": "塔。表實相之境法身所依處也。以權實之智。契證",
    "X32n0623_006:0734a11": "住等五位圓理。故高五百由旬。智徹三科七大。皆",
    "X32n0623_006:0734a12": "如來藏故。廣二百五十由旬。約由旬之數量。高二",
    "X32n0623_006:0734a13": "萬里。表依正同轉。逈超真俗二諦。廣一萬里。表一",
    "X32n0623_006:0734a14": "真實相。三周人麤重我法二執。無明地破。故見塔",
    "X32n0623_006:0734a15": "從地湧。以無依智。契無依理。故塔住空中。種種乃",
    "X32n0623_006:0734a16": "眾多定慧也。莊校者。皆一理之所具也。",
    "X32n0623_006:0734a17": "五千欄楯龕室千萬(至)高至四天王宮。",
    "X32n0623_006:0734a18": "天台云。欄楯。是總持之法。龕室千萬者。即無量慈",
    "X32n0623_006:0734a19": "悲。亦是無量空室。幢幡。是神通勝相。垂寶瓔珞者。",
    "X32n0623_006:0734a20": "四十地功德。上嚴法身。下被眾生也。寶玲萬億。即",
    "X32n0623_006:0734a21": "八音四辯。四面出香者。四諦道風。吹四德香也。旛",
    "X32n0623_006:0734a22": "葢以七寶合成者。表差別萬行。皆從七位理智流",
    "X32n0623_006:0734a23": "出。高四天王者。表法性身逈出四流也。已上總明",
    "X32n0623_006:0734a24": "過去如來理智一如成法性之果塔。直指云。高五",
    "X32n0623_006:0734b01": "百由旬。應前過五百由旬至寶所意。△二諸天供",
    "X32n0623_006:0734b02": "養。",
    "X32n0623_006:0734b03": "三十三天雨天曼陀羅華(至)恭敬尊重讚歎。",
    "X32n0623_006:0734b04": "諸天供養事解可知。若約理釋。天台云。住行向為",
    "X32n0623_006:0734b05": "三十。十地為一。等覺為一。妙覺為一。合三十三數。",
    "X32n0623_006:0734b06": "同依一實相境。如三十三天同居忉利也。雨天曼",
    "X32n0623_006:0734b07": "陀羅者。必雨四華。表初心具四十二地所有因華。",
    "X32n0623_006:0734b08": "歸向法身。如三十三天雨華供塔也。餘諸天龍等。",
    "X32n0623_006:0734b09": "供養寶塔。即是內凡外凡。亦依實相。向果行因也。",
    "X32n0623_006:0734b10": "△三多寶稱讚。",
    "X32n0623_006:0734b11": "爾時寶塔中出大音聲(至)如所說者皆是真實。",
    "X32n0623_006:0734b12": "此以古佛稱言證法不虗也。直指云。塔以理智互",
    "X32n0623_006:0734b13": "表。而總歸能依之理。塔中復有古佛。以顯所依之",
    "X32n0623_006:0734b14": "智。智能啟悟眾生。故出大音聲。大音者。應上三周",
    "X32n0623_006:0734b15": "普記之音。雙歎釋迦權實并說。故兩言善哉也。[△@△]",
    "X32n0623_006:0734b16": "平等有二。一法平等。二眾生平等。大慧即前權實",
    "X32n0623_006:0734b17": "雙融。是謂諸佛智慧也。以此大慧稱中道之理。即",
    "X32n0623_006:0734b18": "法平等。於人不分權漸。普皆授記。是眾生平等。應",
    "X32n0623_006:0734b19": "上等賜大白牛車意。須知平等大慧。更非別法。即",
    "X32n0623_006:0734b20": "是三世十方一切諸佛教授菩薩為諸佛所護念",
    "X32n0623_006:0734b21": "之妙法華經也。今日如來亦以此法。為大眾說。則",
    "X32n0623_006:0734b22": "所說之法。如所如說。誠然如是。此是歎佛所說稱",
    "X32n0623_006:0734b23": "寔理。故為如是也。二歎如來至今第五時說此妙",
    "X32n0623_006:0734b24": "法不差機故。如此機教相扣。即是稱實理故說亦",
    "X32n0623_006:0734c01": "如是也。下又言釋迦牟尼如所說者皆是真實。此",
    "X32n0623_006:0734c02": "三句更有深意。由二乘一往不信自心作佛。亦不",
    "X32n0623_006:0734c03": "信佛所說法是平等慧。而佛於三周法喻二說之",
    "X32n0623_006:0734c04": "間。皆言我所說真實。意恐聞者信力不堅。故假塔",
    "X32n0623_006:0734c05": "中古佛。如是稱讚。使會中初入門者。因見因聞。而",
    "X32n0623_006:0734c06": "得實信矣。此節文勢雖為釋迦作證。意在開悟會",
    "X32n0623_006:0734c07": "眾施受不虗也。△四會眾驚疑。",
    "X32n0623_006:0734c08": "爾時四眾見大寶塔(至)恭敬合掌却住一面。",
    "X32n0623_006:0734c09": "此中四眾。約參隨。即發起當機影響結緣之四眾。",
    "X32n0623_006:0734c10": "約受益。即三周新悟有信解行證之四眾。今是受",
    "X32n0623_006:0734c11": "益眾。同開佛知見。同證一真理。真見頓明。故即見",
    "X32n0623_006:0734c12": "寶塔出現也。直指云。諸佛之法。以無住為本。故塔",
    "X32n0623_006:0734c13": "住空中。根結頓解。真聞始開。故聞塔中音聲所證",
    "X32n0623_006:0734c14": "之理。等同三世故。皆得法喜。從劫至劫。無明所覆。",
    "X32n0623_006:0734c15": "今始親證。故恠未曾有也。△五樂說請問。",
    "X32n0623_006:0734c16": "爾時有菩薩摩訶薩(至)又於其中發是音聲。",
    "X32n0623_006:0734c17": "前品已下。節節皆有菩薩助化者。是表當人無師",
    "X32n0623_006:0734c18": "智及自然智漸漸開發之相。序品光現一真法界。",
    "X32n0623_006:0734c19": "示悟眾生。故假彌勒發問。以啟三周大業。三世平",
    "X32n0623_006:0734c20": "等。示真實相。若不窮塔之本。新記罔識其始末。故",
    "X32n0623_006:0734c21": "此假大樂說發問也。知音云。樂說。乃四辯中之樂",
    "X32n0623_006:0734c22": "說無礙辯。此與藥王同行八萬人中一人。前品明",
    "X32n0623_006:0734c23": "三世持經。非藥王苦行。不足以因之。此品會十方",
    "X32n0623_006:0734c24": "三世而付囑。非大樂說。不足以請之。問意有三。一",
    "X32n0623_006:0735a01": "問何因有塔。二問何故地湧。三問何故出聲。△六",
    "X32n0623_006:0735a02": "如來為答。",
    "X32n0623_006:0735a03": "爾時佛告大樂說菩薩(至)為作證明讚言善哉。",
    "X32n0623_006:0735a04": "此答第二問。何故從地湧出。謂此塔中。有全身者。",
    "X32n0623_006:0735a05": "正與會眾。分明顯示所見所聞之境也。正應前文",
    "X32n0623_006:0735a06": "此中已有如來全身不須復安舍利之文。往過東",
    "X32n0623_006:0735a07": "方者。不離動用中也。無量阿僧祗世界外而來。至",
    "X32n0623_006:0735a08": "此是自他不隔也。國名寶淨。佛號多寶。總表法性",
    "X32n0623_006:0735a09": "真淨權實一如也。次下出陳古佛因中大願不虗。",
    "X32n0623_006:0735a10": "故從地涌出也。據菩薩處胎經第二卷全身舍利",
    "X32n0623_006:0735a11": "品。佛云。此大地種。厚八十四萬億里。地下有風。風",
    "X32n0623_006:0735a12": "下有水。水下有火。火下有沙。沙下有金剛剎。各各",
    "X32n0623_006:0735a13": "厚八十四萬億里。諸佛全身。盡在彼金剛剎中。乃",
    "X32n0623_006:0735a14": "至有法皷世界。亦厚八十四萬億里。過去億千萬",
    "X32n0623_006:0735a15": "佛。皆留舍利。彼土舍利。我亦有分。非一非二。不住",
    "X32n0623_006:0735a16": "一處。亦非不住。周旋往來。光相具足。示現教化等。",
    "X32n0623_006:0735a17": "由是而知。多寶全身。皆在彼金剛剎。及法皷世界。",
    "X32n0623_006:0735a18": "從地湧出也。",
    "X32n0623_006:0735a19": "彼佛成道已臨滅度時(至)應起一大塔。",
    "X32n0623_006:0735a20": "此答第一問。以何因緣。而有此塔。如來為當機。述",
    "X32n0623_006:0735a21": "陳古佛將入滅時。囑令起塔供全身者。意在於未",
    "X32n0623_006:0735a22": "來凡說經處。皆踊現作證。而興讚歎。不獨今日如",
    "X32n0623_006:0735a23": "是湧現也。若照前文。諸佛世尊。從昔已來之所守",
    "X32n0623_006:0735a24": "護。又見三世皆如是湧現也。",
    "X32n0623_006:0735b01": "其佛以神通願力(至)從地湧出讚言善哉善哉。",
    "X32n0623_006:0735b02": "此答第三問何故發聲。佛今答云。彼佛為作證明",
    "X32n0623_006:0735b03": "故。作是音聲也。天台云。釋論明多寶佛不得說法",
    "X32n0623_006:0735b04": "而取滅度。何謂不說。當是多寶亦得開三。但不得",
    "X32n0623_006:0735b05": "至法華顯實。故云不說法耳。以是義故。雖復滅度。",
    "X32n0623_006:0735b06": "在在處處。凡說法華經。便隨喜作證。前曰此塔三",
    "X32n0623_006:0735b07": "世湧現。此曰十方湧現。足顯此塔無在不在也。△",
    "X32n0623_006:0735b08": "二分身遠集。分七。一樂說請見。",
    "X32n0623_006:0735b09": "是時大樂說菩薩(至)我等願欲見此佛身。",
    "X32n0623_006:0735b10": "三周新記之人。向所聞報佛之音。所見如如之理。",
    "X32n0623_006:0735b11": "尚在彷彿。猶不離權乘。見解至此。欲其如實知見。",
    "X32n0623_006:0735b12": "事非偶爾。欲得法身。親切洗去從前所有知見。故",
    "X32n0623_006:0735b13": "必假如來神力加被也。要知大樂說此問。引發非",
    "X32n0623_006:0735b14": "輕。如後集分身佛。是何等境界。三變娑婆。是何等",
    "X32n0623_006:0735b15": "境界。分半座而坐。接會眾于空。如此不思議事。皆",
    "X32n0623_006:0735b16": "由此問而致故知此問非如來神力所起。何有願",
    "X32n0623_006:0735b17": "欲見多寶耶。△二應集分身。",
    "X32n0623_006:0735b18": "佛告大樂說(至)在於十方世界說法者今應當集。",
    "X32n0623_006:0735b19": "大樂說願欲見此佛身。世尊云。此佛不容易見。有",
    "X32n0623_006:0735b20": "深重願力存焉。欲待我分身並集一處。然後乃得",
    "X32n0623_006:0735b21": "見彼佛也。葢集分身者。攝用歸體。若體用不完而",
    "X32n0623_006:0735b22": "欲求見。願則不深矣。若三身不具而欲即見。願則",
    "X32n0623_006:0735b23": "不重矣。此節文雖有彼我差別。意實一貫。重在深",
    "X32n0623_006:0735b24": "重願三字。三身并集一處。畢竟是甚麼處。若真到",
    "X32n0623_006:0735c01": "此處。即刺著個佛字見。亦是空華。看經者好生著",
    "X32n0623_006:0735c02": "眼。△三樂說請集。",
    "X32n0623_006:0735c03": "大樂說白佛言世尊(至)禮拜供養。",
    "X32n0623_006:0735c04": "樂說今以佛神力。又推廣其見。而亦欲見十方諸",
    "X32n0623_006:0735c05": "佛。若有一佛見之未得。則不成樂說無礙。故曰亦",
    "X32n0623_006:0735c06": "願欲見。如此則樂說。亦以深重願。為新記人。圓成",
    "X32n0623_006:0735c07": "無礙妙法矣。△四放光遠召。",
    "X32n0623_006:0735c08": "爾時佛放白毫一光(至)所照之處亦復如是。",
    "X32n0623_006:0735c09": "此是經家敘置如來欲集分身諸佛。但以光召。則",
    "X32n0623_006:0735c10": "諸佛隨召而至也。序品中。放白毫光。意為靈山會",
    "X32n0623_006:0735c11": "裏一切人。顯發中道智境。故引發三周人。各得授",
    "X32n0623_006:0735c12": "記。今復放此光。是欲為會眾圓成此段因緣故。仍",
    "X32n0623_006:0735c13": "向東方如是照也。即見二字有意。此謂會眾因光",
    "X32n0623_006:0735c14": "即見也。然大通光照五百萬億國。以致請法之眾。",
    "X32n0623_006:0735c15": "而此光又過恒河沙。則所證利益。定非三乘所能",
    "X32n0623_006:0735c16": "擬也。光中所現。皆是如來分身佛所受用境。彼諸",
    "X32n0623_006:0735c17": "國土下。明諸佛國土莊嚴惟淨無穢也。無數千萬",
    "X32n0623_006:0735c18": "下。明諸法眷惟大無小也。又見諸佛與諸菩薩常",
    "X32n0623_006:0735c19": "宣妙法。以化眾生故。前云。我千萬億土。現淨堅固",
    "X32n0623_006:0735c20": "身。於無量億劫。為眾生說法。至此益信矣。此但敘",
    "X32n0623_006:0735c21": "東方所見之相。其餘九方。準此可知。故曰亦復如",
    "X32n0623_006:0735c22": "是。然則諸佛國土。無古無今。無向無背。由眾生背",
    "X32n0623_006:0735c23": "覺合塵。故對面千里。一念塵消。無不朗徹。學者於",
    "X32n0623_006:0735c24": "此境界。不得高推佛境。△五諸佛同集。",
    "X32n0623_006:0736a01": "爾時十方諸佛(至)并供養多寶如來寶塔。",
    "X32n0623_006:0736a02": "此是十方分身諸佛。見本佛光召。是聞命即行也。",
    "X32n0623_006:0736a03": "各告上首云。我今應往。正應本佛謂今應當集。二",
    "X32n0623_006:0736a04": "應相照。是體用不二之意。往釋迦佛所。表大用歸",
    "X32n0623_006:0736a05": "體。并供養多寶者。表用徹三世。△六三變娑婆。分",
    "X32n0623_006:0736a06": "三。一變娑婆國土。",
    "X32n0623_006:0736a07": "時娑婆世界即變清淨(至)一方所分之身猶故未盡。",
    "X32n0623_006:0736a08": "此初變娑婆世界。為方便土也。承上光召十方各",
    "X32n0623_006:0736a09": "五百萬億恒河沙諸佛。彼佛欲來此土。故世尊為",
    "X32n0623_006:0736a10": "容受諸佛。變其忍土。候化佛之至也。直指云。然佛",
    "X32n0623_006:0736a11": "寂土。未甞有淨穢之相。但因五趣三乘眾生背覺",
    "X32n0623_006:0736a12": "合塵。根塵識三互雜互染。遂成火宅。謂之同業妄",
    "X32n0623_006:0736a13": "見。今承佛四十年漸次教化。至此妄融真現。根結",
    "X32n0623_006:0736a14": "將解。開佛知見。復本真淨之時。故即時見此堪忍",
    "X32n0623_006:0736a15": "之土。變成琉璃地也。根塵識三同轉。故曰即變。真",
    "X32n0623_006:0736a16": "俗雙融。故曰清淨以信解而入。故惟見琉璃。寶樹",
    "X32n0623_006:0736a17": "表智。金繩表理。煩惱為林。結使為藪。我慢為山。生",
    "X32n0623_006:0736a18": "死為河。無明為海。六道為城邑。二十五有為聚落。",
    "X32n0623_006:0736a19": "因轉陰處界三成智。則三界火宅當下消融。故曰",
    "X32n0623_006:0736a20": "無諸聚落。然此所轉。初因戒而斷三因三緣。故燒",
    "X32n0623_006:0736a21": "大寶香。因慧起行。故雨華布地。慈覆眾生。故寶網",
    "X32n0623_006:0736a22": "覆上。法隨機說。故懸諸寶鈴。三周新記。已獲真常。",
    "X32n0623_006:0736a23": "故唯留此會人天二道。有不信者。自於理背。故置",
    "X32n0623_006:0736a24": "於他土。約境。此初變本土。表三乘人已轉八識賴",
    "X32n0623_006:0736b01": "耶。葢三界火宅。以八識為主。所謂夢裡明明有六",
    "X32n0623_006:0736b02": "趣。覺後空空無大千。約後數。今變一百萬億那由",
    "X32n0623_006:0736b03": "他恒河沙佛國。為方便土。他經云。羅漢見大千界。",
    "X32n0623_006:0736b04": "如掌中果。於此互知不謬。[△@△]諸佛各將一菩薩為",
    "X32n0623_006:0736b05": "侍者。乃大用中之差別用也。亦為下文遣使問訊",
    "X32n0623_006:0736b06": "之案。到寶樹下。樹乃所依之境。即差別中之理。高",
    "X32n0623_006:0736b07": "五百由旬。枝葉花果莊嚴。表五十位差別妙德嚴",
    "X32n0623_006:0736b08": "大用也。座乃法空真境。亦高五由旬者。表智能攝",
    "X32n0623_006:0736b09": "五位之因也。亦以大寶校飾者。是不離眾德也。各",
    "X32n0623_006:0736b10": "坐其座。是各安其安也。如是展轉。謂變土雖廣。且",
    "X32n0623_006:0736b11": "不能容一方之分身佛。況能容諸餘者。此見世尊",
    "X32n0623_006:0736b12": "應化之多。亦以起下第二第三之變土也。天台云。",
    "X32n0623_006:0736b13": "此以八背捨三昧之力。能變染成淨。表除見思惑",
    "X32n0623_006:0736b14": "也。△二變二百那由。",
    "X32n0623_006:0736b15": "時釋迦牟尼佛(至)諸天寶華徧布其地。",
    "X32n0623_006:0736b16": "此是第二翻變同居。為實報土也。八方者。指娑婆",
    "X32n0623_006:0736b17": "世界以外之八方也。每方各更變二百萬億那由",
    "X32n0623_006:0736b18": "他佛國土。皆令清淨者。此表三周新記。至此八識",
    "X32n0623_006:0736b19": "見相二分同轉。遂見此依正廣大之境耳。智音云。",
    "X32n0623_006:0736b20": "此校初變文中敘無有地獄等。可見寔報土中元",
    "X32n0623_006:0736b21": "無六凡之穢也。亦以琉璃下。如初變之中可知。目",
    "X32n0623_006:0736b22": "真鄰陀。此云石山。摩訶即大石山。鐵圍山。亦有大",
    "X32n0623_006:0736b23": "小。用圍小千大千世界者。皆以鐵名。用表堅固也。",
    "X32n0623_006:0736b24": "亦鐵石成故。須彌。此云妙高。七寶所成。通為者。因",
    "X32n0623_006:0736c01": "無諸山海所隔。為一淨土具莊嚴也。天台云。此以",
    "X32n0623_006:0736c02": "八勝處三昧轉變自在之力。表淨除塵沙惑也。△",
    "X32n0623_006:0736c03": "三變二百萬億。",
    "X32n0623_006:0736c04": "釋迦牟尼佛為諸佛(至)諸天寶華徧布其地。",
    "X32n0623_006:0736c05": "此是第三翻變實報為寂光土也。觀當來二字。則",
    "X32n0623_006:0736c06": "前度十方諸佛未曾全來。佛知有未到之分身。故",
    "X32n0623_006:0736c07": "又廣變其土也。文中大意。俱如前釋。直指云。已上",
    "X32n0623_006:0736c08": "三變之說。乃為新記三乘人眾。外廣開佛見。內廣",
    "X32n0623_006:0736c09": "明佛知。故以初變此土。表轉八識。成方便土也。二",
    "X32n0623_006:0736c10": "變每方各增廣二百萬億恒河沙佛土。表轉八識",
    "X32n0623_006:0736c11": "見相二分心所。以成實報莊嚴土也。三變每方又",
    "X32n0623_006:0736c12": "各增廣二百萬億恒河沙佛土。表轉八識能所。以",
    "X32n0623_006:0736c13": "成寂光淨土也。葢為四聖六凡皆是八識受熏持",
    "X32n0623_006:0736c14": "種。今三乘會眾。至此以信解。開佛知見。乃次第轉",
    "X32n0623_006:0736c15": "識成智。故佛以三變示其所證之境。如此廣大。乃",
    "X32n0623_006:0736c16": "符前三翻獲記。以至漸離化成頓到寶所之大案",
    "X32n0623_006:0736c17": "也。但因信入非由行證。故曰變。然三聖土不離五",
    "X32n0623_006:0736c18": "趣雜居。是即染而淨。故曰大眾見燒盡。我此土安",
    "X32n0623_006:0736c19": "隱。此誠為開佛知見。天台云。此以十一切處三昧。",
    "X32n0623_006:0736c20": "於境無間所觀使徧之力。表淨除無明惑也。",
    "X32n0623_006:0736c21": "爾時東方釋迦牟尼(至)各各說法來集於此。",
    "X32n0623_006:0736c22": "此是方便有餘之境相也。而集於此此字。指靈鷲",
    "X32n0623_006:0736c23": "山。約理。指寂光土。先明此娑婆世界百億須彌之",
    "X32n0623_006:0736c24": "外。東方一面之佛。各捨本土為眾說法。而來此會",
    "X32n0623_006:0737a01": "也。因光照東方故。東方先至。以表有餘次第之相。",
    "X32n0623_006:0737a02": "如是次第十方諸佛皆悉來集坐於八方。",
    "X32n0623_006:0737a03": "此實報莊嚴景相也。次第者。指九方而言。故曰十",
    "X32n0623_006:0737a04": "方諸佛。直指云。以靈山為主。而廣坐於大千界內",
    "X32n0623_006:0737a05": "之左右八方也。應上布座而坐。上言十方。今止言",
    "X32n0623_006:0737a06": "八方。以上下無佛座。表證中道如如之理。以題實",
    "X32n0623_006:0737a07": "報之境也。",
    "X32n0623_006:0737a08": "爾時一一方四百萬億(至)諸佛如來徧滿其中。",
    "X32n0623_006:0737a09": "此是寂光大集之景相也。前放光。每方各照五百",
    "X32n0623_006:0737a10": "萬億恒河沙佛土。每方應有五百萬億恒河沙分",
    "X32n0623_006:0737a11": "身佛而來。直指云。要知最初十方佛來。止有一百",
    "X32n0623_006:0737a12": "萬億恒河沙數。故今曰。一一方有四百萬億。合前",
    "X32n0623_006:0737a13": "每方。足五百萬億。返推三變之時。後二變各二百",
    "X32n0623_006:0737a14": "萬億。合共四百萬億。則知初變不止變娑婆一世",
    "X32n0623_006:0737a15": "界而已。應變一百萬億之佛土也。故初變所來之",
    "X32n0623_006:0737a16": "佛。有百千萬億等。由此返推初變之文。云娑婆世",
    "X32n0623_006:0737a17": "界即變清淨。是舉本以該其餘也。不可以辭晦意。",
    "X32n0623_006:0737a18": "由此則知。大千之土。實為五趣雜居。四果出界外。",
    "X32n0623_006:0737a19": "已證一百萬億恒河沙佛界。是八識已破之量。直",
    "X32n0623_006:0737a20": "待八識見相雙融。始證寔報見相雙泯。乃證寂光。",
    "X32n0623_006:0737a21": "如此景相。非佛眼不能窺也。△七與欲開塔。分五。",
    "X32n0623_006:0737a22": "一諸佛問訊。",
    "X32n0623_006:0737a23": "是時諸佛各在寶樹下(至)及菩薩聲聞眾悉安隱不。",
    "X32n0623_006:0737a24": "此示十方大集圓行之景相也。各從本土而來。各",
    "X32n0623_006:0737b01": "坐本座。正示是法住法位之果也。不親致敬。而遣",
    "X32n0623_006:0737b02": "侍先白者。直指云。表體用皆如。各齎寶華。表化佛",
    "X32n0623_006:0737b03": "行中之圓行也。滿掬者。表萬行圓滿。善男子。是命",
    "X32n0623_006:0737b04": "侍之言。如我辭曰。是各教侍者至佛前依詞問候",
    "X32n0623_006:0737b05": "也。其問有四因。五趣眾生未出生死。為病因。二乘",
    "X32n0623_006:0737b06": "未斷見思。為惱因。中乘失於權實二智。未接如來",
    "X32n0623_006:0737b07": "氣分。失佛十力。為不安樂。如來為此三事。示生火",
    "X32n0623_006:0737b08": "宅。此三等人病。如來亦病。今十方化佛。問候安樂。",
    "X32n0623_006:0737b09": "探其根熟何如也。繼問菩薩聲聞悉安隱不。謂能",
    "X32n0623_006:0737b10": "安真際。而穩然於萬有不也。",
    "X32n0623_006:0737b11": "以此寶華散佛供養(至)諸佛遣使亦復如是。",
    "X32n0623_006:0737b12": "此亦順世權宜。事不害理也。先散華。表遠來之敬。",
    "X32n0623_006:0737b13": "而後序陳本事。某甲者。是分身佛各教侍者。代稱",
    "X32n0623_006:0737b14": "己名之辭。此可見分身佛不皆同名釋迦。故前文",
    "X32n0623_006:0737b15": "云。我於異國作佛。更有異名。是也。與欲者。同欲也。",
    "X32n0623_006:0737b16": "謂十方大集分身諸佛。無不願欲開此寶塔。表三",
    "X32n0623_006:0737b17": "乘新記。以十種金剛定。破最後滅相無明。乃見空",
    "X32n0623_006:0737b18": "劫以前自性之主。此亦由多寶如來深重本願之",
    "X32n0623_006:0737b19": "所存矣。已上三身如來。一翻作用。而多寶本不動",
    "X32n0623_006:0737b20": "搖。是祖父從來不出門。釋迦雖放白毫光照。亦不",
    "X32n0623_006:0737b21": "曾動著絲毫。乃正中徧也。分身諸佛有來往相。是",
    "X32n0623_006:0737b22": "體用兼至。亦不過總為三周新記。圓彰本有如來",
    "X32n0623_006:0737b23": "藏性而已。觀其境像。儼然華臧莊嚴一幅全圖。惟",
    "X32n0623_006:0737b24": "看者子細著眼。看得清楚。即自身周徧五百萬億",
    "X32n0623_006:0737c01": "恒河沙國。與諸如來。把臂同遊毗盧性海。何等欣",
    "X32n0623_006:0737c02": "幸。於者裡窺看不明。勢必又待當來更問彌勒。則",
    "X32n0623_006:0737c03": "可謂鈍滯極矣。故前文云。能聽是法者。斯人亦復",
    "X32n0623_006:0737c04": "難學者珍重。△二釋迦開塔。",
    "X32n0623_006:0737c05": "爾時釋迦牟尼佛(至)如却關鑰開大城門。",
    "X32n0623_006:0737c06": "此是大集圓證之景。十方諸佛同集如來一目周",
    "X32n0623_006:0737c07": "視無餘。是佛所見也。皆聞與欲開塔。是佛所知也。",
    "X32n0623_006:0737c08": "非佛知見。何以能盡其量。此亦為新記人作知見",
    "X32n0623_006:0737c09": "榜樣。起座住空。直指云。是佛引新記。證無依智。不",
    "X32n0623_006:0737c10": "許執守。初獲真空理境。佛纔起立。而四眾同起。可",
    "X32n0623_006:0737c11": "見藥頭靈妙。至此前妄皆空。新獲不守。惟有一箇",
    "X32n0623_006:0737c12": "見佛之心現前。故曰一心觀佛。[△@△]世尊以右手指",
    "X32n0623_006:0737c13": "開塔。此處舉指。與最後之拈花。無二無別。塔戶頓",
    "X32n0623_006:0737c14": "開。與迦葉之破顏。無增無減也。三周人從前雖有",
    "X32n0623_006:0737c15": "信解。未得脫洒。今于如來指處。豁然開發。狀不止",
    "X32n0623_006:0737c16": "天崩地裂。故曰出大音聲。將自來所有佛見法見。",
    "X32n0623_006:0737c17": "一齊頓忘。始知一真法界。當體如如。則滅相無明。",
    "X32n0623_006:0737c18": "瓦解氷消矣。却關鑰者。却猶除也。關是橫木持其",
    "X32n0623_006:0737c19": "門者。鑰即鎻也。△三會眾見聞。",
    "X32n0623_006:0737c20": "即時一切眾會(至)及釋迦牟尼佛上。",
    "X32n0623_006:0737c21": "此明開塔後之見聞奇異也。直指云。一切眾會。該",
    "X32n0623_006:0737c22": "十法界。見字。即見未有生佛已前之本覺也。全身",
    "X32n0623_006:0737c23": "不散者。乃顯本覺之理。無明不能汩。劫火不能壞。",
    "X32n0623_006:0737c24": "三毒不能侵。輪迴不能沒也。如入禪定者。顯本具",
    "X32n0623_006:0738a01": "之智。不假修習而安如山。不假作觀而照如日也。",
    "X32n0623_006:0738a02": "又聞其言讚佛讚法。此歎美緣因佛性也。正因雖",
    "X32n0623_006:0738a03": "人人本具。非世尊歷劫接引。眾生不易到此。是則",
    "X32n0623_006:0738a04": "緣因為正因之無上大師。故勸釋迦快說也。[△@△]古",
    "X32n0623_006:0738a05": "佛勸說者。由三身體具。會眾同臻。今正是時。宜當",
    "X32n0623_006:0738a06": "快說。又此歎前三周開顯。法說喻說。引古明今。所",
    "X32n0623_006:0738a07": "說快然。故至會眾利益無窮也。次下明會眾有如",
    "X32n0623_006:0738a08": "是見聞。故歎未曾有。以花散佛。表依圓體而起圓",
    "X32n0623_006:0738a09": "行。亦是慶幸陳供也。△四二佛并座。",
    "X32n0623_006:0738a10": "爾時多寶佛於寶塔中(至)坐其半座結跏趺坐。",
    "X32n0623_006:0738a11": "理本不二。而言分座。乃理智將融之際。分而即合。",
    "X32n0623_006:0738a12": "是不二之二也。智元是一。而言入塔。為始本契合",
    "X32n0623_006:0738a13": "之時。惟同無異。是二而不二也。故天台云。古佛塔",
    "X32n0623_006:0738a14": "現。示滅而不滅。釋迦入塔。示生而不生。不生不滅。",
    "X32n0623_006:0738a15": "常住不移。廣大法身。當處現前。故以二佛並座表",
    "X32n0623_006:0738a16": "之。△五四眾請加。",
    "X32n0623_006:0738a17": "爾時大眾見二如來(至)接諸大眾皆在虗空。",
    "X32n0623_006:0738a18": "會眾雖得親見法身。由見量未忘。似尚疎隔一層。",
    "X32n0623_006:0738a19": "故未即證真空。是猶望佛以神力接之也。纔念及",
    "X32n0623_006:0738a20": "此。即便見神力顯現。住無依智。與二如來同歸一",
    "X32n0623_006:0738a21": "處。方得謂之妙觀察也。又據事論。大眾念欲神力。",
    "X32n0623_006:0738a22": "而如來便與神力。正此之際。身不覺而舉。空不覺",
    "X32n0623_006:0738a23": "而躋。得非神力而何哉。分身遠集已竟。△三釋迦",
    "X32n0623_006:0738a24": "唱募。",
    "X32n0623_006:0738b01": "以大音聲普告四眾(至)廣說妙法華經今正是時。",
    "X32n0623_006:0738b02": "從三周至此。迹門大業已畢。所謂群機攝盡。生佛",
    "X32n0623_006:0738b03": "消融。真俗圓明。古今一色。出世本懷。於斯已畢。故",
    "X32n0623_006:0738b04": "以大音普告。冀眾流通。大智高賢。在斯決志。",
    "X32n0623_006:0738b05": "如來不久當入涅槃佛欲以此妙法華經付囑有在。",
    "X32n0623_006:0738b06": "此為世尊示涅槃相。欲以此法付囑流通也。天台",
    "X32n0623_006:0738b07": "云。付囑者。佛在世時。隨機利物。不假於人。今化緣",
    "X32n0623_006:0738b08": "既盡。欲令此法利益無窮。故須付囑流通也。此有",
    "X32n0623_006:0738b09": "二意。一近令有在。付八萬舊住菩薩。此土弘宣。二",
    "X32n0623_006:0738b10": "遠令有在。付本弟子下方千世界微塵數菩薩。令",
    "X32n0623_006:0738b11": "觸處流通。直指云。如來圓證實相。凡聖兩忘。何生",
    "X32n0623_006:0738b12": "死之有。然為火宅諸子。示現受生。如空花水月。幸",
    "X32n0623_006:0738b13": "諸子得出火宅。已證真常。則佛之能事畢矣。故有",
    "X32n0623_006:0738b14": "示滅之唱。△二偈頌。分三。一頌多寶滅度。",
    "X32n0623_006:0738b15": "爾時世尊欲重宣此義而說偈言。",
    "X32n0623_006:0738b16": "聖主世尊雖久滅度(至)在在所往常為聽法。",
    "X32n0623_006:0738b17": "此頌意借古佛而激勵會眾也。謂古佛已為聖中",
    "X32n0623_006:0738b18": "之主。世間之尊。可謂智德備矣。久滅度。是二死永",
    "X32n0623_006:0738b19": "息。斷德極矣。全身不散。可謂萬用深藏。何所不具。",
    "X32n0623_006:0738b20": "尚且不忘本願。為法而來。汝等諸人。云何返不殷",
    "X32n0623_006:0738b21": "勤為證此法。云何二字。恠責之甚。此佛下四句。謂",
    "X32n0623_006:0738b22": "雖入滅無央數劫。凡有說此經處。無不在會。為此",
    "X32n0623_006:0738b23": "法難遇。故處處往也。次下出彼佛本願。一如前釋。",
    "X32n0623_006:0738b24": "△二頌分身普集。",
    "X32n0623_006:0738c01": "又我分身無量諸佛(至)令法久住故來至此。",
    "X32n0623_006:0738c02": "知音謂。不惟過去一佛為法而來。又我分身之佛。",
    "X32n0623_006:0738c03": "數如恒沙。亦為法來。并見多寶佛故。各捨土眾及",
    "X32n0623_006:0738c04": "供養事。無非欲令法久住也。",
    "X32n0623_006:0738c05": "為坐諸佛以神通力(至)以是方便令法久住。",
    "X32n0623_006:0738c06": "此頌變土。較長行甚略。而次第不局。其文易曉。但",
    "X32n0623_006:0738c07": "此補出諸佛身光。如夜暗之然大炬火。足見光明",
    "X32n0623_006:0738c08": "廣大也。又補出諸佛身香普熏法界。足知聞香者",
    "X32n0623_006:0738c09": "不勝喜也。次補一喻。言十方分身散坐八方。如大",
    "X32n0623_006:0738c10": "風之吹小樹枝。無不乘風趣向。此皆是我釋迦如",
    "X32n0623_006:0738c11": "來。以方便故。令三周人圓證妙法。故結云。以是方",
    "X32n0623_006:0738c12": "便令法久住。△三頌釋迦付囑。分二。一舉三佛以",
    "X32n0623_006:0738c13": "勸流通。",
    "X32n0623_006:0738c14": "告諸大眾我滅度後(至)所集化佛當知此意。",
    "X32n0623_006:0738c15": "此頌募眾流通立誓。以堅其志也。直指云。初六句。",
    "X32n0623_006:0738c16": "宣眾選能者於佛前自誓擔荷。次四句。言多寶如",
    "X32n0623_006:0738c17": "來不違本誓。師子吼者。即前如所說者。皆是真實",
    "X32n0623_006:0738c18": "等語。末四句。一舉多寶。二舉自身。三舉化佛。惟此",
    "X32n0623_006:0738c19": "三句。是總攝前十一品所顯大旨。以多寶。表新記",
    "X32n0623_006:0738c20": "所悟本覺之理。以自身。表新發始覺之智。以分身。",
    "X32n0623_006:0738c21": "表新悟圓信圓解圓行圓證。三皆以身言。即法報",
    "X32n0623_006:0738c22": "化也。當知此意句。謂我令汝等於三佛前發願。甚",
    "X32n0623_006:0738c23": "有深意。而此唯三佛共知也。",
    "X32n0623_006:0738c24": "諸佛子等誰能護法(至)多寶如來及諸化佛。",
    "X32n0623_006:0739a01": "如來儘儘教人發願者。意欲未來一切眾生盡得",
    "X32n0623_006:0739a02": "開佛知見也。況願足以堅慈濟。如多寶無願。何能",
    "X32n0623_006:0739a03": "處處現塔。釋迦無願。何能久默斯要。分身非願。何",
    "X32n0623_006:0739a04": "能普集靈峰。故教當發大願。令得久住。必使新記。",
    "X32n0623_006:0739a05": "因願護持。作將來眼。若有能發願護持此卷大經。",
    "X32n0623_006:0739a06": "則為供養三佛及親見三佛矣。△二舉能持法以",
    "X32n0623_006:0739a07": "勸流通。又二。一正舉勸。",
    "X32n0623_006:0739a08": "諸善男子各諦思惟(至)能說此經是則為難。",
    "X32n0623_006:0739a09": "初四句。如來釋成教人發願之意。謂諸善男子。汝",
    "X32n0623_006:0739a10": "等各各審諦思惟。於佛滅後。能受持此經。最為難",
    "X32n0623_006:0739a11": "事。若非願力堅持。則無以濟二利之功也。故令汝",
    "X32n0623_006:0739a12": "等速發大願。知音云。由此為難事一句。引起下文",
    "X32n0623_006:0739a13": "二十餘行難不難之校。文不出持說二門。義不出",
    "X32n0623_006:0739a14": "神通智慧。皆以餘經與此經對校也。諸餘經典下。",
    "X32n0623_006:0739a15": "標起餘經智力神力可及者。餘經難而易。此經易",
    "X32n0623_006:0739a16": "而難。有六翻對校。然須彌難以手接。大千豈能足",
    "X32n0623_006:0739a17": "動。今皆不難者。以餘經所詮。神通人易信也。有頂。",
    "X32n0623_006:0739a18": "乃色究竟處。與無色相鄰。最難以立。彼處天人多",
    "X32n0623_006:0739a19": "厭色歸空。不能聞法。最難說經。今皆不難者。以餘",
    "X32n0623_006:0739a20": "經所詮。智慧人易信也。若佛滅後。能讀說此經故。",
    "X32n0623_006:0739a21": "不假接須彌等之神通智慧。真令聞者知舉手低",
    "X32n0623_006:0739a22": "頭皆成佛道。其誰能說能信。故曰是則為難。此雙",
    "X32n0623_006:0739a23": "以餘經神力智力。單校此經讀說者為難。故宜發",
    "X32n0623_006:0739a24": "大願一也。",
    "X32n0623_006:0739b01": "假使有人手把虗空(至)若使人書是則為難。",
    "X32n0623_006:0739b02": "知音云。空無形相。難以手把。空既被把。難以遊行。",
    "X32n0623_006:0739b03": "今皆不難者。餘經之神力易為信也。然此經不假",
    "X32n0623_006:0739b04": "把空等神力。但能自書。及使人書。則究竟涅槃常",
    "X32n0623_006:0739b05": "寂滅相。佛與大眾。已同住于空中矣。此單以餘經",
    "X32n0623_006:0739b06": "神力。單校書持此經為難。故宜發大願二也。",
    "X32n0623_006:0739b07": "若以大地置足甲上(至)暫讀此經是則為難。",
    "X32n0623_006:0739b08": "○大地難置足甲。即置亦難升天。今皆不難者。由",
    "X32n0623_006:0739b09": "餘經之神力易也。此經暫時讀說。則已三變淨土。",
    "X32n0623_006:0739b10": "移天人置他土。其誰能哉。故宜發大願三也。",
    "X32n0623_006:0739b11": "假使劫燒擔負乾艸(至)為一人說是則為難。",
    "X32n0623_006:0739b12": "○乾草極易著。劫燒非常火。入中不燒。為不難者。",
    "X32n0623_006:0739b13": "乃餘經之神力也。此經但能持說。即為一人。則知",
    "X32n0623_006:0739b14": "大眾見燒盡我此土安隱矣。故宜發大願四也。",
    "X32n0623_006:0739b15": "若持八萬四千法藏(至)問其義趣是則為難。",
    "X32n0623_006:0739b16": "○八萬法藏。及十二部經。一人難持。即持難說。即",
    "X32n0623_006:0739b17": "說亦難令聽者得六通。今皆不難者。餘經所詮。說",
    "X32n0623_006:0739b18": "者聽者。神力智力也。此經若能聽受。一問其義。即",
    "X32n0623_006:0739b19": "此現前六根。皆獲清淨矣。故宜發大願五也。",
    "X32n0623_006:0739b20": "若人說法令千萬億(至)如斯經典是則為難。",
    "X32n0623_006:0739b21": "○說法令一人得果。具通尚難。況千萬億等。今謂",
    "X32n0623_006:0739b22": "不難者。餘經所詮神力智力。可謂廣大矣。此經但",
    "X32n0623_006:0739b23": "能奉持一念隨喜。須㬰聞之。即得究竟菩提。況從",
    "X32n0623_006:0739b24": "法會出。即第五十人功德。勝供養四百萬億六趣",
    "X32n0623_006:0739c01": "眾生滿八十歲。復令得四果。亦所不及。故宜發大",
    "X32n0623_006:0739c02": "願六也。△二釋勸意。",
    "X32n0623_006:0739c03": "我為佛道於無量土(至)若有能持則持佛身。",
    "X32n0623_006:0739c04": "此結顯勸持也。則持佛身者。所謂此中已有如來",
    "X32n0623_006:0739c05": "全身。",
    "X32n0623_006:0739c06": "諸善男子於我滅後(至)今於佛前自說誓言。",
    "X32n0623_006:0739c07": "此處重呼重囑。無非要於持說二門。立堅固意。使",
    "X32n0623_006:0739c08": "此法久住。亦以結完宜發大願一句。",
    "X32n0623_006:0739c09": "此經難持若暫持者(至)則為疾得無上佛道。",
    "X32n0623_006:0739c10": "此及下文。皆結顯勸持也。要解云。所謂持經。非手",
    "X32n0623_006:0739c11": "執口誦而已。要以此道內自攝持。由是得無畏力",
    "X32n0623_006:0739c12": "故。是則勇猛。超不退地故。是則精進。內外自正故。",
    "X32n0623_006:0739c13": "是名持戒。塵勞自淨故。是為頭陀。如此乃可疾得",
    "X32n0623_006:0739c14": "佛道。所以暫持為難。而諸佛喜歎也。若雖能書持",
    "X32n0623_006:0739c15": "讀誦。而不能造此。其猶蠹虫食木。野鳥鳴春。風氣",
    "X32n0623_006:0739c16": "宣使。曾無意謂。又何貴於書持而稱難若此。學者",
    "X32n0623_006:0739c17": "當明深旨。以盡持經之道。則為疾得無上佛道兩",
    "X32n0623_006:0739c18": "句。為下龍女速得佛果之案。",
    "X32n0623_006:0739c19": "能於來世讀持此經(至)是諸天人世間之眼。",
    "X32n0623_006:0739c20": "要解云。化澆漓世。必藉淳風。開人天眼。實資解義。",
    "X32n0623_006:0739c21": "於恐畏世能須臾說一切天人皆應供養。",
    "X32n0623_006:0739c22": "○所謂若見此法師。生心如佛想。此尊師重道。勉",
    "X32n0623_006:0739c23": "進弘持也。此明植因之大。為提婆品張本。直指云。",
    "X32n0623_006:0739c24": "三根因信而證真素法身之理。故以法師品收前",
    "X32n0623_006:0740a01": "大要起後。從體修證。庶不坐執乾慧。是以塔從地",
    "X32n0623_006:0740a02": "湧。表法身逈出根塵。樂說騰疑。表自然之智發現。",
    "X32n0623_006:0740a03": "佛述多寶本願。分身普集圓證。光告十方。表果體",
    "X32n0623_006:0740a04": "徹於因行。諸佛普集。表因行該於果海。無作因果",
    "X32n0623_006:0740a05": "互信。夫體用一如。三變土而成寂土。二如來總一",
    "X32n0623_006:0740a06": "真如。三身一體。四土一心。十法界之大夢。當下豁",
    "X32n0623_006:0740a07": "開。無邊際之佛果。剎那成就。迹門大業。於斯將周。",
    "X32n0623_006:0740a08": "召眾流通。繼佛慧命。",
    "X32n0623_006:0740a10": "妙法蓮華經授手卷第六"
}