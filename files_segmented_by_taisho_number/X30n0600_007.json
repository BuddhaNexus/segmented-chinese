{
    "X30n0600_007:0146b21": "玅法蓮華經入疏卷第七",
    "X30n0600_007:0146b23": "姚秦三藏法師　鳩摩羅什　譯",
    "X30n0600_007:0146b24": "天台　智者　疏　并記",
    "X30n0600_007:0146c01": "四明沙門　道威　入注",
    "X30n0600_007:0146c02": "玅法蓮華經五百弟子受記品第八",
    "X30n0600_007:0146c03": "此品中。具記千二百。而標五百者何。然從得記名",
    "X30n0600_007:0146c04": "同。五百口陳領解。故以五百標品耳。又五百且從",
    "X30n0600_007:0146c05": "數等。非謂從要標也。前品與四弟子記。品題安授。",
    "X30n0600_007:0146c06": "此那云受。葢此先標五百。故須作受字目品也。受",
    "X30n0600_007:0146c07": "記之義。具如前品已說。此品乃是第三周為下根。",
    "X30n0600_007:0146c08": "作宿世因緣說中。第二受記段中。初授千二百中",
    "X30n0600_007:0146c09": "二。一授滿願。二授千二百。初滿願復二。一經家序",
    "X30n0600_007:0146c10": "嘿念領解。領解中。先敘其得解歡喜中。初敘其得",
    "X30n0600_007:0146c11": "解之由。中復有四。分文竟。",
    "X30n0600_007:0146c12": "爾時富樓那彌多羅尼子。從佛聞是智慧。方便隨宜",
    "X30n0600_007:0146c13": "說法。",
    "X30n0600_007:0146c14": "此是經家敘滿願得解歡喜由中。初聞法喻二周",
    "X30n0600_007:0146c15": "開三顯一也。言從佛聞是智慧。即領解上方便火",
    "X30n0600_007:0146c16": "宅中顯實。方便隨宜說法。即領解兩處開權也。",
    "X30n0600_007:0146c17": "又聞授諸大弟子。阿耨多羅三藐三菩提記。",
    "X30n0600_007:0146c18": "此是由中。第二敘由聞上授身子。并四大弟子得",
    "X30n0600_007:0146c19": "記故解也。諸大弟子。即領上開權也。授菩提記。即",
    "X30n0600_007:0146c20": "是領上顯實也。",
    "X30n0600_007:0146c21": "復聞宿世因緣之事。復聞諸佛有大自在神通之力。",
    "X30n0600_007:0146c22": "復聞宿世因緣之事。是由中第三之一句。即領顯",
    "X30n0600_007:0146c23": "實也。復聞諸佛神通之力。是由中第四。即領開權",
    "X30n0600_007:0146c24": "也。如來三達無礙。觀彼久遠。猶若今日。即是大自",
    "X30n0600_007:0147a01": "在神通之力。斥異二乘止齊八萬劫也。已上明得",
    "X30n0600_007:0147a02": "解之由竟。△下從得未曾有去。經家敘其得解歡",
    "X30n0600_007:0147a03": "喜。先明內解歡喜。次明外形恭敬也。",
    "X30n0600_007:0147a04": "得未曾有。心淨踊躍。",
    "X30n0600_007:0147a05": "此明內解歡喜。良由未聞開權顯實。而今得聞。故",
    "X30n0600_007:0147a06": "言得未曾有。除涅槃愛。斷破別惑。故言心淨。開佛",
    "X30n0600_007:0147a07": "知見。是故踊躍也。",
    "X30n0600_007:0147a08": "即從座起。到於佛前。頭面禮足。却住一面。瞻仰尊顏。",
    "X30n0600_007:0147a09": "目不暫捨。",
    "X30n0600_007:0147a10": "此敘外形恭敬。得解由佛。故起恭敬也。若約本迹",
    "X30n0600_007:0147a11": "者。慶諸實行耳。此敘得解歡喜竟。△下正明默念",
    "X30n0600_007:0147a12": "領解二。初明默念領解。次明默求發迹請記。",
    "X30n0600_007:0147a13": "而作是念。世尊甚奇特。所為希有。隨順世間若干種",
    "X30n0600_007:0147a14": "性。以方便知見。而為說法。拔出眾生。處處貪著。我等",
    "X30n0600_007:0147a15": "於佛功德。言不能宣。",
    "X30n0600_007:0147a16": "此正明默念領解也。問。上二周得悟。皆發言領解。",
    "X30n0600_007:0147a17": "此何默念耶。答。上為下根未悟。事須彰言勸動。今",
    "X30n0600_007:0147a18": "下根已悟。無所勸動。故默念不言。即世界歡喜益。",
    "X30n0600_007:0147a19": "三品異故。又上來但領解。不求顯迹。言則不嫌。今",
    "X30n0600_007:0147a20": "則亦解亦發。亦解故念也。避物譏嫌故默也。默念",
    "X30n0600_007:0147a21": "允宜矣。即對治益。除嫌惡故也。又默念領解。是大",
    "X30n0600_007:0147a22": "領解。如淨名默然。是真入不二門。即為人益生大",
    "X30n0600_007:0147a23": "善故也。又權實不可思議。非言非念。而言而念。若",
    "X30n0600_007:0147a24": "非言而言。故上來口陳領解也。非念而念。今則默",
    "X30n0600_007:0147b01": "念領解。即第一義益。理非言念故也。為此等義故。",
    "X30n0600_007:0147b02": "但默念也。世尊甚奇特。所為希有者。領實智也。隨",
    "X30n0600_007:0147b03": "順世間若干種性而為說法。即領權智也。是七種",
    "X30n0600_007:0147b04": "方便之根性。此領方便品中開權顯實意也。拔出",
    "X30n0600_007:0147b05": "眾生處處貪著者。即是領火宅中開權顯實也。我",
    "X30n0600_007:0147b06": "等於佛功德言不能宣者。領上藥艸喻中如來有",
    "X30n0600_007:0147b07": "無量功德。汝等所不能及也。既云言不能宣。亦是",
    "X30n0600_007:0147b08": "念所不及也。然上中根之人。聞譬具領五時及法",
    "X30n0600_007:0147b09": "身地中。止方便。見勝應身。如來猶斥領所不及。況",
    "X30n0600_007:0147b10": "我今聞此。雖欲領會。豈能逾於四大弟子。當知所",
    "X30n0600_007:0147b11": "領之外。不及處多。是故亦云所不能宣。然聞迦葉",
    "X30n0600_007:0147b12": "身子具領。如來委述。非全昧旨。但仰佛法高深。未",
    "X30n0600_007:0147b13": "敢逾於先悟耳。",
    "X30n0600_007:0147b14": "唯佛世尊。能知我等深心本願。",
    "X30n0600_007:0147b15": "此明默念第二求發迹請記也。我等者。通念請發",
    "X30n0600_007:0147b16": "諸人迹也。深心是本也。今現作是迹。言本願者。大",
    "X30n0600_007:0147b17": "慈誓願也。大慈下化故。我為誓也。上求作佛。故我",
    "X30n0600_007:0147b18": "有願也。請上求。即是求記也。請說下化。即求發迹",
    "X30n0600_007:0147b19": "也。又從深心故。明其三世。助佛宣化。從本願故。即",
    "X30n0600_007:0147b20": "與授記也。問。上來何意。不求發迹耶。答。為下根未",
    "X30n0600_007:0147b21": "悟。是故不求發迹也。今下根已解。權化事足。故求",
    "X30n0600_007:0147b22": "發迹。若下根發迹。則知中上亦權。若約上中。則於",
    "X30n0600_007:0147b23": "下不便。已上總是經家敘滿願等默念領解文竟。",
    "X30n0600_007:0147b24": "△下去是第二如來述成與記段。有長行偈頌。長",
    "X30n0600_007:0147c01": "行有二。一述本迹。二與授記。初有三。一就釋迦世",
    "X30n0600_007:0147c02": "行因發迹。二約過去世行因顯本。三就三世佛所",
    "X30n0600_007:0147c03": "修因行滿。就釋迦佛所行因發迹。復三。一舉示其",
    "X30n0600_007:0147c04": "人。二總標本迹章。三別釋本迹。分文竟。",
    "X30n0600_007:0147c05": "爾時佛告諸比丘。汝等見是富樓那彌多羅尼子不。",
    "X30n0600_007:0147c06": "此是第一明滿願於今釋迦世。行因發迹中初示",
    "X30n0600_007:0147c07": "人。此標言汝等見否。有其二意。一見其迹為小否。",
    "X30n0600_007:0147c08": "二見本功德否。而眾人但見其迹為聲聞。而不能",
    "X30n0600_007:0147c09": "知本是菩薩。故云汝等見不。",
    "X30n0600_007:0147c10": "我常稱其。於說法人中。最為第一。",
    "X30n0600_007:0147c11": "此是標其迹。今迹為說法人中最為第一。若非法",
    "X30n0600_007:0147c12": "身妙本。無以垂於第一。勝迹昔來但言於迹中說",
    "X30n0600_007:0147c13": "法第一。今則不爾。於無上法。久得第一。此舉迹以",
    "X30n0600_007:0147c14": "顯本也。",
    "X30n0600_007:0147c15": "亦常歎其種種功德。",
    "X30n0600_007:0147c16": "此標本地。福慧萬行法門。故云種種也。本地既有",
    "X30n0600_007:0147c17": "種種法門。亦復何但迹為二乘耶。此舉本以明迹",
    "X30n0600_007:0147c18": "也。下文云護持助宣者。即此文歎功德也。已上總",
    "X30n0600_007:0147c19": "釋本位竟。",
    "X30n0600_007:0147c20": "精勤護持助宣我法。能於四眾。示教利喜。具足解釋",
    "X30n0600_007:0147c21": "佛之正法。而大饒益同梵行者。自捨如來。無能盡其",
    "X30n0600_007:0147c22": "言論之辯。",
    "X30n0600_007:0147c23": "此明別釋本迹也。言助宣我法者。即是迹中助宣",
    "X30n0600_007:0147c24": "半滿之法。迹示為下根聲聞。即是護持助宣酪法。",
    "X30n0600_007:0148a01": "迹在方等。示受彈訶。即是護持助宣生酥法。迹領",
    "X30n0600_007:0148a02": "般若。即是護持助宣熟酥法。迹在法華得悟。即是",
    "X30n0600_007:0148a03": "護持助宣醍醐之法。上總本中云。我常稱歎種種",
    "X30n0600_007:0148a04": "功德者。即此意也。具足權實功德。而迹起五味。助",
    "X30n0600_007:0148a05": "佛調熟實行眾生。豈非精勤助宣之意也。別釋本",
    "X30n0600_007:0148a06": "迹功德者。能於四眾示教者。分別半字教也。具足",
    "X30n0600_007:0148a07": "解釋者。助宣滿字般若教也。而大饒益者。助佛饒",
    "X30n0600_007:0148a08": "益半滿之眾生也。同梵行者。是迹所化半滿弟子",
    "X30n0600_007:0148a09": "也。自捨如來下。別述本地功德也。自捨者。降妙覺",
    "X30n0600_007:0148a10": "已來也。無能知者。七種方便也。又若從本望迹。豈",
    "X30n0600_007:0148a11": "不曾於過去佛所。或助單半單滿等。而必須滿中",
    "X30n0600_007:0148a12": "相帶及開等耶。約對今佛出五濁世。宜引開權廢",
    "X30n0600_007:0148a13": "會等化。是故從同類以說。如文殊引往。光照東方。",
    "X30n0600_007:0148a14": "豈無餘途。引同例耳。",
    "X30n0600_007:0148a15": "汝等勿謂富樓那。但能護持助宣我法。亦於過去九",
    "X30n0600_007:0148a16": "十億諸佛所。護持助宣佛之正法。於彼說法人中。亦",
    "X30n0600_007:0148a17": "最第一。又於諸佛所說空法。明了通達。得四無礙智。",
    "X30n0600_007:0148a18": "常能審諦清淨說法。無有疑惑。具足菩薩神通之力。",
    "X30n0600_007:0148a19": "隨其壽命。常修梵行。彼佛世人。咸皆謂之實是聲聞。",
    "X30n0600_007:0148a20": "而富樓那。以斯方便。饒益無量百千眾生。又化無量",
    "X30n0600_007:0148a21": "阿僧祗人。令立阿耨多羅三藐三菩提。為淨佛土故。",
    "X30n0600_007:0148a22": "常作佛事。教化眾生。",
    "X30n0600_007:0148a23": "此是如來述成與記中。第二述滿願於過去佛世",
    "X30n0600_007:0148a24": "行因顯本也。非直止於我所助宣半滿之法。久遠",
    "X30n0600_007:0148b01": "佛所亦復助宣半滿。取今日助宣。為發迹。取過去",
    "X30n0600_007:0148b02": "助宣。為顯本。顯本有二意。一遠本。二近本。遠本冥",
    "X30n0600_007:0148b03": "邈。為信良難。故略而不述。今但舉九十億近本。眾",
    "X30n0600_007:0148b04": "有宿命智者。能知近本。故舉近以證遠也。更就九",
    "X30n0600_007:0148b05": "十億文。具明助佛宣揚五味之教。調熟眾生。言護",
    "X30n0600_007:0148b06": "持助宣者。即擬助宣半字酪味法也。佛之正法者。",
    "X30n0600_007:0148b07": "即擬助宣方等生酥味法。又於空法明了者。即擬",
    "X30n0600_007:0148b08": "助宣熟酥味法。亦如今佛轉教。說於般若。明六波",
    "X30n0600_007:0148b09": "羅蜜。互相收攝。旋轉無礙也。九十億佛所。亦助宣",
    "X30n0600_007:0148b10": "揚。如今無異。彼佛世人。咸皆謂之實是聲聞者。于",
    "X30n0600_007:0148b11": "時既未發迹。但謂被加命轉般若。不言是大菩薩",
    "X30n0600_007:0148b12": "也。化無量眾生令立三菩提者。即是助宣醍醐味",
    "X30n0600_007:0148b13": "法。明文可解。",
    "X30n0600_007:0148b14": "諸比丘。富樓那。亦於七佛說法人中。而得第一。今於",
    "X30n0600_007:0148b15": "我所說法人中。亦為第一。於賢劫中。當來諸佛說法",
    "X30n0600_007:0148b16": "人中。亦復第一。而皆護持助宣佛法。亦於未來。護持",
    "X30n0600_007:0148b17": "助宣無量無邊諸佛之法。教化饒益無量眾生。令立",
    "X30n0600_007:0148b18": "阿耨多羅三藐三菩提。為淨佛土故。常勤精進。教化",
    "X30n0600_007:0148b19": "眾生。",
    "X30n0600_007:0148b20": "此是如來述成與記滿願中。第三約三世佛所修",
    "X30n0600_007:0148b21": "因。如文可解。此文例前釋中。助宣半滿五味之法。",
    "X30n0600_007:0148b22": "利益大小也。已上總是述成滿願本迹竟。△下去",
    "X30n0600_007:0148b23": "明如來正授滿願記。為七。",
    "X30n0600_007:0148b24": "漸漸具足菩薩之道。",
    "X30n0600_007:0148c01": "此明滿願中。初行因圓也。",
    "X30n0600_007:0148c02": "過無量阿僧祗劫。當於此土。得阿耨多羅三藐三菩",
    "X30n0600_007:0148c03": "提。號曰法明如來。應供。正徧知。明行足。善逝。世間解。",
    "X30n0600_007:0148c04": "無上士。調御丈夫。天人師。佛世尊。",
    "X30n0600_007:0148c05": "此明果滿。△下去明滿願國土廣淨。文復自為五。",
    "X30n0600_007:0148c06": "其佛以恒河沙等三千大千世界。為一佛土。七寶為",
    "X30n0600_007:0148c07": "地。地平如掌。無有山陵谿澗溝壑。七寶臺觀。充滿其",
    "X30n0600_007:0148c08": "中。諸天宮殿。近處虗空。人天交接。兩得相見。",
    "X30n0600_007:0148c09": "此明國土廣淨五中。初國太嚴淨。言地平如掌者。",
    "X30n0600_007:0148c10": "經直言如掌。不言手掌。手掌不平。則非所引。海底",
    "X30n0600_007:0148c11": "有石。名掌。此石無有一微塵許不平。當是類如海",
    "X30n0600_007:0148c12": "掌耳。又賢劫經。正明如佛手掌。非引人掌也。",
    "X30n0600_007:0148c13": "無諸惡道。亦無女人。一切眾生。皆以化生。無有淫欲。",
    "X30n0600_007:0148c14": "此是國淨中。第二純是善道也。",
    "X30n0600_007:0148c15": "得大神通。身出光明。飛行自在。志念堅固。精進智慧。",
    "X30n0600_007:0148c16": "普皆金色。三十二相。而自莊嚴。其國眾生。常以二食。",
    "X30n0600_007:0148c17": "一者法喜食。二者禪悅食。",
    "X30n0600_007:0148c18": "此是第三明人天福慧具足。月藏第九云。法食。喜",
    "X30n0600_007:0148c19": "食。禪食。今但總言二食也。言法食者。即聞法也。如",
    "X30n0600_007:0148c20": "安養界下品生人。在蓮華中。常聞彌陀觀音說法。",
    "X30n0600_007:0148c21": "法喜食者。聞法歡喜。正聞屬法食。聞已為喜食。禪",
    "X30n0600_007:0148c22": "食者。謂以禪法自資。不須段食。",
    "X30n0600_007:0148c23": "有無量阿僧祗千萬億那由他諸菩薩眾。得大神通。",
    "X30n0600_007:0148c24": "四無礙智。善能教化眾生之類。其聲聞眾。算數校計",
    "X30n0600_007:0149a01": "所不能知。皆得具足六通三明。及八解脫。",
    "X30n0600_007:0149a02": "此第四明菩薩聲聞眾數甚多也。",
    "X30n0600_007:0149a03": "其佛國土。有如是等。無量功德。莊嚴成就。",
    "X30n0600_007:0149a04": "此是第五總結上國土廣淨。然國淨因者。如月藏",
    "X30n0600_007:0149a05": "第五經中敬信品云。戒清淨平等所謂十善業道",
    "X30n0600_007:0149a06": "休息。休息殺生。獲十功德。何等為十。一者於諸眾",
    "X30n0600_007:0149a07": "生得無所畏。二者於諸眾生得大慈心。三者斷惡",
    "X30n0600_007:0149a08": "習業。四者少病決斷。五者長命。六者非人所護。七",
    "X30n0600_007:0149a09": "者無諸惡夢。八者無怨。九者不畏惡道。十者命終",
    "X30n0600_007:0149a10": "生善道。若以此不殺善根。回向菩提。必到菩提。成",
    "X30n0600_007:0149a11": "無上智。到菩提時。彼離諸害杖。長壽眾生。來生其",
    "X30n0600_007:0149a12": "土。不盜。不淫。不妄語。不兩舌。不惡口。不綺語。不貪。",
    "X30n0600_007:0149a13": "不瞋。不邪等九善。名獲十種功德。故菩薩因時。行",
    "X30n0600_007:0149a14": "於不殺等十善。為淨土因。而自不殺。教他不殺等",
    "X30n0600_007:0149a15": "四法具足。後成佛時。十類眾生。同生其土。故感國",
    "X30n0600_007:0149a16": "土廣淨也。亦如淨名云。十善是菩薩淨土。意同。故",
    "X30n0600_007:0149a17": "成佛時。命不中夭等眾生。來生其土。明國淨文竟。",
    "X30n0600_007:0149a18": "劫名寶明。國名善淨。",
    "X30n0600_007:0149a19": "此第四明劫國名字。",
    "X30n0600_007:0149a20": "其佛壽命。無量阿僧祗劫。",
    "X30n0600_007:0149a21": "此第五明壽量。",
    "X30n0600_007:0149a22": "法住甚久。",
    "X30n0600_007:0149a23": "此第六明法住甚久。",
    "X30n0600_007:0149a24": "佛滅度後。起七寶塔。徧滿其國。",
    "X30n0600_007:0149b01": "此第七明滅後供養舍利。",
    "X30n0600_007:0149b02": "爾時世尊。欲重宣此義。而說偈言。",
    "X30n0600_007:0149b03": "下去偈有二十一行半。頌上發迹授記。初十四行。",
    "X30n0600_007:0149b04": "頌發迹。次七行半。頌授記。初復二。前七行。頌總發",
    "X30n0600_007:0149b05": "諸聲聞迹。頌上我等之意也。後七行。頌上發滿願",
    "X30n0600_007:0149b06": "迹。總中自為五段也。",
    "X30n0600_007:0149b07": "諸比丘諦聽。佛子所行道。善學方便故。不可得思議。",
    "X30n0600_007:0149b08": "此一行。是初總標佛子為行難思。已得垂迹之法",
    "X30n0600_007:0149b09": "也。",
    "X30n0600_007:0149b10": "知眾樂小法。而畏於大智。是故諸菩薩。作聲聞緣覺。",
    "X30n0600_007:0149b11": "此一偈。是第二明垂迹之由也。",
    "X30n0600_007:0149b12": "以無數方便。化諸眾生類。自說是聲聞。去佛道甚遠。",
    "X30n0600_007:0149b13": "度脫無量眾。皆悉得成就。雖小欲懈怠。漸當令作佛。",
    "X30n0600_007:0149b14": "此二偈。是第三明垂迹利益也。",
    "X30n0600_007:0149b15": "內祕菩薩行。外現是聲聞。少欲厭生死。實自淨佛土。",
    "X30n0600_007:0149b16": "示眾有三毒。又現邪見相。我弟子如是。方便度眾生。",
    "X30n0600_007:0149b17": "此二偈。是第四明內懷大道。外現小失。非但示為",
    "X30n0600_007:0149b18": "聲聞。亦作外道三毒凡夫。如身子示瞋。難陀示貪。",
    "X30n0600_007:0149b19": "調達示癡。",
    "X30n0600_007:0149b20": "若我具足說。種種現化事。眾生聞是者。心則懷疑惑。",
    "X30n0600_007:0149b21": "此一偈。是第五指略抑廣。總發竟也。△下去第二",
    "X30n0600_007:0149b22": "七行。頌發滿願迹本。上文三。今略頌二耳。",
    "X30n0600_007:0149b23": "今此富樓那。於昔千億佛。勤修所行道。宣護諸佛法。",
    "X30n0600_007:0149b24": "為求無上慧。而於諸佛所。現居弟子上。多聞有智慧。",
    "X30n0600_007:0149c01": "所說無所畏。能令眾歡喜。未曾有疲倦。而以助佛事。",
    "X30n0600_007:0149c02": "已度大神通。具四無礙慧。知眾根利鈍。常說清淨法。",
    "X30n0600_007:0149c03": "演暢如是義。教諸千億眾。令住大乘法。而自淨佛土。",
    "X30n0600_007:0149c04": "此五偈。是初頌上顯過去本也。",
    "X30n0600_007:0149c05": "未來亦供養。無量無數佛。護助宣正法。亦自淨佛土。",
    "X30n0600_007:0149c06": "常以諸方便。說法無所畏。度不可計眾。成就一切智。",
    "X30n0600_007:0149c07": "此二行。是第二頌上三世中佛所行因。略不頌七",
    "X30n0600_007:0149c08": "佛及現佛文也。已上頌發迹顯本竟。△下去七偈",
    "X30n0600_007:0149c09": "半。頌上授記文也。上有七。今頌但四。",
    "X30n0600_007:0149c10": "供養諸如來。護持法寶藏。",
    "X30n0600_007:0149c11": "此半偈。是初頌上因圓也。",
    "X30n0600_007:0149c12": "其後得成佛。號名曰法明。",
    "X30n0600_007:0149c13": "此半偈。是次頌上果滿也。",
    "X30n0600_007:0149c14": "其國名善淨。七寶所合成。劫名為寶明。",
    "X30n0600_007:0149c15": "此三句。是追頌上第四劫國名號也。",
    "X30n0600_007:0149c16": "菩薩眾甚多。其數無量億。皆度大神通。威德力具足。",
    "X30n0600_007:0149c17": "充滿其國土。聲聞亦無數。三明八解脫。得四無礙智。",
    "X30n0600_007:0149c18": "以是等為僧。其國諸眾生。婬欲皆已斷。純一變化生。",
    "X30n0600_007:0149c19": "具相莊嚴身。法喜禪悅食。更無餘食想。無有諸女人。",
    "X30n0600_007:0149c20": "亦無諸惡道。富樓那比丘。功德悉成滿。當得斯淨土。",
    "X30n0600_007:0149c21": "賢聖眾甚多。如是無量事。我今但略說。",
    "X30n0600_007:0149c22": "此追頌上第三國淨也。初二句。頌上第四眷屬。次",
    "X30n0600_007:0149c23": "二偈。頌人天福慧。次二偈。頌上純是善道。次一偈",
    "X30n0600_007:0149c24": "半。頌上總結。兼頌上國淨也。始自品初終此。是初",
    "X30n0600_007:0150a01": "授滿願記竟。△下第二授千二百記為三。一念請。",
    "X30n0600_007:0150a02": "二與記。三領解。",
    "X30n0600_007:0150a03": "爾時千二百阿羅漢心自在者。作是念。我等歡喜。得",
    "X30n0600_007:0150a04": "未曾有。若世尊各見授記。如餘大弟子者。不亦快乎。",
    "X30n0600_007:0150a05": "此明初念請也。△下去正明授記。長行為三。",
    "X30n0600_007:0150a06": "佛知此等心之所念。告摩訶迦葉。是千二百阿羅漢。",
    "X30n0600_007:0150a07": "我今當現前。次第與授阿耨多羅三藐三菩提記。",
    "X30n0600_007:0150a08": "此總許千二百記也。",
    "X30n0600_007:0150a09": "於此眾中。我大弟子憍陳如比丘。當供養六萬二千",
    "X30n0600_007:0150a10": "億佛。然後得成為佛。號曰普明如來。應供。正徧知。明",
    "X30n0600_007:0150a11": "行足。善逝。世間解。無上士。調御丈夫。天人師。佛世尊。",
    "X30n0600_007:0150a12": "此第二明別授陳如。陳如最初悟道。居首上座。故",
    "X30n0600_007:0150a13": "別授記。問。若其居首別記。何不初周記耶。答。大小",
    "X30n0600_007:0150a14": "緣別。兩初不同。引物希向。二意各異。垂迹之法。不",
    "X30n0600_007:0150a15": "可一準。",
    "X30n0600_007:0150a16": "其五百阿羅漢。優樓頻螺迦葉。伽耶迦葉。那提迦葉。",
    "X30n0600_007:0150a17": "迦留陀夷。優陀夷。阿[少/兔]樓馱。離婆多。劫賓那。薄拘羅。",
    "X30n0600_007:0150a18": "周陀莎伽陀等。皆當得阿耨多羅三藐三菩提。盡同",
    "X30n0600_007:0150a19": "一號。名曰普明。",
    "X30n0600_007:0150a20": "此是第三別記五百。五百名同。須別與記也。問。何",
    "X30n0600_007:0150a21": "故但見五百得記。不見記千二百耶。答。此五百即",
    "X30n0600_007:0150a22": "千二百數。頌中末後一行半。總授七百。故是千二",
    "X30n0600_007:0150a23": "百也。又下持品云我先總說一切聲聞皆已授記。",
    "X30n0600_007:0150a24": "即指今一行半。非但秖是授七百聲聞。故知千二",
    "X30n0600_007:0150b01": "百俱得記也。",
    "X30n0600_007:0150b02": "爾時世尊。欲重宣此義。而說偈言。",
    "X30n0600_007:0150b03": "△此下偈有十一行。為三。初六行頌陳如。次三行",
    "X30n0600_007:0150b04": "半。頌五百記。三有一行半。總授一切聲聞記。上陳",
    "X30n0600_007:0150b05": "如記中。記行因得果。餘竝略不出。今偈有國劫正",
    "X30n0600_007:0150b06": "像壽命等。",
    "X30n0600_007:0150b07": "憍陳如比丘。當見無量佛。",
    "X30n0600_007:0150b08": "此二句頌行因。",
    "X30n0600_007:0150b09": "過阿僧祗劫。乃成等正覺。常放大光明。具足諸神通。",
    "X30n0600_007:0150b10": "名聞徧十方。一切之所敬。常說無上道。故號為普明。",
    "X30n0600_007:0150b11": "此一行。頌上得果也。",
    "X30n0600_007:0150b12": "其國土清淨。菩薩皆勇猛。咸昇妙樓閣。遊諸十方國。",
    "X30n0600_007:0150b13": "以無上供具。奉獻於諸佛。作是供養已。心懷大歡喜。",
    "X30n0600_007:0150b14": "須臾還本國。有如是神力。",
    "X30n0600_007:0150b15": "此二行半。明國淨所化事。",
    "X30n0600_007:0150b16": "佛壽六萬劫。正法住倍壽。像法復倍是。法滅天人憂。",
    "X30n0600_007:0150b17": "此一行。明佛壽命。及法住像正。已上頌陳如得記",
    "X30n0600_007:0150b18": "竟。",
    "X30n0600_007:0150b19": "其五百比丘。次第當作佛。同號曰普明。轉次而授記。",
    "X30n0600_007:0150b20": "我滅度之後。某甲當作佛。",
    "X30n0600_007:0150b21": "此一行半。明五百比丘授記得果轉記也。",
    "X30n0600_007:0150b22": "其所化世間。亦如我今日。國土之嚴淨。及諸神通力。",
    "X30n0600_007:0150b23": "菩薩聲聞眾。",
    "X30n0600_007:0150b24": "此一行一句。頌國淨及所化也。",
    "X30n0600_007:0150c01": "正法及像法。壽命劫多少。皆如上所說。",
    "X30n0600_007:0150c02": "此三句。頌例上正像壽命劫時也。頌五百記畢。",
    "X30n0600_007:0150c03": "迦葉汝已知。五百自在者。餘諸聲聞眾。亦當復如是。",
    "X30n0600_007:0150c04": "其不在此會。汝當為宣說。",
    "X30n0600_007:0150c05": "此一行半。頌總授一切聲聞記也。已上千二百訖",
    "X30n0600_007:0150c06": "此。明授記竟。△下去明五百領解。文有長行偈頌。",
    "X30n0600_007:0150c07": "長行先經家敘其歡喜。次自陳領解。經家先慶今",
    "X30n0600_007:0150c08": "得解歡喜。次愧昔不解。故自責。慶中先明內心慶",
    "X30n0600_007:0150c09": "喜。後明外形恭敬也。",
    "X30n0600_007:0150c10": "爾時五百阿羅漢。於佛前得授記已。歡喜踊躍。",
    "X30n0600_007:0150c11": "此是經家敘得解歡喜。初內心喜也。",
    "X30n0600_007:0150c12": "即從座起。到於佛前。頭面禮足。",
    "X30n0600_007:0150c13": "此是經家敘外形恭敬也。",
    "X30n0600_007:0150c14": "悔過自責。",
    "X30n0600_007:0150c15": "此是經家敘其愧昔不解。已上經家敘竟。△下去",
    "X30n0600_007:0150c16": "是第二自陳領解有二。一法說。二譬說。法說中二。",
    "X30n0600_007:0150c17": "初悔得少為足。次責根鈍難悟。分文竟。",
    "X30n0600_007:0150c18": "世尊。我等常作是念。自謂已得究竟滅度。",
    "X30n0600_007:0150c19": "此是初悔責昔迷得少為足。不知求大也。",
    "X30n0600_007:0150c20": "今乃知之。",
    "X30n0600_007:0150c21": "此是責根鈍難悟。今始得悟。不早知之。今知小非",
    "X30n0600_007:0150c22": "是究竟。大乘始為真實也。此約法說陳領解。△此",
    "X30n0600_007:0150c23": "下約譬說。自陳領解二。初略。次正舉譬說也。",
    "X30n0600_007:0150c24": "如無智者。",
    "X30n0600_007:0151a01": "此略舉喻況也。",
    "X30n0600_007:0151a02": "所以者何。我等應得如來智慧。而便自以小智為足。",
    "X30n0600_007:0151a03": "此釋出無智之意也。略舉譬喻竟。△下去正譬說",
    "X30n0600_007:0151a04": "有二。一者醉酒譬。譬法說自悔得少為足。不知求",
    "X30n0600_007:0151a05": "大。領前法譬宿世中施權意。二者親友覺悟譬。譬",
    "X30n0600_007:0151a06": "法說自責根鈍難悟。今乃知之。領前法譬宿世中",
    "X30n0600_007:0151a07": "顯實文也。故前開譬本中。直作開權顯實。則應三",
    "X30n0600_007:0151a08": "周及信解五百領解之文。上作三節開文。意在於",
    "X30n0600_007:0151a09": "此。今就初醉酒譬。領前施權中。復三。一繫珠譬。領",
    "X30n0600_007:0151a10": "上王子結緣。二醉臥不覺譬。領上遇其退大。三起",
    "X30n0600_007:0151a11": "已遊行譬。領上接之以小也。分文竟。",
    "X30n0600_007:0151a12": "世尊。譬如有人。至親友家。醉酒而臥。是時親友。官事",
    "X30n0600_007:0151a13": "當行。以無價寶珠。繫其衣裏。與之而去。",
    "X30n0600_007:0151a14": "此是醉酒譬中。初繫珠譬。領前法譬。宿世三周施",
    "X30n0600_007:0151a15": "權意也。言譬如有人者。即諸聲聞。昔在大時。有二",
    "X30n0600_007:0151a16": "乘小機當發時也。至親友者。昔日第十六王子也。",
    "X30n0600_007:0151a17": "家者。即大乘教為家也。醉酒而臥者。當于爾時。大",
    "X30n0600_007:0151a18": "機暫發。無明暫伏。以得聞經。內心微解。似醍未醉。",
    "X30n0600_007:0151a19": "以無明重故。還復迷失。如醉酒而臥。醉有二義。一",
    "X30n0600_007:0151a20": "重醉都不覺知。如前墯落中。初幼稚譬。著五欲。但",
    "X30n0600_007:0151a21": "如法師常不輕等。或一句結緣者。二輕醉微覺尋",
    "X30n0600_007:0151a22": "忘。亦名不覺。如前墯落中次善弱。或五品初。未入",
    "X30n0600_007:0151a23": "相似。故云善根弱耳。雖有二義。終成繫珠。如毒鼓",
    "X30n0600_007:0151a24": "耳。當知貧人本來先醉。加蒙肴膳。下偈云具諸肴",
    "X30n0600_007:0151b01": "膳等。受已而臥。三教助道。猶如肴膳。更以異方便。",
    "X30n0600_007:0151b02": "助顯第一義也。肴膳食已便消。如方便教非究竟",
    "X30n0600_007:0151b03": "益。往在大通佛所。未結大緣已前。歷諸味中。竝聞",
    "X30n0600_007:0151b04": "三教。及至法華。雖聞圓頓。但成結緣。如繫珠也。是",
    "X30n0600_007:0151b05": "時親友官事當行者。明王子餘處機興。逗緣往應。",
    "X30n0600_007:0151b06": "故云當行。弘法化他。此非私務。故云官事。無價寶",
    "X30n0600_007:0151b07": "珠者。一乘實相。真如智寶也。此是約教。乃以了因。",
    "X30n0600_007:0151b08": "而為繫珠。教中詮理。故云真如。教是智用。故云智",
    "X30n0600_007:0151b09": "寶。若約受化者。教能生智。亦名為智也。寶是智義。",
    "X30n0600_007:0151b10": "俱是智家之寶也。繫其衣裏者。慙愧忍辱。能遮瞋",
    "X30n0600_007:0151b11": "恚。及防外惡。即是外衣。信樂之心。內裹善根。即是",
    "X30n0600_007:0151b12": "內衣。于時聞法。微信樂欲。即了因智願種子也。當",
    "X30n0600_007:0151b13": "知初結緣時。具足二衣。具慙愧。故有信樂。故方能",
    "X30n0600_007:0151b14": "結緣。中間退大墮惡。而起慙愧。則無外衣。若約現",
    "X30n0600_007:0151b15": "無信樂。乃似內衣亦無。且據當時所繫。內種仍存。",
    "X30n0600_007:0151b16": "與本信俱。義如內衣猶在。但是衣弊。非全無衣。故",
    "X30n0600_007:0151b17": "親友示時。還示衣裏。即是示本慙信時也。據此而",
    "X30n0600_007:0151b18": "言。無衣繫身。理亦無失。此領上王子結緣云。是時",
    "X30n0600_007:0151b19": "十六菩薩沙彌。知佛入室。乃至為四部眾。廣說分",
    "X30n0600_007:0151b20": "別妙法華經也。",
    "X30n0600_007:0151b21": "其人醉臥。都不覺知。",
    "X30n0600_007:0151b22": "此是醉酒中。第二醉臥不覺。無明心重。尋復不憶。",
    "X30n0600_007:0151b23": "此領中間懈退。不受大法也。上云。所將人眾。中路",
    "X30n0600_007:0151b24": "退還。至今欲退還也。",
    "X30n0600_007:0151c01": "起已遊行。到於他國。為衣食故。勤力求索。甚大艱難。",
    "X30n0600_007:0151c02": "若少有所得。便以為足。",
    "X30n0600_007:0151c03": "此是醉酒喻中。第三起已遊行喻者。領上接之以",
    "X30n0600_007:0151c04": "小。受三乘化也。善根欲發。厭苦求樂。故云起已遊",
    "X30n0600_007:0151c05": "行。無明覆解。不知向本求大乘衣食。故言到於他",
    "X30n0600_007:0151c06": "國。求於小乘衣食。又若魔佛相望。以生死魔界為",
    "X30n0600_007:0151c07": "他國。佛法大小皆為本國。又就小大相望。小乘未",
    "X30n0600_007:0151c08": "免生死。猶是他國。大乘永免生死。乃為本生。究竟",
    "X30n0600_007:0151c09": "還源也。應當更求寶衣天饌。而但求蔽身之衣。劣",
    "X30n0600_007:0151c10": "充軀之食者。由向他國故也。此明背大乘國。往小",
    "X30n0600_007:0151c11": "乘土。不知從珠取給。而但傭作自資。獲一日價。故",
    "X30n0600_007:0151c12": "云得少為足也。上經云。導師多諸方便。乃至以方",
    "X30n0600_007:0151c13": "便力。於險道中。過三百由旬。化作一城也。△下於",
    "X30n0600_007:0151c14": "後會遇去。是第二親友發覺譬也。領上以是因緣。",
    "X30n0600_007:0151c15": "今說法華經。等賜大車也。此文為三。先呵責。二示",
    "X30n0600_007:0151c16": "珠。三勸貿。應知珠雖價直無數眾寶。必須貿易方",
    "X30n0600_007:0151c17": "有濟用。了因內解。雖復究竟。必以種易現。以昔一",
    "X30n0600_007:0151c18": "解一切解。而貿一行一切行。珠體不竭。貿亦無窮。",
    "X30n0600_007:0151c19": "故須更聽更修。方顯寶之功用。如華嚴中得摩尼",
    "X30n0600_007:0151c20": "珠。十種瑩治。方能雨寶。解行相稱。方堪佛記。從是",
    "X30n0600_007:0151c21": "已後。則具有寂滅忍衣。首楞嚴食。自行化他。無量",
    "X30n0600_007:0151c22": "眾寶。無功用位。彼此不窮。先呵責者。譬上動執生",
    "X30n0600_007:0151c23": "疑。次示珠。譬宿世因緣。三勸貿譬。得記作佛。三周",
    "X30n0600_007:0151c24": "皆有此意。如下釋中。",
    "X30n0600_007:0152a01": "於後親友。會遇見之。而作是言。咄哉丈夫。何為衣食。",
    "X30n0600_007:0152a02": "乃至如是。我昔欲令汝得安樂。五欲自恣。",
    "X30n0600_007:0152a03": "此是親友發覺中。初呵責也。法說中云我令脫苦",
    "X30n0600_007:0152a04": "縛。譬中云我先不言皆為菩提。宿世中云汝等善",
    "X30n0600_007:0152a05": "聽。三周並呵責文也。",
    "X30n0600_007:0152a06": "於某年日月。以無價寶珠。繫汝衣裏。今故現在。而汝",
    "X30n0600_007:0152a07": "不知。勤苦憂惱。以求自活。甚為癡也。",
    "X30n0600_007:0152a08": "此是發覺第二示珠也。某年日月者。指大通佛所",
    "X30n0600_007:0152a09": "也。法說中。五佛章。即是開示。譬說中。三車一車。即",
    "X30n0600_007:0152a10": "是示珠。宿世因緣中。覆講結緣。還為說大。即是示",
    "X30n0600_007:0152a11": "珠。此即三周俱有示珠義也。",
    "X30n0600_007:0152a12": "汝今可以此寶。貿易所須。常可如意。無所乏短。",
    "X30n0600_007:0152a13": "此是第三勸貿譬。法說中身子得記。譬說中。中根",
    "X30n0600_007:0152a14": "得記。宿世中。下根得記。此即三周並有勸貿也。始",
    "X30n0600_007:0152a15": "從上如無智者訖此。是開譬自陳領解竟。△下從",
    "X30n0600_007:0152a16": "佛亦如是去。是第二合上譬說。上譬本有二。今合",
    "X30n0600_007:0152a17": "二。中各有三意。",
    "X30n0600_007:0152a18": "佛亦如是。為菩薩時。教化我等。令發一切智心。",
    "X30n0600_007:0152a19": "此合上初醉酒中。第一繫珠也。上云。世尊譬如有",
    "X30n0600_007:0152a20": "人至親友家。乃至與之而去文也。",
    "X30n0600_007:0152a21": "而尋廢忘。不知不覺。",
    "X30n0600_007:0152a22": "此合上醉酒中。第二醉不覺知。上文云。其人醉臥。",
    "X30n0600_007:0152a23": "都不覺知也。",
    "X30n0600_007:0152a24": "既得阿羅漢道。自謂滅度。資生艱難。得少為足。",
    "X30n0600_007:0152b01": "此合上初醉中。第三起已遊行。上云起已遊行。乃至",
    "X30n0600_007:0152b02": "若少有所得。便以為足。已上三文。合上初醉酒譬竟。",
    "X30n0600_007:0152b03": "△下去是合後親友覺悟譬。上譬有三。今合亦三。",
    "X30n0600_007:0152b04": "一切智願。猶在不失。今者世尊。覺悟我等。作如是言。",
    "X30n0600_007:0152b05": "諸比丘。汝等所得。非究竟滅。",
    "X30n0600_007:0152b06": "此合上遊行中。初呵責譬也。上云。於後親友。至乃",
    "X30n0600_007:0152b07": "至如是。",
    "X30n0600_007:0152b08": "我久令汝等種佛善根。以方便故。示涅槃相。而汝謂",
    "X30n0600_007:0152b09": "為實得滅度。",
    "X30n0600_007:0152b10": "此合上遊行中。第二示珠譬也。上云。我昔欲令汝",
    "X30n0600_007:0152b11": "得安樂。乃至以求自活。甚為癡也。",
    "X30n0600_007:0152b12": "世尊。我今乃知。實是菩薩。得授阿耨多羅三藐三菩",
    "X30n0600_007:0152b13": "提記。以是因緣。甚大歡喜。得未曾有。",
    "X30n0600_007:0152b14": "此合上遊行中。第三勸貿所須也。上云汝今可以",
    "X30n0600_007:0152b15": "此寶貿易。乃至無所之短。長行竟。",
    "X30n0600_007:0152b16": "爾時阿若憍陳如等。欲重宣此義。而說偈言。",
    "X30n0600_007:0152b17": "下去第二偈頌。有十二行半。為二。初一行半。頌上",
    "X30n0600_007:0152b18": "內心得解。又為二。",
    "X30n0600_007:0152b19": "我等聞無上。安隱授記聲。歡喜未曾有。禮無量智佛。",
    "X30n0600_007:0152b20": "此初一行。頌上慶喜。上云爾時五百阿羅漢。至頭",
    "X30n0600_007:0152b21": "面禮足文也。",
    "X30n0600_007:0152b22": "今於世尊前。自悔諸過咎。",
    "X30n0600_007:0152b23": "此半行。頌上悔過自責。頌初內解竟。△次於無量",
    "X30n0600_007:0152b24": "下。第二有十一行。頌自陳領解。上文有二。",
    "X30n0600_007:0152c01": "於無量佛寶。得少涅槃分。",
    "X30n0600_007:0152c02": "此初半行。頌上法說中。悔責得少為足。略不頌難",
    "X30n0600_007:0152c03": "悟。今乃知之。即上云世尊我等常作是念。至究竟",
    "X30n0600_007:0152c04": "滅度文也。",
    "X30n0600_007:0152c05": "如無智愚人。便自以為足。",
    "X30n0600_007:0152c06": "此半行。頌上譬中。初略舉譬。便自以為足。及頌上",
    "X30n0600_007:0152c07": "釋無智意。上云如無智者。乃至而便自以小智為",
    "X30n0600_007:0152c08": "足。頌略譬文竟。△下去頌正譬文開合。初六行頌",
    "X30n0600_007:0152c09": "開譬。後四行頌合譬。上開有二。",
    "X30n0600_007:0152c10": "譬如貧窮人。往至親友家。其家甚大富。具設諸肴膳。",
    "X30n0600_007:0152c11": "以無價寶珠。繫著內衣裏。默與而捨去。",
    "X30n0600_007:0152c12": "此一行三句。頌上廣譬中。初繫珠譬。上云世尊譬",
    "X30n0600_007:0152c13": "如有人。乃至與之而去文也。",
    "X30n0600_007:0152c14": "時臥不覺知。",
    "X30n0600_007:0152c15": "此一句。頌上其人醉臥都不覺知也。",
    "X30n0600_007:0152c16": "是人既已起。遊行詣他國。求衣食自濟。資生甚艱難。",
    "X30n0600_007:0152c17": "得少便為足。更不願好者。不覺內衣裏。有無價寶珠。",
    "X30n0600_007:0152c18": "此二行。頌上起已遊行。已上四行。總是頌上捨寶",
    "X30n0600_007:0152c19": "不知。下去二行。頌上親友覺悟譬。",
    "X30n0600_007:0152c20": "與珠之親友。後見此貧人。苦切責之已。",
    "X30n0600_007:0152c21": "此三句。頌上呵責文。",
    "X30n0600_007:0152c22": "示以所繫珠。",
    "X30n0600_007:0152c23": "此一句。頌上示珠。上文云。我昔欲令汝得安樂。乃",
    "X30n0600_007:0152c24": "至甚為癡也。",
    "X30n0600_007:0153a01": "貧人見此珠。其心大歡喜。富有諸財物。五欲而自恣。",
    "X30n0600_007:0153a02": "此頌上勸貿已覺悟譬。已上頌上六行。總是頌親",
    "X30n0600_007:0153a03": "友開譬竟。△下去頌合譬有二。初合醉酒喻。",
    "X30n0600_007:0153a04": "我等亦如是。世尊於長夜。常愍見教化。令種無上願。",
    "X30n0600_007:0153a05": "此一行。頌上合醉酒中。初繫珠譬也。",
    "X30n0600_007:0153a06": "我等無智故。不覺亦不知。",
    "X30n0600_007:0153a07": "此二句。頌上合醉酒中。第二醉臥不覺也。",
    "X30n0600_007:0153a08": "得少涅槃分。自足不求餘。",
    "X30n0600_007:0153a09": "此二句。頌上合醉酒中。第三起已遊行也。已上二",
    "X30n0600_007:0153a10": "行。總是頌合初醉酒譬竟。△下去是頌合譬中。第",
    "X30n0600_007:0153a11": "二親友覺悟譬。",
    "X30n0600_007:0153a12": "今佛覺悟我。言非實滅度。",
    "X30n0600_007:0153a13": "此二句。頌上合覺悟中。初呵責文也。",
    "X30n0600_007:0153a14": "得佛無上慧。爾乃為真滅。",
    "X30n0600_007:0153a15": "此二句。頌上合中。第二示珠也。",
    "X30n0600_007:0153a16": "我今從佛聞。授記莊嚴事。及轉次受決。身心徧歡喜。",
    "X30n0600_007:0153a17": "此一行。頌上合中。第三勸貿文也。已上二行。總是",
    "X30n0600_007:0153a18": "頌第二親友覺悟譬竟。",
    "X30n0600_007:0153a19": "玅法蓮華經授學無學人記品第九",
    "X30n0600_007:0153a20": "此品。是授記文中第二段也。初因緣釋者。研真斷",
    "X30n0600_007:0153a21": "惑。名為學。真窮惑盡。名無學。研修真理。慕求勝見。",
    "X30n0600_007:0153a22": "名之為學。學位在三果四向。真無漏慧也。阿羅漢",
    "X30n0600_007:0153a23": "果。研理已窮。勝見已極。無所復學。故名無學。學無",
    "X30n0600_007:0153a24": "學別。即世界悉檀。見道位即為人。修道位即對治。",
    "X30n0600_007:0153b01": "無學位即第一義。此因緣釋品也。若約教者。析法",
    "X30n0600_007:0153b02": "研真。名之為學。惑盡真窮。名為無學。三藏也。體法",
    "X30n0600_007:0153b03": "研真。名之為學。無真無惑。名為無學。通教也。自淺",
    "X30n0600_007:0153b04": "之深。名之為學。通別惑盡。權實理窮。名為無學。別",
    "X30n0600_007:0153b05": "教也。研如來藏。有學無學。法性實相。非學非無學。",
    "X30n0600_007:0153b06": "而學而無學。即圓教也。若觀心者。六即之中。究竟",
    "X30n0600_007:0153b07": "即為無學位。餘四即名為學。理即非學非無學。又",
    "X30n0600_007:0153b08": "六即者。通皆非學非無學。分真已去而學而無學。",
    "X30n0600_007:0153b09": "此約觀心解竟。品文為二。一請記。二授記。請中復",
    "X30n0600_007:0153b10": "二。一者二人請。二者二千人請。二人請記。復二。",
    "X30n0600_007:0153b11": "爾時阿難羅睺羅。而作是念。我等每自思惟。設得授",
    "X30n0600_007:0153b12": "記。不亦快乎。",
    "X30n0600_007:0153b13": "此初明二人默念也。",
    "X30n0600_007:0153b14": "即從座起。到於佛前。頭面禮足。俱白佛言。世尊。我等",
    "X30n0600_007:0153b15": "於此亦應有分。唯有如來。我等所歸。",
    "X30n0600_007:0153b16": "二明發言請記中。初引例。亦應有分故也。",
    "X30n0600_007:0153b17": "又我等。為一切世間。天人阿修羅。所見知識。阿難常",
    "X30n0600_007:0153b18": "為侍者。護持法藏。羅睺羅是佛之子。若佛見授阿耨",
    "X30n0600_007:0153b19": "多羅三藐三菩提記者。我願既滿。眾望亦足。",
    "X30n0600_007:0153b20": "此是發言請記中。次引望請也。二人最親。時眾所",
    "X30n0600_007:0153b21": "望。羅云是佛子。俗中親重。阿難持佛法藏。道中親",
    "X30n0600_007:0153b22": "勝。勝重兩人不蒙別記。則眾望不足也。問。若重若",
    "X30n0600_007:0153b23": "勝。應同上流。何意在此方記。若如列眾。二人在上",
    "X30n0600_007:0153b24": "周數中獲記。何意居下耶。答。總與千二百記。二人",
    "X30n0600_007:0153c01": "已同下根上流。雖有多人所識。意為引於下根故",
    "X30n0600_007:0153c02": "也。今更索別記耳。阿難是學人。羅云是弟子位。入",
    "X30n0600_007:0153c03": "在學無學章耳。二人請竟。",
    "X30n0600_007:0153c04": "爾時學無學聲聞弟子。二千人。皆從座起。偏袒右肩。",
    "X30n0600_007:0153c05": "到於佛前。一心合掌。瞻仰世尊。如阿難羅睺羅所願。",
    "X30n0600_007:0153c06": "住立一面。",
    "X30n0600_007:0153c07": "此明二千請記。但有默念引例。二意同故。言如阿",
    "X30n0600_007:0153c08": "難願耳。無發言者。無重無勝等事故也。請畢。△下",
    "X30n0600_007:0153c09": "去如來授記。為二。一先記二人。後記二千。阿難記",
    "X30n0600_007:0153c10": "中。復五。一長行。二偈頌。三八千菩薩生疑。四如來",
    "X30n0600_007:0153c11": "發迹釋疑。五阿難顯本述歎。",
    "X30n0600_007:0153c12": "爾時佛告阿難。汝於來世。當得作佛。號山海慧自在",
    "X30n0600_007:0153c13": "通王如來。應供。正徧知。明行足。善逝。世間解。無上士。",
    "X30n0600_007:0153c14": "調御丈夫。天人師。佛世尊。",
    "X30n0600_007:0153c15": "此明得果。",
    "X30n0600_007:0153c16": "當供養六十二億諸佛。護持法藏。然後得阿耨多羅",
    "X30n0600_007:0153c17": "三藐三菩提。教化二十千萬億恒河沙諸菩薩等。令",
    "X30n0600_007:0153c18": "成阿耨多羅三藐三菩提。",
    "X30n0600_007:0153c19": "此明行因所化。",
    "X30n0600_007:0153c20": "國名常立勝幡。其土清淨。瑠璃為地。劫名妙音徧滿。",
    "X30n0600_007:0153c21": "其佛壽命。無量千萬億阿僧祗劫。若人於千萬億無",
    "X30n0600_007:0153c22": "量阿僧祗劫中。筭數校計。不能得知。正法住世。倍於",
    "X30n0600_007:0153c23": "壽命。像法住世。復倍正法。",
    "X30n0600_007:0153c24": "此明國劫名號佛壽法住時節。",
    "X30n0600_007:0154a01": "阿難。是山海慧自在通王佛。為十方無量千萬億恒",
    "X30n0600_007:0154a02": "河沙等。諸佛如來。所共讚歎稱其功德。",
    "X30n0600_007:0154a03": "此明為佛護念也。已上總是初長行文畢。",
    "X30n0600_007:0154a04": "爾時世尊。欲重宣此義。而說偈言。",
    "X30n0600_007:0154a05": "我今僧中說。阿難持法者。當供養諸佛。然後成正覺。",
    "X30n0600_007:0154a06": "號曰山海慧。自在通王佛。其國土清淨。名常立勝幡。",
    "X30n0600_007:0154a07": "教化諸菩薩。其數如恒沙。佛有大威德。名聞滿十方。",
    "X30n0600_007:0154a08": "壽命無有量。以愍眾生故。正法倍壽命。像法復倍是。",
    "X30n0600_007:0154a09": "如恒河沙等。無數諸眾生。於此佛法中。種佛道因緣。",
    "X30n0600_007:0154a10": "此五偈。頌上行因得果所化壽命。法住久遠。已上",
    "X30n0600_007:0154a11": "是第二偈頌也。",
    "X30n0600_007:0154a12": "爾時會中新發意菩薩。八千人。咸作是念。我等尚不",
    "X30n0600_007:0154a13": "聞諸大菩薩。得如是記。有何因緣。而諸聲聞。得如是",
    "X30n0600_007:0154a14": "決。",
    "X30n0600_007:0154a15": "第三八千生疑也。疑者通疑。聲聞方始今日發心。",
    "X30n0600_007:0154a16": "即蒙佛記。國淨若此。昔方等中。記諸菩薩。經無量",
    "X30n0600_007:0154a17": "劫行。方乃得佛記耶。",
    "X30n0600_007:0154a18": "爾時世尊。知諸菩薩心之所念。而告之曰。諸善男子。",
    "X30n0600_007:0154a19": "我與阿難等。於空王佛所。同時發阿耨多羅三藐三",
    "X30n0600_007:0154a20": "菩提心。阿難常樂多聞。我常勤精進。是故我已得成",
    "X30n0600_007:0154a21": "阿耨多羅三藐三菩提。而阿難護持我法。亦護將來",
    "X30n0600_007:0154a22": "諸佛法藏。教化成就諸菩薩眾。其本願如是。故獲斯",
    "X30n0600_007:0154a23": "記。",
    "X30n0600_007:0154a24": "第四如來釋疑。由上菩薩生疑。佛即發迹釋疑。昔",
    "X30n0600_007:0154b01": "日與我同發大心。即是同學。由我精進。前超得佛。",
    "X30n0600_007:0154b02": "由彼多聞。猶故持經。迹為侍者。本地如此。今授妙",
    "X30n0600_007:0154b03": "記。何足可疑耶。",
    "X30n0600_007:0154b04": "阿難面於佛前。自聞授記。及國土莊嚴。所願具足。心",
    "X30n0600_007:0154b05": "大歡喜。得未曾有。即時憶念過去無量千萬億。諸佛",
    "X30n0600_007:0154b06": "法藏。通達無礙。如今所聞。亦識本願。爾時阿難。而說",
    "X30n0600_007:0154b07": "偈言。",
    "X30n0600_007:0154b08": "世尊甚希有。令我念過去。無量諸佛法。如今日所聞。",
    "X30n0600_007:0154b09": "我今無復疑。安住於佛道。方便為侍者。護持諸佛法。",
    "X30n0600_007:0154b10": "第五明阿難顯本述嘆。授阿難記竟。",
    "X30n0600_007:0154b11": "爾時佛告羅睺羅。汝於來世。當得作佛。號蹈七寶華",
    "X30n0600_007:0154b12": "如來。應供。正徧知。明行足。善逝。世間解。無上士。調御",
    "X30n0600_007:0154b13": "丈夫。天人師。佛世尊。當供養十世界微塵等數諸佛",
    "X30n0600_007:0154b14": "如來。常為諸佛。而作長子。猶如今也。是蹈七寶華佛。",
    "X30n0600_007:0154b15": "國土莊嚴。壽命劫數。所化弟子。正法像法。亦如山海",
    "X30n0600_007:0154b16": "慧自在通王如來。無異。亦為此佛。而作長子。過是已",
    "X30n0600_007:0154b17": "後。當得阿耨多羅三藐三菩提。爾時世尊。欲重宣此",
    "X30n0600_007:0154b18": "義。而說偈言。",
    "X30n0600_007:0154b19": "我為太子時。羅睺為長子。我今成佛道。受法為法子。",
    "X30n0600_007:0154b20": "於未來世中。見無量億佛。皆為其長子。一心求佛道。",
    "X30n0600_007:0154b21": "羅睺羅密行。唯我能知之。現為我長子。以示諸眾生。",
    "X30n0600_007:0154b22": "無量億千萬。功德不可數。安住於佛法。以求無上道。",
    "X30n0600_007:0154b23": "已上長行偈頌。授羅云記竟。△下去授二千人記。",
    "X30n0600_007:0154b24": "長行偈頌。得記歡喜。",
    "X30n0600_007:0154c01": "爾時世尊。見學無學二千人。其意柔輭。寂然清淨。一",
    "X30n0600_007:0154c02": "心觀佛。佛告阿難。汝見是學無學二千人不。唯然已",
    "X30n0600_007:0154c03": "見。阿難。是諸人等。當供養五十世界微塵數諸佛如",
    "X30n0600_007:0154c04": "來。恭敬尊重。護持法藏。末後同時。於十方國。各得成",
    "X30n0600_007:0154c05": "佛。皆同一號。名曰寶相如來。應供。正徧知。明行足。善",
    "X30n0600_007:0154c06": "逝。世間解。無上士。調御丈夫。天人師。佛世尊。壽命一",
    "X30n0600_007:0154c07": "劫。國土莊嚴。聲聞菩薩。正法像法。皆悉同等。",
    "X30n0600_007:0154c08": "此明授二千人記。行因得果。國名法住等。如文。",
    "X30n0600_007:0154c09": "爾時世尊。欲重宣此義。而說偈言。",
    "X30n0600_007:0154c10": "是二千聲聞。今於我前住。悉皆與授記。未來當成佛。",
    "X30n0600_007:0154c11": "所供養諸佛。如上說塵數。護持其法藏。後當成正覺。",
    "X30n0600_007:0154c12": "各於十方國。悉同一名號。俱時坐道場。以證無上慧。",
    "X30n0600_007:0154c13": "皆名為寶相。國土及弟子。正法與像法。悉等無有異。",
    "X30n0600_007:0154c14": "咸以諸神通。度十方眾生。名聞普周徧。漸入於涅槃。",
    "X30n0600_007:0154c15": "此五偈文。頌上可見。",
    "X30n0600_007:0154c16": "爾時學無學二千人。聞佛授記。歡喜踊躍。而說偈言。",
    "X30n0600_007:0154c17": "世尊慧燈明。我聞授記音。心歡喜充滿。如甘露見灌。",
    "X30n0600_007:0154c18": "長行偈頌。明二千人得記歡喜也。始從方便品訖",
    "X30n0600_007:0154c19": "此。是迹三周正說。領解受記。正宗分竟。",
    "X30n0600_007:0154c20": "玅法蓮華經法師品第十",
    "X30n0600_007:0154c21": "此下五品。是迹門流通分也。非止蔭益當時。復津",
    "X30n0600_007:0154c22": "洽來世。故有五品流通。細科如下辨。釋此品題。應",
    "X30n0600_007:0154c23": "總別二釋。初總釋。次減數解也。此品五種法師。一",
    "X30n0600_007:0154c24": "受持。二讀。三誦。四解說。五書寫。然五法師者。未有",
    "X30n0600_007:0155a01": "一文著一二等言。古今共立稱。為五種法師。故依",
    "X30n0600_007:0155a02": "經論所立。多少不同。所以此品通名法師。若大論",
    "X30n0600_007:0155a03": "明六種法師。信力故受。念力故持。看文為讀。不忘",
    "X30n0600_007:0155a04": "為誦。宣傳為說。聖人經書。難解解釋。成六種法師。",
    "X30n0600_007:0155a05": "今經合受持為一。合解說為一。開讀誦為二。足書",
    "X30n0600_007:0155a06": "寫為五。經意如此。與論異。名有離合之殊。更通別",
    "X30n0600_007:0155a07": "判之。若別論。四人是自行。一人是化他。大經分九",
    "X30n0600_007:0155a08": "品。前四人無解。即是弟子位。熈連三恒也。從四恒",
    "X30n0600_007:0155a09": "十六分中。有一分解義。至八恒具足人解。此五人",
    "X30n0600_007:0155a10": "竝能說。俱是師位。此別約師弟。分法師。若通論者。",
    "X30n0600_007:0155a11": "自軌五法。則自行之法師。若教他五法。則化他之",
    "X30n0600_007:0155a12": "法師。自軌故通稱弟子。化他故通稱法師。今從通",
    "X30n0600_007:0155a13": "義。故名法師品。初總釋品竟。次減數釋者。有四。初",
    "X30n0600_007:0155a14": "束五種法師。即安樂行。四種法師。如後釋。第二束",
    "X30n0600_007:0155a15": "四為三法師者。初約三業。二約三門。三約三法。初",
    "X30n0600_007:0155a16": "受持是意業。讀誦解說是口業。書寫是身業。別論。",
    "X30n0600_007:0155a17": "口業是化他。身意是自行。通論。三業自軌。即是自",
    "X30n0600_007:0155a18": "行之師。三業教詔。即化他之師。故言法師品。此約",
    "X30n0600_007:0155a19": "三業釋也。次三門釋者。行此五法。以自熏修。福德",
    "X30n0600_007:0155a20": "門。弘宣五法廣利益者。即化他門。自修益彼。皆順",
    "X30n0600_007:0155a21": "佛教。即報恩門。別論者。自修報恩。名自行法師。益",
    "X30n0600_007:0155a22": "彼即化他法師。通論。自軌軌他。皆稱法師。故言法",
    "X30n0600_007:0155a23": "師品也。三約三法釋法師者。讀誦書寫。是外行。即",
    "X30n0600_007:0155a24": "如來衣。受持是內行。即如來座。解說益他。是如來",
    "X30n0600_007:0155b01": "室。如來室別論。是匠他。衣座別論。是自匠。通論不",
    "X30n0600_007:0155b02": "爾。慈悲覆物。慧利歸己。名之為室。遮彼惡。障己醜。",
    "X30n0600_007:0155b03": "名之為衣。安心於空。方能安他。安他安己。名之為",
    "X30n0600_007:0155b04": "座。此則自軌三法。亦名法師。若利物。必以慈悲入",
    "X30n0600_007:0155b05": "室為首。涉有。忍辱為基。濟他。以忘我為本。能行三",
    "X30n0600_007:0155b06": "法。大教宣通。即世間依止。故名法師品也。第三束",
    "X30n0600_007:0155b07": "三為二法師者。即自行化他。如前可解。亦有通別。",
    "X30n0600_007:0155b08": "別論各別。通論互通。自他皆互堪任故也。今通從",
    "X30n0600_007:0155b09": "化他。名法師品也。第四束二為一法師者。謂如來",
    "X30n0600_007:0155b10": "行具一切行。悲。拔一切苦。謂四趣。三界。二乘。菩薩",
    "X30n0600_007:0155b11": "等苦。慈。與一切樂。謂人天。涅槃。常住等樂。柔和衣。",
    "X30n0600_007:0155b12": "障一切醜。謂四住。無知。無明等醜。空座。亡一切相。",
    "X30n0600_007:0155b13": "謂有相。無相。非有相非無相。此如來行者。依大經",
    "X30n0600_007:0155b14": "聖行品文。所謂大乘大般涅槃。涅槃秪是三德秘",
    "X30n0600_007:0155b15": "藏。故以室衣座三。以釋三德。三德秪是一大涅槃。",
    "X30n0600_007:0155b16": "此大涅槃徧一切處。徧一切法。故名為一。此則通",
    "X30n0600_007:0155b17": "意也。別意者。慈悲生一切善。柔和遮一切惡。坐座",
    "X30n0600_007:0155b18": "蕩一切相。此對善惡蕩相釋法師。又慈忍立一切",
    "X30n0600_007:0155b19": "福德。空座成一切智慧。智慧是目。所謂五眼。福德",
    "X30n0600_007:0155b20": "是足。所謂六度。此對福慧釋法師。又慈悲勝一切",
    "X30n0600_007:0155b21": "聲聞緣覺。柔和勝一切凡夫外道。空座勝析體徧",
    "X30n0600_007:0155b22": "等菩薩。故淨名云。譬如勝怨乃可為勇。此對斥偏",
    "X30n0600_007:0155b23": "邪釋法師。又慈悲破天魔。柔和破陰魔。空破煩惱",
    "X30n0600_007:0155b24": "魔死魔。大品云。化一切眾生。觀一切空。魔不得便。",
    "X30n0600_007:0155c01": "此對破四魔釋法師也。又慈悲故能問。空座故能",
    "X30n0600_007:0155c02": "答。約具二嚴釋法師也。又慈忍能種能立能資。空",
    "X30n0600_007:0155c03": "慧能耘能破能導。此約喻釋法師。又慈悲故何所",
    "X30n0600_007:0155c04": "隔。柔和何所礙。坐座何所諍。此約體用釋法師。出",
    "X30n0600_007:0155c05": "三諦故。名為勝幢。包含普攝。名摩訶衍。是如來行。",
    "X30n0600_007:0155c06": "故稱三昧王。此約名不同釋。經言。一切善法。慈為",
    "X30n0600_007:0155c07": "根本。忍辱第一道。無相最為上。若論圓行法師。說",
    "X30n0600_007:0155c08": "不可盡。具如玄文明圓五行攝一切行。乃至四種",
    "X30n0600_007:0155c09": "三昧收一切行。一切行秪是一行。釋一法師。此減",
    "X30n0600_007:0155c10": "數釋畢。問。何致約三法。明法師。答。事而往論。必須",
    "X30n0600_007:0155c11": "登堂整服坐座。乃可敷弘。故約三耳。又若事理合",
    "X30n0600_007:0155c12": "論。葢迷惑不出三種。一約苦果起惑。故用悲門。二",
    "X30n0600_007:0155c13": "約結業起惑。故用忍門。三約諦理起惑。故用空門。",
    "X30n0600_007:0155c14": "用法三門。而示導之。又約理。迷真墮苦。故用慈悲",
    "X30n0600_007:0155c15": "門。迷俗沈空受樂。故用和忍門。迷中道成智障。故",
    "X30n0600_007:0155c16": "用空門。故約三諦三法釋法師。已上總釋品竟。次",
    "X30n0600_007:0155c17": "別釋者。法軌則也。師訓匠也。法雖可軌。體不自弘。",
    "X30n0600_007:0155c18": "通之在人。五種通經。皆得師稱。舉法成其自行。皆",
    "X30n0600_007:0155c19": "以妙法為師。師於妙法。自行成就。故言法師。又五",
    "X30n0600_007:0155c20": "種人。能以妙法。訓匠於他。故舉法目師。故稱法師",
    "X30n0600_007:0155c21": "品也。若自軌法。若法匠他。俱名法師者。則因緣釋",
    "X30n0600_007:0155c22": "品也。上文凡多種解。皆約圓教法門。而釋此品。此",
    "X30n0600_007:0155c23": "總別釋題竟。△此去五品流通。法師寶塔兩品。明",
    "X30n0600_007:0155c24": "弘經功深福重。流通未聞。利益巨大。達多一品。引",
    "X30n0600_007:0156a01": "往弘經。彼我兼益。以證功德深重。持品。八萬大士。",
    "X30n0600_007:0156a02": "忍力成者。此土弘經。新得記者。他土弘經。安樂行",
    "X30n0600_007:0156a03": "一品。舊云接退流通。或當如此。未必全然。外凡初",
    "X30n0600_007:0156a04": "心。欣斯勝福。見聲聞畏憚。聞菩薩擯辱。顧己力弱。",
    "X30n0600_007:0156a05": "無益自他。便生退沒。佛為此人。說安樂行。依此法",
    "X30n0600_007:0156a06": "弘。不慮危苦。又法師品。釋尊自說弘經功福。命覓",
    "X30n0600_007:0156a07": "流通。寶塔品。多寶分身。且證且助。勸覓流通。此示",
    "X30n0600_007:0156a08": "五品流通。大章意竟。此法師品。初長行偈頌。歎美",
    "X30n0600_007:0156a09": "五種法師能持法人。後長行偈頌。歎美所持之法。",
    "X30n0600_007:0156a10": "又示通經方軌。初又二。一就稟道弟子門。功深福",
    "X30n0600_007:0156a11": "重。二授道師門。初又二。初佛世弟子。二滅後弟子。",
    "X30n0600_007:0156a12": "初又二。",
    "X30n0600_007:0156a13": "爾時世尊。因藥王菩薩。告八萬大士。藥王。汝見是大",
    "X30n0600_007:0156a14": "眾中。無量諸天。龍王。夜叉。乾闥婆。阿修羅。迦樓羅。緊",
    "X30n0600_007:0156a15": "那羅。摩睺羅伽。人與非人。及比丘。比丘尼。優婆塞。優",
    "X30n0600_007:0156a16": "婆夷。求聲聞者。求辟支佛者。求佛道者。如是等類。",
    "X30n0600_007:0156a17": "此明佛世弟子中。初出人類也。因藥王告八萬者。",
    "X30n0600_007:0156a18": "因乃憑寄也。欲以妙法。憑寄藥王。使其領受。告語",
    "X30n0600_007:0156a19": "八萬。皆流通也。此流通初。告八萬大士者。大論云。",
    "X30n0600_007:0156a20": "法華是秘密。付諸菩薩。如今下文。尚得本眷。驗餘",
    "X30n0600_007:0156a21": "未堪也。若於佛前。當機妙悟者。是多聞深解。向二",
    "X30n0600_007:0156a22": "千五百者是。皆已現前。與總別記竟。今所揀類。或",
    "X30n0600_007:0156a23": "是八部之類。或是四眾三乘之類。在法華座席者。",
    "X30n0600_007:0156a24": "今指人問其見不者。的示持經得福之人也。",
    "X30n0600_007:0156b01": "咸於佛前。聞妙法華經。一偈一句。乃至一念隨喜者。",
    "X30n0600_007:0156b02": "我皆與授記。當得阿耨多羅三藐三菩提。",
    "X30n0600_007:0156b03": "此第二簡出得記之緣。明其時節。值佛在座。此應",
    "X30n0600_007:0156b04": "通二解。言一句一偈者。聞法極少也。乃至一念者。",
    "X30n0600_007:0156b05": "時節最促也。皆與記當得菩提者。明聞經極少。時",
    "X30n0600_007:0156b06": "極促。隨喜之功。遂得佛果。何況具足得聞。盡形受",
    "X30n0600_007:0156b07": "持。五種流通。三業供養。乘此一念。必得菩提。遠因",
    "X30n0600_007:0156b08": "不亡。藉茲而發。不同餘善。是故簡之。聞一偈一句",
    "X30n0600_007:0156b09": "者。聞少解淺之類。今皆與記。少者尚記。況復多深。",
    "X30n0600_007:0156b10": "以少況多。普廣若此。究而論之。必須盡行諸佛道",
    "X30n0600_007:0156b11": "法。二乘記已。尚經劫數。然若曉經旨者。與具足何",
    "X30n0600_007:0156b12": "殊。但自行化他。令始末耳。又聞一句一偈者。通論。",
    "X30n0600_007:0156b13": "但云聞極少法。舉經功深。部內隨取一句一偈。此",
    "X30n0600_007:0156b14": "通論也。若別論者。但令義合權實本迹。十妙四一",
    "X30n0600_007:0156b15": "之流。功福皆爾。下周四眾八部既然。中上亦爾。可",
    "X30n0600_007:0156b16": "以意知。不俟更說。此義亦通大小也。見實三昧經。",
    "X30n0600_007:0156b17": "別與四天王記。同名火持。三十三天。同名因陀羅",
    "X30n0600_007:0156b18": "幢。炎天同名淨智。兜率同名釋法王。上兩天亦通",
    "X30n0600_007:0156b19": "與記。不顯別名。梵天同名大智力。已上等是聞多",
    "X30n0600_007:0156b20": "解深之類。今品皆與聞少解淺之類耳。言皆與記",
    "X30n0600_007:0156b21": "者。必由此經成菩提故。雖無劫國。當得理同。應須",
    "X30n0600_007:0156b22": "以聞約行。廣明供養。宣通益他。豈可端拱唯仰初",
    "X30n0600_007:0156b23": "心耶。舊云此經支佛菩薩無受記。此文三乘皆記。",
    "X30n0600_007:0156b24": "不須疑也。通解畢。次別解者。一偈一句者。先引小",
    "X30n0600_007:0156c01": "經論釋。增一集云。隨取經要偈。如四諦之流者是",
    "X30n0600_007:0156c02": "也。十住毗婆沙云。惡賤名厭。不求名無欲。心無垢",
    "X30n0600_007:0156c03": "名解脫。捨檐名涅槃。惡賤於集。不求於苦。無垢是",
    "X30n0600_007:0156c04": "道。捨檐是滅。又云。佛告滿宿曰。我有四句。所謂四",
    "X30n0600_007:0156c05": "念等是。若觀心者。以一一句。以一一偈。無句無偈",
    "X30n0600_007:0156c06": "而不一者。此乃以一實觀。貫其所誦。故名為一。無",
    "X30n0600_007:0156c07": "一句偈不入實者。應明一觀之相。乃至大師。誦經",
    "X30n0600_007:0156c08": "觀法。還約誦持。以成觀相。若取迹門中要句。開示",
    "X30n0600_007:0156c09": "悟入。乘是寶乘。遊於四方。四安樂行。勸發四意等",
    "X30n0600_007:0156c10": "是也。已上釋通別二解句偈竟。經云一念隨喜者。",
    "X30n0600_007:0156c11": "自未有行。但隨喜法及人。功報尚多。況行到耶。言",
    "X30n0600_007:0156c12": "隨喜心有二。一豎論自為三。初若開權顯實。乃即權",
    "X30n0600_007:0156c13": "而實也。次即於一念心中。深解非權非實之理。信",
    "X30n0600_007:0156c14": "佛知見。須指一心法名為一念。非一念也。三又能",
    "X30n0600_007:0156c15": "雙解權實。事理圓融。雖具煩惱性。能知如來秘密",
    "X30n0600_007:0156c16": "之藏。況前云信佛知見者。於初心中。深信妙理。此",
    "X30n0600_007:0156c17": "理是己佛知見境。境非權實。故上雙非。以理望聞。",
    "X30n0600_007:0156c18": "聞淺理深。故名為豎。此初隨喜位相也。次橫論者。",
    "X30n0600_007:0156c19": "又若聞開權顯實之意。即於一心廣解一切心。即",
    "X30n0600_007:0156c20": "以一心望於餘心。名之為橫。即是一心。無復餘心。",
    "X30n0600_007:0156c21": "及一切法皆是佛法。無有障礙。以一切法。望一切",
    "X30n0600_007:0156c22": "心。亦名為橫。一心一法皆橫緣故。法純是心。心純",
    "X30n0600_007:0156c23": "是法。法既皆佛法。理合橫豎不二。若欲分別。辨說",
    "X30n0600_007:0156c24": "無窮。月四月至歲。旋轉不盡。且約觀行位說。雖未",
    "X30n0600_007:0157a01": "得真初隨喜心。能如此解。法既如此。人亦如是。此",
    "X30n0600_007:0157a02": "約橫論隨喜。即橫而豎。即豎而橫。故大經云。寧願",
    "X30n0600_007:0157a03": "少聞多解義味。即此意也。俟至第六經初更說。已",
    "X30n0600_007:0157a04": "上是明初佛世弟子竟。△下從佛告藥王去。明佛",
    "X30n0600_007:0157a05": "滅後弟子。亦為二。",
    "X30n0600_007:0157a06": "佛告藥王。又如來滅度之後。若有人聞妙法華經。乃",
    "X30n0600_007:0157a07": "至一偈一句。一念隨喜者。",
    "X30n0600_007:0157a08": "初出滅後弟子類。略舉於人。例上可知。",
    "X30n0600_007:0157a09": "我亦與授阿耨多羅三藐三菩提記。",
    "X30n0600_007:0157a10": "二明授記。功報如上說。可解。已上竝是稟道弟子",
    "X30n0600_007:0157a11": "門。功深福重。命覓流通也。△下從若復去。明第二",
    "X30n0600_007:0157a12": "授道五種師門。功深福重。有長行偈頌。長行有二。",
    "X30n0600_007:0157a13": "先別。次總。別者。人談下上。時談現未。次總者。無論",
    "X30n0600_007:0157a14": "下上及現未。通明。逆之得罪。順之得福。就別復二。",
    "X30n0600_007:0157a15": "一明現世。二明來世。就現復二。先明下品師。後明",
    "X30n0600_007:0157a16": "上品師。上下品師為二。初明師相。次明師功報。科",
    "X30n0600_007:0157a17": "畢。",
    "X30n0600_007:0157a18": "若復有人。受持讀誦。解說書寫。玅法華經。乃至一偈。",
    "X30n0600_007:0157a19": "於此經卷。敬視如佛。種種供養華香瓔珞。抹香塗香",
    "X30n0600_007:0157a20": "燒香。繒葢幢幡。衣服伎樂。乃至合掌恭敬。",
    "X30n0600_007:0157a21": "初明現在下品師相也。即是五種法師。十種供養",
    "X30n0600_007:0157a22": "也。一華。二香。三瓔珞。四末香。五塗香。六燒香。七幡",
    "X30n0600_007:0157a23": "葢。八衣服。九伎樂。十合掌恭敬。",
    "X30n0600_007:0157a24": "藥王當知。是諸人等。已曾供養十萬億佛。於諸佛所。",
    "X30n0600_007:0157b01": "成就大願。愍眾生故。生此人間。藥王。若有人。問何等",
    "X30n0600_007:0157b02": "眾生。於未來世。當得作佛。應示。是諸人等。於未來世。",
    "X30n0600_007:0157b03": "必得作佛。何以故。若善男子善女人。於法華經乃至",
    "X30n0600_007:0157b04": "一句。受持讀誦。解說書寫。種種供養經卷。華香瓔珞。",
    "X30n0600_007:0157b05": "抹香塗香燒香。繒葢幢幡。衣服伎樂。合掌恭敬。是人",
    "X30n0600_007:0157b06": "一切世間。所應瞻奉。應以如來供養而供養之。當知",
    "X30n0600_007:0157b07": "此人。是大菩薩。成就阿耨多羅三藐三菩提。哀愍眾",
    "X30n0600_007:0157b08": "生。願生此間。廣演分別妙法華經。",
    "X30n0600_007:0157b09": "次藥王當知是諸人等已曾供養下。明下品功深",
    "X30n0600_007:0157b10": "也。曾供養者。先因深也。愍眾生故生此人間。明現",
    "X30n0600_007:0157b11": "功大也。若有人問下。明未來報重也。△從何況下。",
    "X30n0600_007:0157b12": "明上品師。亦二。",
    "X30n0600_007:0157b13": "何況盡能受持。種種供養者。",
    "X30n0600_007:0157b14": "先況出上品師相也。",
    "X30n0600_007:0157b15": "藥王當知。是人自捨清淨業報。於我滅度後。愍眾生",
    "X30n0600_007:0157b16": "故。生於惡世。廣演此經。",
    "X30n0600_007:0157b17": "次明上品功報也。是人自捨清淨者。悲願牽故。仍",
    "X30n0600_007:0157b18": "是業生。未有通應。願兼於業。此現在師竟。△次明",
    "X30n0600_007:0157b19": "滅後師。亦有下上。下品二。",
    "X30n0600_007:0157b20": "若是善男子。善女人。我滅度後。能竊為一人。說法華",
    "X30n0600_007:0157b21": "經乃至一句。",
    "X30n0600_007:0157b22": "先明下品師相者。即是但豎得其意。有慧無聞。止",
    "X30n0600_007:0157b23": "堪竊說。未可處眾。故是下品師。竊為一人說一句",
    "X30n0600_007:0157b24": "者。雖得一句之之解。既不廣聞多學異義。不可眾",
    "X30n0600_007:0157c01": "中而說。一切問難。有所不通。便令正理不得宣弘。",
    "X30n0600_007:0157c02": "如釋論明。有慧無聞。譬如小雨無雷。若欲申此一",
    "X30n0600_007:0157c03": "句正言。且當竊說耳。故知亦許於內教中。廣習異",
    "X30n0600_007:0157c04": "義。以助正教。世有習俗典而云助正者。反淪至理。",
    "X30n0600_007:0157c05": "當知是人。則如來使。如來所遣。行如來事。",
    "X30n0600_007:0157c06": "第二明滅後下品師功報也。經是如智所說。說於",
    "X30n0600_007:0157c07": "如理。此能遣是教也。今日行人。乘此如教。宣於如理。",
    "X30n0600_007:0157c08": "即是如來所使。如王使傳命。若赴主心。故得名使。",
    "X30n0600_007:0157c09": "得所遣名也。行如來事者。如智照如理為事。此約",
    "X30n0600_007:0157c10": "自行。佛無他事。唯照理也。今日行人。依如教行如",
    "X30n0600_007:0157c11": "理。即是行如來事。當知真如是理。照即名事。故知",
    "X30n0600_007:0157c12": "大悲還依如理。照如說如。名如來事。更約化他釋",
    "X30n0600_007:0157c13": "者。一如智。一如理。化眾生為事。今日行人。能有大",
    "X30n0600_007:0157c14": "悲。以此經中真如之理。為眾生說。令得利益。亦名",
    "X30n0600_007:0157c15": "行如來事也。若觀心解如來使者。智心觀境。境即",
    "X30n0600_007:0157c16": "真如。境來發智。智為如所使也。如來所遣者。觀智",
    "X30n0600_007:0157c17": "從如中來也。行如來事者。歷一切法。無不真如。即",
    "X30n0600_007:0157c18": "佛事也。",
    "X30n0600_007:0157c19": "何況於大眾中。廣為人說。",
    "X30n0600_007:0157c20": "此次況滅後上品師。略不格量功報。此意則可知",
    "X30n0600_007:0157c21": "也。已上別明二世師竟。△此下第二總明五種法",
    "X30n0600_007:0157c22": "師。逆者得罪。順者得福也。",
    "X30n0600_007:0157c23": "藥王。若有惡人。以不善心。於一劫中。現於佛前。常毀",
    "X30n0600_007:0157c24": "罵佛。其罪尚輕。若人以一惡言。毀訾在家出家。讀誦",
    "X30n0600_007:0158a01": "法華經者。其罪甚重。",
    "X30n0600_007:0158a02": "初明逆之得罪也。此中罪福。不論福田濃瘠。但約",
    "X30n0600_007:0158a03": "初後心。明其輕重。初心學人。既具煩惱。若加障礙。",
    "X30n0600_007:0158a04": "則所學事廢。故獲罪多也。佛則平等。惡不干偪。豈",
    "X30n0600_007:0158a05": "能障礙。故言罪輕。供養亦爾。此在家出家持經者。",
    "X30n0600_007:0158a06": "此人有待。若得供養。所修事成。故施者其福最勝",
    "X30n0600_007:0158a07": "也。佛則無待。眾事滿足。雖復獻供。於佛無益。故言",
    "X30n0600_007:0158a08": "報劣。譬如王子在難。供奉所須。其功甚大。若辱王",
    "X30n0600_007:0158a09": "種。獲罪不輕。罪福俱重。若獻大王衣食。為要事微。",
    "X30n0600_007:0158a10": "汝欲侵陵。不能致損。故罪福俱薄。若爾供佛無福。",
    "X30n0600_007:0158a11": "何須供佛。毀佛無罪。何須制罪耶。答。實如所問。但",
    "X30n0600_007:0158a12": "為成校量。故向云不論福田濃瘠也。若從田論。凡",
    "X30n0600_007:0158a13": "瘠聖濃。故應毀供重於凡也。今且約初心易成壞",
    "X30n0600_007:0158a14": "說。如八福田。看病第一。人多厭棄故。看者福增。亦",
    "X30n0600_007:0158a15": "約初心難易為勝。若約田就事。豈一病人。比於大",
    "X30n0600_007:0158a16": "聖及妙法耶。如濟匹夫。與獻王天隔。匹夫恩不自",
    "X30n0600_007:0158a17": "蔽。王澤霑及萬民。四悉適時。不可一準。約此經功",
    "X30n0600_007:0158a18": "高理絕。得作此說。其餘羣經。不可例然。",
    "X30n0600_007:0158a19": "藥王。其有讀誦法華經者。當知是人。以佛莊嚴。而自",
    "X30n0600_007:0158a20": "莊嚴。則為如來肩所荷擔。其所至方。應隨向禮。一心",
    "X30n0600_007:0158a21": "合掌。恭敬供養。尊重讚歎。華香瓔珞。抹香塗香燒香。",
    "X30n0600_007:0158a22": "繒葢幢幡。衣服肴饌。作諸伎樂。人中上供。而供養之。",
    "X30n0600_007:0158a23": "應持天寶而以散之。天上寶聚。應以奉獻。所以者何。",
    "X30n0600_007:0158a24": "是人歡喜說法。須臾聞之。即得究竟阿耨多羅三藐",
    "X30n0600_007:0158b01": "三菩提故。",
    "X30n0600_007:0158b02": "此明順五種法師。即得福也。明讀誦如佛莊嚴。佛",
    "X30n0600_007:0158b03": "以定慧莊嚴。此人亦能修定慧故也。為如來肩荷",
    "X30n0600_007:0158b04": "者。在背為荷。在肩為擔。修非權非實法身之體。即",
    "X30n0600_007:0158b05": "是如來荷。能權能實二智之用。即是如來擔。隨所",
    "X30n0600_007:0158b06": "至方應向禮者。上明以法為師。今明堪為物師。此",
    "X30n0600_007:0158b07": "人有趣向。悉與實相相應。皆可敬順。順即是向。敬",
    "X30n0600_007:0158b08": "即是禮。敬而順之。及興供養等。又為如來肩等者。",
    "X30n0600_007:0158b09": "佛得權實及非權實。我亦得之。乃稱佛得。是則義",
    "X30n0600_007:0158b10": "當在佛肩背。亦是用佛權實等法。名在佛肩背。亦",
    "X30n0600_007:0158b11": "是眾生。常在肩背。日用不知。餘經不然。故須說之。",
    "X30n0600_007:0158b12": "若不爾者。豈得持經者。盡為如來肩背荷擔。是故",
    "X30n0600_007:0158b13": "此文須廢事釋。若迷今文權實施開。縱作權實之",
    "X30n0600_007:0158b14": "名消之。亦未會此妙旨。總釋竟。",
    "X30n0600_007:0158b15": "爾時世尊。欲重宣此義。而說偈言。",
    "X30n0600_007:0158b16": "下偈有十六行。為三。",
    "X30n0600_007:0158b17": "若欲住佛道。成就自然智。常當勤供養。受持法華者。",
    "X30n0600_007:0158b18": "其有欲疾得。一切種智慧。當受持是經。并供養持者。",
    "X30n0600_007:0158b19": "此二偈。不是頌上長行。乃是別獎勸自行利他。△",
    "X30n0600_007:0158b20": "次下十三行。頌上師門別通。後一行嘆經也頌別",
    "X30n0600_007:0158b21": "總中。又二。初七行頌上別。後六行頌總。上別門有",
    "X30n0600_007:0158b22": "現未。今初四行頌現。後三行頌未。上現未二師。各",
    "X30n0600_007:0158b23": "有上下。初一行頌下品。",
    "X30n0600_007:0158b24": "若有能受持。妙法華經者。",
    "X30n0600_007:0158c01": "此半行。頌下品師相。",
    "X30n0600_007:0158c02": "當知佛所使。愍念諸眾生。",
    "X30n0600_007:0158c03": "此半行。頌下品功報也。△此下三行。頌現在上品",
    "X30n0600_007:0158c04": "師。為二。",
    "X30n0600_007:0158c05": "諸有能受持。妙法華經者。",
    "X30n0600_007:0158c06": "此半偈。頌上品師相。",
    "X30n0600_007:0158c07": "捨於清淨土。愍眾故生此。當知如是人。自在所欲生。",
    "X30n0600_007:0158c08": "能於此惡世。廣說無上法。應以天華香。及天寶衣服。",
    "X30n0600_007:0158c09": "天上妙寶聚。供養說法者。",
    "X30n0600_007:0158c10": "此二行半。頌上品功報。頌現竟。△此下三行。頌未",
    "X30n0600_007:0158c11": "來。初二行超頌況出。為二。",
    "X30n0600_007:0158c12": "吾滅後惡世。能持是經者。",
    "X30n0600_007:0158c13": "此初半行。頌未來上品師相。",
    "X30n0600_007:0158c14": "當合掌禮敬。如供養世尊。上饌眾甘美。及種種衣服。",
    "X30n0600_007:0158c15": "供養是佛子。冀得須臾聞。",
    "X30n0600_007:0158c16": "次一行半。超頌未來上品師功報也。△此下追頌",
    "X30n0600_007:0158c17": "下品師。為二。",
    "X30n0600_007:0158c18": "若能於後世。受持是經者。",
    "X30n0600_007:0158c19": "初半行出師相。",
    "X30n0600_007:0158c20": "我遣在人中。行於如來事。",
    "X30n0600_007:0158c21": "次半行頌功報。別頌竟。△此下頌總。為二。",
    "X30n0600_007:0158c22": "若於一劫中。常懷不善心。作色而罵佛。獲無量重罪。",
    "X30n0600_007:0158c23": "其有讀誦持。是法華經者。須臾加惡言。其罪復過彼。",
    "X30n0600_007:0158c24": "此二行。頌逆之得罪。",
    "X30n0600_007:0159a01": "有人求佛道。而於一劫中。合掌在我前。以無數偈讚。",
    "X30n0600_007:0159a02": "由是讚佛故。得無量功德。歎美持經者。其福復過彼。",
    "X30n0600_007:0159a03": "於八十億劫。以最妙色聲。及與香味觸。供養持經者。",
    "X30n0600_007:0159a04": "如是供養已。若得須臾聞。則應自欣慶。我今獲大利。",
    "X30n0600_007:0159a05": "次四行。頌順之得福。",
    "X30n0600_007:0159a06": "藥王今告汝。我所說諸經。而於此經中。法華最第一。",
    "X30n0600_007:0159a07": "此第三一行。歎經尊妙也。△此下是授道師門中。",
    "X30n0600_007:0159a08": "第二嘆所持法。及弘經方法。所持法是自軌法。弘",
    "X30n0600_007:0159a09": "經法是軌他法。有長行偈頌。長行。初歎經法。次方",
    "X30n0600_007:0159a10": "軌。初歎為五。一約法歎。亦是格量歎。二約人歎。三",
    "X30n0600_007:0159a11": "約處歎。四約因歎。五約果歎。法妙故人貴。人貴故",
    "X30n0600_007:0159a12": "處尊。處尊故因圓。因圓故果極也。",
    "X30n0600_007:0159a13": "爾時佛復告藥王菩薩摩訶薩。我所說經典。無量千",
    "X30n0600_007:0159a14": "萬億。已說今說當說。而於其中。此法華經。最為難信",
    "X30n0600_007:0159a15": "難解。藥王。此經是諸佛祕要之藏。不可分布妄授與",
    "X30n0600_007:0159a16": "人。諸佛世尊之所守護。從昔已來。未曾顯說。而此經",
    "X30n0600_007:0159a17": "者。如來現在。猶多怨嫉。況滅度後。",
    "X30n0600_007:0159a18": "初歎經法中。初約法歎者。已今當說。此經為最。言",
    "X30n0600_007:0159a19": "已者。大品已上漸頓諸說也。今者。同一座席。謂無",
    "X30n0600_007:0159a20": "量義經也。當者。謂涅槃也。大品等漸頓。皆帶方便。",
    "X30n0600_007:0159a21": "取信為易。今無量義。一生無量。無量未還一。是亦",
    "X30n0600_007:0159a22": "易信。今法華經。論法。一切差別融通歸一法。論人。",
    "X30n0600_007:0159a23": "則師弟本迹俱皆久遠。二門悉與昔反。難信難解。",
    "X30n0600_007:0159a24": "當鋒難事。法華已說。涅槃在後。則易可信也。祕要",
    "X30n0600_007:0159b01": "之藏者。隱而不說為祕。總括一切為要。真如實相",
    "X30n0600_007:0159b02": "包蘊為藏。不可分布者。法妙難信。深智可授。無智",
    "X30n0600_007:0159b03": "益罪。故不可妄說也。從昔已來未曾顯說者。於三",
    "X30n0600_007:0159b04": "藏中。不說二乘作佛。亦不明師弟本迹。方等般若。",
    "X30n0600_007:0159b05": "雖說實相之藏。亦未說五乘作佛。亦未發迹顯本。",
    "X30n0600_007:0159b06": "頓漸諸經。皆未融會。故名為祕。此經具說昔所祕",
    "X30n0600_007:0159b07": "法。即是開祕密藏。開其權也。亦即是祕藏。此經顯",
    "X30n0600_007:0159b08": "實。如此祕藏。未曾顯說。如來至怨嫉者。四十餘年。",
    "X30n0600_007:0159b09": "不得即說。今雖欲說。而五千尋即退席。佛世尚爾。",
    "X30n0600_007:0159b10": "何況未來。理在難化。又怨嫉者。思宿惡為怨。忌現",
    "X30n0600_007:0159b11": "善曰嫉。故障未除者為怨。不喜聞者名嫉。今通論。",
    "X30n0600_007:0159b12": "迹門以二乘及鈍菩薩。為怨嫉。五千起去。未足可",
    "X30n0600_007:0159b13": "嫌。本門以菩薩中樂近成者。而為怨嫉。闔眾不識。",
    "X30n0600_007:0159b14": "何得為怪。今仍在迹。意則可見。",
    "X30n0600_007:0159b15": "藥王當知。如來滅後。其能書持。讀誦供養。為他人說",
    "X30n0600_007:0159b16": "者。如來則為以衣覆之。又為他方現在諸佛之所護",
    "X30n0600_007:0159b17": "念。是人有大信力。及志願力。諸善根力。當知是人。與",
    "X30n0600_007:0159b18": "如來共宿。則為如來。手摩其頭。",
    "X30n0600_007:0159b19": "第二約人嘆。此法在人。則人尊貴。如來衣覆者。即",
    "X30n0600_007:0159b20": "是修學大忍為衣也。上文云如來莊嚴也。佛護念",
    "X30n0600_007:0159b21": "者。實相為佛也。實智為子。尊崇實相。發生實智。即",
    "X30n0600_007:0159b22": "為諸佛所護念也。四信為信力。謂三寶及戒也。此",
    "X30n0600_007:0159b23": "四信須約圓乘。一體三寶。一念十戒。即不穿波羅",
    "X30n0600_007:0159b24": "蜜等十戒也。方為圓門。四弘為願力。大智為善根",
    "X30n0600_007:0159c01": "力。信則信理。理即法身也。志願是立行。行即解脫",
    "X30n0600_007:0159c02": "也。善根根固難動。此則般若也。當知三寶力。即是",
    "X30n0600_007:0159c03": "三德祕密之藏。若不爾者。安為此界他方佛之所",
    "X30n0600_007:0159c04": "念。初心棲此。與佛不殊。故名與如來共宿。又信力",
    "X30n0600_007:0159c05": "修畢竟空。如來智。如來棲畢竟空為舍。此人信力",
    "X30n0600_007:0159c06": "亦學畢竟空。故與如來共宿。此約所表。若不爾者。",
    "X30n0600_007:0159c07": "色身共宿。乃至摩不淨頭。於理何益。然手摩頭者。",
    "X30n0600_007:0159c08": "此人以願力善力自行權實。以為機感。機感名頭",
    "X30n0600_007:0159c09": "也。如來以化他權實二智。名手。開發前人自行權",
    "X30n0600_007:0159c10": "實之頭。感應道交。故言摩頭。摩頭即授記也。",
    "X30n0600_007:0159c11": "藥王。在在處處。若說若讀。若誦若書。若經卷所住之",
    "X30n0600_007:0159c12": "處。皆應起七寶塔。極令高廣嚴飾。不須復安舍利。所",
    "X30n0600_007:0159c13": "以者何。此中已有如來全身。此塔應以一切華香瓔",
    "X30n0600_007:0159c14": "珞。繒葢幢幡。伎樂歌頌。供養恭敬。尊重讚嘆。若有人",
    "X30n0600_007:0159c15": "得見此塔。禮拜供養。當知是等。皆近阿耨多羅三藐",
    "X30n0600_007:0159c16": "三菩提。",
    "X30n0600_007:0159c17": "第三約處歎經。此法在處。即處貴也。夫佛生處。得",
    "X30n0600_007:0159c18": "道。轉法輪。入涅槃等處。法王所遊。皆應起塔。此經",
    "X30n0600_007:0159c19": "是法身生處。得道之場。法輪正體。大涅槃窟。此經",
    "X30n0600_007:0159c20": "所在。須塔供養。不復安舍利者。釋論云。碎骨是生",
    "X30n0600_007:0159c21": "身舍利。經卷是法身舍利。此經是法身舍利。不須",
    "X30n0600_007:0159c22": "更安生身舍利。生法二身。各有全碎。生身全碎。如",
    "X30n0600_007:0159c23": "釋迦多寶。法身二者。諸方便。教法身碎也。法華一",
    "X30n0600_007:0159c24": "實。法身全也。四教五時。委簡方顯。故知諸經全碎",
    "X30n0600_007:0160a01": "相半。唯此法華。法身全身。更無餘法。皆入實故。劉",
    "X30n0600_007:0160a02": "虯注云。向以人為魚兔。故與丈六齊功。今以辭為",
    "X30n0600_007:0160a03": "筌罤。故與舍利等妙。此則不然。若其不簡辭之麤",
    "X30n0600_007:0160a04": "妙。還與丈六色身齊功。此經何殊阿含婆沙。故知",
    "X30n0600_007:0160a05": "注家。不曉持者與法佛共宿。不知所持與法身界",
    "X30n0600_007:0160a06": "齊。故十七名中。名堅固舍利。當知碎身身界。不受",
    "X30n0600_007:0160a07": "堅固之名也。",
    "X30n0600_007:0160a08": "藥王。多有人。在家出家。行菩薩道。若不能得見聞讀",
    "X30n0600_007:0160a09": "誦。書持供養。是法華經者。當知是人。未善行菩薩道。",
    "X30n0600_007:0160a10": "若有得聞是經典者。乃能善行菩薩之道。",
    "X30n0600_007:0160a11": "此第四舉因嘆。若未善行菩薩道者。稟前三教。即",
    "X30n0600_007:0160a12": "是碎散法身舍利。未能巧度。若入圓教。即是全身",
    "X30n0600_007:0160a13": "舍利。則巧度。巧度為善行道也。△下其有眾生去。",
    "X30n0600_007:0160a14": "嘆經法中。第五舉果嘆。文自為五。一明近果。二開",
    "X30n0600_007:0160a15": "譬。三合譬。四釋迦。五揀非。",
    "X30n0600_007:0160a16": "其有眾生。求佛道者。若見若聞是法華經。聞已信解",
    "X30n0600_007:0160a17": "受持者。當知是人。得近阿耨多羅三藐三菩提。",
    "X30n0600_007:0160a18": "初明近果。當知必得近三菩提果者。安樂行中。名",
    "X30n0600_007:0160a19": "為近處。此菩提果。佛眼佛智知見處為體。則有二",
    "X30n0600_007:0160a20": "種。一者初心菩提。二者後心菩提。今言近者。正近",
    "X30n0600_007:0160a21": "初住菩提。又望圓果。而修圓因。得似解者。名之為",
    "X30n0600_007:0160a22": "近。前約因嘆。修通別因也。即是未善。去圓果遠。若",
    "X30n0600_007:0160a23": "修圓因。即是善行。去圓果近也。今以圓如實智為",
    "X30n0600_007:0160a24": "因。還以此為果。道前真如。即是正因。道中真如。即",
    "X30n0600_007:0160b01": "為緣因。亦名了因。道後真如。即是圓果。故普賢觀",
    "X30n0600_007:0160b02": "云。大乘因者。即是實相。大乘果者。亦是實相。釋論",
    "X30n0600_007:0160b03": "云。初觀實相名因。觀竟名果。就理而論。真如實相",
    "X30n0600_007:0160b04": "無當因果。亦非前後也。若約眾生修行。則有前後",
    "X30n0600_007:0160b05": "及以因果也。又前云道前緣了等者。此以修得。對",
    "X30n0600_007:0160b06": "彼正因。正中緣了。同成正因。修中正因。同成緣了。",
    "X30n0600_007:0160b07": "此乃約真之緣了。亦曰即真之緣了。竝可云真如",
    "X30n0600_007:0160b08": "緣了。全性成修。即此義也。唯有此法。世法不染。魔",
    "X30n0600_007:0160b09": "不能壞。二乘不能滅。皆即是故。此以博地為道前。",
    "X30n0600_007:0160b10": "發心已後為道中。於道中位。分為二。初住已前為",
    "X30n0600_007:0160b11": "緣。登住已去為了。一位為二。故云為亦。妙覺證後。",
    "X30n0600_007:0160b12": "名為道後。與前小異。",
    "X30n0600_007:0160b13": "藥王。譬如有人。渴乏須水。於彼高原。穿鑿求之。猶見",
    "X30n0600_007:0160b14": "乾土。知水尚遠。施功不已。轉見濕土。遂漸至泥。其心",
    "X30n0600_007:0160b15": "決定。知水必近。",
    "X30n0600_007:0160b16": "第二開譬為二釋。一約觀門。二約教門。觀門者。眾",
    "X30n0600_007:0160b17": "生之心。具諸煩惱。名高原。修習觀智。名穿掘。方證",
    "X30n0600_007:0160b18": "理味。如得清水。依通觀。乾慧地如乾土。性地為濕",
    "X30n0600_007:0160b19": "土泥。見諦為得清水。別觀從假入空。但見空不見",
    "X30n0600_007:0160b20": "不空。斷四住。如鑿乾土。去水尚遠。從空出假。先知",
    "X30n0600_007:0160b21": "非假。今知非空。因是二觀。得入中道。能伏無明。轉",
    "X30n0600_007:0160b22": "見濕土。去水則近。圓觀中道非空非假。而照空假。",
    "X30n0600_007:0160b23": "如漸至濕泥。四住已盡。無明已伏。已得中道相似",
    "X30n0600_007:0160b24": "圓解。故言如泥。若入初住。發真中解。即破無明。如",
    "X30n0600_007:0160c01": "泥澄清。得見中道。如見清水。法華論云佛性水。當",
    "X30n0600_007:0160c02": "知次第。故水如佛性。取之不同。施工久遠。故云次",
    "X30n0600_007:0160c03": "第。即諸教觀相。淺深不同。須了其意。意在法華圓",
    "X30n0600_007:0160c04": "極故也。次約教門者。土譬經教。水喻中道。教詮中",
    "X30n0600_007:0160c05": "道。如土含水。三藏教門。未詮中道。猶如乾土。方等",
    "X30n0600_007:0160c06": "般若。帶於方便。說中道義。如見濕土。法華教。正直",
    "X30n0600_007:0160c07": "顯露。說無上道。如見泥。因法華教。生聞思修。即悟",
    "X30n0600_007:0160c08": "中道。真見佛性。所發真慧。不復依文。如獲清水。無",
    "X30n0600_007:0160c09": "復土相。故華嚴云。十住菩薩。所有慧身。不由他悟。",
    "X30n0600_007:0160c10": "此即獲水同也。古有五師解。不當如疏。",
    "X30n0600_007:0160c11": "菩薩亦復如是。若未聞未解。未能修習是法華經。當",
    "X30n0600_007:0160c12": "知是人。去阿耨多羅三藐三菩提尚遠。若得聞解思",
    "X30n0600_007:0160c13": "惟修習。必知得近阿耨多羅三藐三菩提。",
    "X30n0600_007:0160c14": "此第三合譬。於法華中。獲聞思修。即是圓觀三慧。",
    "X30n0600_007:0160c15": "方能近果。非乾濕等教中聞思修。",
    "X30n0600_007:0160c16": "所以者何。一切菩薩。阿耨多羅三藐三菩提。皆屬此",
    "X30n0600_007:0160c17": "經。此經開方便門。示真實相。是法華經藏。深固幽遠。",
    "X30n0600_007:0160c18": "無人能到。今佛教化成就菩薩。而為開示。",
    "X30n0600_007:0160c19": "第四釋近意者。此段經。正是迹門大旨。此旨若傾。",
    "X30n0600_007:0160c20": "將何流通。所以廣引古料簡。次方今家正釋。光宅",
    "X30n0600_007:0160c21": "釋云。昔鹿苑機雜。盛說三藏。未明一理。爾時以權",
    "X30n0600_007:0160c22": "隱實。一理為權教所閉。今王城赴大機。顯於真實。",
    "X30n0600_007:0160c23": "真實既顯。則廢除昔教。昔教被廢故。方便門開。一",
    "X30n0600_007:0160c24": "理既彰。真實相顯。章安云。此解乃是破方便也。當",
    "X30n0600_007:0161a01": "知光宅云廢除昔教。不云即是。開義不成。又由光",
    "X30n0600_007:0161a02": "宅語昔別指鹿苑。故知消釋言不容易。由除之一",
    "X30n0600_007:0161a03": "字。便為臧否。有人解。開教身兩方便。示教身兩真",
    "X30n0600_007:0161a04": "實。三世佛唯有形聲權實。約此開示。十二八萬。煥",
    "X30n0600_007:0161a05": "然了矣。章安云。此還竊龍印之義。還是破方便意。",
    "X30n0600_007:0161a06": "非開義也。河西道朗云。直名三為方便。即是開方",
    "X30n0600_007:0161a07": "便門。昔不言三是方便。故方便門閉。今名三為方",
    "X30n0600_007:0161a08": "便。即示一為真實也。章安云。此釋符文。古人立義。",
    "X30n0600_007:0161a09": "采用實難。問。方便當體是門。為通實相故為門。章",
    "X30n0600_007:0161a10": "安答。具二義。為實相門可解。當體是門。如華嚴尋",
    "X30n0600_007:0161a11": "善知識。得種種法門。筭沙觀海等。此二門各有開",
    "X30n0600_007:0161a12": "閉。昔不言三是方便。故其門掩。今說一是真實。故",
    "X30n0600_007:0161a13": "門開。二者此方便復通實相。故三乘方便。為一乘",
    "X30n0600_007:0161a14": "門。實相亦二義。一當體虗通。故名之為門。如淨名",
    "X30n0600_007:0161a15": "不二門。華嚴法界門等。二能通方便作門。劉虯云。",
    "X30n0600_007:0161a16": "通物之功。乃由乎一。故一為方便之門。汲引之效。",
    "X30n0600_007:0161a17": "頗賴於三。故三為真實之相。言非三。則方便之門",
    "X30n0600_007:0161a18": "得開。語唯一。則真實之相可示。此釋非不與今稱",
    "X30n0600_007:0161a19": "會。但語略意沈。經旨難顯。疏更廣料簡。乃至以三",
    "X30n0600_007:0161a20": "顯一。以一顯三。以三顯三。以一顯一。更引一十五",
    "X30n0600_007:0161a21": "處。明門義等。此不具引。敘古釋竟。今師正釋開方",
    "X30n0600_007:0161a22": "便門者。昔所不說。今皆說之。昔說一切世間治生",
    "X30n0600_007:0161a23": "產業。何曾是於方便耶。今皆開之。即是實相不相",
    "X30n0600_007:0161a24": "違背。昔說小乘方便。若小乘果。小乘果尚非實相",
    "X30n0600_007:0161b01": "門。況小方便。而當是門。今皆開之。即是實相。汝等",
    "X30n0600_007:0161b02": "所行。是菩薩道。決了聲聞法。是諸經之王。昔說二",
    "X30n0600_007:0161b03": "為方便門者。今皆開之。即是實相。寧復是門。咸令",
    "X30n0600_007:0161b04": "眾生開示悟入佛之知見。一色一香。無非佛法。若",
    "X30n0600_007:0161b05": "門若非門。悉皆開之。示真實相。顯佛性水。若不開",
    "X30n0600_007:0161b06": "者。則深固幽遠。無人能到。而今開之。即得見水。無",
    "X30n0600_007:0161b07": "乾土也。又作三慧更釋。一切皆屬此經。即圓聞慧",
    "X30n0600_007:0161b08": "也。此經開方便。即圓思慧也。示真實相者。即圓修",
    "X30n0600_007:0161b09": "慧也。此三幽遠。佛今開示。即得覩真。",
    "X30n0600_007:0161b10": "藥王。若有菩薩。聞是法華經。驚疑怖畏。當知是為新",
    "X30n0600_007:0161b11": "發意菩薩。若聲聞人。聞是經驚疑怖畏。當知是為增",
    "X30n0600_007:0161b12": "上慢者。",
    "X30n0600_007:0161b13": "此第五揀非。若菩薩聞此說。而驚疑。聲聞上慢。悉",
    "X30n0600_007:0161b14": "是乾土。尚非濕土。況見水耶。此嘆經法文畢。△此",
    "X30n0600_007:0161b15": "下第二略示弘經方法。又為二。一示方法。二明利",
    "X30n0600_007:0161b16": "益。方法三。",
    "X30n0600_007:0161b17": "藥王。若有善男子。善女人。如來滅後。欲為四眾。說是",
    "X30n0600_007:0161b18": "法華經者。",
    "X30n0600_007:0161b19": "初標章門。",
    "X30n0600_007:0161b20": "云何應說。是善男子。善女人。入如來室。著如來衣。坐",
    "X30n0600_007:0161b21": "如來座。爾乃應為四眾。廣說斯經。",
    "X30n0600_007:0161b22": "第二解釋。",
    "X30n0600_007:0161b23": "如來室者。一切眾生中。大慈悲心是。如來衣者。柔和",
    "X30n0600_007:0161b24": "忍辱心是。如來座者。一切法空是。安住是中。然後以",
    "X30n0600_007:0161c01": "不懈怠心。為諸菩薩及四眾。廣說是法華經。",
    "X30n0600_007:0161c02": "第三勸修也。修如來室。是大慈悲。若就同體。即是",
    "X30n0600_007:0161c03": "法身也。若被眾生。即是解脫。能令眾生會於同體。",
    "X30n0600_007:0161c04": "即是般若。修如來衣者。若就所覆。即法身也。若就",
    "X30n0600_007:0161c05": "能覆嚴身。即寂滅忍也。若就和光利物。即解脫也。",
    "X30n0600_007:0161c06": "如來座者。若就能坐。即般若也。若就所坐。即法身",
    "X30n0600_007:0161c07": "也。身座相稱。即解脫也。又大慈安樂。即資成軌也。",
    "X30n0600_007:0161c08": "柔和伏瞋斷惑。即觀照軌也。坐座即法身。真性軌",
    "X30n0600_007:0161c09": "也。安樂行中。還廣此三法。上文如來莊嚴。即衣也。",
    "X30n0600_007:0161c10": "上云如來肩所荷擔。即此座也。擔者即擔運義。是",
    "X30n0600_007:0161c11": "入室也。然此勸修。住於三法。仍勸不懈怠心。然後",
    "X30n0600_007:0161c12": "說者。知此是觀行位中初二位耳。故勸弘圓經以",
    "X30n0600_007:0161c13": "利於他。化功歸己。至相似位。任運妙音。徧滿三千。",
    "X30n0600_007:0161c14": "不待勸也。是則三法相望。各具此三德三軌。大般",
    "X30n0600_007:0161c15": "涅槃。雖復各具。秪是一三。三尚非三。豈離為九。當",
    "X30n0600_007:0161c16": "知菩薩。常觀涅槃。故佛勸弘經者。而常觀之。願弘",
    "X30n0600_007:0161c17": "經者。觀而弘之。不觀能弘之心。焉曉所弘之理。故",
    "X30n0600_007:0161c18": "佛令入我室。著我衣。坐我座。若無三法。何謂弘經",
    "X30n0600_007:0161c19": "耶。△下我於餘國。是第二舉五利益。勸獎流通。一",
    "X30n0600_007:0161c20": "遣化人。二遣化四眾。三遣八部。四見佛。五與總持。",
    "X30n0600_007:0161c21": "藥王。我於餘國。遣化人。為其集聽法眾。",
    "X30n0600_007:0161c22": "初遣化人也。若初心未淳。止可遣化人。未可遣化",
    "X30n0600_007:0161c23": "四眾八部。若見天龍。倚此自高。妨損其道。故不可",
    "X30n0600_007:0161c24": "令見也。若心無倚著。則堪見佛。況復天龍。況得總",
    "X30n0600_007:0162a01": "持自證利益。",
    "X30n0600_007:0162a02": "亦遣化比丘。比丘尼。優婆塞。優婆夷。聽其說法。是諸",
    "X30n0600_007:0162a03": "化人。聞法信受。隨順不逆。",
    "X30n0600_007:0162a04": "第二遣化四眾。",
    "X30n0600_007:0162a05": "若說法者。在空閑處。我時廣遣天龍鬼神。乾闥婆。阿",
    "X30n0600_007:0162a06": "修羅等。聽其說法。",
    "X30n0600_007:0162a07": "第三遣化八部。",
    "X30n0600_007:0162a08": "我雖在異國。時時令說法者。得見我身。",
    "X30n0600_007:0162a09": "第四見佛身也。",
    "X30n0600_007:0162a10": "若於此經。忘失句逗。我還為說。令得具足。",
    "X30n0600_007:0162a11": "第五與總持也。明弘經方軌竟。△下去偈有十八",
    "X30n0600_007:0162a12": "行半。為三。先經家敘。",
    "X30n0600_007:0162a13": "爾時世尊。欲重宣此義。而說偈言。",
    "X30n0600_007:0162a14": "欲捨諸懈怠。應當聽此經。是經難得聞。信受者亦難。",
    "X30n0600_007:0162a15": "此初一行偈。不是頌長行。乃是總勸頌也。△頌上",
    "X30n0600_007:0162a16": "歎經法偈。有十六行半。後一行結勸。上約果歎。有",
    "X30n0600_007:0162a17": "五。",
    "X30n0600_007:0162a18": "如人渴須水。穿鑿於高原。猶見乾燥土。知去水尚遠。",
    "X30n0600_007:0162a19": "漸見濕土泥。決定知近水。",
    "X30n0600_007:0162a20": "初一行半。頌其上文開譬。",
    "X30n0600_007:0162a21": "藥王汝當知。如是諸人等。不聞法華經。去佛智甚遠。",
    "X30n0600_007:0162a22": "若聞是深經。決了聲聞法。是諸經之王。聞已諦思惟。",
    "X30n0600_007:0162a23": "當知此人等。近於佛智慧。",
    "X30n0600_007:0162a24": "次二行半。頌上合譬。從菩薩至尚遠也。略不頌餘",
    "X30n0600_007:0162b01": "三近果。釋近意揀非也。已上二段經。但頌上歎經",
    "X30n0600_007:0162b02": "法五文中。第五約果歎文也。又略不頌前法人處",
    "X30n0600_007:0162b03": "因四文。△下去頌上通經方軌。中有二。初方軌。次",
    "X30n0600_007:0162b04": "利益。今初三行半。頌上方軌。中三。謂標釋勸。",
    "X30n0600_007:0162b05": "若人說此經。應入如來室。著於如來衣。而坐如來座。",
    "X30n0600_007:0162b06": "處眾無所畏。廣為分別說。",
    "X30n0600_007:0162b07": "初一行半。頌上初標三章。",
    "X30n0600_007:0162b08": "大慈悲為室。柔和忍辱衣。諸法空為座。處此為說法。",
    "X30n0600_007:0162b09": "次一行偈。頌上解釋。",
    "X30n0600_007:0162b10": "若說此經時。有人惡口罵。加刀杖瓦石。念佛故應忍。",
    "X30n0600_007:0162b11": "三一行。頌上勸修也。△下有九行。頌上第二利益。",
    "X30n0600_007:0162b12": "我千萬億土。現淨堅固身。於無量億劫。為眾生說法。",
    "X30n0600_007:0162b13": "此上一行。總明如來以五事利益之意。正由應身",
    "X30n0600_007:0162b14": "徧滿十方。能為五事。守護行人。不是頌上。△下去",
    "X30n0600_007:0162b15": "頌上利益五事。文雖不次。五意宛然。",
    "X30n0600_007:0162b16": "若我滅度後。能說此經者。我遣化四眾。比丘比丘尼。",
    "X30n0600_007:0162b17": "及清信士女。供養於法師。",
    "X30n0600_007:0162b18": "此一行半。頌上第二遣化四眾。",
    "X30n0600_007:0162b19": "引導諸眾生。集之令聽法。若人欲加惡。刀杖及瓦石。",
    "X30n0600_007:0162b20": "則遣變化人。為之作衛護。",
    "X30n0600_007:0162b21": "此上一行半。頌第一遣化人也。",
    "X30n0600_007:0162b22": "若說法之人。獨在空閑處。寂寞無人聲。讀誦此經典。",
    "X30n0600_007:0162b23": "我爾時為現。清淨光明身。若忘失章句。為說令通利。",
    "X30n0600_007:0162b24": "此上二行。頌上第五令得總持。",
    "X30n0600_007:0162c01": "若人具是德。或為四眾說。空處讀誦經。皆得見我身。",
    "X30n0600_007:0162c02": "此一行。頌上第四令得見我身。",
    "X30n0600_007:0162c03": "若人在空閑。我遣天龍王。夜叉鬼神等。為作聽法眾。",
    "X30n0600_007:0162c04": "是人樂說法。分別無罣礙。諸佛護念故。能令大眾喜。",
    "X30n0600_007:0162c05": "此二行。頌上第三遣八部。",
    "X30n0600_007:0162c06": "若親近法師。速得菩薩道。隨順是師學。得見恒沙佛。",
    "X30n0600_007:0162c07": "此一行。頌上第三結勸竟。此是五品單流通中。初",
    "X30n0600_007:0162c08": "是法師品。釋尊自說功福。命覓流通竟。",
    "X30n0600_007:0162c09": "妙法蓮華經見寶塔品第十一",
    "X30n0600_007:0162c10": "此品亦是明弘經功深福重。以勸流通中。明多寶",
    "X30n0600_007:0162c11": "分身。且證且助。勸覓流通。先釋別目。次釋經文。初",
    "X30n0600_007:0162c12": "釋題目中。先約因緣。次約教本迹。後約觀心釋。初",
    "X30n0600_007:0162c13": "翻名。次釋證表意。初翻名者。梵語塔婆。或偷婆。此",
    "X30n0600_007:0162c14": "翻方墳。亦言靈廟。又言支提。是無骨身者也。此塔",
    "X30n0600_007:0162c15": "既有全身不散。則不稱支提。阿含明四支徵(知荷反)。",
    "X30n0600_007:0162c16": "謂生處。得道。轉法輪。入滅。四處起塔。今之寶塔。是",
    "X30n0600_007:0162c17": "先佛入滅支徵。普賢觀經云。佛三種身。從此經生。",
    "X30n0600_007:0162c18": "諸佛於此而坐道場。諸佛於此而轉法輪。諸佛於",
    "X30n0600_007:0162c19": "此而般涅槃。秪此法華。即是三世諸佛之四支徵。",
    "X30n0600_007:0162c20": "先佛已居。今佛竝坐。當佛亦然。本論亦云此經。為",
    "X30n0600_007:0162c21": "三身菩提。故知此經。已說師弟因果。故古佛證。集",
    "X30n0600_007:0162c22": "分身佛。彼華嚴經。加四菩薩。說菩薩因果。能加者。",
    "X30n0600_007:0162c23": "但是迹佛主伴。故不假集佛。但云十方互為主伴。",
    "X30n0600_007:0162c24": "仍不云伴是佛分身。但云眷屬而已。文中諸品。皆",
    "X30n0600_007:0163a01": "云集諸菩薩耳。今此塔出來。明顯此事。四眾皆覩。",
    "X30n0600_007:0163a02": "悉皆歡喜。故言見寶塔品。此約世界釋品。注家云。",
    "X30n0600_007:0163a03": "道非存亡。古今一揆。然則裂地涌塔。以表雙林不",
    "X30n0600_007:0163a04": "滅。交筵接影。微顯丈六非生。故云見寶塔品。此解",
    "X30n0600_007:0163a05": "不然。今謂古佛塔。今佛坐。則表古今實道不生。未",
    "X30n0600_007:0163a06": "必預表雙林不滅。一往觀之。謂今現佛入古滅佛",
    "X30n0600_007:0163a07": "之塔。表滅而不滅。今謂不然。古佛塔現。示滅而不",
    "X30n0600_007:0163a08": "滅。釋迦入塔。示生而不生。不生不滅。故竝坐表之。",
    "X30n0600_007:0163a09": "集分身。召本屬。乃顯舍那非成。豈唯丈六示滅耶。",
    "X30n0600_007:0163a10": "瓔珞經。善吉問。生身全身碎身功德等耶。佛答。供",
    "X30n0600_007:0163a11": "養一佛舍利。起塔滿一四天下。不如供養生身。由",
    "X30n0600_007:0163a12": "色身有舍利故。又起塔滿大千。供養色身。不如供",
    "X30n0600_007:0163a13": "養法身。由法身有色身故。當知見色。不及聞經。以",
    "X30n0600_007:0163a14": "由聞經有法身故。故經偏圓。即法身全碎。功德不",
    "X30n0600_007:0163a15": "等。問。頂王如來。十二那衍劫。說法教化。舍利亦爾。",
    "X30n0600_007:0163a16": "此應是等。佛言。皆頂王如來。神力所作耳。今經格",
    "X30n0600_007:0163a17": "生身全碎舍利。法身偏圓舍利。皆從經出。顯此經",
    "X30n0600_007:0163a18": "功德。弘持力大。從地涌來。證明此事。四眾皆覩。故",
    "X30n0600_007:0163a19": "言見寶塔品。此為人悉檀故出也。北地師云。佛為",
    "X30n0600_007:0163a20": "身子說經。時寶塔已現。為作證明。若說經竟。來證",
    "X30n0600_007:0163a21": "何等。經家作次第。安置三周後耳。師曰。此乃人情。",
    "X30n0600_007:0163a22": "則不可信。今依薩雲分陀利經云。佛說法華無央",
    "X30n0600_007:0163a23": "數偈。時有七寶塔。從地涌出。中有金牀。牀上有佛。",
    "X30n0600_007:0163a24": "字袍休蘭羅。漢言大寶。歎釋尊言。我故來供養。願",
    "X30n0600_007:0163b01": "坐我金牀。更為我說薩雲分陀利。依此經證。即是",
    "X30n0600_007:0163b02": "說三周後。更請壽量。明文聖說而不肯用。人之穿",
    "X30n0600_007:0163b03": "鑿。那可承耶。此塔正為證前請後。從地涌出。四眾",
    "X30n0600_007:0163b04": "皆覩。故言見寶塔品。此約對治釋品。地師說。多寶",
    "X30n0600_007:0163b05": "是法身佛。釋論說。多寶誓願。化身來證經。此文亦",
    "X30n0600_007:0163b06": "爾。師言。法身無來無出。報身巍巍堂堂。應身普應",
    "X30n0600_007:0163b07": "一切。若即此謂是三佛者。未盡其體也。當知今品",
    "X30n0600_007:0163b08": "秪是表示而已。多寶表法佛。釋尊表報佛。分身表",
    "X30n0600_007:0163b09": "應佛。三佛雖三。而不一異。應作如此說。如此信解。",
    "X30n0600_007:0163b10": "此約第一義釋品也。古人問云。大眾見塔。為根為",
    "X30n0600_007:0163b11": "識。為塔令見。廣約譬類。以破自他。此深不曉經之",
    "X30n0600_007:0163b12": "大旨。三周之後。縱有凡夫。咸殊凡見。然中論觀法。",
    "X30n0600_007:0163b13": "被末代鈍根。佛世當機。何勞設此。消經觀行。理合",
    "X30n0600_007:0163b14": "如然。凡諸釋經。若無通見。致令後學不閑宗途。今",
    "X30n0600_007:0163b15": "正為證經。旁論所表。古人問。召古佛集分身。身何",
    "X30n0600_007:0163b16": "故多。塔何故一。今為答之。證經義足。故寶塔不多。",
    "X30n0600_007:0163b17": "合多寶願。故分身不一。假令證經。須集多塔。塔豈",
    "X30n0600_007:0163b18": "不多。既能應現十方。信知塔亦非一。故分身是化。",
    "X30n0600_007:0163b19": "塔亦權宜。然今從所表。今佛一身。而集多身。密表",
    "X30n0600_007:0163b20": "迹用之非一。古佛多塔。但示一塔。顯表實理之不",
    "X30n0600_007:0163b21": "二。況從地在空。及諸挍飾。悉非徒爾。又塔出為兩。",
    "X30n0600_007:0163b22": "一發聲以證前。二開塔以起後。證前者。證三周說",
    "X30n0600_007:0163b23": "法皆是真實。若略言真實者。皆與實相相應也。若",
    "X30n0600_007:0163b24": "廣言真實者。離四句絕百非也。若處中說者。八不",
    "X30n0600_007:0163c01": "名真實。塔從地涌。示不滅。分座共坐。示不生。入塔",
    "X30n0600_007:0163c02": "示不常。現塔示不斷。分身示不一。全身示不異。多",
    "X30n0600_007:0163c03": "寶讓座。示不來。釋迦坐半座。示不出。八不顯然。故",
    "X30n0600_007:0163c04": "是真實。塔證中經。故以八不嘆實。故塔涌事。復表",
    "X30n0600_007:0163c05": "八不。義同。又證迹門流通。持經功深。弘宣力大。皆",
    "X30n0600_007:0163c06": "真實也。問。平等大慧者。與般若云何。釋論云。般若",
    "X30n0600_007:0163c07": "是三世諸佛妙法。如一城門四方皆入。當知般若",
    "X30n0600_007:0163c08": "亦稱妙法。此經稱平等大慧。二文相指。其意可知。",
    "X30n0600_007:0163c09": "起後者。若欲開塔。須集分身。明玄付囑。聲徹下方。",
    "X30n0600_007:0163c10": "召本弟子。論於壽量。久遠之塔。從地涌出。開自在",
    "X30n0600_007:0163c11": "神通之力。顯過去世益物也。發大音聲。開師子奮",
    "X30n0600_007:0163c12": "迅之力。顯現在十方開權顯實也。有大誓願。未來",
    "X30n0600_007:0163c13": "諸佛。若說此經。我之寶塔。皆到其所。為作證明。開",
    "X30n0600_007:0163c14": "大勢威猛之力。顯未來常住不滅也。又塔在空中。",
    "X30n0600_007:0163c15": "亦證前起後。七方便人。藏理未開。無明所隱。如塔",
    "X30n0600_007:0163c16": "在地。聞三周開三顯實。開佛知見。顯出法身。如塔",
    "X30n0600_007:0163c17": "涌空。此即證前。修得法身。久已明著。如塔在空。無",
    "X30n0600_007:0163c18": "能開者。表本地久成。眾所不識。若發迹顯本。了達",
    "X30n0600_007:0163c19": "無疑。此即起後也。若塔從地出。表法身顯。與餘經",
    "X30n0600_007:0163c20": "亦同亦異。菩薩顯法身則同。二乘顯法身則異。若",
    "X30n0600_007:0163c21": "塔在空。開門見佛。表發迹顯本。與餘經永異。若塔",
    "X30n0600_007:0163c22": "來證前。事已彰。葢不須疑。塔來起後。密有其意。眾",
    "X30n0600_007:0163c23": "所未知。今正取後義。預作此釋。亦復無咎。此約本",
    "X30n0600_007:0163c24": "迹釋品。觀心解者。依經修觀。與法身相應。境智必",
    "X30n0600_007:0164a01": "會。如塔來證經。境智既會。則大報圓滿。如釋迦與",
    "X30n0600_007:0164a02": "多寶同坐一座。以大報圓故。隨機出應。如分身皆",
    "X30n0600_007:0164a03": "集。由多寶出故。則三佛得顯。由持經故。即具三身。",
    "X30n0600_007:0164a04": "普賢觀云。佛三種身。從方等生。即此義也。荊谿云。",
    "X30n0600_007:0164a05": "當知經經皆可修習。奈他章疏都不涉言。故此宗",
    "X30n0600_007:0164a06": "徒。行解無廢。消文理觀。二義無虧。冀懷道者。尊之",
    "X30n0600_007:0164a07": "尚之。每覩斯旨。恨己所未霑。盤桓經思。頂戴永永。",
    "X30n0600_007:0164a08": "已上四釋品題畢。△次釋經。有長行偈頌。長行有",
    "X30n0600_007:0164a09": "三。一明多寶涌現。二明分身遠集。三明釋迦唱募。",
    "X30n0600_007:0164a10": "初又六。一塔現之相。二諸天供養。三多寶稱歎。四",
    "X30n0600_007:0164a11": "時眾驚疑。五大樂說問。六如來答。",
    "X30n0600_007:0164a12": "爾時佛前。有七寶塔。高五百由旬。縱廣二百五十由",
    "X30n0600_007:0164a13": "旬。從地涌出。住在空中。種種寶物。而莊校之。五千欄",
    "X30n0600_007:0164a14": "楯。龕室千萬。無數幢幡。以為嚴飾。垂寶瓔珞。寶鈴萬",
    "X30n0600_007:0164a15": "億。而懸其上。四面皆出多摩羅跋栴檀之香。充徧世",
    "X30n0600_007:0164a16": "界。其諸幡葢。以金銀琉璃。硨磲碼碯。真珠玫瑰。七寶",
    "X30n0600_007:0164a17": "合成。高至四天王宮。",
    "X30n0600_007:0164a18": "初明塔相。七寶為塔者。明法身地。以性德七覺七",
    "X30n0600_007:0164a19": "聖。而為財寶。塔者實相之境。法身所依處也。高五",
    "X30n0600_007:0164a20": "百由旬者。是二萬里。竪表因中萬行。果中萬德也。",
    "X30n0600_007:0164a21": "廣二百五十由旬。即是一萬里。橫用萬善莊嚴也。",
    "X30n0600_007:0164a22": "地者無明心地也。以無所破。破於無明。以無所住。",
    "X30n0600_007:0164a23": "住第一義空。種種寶物者。眾多定慧。而莊校也。欄",
    "X30n0600_007:0164a24": "楯是總持。龕室千萬者。無量慈悲之室。亦是無量",
    "X30n0600_007:0164b01": "空舍。幢幡是神通勝相。垂寶瓔珞者。四十地功德。",
    "X30n0600_007:0164b02": "上莊嚴法身。下被眾生也。寶鈴萬億者。八音四辯",
    "X30n0600_007:0164b03": "也。四面出香者。四諦道風。吹四德香也。高至四天",
    "X30n0600_007:0164b04": "王宮者。窮四諦理也。",
    "X30n0600_007:0164b05": "三十三天。雨天曼陀羅華。供養寶塔。餘諸天龍夜叉。",
    "X30n0600_007:0164b06": "乾闥婆。阿修羅。迦樓羅。緊那羅。摩睺羅伽。人非人等。",
    "X30n0600_007:0164b07": "千萬億眾。以一切華香瓔珞。幡葢伎樂。供養寶塔。恭",
    "X30n0600_007:0164b08": "敬尊重讚歎。",
    "X30n0600_007:0164b09": "第二諸天供養塔事可知。更復約理。三十心為三",
    "X30n0600_007:0164b10": "十。十地為一。等覺為一。妙覺為一。合為三十三。同",
    "X30n0600_007:0164b11": "依實相地境也。雨天曼陀羅者。初心亦具四十二",
    "X30n0600_007:0164b12": "地功德。後心亦爾。皆以四十地所有因華。歸向法",
    "X30n0600_007:0164b13": "身也。餘諸天龍下。即是內外凡人。亦依實相。向果",
    "X30n0600_007:0164b14": "行因也。",
    "X30n0600_007:0164b15": "爾時寶塔中。出大音聲歎言。善哉善哉。釋迦牟尼世",
    "X30n0600_007:0164b16": "尊。能以平等大慧。教菩薩法。佛所護念。妙法華經。為",
    "X30n0600_007:0164b17": "大眾說。如是如是。釋迦牟尼世尊。如所說者。皆是真",
    "X30n0600_007:0164b18": "實。",
    "X30n0600_007:0164b19": "第三多寶稱嘆。正證前開權顯實不虗也。平等大",
    "X30n0600_007:0164b20": "慧者。即是諸佛智慧。如前行步平正義也。平等有",
    "X30n0600_007:0164b21": "二。一法等。即中道理。二眾生等。一切眾生。同得佛",
    "X30n0600_007:0164b22": "慧。大者如前高廣義也。又同得者。皆用因理。以至",
    "X30n0600_007:0164b23": "果也。若所觀理。與眾生異。不名大慧也。約觀心者。",
    "X30n0600_007:0164b24": "空觀豎等。假觀橫等。中觀橫豎平等。平等雙照。即",
    "X30n0600_007:0164c01": "是平等大慧也。如是如是者。一如法相是。二如法",
    "X30n0600_007:0164c02": "根性是也。皆是真實者。如法相說。故言真實也。又",
    "X30n0600_007:0164c03": "一如法相是者。嘆佛所說稱於實故。二如根者。至",
    "X30n0600_007:0164c04": "第五時不差機故。△下第四四眾驚疑。文有二。",
    "X30n0600_007:0164c05": "爾時四眾。見大寶塔住在空中。又聞塔中所出音聲。",
    "X30n0600_007:0164c06": "皆得法喜。",
    "X30n0600_007:0164c07": "一得法喜。",
    "X30n0600_007:0164c08": "怪未曾有。從座而起。恭敬合掌。却住一面。",
    "X30n0600_007:0164c09": "二疑怪也。△爾時有菩薩下。第五大樂說因疑請",
    "X30n0600_007:0164c10": "問。若望下答意。應為三問。一問何因有此塔。二問",
    "X30n0600_007:0164c11": "何故塔從地出。三問何故發是聲。",
    "X30n0600_007:0164c12": "爾時有菩薩摩訶薩。名大樂說。知一切世間天人阿",
    "X30n0600_007:0164c13": "修羅等。心之所疑。而白佛言。世尊。以何因緣。有此寶",
    "X30n0600_007:0164c14": "塔。從地涌出。又於其中。發是音聲。",
    "X30n0600_007:0164c15": "第五大樂說問。△第六佛答。有三。",
    "X30n0600_007:0164c16": "爾時佛告大樂說菩薩。此寶塔中。有如來全身。乃往",
    "X30n0600_007:0164c17": "過去。東方無量千萬億阿僧祗世界。國名寶淨。彼中",
    "X30n0600_007:0164c18": "有佛。號曰多寶。其佛本行菩薩道時。作大誓願。若我",
    "X30n0600_007:0164c19": "成佛。滅度之後。於十方國土。有說法華經處。我之塔",
    "X30n0600_007:0164c20": "廟。為聽是經故。涌現其前。為作證明。讚言善哉。",
    "X30n0600_007:0164c21": "初答第二問。此佛有願。為證法華故。從地涌出。",
    "X30n0600_007:0164c22": "彼佛成道已。臨滅度時。於天人大眾中。告諸比丘。我",
    "X30n0600_007:0164c23": "滅度後。欲供養我全身者。應起一大塔。",
    "X30n0600_007:0164c24": "次追答第一何故有塔。佛今答。由彼佛命令造此",
    "X30n0600_007:0165a01": "塔。",
    "X30n0600_007:0165a02": "其佛以神通願力。十方世界。在在處處。若有說法華",
    "X30n0600_007:0165a03": "經者。彼之寶塔。皆涌出其前。全身在於塔中。讚言善",
    "X30n0600_007:0165a04": "哉善哉。大樂說。今多寶如來塔。聞說法華經故。從地",
    "X30n0600_007:0165a05": "涌出。讚言善哉善哉。",
    "X30n0600_007:0165a06": "第三。答為作證明故。發是音聲也。釋論明多寶佛",
    "X30n0600_007:0165a07": "不得說法。而取滅度。師解不爾。彼佛告諸比丘。比",
    "X30n0600_007:0165a08": "丘即是受化之人。何謂不說。當是多寶。亦得開三。",
    "X30n0600_007:0165a09": "不得顯實。故釋論云不得說法耳。以是義故。雖復",
    "X30n0600_007:0165a10": "滅度。在在處處。有說法華經。便隨喜作證也。△下",
    "X30n0600_007:0165a11": "第二分身遠集。就此為七。一樂說請見多寶。二應",
    "X30n0600_007:0165a12": "集分身。三樂說請集。四放光遠召。五諸佛同來。六",
    "X30n0600_007:0165a13": "嚴淨國界。七與欲開塔。",
    "X30n0600_007:0165a14": "是時大樂說菩薩。以如來神力故。白佛言。世尊。我等",
    "X30n0600_007:0165a15": "願欲見此佛身。",
    "X30n0600_007:0165a16": "初樂說請見多寶。云承佛神力者。欲開須集佛。集",
    "X30n0600_007:0165a17": "佛即付囑。付囑即召下方。下方出即應開近顯遠",
    "X30n0600_007:0165a18": "也。此是大事之由。豈非佛神力令問也。",
    "X30n0600_007:0165a19": "佛告大樂說菩薩摩訶薩。是多寶佛。有深重願。若我",
    "X30n0600_007:0165a20": "寶塔。為聽法華經故。出於諸佛前時。其有欲以我身。",
    "X30n0600_007:0165a21": "示四眾者。彼佛分身諸佛。在於十方世界說法。盡還",
    "X30n0600_007:0165a22": "集一處。然後我身乃出現耳。大樂說。我分身諸佛。在",
    "X30n0600_007:0165a23": "於十方世界說法者。今應當集。",
    "X30n0600_007:0165a24": "第二應集分身。",
    "X30n0600_007:0165b01": "大樂說白佛言。世尊。我等亦願欲見世尊分身諸佛。",
    "X30n0600_007:0165b02": "禮拜供養。",
    "X30n0600_007:0165b03": "第三大樂說請集也。△第四放光遠照。三變土淨。",
    "X30n0600_007:0165b04": "正由三昧。三昧有三。",
    "X30n0600_007:0165b05": "爾時佛放白毫一光。即見東方五百萬億那由他。恒",
    "X30n0600_007:0165b06": "河沙等國土諸佛。彼諸國土。皆以玻瓈為地。寶樹寶",
    "X30n0600_007:0165b07": "衣以為莊嚴。無數千萬億菩薩。充滿其中。徧張寶幔",
    "X30n0600_007:0165b08": "寶網羅上。彼國諸佛。以大妙音。而說諸法。及見無量",
    "X30n0600_007:0165b09": "千萬億菩薩。徧滿諸國。為眾說法。南西北方。四維上",
    "X30n0600_007:0165b10": "下。白毫相光所照之處。亦復如是。",
    "X30n0600_007:0165b11": "第四遠照。",
    "X30n0600_007:0165b12": "爾時十方諸佛。各告眾菩薩言。善男子。我今應往娑",
    "X30n0600_007:0165b13": "婆世界。釋迦牟尼佛所。并供養多寶如來寶塔。",
    "X30n0600_007:0165b14": "諸佛同來。",
    "X30n0600_007:0165b15": "時娑婆世界。即變清淨。瑠璃為地。寶樹莊嚴。黃金為",
    "X30n0600_007:0165b16": "繩。以界八道。無諸聚落。村營城邑。大海江河。山川林",
    "X30n0600_007:0165b17": "藪。燒大寶香。曼陀羅華。徧布其地。以寶網幔。羅覆其",
    "X30n0600_007:0165b18": "上。懸諸寶鈴。唯留此會眾。移諸天人。置於他土。是時",
    "X30n0600_007:0165b19": "諸佛。各將一大菩薩。以為侍者。至娑婆世界。各到寶",
    "X30n0600_007:0165b20": "樹下。一一寶樹。高五百由旬。枝葉華果。次第莊嚴。諸",
    "X30n0600_007:0165b21": "寶樹下。皆有師子之座。高五由旬。亦以大寶。而校飾",
    "X30n0600_007:0165b22": "之。爾時諸佛。各於此座。結加趺坐。如是展轉。徧滿三",
    "X30n0600_007:0165b23": "千大千世界。而於釋迦牟尼佛一方所分之身。猶故",
    "X30n0600_007:0165b24": "未盡。",
    "X30n0600_007:0165c01": "此初變娑婆。是背捨。能變穢為淨。又初變淨。表淨",
    "X30n0600_007:0165c02": "除四住。",
    "X30n0600_007:0165c03": "時釋迦牟尼佛。欲容受所分身諸佛故。八方各更變",
    "X30n0600_007:0165c04": "二百萬億那由他國。皆令清淨。無有地獄餓鬼畜生。",
    "X30n0600_007:0165c05": "及阿修羅。又移諸天人。置於他土。所化之國。亦以琉",
    "X30n0600_007:0165c06": "璃為地。寶樹莊嚴。樹高五百由旬。枝葉華果。次第嚴",
    "X30n0600_007:0165c07": "飾。樹下皆有寶師子座。高五由旬。種種諸寶。以為莊",
    "X30n0600_007:0165c08": "校。亦無大海江河。及目真鄰陀山。摩訶目真鄰陀山。",
    "X30n0600_007:0165c09": "鐵圍山。大鐵圍山。須彌山等諸山王。通為一佛國土。",
    "X30n0600_007:0165c10": "寶地平正。寶交露幔。徧覆其上。懸諸幡葢。燒大寶香。",
    "X30n0600_007:0165c11": "諸天寶華。徧布其地。",
    "X30n0600_007:0165c12": "次變八方。各變二百那由他。是勝處轉變自在。亦",
    "X30n0600_007:0165c13": "表淨除塵沙。",
    "X30n0600_007:0165c14": "釋迦牟尼佛。為諸佛當來坐故。復於八方。各變二百",
    "X30n0600_007:0165c15": "萬億那由他國。皆令清淨。無有地獄餓鬼畜生。及阿",
    "X30n0600_007:0165c16": "修羅。又移諸天人。置於他土。所化之國。亦以瑠璃為",
    "X30n0600_007:0165c17": "地。寶樹莊嚴。樹高五百由旬。枝葉華果。次第莊嚴。樹",
    "X30n0600_007:0165c18": "下皆有寶師子座。高五由旬。亦以大寶。而校飾之。亦",
    "X30n0600_007:0165c19": "無大海江河。及目真鄰陀山。摩訶目真鄰陀山。鐵圍",
    "X30n0600_007:0165c20": "山。大鐵圍山。須彌山等諸山王。通為一佛國土。寶地",
    "X30n0600_007:0165c21": "平正。寶交露幔。徧覆其上。懸諸幡葢。燒大寶香。諸天",
    "X30n0600_007:0165c22": "寶華。徧布其地。爾時東方釋迦牟尼佛。所分之身。百",
    "X30n0600_007:0165c23": "千萬億那由他恒河沙等國土中諸佛。各各說法。來",
    "X30n0600_007:0165c24": "集於此。如是次第。十方諸佛。皆悉來集。坐於八方。爾",
    "X30n0600_007:0166a01": "時一一方四百萬億那由他國土。諸佛如來。徧滿其中。",
    "X30n0600_007:0166a02": "此第三復變八方。變二百那由他。是一切處。於境",
    "X30n0600_007:0166a03": "無礙。表淨除無明。△下是時諸佛坐師子座。第七",
    "X30n0600_007:0166a04": "與欲開塔。復五。一諸佛問訊說欲。二釋迦開塔。三",
    "X30n0600_007:0166a05": "四眾皆同見聞。四二佛分座而坐。五四眾請加。",
    "X30n0600_007:0166a06": "是時諸佛。各在寶樹下。坐師子座。皆遣侍者。問訊釋",
    "X30n0600_007:0166a07": "迦牟尼佛。各齎寶華。滿掬而告之言。善男子。汝往詣",
    "X30n0600_007:0166a08": "耆闍崛山。釋迦牟尼佛所。如我辭曰。少病少惱。氣力",
    "X30n0600_007:0166a09": "安樂。及菩薩聲聞眾。悉安隱不。以此寶華。散佛供養。",
    "X30n0600_007:0166a10": "而作是言。彼某甲佛。與欲開此寶塔。諸佛遣使。亦復",
    "X30n0600_007:0166a11": "如是。",
    "X30n0600_007:0166a12": "初問訊說欲。諸佛同與欲開塔。如僧中作法與欲",
    "X30n0600_007:0166a13": "意也。大集明若干佛與欲。華嚴亦說十方若干佛",
    "X30n0600_007:0166a14": "同說華嚴。大品亦云千佛同說般若。皆不云是釋",
    "X30n0600_007:0166a15": "迦分身。準今經者。應是分身。彼帶方便故。時中不",
    "X30n0600_007:0166a16": "顯說耳。今經非但數多。亦直說是分身佛。咸來與",
    "X30n0600_007:0166a17": "欲故也。",
    "X30n0600_007:0166a18": "爾時釋迦牟尼佛。見所分身諸佛。悉已來集。各各坐",
    "X30n0600_007:0166a19": "於師子之座。皆聞諸佛與欲同開寶塔。即從座起。住",
    "X30n0600_007:0166a20": "虗空中。一切四眾。起立合掌。一心觀佛。於是釋迦牟",
    "X30n0600_007:0166a21": "尼佛。以右指開七寶塔戶。出大音聲。如却關鑰。開大",
    "X30n0600_007:0166a22": "城門。",
    "X30n0600_007:0166a23": "第二開塔者。即是開權。見佛者。即是顯實。亦是證",
    "X30n0600_007:0166a24": "前。復將開後。如却關鑰者。却障機動也。",
    "X30n0600_007:0166b01": "即時一切眾會。皆見多寶如來。於寶塔中。坐師子座。",
    "X30n0600_007:0166b02": "全身不散。如入禪定。又聞其言。善哉善哉。釋迦牟尼",
    "X30n0600_007:0166b03": "佛。快說是法華經。我為聽是經故。而來至此。爾時四",
    "X30n0600_007:0166b04": "眾等。見過去無量千萬億劫滅度佛。說如是言。嘆未",
    "X30n0600_007:0166b05": "曾有。以天寶華聚。散多寶佛。及釋迦牟尼佛上。",
    "X30n0600_007:0166b06": "此第三四眾見聞興供養。",
    "X30n0600_007:0166b07": "爾時多寶佛。於寶塔中。分半座。與釋迦牟尼佛。而作",
    "X30n0600_007:0166b08": "是言。釋迦牟尼佛。可就此座。即時釋迦牟尼佛。入其",
    "X30n0600_007:0166b09": "塔中。坐其半座。結跏趺坐。",
    "X30n0600_007:0166b10": "此第四二佛分座也。",
    "X30n0600_007:0166b11": "爾時大眾。見二如來。在七寶塔中。師子座上。結跏趺",
    "X30n0600_007:0166b12": "坐。各作是念。佛坐高遠。惟願如來。以神通力。令我等",
    "X30n0600_007:0166b13": "輩。俱處虗空。即時釋迦牟尼佛。以神通力。接諸大眾。",
    "X30n0600_007:0166b14": "皆在虗空。",
    "X30n0600_007:0166b15": "第五四眾請佛威加。此是分身遠集文畢。△下是",
    "X30n0600_007:0166b16": "第三釋迦唱募覓流通人。為三。",
    "X30n0600_007:0166b17": "以大音聲。普告四眾。誰能於此娑婆國土。廣說妙法",
    "X30n0600_007:0166b18": "華經。今正是時。",
    "X30n0600_007:0166b19": "一是大聲唱募。",
    "X30n0600_007:0166b20": "如來不久。當入涅槃。",
    "X30n0600_007:0166b21": "第二明付囑時至也。",
    "X30n0600_007:0166b22": "佛欲以此妙法華經。付囑有在。",
    "X30n0600_007:0166b23": "第三明付囑有在。有在者。若佛在世。隨機利物。自",
    "X30n0600_007:0166b24": "說正法。無待他人。今佛化緣機盡。欲令此法利益",
    "X30n0600_007:0166c01": "無窮。故須付囑流通也。付囑有在。此有二意。一近",
    "X30n0600_007:0166c02": "令有在。付八萬二萬舊住菩薩。此土弘宣。二遠令",
    "X30n0600_007:0166c03": "有在。付本弟子下方千界微塵。令觸處流通。又發",
    "X30n0600_007:0166c04": "起壽量也。已上長行三科畢。",
    "X30n0600_007:0166c05": "爾時世尊。欲重宣此義。而說偈言。",
    "X30n0600_007:0166c06": "偈有四十八行。頌上三意。初有三行半。頌多寶滅",
    "X30n0600_007:0166c07": "度。第二有八行半。頌分身集。第三有三十六行。頌",
    "X30n0600_007:0166c08": "釋迦佛付囑也。",
    "X30n0600_007:0166c09": "聖主世尊。雖久滅度。在寶塔中。尚為法來。諸人云何。",
    "X30n0600_007:0166c10": "不勤為法。此佛滅度。無央數劫。處處聽法。以難遇故。",
    "X30n0600_007:0166c11": "彼佛本願。我滅度後。在在所往。常為聽法。",
    "X30n0600_007:0166c12": "初三行半。明多寶現。",
    "X30n0600_007:0166c13": "又我分身。無量諸佛。如恒沙等。來欲聽法。及見滅度。",
    "X30n0600_007:0166c14": "多寶如來。各捨妙土。及弟子眾。天人龍神。諸供養事。",
    "X30n0600_007:0166c15": "令法久住。故來至此。為坐諸佛。以神通力。移無量眾。",
    "X30n0600_007:0166c16": "令國清淨。諸佛各各。詣寶樹下。如清涼池。蓮華莊嚴。",
    "X30n0600_007:0166c17": "其寶樹下。諸師子座。佛坐其上。光明嚴飾。如夜闇中。",
    "X30n0600_007:0166c18": "然大炬火。身出妙香。徧十方國。眾生蒙熏。喜不自勝。",
    "X30n0600_007:0166c19": "譬如大風。吹小樹枝。以是方便。令法久住。",
    "X30n0600_007:0166c20": "第二八行半。頌上分身遠集。釋義如長行中解。△",
    "X30n0600_007:0166c21": "下告諸去。第三釋迦付囑。有二。初八行半。舉三佛。",
    "X30n0600_007:0166c22": "以勸流通。此又為三。次有二十七行半。舉難持之",
    "X30n0600_007:0166c23": "法。以勸流通。又為二。初正舉勸。二釋勸意。",
    "X30n0600_007:0166c24": "告諸大眾。我滅度後。誰能護持。讀誦斯經。今於佛前。",
    "X30n0600_007:0167a01": "自說誓言。",
    "X30n0600_007:0167a02": "初一行半。募覓其人。",
    "X30n0600_007:0167a03": "其多寶佛。雖久滅度。以大誓願。而師子吼。多寶如來。",
    "X30n0600_007:0167a04": "及與我身。所集化佛。當知此意。諸佛子等。誰能護法。",
    "X30n0600_007:0167a05": "當發大願。令得久住。",
    "X30n0600_007:0167a06": "三偈舉三佛。勸持經流通。",
    "X30n0600_007:0167a07": "其有能護。此經法者。則為供養。我及多寶。此多寶佛。",
    "X30n0600_007:0167a08": "處於寶塔。常遊十方。為是經故。亦復供養。諸來化佛。",
    "X30n0600_007:0167a09": "莊嚴光飾。諸世界者。若說此經。則為見我。多寶如來。",
    "X30n0600_007:0167a10": "及諸化佛。",
    "X30n0600_007:0167a11": "第三四行。頌能持此經。即是供養三佛。及見三佛。",
    "X30n0600_007:0167a12": "以釋勸意也。△舉難持之法。以歡流通。復二。初二",
    "X30n0600_007:0167a13": "十行。正舉勸。二七行半。釋勸意。初復三。",
    "X30n0600_007:0167a14": "諸善男子。各諦思惟。此為難事。宜發大願。",
    "X30n0600_007:0167a15": "初一行明誡勸。△下有十七行。正舉難持法。以勸",
    "X30n0600_007:0167a16": "流通。細科為七。",
    "X30n0600_007:0167a17": "諸餘經典。數如恒沙。雖說此等。未足為難。若接須彌。",
    "X30n0600_007:0167a18": "擲置他方。無數佛土。亦未為難。若以足指。動大千界。",
    "X30n0600_007:0167a19": "遠擲他國。亦未為難。若立有頂。為眾演說。無量餘經。",
    "X30n0600_007:0167a20": "亦未為難。若佛滅度。於惡世中。能說此經。是則為難。",
    "X30n0600_007:0167a21": "初五行偈。舉能說者為難。",
    "X30n0600_007:0167a22": "假使有人。手把虗空。而以遊行。亦未為難。於我滅後。",
    "X30n0600_007:0167a23": "若自書持。若使人書。是則為難。",
    "X30n0600_007:0167a24": "第二二偈。舉書持難。",
    "X30n0600_007:0167b01": "若以大地。置足甲上。昇於梵天。亦未為難。佛滅度後。",
    "X30n0600_007:0167b02": "於惡世中。暫讀此經。是則為難。",
    "X30n0600_007:0167b03": "第三二偈。舉暫讀難。",
    "X30n0600_007:0167b04": "假使劫燒。擔負乾艸。入中不燒。亦未為難。我滅度後。",
    "X30n0600_007:0167b05": "若持此經。為一人說。是則為難。",
    "X30n0600_007:0167b06": "第四二偈。明略說難。",
    "X30n0600_007:0167b07": "若持八萬。四千法藏。十二部經。為人演說。令諸聽者。",
    "X30n0600_007:0167b08": "得六神通。雖能如是。亦未為難。於我滅後。聽受此經。",
    "X30n0600_007:0167b09": "問其義趣。是則為難。",
    "X30n0600_007:0167b10": "第五三偈。明問義難。",
    "X30n0600_007:0167b11": "若人說法。令千萬億。無量無數。恒沙眾生。得阿羅漢。",
    "X30n0600_007:0167b12": "具六神通。雖有是益。亦未為難。於我滅後。若能奉持。",
    "X30n0600_007:0167b13": "如斯經典。是則為難。",
    "X30n0600_007:0167b14": "此第六三偈。明奉持為難。",
    "X30n0600_007:0167b15": "我為佛道。於無量土。從始至今。廣說諸經。而於其中。",
    "X30n0600_007:0167b16": "此經第一。若有能持。則持佛身。",
    "X30n0600_007:0167b17": "第三二偈。釋上難持意。若有能持。即持佛身。此意",
    "X30n0600_007:0167b18": "豈易也。△第二諸善下去。有七行半。明能持難持。",
    "X30n0600_007:0167b19": "能成勝德。以釋勸意。就此為三。",
    "X30n0600_007:0167b20": "諸善男子。於我滅後。誰能受持。讀誦此經。今於佛前。",
    "X30n0600_007:0167b21": "自說誓言。",
    "X30n0600_007:0167b22": "初一行半。重募持經之人。",
    "X30n0600_007:0167b23": "此經難持。若暫持者。我即歡喜。諸佛亦然。如是之人。",
    "X30n0600_007:0167b24": "諸佛所嘆。",
    "X30n0600_007:0167c01": "第二一行半。明能持難持。則諸佛喜歡也。",
    "X30n0600_007:0167c02": "是則勇猛。是則精進。是名持戒。行頭陀者。則為疾得。",
    "X30n0600_007:0167c03": "無上佛道。能於來世。讀持此經。是真佛子。住淳善地。",
    "X30n0600_007:0167c04": "佛滅度後。能解其義。是諸天人。世間之眼。於恐畏世。",
    "X30n0600_007:0167c05": "能須臾說。一切天人。皆應供養。",
    "X30n0600_007:0167c06": "第三四偈半。明能持難持。即成勝行。勝行有自他",
    "X30n0600_007:0167c07": "也。恐畏世者。天竺云颰陀。此云賢。劫之異名也。亦",
    "X30n0600_007:0167c08": "云沙悖。此云恐畏也。",
    "X30n0600_007:0167c10": "妙法蓮華經入疏卷第七"
}