{
    "T25n1509_044:0375c02": "大智度論釋幻人無作品第十一",
    "T25n1509_044:0375c03": "卷第四十四",
    "T25n1509_044:0375c05": "龍樹菩薩造",
    "T25n1509_044:0375c06": "後秦龜茲國鳩摩羅什奉　詔譯",
    "T25n1509_044:0375c07": "11 幻人無作品【經】爾時，慧命須菩提白佛言：「世尊！若當有",
    "T25n1509_044:0375c08": "人問言：『幻人學般若波羅蜜，當得薩婆若不？",
    "T25n1509_044:0375c09": "幻人學禪波羅蜜、毘梨耶波羅蜜、羼提波羅蜜、",
    "T25n1509_044:0375c10": "尸羅波羅蜜、檀波羅蜜，學四念處乃至十八",
    "T25n1509_044:0375c11": "不共法及一切種智，得薩婆若不？』我當云何",
    "T25n1509_044:0375c12": "答？」",
    "T25n1509_044:0375c13": "佛告須菩提：「我還問汝，隨汝意答我。須菩",
    "T25n1509_044:0375c14": "提！於汝意云何？色與幻有異不？受、想、行、識與",
    "T25n1509_044:0375c15": "幻有異不？」須菩提言：「不也！世尊！」佛言：「於汝意",
    "T25n1509_044:0375c16": "云何？眼與幻有異不？乃至意與幻有異不？色",
    "T25n1509_044:0375c17": "乃至法，與幻有異不？眼界乃至意識界與幻有",
    "T25n1509_044:0375c18": "異不？眼觸乃至意觸、眼觸因緣生受乃至意",
    "T25n1509_044:0375c19": "觸因緣生受與幻有異不？」須菩提言：「不也！世",
    "T25n1509_044:0375c20": "尊！」「於汝意云何？四念處與幻有異不？乃至八",
    "T25n1509_044:0375c21": "聖道分與幻有異不？」「不也！世尊！」「於汝意云何？",
    "T25n1509_044:0375c22": "空、無相、無作與幻有異不？」「不也！世尊！」「須菩提！",
    "T25n1509_044:0375c23": "於汝意云何？檀波羅蜜與幻有異不？乃至十",
    "T25n1509_044:0375c24": "八不共法與幻有異不？」「不也！世尊！」「須菩提！於",
    "T25n1509_044:0375c25": "汝意云何？阿耨多羅三藐三菩提與幻有異",
    "T25n1509_044:0375c26": "不？」「不也！世尊！何以故？色不異幻，幻不異色，色",
    "T25n1509_044:0375c27": "即是幻，幻即是色。世尊！受想行識不異幻，幻",
    "T25n1509_044:0375c28": "不異受想行識，識即是幻，幻即是識。世尊！眼",
    "T25n1509_044:0375c29": "不異幻，幻不異眼，眼即是幻，幻即是眼。眼觸",
    "T25n1509_044:0376a01": "因緣生受乃至意觸因緣生受亦如是。世尊！",
    "T25n1509_044:0376a02": "四念處不異幻，幻不異四念處，四念處即是",
    "T25n1509_044:0376a03": "幻，幻即是四念處；乃至阿耨多羅三藐三菩",
    "T25n1509_044:0376a04": "提不異幻，幻不異阿耨多羅三藐三菩提，阿",
    "T25n1509_044:0376a05": "耨多羅三藐三菩提即是幻，幻即是阿耨多",
    "T25n1509_044:0376a06": "羅三藐三菩提。」佛告須菩提：「於汝意云何？幻",
    "T25n1509_044:0376a07": "有垢有淨不！」「不也！世尊！」「須菩提！於汝意云何？",
    "T25n1509_044:0376a08": "幻有生有滅不？」「不也！世尊！」「若法不生不滅，是",
    "T25n1509_044:0376a09": "法能學般若波羅蜜，當得薩婆若不？」「不也！世",
    "T25n1509_044:0376a10": "尊！」「於汝意云何？五受陰假名是菩薩不？」「如是！",
    "T25n1509_044:0376a11": "世尊！」「於汝意云何？五受陰假名有生滅、垢淨",
    "T25n1509_044:0376a12": "不？」「不也！世尊！」「於汝意云何？若法但有名字，非",
    "T25n1509_044:0376a13": "身非身業，非口非口業，非意非意業；不生不",
    "T25n1509_044:0376a14": "滅，不垢不淨；如是法能學般若波羅蜜，得薩",
    "T25n1509_044:0376a15": "婆若不？」「不也！世尊！」「菩薩摩訶薩若能如是學",
    "T25n1509_044:0376a16": "般若波羅蜜，當得薩婆若，以無所得故。」須菩",
    "T25n1509_044:0376a17": "提白佛言：「世尊！菩薩摩訶薩應如是學般若",
    "T25n1509_044:0376a18": "波羅蜜，得阿耨多羅三藐三菩提，如幻人",
    "T25n1509_044:0376a19": "學。何以故？世尊！當知五陰即是幻人，幻人",
    "T25n1509_044:0376a20": "即是五陰。」佛告須菩提：「於汝意云何？是五",
    "T25n1509_044:0376a21": "陰學般若波羅蜜，當得薩婆若不？」「不也！世尊！",
    "T25n1509_044:0376a22": "何以故？是五陰性無所有，無所有性亦不",
    "T25n1509_044:0376a23": "可得。」佛告須菩提：「於汝意云何？如夢五陰",
    "T25n1509_044:0376a24": "學般若波羅蜜，當得薩婆若不？」「不也！世尊！何",
    "T25n1509_044:0376a25": "以故？夢性無所有，無所有性亦不可得。」「於",
    "T25n1509_044:0376a26": "汝意云何？如響、如影、如焰、如化五眾學般若",
    "T25n1509_044:0376a27": "波羅蜜，當得薩婆若不？」「不也！世尊！何以故？響、",
    "T25n1509_044:0376a28": "影、焰、化性無所有，無所有性亦不可得。六情",
    "T25n1509_044:0376a29": "亦如是。世尊！識即是六情，六情即是五眾。",
    "T25n1509_044:0376b01": "是法皆內空故不可得，乃至無法有法空",
    "T25n1509_044:0376b02": "故不可得。」【論】問曰：須菩提何以故以是",
    "T25n1509_044:0376b03": "事問佛？若人問：「幻人學般若波羅蜜得",
    "T25n1509_044:0376b04": "作佛不？」應答言：「不得。」幻人虛誑，無有本",
    "T25n1509_044:0376b05": "末。是事易答，何以故問佛？答曰：上品佛答",
    "T25n1509_044:0376b06": "舍利弗甚深空義，須菩提作是念：「諸法一相",
    "T25n1509_044:0376b07": "無分別。若爾者，幻人及實菩薩無異。而菩薩",
    "T25n1509_044:0376b08": "行諸功德得作佛；幻人無實，但誑人眼，不",
    "T25n1509_044:0376b09": "能作佛。」問曰：幻人不能行功德，以無心",
    "T25n1509_044:0376b10": "識，云何言行？答曰：雖實不行，人見似行，故",
    "T25n1509_044:0376b11": "名為行。如幻人以飲食、財物、七寶布施，出",
    "T25n1509_044:0376b12": "家持戒、忍辱、精進、坐禪、說法等，無智人謂是",
    "T25n1509_044:0376b13": "為行，不知是幻。須菩提作是念：「若如佛說",
    "T25n1509_044:0376b14": "『諸法一相無所有，但是虛誑』，幻人及實菩薩",
    "T25n1509_044:0376b15": "乃至佛等無有異。如幻人亦幻作佛，行六",
    "T25n1509_044:0376b16": "波羅蜜，降魔兵，坐道場，成佛道，放光明，",
    "T25n1509_044:0376b17": "說法度人；實菩薩行實道，得作佛，度眾",
    "T25n1509_044:0376b18": "生，有何差別？」佛言：「我還問汝，隨汝意答我。」",
    "T25n1509_044:0376b19": "問曰：佛何以不直答，而還問令隨意答？答",
    "T25n1509_044:0376b20": "曰：須菩提以空智慧，觀三界五眾皆空，心",
    "T25n1509_044:0376b21": "生厭離；諸煩惱習故，雖能總相知諸佛法",
    "T25n1509_044:0376b22": "空，猶有所貴，不能觀佛法如幻無所有，",
    "T25n1509_044:0376b23": "以是故方喻說。如汝以五眾空為證，諸佛",
    "T25n1509_044:0376b24": "法亦爾；汝觀世間五眾為空，我觀佛法亦",
    "T25n1509_044:0376b25": "爾。是故問須菩提：「於汝意云何？色與幻有",
    "T25n1509_044:0376b26": "異不？幻與色有異不？乃至受、想、行、識亦如",
    "T25n1509_044:0376b27": "是。」若異者汝應問，若不異不應作是問。",
    "T25n1509_044:0376b28": "須菩提言：「不異。」問曰：若色不異幻可爾，",
    "T25n1509_044:0376b29": "幻人有色故，云何言受、想、行、識如幻不異？",
    "T25n1509_044:0376c01": "答曰：幻人有喜、樂、憂、苦相，無智人見，謂為",
    "T25n1509_044:0376c02": "有受、想、行、識。復次，佛譬喻欲令人知五",
    "T25n1509_044:0376c03": "受眾虛誑如幻；五受眾雖與幻無異，佛欲",
    "T25n1509_044:0376c04": "令解故，為作譬喻。眾生謂幻是虛誑；五受眾",
    "T25n1509_044:0376c05": "雖有，與幻無異。是故須菩提一心籌量，知",
    "T25n1509_044:0376c06": "「五眾與幻無異」。所以者何？如幻人色誑肉",
    "T25n1509_044:0376c07": "眼，能令生憂、喜、苦、樂；五受眾亦能誑慧眼，",
    "T25n1509_044:0376c08": "令生貪欲、瞋惱諸煩惱等。如幻，因少許呪",
    "T25n1509_044:0376c09": "術、物事、語言為本，能現種種事，城郭、廬觀",
    "T25n1509_044:0376c10": "等；五受眾亦以先世少許無明術因緣，有諸",
    "T25n1509_044:0376c11": "行、識、名色等種種，以是故說不異。如人見",
    "T25n1509_044:0376c12": "幻事生著心，廢其生業，幻滅時生悔；五受",
    "T25n1509_044:0376c13": "眾亦如是，先業因緣幻生今五眾，受五欲、",
    "T25n1509_044:0376c14": "生貪瞋，無常壞時，心乃生悔：「我云何著是",
    "T25n1509_044:0376c15": "幻五眾，失諸法實相？」佛問，須菩提樂說門",
    "T25n1509_044:0376c16": "故答言：「幻與色不異。」若不異，是色法即是",
    "T25n1509_044:0376c17": "空，入不生不滅法中；法若不生不滅，云何",
    "T25n1509_044:0376c18": "行般若波羅蜜得作佛？須菩提作是念：「若",
    "T25n1509_044:0376c19": "爾者，菩薩何以故種種行道，求阿耨多羅三",
    "T25n1509_044:0376c20": "藐三菩提？」佛知其念，即答：「五眾虛誑，但以假",
    "T25n1509_044:0376c21": "名故，號為菩薩。是假名中，無業、無業因緣，",
    "T25n1509_044:0376c22": "無心、無心數法，無垢、無淨，畢竟空故。」佛言：",
    "T25n1509_044:0376c23": "「菩薩應如幻人行般若波羅蜜，五眾即是",
    "T25n1509_044:0376c24": "幻人無異，從先世業因緣、幻業出故。是五",
    "T25n1509_044:0376c25": "眾亦不能得成就佛。何以故？性無所有故。」",
    "T25n1509_044:0376c26": "餘夢、化、影、響等亦如是。問曰：何以故說「識即",
    "T25n1509_044:0376c27": "是六情，六情即是五眾」？答曰：是識，十二因緣",
    "T25n1509_044:0376c28": "中第三事，是中亦有色，亦有心數法，未熟",
    "T25n1509_044:0376c29": "故受識名，從識生六入，是二時俱有五眾。",
    "T25n1509_044:0377a01": "色成故名五情，名成故名意情；六情不離",
    "T25n1509_044:0377a02": "五眾，以是故說識即是六情。問曰：若爾者，",
    "T25n1509_044:0377a03": "十二因緣中處處皆有五眾，何以但說六",
    "T25n1509_044:0377a04": "情有五眾？答曰：是識今身之本，眾生於現",
    "T25n1509_044:0377a05": "在法中多錯；名色未熟，未有所能故不說；",
    "T25n1509_044:0377a06": "六情受苦樂，能生罪福故說。其餘十一因",
    "T25n1509_044:0377a07": "緣，故說五眾。復次，佛知五百歲後，學者分別",
    "T25n1509_044:0377a08": "諸法相各異，離色法說識，離識法說色；",
    "T25n1509_044:0377a09": "欲破是諸見，令入畢竟空故，識中雖無",
    "T25n1509_044:0377a10": "五情，而說「識即是六情」；六情中雖不具五",
    "T25n1509_044:0377a11": "眾，而說「六情即是五眾」。復次，先世但有心",
    "T25n1509_044:0377a12": "住六情，作種種憶想分別故，生今世六情、",
    "T25n1509_044:0377a13": "五眾身；從今世身起種種結使，造後世六",
    "T25n1509_044:0377a14": "情、五眾；如是等展轉。是故說「識即是六情，六",
    "T25n1509_044:0377a15": "情即是五眾」。是法內空中不可得，乃至無法",
    "T25n1509_044:0377a16": "有法空中不可得。",
    "T25n1509_044:0377a17": "【經】須菩提白佛言：「世尊！新發大乘意菩薩",
    "T25n1509_044:0377a18": "聞說般若波羅蜜，將無驚、怖、畏？」佛告須菩",
    "T25n1509_044:0377a19": "提：「若新發大乘意菩薩於般若波羅蜜無方",
    "T25n1509_044:0377a20": "便，亦不得善知識，是菩薩或驚、或怖、或畏。」須",
    "T25n1509_044:0377a21": "菩提白佛言：「世尊！何等是方便？菩薩行是方",
    "T25n1509_044:0377a22": "便，不驚、不畏、不怖？」佛告須菩提：「有菩薩摩訶",
    "T25n1509_044:0377a23": "薩行般若波羅蜜，應薩婆若心，觀色無常相，",
    "T25n1509_044:0377a24": "是亦不可得；觀受、想、行、識無常相，是亦不可",
    "T25n1509_044:0377a25": "得。須菩提！是名菩薩摩訶薩行般若波羅蜜",
    "T25n1509_044:0377a26": "中方便。「復次，須菩提！菩薩摩訶薩應薩婆若",
    "T25n1509_044:0377a27": "心，觀色苦相，是亦不可得，受、想、行、識亦如是；",
    "T25n1509_044:0377a28": "應薩婆若心，觀色無我相，是亦不可得，受、想、",
    "T25n1509_044:0377a29": "行、識亦如是。「復次，須菩提！菩薩摩訶薩應薩",
    "T25n1509_044:0377b01": "婆若心，觀色空相，是亦不可得；受、想、行、識亦",
    "T25n1509_044:0377b02": "如是。觀色無相相，是亦不可得；受、想、行、識亦",
    "T25n1509_044:0377b03": "如是。觀色無作相，是亦不可得；受、想、行、識亦",
    "T25n1509_044:0377b04": "如是。觀色寂滅相，是亦不可得，乃至識亦如",
    "T25n1509_044:0377b05": "是。觀色離相，是亦不可得，乃至識亦如是。是",
    "T25n1509_044:0377b06": "名菩薩摩訶薩行般若波羅蜜中方便。「復次，",
    "T25n1509_044:0377b07": "須菩提！菩薩摩訶薩行般若波羅蜜，觀色無",
    "T25n1509_044:0377b08": "常相，是亦不可得；觀色苦相、無我相、空相、無",
    "T25n1509_044:0377b09": "相相、無作相、寂滅相、離相，是亦不可得。受、想、",
    "T25n1509_044:0377b10": "行、識亦如是。是時菩薩作是念：『我當為一切",
    "T25n1509_044:0377b11": "眾生說是無常法，是亦不可得；當為一切眾",
    "T25n1509_044:0377b12": "生說苦相、無我相、空相、無相相、無作相、寂滅相、",
    "T25n1509_044:0377b13": "離相，是亦不可得。』是名菩薩摩訶薩檀波羅",
    "T25n1509_044:0377b14": "蜜。「復次，須菩提！菩薩摩訶薩不以聲聞、辟支",
    "T25n1509_044:0377b15": "佛心，觀色無常亦不可得；不以聲聞、辟支佛",
    "T25n1509_044:0377b16": "心，觀識無常亦不可得；不以聲聞、辟支佛心，",
    "T25n1509_044:0377b17": "觀色苦、無我、空、無相、無作、寂滅、離，亦不可得；",
    "T25n1509_044:0377b18": "受、想、行、識亦如是。是名菩薩摩訶薩尸羅",
    "T25n1509_044:0377b19": "波羅蜜。「復次，須菩提！菩薩摩訶薩行般若波",
    "T25n1509_044:0377b20": "羅蜜，是諸法無常相，乃至離想，忍欲樂，是名",
    "T25n1509_044:0377b21": "菩薩摩訶薩羼提波羅蜜。「復次，須菩提！菩薩",
    "T25n1509_044:0377b22": "摩訶薩行般若波羅蜜，應薩婆若心，觀色無",
    "T25n1509_044:0377b23": "常相亦不可得，乃至離相亦不可得；受、想、行、",
    "T25n1509_044:0377b24": "識亦如是。應薩婆若心，不捨不息，是名菩薩",
    "T25n1509_044:0377b25": "摩訶薩毘梨耶波羅蜜。「復次，須菩提！菩薩摩",
    "T25n1509_044:0377b26": "訶薩行般若波羅蜜，不起聲聞辟支佛意及",
    "T25n1509_044:0377b27": "餘不善心，是名菩薩摩訶薩禪波羅蜜。「復次，",
    "T25n1509_044:0377b28": "須菩提！菩薩摩訶薩行般若波羅蜜，如是思",
    "T25n1509_044:0377b29": "惟：『不以空色故色空，色即是空，空即是色；",
    "T25n1509_044:0377c01": "受、想、行、識亦如是。不以空眼故眼空，眼即是",
    "T25n1509_044:0377c02": "空，空即是眼；乃至意觸因緣生受，不以空受",
    "T25n1509_044:0377c03": "故受空，受即是空，空即是受。不以空四念處",
    "T25n1509_044:0377c04": "故四念處空，四念處即是空，空即是四念處；",
    "T25n1509_044:0377c05": "乃至不以空十八不共法故十八不共法空，",
    "T25n1509_044:0377c06": "十八不共法即是空，空即是十八不共法。』如",
    "T25n1509_044:0377c07": "是，須菩提！菩薩摩訶薩行般若波羅蜜，不驚、",
    "T25n1509_044:0377c08": "不畏、不怖。」須菩提白佛言：「世尊！何等是菩薩",
    "T25n1509_044:0377c09": "摩訶薩善知識守護故，聞說是般若波羅蜜，",
    "T25n1509_044:0377c10": "不驚、不畏、不怖？」佛告須菩提：「菩薩摩訶薩善",
    "T25n1509_044:0377c11": "知識者，說色無常亦不可得，持是善根，不向",
    "T25n1509_044:0377c12": "聲聞、辟支佛道，但向一切智，是名菩薩摩訶",
    "T25n1509_044:0377c13": "薩善知識；說受、想、行、識無常亦不可得，持是",
    "T25n1509_044:0377c14": "善根，不向聲聞、辟支佛道，但向一切智，是名",
    "T25n1509_044:0377c15": "菩薩摩訶薩善知識。須菩提！菩薩摩訶薩復",
    "T25n1509_044:0377c16": "有善知識，說色苦亦不可得，說受、想、行、識苦",
    "T25n1509_044:0377c17": "亦不可得；說色無我亦不可得，受、想、行、識無",
    "T25n1509_044:0377c18": "我亦不可得；說色空、無相、無作、寂滅、離亦不",
    "T25n1509_044:0377c19": "可得，受想行識空、無相、無作，寂滅、離亦不可",
    "T25n1509_044:0377c20": "得；持是善根，不向聲聞、辟支佛道，但向一切",
    "T25n1509_044:0377c21": "智。須菩提！是名菩薩摩訶薩善知識。須菩提！",
    "T25n1509_044:0377c22": "菩薩摩訶薩復有善知識，說眼無常乃至離",
    "T25n1509_044:0377c23": "亦不可得；乃至意觸因緣生受，說無常乃至",
    "T25n1509_044:0377c24": "離亦不可得；持是善根，不向聲聞、辟支佛道，",
    "T25n1509_044:0377c25": "但向一切智，是名菩薩摩訶薩善知識。須菩",
    "T25n1509_044:0377c26": "提！菩薩摩訶薩復有善知識，說修四念處法",
    "T25n1509_044:0377c27": "乃至離亦不可得；持是善根，不向聲聞、辟支",
    "T25n1509_044:0377c28": "佛道，但向一切智。須菩提！是名菩薩摩訶薩",
    "T25n1509_044:0377c29": "善知識。乃至說修十八不共法，修一切智亦",
    "T25n1509_044:0378a01": "不可得；持是善根，不向聲聞、辟支佛道，但向",
    "T25n1509_044:0378a02": "一切智，是名菩薩摩訶薩善知識。」【論】問曰：",
    "T25n1509_044:0378a03": "須菩提何以生此疑，問佛言「新發意菩薩聞",
    "T25n1509_044:0378a04": "是將無恐怖」？答曰：聞無有菩薩行般若",
    "T25n1509_044:0378a05": "波羅蜜者，但空五眾法亦不能行般若波",
    "T25n1509_044:0378a06": "羅蜜，以是故生疑：「誰當行般若波羅蜜？」",
    "T25n1509_044:0378a07": "是故問佛。佛言：若菩薩內外因緣不具足，",
    "T25n1509_044:0378a08": "當有恐怖。內因緣者，無正憶念，無利智慧，",
    "T25n1509_044:0378a09": "於眾生中無深悲心，內無如是等方便。外",
    "T25n1509_044:0378a10": "因緣者，不生中國土，不得聞般若波羅蜜，",
    "T25n1509_044:0378a11": "不得善知識能斷疑者，無如是等外因緣。",
    "T25n1509_044:0378a12": "內外因緣不和合故，生驚、怖、畏。今須菩提",
    "T25n1509_044:0378a13": "問是方便，佛答：「一切種智相應心觀諸法，",
    "T25n1509_044:0378a14": "亦不得諸法。」問曰：方便有觀色無常等種",
    "T25n1509_044:0378a15": "種相故不怖畏，今何以但說「薩婆若相應心",
    "T25n1509_044:0378a16": "觀諸法故，不恐不怖」？答曰：菩薩先來但觀",
    "T25n1509_044:0378a17": "諸法空，心麁故生著；今憶想分別觀，如佛",
    "T25n1509_044:0378a18": "意：「於眾生中起大悲，不著一切法，於智",
    "T25n1509_044:0378a19": "慧無所礙，但欲度眾生。以無常、空等種",
    "T25n1509_044:0378a20": "種觀諸法，亦不得是法。」如是觀諸法已，作",
    "T25n1509_044:0378a21": "是念：「我以是法度眾生，令離顛倒。」以是",
    "T25n1509_044:0378a22": "故心不著，不見定實有一法；譬如藥師和",
    "T25n1509_044:0378a23": "合諸藥，冷病者與熱藥，於熱病中為非藥。",
    "T25n1509_044:0378a24": "二施中法施大故，是名檀波羅蜜。五波羅蜜",
    "T25n1509_044:0378a25": "亦如是隨義分別。復次，菩薩方便者，非十",
    "T25n1509_044:0378a26": "八空故令色空。何以故？不以是空相強",
    "T25n1509_044:0378a27": "令空故，色即是空；是色從本已來常自空，",
    "T25n1509_044:0378a28": "色相空故，空即是色；乃至諸佛法亦如是。善",
    "T25n1509_044:0378a29": "知識者，教人令以是智慧迴向阿耨多羅",
    "T25n1509_044:0378b01": "三藐三菩提。菩薩先知無常、空等諸觀，今",
    "T25n1509_044:0378b02": "惟說「迴向」為異。",
    "T25n1509_044:0378b03": "【經】須菩提白佛言：「世尊！云何菩薩摩訶薩",
    "T25n1509_044:0378b04": "行般若波羅蜜無方便、隨惡知識，聞說是般",
    "T25n1509_044:0378b05": "若波羅蜜驚、怖、畏？」佛告須菩提：「菩薩摩訶",
    "T25n1509_044:0378b06": "薩離一切智心，修般若波羅蜜，得是般若波",
    "T25n1509_044:0378b07": "羅蜜，念是般若波羅蜜；禪波羅蜜、毘梨耶波",
    "T25n1509_044:0378b08": "羅蜜、羼提波羅蜜、尸羅波羅蜜、檀波羅蜜，皆",
    "T25n1509_044:0378b09": "得、皆念。「復次，須菩提！菩薩摩訶薩離薩婆若",
    "T25n1509_044:0378b10": "心，觀色內空乃至無法有法空，觀受、想、行、識",
    "T25n1509_044:0378b11": "內空乃至無法有法空；觀眼內空乃至無法",
    "T25n1509_044:0378b12": "有法空，乃至觀意觸因緣生受內空乃至無",
    "T25n1509_044:0378b13": "法有法空；於諸法空有所念、有所得。「復次，須",
    "T25n1509_044:0378b14": "菩提！菩薩摩訶薩行般若波羅蜜，離薩婆若",
    "T25n1509_044:0378b15": "心，修四念處，亦念、亦得；乃至修十八不共法，",
    "T25n1509_044:0378b16": "亦念、亦得。如是，須菩提！菩薩摩訶薩行般若",
    "T25n1509_044:0378b17": "波羅蜜，以無方便故，聞是般若波羅蜜，驚、",
    "T25n1509_044:0378b18": "怖、畏。」須菩提白佛言：「世尊！云何菩薩摩訶",
    "T25n1509_044:0378b19": "薩隨惡知識，聞般若波羅蜜驚、怖、畏。」佛告",
    "T25n1509_044:0378b20": "須菩提：「菩薩摩訶薩惡知識教離般若波羅",
    "T25n1509_044:0378b21": "蜜，離禪波羅蜜、毘梨耶波羅蜜、羼提波羅蜜、",
    "T25n1509_044:0378b22": "尸羅波羅蜜、檀波羅蜜。須菩提！是名菩薩摩",
    "T25n1509_044:0378b23": "訶薩惡知識。須菩提！菩薩摩訶薩復有惡知",
    "T25n1509_044:0378b24": "識，不說魔事、不說魔罪，不作是言：『惡魔作佛",
    "T25n1509_044:0378b25": "形像來教菩薩離六波羅蜜，語菩薩言：「善男",
    "T25n1509_044:0378b26": "子！用修般若波羅蜜為？用修禪波羅蜜、毘梨",
    "T25n1509_044:0378b27": "耶波羅蜜、羼提波羅蜜、尸羅波羅蜜、檀波羅蜜",
    "T25n1509_044:0378b28": "為？」』當知是菩薩摩訶薩惡知識。「復次，須菩",
    "T25n1509_044:0378b29": "提！惡魔復作佛形像到菩薩所，為說聲聞經：",
    "T25n1509_044:0378c01": "若修妬路乃至優波提舍，教詔分別演說",
    "T25n1509_044:0378c02": "如是經；終不為說魔事、魔罪，當知是菩薩摩",
    "T25n1509_044:0378c03": "訶薩惡知識。「復次，須菩提！惡魔作佛形像到",
    "T25n1509_044:0378c04": "菩薩所，作是語：『善男子！汝無真菩薩心，亦非",
    "T25n1509_044:0378c05": "阿毘跋致地，汝亦不能得阿耨多羅三藐三",
    "T25n1509_044:0378c06": "菩提。』不為說如是魔事、魔罪，當知是菩薩惡",
    "T25n1509_044:0378c07": "知識。「復次，須菩提！惡魔作佛形像到菩薩",
    "T25n1509_044:0378c08": "所，語菩薩言：『善男子！色空，無我、無我所；受、想、",
    "T25n1509_044:0378c09": "行、識空，無我、無我所；眼空，無我、無我所；乃至",
    "T25n1509_044:0378c10": "意觸因緣生受空，無我、無我所；檀波羅蜜空，",
    "T25n1509_044:0378c11": "乃至般若波羅蜜空；四念處空，乃至十八不",
    "T25n1509_044:0378c12": "共法空；汝用阿耨多羅三藐三菩提為？』如是",
    "T25n1509_044:0378c13": "魔事、魔罪，不說、不教，當知是菩薩惡知識。「復",
    "T25n1509_044:0378c14": "次，須菩提！惡魔作辟支佛身到菩薩所，語菩",
    "T25n1509_044:0378c15": "薩言：『善男子！十方皆空，是中無佛、無菩薩、無",
    "T25n1509_044:0378c16": "聲聞。』如是魔事、魔罪，不說、不教，當知是菩薩",
    "T25n1509_044:0378c17": "摩訶薩惡知識。「復次，須菩提！惡魔作和尚、",
    "T25n1509_044:0378c18": "阿闍梨身到菩薩所，教離菩薩道，教離一",
    "T25n1509_044:0378c19": "切種智；教離四念處乃至八聖道分；教離檀",
    "T25n1509_044:0378c20": "波羅蜜，乃至教離十八不共法；教入空、無相、",
    "T25n1509_044:0378c21": "無作；作是言：『善男子！汝修念是諸法，得聲聞",
    "T25n1509_044:0378c22": "證，用阿耨多羅三藐三菩提為？』如是魔事、魔",
    "T25n1509_044:0378c23": "罪，不說、不教，當知是菩薩惡知識。「復次，須菩",
    "T25n1509_044:0378c24": "提！惡魔作父母形像到菩薩所，語菩薩言：",
    "T25n1509_044:0378c25": "『子！汝為須陀洹果證故勤精進，乃至阿羅漢",
    "T25n1509_044:0378c26": "果證故勤精進，汝用阿耨多羅三藐三菩提",
    "T25n1509_044:0378c27": "為？求阿耨多羅三藐三菩提，當受無量阿僧",
    "T25n1509_044:0378c28": "祇劫生死，截手截腳，受諸苦痛！』如是魔事、魔",
    "T25n1509_044:0378c29": "罪，不說、不教，當知是菩薩惡知識。「復次，須菩",
    "T25n1509_044:0379a01": "提！惡魔作比丘形像到菩薩所，語菩薩言：",
    "T25n1509_044:0379a02": "『眼無常可得法，乃至意無常可得法；眼苦，眼",
    "T25n1509_044:0379a03": "無我，眼空、無相、無作、寂滅、離，說可得法，乃至",
    "T25n1509_044:0379a04": "意亦如是。用有所得法，說四念處；乃至用有",
    "T25n1509_044:0379a05": "所得法，說佛十八不共法。』須菩提！如是魔事、",
    "T25n1509_044:0379a06": "魔罪，不教、不說，當知是菩薩惡知識。知已，當",
    "T25n1509_044:0379a07": "遠離之！」【論】釋曰：先略說無方便，今欲廣",
    "T25n1509_044:0379a08": "說無方便，所謂離一切種智相應心行般若",
    "T25n1509_044:0379a09": "波羅蜜，取是般若波羅蜜定相；五波羅蜜",
    "T25n1509_044:0379a10": "乃至諸佛法亦如是。是自無方便。又得",
    "T25n1509_044:0379a11": "惡知識教故。復次，惡知識，大失利益，種種壞",
    "T25n1509_044:0379a12": "人，是大惡因緣故，佛更種種因緣說惡知識",
    "T25n1509_044:0379a13": "相。惡知識者，教人遠離六波羅蜜。或不信",
    "T25n1509_044:0379a14": "罪福報故，教遠離。或著般若波羅蜜故，言：",
    "T25n1509_044:0379a15": "「諸法畢竟空，汝何所行？」或讚歎小乘：「汝但",
    "T25n1509_044:0379a16": "自免老、病、死苦，眾生何豫汝事？」如是等種",
    "T25n1509_044:0379a17": "種因緣教令遠離，是名惡知識。復次，惡知",
    "T25n1509_044:0379a18": "識者，不教弟子令覺知魔是佛賊。魔者",
    "T25n1509_044:0379a19": "欲界主，有大力勢，常憎行道者。佛威力大故，",
    "T25n1509_044:0379a20": "魔無所能，但能壞小菩薩。乃至作佛形像",
    "T25n1509_044:0379a21": "來壞菩薩行六波羅蜜。或讚歎、開解、論說",
    "T25n1509_044:0379a22": "隨聲聞所應學經法。或作佛身來語之",
    "T25n1509_044:0379a23": "言：「汝不任得佛。」或說：「眼等一切諸法空，何",
    "T25n1509_044:0379a24": "用是阿耨多羅三藐三菩提為？」或作辟支佛",
    "T25n1509_044:0379a25": "身，或說：「十方世界中三乘人空，求佛道者，但",
    "T25n1509_044:0379a26": "有空名，汝云何欲作佛？」或教令遠離菩薩",
    "T25n1509_044:0379a27": "三十七品，令入聲聞三解脫門中：「汝入是",
    "T25n1509_044:0379a28": "三門實際作證，得盡眾苦；汝勤精進，汝為",
    "T25n1509_044:0379a29": "得四果故，何用阿耨多羅三藐三菩提為？」",
    "T25n1509_044:0379b01": "或作和尚、阿闍梨、父母來，教令遠離佛道：",
    "T25n1509_044:0379b02": "「空當受是截手、腳、耳、鼻等以與求者。若不",
    "T25n1509_044:0379b03": "與，則破求佛意；若與，則受是辛苦。」或時作",
    "T25n1509_044:0379b04": "阿羅漢比丘被服來，為說：「眼是定無常相、",
    "T25n1509_044:0379b05": "苦空無我相無作、寂滅、離，乃至諸佛法亦如",
    "T25n1509_044:0379b06": "是。」用有所得、取相憶念分別說。如是等種",
    "T25n1509_044:0379b07": "種無量魔事，不教令覺知，是為惡知識。「遠",
    "T25n1509_044:0379b08": "離」者，以其無利益。如軟語賊，轉來親近，",
    "T25n1509_044:0379b09": "近則害人，惡知識復過於是！所以者何？是",
    "T25n1509_044:0379b10": "賊但能害今世一身，惡知識則世世害人；賊",
    "T25n1509_044:0379b11": "但能害命、奪財，惡知識則害慧念命根，奪",
    "T25n1509_044:0379b12": "佛法無量寶。知已，急當身、心遠離。",
    "T25n1509_044:0379b13": "12 句義品大智度論釋句義品第十二",
    "T25n1509_044:0379b14": "【經】爾時，須菩提白佛言：「世尊！云何為菩薩",
    "T25n1509_044:0379b15": "句義？」佛告須菩提：「無句義是菩薩句義。何以",
    "T25n1509_044:0379b16": "故？阿耨多羅三藐三菩提中無有義處，亦無",
    "T25n1509_044:0379b17": "我；以是故，無句義是菩薩句義。「須菩提！譬如",
    "T25n1509_044:0379b18": "鳥飛虛空無有足跡，菩薩句義無所有亦如",
    "T25n1509_044:0379b19": "是。須菩提！譬如夢中所見無處所，菩薩句義",
    "T25n1509_044:0379b20": "無所有亦如是。須菩提！譬如幻無有實義，如",
    "T25n1509_044:0379b21": "焰、如響、如影、如佛所化無有實義，菩薩句義",
    "T25n1509_044:0379b22": "無所有亦如是。「須菩提！譬如如、法性、法相、法",
    "T25n1509_044:0379b23": "位、實際無有義，菩薩句義無所有亦如是。「須",
    "T25n1509_044:0379b24": "菩提！譬如幻人色無有義，幻人受、想、行、識無",
    "T25n1509_044:0379b25": "有義；菩薩摩訶薩行般若波羅蜜時，菩薩句",
    "T25n1509_044:0379b26": "義無所有亦如是。須菩提！如幻人眼無有義",
    "T25n1509_044:0379b27": "乃至意無有義。須菩提！如幻人色無有義乃",
    "T25n1509_044:0379b28": "至法無有義，眼觸乃至意觸因緣生受無有",
    "T25n1509_044:0379b29": "義；菩薩摩訶薩行般若波羅蜜時，菩薩句義",
    "T25n1509_044:0379c01": "無所有亦如是。須菩提！如幻人行內空時無",
    "T25n1509_044:0379c02": "有義，乃至行無法有法空無有義；菩薩摩訶",
    "T25n1509_044:0379c03": "薩行般若波羅蜜時，菩薩句義無所有亦如",
    "T25n1509_044:0379c04": "是。須菩提！如幻人行四念處乃至十八不共",
    "T25n1509_044:0379c05": "法無有義；菩薩摩訶薩行般若波羅蜜時，菩",
    "T25n1509_044:0379c06": "薩句義無所有亦如是。「須菩提！如多陀阿伽",
    "T25n1509_044:0379c07": "度、阿羅訶、三藐三佛陀色無有義，是色無有",
    "T25n1509_044:0379c08": "故；菩薩摩訶薩行般若波羅蜜時，菩薩句義",
    "T25n1509_044:0379c09": "無所有亦如是。須菩提！如多陀阿伽度、阿羅",
    "T25n1509_044:0379c10": "訶、三藐三佛陀受、想、行、識無有義，是識無有",
    "T25n1509_044:0379c11": "故；菩薩摩訶薩行般若波羅蜜時，菩薩句義",
    "T25n1509_044:0379c12": "無所有亦如是。須菩提！如佛眼無處所乃至",
    "T25n1509_044:0379c13": "意無處所，色乃至法無處所，眼觸乃至意觸",
    "T25n1509_044:0379c14": "因緣生受無處所；菩薩摩訶薩行般若波羅",
    "T25n1509_044:0379c15": "蜜時，菩薩句義無所有亦如是。須菩提！如佛",
    "T25n1509_044:0379c16": "內空無處所，乃至無法有法空無處所；菩薩",
    "T25n1509_044:0379c17": "摩訶薩行般若波羅蜜時，菩薩句義無所有",
    "T25n1509_044:0379c18": "亦如是。須菩提！如佛四念處無處所，乃至十",
    "T25n1509_044:0379c19": "八不共法無處所；菩薩摩訶薩行般若波羅",
    "T25n1509_044:0379c20": "蜜時，菩薩句義無所有亦如是。「須菩提！如有",
    "T25n1509_044:0379c21": "為性中無無為性義，無為性中無有為性義；",
    "T25n1509_044:0379c22": "菩薩摩訶薩行般若波羅蜜時，菩薩句義無",
    "T25n1509_044:0379c23": "所有亦如是。「須菩提！如不生不滅義無處",
    "T25n1509_044:0379c24": "所；菩薩摩訶薩行般若波羅蜜時，菩薩句",
    "T25n1509_044:0379c25": "義無所有亦如是。須菩提！如不作、不出、不",
    "T25n1509_044:0379c26": "得、不垢、不淨無處所，菩薩句義無所有亦如",
    "T25n1509_044:0379c27": "是。」須菩提白佛言：「何法不生、不滅故無處所？",
    "T25n1509_044:0379c28": "何法不作、不出、不得、不垢、不淨故無處所？」佛",
    "T25n1509_044:0379c29": "告須菩提：「色不生不滅故無處所，受、想、行、識",
    "T25n1509_044:0380a01": "不生不滅故無處所，乃至不垢不淨亦如是。",
    "T25n1509_044:0380a02": "入、界不生不滅故無處所，乃至不垢不淨亦",
    "T25n1509_044:0380a03": "如是。四念處不生不滅故無處所，乃至不垢",
    "T25n1509_044:0380a04": "不淨亦如是。乃至十八不共法不生不滅故",
    "T25n1509_044:0380a05": "無處所，乃至不垢不淨亦如是。須菩提！菩薩",
    "T25n1509_044:0380a06": "摩訶薩行般若波羅蜜時，菩薩句義無所有",
    "T25n1509_044:0380a07": "亦如是。「須菩提！如四念處淨義畢竟不可得；",
    "T25n1509_044:0380a08": "須菩提！菩薩摩訶薩行般若波羅蜜時，菩薩",
    "T25n1509_044:0380a09": "句義無所有亦如是。須菩提！如四正懃，乃至",
    "T25n1509_044:0380a10": "十八不共法淨義畢竟不可得；菩薩摩訶薩",
    "T25n1509_044:0380a11": "行般若波羅蜜時，菩薩句義無所有亦如是。",
    "T25n1509_044:0380a12": "「須菩提！如淨中我不可得，我無所有故；乃至",
    "T25n1509_044:0380a13": "淨中知者、見者不可得，知、見無所有故。須菩",
    "T25n1509_044:0380a14": "提！菩薩摩訶薩行般若波羅蜜時，菩薩句義",
    "T25n1509_044:0380a15": "無所有亦如是。「須菩提！譬如日出時無有黑",
    "T25n1509_044:0380a16": "闇；菩薩摩訶薩行般若波羅蜜時，菩薩句義",
    "T25n1509_044:0380a17": "無所有亦如是。「須菩提！譬如劫燒時無一切",
    "T25n1509_044:0380a18": "物；菩薩摩訶薩行般若波羅蜜時，菩薩句義",
    "T25n1509_044:0380a19": "無所有亦如是。「須菩提！佛戒中無破戒。須菩",
    "T25n1509_044:0380a20": "提！菩薩摩訶薩行般若波羅蜜時，菩薩句義",
    "T25n1509_044:0380a21": "無所有亦如是。須菩提！如佛定中無亂心，佛",
    "T25n1509_044:0380a22": "慧中無有愚癡，佛解脫中無不解脫，解脫知",
    "T25n1509_044:0380a23": "見中無不解脫知見。須菩提！菩薩摩訶薩行",
    "T25n1509_044:0380a24": "般若波羅蜜時，菩薩句義無所有亦如是。「須",
    "T25n1509_044:0380a25": "菩提！譬如佛光中日月光不現，佛光中四天",
    "T25n1509_044:0380a26": "王天、三十三天、夜磨天、兜率陀天、化樂天、他",
    "T25n1509_044:0380a27": "化自在天、梵眾天乃至阿迦尼吒天光不現。",
    "T25n1509_044:0380a28": "須菩提！菩薩摩訶薩行般若波羅蜜時，菩薩",
    "T25n1509_044:0380a29": "句義無所有亦如是。「何以故？是阿耨多羅三",
    "T25n1509_044:0380b01": "藐三菩提、菩薩、菩薩句義，是一切法皆不合、",
    "T25n1509_044:0380b02": "不散，無色、無形、無對，一相，所謂無相。如是，",
    "T25n1509_044:0380b03": "須菩提！菩薩摩訶薩一切法無礙相中應當",
    "T25n1509_044:0380b04": "學，亦應當知！」【論】問曰：上來佛與須菩提種",
    "T25n1509_044:0380b05": "種因緣破菩薩字，今何以問「菩薩句義」？答曰：",
    "T25n1509_044:0380b06": "須菩提破菩薩字，佛不破，言：「菩薩字從本",
    "T25n1509_044:0380b07": "已來畢竟空，但五眾中數假名菩薩，而眾生",
    "T25n1509_044:0380b08": "以假名為實。」佛言：「假名無實，但從諸法數和",
    "T25n1509_044:0380b09": "合為名。」復次，諸佛法無量無邊不可思議，須",
    "T25n1509_044:0380b10": "菩提因菩薩字空說般若波羅蜜相；今欲",
    "T25n1509_044:0380b11": "聞佛說菩薩字義，因是說般若波羅蜜。復",
    "T25n1509_044:0380b12": "次，應問因緣無量無邊，所謂佛音聲有六十",
    "T25n1509_044:0380b13": "種莊嚴，能令諸天專聽，何況人！但音聲令",
    "T25n1509_044:0380b14": "人樂聞，何況說大利益義！須菩提從佛聞",
    "T25n1509_044:0380b15": "是事，未發意人，當發阿耨多羅三藐三菩",
    "T25n1509_044:0380b16": "提；發意者，未行六波羅蜜，當令行；行者，",
    "T25n1509_044:0380b17": "不清淨，當令清淨；清淨行者，當令住阿鞞",
    "T25n1509_044:0380b18": "跋致地，成就眾生，具足佛法，乃至一生補",
    "T25n1509_044:0380b19": "處。如是等種種無量因緣利益故，佛以須菩",
    "T25n1509_044:0380b20": "提為問主，語一切十方世界在會眾生。佛",
    "T25n1509_044:0380b21": "告須菩提：「無句義是菩薩句義；阿耨多",
    "T25n1509_044:0380b22": "羅三藐三菩提無處所，亦無我無名。」於是",
    "T25n1509_044:0380b23": "中無依止處即是法空，無我名者，無得道",
    "T25n1509_044:0380b24": "者。佛謂：「須菩提！若汝知無我、無我所得",
    "T25n1509_044:0380b25": "阿羅漢者，菩薩亦如是於阿耨多羅三藐",
    "T25n1509_044:0380b26": "三菩提中無我、無我所。譬如鳥飛虛空無",
    "T25n1509_044:0380b27": "有足跡；菩薩句義亦如是，行諸法虛空",
    "T25n1509_044:0380b28": "中無依止著處。以是故言無菩薩句義。」問",
    "T25n1509_044:0380b29": "曰：何等是「菩薩句義」？答曰：天竺語法，眾字",
    "T25n1509_044:0380c01": "和合成語，眾語和合成句。如「菩」為一字，「提」",
    "T25n1509_044:0380c02": "為一字，是二不合則無語；若和合，名為「菩",
    "T25n1509_044:0380c03": "提」，秦言無上智慧。「薩埵」，或名眾生，或是大",
    "T25n1509_044:0380c04": "心。為無上智慧故，出大心，名為「菩提薩",
    "T25n1509_044:0380c05": "埵」。願欲令眾生行無上道，是名「菩提薩埵」。",
    "T25n1509_044:0380c06": "復次，此品佛及佛弟子種種因緣說菩薩摩",
    "T25n1509_044:0380c07": "訶薩義。「菩提」一語，「薩埵」一語，二語和合故名",
    "T25n1509_044:0380c08": "為「義」。若說名字，語、句皆同一事，無所在。今",
    "T25n1509_044:0380c09": "須菩提問：「以何定相法為菩薩句義？」天竺",
    "T25n1509_044:0380c10": "言「波陀」，秦言句。是波陀有種種義，如後譬",
    "T25n1509_044:0380c11": "喻中說。問曰：但以「鳥飛虛空」足明「句義」，何",
    "T25n1509_044:0380c12": "以種種廣說？答曰：眾生聽受種種不同，有",
    "T25n1509_044:0380c13": "好義者，有好譬喻者。譬喻可以解義，因",
    "T25n1509_044:0380c14": "譬喻心則樂著；如人從生端政，加以嚴",
    "T25n1509_044:0380c15": "飾，益其光榮。此譬喻中多以譬喻明",
    "T25n1509_044:0380c16": "義，如後所說，所謂如夢、如影、如響、如佛所",
    "T25n1509_044:0380c17": "化，是事虛誑，如先說；菩薩義亦如是，但可",
    "T25n1509_044:0380c18": "耳聞，虛誑無實，以是故，菩薩不應自高。",
    "T25n1509_044:0380c19": "如、法性、法相、實際等句，無有定義。如幻人",
    "T25n1509_044:0380c20": "無五眾乃至諸佛法。如佛無五眾乃至一",
    "T25n1509_044:0380c21": "切法。如有為法中無無為法，如無為法中",
    "T25n1509_044:0380c22": "無有為法。無為法不生不滅等，諸法中無不",
    "T25n1509_044:0380c23": "生不滅相，亦無異相。如三十七品無清淨",
    "T25n1509_044:0380c24": "相。何以故？有人著是三十七品法，即是結",
    "T25n1509_044:0380c25": "使。如我乃至知者、見者，淨相不可得。問曰：我",
    "T25n1509_044:0380c26": "乃至知者、見者等云何淨？答曰：種種求覓我",
    "T25n1509_044:0380c27": "相不可得，是名我淨；第一義中，無淨無",
    "T25n1509_044:0380c28": "不淨。譬如洗臭死狗，乃至皮毛、血肉、骨髓",
    "T25n1509_044:0380c29": "都盡；是時，非狗非猪，不得言淨，不得言",
    "T25n1509_044:0381a01": "不淨。我乃至知者、見者亦如是。以無我空智",
    "T25n1509_044:0381a02": "慧，求我相不可得，是時，非有我、非無我。",
    "T25n1509_044:0381a03": "如日出無闇。劫盡時無一切物。如佛五眾，",
    "T25n1509_044:0381a04": "戒中破戒不可得。如日月、星宿、真珠等，諸天、",
    "T25n1509_044:0381a05": "鬼神、龍王光，於佛光中則不現，從大福德",
    "T25n1509_044:0381a06": "神通力生故；菩薩句義亦如是，入是般若",
    "T25n1509_044:0381a07": "波羅蜜智慧光中則不現。因是譬喻，教諸",
    "T25n1509_044:0381a08": "菩薩，當學一切法不取相，無所得故。",
    "T25n1509_044:0381a09": "【經】須菩提白佛言：「世尊！何等是一切法？云",
    "T25n1509_044:0381a10": "何一切法中無礙相應學、應知？」佛告須菩提：",
    "T25n1509_044:0381a11": "「一切法者，善法、不善法，記法、無記法，世間法、",
    "T25n1509_044:0381a12": "出世間法，有漏法、無漏法，有為法、無為法，共法、",
    "T25n1509_044:0381a13": "不共法。須菩提！是名為一切法。菩薩摩訶薩，",
    "T25n1509_044:0381a14": "是一切法無礙相中應學、應知！」須菩提白佛",
    "T25n1509_044:0381a15": "言：「世尊！何等名世間善法？」佛告須菩提：「世間",
    "T25n1509_044:0381a16": "善法者，孝順父母，供養沙門、婆羅門，敬事尊",
    "T25n1509_044:0381a17": "長；布施福處，持戒福處，修定福處，勸導福",
    "T25n1509_044:0381a18": "事；方便生福德；世間十善道；九相：脹相、血",
    "T25n1509_044:0381a19": "相、壞相、膿爛相、青相、噉相、散相、骨相、燒相；四",
    "T25n1509_044:0381a20": "禪，四無量心，四無色定；念佛、念法、念僧、念",
    "T25n1509_044:0381a21": "戒、念捨、念天、念善、念安般、念身、念死。是名世",
    "T25n1509_044:0381a22": "間善法。」「何等不善法？」「奪他命，不與取，邪婬，",
    "T25n1509_044:0381a23": "妄語，兩舌，惡口，非時語，貪欲，惱害，邪見；",
    "T25n1509_044:0381a24": "是十不善道等，是名不善法。」「何等記法？」「若善",
    "T25n1509_044:0381a25": "法、若不善法，是名記法。」「何等無記法？」「無記身",
    "T25n1509_044:0381a26": "業、口業、意業，無記四大，無記五眾、十二入、十",
    "T25n1509_044:0381a27": "八界，無記報，是名無記法。」「何等名世間法？」「世",
    "T25n1509_044:0381a28": "間法者，五眾、十二入、十八界、十善道，四禪、四",
    "T25n1509_044:0381a29": "無量心、四無色定，是名世間法。」「何等名出世",
    "T25n1509_044:0381b01": "間法？」「四念處、四正懃、四如意足、五根、五力、七",
    "T25n1509_044:0381b02": "覺分、八聖道分。「空解脫門、無相解脫門、無作",
    "T25n1509_044:0381b03": "解脫門。「三無漏根：未知欲知根、知根、知已",
    "T25n1509_044:0381b04": "根。「三三昧：有覺有觀三昧、無覺有觀三昧、無",
    "T25n1509_044:0381b05": "覺無觀三昧。「明、解脫、念、慧、正憶。「八背捨。何等",
    "T25n1509_044:0381b06": "八？色觀色，是初背捨；內無色相外觀色，是",
    "T25n1509_044:0381b07": "二背捨；淨背捨，身作證，是三背捨；過一切色",
    "T25n1509_044:0381b08": "相故，滅有對相故，一切異相不念故，入無邊",
    "T25n1509_044:0381b09": "虛空處，是四背捨；過一切無邊虛空處，入一",
    "T25n1509_044:0381b10": "切無邊識處，是五背捨；過一切無邊識處，入",
    "T25n1509_044:0381b11": "無所有處，是六背捨；過一切無所有處，入非",
    "T25n1509_044:0381b12": "有想非無想處，是七背捨；過一切非有想非",
    "T25n1509_044:0381b13": "無想處，入滅受想定，是八背捨。「九次第定。何",
    "T25n1509_044:0381b14": "等九？離欲離惡不善法，有覺有觀，離生喜樂",
    "T25n1509_044:0381b15": "入初禪；滅諸覺觀內清淨故一心，無覺無觀，",
    "T25n1509_044:0381b16": "定生喜樂入第二禪；離喜故，行捨，受身樂，聖",
    "T25n1509_044:0381b17": "人能說能捨，念、行樂，入第三禪；斷苦樂故，",
    "T25n1509_044:0381b18": "先滅憂喜故，不苦不樂、捨，念淨，入第四禪；過",
    "T25n1509_044:0381b19": "一切色相故，滅有對相故，一切異相不念故，",
    "T25n1509_044:0381b20": "入無邊虛空處；過一切無邊虛空處，入一",
    "T25n1509_044:0381b21": "切無邊識處；過一切無邊識處，入無所有處；",
    "T25n1509_044:0381b22": "過一切無所有處，入非有想非無想處；過一",
    "T25n1509_044:0381b23": "切非有想非無想處，入滅受想定。「復有出世",
    "T25n1509_044:0381b24": "間法：內空乃至無法有法空，佛十力、四無所",
    "T25n1509_044:0381b25": "畏、四無礙智、十八不共法，一切智，是名出世",
    "T25n1509_044:0381b26": "間法。」「何等為有漏法？」「五受眾、十二入、十八界，",
    "T25n1509_044:0381b27": "六種、六觸、六受，四禪乃至四無色定，是名有",
    "T25n1509_044:0381b28": "漏法。」「何等為無漏法？」「四念處乃至十八不共",
    "T25n1509_044:0381b29": "法，及一切種智，是名無漏法。」「何等為有為",
    "T25n1509_044:0381c01": "法？」「若法生、住、滅，欲界、色界、無色界，五眾乃至",
    "T25n1509_044:0381c02": "意觸因緣生受，四念處乃至十八不共法及",
    "T25n1509_044:0381c03": "一切智，是名有為法。」「何等為無為法？」「不生、不",
    "T25n1509_044:0381c04": "住、不滅，若染盡、瞋盡、癡盡，如、不異、法相、法性、",
    "T25n1509_044:0381c05": "法住、實際，是名無為法。」「何等為共法？」「四禪、",
    "T25n1509_044:0381c06": "四無量心、四無色定，如是等是名共法。」「何等",
    "T25n1509_044:0381c07": "為不共法？」「四念處乃至十八不共法，是名不",
    "T25n1509_044:0381c08": "共法。」「菩薩摩訶薩於是自相空法中不應著，",
    "T25n1509_044:0381c09": "不動故；菩薩亦應知一切法不二相，不動故。",
    "T25n1509_044:0381c10": "是名菩薩義。」【論】問曰：須菩提何以故先",
    "T25n1509_044:0381c11": "問「世間善法」，後問「出世間法」？答曰：先問麁，",
    "T25n1509_044:0381c12": "後當問細；先知世間相，後則能知出世間",
    "T25n1509_044:0381c13": "相。世間善法者，知有罪、有福果報，有今世、",
    "T25n1509_044:0381c14": "後世，有世間、有涅槃，有佛等諸賢聖今世、",
    "T25n1509_044:0381c15": "後世及諸法實相證。所謂孝順父母等，乃至",
    "T25n1509_044:0381c16": "十念。如法得物，供養供給沙門、婆羅門。沙",
    "T25n1509_044:0381c17": "門名為出家求道人，婆羅門名為在家學問",
    "T25n1509_044:0381c18": "人。是二人於世間難為能為、利益眾生故，",
    "T25n1509_044:0381c19": "應當供養。尊長者，叔伯、姊兄等。恭敬供養，是",
    "T25n1509_044:0381c20": "一切修家法。布施、持戒、修定、勸導，如初品中",
    "T25n1509_044:0381c21": "說。方便生福德，如懺悔、隨喜，請佛久住不涅",
    "T25n1509_044:0381c22": "槃、轉法輪；如雖行空不著空，還修行諸善。",
    "T25n1509_044:0381c23": "如是等方便生諸福德。十善道乃至四無色，",
    "T25n1509_044:0381c24": "如先說。十念中，八事如先說。善念者，思惟",
    "T25n1509_044:0381c25": "分別善業因緣，制伏其心。復次，涅槃是真善",
    "T25n1509_044:0381c26": "法，常繫心念涅槃，是「善念」。身念，即是身念處。",
    "T25n1509_044:0381c27": "與善法相違，是名不善法。無記法者，所謂",
    "T25n1509_044:0381c28": "威儀心、工巧心、變化心，及是起身業、口業；",
    "T25n1509_044:0381c29": "除善、不善五眾，餘五眾及虛空、非數緣滅等。",
    "T25n1509_044:0382a01": "世間法者，五眾：或善，或不善，或無記。十二入：",
    "T25n1509_044:0382a02": "「八」無記，「四」三種。十八界：「八」無記，「十」三種。十善",
    "T25n1509_044:0382a03": "道、四禪、四無量心、四無色定，是善法，凡夫人",
    "T25n1509_044:0382a04": "能得、能成就故；又自不能出世間故，名",
    "T25n1509_044:0382a05": "為「世間法」。「出世間法」者，三十七品，三解脫",
    "T25n1509_044:0382a06": "門，三無漏根，三三昧，如先說。明、解脫：明者，三",
    "T25n1509_044:0382a07": "明；解脫者，有為解脫、無為解脫。念者，十念。慧",
    "T25n1509_044:0382a08": "者，十一智慧。正憶者，隨諸法實相觀，如隨",
    "T25n1509_044:0382a09": "身法，觀一切善法之本。復次，八背捨、九次第",
    "T25n1509_044:0382a10": "定、十八空、十力、四無所畏、十八不共法，如",
    "T25n1509_044:0382a11": "先義中廣說。是四念處等，一心為道故；又八",
    "T25n1509_044:0382a12": "背捨、九次第定等，凡夫人所不得，名為",
    "T25n1509_044:0382a13": "出世間。念、慧、正憶，雖有二種：世間、出世間，此",
    "T25n1509_044:0382a14": "中說出世間。有漏法者，五眾等，四禪、四無",
    "T25n1509_044:0382a15": "量、四無色定。無漏法者，非世間，是四念處",
    "T25n1509_044:0382a16": "乃至十八不共法。有為法略說三相，所謂生、",
    "T25n1509_044:0382a17": "住、滅。三界繫，乃至四念處，乃至十八不共法，",
    "T25n1509_044:0382a18": "雖為無漏法，以作法故，是為有為法。與有",
    "T25n1509_044:0382a19": "為相違，是為無為法。復次，滅三毒等諸煩",
    "T25n1509_044:0382a20": "惱，五眾等不次第相續；如、法相、法性、法住、",
    "T25n1509_044:0382a21": "實際等，是名無為法。問曰：色如，色不離如，",
    "T25n1509_044:0382a22": "如不離色；色是有為，云何是無為？答曰：色",
    "T25n1509_044:0382a23": "有二種：一者、凡夫肉眼憶想分別色，二者、",
    "T25n1509_044:0382a24": "聖人心所知色實相如涅槃。凡夫人所知",
    "T25n1509_044:0382a25": "色，名為色；是色入如中，更不生不滅。如",
    "T25n1509_044:0382a26": "有為雖是五眾，而有種種名字，所謂十二",
    "T25n1509_044:0382a27": "入、十八界、因緣等；無為法雖有三種，亦種種",
    "T25n1509_044:0382a28": "分別名字，所謂如、法相、法住、實際等。共法",
    "T25n1509_044:0382a29": "者，凡夫、聖人生處、入定處，共故，名為共法。不",
    "T25n1509_044:0382b01": "共法者，四念處乃至十八不共法。菩薩分別",
    "T25n1509_044:0382b02": "知此諸法各各相，是法皆從因緣和合生故",
    "T25n1509_044:0382b03": "無性，無性故自性空。菩薩住是無障礙法中",
    "T25n1509_044:0382b04": "不動，以不二入法門，入一切法不動故。",
    "T25n1509_044:0382b05": "大智度論卷第四十四"
}