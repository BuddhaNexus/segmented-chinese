{
    "T27n1545_085:0437c02": "阿毘達磨大毘婆沙論卷第八十",
    "T27n1545_085:0437c03": "五",
    "T27n1545_085:0437c05": "五百大阿羅漢等造",
    "T27n1545_085:0437c06": "三藏法師玄奘奉　詔譯",
    "T27n1545_085:0437c07": "結蘊第二中十門納息第四之十五",
    "T27n1545_085:0437c08": "如契經說。有一苾芻來詣佛所。頂禮佛足",
    "T27n1545_085:0437c09": "退坐一面。而白佛言。世尊。說有明界淨界。",
    "T27n1545_085:0437c10": "空無邊處界。識無邊處界。無所有處界。非想",
    "T27n1545_085:0437c11": "非非想處界。滅界。如是七界緣何施設。世",
    "T27n1545_085:0437c12": "尊告曰。緣闇故施設明界。緣不淨故施設",
    "T27n1545_085:0437c13": "淨界。緣色趣故施設空無邊處界。緣邊際",
    "T27n1545_085:0437c14": "故施設識無邊處界。緣所有故施設無所",
    "T27n1545_085:0437c15": "有處界。緣有身故施設非想非非想處界。",
    "T27n1545_085:0437c16": "緣有身滅故施設滅界。問此中苾芻依何",
    "T27n1545_085:0437c17": "事問。世尊復以何事而答。答此中苾芻依",
    "T27n1545_085:0437c18": "八解脫覆相而問。佛亦以此覆相而答。明",
    "T27n1545_085:0437c19": "界者。謂初二解脫。淨界者。謂第三解脫。四無",
    "T27n1545_085:0437c20": "色處界者。謂四無色解脫。滅界者。謂想受滅",
    "T27n1545_085:0437c21": "解脫。問何故苾芻依八解脫覆相而問答。",
    "T27n1545_085:0437c22": "以彼苾芻少欲喜足覆藏己善。不欲令他",
    "T27n1545_085:0437c23": "知自有德故作此問。問何故世尊以八解",
    "T27n1545_085:0437c24": "脫覆相而答。答欲令苾芻意樂滿故。謂彼",
    "T27n1545_085:0437c25": "苾芻作如是念。若佛為我覆相而答。八解",
    "T27n1545_085:0437c26": "脫者豈不善哉。由此世尊覆相而答。此中緣",
    "T27n1545_085:0437c27": "闇故施設明界者。闇謂欲界緣色處貪。初",
    "T27n1545_085:0437c28": "二解脫是彼對治故緣彼立。緣不淨故施",
    "T27n1545_085:0437c29": "設淨界者。不淨謂初二解脫第三解脫。是彼",
    "T27n1545_085:0438a01": "對治故緣彼立。緣色趣故施設空無邊處",
    "T27n1545_085:0438a02": "界者。色趣謂第四靜慮第四解脫。是彼對治",
    "T27n1545_085:0438a03": "故緣彼立。緣邊際故施設識無邊處界者。",
    "T27n1545_085:0438a04": "邊際謂空無邊處。彼住色邊際故。第五解脫",
    "T27n1545_085:0438a05": "是彼對治故緣彼立。緣所有故施設無所",
    "T27n1545_085:0438a06": "有處界者。所有謂識無邊處彼有無邊行相",
    "T27n1545_085:0438a07": "轉故。第六解脫是彼對治故緣彼立。緣有",
    "T27n1545_085:0438a08": "身故施設非想非非想處界者。有身謂無所",
    "T27n1545_085:0438a09": "有處。此猶有生死身非全無所有故。第七",
    "T27n1545_085:0438a10": "解脫是彼對治故緣彼立。緣有身滅故施",
    "T27n1545_085:0438a11": "設滅界者。有身滅謂非想非非想處。以彼能",
    "T27n1545_085:0438a12": "滅無所有處有身法故。第八解脫是彼對治",
    "T27n1545_085:0438a13": "故緣彼立。有作是說。此中苾芻依略廣離",
    "T27n1545_085:0438a14": "三界染覆相而問。世尊亦以此覆相而答。明",
    "T27n1545_085:0438a15": "界者。略顯離欲界染加行道。此緣闇施設",
    "T27n1545_085:0438a16": "者。闇謂欲界緣五欲貪。色界加行是彼對治",
    "T27n1545_085:0438a17": "故緣彼立。淨界者略顯離欲界染。空無邊處",
    "T27n1545_085:0438a18": "界者。略顯離色界染。識無邊無所有非想非",
    "T27n1545_085:0438a19": "非想處界者。廣顯離無色界染。滅界者略顯",
    "T27n1545_085:0438a20": "離無色界染。此中有說。明界者略顯離欲",
    "T27n1545_085:0438a21": "界染。唯未至定斷欲闇故。淨界者廣顯離",
    "T27n1545_085:0438a22": "色界染。以四靜慮等皆名淨故。空無邊處界",
    "T27n1545_085:0438a23": "者。略顯離色界染。後三無色處界者。廣顯",
    "T27n1545_085:0438a24": "離無色界染滅界者。略顯離無色界染。欲界",
    "T27n1545_085:0438a25": "唯有一地染故。略顯對治色無色界各有",
    "T27n1545_085:0438a26": "四地染故。廣略顯彼對治。譬喻者說。此中",
    "T27n1545_085:0438a27": "苾芻依八等至覆相而問。佛亦以此覆相",
    "T27n1545_085:0438a28": "而答。然此經文誦者增減。謂增減界而減",
    "T27n1545_085:0438a29": "廣界。明界者。謂初二靜慮此緣闇施設者。闇",
    "T27n1545_085:0438b01": "謂外緣諸蓋。初二靜慮是彼對治故緣彼立。",
    "T27n1545_085:0438b02": "淨界者。謂第三靜慮。廣界者。謂第四靜慮。四",
    "T27n1545_085:0438b03": "無色處界即四無色處。",
    "T27n1545_085:0438b04": "即此經說。時彼苾芻聞佛所說歡喜敬受。復",
    "T27n1545_085:0438b05": "白佛言。世尊。明界乃至滅界由何定得。佛",
    "T27n1545_085:0438b06": "告苾芻。如是諸界由自行餘定得。苾芻聞",
    "T27n1545_085:0438b07": "已歡喜敬受禮佛而去。此中有說。彼問得",
    "T27n1545_085:0438b08": "界。復有說者。彼問得斷。",
    "T27n1545_085:0438b09": "若問得界彼問意言。如是諸界由何定得",
    "T27n1545_085:0438b10": "彼體。佛答意言。明界乃至非想非非想處界。",
    "T27n1545_085:0438b11": "由自行定得。自行定者謂自近分。由自近",
    "T27n1545_085:0438b12": "分離下地染得自地解脫。謂由初靜慮近",
    "T27n1545_085:0438b13": "分離欲界染得初二解脫。由第四靜慮近",
    "T27n1545_085:0438b14": "分離第三靜慮染得淨解脫。由空無邊處",
    "T27n1545_085:0438b15": "近分離第四靜慮染得空無邊處解脫。乃",
    "T27n1545_085:0438b16": "至由非想非非想處近分。離無所有處染",
    "T27n1545_085:0438b17": "得非想非非想處解脫。唯有滅界由餘定",
    "T27n1545_085:0438b18": "得。餘定者謂有所依定。即是非想非非想處。",
    "T27n1545_085:0438b19": "彼是諸有根本定故。或有說。此名有勝定。",
    "T27n1545_085:0438b20": "於諸有中此最勝故。或說此名想受滅定。",
    "T27n1545_085:0438b21": "是想受滅入出定故。由此定得第八解脫。",
    "T27n1545_085:0438b22": "若問得斷彼問意言。如是諸界由何定得",
    "T27n1545_085:0438b23": "彼斷。佛答意言。明界乃至無所有處界。由自",
    "T27n1545_085:0438b24": "行餘定得。自行定者。謂自近分即有漏定。餘",
    "T27n1545_085:0438b25": "定者謂諸無漏定。欲界乃至無所有處。皆由",
    "T27n1545_085:0438b26": "此二定離染得彼斷。非想非非想。處界但",
    "T27n1545_085:0438b27": "由餘定得。唯無漏定能離非想非非想處",
    "T27n1545_085:0438b28": "染得彼斷。故滅界但由餘得。餘謂有身滅",
    "T27n1545_085:0438b29": "即是涅槃。般涅槃時捨滅盡定說名為斷。",
    "T27n1545_085:0438c01": "由餘涅槃而得彼斷故說彼由餘得。",
    "T27n1545_085:0438c02": "八勝處者。一內有色想觀外色少。二內有",
    "T27n1545_085:0438c03": "色想觀外色多。三內無色想觀外色少。四",
    "T27n1545_085:0438c04": "內無色想觀外色多。內無色想觀外諸色",
    "T27n1545_085:0438c05": "青黃赤白。復為四種。如是八種名八勝處。",
    "T27n1545_085:0438c06": "問此八勝處自性是何。答無貪善根以為自",
    "T27n1545_085:0438c07": "性對治貪故。若兼取相應隨轉。則欲界者",
    "T27n1545_085:0438c08": "以四蘊為自性。色界者以五蘊為自性。如",
    "T27n1545_085:0438c09": "是名為勝處自性。我物自體相分本性。已",
    "T27n1545_085:0438c10": "說自性所以今當說。問何故名勝處。勝處",
    "T27n1545_085:0438c11": "是何義。答勝所緣境故名勝處。復次勝諸",
    "T27n1545_085:0438c12": "煩惱故名勝處。雖觀行者非一切能勝所",
    "T27n1545_085:0438c13": "緣境。而於所緣不起煩惱亦名為勝。如",
    "T27n1545_085:0438c14": "契經說。於此處勝故名勝處。此八勝處界",
    "T27n1545_085:0438c15": "者皆是色界。地者前四勝處在初二靜慮及",
    "T27n1545_085:0438c16": "未至定靜慮中間。後四勝處在第四靜慮。所",
    "T27n1545_085:0438c17": "依者皆依欲界身起。行相者一切皆非分明",
    "T27n1545_085:0438c18": "行相。所緣者皆緣欲界一切色處。問若爾經",
    "T27n1545_085:0438c19": "說當云何通。尊者無滅在室羅筏住一精",
    "T27n1545_085:0438c20": "舍。爾時有四悅意天女。來至尊者座前而",
    "T27n1545_085:0438c21": "立。白言。我等於四色處轉變自在。隨所愛",
    "T27n1545_085:0438c22": "色皆能化作。以相娛樂隨心所玩。衣服嚴",
    "T27n1545_085:0438c23": "具皆能現之。願垂納受以充供侍。尊者無",
    "T27n1545_085:0438c24": "滅作是念言。我應緣彼起不淨觀。作是",
    "T27n1545_085:0438c25": "念已入初靜慮。緣彼不能起不淨想。乃至",
    "T27n1545_085:0438c26": "後入第四靜慮緣亦不能起不淨想。復作",
    "T27n1545_085:0438c27": "是念。此天女身有種種色惑亂人意。若彼",
    "T27n1545_085:0438c28": "純作一種色者。我能於彼起不淨觀。念已",
    "T27n1545_085:0438c29": "語言姊等前說於四色處轉變自在。願能為",
    "T27n1545_085:0439a01": "我皆現青色。天女奉教即為現青。緣亦不",
    "T27n1545_085:0439a02": "能起不淨想。復作是念。彼於四色轉變自",
    "T27n1545_085:0439a03": "在。若作餘色或能緣之起不淨觀。念已語",
    "T27n1545_085:0439a04": "言願現黃色。天女即為皆現黃色。緣亦不",
    "T27n1545_085:0439a05": "能起不淨想。復語天女皆現赤色。緣亦",
    "T27n1545_085:0439a06": "不能起不淨想。復作是念。於諸色中白",
    "T27n1545_085:0439a07": "色最能順不淨觀。我當令彼皆現白色。念",
    "T27n1545_085:0439a08": "已語言願現白色。天女復為皆現白色。緣亦",
    "T27n1545_085:0439a09": "不能起不淨想。尊者無滅作是念言。天色",
    "T27n1545_085:0439a10": "殊妙不可勝伏。於是閉目默然而坐。天知",
    "T27n1545_085:0439a11": "尊者都無染心。相顧既慚忽然不現。時尊",
    "T27n1545_085:0439a12": "者定不勝彼境。境亦不能勝尊者定。如二",
    "T27n1545_085:0439a13": "力士展轉力齊不能相勝。此亦如是。此經",
    "T27n1545_085:0439a14": "所說當云何通。答尊者無滅於天色境雖",
    "T27n1545_085:0439a15": "不能勝。舍利子等利根勝定皆能勝之。問",
    "T27n1545_085:0439a16": "緣佛身色頗有能起不淨觀不。有說。不能。",
    "T27n1545_085:0439a17": "以佛身色光明赫曜清淨無垢。無有能緣",
    "T27n1545_085:0439a18": "起不淨想。有作是說。一切異生聲聞獨覺。",
    "T27n1545_085:0439a19": "皆不能緣諸佛身色起不淨想。唯佛世尊",
    "T27n1545_085:0439a20": "於佛身色容有能緣起不淨想。或有說者。",
    "T27n1545_085:0439a21": "不淨觀有二種。一觀色過患。二觀色緣起。",
    "T27n1545_085:0439a22": "觀色過患者。不能緣佛起不淨想。觀色",
    "T27n1545_085:0439a23": "緣起者亦能緣佛起不淨想。復有說者。不",
    "T27n1545_085:0439a24": "淨觀有二種。一於自相轉。二於共相轉。",
    "T27n1545_085:0439a25": "於自相轉者。不能緣佛起不淨想。於共",
    "T27n1545_085:0439a26": "相轉者。亦能緣佛起不淨想。問諸不淨觀",
    "T27n1545_085:0439a27": "為在意地為在五識。答在意地非五識。",
    "T27n1545_085:0439a28": "問若爾經說當云何通。如說眼見色已隨",
    "T27n1545_085:0439a29": "觀不淨如理思惟。廣說乃至身覺觸已隨",
    "T27n1545_085:0439b01": "觀不淨如理思惟。答由五識身方便引起",
    "T27n1545_085:0439b02": "諸不淨觀故作是說。如意近行實唯意地。",
    "T27n1545_085:0439b03": "五識引起此亦應爾。問諸不淨觀唯緣色",
    "T27n1545_085:0439b04": "處。但應說言眼見色已。隨觀不淨如理思",
    "T27n1545_085:0439b05": "惟。何故亦言耳聞聲已。廣說乃至身覺觸已",
    "T27n1545_085:0439b06": "如理思惟。答如不淨觀能伏色貪亦能伏",
    "T27n1545_085:0439b07": "餘四境貪故。作如是說亦不違理。有作",
    "T27n1545_085:0439b08": "是說。眼見色已廣說乃至身覺觸已。一一皆",
    "T27n1545_085:0439b09": "能引起緣色不淨觀故作如是說。或有說",
    "T27n1545_085:0439b10": "者。非不淨觀緣聲等起。別有殊勝不淨行",
    "T27n1545_085:0439b11": "相。能緣聲等不淨相生。復有說者。諸瑜伽",
    "T27n1545_085:0439b12": "師。先緣色處修不淨觀。得成熟已後緣聲",
    "T27n1545_085:0439b13": "等。起厭患想勝伏彼境。能伏者善。若不能",
    "T27n1545_085:0439b14": "伏復緣色處起不淨觀。如習鬪戰而活命",
    "T27n1545_085:0439b15": "者從木冊出。與他鬪戰得勝者善。若不",
    "T27n1545_085:0439b16": "得勝還入木冊。此亦如是故不相違。有",
    "T27n1545_085:0439b17": "餘師說。此契經中不說緣色起不淨觀。但",
    "T27n1545_085:0439b18": "說於色等起厭患想。觀此成滿已乃至能",
    "T27n1545_085:0439b19": "厭心心所法。故彼經說意知法已。隨觀不",
    "T27n1545_085:0439b20": "淨如理思惟。故不淨言顯厭患想非不淨",
    "T27n1545_085:0439b21": "觀。故八勝處唯以欲界一切色處為所緣",
    "T27n1545_085:0439b22": "境。念住者此八唯與身念住俱。智者一切",
    "T27n1545_085:0439b23": "唯與世俗智俱。三摩地者。一切不與三摩",
    "T27n1545_085:0439b24": "地俱。根相應者總說但與喜捨相應。三世",
    "T27n1545_085:0439b25": "者皆通三世。緣三世者。此八勝處過去緣",
    "T27n1545_085:0439b26": "過去。現在緣現在。未來若生法緣未來。若",
    "T27n1545_085:0439b27": "不生法緣三世。善不善無記者。皆唯是善",
    "T27n1545_085:0439b28": "緣善不善無記者皆緣三種。三界繫及不繫",
    "T27n1545_085:0439b29": "者皆唯色界繫。緣三界繫及不繫者。皆",
    "T27n1545_085:0439c01": "唯緣欲界繫。學無學非學非無學者。皆唯",
    "T27n1545_085:0439c02": "非學非無學。緣學無學非學非無學者。皆",
    "T27n1545_085:0439c03": "唯緣非學非無學。見所斷修所斷非所斷",
    "T27n1545_085:0439c04": "者。皆唯修所斷。緣見所斷修所斷非所斷",
    "T27n1545_085:0439c05": "者。皆唯緣修所斷。緣名緣義者。皆唯緣",
    "T27n1545_085:0439c06": "義。緣自相續他相續非相續者。初二緣自",
    "T27n1545_085:0439c07": "他相續。後六有說。唯緣他相續。有說。通",
    "T27n1545_085:0439c08": "緣自他相續。加行得離染得者。皆通二種。",
    "T27n1545_085:0439c09": "離染得者。在初靜慮者離欲界染時得。在",
    "T27n1545_085:0439c10": "第二靜慮者離初靜慮染時得。在第四靜",
    "T27n1545_085:0439c11": "慮者離第三靜慮染時得。彼後由加行現",
    "T27n1545_085:0439c12": "在前加行得者由加行故得。亦由加行故",
    "T27n1545_085:0439c13": "現在前。聲聞或由中加行。或由上加行。獨",
    "T27n1545_085:0439c14": "覺由下加行。佛不由加行得及現前。曾得",
    "T27n1545_085:0439c15": "未曾得者。皆通曾得未曾得。謂諸聖者及內",
    "T27n1545_085:0439c16": "法異生皆通二種。外法異生唯是曾得",
    "T27n1545_085:0439c17": "如是已說勝處總相。一一別相今應廣說。",
    "T27n1545_085:0439c18": "內有色想觀外色少。若好若惡於彼諸色",
    "T27n1545_085:0439c19": "勝知勝見是初勝處。此中內有色想者。謂",
    "T27n1545_085:0439c20": "有內各別色想未離未捨未除。觀外色者",
    "T27n1545_085:0439c21": "謂為離捨除各別內色想。由勝解作意觀",
    "T27n1545_085:0439c22": "外諸色。少者謂二種少。一所緣少。二自在少。",
    "T27n1545_085:0439c23": "若好者。謂不弊壞青黃赤白色。若惡者。謂",
    "T27n1545_085:0439c24": "弊壞青黃赤白色。於彼諸色勝知勝見者。",
    "T27n1545_085:0439c25": "謂為調伏欲貪故。斷壞欲貪故。超越欲",
    "T27n1545_085:0439c26": "貪故。於彼諸色起勝知見勝伏彼色。謂",
    "T27n1545_085:0439c27": "攝受彼及調伏彼。猶如大家及大家子攝",
    "T27n1545_085:0439c28": "受調伏自諸僕使。是故名為勝知勝見。是初",
    "T27n1545_085:0439c29": "勝處者。初謂名數次第在初。或入彼定次",
    "T27n1545_085:0440a01": "第在初勝處者。謂入彼定時所有善色。受",
    "T27n1545_085:0440a02": "想行識總名勝處。如初勝處應知第二勝",
    "T27n1545_085:0440a03": "處亦爾。有差別者。謂此第二觀外色多。多",
    "T27n1545_085:0440a04": "有二種一所緣多。二自在多。餘如前說。內",
    "T27n1545_085:0440a05": "無色想觀外色少。若好若惡於彼諸色勝",
    "T27n1545_085:0440a06": "知勝見。是第三勝處。此中內無色想者。謂",
    "T27n1545_085:0440a07": "內各別色想已離已捨已除。觀外色者。謂不",
    "T27n1545_085:0440a08": "為離捨除內各別色相。而由勝解作意",
    "T27n1545_085:0440a09": "觀外諸色。餘如前說。如第三勝處應知第",
    "T27n1545_085:0440a10": "四勝處亦爾。有差別者。謂第四勝處觀外",
    "T27n1545_085:0440a11": "色多。內無色想。觀外色青青顯青現青光",
    "T27n1545_085:0440a12": "無量。無量淨妙可喜可樂不可違逆。如隖",
    "T27n1545_085:0440a13": "莫迦花。或婆羅痆斯染青衣色。於彼諸色勝",
    "T27n1545_085:0440a14": "知勝見有如是想。是第五勝處。此中內無",
    "T27n1545_085:0440a15": "色想外觀色義如前說。青者謂諸青色。若",
    "T27n1545_085:0440a16": "大若小總說為青。青顯者。謂彼青色眼所照",
    "T27n1545_085:0440a17": "了眼所行境故名青顯。青現者。謂彼青色",
    "T27n1545_085:0440a18": "如為眼識所了別已。引生意識亦分別",
    "T27n1545_085:0440a19": "之故名青現。青光者。謂彼青色光明照曜故",
    "T27n1545_085:0440a20": "名青光。無量者。謂彼青色廣無邊際故名無",
    "T27n1545_085:0440a21": "量。無量淨妙者。謂如青色廣無邊際。彼淨妙",
    "T27n1545_085:0440a22": "相亦無邊際。是故名為無量淨妙。可憙者。",
    "T27n1545_085:0440a23": "謂彼青色可欣可悅令意悅豫故名可憙。",
    "T27n1545_085:0440a24": "可樂者。謂彼青色可愛可玩。若緣於此不",
    "T27n1545_085:0440a25": "復希餘故名可樂。不可違逆者謂彼青色",
    "T27n1545_085:0440a26": "令心堪忍隨順趣向。是故名為不可違逆。",
    "T27n1545_085:0440a27": "如隖莫迦花或婆羅痆斯染青衣色者。謂彼",
    "T27n1545_085:0440a28": "極青故引為喻。於彼諸色勝知勝見。義如",
    "T27n1545_085:0440a29": "前說。有如是想者。謂於彼青色有如前",
    "T27n1545_085:0440b01": "說。青想現前是第五勝處。義亦如前。如說",
    "T27n1545_085:0440b02": "青勝處說黃赤白勝處應知亦爾。有差別",
    "T27n1545_085:0440b03": "者黃勝處應說如羯尼迦羅花。赤勝處應說",
    "T27n1545_085:0440b04": "如槃度時縛迦花。白勝處應說如隖殺私星",
    "T27n1545_085:0440b05": "婆羅痆斯。黃赤白衣隨類應說。問四顯色中",
    "T27n1545_085:0440b06": "何者最勝。尊者世友作如是說白色最勝世",
    "T27n1545_085:0440b07": "共說此是吉祥故。如四方中東方最勝。是",
    "T27n1545_085:0440b08": "吉祥故白色亦爾。大德說曰。緣白色時令",
    "T27n1545_085:0440b09": "心明淨。以不隨順惛沈睡眠。能任持身故",
    "T27n1545_085:0440b10": "最為勝。",
    "T27n1545_085:0440b11": "十遍處者。謂青黃赤白地水火風空無邊處",
    "T27n1545_085:0440b12": "識無邊處遍處。問此十遍處自性是何。答前",
    "T27n1545_085:0440b13": "八遍處以無貪善根為自性對治貪故。若",
    "T27n1545_085:0440b14": "兼取相應隨轉。即欲界者以四蘊為自性。",
    "T27n1545_085:0440b15": "色界者以五蘊為自性。後二遍處俱以四",
    "T27n1545_085:0440b16": "蘊為自性。如是名為遍處自性。我物自體",
    "T27n1545_085:0440b17": "相分本性。已說自性所以今當說。問何故",
    "T27n1545_085:0440b18": "名遍處。遍處是何義。答由二緣故名為遍",
    "T27n1545_085:0440b19": "處。一由無間。二由廣大。由無間者。謂純",
    "T27n1545_085:0440b20": "青等勝解作意不相間雜故名無間。由廣",
    "T27n1545_085:0440b21": "大者。謂緣青等勝解作意。境相無邊故名",
    "T27n1545_085:0440b22": "廣大。大德說曰。所緣寬廣無有間隙故名",
    "T27n1545_085:0440b23": "遍處。",
    "T27n1545_085:0440b24": "此十遍處界者。前八遍處是色界。後二遍處",
    "T27n1545_085:0440b25": "是無色界。地者前八遍處在第四靜慮。第九",
    "T27n1545_085:0440b26": "遍處在空無邊處。第十遍處在識無邊處。",
    "T27n1545_085:0440b27": "所以者何。以淨解脫在第四靜慮。由此能",
    "T27n1545_085:0440b28": "入後四勝處。此後四勝處復能入前八遍處。",
    "T27n1545_085:0440b29": "此中解脫唯於所緣總取淨相。未能分",
    "T27n1545_085:0440c01": "別青黃赤白。後四勝處雖能分別青黃赤白。",
    "T27n1545_085:0440c02": "而未能作無邊行相。前四遍處非唯分別",
    "T27n1545_085:0440c03": "青黃赤白。而亦能作無邊行相。謂觀青等一",
    "T27n1545_085:0440c04": "一無邊。復思青等為何所依。知依大種故。",
    "T27n1545_085:0440c05": "次觀地等一一無邊。復思此所覺色由何廣",
    "T27n1545_085:0440c06": "大知由虛空故。次起空無邊處復思此能",
    "T27n1545_085:0440c07": "覺誰為所依。知依廣識故。次復起識無邊",
    "T27n1545_085:0440c08": "處。此所依識無別所依。故更不立上為遍",
    "T27n1545_085:0440c09": "處。所依者前八遍處唯依欲界身起。後二",
    "T27n1545_085:0440c10": "遍處通依三界身起。行相者。此十皆作無",
    "T27n1545_085:0440c11": "邊行相。所緣者。前八遍處唯緣欲界色處。",
    "T27n1545_085:0440c12": "後二遍處各緣自地四蘊。念住者。前八遍處",
    "T27n1545_085:0440c13": "身念住俱。後二遍處法念住俱。智者一切皆",
    "T27n1545_085:0440c14": "與世俗智俱三摩地者一切不與三摩地",
    "T27n1545_085:0440c15": "俱。根相應者。一切唯與捨根相應。三世者。",
    "T27n1545_085:0440c16": "皆通三世。緣三世者。前八遍處過去緣過",
    "T27n1545_085:0440c17": "去。現在緣現在未來若生法緣未來。若不",
    "T27n1545_085:0440c18": "生法緣三世。後二遍處俱緣三世。善不善無",
    "T27n1545_085:0440c19": "記者。皆唯善緣善不善無記者。前八遍處",
    "T27n1545_085:0440c20": "緣三種。後二遍處緣善無記。三界繫及不繫",
    "T27n1545_085:0440c21": "者。前八遍處唯色界繫。後二遍處唯無色",
    "T27n1545_085:0440c22": "界繫。緣三界繫及不繫者。前八遍處唯緣",
    "T27n1545_085:0440c23": "欲界繫。後二遍處唯緣無色界繫。學無學",
    "T27n1545_085:0440c24": "非學非無學者。皆唯非學非無學。緣學無",
    "T27n1545_085:0440c25": "學非學非無學者。皆唯緣非學非無學。見",
    "T27n1545_085:0440c26": "所斷修所斷非所斷者。皆唯修所斷。緣見",
    "T27n1545_085:0440c27": "所斷修所斷非所斷者。前八遍處唯緣修",
    "T27n1545_085:0440c28": "所斷。後二遍處緣見修所斷。緣名緣義者。",
    "T27n1545_085:0440c29": "皆緣義。緣自相續他相續非相續者。前八",
    "T27n1545_085:0441a01": "遍處。有說。唯緣他相續。有說通緣自他",
    "T27n1545_085:0441a02": "相續。後二遍處俱緣自他相續。加行得離染",
    "T27n1545_085:0441a03": "得者。皆通加行得及離染得。離染得者。前八",
    "T27n1545_085:0441a04": "遍處離第三靜慮染時得。第九遍處離第四",
    "T27n1545_085:0441a05": "靜慮染時得。第十遍處離空無邊處染時",
    "T27n1545_085:0441a06": "得。彼後由加行現在前。加行得者由加行",
    "T27n1545_085:0441a07": "故得。亦由加行故現在前。聲聞或由中加",
    "T27n1545_085:0441a08": "行。或由上加行。獨覺由下加行。佛不由加",
    "T27n1545_085:0441a09": "行得及現前。曾得未曾得者。皆通曾得未曾",
    "T27n1545_085:0441a10": "得。謂諸聖者及內法異生通曾得未曾得。外",
    "T27n1545_085:0441a11": "法異生唯是曾得。",
    "T27n1545_085:0441a12": "問此十遍處加行云何。答前四遍處以眼識",
    "T27n1545_085:0441a13": "為加行。至成滿時緣青黃赤白四色處為",
    "T27n1545_085:0441a14": "境。中四遍處以身識為加行。至成滿時",
    "T27n1545_085:0441a15": "緣地水火風四觸處為境。有作是說。前七",
    "T27n1545_085:0441a16": "遍處以眼識為加行。中一遍處以身識為",
    "T27n1545_085:0441a17": "加行。所以者何。地水火遍處。以形顯色為",
    "T27n1545_085:0441a18": "所緣故。風遍處以動性觸為所緣故。復有",
    "T27n1545_085:0441a19": "說者。前八遍處皆以眼識為加行。所以者",
    "T27n1545_085:0441a20": "何。風遍處亦以色為所緣故。如世間說。東",
    "T27n1545_085:0441a21": "風南風西風北風。有塵風無塵風。毘隰縛",
    "T27n1545_085:0441a22": "風。吠嵐婆風。風輪風等。故風遍處亦緣色",
    "T27n1545_085:0441a23": "處。空無邊處以空為加行。識無邊處以識",
    "T27n1545_085:0441a24": "為加行。",
    "T27n1545_085:0441a25": "如是已說遍處總相。一一別相今應略說。",
    "T27n1545_085:0441a26": "於一切青若上若下若傍。無二無量。起一青",
    "T27n1545_085:0441a27": "想是初遍處。一切青者。謂諸青色若小若大",
    "T27n1545_085:0441a28": "總名為青。上者謂上方。下者謂下方。傍者",
    "T27n1545_085:0441a29": "謂四方四維無二者。謂純青相無餘間雜。無",
    "T27n1545_085:0441b01": "量者。謂無邊際。起一青想者。謂由勝解作",
    "T27n1545_085:0441b02": "意於一切處起一青想。是初遍處者。初謂",
    "T27n1545_085:0441b03": "名數次第在初。或入此定次第在初遍處。",
    "T27n1545_085:0441b04": "謂入此定時所有善色受想行識總名遍處。",
    "T27n1545_085:0441b05": "如青遍處廣說。乃至識無邊處遍處亦爾。有",
    "T27n1545_085:0441b06": "差別者。後二遍處不應說色。唯應說受",
    "T27n1545_085:0441b07": "想行識蘊。問前八遍處可有上下。彼所緣境",
    "T27n1545_085:0441b08": "有方處故。後二遍處緣空緣識。所緣既無",
    "T27n1545_085:0441b09": "方處上下。云何可說有上下耶。答後二遍",
    "T27n1545_085:0441b10": "處所緣雖無上下方所。而所依定有三品。",
    "T27n1545_085:0441b11": "故可說上下。上謂依上品定。下謂依下品",
    "T27n1545_085:0441b12": "定。復言傍者依中品定。復次修觀行者。身",
    "T27n1545_085:0441b13": "所居處有上下故可言上下傍。謂處等其",
    "T27n1545_085:0441b14": "事云何下者住人中。中者住四大王眾天。上",
    "T27n1545_085:0441b15": "者住三十三天。如是乃至他化自在展轉相",
    "T27n1545_085:0441b16": "望為下中上。上者名上。下者名下。中者名",
    "T27n1545_085:0441b17": "傍。",
    "T27n1545_085:0441b18": "問何故第三靜慮無解脫勝處遍處耶。答非",
    "T27n1545_085:0441b19": "田器故乃至廣說。復次對治欲界初靜慮中。",
    "T27n1545_085:0441b20": "識身所引緣色貪故。初二靜慮立緣不淨",
    "T27n1545_085:0441b21": "解脫勝處。第二第三靜慮無識身所引緣色",
    "T27n1545_085:0441b22": "貪故。第三第四靜慮。不立緣色不淨解脫",
    "T27n1545_085:0441b23": "勝處。前三靜慮有尋伺喜樂。及入出息擾亂",
    "T27n1545_085:0441b24": "事故無淨解脫。後四勝處前八遍處緣淨妙",
    "T27n1545_085:0441b25": "境能伏煩惱其事甚難。是故必依無擾亂",
    "T27n1545_085:0441b26": "地乃得成就。復次第三靜慮去欲界遠。於",
    "T27n1545_085:0441b27": "靜慮中又非最勝。故無解脫勝處遍處復",
    "T27n1545_085:0441b28": "次第三靜慮如第三無色。無多功德故無",
    "T27n1545_085:0441b29": "解脫等。謂空識無邊處有無邊行相功德。非",
    "T27n1545_085:0441c01": "想非非想處有滅定功德。無所有處無無邊",
    "T27n1545_085:0441c02": "行相。又無滅定。是故此地功德減少第三靜",
    "T27n1545_085:0441c03": "慮如彼亦無解脫勝處遍處功德。復次第三",
    "T27n1545_085:0441c04": "靜慮有生死中最勝受樂。能令行者耽著迷",
    "T27n1545_085:0441c05": "亂故無解脫勝處遍處。問若爾應無無量",
    "T27n1545_085:0441c06": "通等諸餘功德。答言功德少不說全無。若此",
    "T27n1545_085:0441c07": "地中無無量等應此靜慮空無功德。復次",
    "T27n1545_085:0441c08": "無量總緣通慧遊戲此地。得有解脫勝處",
    "T27n1545_085:0441c09": "遍處功德。別緣色等伏諸煩惱以難成故",
    "T27n1545_085:0441c10": "此地中無。",
    "T27n1545_085:0441c11": "如契經說。得地遍處定者。作如是念。地即",
    "T27n1545_085:0441c12": "是我我即是地。地之與我無二無別。得餘遍",
    "T27n1545_085:0441c13": "處定者。隨自所緣廣說亦爾。問得遍處定",
    "T27n1545_085:0441c14": "者。必已離第三靜慮染。彼所起我見必是第",
    "T27n1545_085:0441c15": "四靜慮。若第四靜慮我見。必唯緣第四靜",
    "T27n1545_085:0441c16": "慮地等前八遍處。但緣欲界色處為境。如",
    "T27n1545_085:0441c17": "何可說與彼我見同緣地等。有作是說。",
    "T27n1545_085:0441c18": "此中於未得彼定者說得彼定者聲。如",
    "T27n1545_085:0441c19": "非沙門說名沙門。非婆羅門說名婆羅",
    "T27n1545_085:0441c20": "門。謂以欲界聞思所成初學修習地等遍處。",
    "T27n1545_085:0441c21": "猶未能斷欲界煩惱。未得根本地等遍處。",
    "T27n1545_085:0441c22": "故緣地等容起我見。或有說者。仍舊名",
    "T27n1545_085:0441c23": "說亦不相違。如有國王。雖失王位。仍舊",
    "T27n1545_085:0441c24": "名說亦呼為王。如是先得地遍處等。今雖",
    "T27n1545_085:0441c25": "退失仍名得者。彼起欲界我見。緣欲界地",
    "T27n1545_085:0441c26": "等計我於理無違。復有說者。依速入出",
    "T27n1545_085:0441c27": "遍處我見。作如是說亦不相違。謂彼先得",
    "T27n1545_085:0441c28": "地遍處等。後速退起欲界我見。緣執欲界地",
    "T27n1545_085:0441c29": "等為我。速復還得第四靜慮地遍處等彼",
    "T27n1545_085:0442a01": "緣欲界地等為境。如提婆達多先得靜",
    "T27n1545_085:0442a02": "慮。以神境通力變作小兒。著金縷俗衣作",
    "T27n1545_085:0442a03": "五花頂。在未生怨太子膝上婉轉而戲。仍",
    "T27n1545_085:0442a04": "令太子知是尊者提婆達多。時未生怨憐",
    "T27n1545_085:0442a05": "愛抱弄。嗚而復以唾置口中。提婆達多貪",
    "T27n1545_085:0442a06": "利養故遂咽其唾。故佛訶曰。汝是死屍食",
    "T27n1545_085:0442a07": "人唾者。彼咽唾時便退靜慮。速復還得令",
    "T27n1545_085:0442a08": "所變身在太子膝如故而戲。遍處我見應",
    "T27n1545_085:0442a09": "知亦爾。有餘師說。此中有身見執第四靜慮",
    "T27n1545_085:0442a10": "地等為我。前八遍處亦緣第四靜慮地等。問",
    "T27n1545_085:0442a11": "豈不前八遍處緣欲界色耶。答亦緣欲界",
    "T27n1545_085:0442a12": "色亦緣第四靜慮色。問色界諸天純一白色。",
    "T27n1545_085:0442a13": "云何緣彼作青等耶。答色界有情純一白",
    "T27n1545_085:0442a14": "色。彼非情數亦有青等。評曰。彼不應作是",
    "T27n1545_085:0442a15": "說。若有身見與八遍處相應俱有。可設難",
    "T27n1545_085:0442a16": "言如何相應俱有法。或緣第四靜慮或緣",
    "T27n1545_085:0442a17": "欲界。然有身見前八遍處非相應非俱有",
    "T27n1545_085:0442a18": "不應為難。而一有情名計我者亦名得定",
    "T27n1545_085:0442a19": "者。以有身見故名計我者。以遍處故名得",
    "T27n1545_085:0442a20": "定者。有身見執第四靜慮地等為我。前八",
    "T27n1545_085:0442a21": "遍處緣欲界色非俱時故善通此經。此有",
    "T27n1545_085:0442a22": "身見與八遍處所依身同所緣境異。",
    "T27n1545_085:0442a23": "如契經說。有地等定有地等遍處。問此地",
    "T27n1545_085:0442a24": "等定與地等遍處有何差別。答地等定在",
    "T27n1545_085:0442a25": "欲界四靜慮地等遍處唯在第四靜慮。復",
    "T27n1545_085:0442a26": "次加行時名地等定。成滿時名地等遍處。復",
    "T27n1545_085:0442a27": "次因時名地等定。果時名地等遍處。復次若",
    "T27n1545_085:0442a28": "作少分解時名地等定。若作周遍解時名",
    "T27n1545_085:0442a29": "地等遍處。是謂差別。",
    "T27n1545_085:0442b01": "問解脫勝處遍處有何差別。答名即差別謂",
    "T27n1545_085:0442b02": "此名解脫此名勝處此名遍處。復次下品",
    "T27n1545_085:0442b03": "善根名解脫。中品善根名勝處。上品善根",
    "T27n1545_085:0442b04": "名遍處。復次小善根名解脫。大善根名勝",
    "T27n1545_085:0442b05": "處。無量善根名遍處。復次唯因名解脫。",
    "T27n1545_085:0442b06": "唯果名遍處。通因果名勝處。復次能有",
    "T27n1545_085:0442b07": "棄背名解脫。能勝伏境名勝處。能廣所緣",
    "T27n1545_085:0442b08": "名遍處。復次唯作勝解名解脫。能伏煩",
    "T27n1545_085:0442b09": "惱名勝處。於所緣境無二無量名遍處。復",
    "T27n1545_085:0442b10": "次若得解脫未必已得勝處遍處。若得勝",
    "T27n1545_085:0442b11": "處必已得解脫。未必已得遍處。若得遍處",
    "T27n1545_085:0442b12": "必已得解脫及勝處。所以者何。從解脫入",
    "T27n1545_085:0442b13": "勝處。從勝處入遍處。故是謂解脫勝處遍",
    "T27n1545_085:0442b14": "處差別。",
    "T27n1545_085:0442b15": "此中八智三三摩地。三重三摩地。如後智蘊",
    "T27n1545_085:0442b16": "當廣分別。三結乃至九十八隨眠。如此蘊初",
    "T27n1545_085:0442b17": "已廣分別。",
    "T27n1545_085:0442b18": "說一切有部發智大毘婆沙論卷第八十五"
}