{
    "T03n0181a_001:0452b25": "No. 181 [No. 152(58)]",
    "T03n0181a_001:0452b26": "佛說九色鹿經一卷",
    "T03n0181a_001:0452b28": "吳月氏優婆塞支謙譯",
    "T03n0181a_001:0452b29": "昔者，菩薩身為九色鹿；其毛九種色，其角白",
    "T03n0181a_001:0452c01": "如雪，常在恒水邊飲食水草，常與一烏為知",
    "T03n0181a_001:0452c02": "識。時，水中有一溺人隨流來下，或出或沒，得",
    "T03n0181a_001:0452c03": "著樹木，仰頭呼天：「山神、樹神、諸天龍神，何",
    "T03n0181a_001:0452c04": "不愍傷於我？」鹿聞人聲，走到水中，語溺人言：",
    "T03n0181a_001:0452c05": "「汝莫恐怖！汝可騎我背上，捉我兩角，我當相",
    "T03n0181a_001:0452c06": "負出水。」既得着岸，鹿大疲極，溺人下地，遶鹿",
    "T03n0181a_001:0452c07": "三匝，向鹿叩頭：「乞與大家作奴供給，使令",
    "T03n0181a_001:0452c08": "採取水草。」鹿言：「不用汝也，且各自去，欲報",
    "T03n0181a_001:0452c09": "恩者，莫道我在此，人貪我皮角，必來殺我。」於",
    "T03n0181a_001:0452c10": "是，溺人受教而去。是時，國王夫人夜於臥中",
    "T03n0181a_001:0452c11": "夢見九色鹿，其毛九種色，其角白如雪，即託",
    "T03n0181a_001:0452c12": "病不起。王問夫人：「何故不起？」答曰：「我昨夜夢",
    "T03n0181a_001:0452c13": "見非常之鹿，其毛九種色，其角白如雪。我思",
    "T03n0181a_001:0452c14": "得其皮作坐褥，欲得其角作拂柄，王當為我",
    "T03n0181a_001:0452c15": "覔之？王若不得者，我便死矣。」王告夫人：「汝",
    "T03n0181a_001:0452c16": "可且起，我為一國之主，何所不得？」王即募於",
    "T03n0181a_001:0452c17": "國中：「若有能得九色鹿者，吾當與其分國而",
    "T03n0181a_001:0452c18": "治，即賜金鉢盛滿銀粟，又賜銀鉢盛滿金粟。」",
    "T03n0181a_001:0452c19": "於是，溺人聞王募重，心生惡念：「我說此鹿可",
    "T03n0181a_001:0452c20": "得富貴，鹿是畜生，死活何在？」於是，溺人即便",
    "T03n0181a_001:0452c21": "語募人言：「我知九色鹿處。」募人即將溺人至",
    "T03n0181a_001:0452c22": "大王所，而白王言：「此人知九色鹿處。」王聞此",
    "T03n0181a_001:0452c23": "言，即大歡喜，便語溺人：「汝若能得九色鹿者，",
    "T03n0181a_001:0452c24": "我當與汝半國，此言不虛。」溺人答王：「我能",
    "T03n0181a_001:0452c25": "得之。」於是，溺人面上即生癩瘡。溺人白王：",
    "T03n0181a_001:0452c26": "「此鹿雖是畜生，大有威神，王宜多出人眾，乃",
    "T03n0181a_001:0452c27": "可得耳。」王即大出軍眾，往至恒水邊。時，烏",
    "T03n0181a_001:0452c28": "在樹頭見王軍來，疑當殺鹿，即呼鹿曰：「知",
    "T03n0181a_001:0452c29": "識且起！王來取汝。」鹿故不覺，烏便下樹，踞",
    "T03n0181a_001:0453a01": "其頭上，啄其耳言：「知識且起！王軍至矣。」鹿",
    "T03n0181a_001:0453a02": "方驚起，便四向顧視，見王軍眾，已遶百匝無",
    "T03n0181a_001:0453a03": "復走地，即趣王車前。時，王軍人即便挽弓欲",
    "T03n0181a_001:0453a04": "射，鹿語王人：「且莫射我，自至王所，欲有所",
    "T03n0181a_001:0453a05": "說。」王便勅諸臣：「莫射此鹿，此是非常之鹿，或",
    "T03n0181a_001:0453a06": "是天神。」鹿重語大王言：「且莫殺我！我有大",
    "T03n0181a_001:0453a07": "恩在於王國。」王語鹿言：「汝有何恩？」鹿言：「我",
    "T03n0181a_001:0453a08": "前活王國中一人。」鹿即長跪，重問王言：「誰道",
    "T03n0181a_001:0453a09": "我在此耶？」王便指示車邊癩面人是。鹿聞王",
    "T03n0181a_001:0453a10": "言，眼中淚出，不能自止，鹿言：「大王！此人前",
    "T03n0181a_001:0453a11": "日溺深水中，隨流來下，或出或沒，得着樹木，",
    "T03n0181a_001:0453a12": "仰頭呼天：『山神、樹神、諸天龍神，何不愍傷於",
    "T03n0181a_001:0453a13": "我？』我於爾時不惜身命，自投水中負此人出，",
    "T03n0181a_001:0453a14": "本要不相道，人無反復，不如負水中浮木。」",
    "T03n0181a_001:0453a15": "王聞鹿言，甚大慙愧，責數其民語言：「汝受人",
    "T03n0181a_001:0453a16": "重恩，云何反欲殺之？」於是，大王即下令於國",
    "T03n0181a_001:0453a17": "中：「自今已往，若駈逐此鹿者，吾當誅其五族。」",
    "T03n0181a_001:0453a18": "於是，眾鹿數千為群，皆來依附，飲食水草不",
    "T03n0181a_001:0453a19": "侵禾稼，風雨時節五穀豐熟，人無疾病災害",
    "T03n0181a_001:0453a20": "不生，其世太平運命化去。",
    "T03n0181a_001:0453a21": "佛言：「爾時九色鹿者，我身是也；爾時烏者，今",
    "T03n0181a_001:0453a22": "阿難是；時國王者，今悅頭檀是；時王夫人者，",
    "T03n0181a_001:0453a23": "今先陀利是；時溺人者，今調達是。調達與我",
    "T03n0181a_001:0453a24": "世世有怨，我雖有善意向之，而故欲害我；",
    "T03n0181a_001:0453a25": "阿難有至意，得成無上道。」菩薩行羼提波羅",
    "T03n0181a_001:0453a26": "蜜，忍辱如是。",
    "T03n0181a_001:0453a27": "佛說九色鹿經一卷"
}