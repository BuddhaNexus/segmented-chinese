{
    "T10n0293_007:0690b15": "大方廣佛華嚴經卷第七",
    "T10n0293_007:0690b17": "罽賓國三藏般若奉　詔譯",
    "T10n0293_007:0690b18": "入不思議解脫境界普賢行願品",
    "T10n0293_007:0690b19": "爾時，海幢比丘從其眉間白毫相中出無量",
    "T10n0293_007:0690b20": "百千阿僧祇佛剎極微塵數帝釋天王，威德",
    "T10n0293_007:0690b21": "光明超過天眾。捨離世間一切欲樂，於諸境",
    "T10n0293_007:0690b22": "界而得自在，摩尼寶珠以繫其頂，身光映蔽",
    "T10n0293_007:0690b23": "諸天宮殿，震動一切須彌山王，覺悟一切放",
    "T10n0293_007:0690b24": "逸天眾；歎福德力、說智慧力、生其樂力、持其",
    "T10n0293_007:0690b25": "志力、增其所有清淨念力、堅其所發菩提心",
    "T10n0293_007:0690b26": "力，讚樂見佛令除世欲，讚樂聞法令厭世",
    "T10n0293_007:0690b27": "間，讚樂觀智令絕世染，止脩羅戰、斷煩惱",
    "T10n0293_007:0690b28": "諍、滅怖死心、發降魔願、興立正法；須彌山王",
    "T10n0293_007:0690b29": "成辨眾生一切事業，念念調伏無量眾生，如",
    "T10n0293_007:0690c01": "是所作周遍法界。",
    "T10n0293_007:0690c02": "從其額上出無量百千阿僧祇佛剎極微塵",
    "T10n0293_007:0690c03": "數諸梵天王。色相端嚴，世間無比，威儀寂",
    "T10n0293_007:0690c04": "靜，言音美妙，請佛轉法，歎佛功德，令諸菩薩",
    "T10n0293_007:0690c05": "心生歡喜，能辦眾生無量事業，如是普遍十",
    "T10n0293_007:0690c06": "方法界。",
    "T10n0293_007:0690c07": "從其頭上出無量百千阿僧祇佛剎極微塵",
    "T10n0293_007:0690c08": "數諸菩薩眾，皆以相好莊嚴其身。其諸菩薩",
    "T10n0293_007:0690c09": "各於其身肢節毛孔一切普放大光明雲，顯",
    "T10n0293_007:0690c10": "現諸佛往昔所行菩薩行海，宣說菩薩種種",
    "T10n0293_007:0690c11": "妙行，所謂：普遍十方一切世界稱揚讚歎一",
    "T10n0293_007:0690c12": "切諸佛往昔所行檀波羅蜜，施者、受者、及",
    "T10n0293_007:0690c13": "所施物并所隨順相應行海；示導一切慳吝",
    "T10n0293_007:0690c14": "眾生永離慳著，成就捨心，常行惠施，攝取",
    "T10n0293_007:0690c15": "眾生令住無上檀波羅蜜，顯示諸佛相好功",
    "T10n0293_007:0690c16": "德令得眾寶莊嚴世界，及示依正所出生因",
    "T10n0293_007:0690c17": "令諸眾生愛樂修習。普遍十方一切世界稱",
    "T10n0293_007:0690c18": "揚讚歎一切諸佛往昔所行尸波羅蜜，并所",
    "T10n0293_007:0690c19": "隨順相應行海；令諸眾生於五欲境深生厭",
    "T10n0293_007:0690c20": "離，於諸佛境專意趣求，除顛倒想，恒正思",
    "T10n0293_007:0690c21": "惟，斷邪分別，永離諸惡，念菩薩戒，攝諸眾",
    "T10n0293_007:0690c22": "生住大慈悲，稱讚解脫，護持如來究竟戒品，",
    "T10n0293_007:0690c23": "普令眾生住於佛戒；說一切有悉皆如夢，了",
    "T10n0293_007:0690c24": "達諸法自性皆空，說諸欲樂無有滋味，令諸",
    "T10n0293_007:0690c25": "眾生遠離欲縛，出煩惱垢。普遍十方一切世",
    "T10n0293_007:0690c26": "界稱揚讚歎一切諸佛往昔所行忍波羅蜜，",
    "T10n0293_007:0690c27": "并所隨順相應行海；令諸眾生得法自在，",
    "T10n0293_007:0690c28": "得心自在，具忍辱力；稱揚讚歎金色身業，",
    "T10n0293_007:0690c29": "離瞋恚垢；起慈悲行、止殺害心、絕畜生道。",
    "T10n0293_007:0691a01": "普遍十方一切世界稱揚讚歎一切諸佛往",
    "T10n0293_007:0691a02": "昔所修勤波羅蜜，并所隨順相應行海；令諸",
    "T10n0293_007:0691a03": "菩薩精進勇猛，為一切智勤求正法，供養",
    "T10n0293_007:0691a04": "承事一切如來，恭敬讚歎心無疲厭；令諸",
    "T10n0293_007:0691a05": "世間不起放逸，攝取眾生令離苦蘊，入佛究",
    "T10n0293_007:0691a06": "竟圓滿智海。普遍十方一切世界稱揚讚歎",
    "T10n0293_007:0691a07": "一切諸佛往昔所修禪波羅蜜，并所隨順相",
    "T10n0293_007:0691a08": "應行海；令其散滅塵勞障翳，永捨憍慢，不",
    "T10n0293_007:0691a09": "起貪瞋，蔭清涼雲，除煩惱熱，竭生死海，摧業",
    "T10n0293_007:0691a10": "結山，調伏眾生，安住妙法，究竟令其心得自",
    "T10n0293_007:0691a11": "在。普遍十方一切世界稱揚讚歎一切諸佛",
    "T10n0293_007:0691a12": "往昔所修般若波羅蜜，并所隨順相應行海；",
    "T10n0293_007:0691a13": "普耀正見智慧電光，令諸眾生照達本性，普",
    "T10n0293_007:0691a14": "震清淨妙法雷音，令諸眾生增長功德，摧滅",
    "T10n0293_007:0691a15": "一切我慢高山，拔出一切諸見毒箭，決除",
    "T10n0293_007:0691a16": "一切疑惑翳膜，令諸眾生得自在智。普遍十",
    "T10n0293_007:0691a17": "方一切世界稱揚讚歎一切諸佛往昔所修",
    "T10n0293_007:0691a18": "方便波羅蜜，并所隨順相應行海，隨順世間",
    "T10n0293_007:0691a19": "種種所作，令諸眾生究竟成熟，雖普調伏一",
    "T10n0293_007:0691a20": "切眾生而於眾生無所染著，雖普照明諸佛",
    "T10n0293_007:0691a21": "眾會而於眾會心無所著，雖離生死而於",
    "T10n0293_007:0691a22": "諸趣自在受生，雖現世間而於涅槃入出",
    "T10n0293_007:0691a23": "自在，雖能了達生死涅槃無二無別而常善",
    "T10n0293_007:0691a24": "巧饒益眾生，安住菩薩圓滿自在，超出世間",
    "T10n0293_007:0691a25": "到於彼岸。普遍十方一切世界稱揚讚歎一",
    "T10n0293_007:0691a26": "切諸佛往昔所成願波羅蜜，并所隨順相應",
    "T10n0293_007:0691a27": "行海，令諸菩薩盡未來際乘四願輪遊正",
    "T10n0293_007:0691a28": "覺路遍周剎海，利樂眾生摧無明山，裂愛欲",
    "T10n0293_007:0691a29": "網，解眾結縛，永滅無餘，示現神通種種變",
    "T10n0293_007:0691b01": "化令諸眾生壽命自在。普遍十方一切世",
    "T10n0293_007:0691b02": "界稱揚讚歎一切諸佛往昔所成力波羅蜜，",
    "T10n0293_007:0691b03": "并所隨順相應行海；演說菩薩大總持力、方",
    "T10n0293_007:0691b04": "便法音妙辯才力、成熟眾生廣大願力、摧伏",
    "T10n0293_007:0691b05": "魔怨智自在力、制諸外道心無畏力，身力堅",
    "T10n0293_007:0691b06": "固猶若金剛能碎一切大鐵圍山，能滅十方",
    "T10n0293_007:0691b07": "一切劫火，能竭海水，能吞猛風，掌擎盡空",
    "T10n0293_007:0691b08": "所有世界而於身力無有損減，令諸眾生",
    "T10n0293_007:0691b09": "淨治三昧普於一切自在受生。普遍十方一",
    "T10n0293_007:0691b10": "切世界稱揚讚歎一切諸佛往昔所修智波",
    "T10n0293_007:0691b11": "羅蜜，并所隨順相應行海，分別演說種種智",
    "T10n0293_007:0691b12": "地，所謂：普生諸佛十力、無畏、一切功德具足",
    "T10n0293_007:0691b13": "智地、普滿諸佛一切相好自在莊嚴具足智",
    "T10n0293_007:0691b14": "地、普發菩薩一切大願具足智地、普遍攝",
    "T10n0293_007:0691b15": "受一切眾生具足智地、普為眾生顯示無我",
    "T10n0293_007:0691b16": "具足智地、普遍觀察一切眾生種種心念具",
    "T10n0293_007:0691b17": "足智地、普遍分別一切眾生根解差別具足",
    "T10n0293_007:0691b18": "智地、普遍隨順一切眾生信樂差別具足智",
    "T10n0293_007:0691b19": "地、普遍了知一切眾生甚深業海無量差別",
    "T10n0293_007:0691b20": "具足智地、普遍趣入一切眾生無量願海心",
    "T10n0293_007:0691b21": "樂差別具足智地。",
    "T10n0293_007:0691b22": "從其頂上肉髻之中出無量阿僧祇佛剎極",
    "T10n0293_007:0691b23": "微塵數如來之身，其身最勝世無能比。諸",
    "T10n0293_007:0691b24": "相隨好清淨莊嚴，威光赫奕如真金山，無量",
    "T10n0293_007:0691b25": "光明普照十方。演妙圓音普周法界，示現無",
    "T10n0293_007:0691b26": "量大神通力，為諸世間普雨法雨隨其所",
    "T10n0293_007:0691b27": "應皆令獲益，所謂：為坐菩提場諸菩薩雨大",
    "T10n0293_007:0691b28": "法雨，名平等現前智；為灌頂位諸菩薩雨大",
    "T10n0293_007:0691b29": "法雨，名普門法界；為法王子位諸菩薩雨大",
    "T10n0293_007:0691c01": "法雨，名入諸菩薩普莊嚴門；為童真位諸菩",
    "T10n0293_007:0691c02": "薩雨大法雨，名住堅固山大法智雲；為不退",
    "T10n0293_007:0691c03": "位諸菩薩雨大法雨，名普遍莊嚴平等海藏；",
    "T10n0293_007:0691c04": "為成就正心位諸菩薩雨大法雨，名以金剛",
    "T10n0293_007:0691c05": "智普照境界；為方便具足位諸菩薩雨大法",
    "T10n0293_007:0691c06": "雨，名普攝眾生自性莊嚴門；為生貴位諸菩",
    "T10n0293_007:0691c07": "薩雨大法雨，名如來圓滿隨順世間；為修行",
    "T10n0293_007:0691c08": "相應位諸菩薩雨大法雨，名演法本際悲愍",
    "T10n0293_007:0691c09": "世間；為治地位諸菩薩雨大法雨，名積集",
    "T10n0293_007:0691c10": "法藏；為初發心諸菩薩雨大法雨，名普攝眾",
    "T10n0293_007:0691c11": "生平等莊嚴；為廣大信解諸菩薩雨大法雨，",
    "T10n0293_007:0691c12": "名如來願藏無盡解脫；為無色界諸天雨大",
    "T10n0293_007:0691c13": "法雨，名普門智無盡藏；為梵世諸天雨大法",
    "T10n0293_007:0691c14": "雨，名無量教聲普門智藏；為他化自在天",
    "T10n0293_007:0691c15": "雨大法雨，名能生法力資具無盡藏；為諸魔",
    "T10n0293_007:0691c16": "眾雨大法雨，名種種心幢勤求一切智；為",
    "T10n0293_007:0691c17": "化樂諸天雨大法雨，名淨念智寶住種種",
    "T10n0293_007:0691c18": "善軛；為兜率諸天雨大法雨，名菩薩生意",
    "T10n0293_007:0691c19": "種種願寶幢；為夜摩諸天雨大法雨，名隨",
    "T10n0293_007:0691c20": "順如來淨念歡喜藏；為忉利諸天雨大法雨，",
    "T10n0293_007:0691c21": "名疾見如來出生莊嚴愛樂藏；為諸龍王眾",
    "T10n0293_007:0691c22": "雨大法雨，名出生菩薩厭離龍趣種種神變",
    "T10n0293_007:0691c23": "歡喜幢；為夜叉王眾雨大法雨，名見佛歡",
    "T10n0293_007:0691c24": "喜普遍法界如來神變藏；為乾闥婆王眾雨",
    "T10n0293_007:0691c25": "大法雨，名一切如來集法音聲雲；為阿脩",
    "T10n0293_007:0691c26": "羅王眾雨大法雨，名金剛智輪大法境界；為",
    "T10n0293_007:0691c27": "迦樓羅王眾雨大法雨，名無邊光明出生",
    "T10n0293_007:0691c28": "一切如來方便；為緊那羅王眾雨大法雨，",
    "T10n0293_007:0691c29": "名一切如來饒益世間殊勝智雲；為摩睺羅",
    "T10n0293_007:0692a01": "伽王眾雨大法雨，名愛樂速疾增長法；為諸",
    "T10n0293_007:0692a02": "人王眾雨大法雨，名得一切眾生勝智慧法；",
    "T10n0293_007:0692a03": "為地獄眾生雨大法雨，名寂靜音聲正念莊",
    "T10n0293_007:0692a04": "嚴；為畜生眾生雨大法雨，名隨順如來具",
    "T10n0293_007:0692a05": "智慧藏無惡業道聲；為閻羅王界眾生雨大",
    "T10n0293_007:0692a06": "法雨，名不捨眾生出生如來波羅蜜聲；為諸",
    "T10n0293_007:0692a07": "厄難處眾生雨大法雨，名寂靜音聲普遍安",
    "T10n0293_007:0692a08": "慰悉令眾生永離憂苦咸得入於賢聖眾",
    "T10n0293_007:0692a09": "會，如是所作充滿十方一切法界。海幢比丘",
    "T10n0293_007:0692a10": "各於其身一切毛孔一一皆出無量阿僧祇",
    "T10n0293_007:0692a11": "佛剎極微塵數大光明網；一一光明具阿僧",
    "T10n0293_007:0692a12": "祇色相；一一色相有阿僧祇莊嚴；一一莊嚴",
    "T10n0293_007:0692a13": "現阿僧祇境界；一一境界辨阿僧祇事業，",
    "T10n0293_007:0692a14": "如是普遍十方法界。爾時，善財復於如是大",
    "T10n0293_007:0692a15": "光網中，悉見海幢往昔所修一切菩薩三世",
    "T10n0293_007:0692a16": "所行檀波羅蜜，悉捨一切內外所有圓滿施",
    "T10n0293_007:0692a17": "行。往昔所修一切菩薩三世所持尸波羅蜜，",
    "T10n0293_007:0692a18": "從初發心盡未來劫誓捨身命，不起一念毀",
    "T10n0293_007:0692a19": "犯之心。往昔所修一切菩薩三世相應忍波",
    "T10n0293_007:0692a20": "羅蜜，或遇損害頭、目、手、足，斷截肢節、惡言",
    "T10n0293_007:0692a21": "毀辱，悉能安受無有動亂；恒思捨離怨害",
    "T10n0293_007:0692a22": "之心，觀自他身無有我相，生大慈悲成一",
    "T10n0293_007:0692a23": "切智，以是因緣獲得菩薩具足相好自在色",
    "T10n0293_007:0692a24": "身；示一切身於一切處、經一切劫、受一切苦，",
    "T10n0293_007:0692a25": "勤求正法利益眾生，不起一念厭退之心；",
    "T10n0293_007:0692a26": "種種神變普遍十方等眾生界，現一切身",
    "T10n0293_007:0692a27": "如影隨形充滿法界。往昔所修一切菩薩三",
    "T10n0293_007:0692a28": "世所行勤波羅蜜，所學三世諸佛菩薩，勇猛",
    "T10n0293_007:0692a29": "精進離相妙行，所現種種神通變化，震動十",
    "T10n0293_007:0692b01": "方一切世界諸大海水；令諸眾生精勤匪懈，",
    "T10n0293_007:0692b02": "厭生死海出離魔界，一切外道無不怖懼，一",
    "T10n0293_007:0692b03": "切魔軍無不摧碎，光照十方一切法界，令諸",
    "T10n0293_007:0692b04": "菩薩修種種行，種種神變，普利眾生。往昔所",
    "T10n0293_007:0692b05": "修一切菩薩三世所求禪波羅蜜，或見受身",
    "T10n0293_007:0692b06": "生諸族姓，或為國王遇善知識發菩提心，厭",
    "T10n0293_007:0692b07": "棄國城，出家學道，立大誓願，種種威儀，堅持",
    "T10n0293_007:0692b08": "禁戒，身心寂靜，修諸禪定。往昔所修一切菩",
    "T10n0293_007:0692b09": "薩三世所成般若波羅蜜，為欲開發一切智",
    "T10n0293_007:0692b10": "故，勤求佛法，生正見心；為欲拔濟諸眾生",
    "T10n0293_007:0692b11": "故，事善知識，親近承事不違言教，尊重恭",
    "T10n0293_007:0692b12": "敬深生信心，禮拜供養情無懈倦；勤求如",
    "T10n0293_007:0692b13": "來一句正法，遍捨一切內外所有，於身、命、財，",
    "T10n0293_007:0692b14": "心無吝惜，乃至勤求一切法句亦復如是，如",
    "T10n0293_007:0692b15": "是念念盡未來際諸所修行，皆為成就一切",
    "T10n0293_007:0692b16": "眾生，究竟圓滿智慧業故。往昔所修一切菩",
    "T10n0293_007:0692b17": "薩三世相應方便波羅蜜，能於一切諸趣類",
    "T10n0293_007:0692b18": "海，普現一切眾生色相相似身雲；以種種威",
    "T10n0293_007:0692b19": "儀善巧攝受，普令眾生獲大饒益。往昔所",
    "T10n0293_007:0692b20": "求一切菩薩所發三世願波羅蜜，所謂：供事",
    "T10n0293_007:0692b21": "一切諸佛願、成熟一切眾生願、嚴淨一切佛",
    "T10n0293_007:0692b22": "剎願，如是所發一切誓願，圓滿修行所成",
    "T10n0293_007:0692b23": "功德，具足一切如來相好，修諸對治一切善",
    "T10n0293_007:0692b24": "法，滅除一切生死過患，盡未來劫利益眾生，",
    "T10n0293_007:0692b25": "誓願無盡。往昔所修一切菩薩三世相應力",
    "T10n0293_007:0692b26": "波羅蜜，所謂：出生大願力、普供諸佛力、普",
    "T10n0293_007:0692b27": "淨佛剎力、普修妙行力、普化眾生力。往昔",
    "T10n0293_007:0692b28": "所修一切菩薩三世所行智波羅蜜，恒以一",
    "T10n0293_007:0692b29": "切微細境界圓滿智力，啟悟法界一切眾生",
    "T10n0293_007:0692c01": "無明睡眠，咸令開覺，究竟出生一切智道。",
    "T10n0293_007:0692c02": "海幢比丘各於其身從足至頂，乃至一切毛",
    "T10n0293_007:0692c03": "孔之中所現境界，善財童子於念念中無",
    "T10n0293_007:0692c04": "不明見。",
    "T10n0293_007:0692c05": "爾時，善財一心觀察海幢比丘，深生渴仰，",
    "T10n0293_007:0692c06": "憶念彼不思議三昧解脫，隨順彼不思議三",
    "T10n0293_007:0692c07": "昧自在，思惟彼不思議利益眾生巧方便海，",
    "T10n0293_007:0692c08": "深入彼不思議無作妙用普莊嚴門，愛樂彼",
    "T10n0293_007:0692c09": "不思議甚深信解清淨境界，觀察彼不思議",
    "T10n0293_007:0692c10": "莊嚴法界清淨智，安住彼不思議受佛究竟",
    "T10n0293_007:0692c11": "加持智，出生彼不思議菩薩自在力，堅固彼",
    "T10n0293_007:0692c12": "不思議菩薩大願力，增廣彼不思議菩薩諸",
    "T10n0293_007:0692c13": "行力。如是住立，思惟觀察，一日一夜，乃至經",
    "T10n0293_007:0692c14": "於七日七夜，半月一月，乃至六月，復經六",
    "T10n0293_007:0692c15": "日，過此已後海幢比丘從三昧起。善財爾",
    "T10n0293_007:0692c16": "時以身布地恭敬作禮，起立合掌歎未曾",
    "T10n0293_007:0692c17": "有，讚言：「聖者！如此三昧希有奇特，此三昧",
    "T10n0293_007:0692c18": "門最為甚深，此三昧門最為廣大，此三昧門",
    "T10n0293_007:0692c19": "境界無量，此三昧門神變難思，此三昧門光",
    "T10n0293_007:0692c20": "明無等，此三昧門莊嚴無數，此三昧門威力",
    "T10n0293_007:0692c21": "難制，此三昧門境界平等不動不亂，此三昧",
    "T10n0293_007:0692c22": "門普照十方一切世界，此三昧門方便無量",
    "T10n0293_007:0692c23": "有勝堪能。所以者何？如此三昧利益無盡，以",
    "T10n0293_007:0692c24": "能除滅一切眾生無量苦蘊故；所謂：能令一",
    "T10n0293_007:0692c25": "切眾生斷貧窮業故，出地獄苦故，免畜生",
    "T10n0293_007:0692c26": "趣故，絕餓鬼因故，閉諸難門故，開人天道",
    "T10n0293_007:0692c27": "故，親近一切安樂法故，出生人天殊勝樂",
    "T10n0293_007:0692c28": "故，令其愛樂定境界故，能令增長有為樂",
    "T10n0293_007:0692c29": "故，能為顯示勤求出離三界法故，能為引發",
    "T10n0293_007:0693a01": "勤求無上菩提心故，能使增長大福智聚出",
    "T10n0293_007:0693a02": "生因故，能令速疾增長廣博大悲心故，能令",
    "T10n0293_007:0693a03": "出生廣大願力故，能令照明菩薩智道故，能",
    "T10n0293_007:0693a04": "使莊嚴波羅蜜道故，能令深入最勝大乘故，",
    "T10n0293_007:0693a05": "能令明了普賢妙行故，能令趣入諸菩薩地",
    "T10n0293_007:0693a06": "智光明故，能令積集成就菩薩諸願行故，能",
    "T10n0293_007:0693a07": "令安住一切智智境界中故，能令清淨一切",
    "T10n0293_007:0693a08": "菩薩變化力故，能令勤求一切加持自在力",
    "T10n0293_007:0693a09": "故。聖者！此三昧門名為何等？」海幢告言：「善",
    "T10n0293_007:0693a10": "男子！此三昧名普眼捨得，亦名般若波羅蜜",
    "T10n0293_007:0693a11": "境界清淨光明，亦名平等清淨普莊嚴門。",
    "T10n0293_007:0693a12": "善男子！我以修習此平等清淨普莊嚴門而",
    "T10n0293_007:0693a13": "為上首，具足圓滿百萬阿僧祇最勝最尊無",
    "T10n0293_007:0693a14": "比三昧。」善財白言：「聖者！此三昧境界究竟唯",
    "T10n0293_007:0693a15": "如是耶？」海幢言：「善男子！此三昧門境界甚深",
    "T10n0293_007:0693a16": "廣大無量，若有修習，身心寂靜。入三昧時：了",
    "T10n0293_007:0693a17": "知十方一切世界無所障礙，往詣十方一切",
    "T10n0293_007:0693a18": "世界無所障礙，入出十方一切世界無所障",
    "T10n0293_007:0693a19": "礙，莊嚴十方一切世界無所障礙，修治十方",
    "T10n0293_007:0693a20": "一切世界無所障礙，嚴淨十方一切世界無",
    "T10n0293_007:0693a21": "所障礙，見一切佛普遍十方無所障礙，觀一",
    "T10n0293_007:0693a22": "切佛廣大威德無所障礙，知一切佛遊戲神",
    "T10n0293_007:0693a23": "通無所障礙，證一切佛甚深智力無所障礙，",
    "T10n0293_007:0693a24": "入一切佛大功德海無所障礙，興一切佛無",
    "T10n0293_007:0693a25": "上法雲無所障礙，受一切佛無量法雨無所障",
    "T10n0293_007:0693a26": "礙，於諸佛法修習妙行無所障礙，知一切佛",
    "T10n0293_007:0693a27": "轉妙法輪平等智性無所障礙，入一切佛道",
    "T10n0293_007:0693a28": "場眾海現神通力無所障礙，隨順十方一切",
    "T10n0293_007:0693a29": "諸佛所起妙行無所障礙，觀察十方一切諸",
    "T10n0293_007:0693b01": "佛演說妙法無所障礙，普入十方一切佛",
    "T10n0293_007:0693b02": "剎咸起神通無所障礙，大悲攝受十方眾生",
    "T10n0293_007:0693b03": "令其出苦無所障礙，常起大慈充滿十方與",
    "T10n0293_007:0693b04": "眾生樂無所障礙，普見十方一切諸佛心無",
    "T10n0293_007:0693b05": "厭足無所障礙，普入十方一切眾生種種解",
    "T10n0293_007:0693b06": "海無所障礙，普知十方一切眾生種種根海",
    "T10n0293_007:0693b07": "無所障礙，普知十方一切眾生種種業海無",
    "T10n0293_007:0693b08": "所障礙。善男子！我唯知此般若波羅蜜清淨",
    "T10n0293_007:0693b09": "光明三昧法門，如諸菩薩摩訶薩所入甚深",
    "T10n0293_007:0693b10": "究竟智海，所淨最勝諸法境界，所達一切諸",
    "T10n0293_007:0693b11": "佛法門，所往十方無量佛剎，所有大智總持",
    "T10n0293_007:0693b12": "光明，所住圓滿自在三昧，所現清淨種種神",
    "T10n0293_007:0693b13": "通，所具無盡辯才大海，所得無畏美妙音聲",
    "T10n0293_007:0693b14": "善巧宣說諸地功德，所能擁護一切眾生；而",
    "T10n0293_007:0693b15": "我何能知其妙行，歎其功德，顯其境界，讚",
    "T10n0293_007:0693b16": "其願力，現其光明，入其度門，達其所證，集其",
    "T10n0293_007:0693b17": "勝業，了其次第，知其普遍，住其三昧，見其",
    "T10n0293_007:0693b18": "心境，說其正道，辨其威勢，得其所有平等",
    "T10n0293_007:0693b19": "智慧？「善男子！從此南行至海潮處，彼有大",
    "T10n0293_007:0693b20": "城名圓滿光，其城有王名妙圓光。於彼城",
    "T10n0293_007:0693b21": "東有一園林名普莊嚴，王有夫人名伊舍",
    "T10n0293_007:0693b22": "那，為優婆夷，止住此林修菩薩行；汝往彼",
    "T10n0293_007:0693b23": "問菩薩云何學菩薩行，修菩薩道。」時，善財",
    "T10n0293_007:0693b24": "童子於海幢比丘所得最勝法，獲堅固身，證",
    "T10n0293_007:0693b25": "三昧境，究竟明徹，住清淨解，悟深法界。其心",
    "T10n0293_007:0693b26": "隨順諸佛教海，於諸法門憶持不忘；安住廣",
    "T10n0293_007:0693b27": "大普莊嚴門，智慧光照充滿十方，心生歡喜",
    "T10n0293_007:0693b28": "踊躍無量，五體投地禮海幢足，遶無量匝，重",
    "T10n0293_007:0693b29": "復頂禮，恭敬瞻仰，思惟觀察，想其容止，持其",
    "T10n0293_007:0693c01": "名號，念其功德，觀其行願，憶其言音，思其三",
    "T10n0293_007:0693c02": "昧，想其所行廣大境界，受其所得總持智",
    "T10n0293_007:0693c03": "慧清淨光明，諮嗟戀慕，辭退南行。",
    "T10n0293_007:0693c04": "爾時，善財童子蒙善知識力，令功德身信解",
    "T10n0293_007:0693c05": "圓滿，依善知識教正念思惟，念善知識語遞",
    "T10n0293_007:0693c06": "相開發，於善知識行深生慚愧，愛樂恭敬，觀",
    "T10n0293_007:0693c07": "善知識心善巧攝受，倍益歡喜。作是念言：「因",
    "T10n0293_007:0693c08": "善知識令我普見一切諸佛；因善知識令",
    "T10n0293_007:0693c09": "我普聞一切佛法；善知識者是我師範，示",
    "T10n0293_007:0693c10": "導於我一切智法，普令見故；善知識者是",
    "T10n0293_007:0693c11": "我眼目，令我普見諸佛境界如虛空故；善知",
    "T10n0293_007:0693c12": "識者是我渠流，引我令入諸佛如來蓮華池",
    "T10n0293_007:0693c13": "故。」如是思念，漸次南行，向海潮處。至彼城",
    "T10n0293_007:0693c14": "東，見普莊嚴園眾寶垣牆周匝圍遶，一切寶",
    "T10n0293_007:0693c15": "樹行列莊嚴。所謂：諸寶葉樹枝葉枎踈，光",
    "T10n0293_007:0693c16": "彩鮮明，敷榮微妙；諸寶華樹，雨眾妙寶；拘蘇",
    "T10n0293_007:0693c17": "摩華，發焰舒光，布散于地；諸寶香樹，吐妙香",
    "T10n0293_007:0693c18": "雲，香氣𣱦氳，普熏十方諸佛世界；諸寶鬘",
    "T10n0293_007:0693c19": "樹，雨大寶鬘，莊嚴寶林，處處垂下；摩尼王",
    "T10n0293_007:0693c20": "樹，普雨種種大摩尼寶，遍布充滿，隨處莊",
    "T10n0293_007:0693c21": "嚴；一切天寶劫波衣樹，普雨種種妙寶繒綵",
    "T10n0293_007:0693c22": "雜色衣服，隨其所應敷布嚴飾；寶音樂樹出",
    "T10n0293_007:0693c23": "妙樂器，微風吹動發和雅音，其音美妙過諸",
    "T10n0293_007:0693c24": "天樂；諸寶資具莊嚴藏樹，各雨眾寶珍奇玩",
    "T10n0293_007:0693c25": "好；諸莊嚴具處處分布，以為嚴飾。其地清",
    "T10n0293_007:0693c26": "淨無有高下，寬廣平坦，種種莊嚴。園中具有",
    "T10n0293_007:0693c27": "百萬殿堂大摩尼寶之所合成，百萬樓閣",
    "T10n0293_007:0693c28": "閻浮檀金以為校飾，百萬宮殿毘盧遮那摩",
    "T10n0293_007:0693c29": "尼寶王間錯莊嚴，雲構龍盤，延袤遠近，",
    "T10n0293_007:0694a01": "甍棟相承，勢如飛動。百萬浴池七寶合成，一",
    "T10n0293_007:0694a02": "切妙寶以為其岸；細妙金沙，澄布其底；七寶",
    "T10n0293_007:0694a03": "階道、摩尼欄楯，周匝圍遶，四面莊嚴；寶草",
    "T10n0293_007:0694a04": "芬芳，夤緣際畔；栴檀香水盈滿其中，調適",
    "T10n0293_007:0694a05": "溫涼隨眾生意。寶樹林間，寶渠分布，水清",
    "T10n0293_007:0694a06": "寶珠周遍間錯，晝夜常流八功德水；水中",
    "T10n0293_007:0694a07": "多有鳧鴈、鴛鴦、白鶴、孔雀、迦陵、頻伽、拘枳",
    "T10n0293_007:0694a08": "羅等雜色諸鳥，飛集往來，遊戲出沒，整毛理",
    "T10n0293_007:0694a09": "翮，游泳翱翔，出妙好聲清切和雅，猶如天",
    "T10n0293_007:0694a10": "樂令人樂聞。寶多羅樹周匝行列，覆以寶",
    "T10n0293_007:0694a11": "網，垂諸金鈴，微風徐搖，恒出美音；建立無數",
    "T10n0293_007:0694a12": "摩尼寶幢、雜寶繒幡，四面垂飾，光明普照百",
    "T10n0293_007:0694a13": "千由旬。其中復有百萬陂池，香水湛然，清",
    "T10n0293_007:0694a14": "瑩澄澈，隨時堅細，栴檀香泥澄垽其下，一切",
    "T10n0293_007:0694a15": "上妙眾寶蓮華菡萏芬敷，大摩尼華光",
    "T10n0293_007:0694a16": "色照耀。園中復有廣大宮殿，名莊嚴幢海",
    "T10n0293_007:0694a17": "藏，妙寶以為其地，種種形像悉現其中，毘",
    "T10n0293_007:0694a18": "瑠璃寶以為其柱，閻浮檀金寶莊嚴網彌覆",
    "T10n0293_007:0694a19": "其上，重樓挾閣巍巍高大猶妙金山，見者欣",
    "T10n0293_007:0694a20": "樂。種種勝寶以為莊嚴；光藏摩尼恒吐妙",
    "T10n0293_007:0694a21": "光，以為照耀；毘盧遮那藏摩尼寶王殊麗",
    "T10n0293_007:0694a22": "校飾，輝映分明；一切眾寶無價香王咸出妙",
    "T10n0293_007:0694a23": "香，普熏一切。所謂：具足一切最勝妙寶香王，",
    "T10n0293_007:0694a24": "香氣普騰氤氳成霧；普現如意妙寶香王，香",
    "T10n0293_007:0694a25": "氣隨應周聞法界；隨根覺悟妙寶香王，凡所",
    "T10n0293_007:0694a26": "嗅聞，諸根聰利，能於正法精勤匪懈。其宮殿",
    "T10n0293_007:0694a27": "中復有無量寶蓮華座周迴布列。所謂：光",
    "T10n0293_007:0694a28": "照十方妙藏摩尼寶蓮華座、毘盧遮那如意",
    "T10n0293_007:0694a29": "摩尼寶蓮華座、無垢藏摩尼寶蓮華座、雜寶",
    "T10n0293_007:0694b01": "莊嚴摩尼寶蓮華座、普門莊嚴摩尼寶蓮華",
    "T10n0293_007:0694b02": "座、圓光莊嚴摩尼寶蓮華座、安住海藏清淨",
    "T10n0293_007:0694b03": "莊嚴摩尼寶蓮華座、普焰光照摩尼寶蓮華",
    "T10n0293_007:0694b04": "座、金剛藏師子摩尼寶蓮華座、照耀世間摩",
    "T10n0293_007:0694b05": "尼寶蓮華座；如是無量摩尼寶蓮華座，一一",
    "T10n0293_007:0694b06": "皆以不可思議妙寶繒帶四面垂飾，不可思",
    "T10n0293_007:0694b07": "議眾色摩尼以為莊校，於宮殿中光影相",
    "T10n0293_007:0694b08": "照平等莊嚴。空中復有百萬寶帳，所謂：寶",
    "T10n0293_007:0694b09": "衣帳、寶鬘帳、寶華帳、寶香帳、閻浮檀金帳、",
    "T10n0293_007:0694b10": "寶枝垂覆帳、雜寶摩尼帳、妙寶瓔珞帳、光",
    "T10n0293_007:0694b11": "焰金剛帳、諸天妓樂帳、象王神變帳、馬王",
    "T10n0293_007:0694b12": "神變帳、帝釋所坐摩尼寶帳；如是種種寶莊",
    "T10n0293_007:0694b13": "嚴帳嚴飾虛空。復有百萬諸大寶網彌覆",
    "T10n0293_007:0694b14": "其上，所謂：寶鈴網、寶蓋網、寶身網、海藏真",
    "T10n0293_007:0694b15": "珠網、紺瑠璃摩尼寶網、師子摩尼寶網、月",
    "T10n0293_007:0694b16": "愛光明摩尼寶網、一切人天種種形像寶香",
    "T10n0293_007:0694b17": "網、一切雜色寶冠網、一切妙寶瓔珞網；如",
    "T10n0293_007:0694b18": "是等網各於其上垂覆莊嚴。復有百萬大寶",
    "T10n0293_007:0694b19": "光明而為照耀，所謂：焰光摩尼寶光明、日",
    "T10n0293_007:0694b20": "藏摩尼寶光明、月藏摩尼寶光明、香焰摩尼",
    "T10n0293_007:0694b21": "寶光明、吉祥焰藏摩尼寶光明、蓮華焰藏摩",
    "T10n0293_007:0694b22": "尼寶光明、焰幢摩尼寶光明、大焰摩尼寶光",
    "T10n0293_007:0694b23": "明、遍照十方摩尼寶光明、普現香雲莊嚴具",
    "T10n0293_007:0694b24": "摩尼寶光明；如是等類大寶光明而為照",
    "T10n0293_007:0694b25": "耀。常雨百萬莊嚴具雲，隨意受用；百萬隨",
    "T10n0293_007:0694b26": "時芬馥白栴檀香雲，普熏道場；百萬天諸妙",
    "T10n0293_007:0694b27": "樂雲，音聲美妙；百萬天曼陀羅華雲，而以",
    "T10n0293_007:0694b28": "布散；百萬諸天鬘帶雲，處處垂下以為嚴飾；",
    "T10n0293_007:0694b29": "百萬天寶繒綵雲，處處垂布以為衣服；百萬",
    "T10n0293_007:0694c01": "出過諸天寶瓔珞雲，莊嚴林樹及諸樓閣。",
    "T10n0293_007:0694c02": "百萬欲界天子欣樂瞻仰，恭敬作禮；百萬諸",
    "T10n0293_007:0694c03": "天采女往修同行，常來其所，投身而下，親",
    "T10n0293_007:0694c04": "近敬奉；百萬諸大菩薩恒詣道場，常樂聞法。",
    "T10n0293_007:0694c05": "時，伊舍那具大人相，坐真金座，戴海藏真珠",
    "T10n0293_007:0694c06": "網冠，挂出過諸天真金寶釧，垂紺青髮，頂髻",
    "T10n0293_007:0694c07": "莊嚴；吉祥焰藏摩尼寶王以為鬘帶，毘瑠",
    "T10n0293_007:0694c08": "璃摩尼寶以為耳璫，師子口摩尼寶緣飾",
    "T10n0293_007:0694c09": "耳輪，大如意摩尼寶王以為瓔珞，莊嚴其頸，",
    "T10n0293_007:0694c10": "大威德帝青摩尼寶網以覆其首，種種光",
    "T10n0293_007:0694c11": "焰熾盛摩尼寶網羅覆其身；百千億那由他",
    "T10n0293_007:0694c12": "眾生曲躬恭敬，親近供養。東方有無量眾",
    "T10n0293_007:0694c13": "生來詣其所。所謂：大梵天、梵輔天、梵眾天，",
    "T10n0293_007:0694c14": "如是色界一切諸天；欲界他化自在天、化樂",
    "T10n0293_007:0694c15": "天、兜率天、夜摩天、忉利天、諸龍、夜叉、乾闥婆、",
    "T10n0293_007:0694c16": "阿脩羅、迦樓羅、緊那羅、摩睺羅伽及鳩槃茶，",
    "T10n0293_007:0694c17": "閻羅王界、大力鬼神、乃至一切人及非人、諸",
    "T10n0293_007:0694c18": "王眾等，南、西、北方，四維，上、下，亦復如是。其",
    "T10n0293_007:0694c19": "有見此優婆夷者，身病、心病，種種所纏，一切",
    "T10n0293_007:0694c20": "邪見、障礙執著所有惑苦，悉得除滅；速離一",
    "T10n0293_007:0694c21": "切諸煩惱垢，速拔一切諸見毒刺，疾破一切",
    "T10n0293_007:0694c22": "諸障礙山，深入無礙清淨境界；種植一切圓",
    "T10n0293_007:0694c23": "滿善根，長養一切善法根芽，入於一切清",
    "T10n0293_007:0694c24": "淨智門，普獲一切陀羅尼門，普證一切大三",
    "T10n0293_007:0694c25": "昧海，通達一切諸佛教海，一切諸佛廣大願",
    "T10n0293_007:0694c26": "門無不開發，一切菩薩所修妙行皆悉現",
    "T10n0293_007:0694c27": "前，一切如來功德大海皆悉清淨。其心廣",
    "T10n0293_007:0694c28": "大，具足一切自在神通；其身無礙，於一切",
    "T10n0293_007:0694c29": "處靡所不至，普詣十方無所依著，隨順成",
    "T10n0293_007:0695a01": "就一切法門。",
    "T10n0293_007:0695a02": "爾時，善財童子入普莊嚴園，周遍觀察；見伊",
    "T10n0293_007:0695a03": "舍那優婆夷，往詣其所，頂禮其足，遶無數匝，",
    "T10n0293_007:0695a04": "正立合掌，白言：「聖者！我已先發阿耨多羅三",
    "T10n0293_007:0695a05": "藐三菩提心，而未知菩薩云何學菩薩行，",
    "T10n0293_007:0695a06": "云何修菩薩道，我聞聖者善能誘誨諸菩薩",
    "T10n0293_007:0695a07": "眾，願為我說。」時，伊舍那告善財言：「善男子！",
    "T10n0293_007:0695a08": "我得菩薩一解脫門，無間修習；若有眾生",
    "T10n0293_007:0695a09": "暫見我身、暫聞我名、或聽我法、憶念於我、與",
    "T10n0293_007:0695a10": "我同住、親近隨順供給我者，悉不唐捐。善男",
    "T10n0293_007:0695a11": "子！若有眾生不種善根，不為善友之所攝受，",
    "T10n0293_007:0695a12": "不為諸佛之所護念；雖近於我經於多時，",
    "T10n0293_007:0695a13": "與我同住終不能見。善男子！其有眾生得見",
    "T10n0293_007:0695a14": "我者，皆於阿耨多羅三藐三菩提獲不退轉。",
    "T10n0293_007:0695a15": "善男子！東方所有一切如來、應、正等覺常來",
    "T10n0293_007:0695a16": "至此處，於眾寶妙師子座為我說法。南、西、",
    "T10n0293_007:0695a17": "北方，四維，上、下，一切如來悉來至此處，於寶",
    "T10n0293_007:0695a18": "座為我說法。善男子！我常不離見佛聞法，與",
    "T10n0293_007:0695a19": "諸菩薩而共同住，不離菩薩三昧解脫。善男",
    "T10n0293_007:0695a20": "子！我此會眾有八萬四千億那由他，常在",
    "T10n0293_007:0695a21": "於此普莊嚴園與我同住，皆於往昔與我修",
    "T10n0293_007:0695a22": "習一切菩薩同類行門，不相離故，一切咸於",
    "T10n0293_007:0695a23": "阿耨多羅三藐三菩提得不退轉。其餘眾",
    "T10n0293_007:0695a24": "生或久、或近住此園者，一切修我同類行門，",
    "T10n0293_007:0695a25": "亦皆普入不退轉位。」善財白言：「聖者！發阿",
    "T10n0293_007:0695a26": "耨多羅三藐三菩提心為久近耶？」答言：「善",
    "T10n0293_007:0695a27": "男子！我憶曾於然燈佛所親近承事，修行",
    "T10n0293_007:0695a28": "梵行，恭敬供養，聞法受持；次前於離垢佛",
    "T10n0293_007:0695a29": "所出家學道，受持正法；次前於星宿幢佛",
    "T10n0293_007:0695b01": "所聞法修行，歡喜供養；次前於妙勝吉祥",
    "T10n0293_007:0695b02": "佛所，次前於蓮華德藏佛所，次前於毘盧",
    "T10n0293_007:0695b03": "遮那佛所，次前於普眼佛所，次前於梵壽",
    "T10n0293_007:0695b04": "佛所，次前於金剛𪗇佛所，次前於水天佛",
    "T10n0293_007:0695b05": "所。善男子！我憶過去於無量劫、無量生中，如",
    "T10n0293_007:0695b06": "是次第三十六恒河沙佛所皆悉親近，一心",
    "T10n0293_007:0695b07": "承事、恭敬供養、出家學道，所受正法，所發誓",
    "T10n0293_007:0695b08": "願，所入三昧，所證解脫，如是一切種種行",
    "T10n0293_007:0695b09": "門我皆憶持，心無廢忘，過此已往，佛智所",
    "T10n0293_007:0695b10": "知，非我能測。「善男子！應知菩薩初發心無有",
    "T10n0293_007:0695b11": "量，充滿一切法界故；菩薩大悲門無有量，普",
    "T10n0293_007:0695b12": "入一切眾生界故；菩薩大願門無有量，究",
    "T10n0293_007:0695b13": "竟十方一切法界故；菩薩大慈門無有量，",
    "T10n0293_007:0695b14": "普覆一切眾生界故；菩薩所修行無有量，於",
    "T10n0293_007:0695b15": "一切剎一切劫中恒修習故；菩薩三昧力",
    "T10n0293_007:0695b16": "無有量，令菩薩道不退轉故；菩薩總持力",
    "T10n0293_007:0695b17": "無有量，能持世間隨所應聞教法海故；菩薩",
    "T10n0293_007:0695b18": "智明力無有量，普能悟入三世佛教巧隨順",
    "T10n0293_007:0695b19": "故；菩薩神通力無有量，普現十方一切所有",
    "T10n0293_007:0695b20": "諸剎網故；菩薩辯才力無有量，圓音一演，令",
    "T10n0293_007:0695b21": "諸眾生隨類解故；菩薩清淨身無有量，現身",
    "T10n0293_007:0695b22": "普遍諸佛剎故。」",
    "T10n0293_007:0695b23": "大方廣佛華嚴經卷第七"
}