{
    "X65n1280_010:0182a08": "天童和尚闢妄救略說卷之十",
    "X65n1280_010:0182a10": "侍者　真啟　編",
    "X65n1280_010:0182a11": "附三峰",
    "X65n1280_010:0182a12": "救曰。余閱法華經。諸菩薩發願。於後五百歲。忍苦",
    "X65n1280_010:0182a13": "弘經者。咸曰。娑婆世界。懷增上慢。數數見擯。余初",
    "X65n1280_010:0182a14": "以為過慮。以今觀之。信其言之苦矣。夫後五百歲。",
    "X65n1280_010:0182a15": "非時也。麟出非時。世且怪之。況舉世難信之法寶",
    "X65n1280_010:0182a16": "乎。三峰先師。抱舉世難信之法。出去聖絕遠之時。",
    "X65n1280_010:0182a17": "忤增慢懷疑之耳。故一拈香而人以為怪怪奇奇。",
    "X65n1280_010:0182a18": "而喍虗吠影之譏。銷骨鑠金之毀。雜然而至。亦其",
    "X65n1280_010:0182a19": "勢之固有也。孔子圍於陳。弟子有慍色。子貢曰。夫",
    "X65n1280_010:0182a20": "子之道至大。故天下莫能容夫子。夫子盍少貶焉。",
    "X65n1280_010:0182a21": "孔子曰。賜。良農能稼而不能為穡。良工能巧而不",
    "X65n1280_010:0182a22": "能為順。君子能修其道。綱而紀之。統而理之。不能",
    "X65n1280_010:0182a23": "為容。今爾不修爾道。而求為容。賜。爾志不遠矣。嗟",
    "X65n1280_010:0182a24": "嗟。余嘗以子貢之言進之。若三峰先師者。非徒不",
    "X65n1280_010:0182b01": "能貶也。且昭昭焉若揭日月以耀人之過。取嫉於",
    "X65n1280_010:0182b02": "世也。孰謂不宜。雖然此三峰之病。亦三峰之志也。",
    "X65n1280_010:0182b03": "余適讚其像曰。乘有翼虎。開萬鈞弩。道大時疑。心",
    "X65n1280_010:0182b04": "勞志阻。據重關。則當仁不讓。處尊貴。即御飯亦吐。",
    "X65n1280_010:0182b05": "追千古以得師。復五燈而續祖。故其道也尊。其心",
    "X65n1280_010:0182b06": "也普。皇皇乎大哉。若日月之麗天。又何在乎盲者",
    "X65n1280_010:0182b07": "之必覩也。老僧誦法華經。諸佛世尊。唯為一大事",
    "X65n1280_010:0182b08": "因緣故。出現於世。曰是法住法位。世間相嘗住。嘗",
    "X65n1280_010:0182b09": "住即實相也。故曰。一切治生產業。皆與實相不相",
    "X65n1280_010:0182b10": "違背。即龐居士日用事無別。唯吾自偶諧云云。又",
    "X65n1280_010:0182b11": "曰。唯此一事實。餘二則非真。即維摩居士曰。如自",
    "X65n1280_010:0182b12": "觀身實相。觀佛亦然。世尊覩明星大悟。普觀一切",
    "X65n1280_010:0182b13": "眾生。與自無異。故歎曰。奇哉一切眾生。皆具如來",
    "X65n1280_010:0182b14": "智慧德相。老僧於銅棺山頂。一切情與無情。煥然",
    "X65n1280_010:0182b15": "等現。漢月謗為一箇眼花。豈世尊亦一箇眼花耶。",
    "X65n1280_010:0182b16": "然則老僧與世尊。既普觀一切眾生。皆具如來智",
    "X65n1280_010:0182b17": "慧德相。情與無情。煥然等現。故就據一切眾生。為",
    "X65n1280_010:0182b18": "佛祖宗旨。所以老僧道。威音者。一切眾生之容威。",
    "X65n1280_010:0182b19": "即不說說之音也。故曰。佛以一音演說法。眾生隨",
    "X65n1280_010:0182b20": "類各得解。豈若漢月謂威者形之外。音者聲之外。",
    "X65n1280_010:0182b21": "威音王者。形聲之外。未有出載。無所考據。一○為",
    "X65n1280_010:0182b22": "千佛萬佛之祖哉。是則明明於漢月外。別作一○",
    "X65n1280_010:0182b23": "為宗旨。反法華即世間相。以明嘗住實相之旨矣。",
    "X65n1280_010:0182b24": "又何嘗夢見世尊。於靈山會上。拈花默顧大眾曰。",
    "X65n1280_010:0182c01": "會麼會麼。大眾不薦。唯迦葉破顏微笑。世尊普告",
    "X65n1280_010:0182c02": "云。吾有清淨法眼。涅槃妙心。實相無相。付囑摩訶",
    "X65n1280_010:0182c03": "迦葉。廣今傳化。無令斷絕。此世尊唯據實相無相。",
    "X65n1280_010:0182c04": "為清淨法眼。何以故。觀身實相。故無身相。可見以",
    "X65n1280_010:0182c05": "此清淨法眼。普觀一切眾生。皆具如來智慧德相。",
    "X65n1280_010:0182c06": "情與無情。煥然等現。何間於麒麟。何間於狗子。漢",
    "X65n1280_010:0182c07": "月假托高峰。為得心之師。既據形聲外一○為宗",
    "X65n1280_010:0182c08": "旨。豈非反高峰枕子落地。如泗州見大聖。遠客還",
    "X65n1280_010:0182c09": "故鄉。元來只是舊時人。不改舊時行履處。為安身",
    "X65n1280_010:0182c10": "立命耶。老僧曾見林間錄云。古塔主去雲門之世。",
    "X65n1280_010:0182c11": "無慮百年而稱其嗣。青華嚴未識大陽。特以浮山",
    "X65n1280_010:0182c12": "遠公之語。故嗣之不疑。二老皆以傳言。行之自若。",
    "X65n1280_010:0182c13": "其於己甚重。於法甚輕。古之人於法重者。永嘉黃",
    "X65n1280_010:0182c14": "檗是也。永嘉因閱維摩經。悟佛心宗。而往見六祖",
    "X65n1280_010:0182c15": "曰。吾欲定宗旨也。黃檗悟馬祖之意而嗣百丈。故",
    "X65n1280_010:0182c16": "百丈嘆以為不及也。此覺範之訓也。漢月既以覺",
    "X65n1280_010:0182c17": "範為印法之師。何得反違其訓耶。臨濟上堂曰。汝",
    "X65n1280_010:0182c18": "等諸人。赤肉團上。有一無位真人。甞在面門出入",
    "X65n1280_010:0182c19": "未證據者看看。此臨濟明指面門出入。為無位真",
    "X65n1280_010:0182c20": "人。漢月妄計形聲外。一○為千佛萬佛之祖。豈非",
    "X65n1280_010:0182c21": "假臨濟虗名。反臨濟的旨耶。據是則得心高峰。印",
    "X65n1280_010:0182c22": "法覺範。真師臨濟。一一反其的旨。誠所謂將三老。",
    "X65n1280_010:0182c23": "炷作一爐燒却也。爭免得人以為怪怪奇奇耶。且",
    "X65n1280_010:0182c24": "自古至今。拈香云。此一瓣香。藝向爐中。端為某和",
    "X65n1280_010:0183a01": "尚。用酬法乳之恩。未嘗反與他人。炷作一爐燒却。",
    "X65n1280_010:0183a02": "所以道。祇恐不是玉。是玉真大奇。此老僧有不忍",
    "X65n1280_010:0183a03": "言者也。據漢月所作所說。無不反從上來事。特出",
    "X65n1280_010:0183a04": "異端。潭吉等大驚小怪。推尊漢月。並法華舉世難",
    "X65n1280_010:0183a05": "信之法寶。比孔子天下莫容之大道。一則曰。昭昭",
    "X65n1280_010:0183a06": "焉若揭日月。再則曰。皇皇乎大哉。若日月之麗天。",
    "X65n1280_010:0183a07": "殊不知無位真人。嘗在面門出入。是則始可謂揭",
    "X65n1280_010:0183a08": "日月於中天。始可與孔子吾無隱乎爾。吾無行而",
    "X65n1280_010:0183a09": "不與二三子者。同一道尊心普。且孔子云。仁者人",
    "X65n1280_010:0183a10": "也。汝等不據無位真人。又指甚麼為仁。而謂當仁",
    "X65n1280_010:0183a11": "不讓耶",
    "X65n1280_010:0183a12": "救曰。予侍先師最晚。甞疑授受之際。不謹於初。父",
    "X65n1280_010:0183a13": "子之間。變更於後。意者弘願大而舉止輕乎。何其",
    "X65n1280_010:0183a14": "言之多也。及搜其書問。則源流辭讓。至再至三。必",
    "X65n1280_010:0183a15": "許行宗旨而後受。金粟手自答書。一字一褒。燦若",
    "X65n1280_010:0183a16": "星日。現藏玄墓山。可覩也。夫若是。則今日之釁。何",
    "X65n1280_010:0183a17": "所從開。嗟嗟。上位而驕。不無護短。忠言過直。頗類",
    "X65n1280_010:0183a18": "矜高。是故讒口醞釀於中。傍觀鼓蕩於外。織成文",
    "X65n1280_010:0183a19": "彩。張設禍機。貶道義為人情。加刑名於佛法。葢弘",
    "X65n1280_010:0183a20": "道之士未察耳。取彼奸人。投於豹虎。發斯談者豈",
    "X65n1280_010:0183a21": "避刀爼。老僧據一默普說。敘漢月於甲子九月十",
    "X65n1280_010:0183a22": "一日到金粟。次早入方丈。便問堂奧中事。潭吉則",
    "X65n1280_010:0183a23": "云。即日安漢月為第一座。請粟上堂。未幾請及堂",
    "X65n1280_010:0183a24": "奧中事。粟不應。良久曰。宗旨太密。嗣續難乎其人。",
    "X65n1280_010:0183b01": "不若已之。且先師不曾提起。一默又云。次午設齋",
    "X65n1280_010:0183b02": "請上堂。有諸方知三峰者多。知老僧者少。語具錄",
    "X65n1280_010:0183b03": "中。難道老僧答指漢月語。獨不具錄中耶。漢月問",
    "X65n1280_010:0183b04": "濟上門庭即不問。如何是堂奧中事。老僧指伊云。",
    "X65n1280_010:0183b05": "你即今在甚麼處。漢月不省。乃云猶是門庭邊事。",
    "X65n1280_010:0183b06": "老僧不與他理門庭不門庭。但直指伊云。你且坐。",
    "X65n1280_010:0183b07": "汝何不據錄中語作證。乃無中生有。謂是晚即入",
    "X65n1280_010:0183b08": "辭行。不允。次早侍者來請。先師喜云。想必要我商",
    "X65n1280_010:0183b09": "量室中事矣。俄頃即還。某問適來可相契否。先師",
    "X65n1280_010:0183b10": "云。並未甞言及佛法。但以源流出示云。臨濟一枝。",
    "X65n1280_010:0183b11": "天下唯此而已。則與潭吉所敘。漢月謂黃龍有言。",
    "X65n1280_010:0183b12": "學者欺詐之弊。不以如來知見之慧。密而煅之。何",
    "X65n1280_010:0183b13": "繇能盡。且古人建立宗旨。千牢百固。尚有承虗接",
    "X65n1280_010:0183b14": "響者。混我真宗。若師家大法不明。無從辨驗。則胡",
    "X65n1280_010:0183b15": "喝亂棒。羣然而起。吾宗掃地矣。遂辭去。粟手書源",
    "X65n1280_010:0183b16": "流信拂云云不同。至於漢月自敘。則謂聞和尚續",
    "X65n1280_010:0183b17": "龍池之後。老實孤硬。足起此宗。故不惜輕身為法",
    "X65n1280_010:0183b18": "來見和尚。和尚果以老實相看。首日上堂。言黃檗",
    "X65n1280_010:0183b19": "一棒而有臨濟。漢月先我出世。今日之來。特為接",
    "X65n1280_010:0183b20": "我臨濟正宗源流。如此說話。天下人聞之。誰不心",
    "X65n1280_010:0183b21": "服。不肖涕淚悲泣。幸見此道。再興於世。及云。我有",
    "X65n1280_010:0183b22": "堂奧中事。汝宜就我座元。於百日之內。日入我室",
    "X65n1280_010:0183b23": "以盡堂奧。及乎首日入室。便道你不要說起臨濟",
    "X65n1280_010:0183b24": "我要抹殺他嗒。據漢月潭吉一默所敘。一默謂初",
    "X65n1280_010:0183c01": "入方丈。便問堂奧中事。潭吉則謂未幾請及堂奧",
    "X65n1280_010:0183c02": "中事。漢月則謂老僧有堂奧中事。三人所說。如是",
    "X65n1280_010:0183c03": "不一。何所取信於天下後世耶。又漢月謂老僧道。",
    "X65n1280_010:0183c04": "你不要說起臨濟。老僧首日上堂。言黃檗一棒而",
    "X65n1280_010:0183c05": "有臨濟。是則老僧先說起臨濟矣。又云。今日之來。",
    "X65n1280_010:0183c06": "單單為接我臨濟。正宗源流。又非老僧先說起臨",
    "X65n1280_010:0183c07": "濟耶。是則可見漢月誣謗老僧。謂你不要說起臨",
    "X65n1280_010:0183c08": "濟。我要抹殺他嗒。心行至於如此。只恐盡世之人。",
    "X65n1280_010:0183c09": "無有如漢月之欺詐者。老僧看潭吉此救。不得不",
    "X65n1280_010:0183c10": "從頭。據漢月欺詐底心行。和盤托出。漢月復老僧",
    "X65n1280_010:0183c11": "與劉居士書。謂深索龍池。忽得龍池語錄。見不堪",
    "X65n1280_010:0183c12": "為範。既謂我先師老人。不堪為範。則可見漢月以",
    "X65n1280_010:0183c13": "欺詐故。來見老僧也。先師語錄次章載曰。一晚同",
    "X65n1280_010:0183c14": "知修二徒至悟徒關房前竚立。有間曰。佛法二字",
    "X65n1280_010:0183c15": "雖不是偶然。亦非特意會得。但有箇悟入處。不妨",
    "X65n1280_010:0183c16": "信意拈來。自然貼體。隨分道出。自然恰好。所以大",
    "X65n1280_010:0183c17": "丈夫為道逈別。纔趠得源頭到手。撩起便行。不問",
    "X65n1280_010:0183c18": "如何若何。老僧憶昔居臺山。有一僧問三賢尚未",
    "X65n1280_010:0183c19": "明斯旨。十聖那能達此宗。未審如何是斯旨。老僧",
    "X65n1280_010:0183c20": "即鳴指一下云。會麼。僧云不會。又鳴指一下云。知",
    "X65n1280_010:0183c21": "麼。僧云不知。老僧道。具足凡夫法。凡夫不知。具足",
    "X65n1280_010:0183c22": "聖人法。聖人不會。聖人若會。即同凡夫。凡夫若知。",
    "X65n1280_010:0183c23": "即是聖人。其僧矍然致敬。倒身三拜。直趨而去。更",
    "X65n1280_010:0183c24": "不回顧。俊哉俊哉。據是可見漢月。自無悟入處。故",
    "X65n1280_010:0184a01": "深索我先師。及得先師語錄。正若盲人。不能覩日。",
    "X65n1280_010:0184a02": "反謗不堪為範。又誣謗老僧。謂先師不曾提起宗",
    "X65n1280_010:0184a03": "旨。潭吉欺詐。亦復如之。不惟敘漢月參老僧。相見",
    "X65n1280_010:0184a04": "上堂安位次第之倒置。妄謂未幾請及堂奧中事。",
    "X65n1280_010:0184a05": "粟不應。良久曰。宗旨太密。嗣續難乎其人。不若已",
    "X65n1280_010:0184a06": "之。且先師不曾提起。漢月曰不然。黃龍有言。學者",
    "X65n1280_010:0184a07": "欺詐之獘。不以如來知見之慧。密而煆之。何繇而",
    "X65n1280_010:0184a08": "盡。且古人建立宗旨。千牢百固。尚有承虗接響者。",
    "X65n1280_010:0184a09": "混我真宗。若師家大法不明。無從辨驗。則胡喝亂",
    "X65n1280_010:0184a10": "棒。羣然而起。吾宗掃地矣。是則可見漢月。只據古",
    "X65n1280_010:0184a11": "人建立言句為宗旨。謂吾宗掃地。豈非自招自無",
    "X65n1280_010:0184a12": "悟入。故不以自為宗旨。不識我先師。自悟聖凡無",
    "X65n1280_010:0184a13": "二之宗旨耶。今老僧先就漢月。以如來知見之慧。",
    "X65n1280_010:0184a14": "煆漢月欺詐。楞嚴云。結解同所因。聖凡無二路。我",
    "X65n1280_010:0184a15": "先師謂具足凡夫法。凡夫不知。具足聖人法。聖人",
    "X65n1280_010:0184a16": "不會。聖人若會。即同凡夫。凡夫若知。即是聖人。豈",
    "X65n1280_010:0184a17": "非聖凡無二路的宗旨。然則即據聖凡無二路之",
    "X65n1280_010:0184a18": "悟。以開悟學者。學者又向何處。自避學者而撲得",
    "X65n1280_010:0184a19": "破。攙得入耶。老僧且問潭吉輩。離了自悟。又指甚",
    "X65n1280_010:0184a20": "麼為真宗。為大法。故老僧一棒不作一棒用。云你",
    "X65n1280_010:0184a21": "若喚作棒。入地獄如箭射。漢月潭吉輩。猶喚作胡",
    "X65n1280_010:0184a22": "喝亂棒。永無出地獄分矣。何也。只為自無悟入。未",
    "X65n1280_010:0184a23": "具一隻眼。反認古人建立名句為真宗。為宗旨。為",
    "X65n1280_010:0184a24": "吾宗。為大法。非賴鰕為目之謂哉。老僧即據臨濟",
    "X65n1280_010:0184b01": "謂。大德造五無間業。方得解脫。問如何是五無間",
    "X65n1280_010:0184b02": "業。濟曰。殺父害母。出佛身血。破和合僧。焚燒經像",
    "X65n1280_010:0184b03": "等。此是五無間業。云如何是父。曰無明是父。你一",
    "X65n1280_010:0184b04": "念心。求起滅處不得。如響應空谷。隨處無事。名為",
    "X65n1280_010:0184b05": "殺父。云如何是母。曰貪愛為母。你一念心入欲界。",
    "X65n1280_010:0184b06": "求其貪愛不可得。唯見諸法空相。處處無著。名為",
    "X65n1280_010:0184b07": "害母。云如何是出佛身血。曰你向清淨界中。無一",
    "X65n1280_010:0184b08": "念心生解。便處處黑暗。是出佛身血。云如何是破",
    "X65n1280_010:0184b09": "和合僧。曰你一念心正達。煩惱結使。如空無所依。",
    "X65n1280_010:0184b10": "是破和合僧。云如何是焚燒經像。曰見因緣空。心",
    "X65n1280_010:0184b11": "空法空。一念決斷。逈然無事。便是焚燒經像。大德",
    "X65n1280_010:0184b12": "若如是達得。免被凡聖名礙。你一念心。祇向空拳",
    "X65n1280_010:0184b13": "指上生實解。根境法中虗揑怪。自輕而退屈。言我",
    "X65n1280_010:0184b14": "是凡夫。他是聖人。禿屢生。有甚麼死急。披他獅子",
    "X65n1280_010:0184b15": "皮。却作野干鳴。大丈夫漢。不作大丈夫氣息。自家",
    "X65n1280_010:0184b16": "屋裏物不肯信。祇麼向外覔。上他古人閑名句。倚",
    "X65n1280_010:0184b17": "陰博陽。不能特達。你看臨濟道。大丈夫漢。不作大",
    "X65n1280_010:0184b18": "丈夫氣息。自家屋裏物不肯信。恰如我先師道。所",
    "X65n1280_010:0184b19": "以大丈夫為道逈別。纔趠得源頭到手。撩起便行。",
    "X65n1280_010:0184b20": "不問如何若何。豈與漢月諸人。祇麼向外覔。上他",
    "X65n1280_010:0184b21": "古人閑名句。倚陰博陽。不能特達者同類。又爭怪",
    "X65n1280_010:0184b22": "得漢月。反謂不堪為範耶。漢月瞞心昧己。自不覺",
    "X65n1280_010:0184b23": "羞。妄稱仰山。乘願力再來。接續臨濟斷脉。何不看",
    "X65n1280_010:0184b24": "首山謂風穴曰。願聞其要。風穴遂上堂。舉世尊以",
    "X65n1280_010:0184c01": "青蓮目。顧視大眾。乃曰。正當恁麼時。且道說箇甚",
    "X65n1280_010:0184c02": "麼。若道不說而說。又是埋沒先聖。且道說箇甚麼。",
    "X65n1280_010:0184c03": "首山拂袖下去。風穴擲下拄杖歸方丈。次日與真",
    "X65n1280_010:0184c04": "園頭。同上問訊次。穴問真曰。作麼生是世尊不說",
    "X65n1280_010:0184c05": "說。曰鵓鳩樹上鳴。穴云。汝作許多痴福作麼。何不",
    "X65n1280_010:0184c06": "體究言句。又問首山。汝作麼生。山曰動容揚古路。",
    "X65n1280_010:0184c07": "不墮悄然機。穴謂真曰。何不看念法華下語。是則",
    "X65n1280_010:0184c08": "可見風穴。惟證首山拂袖下去。動容揚古路。全體",
    "X65n1280_010:0184c09": "大用。接續臨濟宗旨。此是仰山於溈山前。謂將此",
    "X65n1280_010:0184c10": "深心奉塵剎。是則名為報佛恩。發願來為首山。接",
    "X65n1280_010:0184c11": "臨濟宗。遇大風而止的斷脉。然惟拂袖下去為宗",
    "X65n1280_010:0184c12": "旨。則我先師謂此僧直趨而去。更不回顧。非動容",
    "X65n1280_010:0184c13": "揚古路。不墮悄然機之宗旨乎。所以老僧問漢月。",
    "X65n1280_010:0184c14": "祇如月落後。又如何相見。而漢月便出。故老僧獨",
    "X65n1280_010:0184c15": "喜之。且首山接汾陽。祇曰龍袖拂開全體現。自受",
    "X65n1280_010:0184c16": "用。即曰象王行處絕狐蹤。豈若漢月。虗誇仰山再",
    "X65n1280_010:0184c17": "來。不遵臨濟真實教誡。反上他四料揀。四賓主。四",
    "X65n1280_010:0184c18": "炤用。三玄三要等句。倚陰博陽。謂深之又深。密之",
    "X65n1280_010:0184c19": "又密。羅籠不識者。自於無人密室。傳授此等閑名",
    "X65n1280_010:0184c20": "句。以為大法。以為真宗。以為堂奧中事。妄意老僧",
    "X65n1280_010:0184c21": "此間。亦若漢月。故疑不與他方丈中。盤桓佛法。所",
    "X65n1280_010:0184c22": "以老僧道。將謂別有實法。口耳相傳。實非吾家種",
    "X65n1280_010:0184c23": "草。豈不與臨濟道。大丈夫漢。不作大丈夫氣息。自",
    "X65n1280_010:0184c24": "家屋裏物不肯信。祇麼向外覔。上他古人閑名句",
    "X65n1280_010:0185a01": "者。同一全提直指耶。是則漢月假臨濟為真師。反",
    "X65n1280_010:0185a02": "臨濟之教誡。抹殺正悟正法。正宗正旨。光明特達。",
    "X65n1280_010:0185a03": "大丈夫底。大機大用。一味托仰山再來之名。誑惑",
    "X65n1280_010:0185a04": "天下後世。妄作妄說。種種心行。有不可言語形容",
    "X65n1280_010:0185a05": "者。潭吉反謂漢月弘願大。但看首山。何甞有一字",
    "X65n1280_010:0185a06": "一言。自稱仰山再來。誑惑天下後世。是則可謂弘",
    "X65n1280_010:0185a07": "願大。不敢輕泄。劣下一切人。致使人不自信。自大",
    "X65n1280_010:0185a08": "丈夫向外覔再來閑名耳。今據漢月。妄作妄說。分",
    "X65n1280_010:0185a09": "明是箇野狐精魅。混入法門中。滅抹法門。故自稱",
    "X65n1280_010:0185a10": "仰山再來。續臨濟斷脉。却遍搜古今三法。如三擊",
    "X65n1280_010:0185a11": "碓。三甕醬。三日耳聾。三撼門扇之類。死煞配定。三",
    "X65n1280_010:0185a12": "玄三要。以為濟上綱宗。不見臨濟道。道流。莫向文",
    "X65n1280_010:0185a13": "字中求。心動疲勞。吸冷氣無益。不如一念緣起無",
    "X65n1280_010:0185a14": "生。超出三乘權學菩薩。此非棒下無生忍。臨機不",
    "X65n1280_010:0185a15": "見師。為超過一切教的直指單提乎。臨濟又曰。山",
    "X65n1280_010:0185a16": "僧往年。未曾有見處。時中黑漫漫地。光陰不可虗",
    "X65n1280_010:0185a17": "過。腹熱心忙。奔波訪道。後還得力。方始到今日。共",
    "X65n1280_010:0185a18": "道流如是話度。此非黃檗打六十痛棒。如蒿枝拂",
    "X65n1280_010:0185a19": "著底見處為話度乎。故曰。你諸方聞道有箇臨濟",
    "X65n1280_010:0185a20": "老漢出世。便擬問難。教語不得。被山僧全體作用。",
    "X65n1280_010:0185a21": "學人空開得眼。口總動不得。懵然不知以何答我。",
    "X65n1280_010:0185a22": "據是則漢月潭吉等。不知老僧一棒。是全體大用。",
    "X65n1280_010:0185a23": "妄作種種誣謗。正空開得眼。口總動不得。懵然不",
    "X65n1280_010:0185a24": "知以何答我故也。豈非臨濟道。龍象蹴踏。非驢所",
    "X65n1280_010:0185b01": "堪者乎。所以臨濟又道。道流。你欲得如法。但莫生",
    "X65n1280_010:0185b02": "礙。展則彌綸法界。收則絲髮不立。歷歷孤明。未曾",
    "X65n1280_010:0185b03": "欠少。眼不見。耳不聞。喚作甚麼物。古人云。說似一",
    "X65n1280_010:0185b04": "物即不中。你但自家看。更有甚麼。臨濟唯指人。你",
    "X65n1280_010:0185b05": "但自家看。豈若漢月作種種欺詐。葢覆天下後世。",
    "X65n1280_010:0185b06": "反假臨濟為真師。只如臨濟道。歷歷孤明。未曾欠",
    "X65n1280_010:0185b07": "少。眼不見。耳不聞。喚作甚麼物。此非本來無一物",
    "X65n1280_010:0185b08": "耶。漢月謗六祖。落在空光景底。斷見外道。臨濟因",
    "X65n1280_010:0185b09": "甚引古人云。說似一物即不中耶。又云。你但自家",
    "X65n1280_010:0185b10": "看。更有什麼。可見漢月。惟不知自家看。故不知六",
    "X65n1280_010:0185b11": "祖但自家看。本來無一物。遂謗謂落空外道。不知",
    "X65n1280_010:0185b12": "先師但自家看。聖凡無二路。遂謗謂不堪為範。不",
    "X65n1280_010:0185b13": "知老僧但自家看。彌綸法界。一切情與無情。煥然",
    "X65n1280_010:0185b14": "等現。所以全體作用。直指一切人。個個自大丈夫。",
    "X65n1280_010:0185b15": "遂謗謂一橛頭硬禪。妄意臨濟玄要。有超過龍池",
    "X65n1280_010:0185b16": "所傳。曹溪正脉者。然則臨濟謂說亦無盡。各自著",
    "X65n1280_010:0185b17": "力。而又有珍重之囑。豈曾教人於自家看外。別有",
    "X65n1280_010:0185b18": "差別智。超過自家底耶。漢月既謂我先師。不堪為",
    "X65n1280_010:0185b19": "範。何有於老僧。其來見老僧者。欲混入我法門中。",
    "X65n1280_010:0185b20": "滅抹我法門。正臨濟所謂披他獅子皮。却作野干",
    "X65n1280_010:0185b21": "鳴者也。未見老僧以前。欺詐奸媒。潛藏暗伏。既得",
    "X65n1280_010:0185b22": "源流以後。支離邪說。顯白公行。非授受於初。變更",
    "X65n1280_010:0185b23": "於後哉。委委曲曲的心腸。粧粧點點的面孔。直之",
    "X65n1280_010:0185b24": "一字。全然加他不上。老僧不逆不億。不能先覺。罪",
    "X65n1280_010:0185c01": "誠有之。何位可驕。何短可護。有何讒口醞釀於中。",
    "X65n1280_010:0185c02": "有何傍觀鼓蕩於外。然則今日一闢再闢。直闢到",
    "X65n1280_010:0185c03": "底者。正為漢月之所謂宗旨。非老僧之所謂宗旨。",
    "X65n1280_010:0185c04": "非先師之所謂宗旨。并非臨濟之所謂宗。旨何以",
    "X65n1280_010:0185c05": "故。老僧親聞於先師。大丈夫為道逈別。纔趠得根",
    "X65n1280_010:0185c06": "源到手。撩起便行。即臨濟謂自家屋裏物。你但自",
    "X65n1280_010:0185c07": "家看者是。漢月別成一種外道妄稱臨濟真子。仰",
    "X65n1280_010:0185c08": "山再來。向他古人閑名句上。倚陰博陽。孰為大法。",
    "X65n1280_010:0185c09": "孰為真宗。孰為深之又深。密之又密。即臨濟謂大",
    "X65n1280_010:0185c10": "丈夫漢。不作大丈夫氣息者是也。然則臨濟云。莫",
    "X65n1280_010:0185c11": "將佛為究竟。我見猶如廁孔。不得謂之抹殺如來。",
    "X65n1280_010:0185c12": "老僧與劉居士書。丈夫自有衝天志。不向如來行",
    "X65n1280_010:0185c13": "處行。況臨濟乎。漢月徧搜古今三法。如三擊碓。三",
    "X65n1280_010:0185c14": "甕醬。三日耳聾。三撼門扇之類。死煞配定。三玄三",
    "X65n1280_010:0185c15": "要。以為真師則臨濟者。果老僧抹殺臨濟耶。抑漢",
    "X65n1280_010:0185c16": "月抹殺臨濟耶。安得起臨濟而問之",
    "X65n1280_010:0185c17": "救曰。興化獎禪師。初為臨濟侍者。業有悟入。後於",
    "X65n1280_010:0185c18": "三聖大覺。徹法源底。既出世拈香曰。此一炷香。本",
    "X65n1280_010:0185c19": "為三聖師兄。三聖於我太孤。本為大覺師兄。大覺",
    "X65n1280_010:0185c20": "於我大賒。不若供養臨濟先師。余謂興化瓣香。而",
    "X65n1280_010:0185c21": "濟北家風。囫圇拈出。近代知此法式者。先師一人",
    "X65n1280_010:0185c22": "而已。然而闢書繇此而發。釁隙繇此而生。言之難",
    "X65n1280_010:0185c23": "固若是哉。在我則曰。宗旨。慧命之係也。吾師。續佛",
    "X65n1280_010:0185c24": "慧命之人也。吾不諍。誰敢諍之。在彼則曰。三峰。吾",
    "X65n1280_010:0186a01": "徒也。徒勝師。古之未有也。我不抑。誰能抑之。加以",
    "X65n1280_010:0186a02": "信三峰者。訛其真而得其似。袒天童者。樂其易而",
    "X65n1280_010:0186a03": "就其名。苛意以責人。容佞以附己。而各各自謂弘",
    "X65n1280_010:0186a04": "護末法。譬夫同舟共濟於波濤險惡之上。而操戈",
    "X65n1280_010:0186a05": "自闘。彼行路之人。猶且寒心。而鬥焉不已者。可謂",
    "X65n1280_010:0186a06": "智乎。潭吉只欲救漢月。拈香為當。殊不思興化初",
    "X65n1280_010:0186a07": "為臨濟侍者。漢月未甞侍臨濟覺範高峰。豈可類",
    "X65n1280_010:0186a08": "興化乎。且既謂興化於三聖大覺處。徹法源底。豈",
    "X65n1280_010:0186a09": "可謂臨濟處得悟。而插香於臨濟乎。此葢不諳興",
    "X65n1280_010:0186a10": "化所謂三聖於我太孤。大覺於我太賒者。似不正",
    "X65n1280_010:0186a11": "恰臨濟先師。於黃檗處喫棒底道理。故曰。不若供",
    "X65n1280_010:0186a12": "養臨濟先師耳。今漢月謗老僧打人。為一橛頭硬",
    "X65n1280_010:0186a13": "禪。正謗臨濟於黃檗處喫棒底道理。何曾夢見興",
    "X65n1280_010:0186a14": "化拈香底道理來。而妄以為三數。妄以為法式。苦",
    "X65n1280_010:0186a15": "死效顰。豈不令人欲嘔。然則老僧闢書。繇漢月亂",
    "X65n1280_010:0186a16": "做而發。豈曰容佞附己。苛意責人。但據臨濟於黃",
    "X65n1280_010:0186a17": "檗處喫棒底道理。以正漢月妄謗老僧。為一橛頭",
    "X65n1280_010:0186a18": "硬禪。非謗老僧也。正謗黃檗行棒。臨濟喫棒。興化",
    "X65n1280_010:0186a19": "拈香。從上已來之宗旨也。宗旨誠慧命所係。老僧",
    "X65n1280_010:0186a20": "誠續佛慧命之人。吾不正。誰能正之。三峰誠吾徒。",
    "X65n1280_010:0186a21": "徒背師承。自行一種魔說。誠古所未有。吾不闢。誰",
    "X65n1280_010:0186a22": "能闢之。若乃馬祖振威一喝。百丈三日耳聾。黃檗",
    "X65n1280_010:0186a23": "聞舉。不覺吐舌。超師之作。古葢有之矣。惜乎漢月",
    "X65n1280_010:0186a24": "非其人也",
    "X65n1280_010:0186b01": "救曰。舉一舉二。乾峰和尚上堂語也。當時雲門出",
    "X65n1280_010:0186b02": "眾曰。昨日有人從天台來。却往徑山去。峰曰。典座",
    "X65n1280_010:0186b03": "明日不得普請。此所謂宗門活計也。先師於二老",
    "X65n1280_010:0186b04": "語下。各出一語。定龍蛇眼。昭然可見。而闢書駁其",
    "X65n1280_010:0186b05": "不識舉一。道之不同。固如是哉。老僧道。儘汝等修",
    "X65n1280_010:0186b06": "飾。總遮不得老僧擲拄杖以驗漢月。而漢月錯認",
    "X65n1280_010:0186b07": "拄杖。向前拿拄杖去底逐塊了也。難道老僧上堂。",
    "X65n1280_010:0186b08": "如是舉揚勘驗。不是定龍蛇眼",
    "X65n1280_010:0186b09": "救曰。形聲之外云者。非定指法華所載之威音。與",
    "X65n1280_010:0186b10": "授記釋迦之燃燈也。仰上宗有三燃燈。燃燈前。燃",
    "X65n1280_010:0186b11": "燈後。正燃燈是也。大作一○。象示也。如太極圖。以",
    "X65n1280_010:0186b12": "示天地萬物未形之際。非定執此圖為太極也。闢",
    "X65n1280_010:0186b13": "書謂先師妄揑一○。以葢釋迦。謂釋迦既出燃燈",
    "X65n1280_010:0186b14": "之後。此相不合在燃燈之前故也。噫。是烏知仰上",
    "X65n1280_010:0186b15": "所謂燃燈也哉。茲法中深旨。論之無益。姑論其淺",
    "X65n1280_010:0186b16": "者。以開先師之罪云。夫威音那畔。古德葢累言矣。",
    "X65n1280_010:0186b17": "如曹山和尚有偈曰。威音王未曉。彌勒豈惺惺。又",
    "X65n1280_010:0186b18": "畫此●。今謂曹山妄揑一●。以葢威音彌勒可乎。",
    "X65n1280_010:0186b19": "聞之曰。荷旃被毳者。難與道純綿之麗密。羮藜含",
    "X65n1280_010:0186b20": "糗者。不足與論太牢之滋味。夫先師所示。皆臨濟",
    "X65n1280_010:0186b21": "德山共證之旨也。行周於魯。人且笑之。況行臨濟",
    "X65n1280_010:0186b22": "德山之道於後五百歲乎。老僧據潭吉引曹山偈。",
    "X65n1280_010:0186b23": "威音王未曉。彌勒豈惺惺。又畵此●相。老僧若見",
    "X65n1280_010:0186b24": "曹山恁麼作時。即與一棒。免致今日漢月。妄作一",
    "X65n1280_010:0186c01": "○為千佛萬佛之祖。謂五宗各出○之一面。抹殺",
    "X65n1280_010:0186c02": "五宗也。且潭吉不思曹山引威音彌勒。皆釋迦所",
    "X65n1280_010:0186c03": "言過者。威音非法華所載之威音。彌勒亦非法華",
    "X65n1280_010:0186c04": "所載之彌勒耶洞山偏正五位偈。兼中到。不落有",
    "X65n1280_010:0186c05": "無誰敢和。人人盡欲出甞流。折合終歸炭裏坐。故",
    "X65n1280_010:0186c06": "曹山畵此●。以表炭裏坐者。且問漢月潭吉。何甞",
    "X65n1280_010:0186c07": "無炭裏坐者來。曹山偈曰。渾然藏理事。朕兆卒難",
    "X65n1280_010:0186c08": "明。威音王未曉。彌勒豈惺惺。又何甞無威音彌勒",
    "X65n1280_010:0186c09": "耶。更問潭吉。還有曹山也無。若有曹山。還惺惺恁",
    "X65n1280_010:0186c10": "麼道耶。不惺惺恁麼道耶。若不惺惺。則何見威音",
    "X65n1280_010:0186c11": "王未曉。彌勒豈惺惺耶。如是則可見老僧。一棒不",
    "X65n1280_010:0186c12": "作一棒用。下下唯直指人。自惺自悟。直饒折合終",
    "X65n1280_010:0186c13": "歸炭裏坐者。也與伊一棒。燃燈前。也與一棒。燃燈",
    "X65n1280_010:0186c14": "後。也與一棒。正燃燈。也與一棒。何以故。汝見法有",
    "X65n1280_010:0186c15": "淺深之異。正反曹山不變異之旨。老僧却見是法",
    "X65n1280_010:0186c16": "平等故。若於燃燈外。認此一●。正是韓盧逐塊。所",
    "X65n1280_010:0186c17": "以古德道。若論戰也。箇箇立在轉處。却物為上。逐",
    "X65n1280_010:0186c18": "物為下。豈若漢月妄揑一○。為千佛萬佛之祖。五",
    "X65n1280_010:0186c19": "宗各出○之一面。擬羅籠天下後世。不知有本分",
    "X65n1280_010:0186c20": "事。逐汝一○為祖。欲自成一種外道者耶。漢月潭",
    "X65n1280_010:0186c21": "吉等。虗假臨濟德山之名。反謗臨濟德山之道。何",
    "X65n1280_010:0186c22": "不看德山見僧入門便棒。臨濟見僧入門便喝。又",
    "X65n1280_010:0186c23": "臨濟上堂云。汝等諸人。赤肉團上。有一無位真人。",
    "X65n1280_010:0186c24": "甞在面門出入。未證據者看看。便下座。時有僧出",
    "X65n1280_010:0187a01": "問。如何是無位真人。臨濟把住云道道。僧擬議。濟",
    "X65n1280_010:0187a02": "即托開云。無位真人。是甚麼乾屎橛。是則擬議且",
    "X65n1280_010:0187a03": "不可。況容漢月舉意舉手。作一○相。又妄解妄說",
    "X65n1280_010:0187a04": "云。威者形之外。音者聲之外。威音王者。形聲之外。",
    "X65n1280_010:0187a05": "未有出載。無所考據。文字已前最上事耶。德山云。",
    "X65n1280_010:0187a06": "若論此事。直得三世諸佛。口掛壁上。更有一人呵",
    "X65n1280_010:0187a07": "呵大笑。若識此人。參學事畢。又上堂云。欲得採集",
    "X65n1280_010:0187a08": "言句。蘊在胸襟。巧說言辭。以舌頭取辦。高著布裙。",
    "X65n1280_010:0187a09": "貴圖人知道我是禪師。要出頭處。若作如是見解。",
    "X65n1280_010:0187a10": "打那鬼骨臀。入拔舌地獄有日在。德山老漢。見處",
    "X65n1280_010:0187a11": "即不然。者裏佛也無。法也無。說甚麼七佛之始。始",
    "X65n1280_010:0187a12": "於威音王佛。惟大作一○。圓相之後。七佛各有言",
    "X65n1280_010:0187a13": "詮。言詮雖異。而諸佛之偈旨。不出圓相也耶。老僧",
    "X65n1280_010:0187a14": "一棒不作一棒用。直指一切人。面門出入。無位真",
    "X65n1280_010:0187a15": "人。若識此人。參學事畢。豈非臨濟德山的旨。漢月",
    "X65n1280_010:0187a16": "謗為一橛頭硬禪。相似野狐涎。行臨濟德山之道",
    "X65n1280_010:0187a17": "於今日。誠哉難行之也。至於漢月一○。自成一種",
    "X65n1280_010:0187a18": "外道。臨濟德山。何甞有一○。為漢月作證。而潭吉",
    "X65n1280_010:0187a19": "謂先師所示。皆臨濟德山共證之旨耶。不見臨濟",
    "X65n1280_010:0187a20": "道。今時學禪者。總不識法。猶如觸鼻羊。逢著物安",
    "X65n1280_010:0187a21": "在口裏。是則證據漢月。德山道。你諸人好似老鵶。",
    "X65n1280_010:0187a22": "身在虗空。心在糞堆上。只覔死物喫。是則證據漢",
    "X65n1280_010:0187a23": "月",
    "X65n1280_010:0187a24": "救曰。長沙岑大蟲曰。三世諸佛。法界眾生。是摩訶",
    "X65n1280_010:0187b01": "般若光。光未發時。無佛無眾生。乃至尚無生佛消",
    "X65n1280_010:0187b02": "息。先師所謂無文字考據已前。葢此意也。棗栢論",
    "X65n1280_010:0187b03": "華嚴。寂音論法華諸經。其間名號事迹。多以象示。",
    "X65n1280_010:0187b04": "豈刻舟求劒者。同年而語哉。夫威音者。諸佛之母",
    "X65n1280_010:0187b05": "也。西天祖師。託圓相以示之也。屏山居士曰。天地",
    "X65n1280_010:0187b06": "未生之前。聖人在道。天地既生之後。道在聖人。斯",
    "X65n1280_010:0187b07": "可與象示之端矣。必規規然以先後之迹求之。不",
    "X65n1280_010:0187b08": "亦勞且惑乎。且闢書自曰。威音者。一切眾生之容",
    "X65n1280_010:0187b09": "威。舉目了然者也。今無論其理之未當。姑就闢書",
    "X65n1280_010:0187b10": "二說以問之。其一以為眾生之容威。其一執定法",
    "X65n1280_010:0187b11": "華之事跡。亦自語相違乎。亦眼光之未定乎。古德",
    "X65n1280_010:0187b12": "曰。流泉是命。湛寂是身。千波競起。是文殊境界。一",
    "X65n1280_010:0187b13": "亘晴空。是普贒床榻。臨濟曰。無依道人。是諸佛之",
    "X65n1280_010:0187b14": "母。棗栢以文殊配艮卦。為小男。普贒配震卦。為長",
    "X65n1280_010:0187b15": "子。此等垂示。皆非經籍所載。豈獨疑三峰一○相",
    "X65n1280_010:0187b16": "為妄揑乎。老僧看長沙上堂曰。我若一向舉揚宗",
    "X65n1280_010:0187b17": "教。法堂前草深一丈。事不獲已。向汝諸人道。盡十",
    "X65n1280_010:0187b18": "方世界。是沙門眼。盡十方世界。是沙門全身。盡十",
    "X65n1280_010:0187b19": "方世界。是自己光明。盡十方世界。在自己光明裏。",
    "X65n1280_010:0187b20": "盡十方世界。無一人不是自己。我甞向汝等諸人",
    "X65n1280_010:0187b21": "道。三世諸佛。法界眾生。是摩訶般若光。光未發時。",
    "X65n1280_010:0187b22": "汝等諸人。向甚麼處委悉。光未發時。尚無佛無眾",
    "X65n1280_010:0187b23": "生消息。何處得山河國土來。潭吉引長沙語。只錄",
    "X65n1280_010:0187b24": "光未發時。無佛無眾生。聯尚無生佛消息。一味取",
    "X65n1280_010:0187c01": "無字之意。證漢月所謂無文字考據已前。故特刪",
    "X65n1280_010:0187c02": "去光未發時。汝等諸人向甚麼處委悉句。豈不失",
    "X65n1280_010:0187c03": "長沙。覿面全提之旨乎。葢人與含靈。本色容威。本",
    "X65n1280_010:0187c04": "非生非佛。非摩訶般若光。古人所謂本色住山人。",
    "X65n1280_010:0187c05": "了無刀斧痕。即臨濟所謂無依道人。是諸佛之母。",
    "X65n1280_010:0187c06": "若悟無依。佛亦無得。即六祖所謂本來無一物。亦",
    "X65n1280_010:0187c07": "即老僧所謂舉目了然。不假思議者。誰像漢月於",
    "X65n1280_010:0187c08": "本色容威外。別作一○。為千佛萬佛之祖來。若別",
    "X65n1280_010:0187c09": "有一○。則有所依矣。豈得謂之無依道人。豈得謂",
    "X65n1280_010:0187c10": "之諸佛之母。故長沙道。光未發時。汝等諸人。向甚",
    "X65n1280_010:0187c11": "麼處委悉。非教人只向自委悉耶。臨濟亦曰。你但",
    "X65n1280_010:0187c12": "自家看。更有甚麼。說亦無盡。各自著力。珍重。何曾",
    "X65n1280_010:0187c13": "教人別處著力。故又曰。珍重也。據是則潭吉謂西",
    "X65n1280_010:0187c14": "天祖師。託圓相以示之。為諸佛之母。豈非一味妄",
    "X65n1280_010:0187c15": "說。無人對證話。以瞞天下後世耶。又豈知屏山居",
    "X65n1280_010:0187c16": "士。謂天地未生之前。聖人在道者。為證天地未生",
    "X65n1280_010:0187c17": "前。已有聖人故也。天地既生之後。道在聖人者。為",
    "X65n1280_010:0187c18": "證聖人外。別無天地之道故也。所以長沙謂。盡十",
    "X65n1280_010:0187c19": "方世界。是沙門全身。即與忠國師。身外無餘同旨。",
    "X65n1280_010:0187c20": "豈更別有象示耶。若更別有象示者。豈不令人刻",
    "X65n1280_010:0187c21": "舟求劒。業識茫茫。無本可據耶。漢月若不規規然",
    "X65n1280_010:0187c22": "以先後之跡求。因甚道七佛之始。圓相之後耶。老",
    "X65n1280_010:0187c23": "僧引世尊於法華經中。告得大勢曰。乃往古昔。無",
    "X65n1280_010:0187c24": "量無邊。不可思議。阿僧祇劫。有佛名威音王。曾無",
    "X65n1280_010:0188a01": "有惟大作一○之說。以證漢月無根妄揑。魔魅一",
    "X65n1280_010:0188a02": "切人。認漢月一○。為千佛萬佛之祖。自成一種外",
    "X65n1280_010:0188a03": "道。故老僧不得不據一切眾生。本色容威。舉目了",
    "X65n1280_010:0188a04": "然。不假思議。如所云。剎說眾生說。及所云。世尊不",
    "X65n1280_010:0188a05": "說說者。以證漢月妄揑形聲之外。別有一○。魔魅",
    "X65n1280_010:0188a06": "一切人。墮空落外。豈老僧無因。自生二說。而謂眼",
    "X65n1280_010:0188a07": "光之未定耶。老僧清淨法眼。那伽常在定。無有不",
    "X65n1280_010:0188a08": "定時。漢月於本來正眼外。妄揑一○。擬邪一切眾",
    "X65n1280_010:0188a09": "生眼。所謂我眼本正。因師故邪者。老僧又寧忍坐",
    "X65n1280_010:0188a10": "視耶。古德累言。威音那畔。令一切眾生。自委悉本",
    "X65n1280_010:0188a11": "正之眼故也。維摩經中。世尊問維摩曰。汝何以觀",
    "X65n1280_010:0188a12": "如來乎。維摩曰。如自觀身實相。觀佛亦然。豈可謂",
    "X65n1280_010:0188a13": "形聲之外。別有實相。所以道。一切色是佛色。一切",
    "X65n1280_010:0188a14": "聲是佛聲。又豈可謂威音王佛。特在形聲之外耶。",
    "X65n1280_010:0188a15": "故長沙曰。盡十方世界。是沙門眼。盡十方世界。是",
    "X65n1280_010:0188a16": "沙門全身。盡十方世界。無一人不是自己。豈非老",
    "X65n1280_010:0188a17": "僧所謂舉目了然。無彼我差別相者。老僧惟覺身",
    "X65n1280_010:0188a18": "與一切。情與無情。煥然等現。隨漢月潭吉等。道流",
    "X65n1280_010:0188a19": "泉是命。湛寂是身。也只是老僧。千波競起。是文殊",
    "X65n1280_010:0188a20": "境界。一亘晴空。是普賢床榻。也只是老僧。棗栢以",
    "X65n1280_010:0188a21": "文殊配艮卦。為小男。普賢配震卦為長子。也只是",
    "X65n1280_010:0188a22": "老僧。正恐漢月等。未到古人地位。妄說威音王佛。",
    "X65n1280_010:0188a23": "在形聲之外。則形聲自形聲。威音自威音。何曾見",
    "X65n1280_010:0188a24": "流泉是命。湛寂是身。千波競起。是文殊境界。一亘",
    "X65n1280_010:0188b01": "晴空。是普賢床榻來。臨濟謂無依道人。是諸佛之",
    "X65n1280_010:0188b02": "母。足證知人外無佛。豈若潭吉謂西天祖師。托圓",
    "X65n1280_010:0188b03": "相以示之。為諸佛之母者。老僧直指一切眾生。舉",
    "X65n1280_010:0188b04": "目了然。不假思議之容威。無倚無依。逈然獨脫。即",
    "X65n1280_010:0188b05": "釋迦彌勒。猶是他奴。況文殊普賢也哉。葢八卦從",
    "X65n1280_010:0188b06": "伏羲畫出。老僧直以伏羲為根源。爻象為枝葉。但",
    "X65n1280_010:0188b07": "可直截根源。以文殊普賢配伏羲則得。若以文殊",
    "X65n1280_010:0188b08": "配艮卦為小男。普賢配震卦為長子。是棗栢逐伏",
    "X65n1280_010:0188b09": "羲所畫之卦。摘葉尋枝而已矣。漢月妄揑。不止一",
    "X65n1280_010:0188b10": "端。衲僧門下事。每將易卦死煞配定。自謂兼搜河",
    "X65n1280_010:0188b11": "洛。識者羞之",
    "X65n1280_010:0188b12": "救曰。五宗各出一面。謂各出○相之一面。以接人",
    "X65n1280_010:0188b13": "也。如曹洞宗。以五位回互。或因偏以顯正。或即正",
    "X65n1280_010:0188b14": "以攝偏。或兼至而背觸俱非。或兼到而通身尊貴。",
    "X65n1280_010:0188b15": "皆即一面而通諸面者也。至臨濟宗。則直下拋出",
    "X65n1280_010:0188b16": "矣。故以臨濟為正宗。非簡偏也。猶曰五宗之長也。",
    "X65n1280_010:0188b17": "闢書謂五宗各出一面。則當分此○相為五面。既",
    "X65n1280_010:0188b18": "分為五。則臨濟安得而直下拋出耶。觀其意。是以",
    "X65n1280_010:0188b19": "此○相。為蠢然一物耳。不知此○相。出百千萬億",
    "X65n1280_010:0188b20": "面。而相體不分。百千萬億面。入此○相。而相體不",
    "X65n1280_010:0188b21": "狹。法如是耳。昔吉祥元實禪師。依天衣聰。偶失笑",
    "X65n1280_010:0188b22": "喧眾。衣擯之。夜宿田里。覩星月璨然有省。曉歸趨",
    "X65n1280_010:0188b23": "方丈。衣見之。乃問五位君臣。如何話會。實曰。我這",
    "X65n1280_010:0188b24": "裏一位也無。衣令參堂。而謂侍者曰。者漢有箇見",
    "X65n1280_010:0188c01": "處。柰不識宗旨何。入室次。衣預令行者五人。分敘",
    "X65n1280_010:0188c02": "而立。實至。俱召實上座。實於是密契奧旨。述偈曰。",
    "X65n1280_010:0188c03": "一位纔彰五位分。君臣合處紫雲屯。夜明簾捲無",
    "X65n1280_010:0188c04": "私炤。金殿重重顯至尊。知此者。可與言○相之開",
    "X65n1280_010:0188c05": "合矣。知相之開合。可與論諸宗之同異矣。噫。道固",
    "X65n1280_010:0188c06": "無爭也。而有爭之者。見不同耳。如實公之初悟。謂",
    "X65n1280_010:0188c07": "之無見可乎。謂之徹見亦可乎。非天衣鉗錘之妙。",
    "X65n1280_010:0188c08": "是又與宗旨。豎一勁敵矣。雖然非嫉宗旨也。不知",
    "X65n1280_010:0188c09": "有宗旨也。不知焉而毀之。彼安得不自以為救世",
    "X65n1280_010:0188c10": "乎。夫七闢之有近於理者。闢其所謂不知者也。三",
    "X65n1280_010:0188c11": "闢之有近於理者。亦闢其所謂不知者也。此外則",
    "X65n1280_010:0188c12": "橫爭狠罵之辭矣。姑不備載。以存厚道云。潭吉據",
    "X65n1280_010:0188c13": "曹洞宗。五位回互以救漢月。謂五宗各出○之一",
    "X65n1280_010:0188c14": "面以接人。則漢月不當誣謗老僧。一棒不作一棒",
    "X65n1280_010:0188c15": "用。直指一切人者。為一橛頭硬禪。相似野狐涎也。",
    "X65n1280_010:0188c16": "何以故。五宗皆為接人故。老僧曾道。人豈有五宗",
    "X65n1280_010:0188c17": "之差別。但隨於一宗悟入。則為那一宗人耳。豈可",
    "X65n1280_010:0188c18": "離人別有宗旨。故曹山辭洞山。洞山曰。甚麼處去。",
    "X65n1280_010:0188c19": "云不變異處去。洞曰。不變異處。豈有去耶。曹曰。去",
    "X65n1280_010:0188c20": "亦不變異。所以老僧住金粟時。因侍者問洞山五",
    "X65n1280_010:0188c21": "位偈旨。老僧曰。逐位念將來。者朗誦云。正中偏。三",
    "X65n1280_010:0188c22": "更初夜月明前。莫怪相逢不相識。老僧打云。還識",
    "X65n1280_010:0188c23": "麼。偏中正。失曉老婆逢古鏡。分明覿面更無真。老",
    "X65n1280_010:0188c24": "僧打云。還見麼。正中來。無中有路出塵埃。但能不",
    "X65n1280_010:0189a01": "觸當今諱。老僧打云。合取口。兼中至。兩刃交鋒不",
    "X65n1280_010:0189a02": "須避。好手還同火裏蓮。老僧打云。還知落處麼。兼",
    "X65n1280_010:0189a03": "中到。不落有無誰敢和。老僧打云。落在甚麼處。祇",
    "X65n1280_010:0189a04": "如人人盡欲出甞流。折合終歸炭裏坐。又作麼生。",
    "X65n1280_010:0189a05": "老僧打云。又恁麼去也。者云。請和尚各為頌出。老",
    "X65n1280_010:0189a06": "僧頌曰。正中偏。一棒當頭絕謂言。直指分明人不",
    "X65n1280_010:0189a07": "會。逐語生情墮正偏。偏中正。一棒當頭全正令。若",
    "X65n1280_010:0189a08": "人不會更尋思。蹉過自家窮性命。正中來。棒下無",
    "X65n1280_010:0189a09": "生擊處開。離相離名全體現。縱橫任運出塵埃。兼",
    "X65n1280_010:0189a10": "中至。一棒當頭沒迴避。自古當仁不讓人。臨機各",
    "X65n1280_010:0189a11": "各全意氣。兼中到。一棒當頭絕皂素。任運相將只",
    "X65n1280_010:0189a12": "麼行。誰更昏昏炭裏坐。今老僧就潭吉判。兼至而",
    "X65n1280_010:0189a13": "背觸俱非。則漢月妄揑一○。早犯古人喚作○相",
    "X65n1280_010:0189a14": "則觸。若更謂不可喚作○相。又犯古人不喚作○",
    "X65n1280_010:0189a15": "相則背矣。據是豈非潭吉。自駁漢月妄揑之非也",
    "X65n1280_010:0189a16": "耶。然則潭吉引天衣。令五人分敘。俱喚實上座。實",
    "X65n1280_010:0189a17": "於是密契奧旨者。葢天衣只召實上座而已。以實",
    "X65n1280_010:0189a18": "上座類漢月則可。以漢月外妄揑一○類五位則",
    "X65n1280_010:0189a19": "不可。何以故。以漢月類實上座。則不犯觸背。若以",
    "X65n1280_010:0189a20": "五位類一○。喚作五位一○則觸。不喚作一○五",
    "X65n1280_010:0189a21": "位則背矣。是可見潭吉。尚不識古人觸背不觸背",
    "X65n1280_010:0189a22": "之宗旨。又豈識實上座一位纔彰者。指實上座。五",
    "X65n1280_010:0189a23": "位分者。亦指實上座。所以道。金殿重重顯至尊。別",
    "X65n1280_010:0189a24": "無第二人也。即長沙謂盡十方世界。總是沙門全",
    "X65n1280_010:0189b01": "身者。所以老僧一棒不作一棒用。直打漢月到底。",
    "X65n1280_010:0189b02": "使漢月上天無路。入地無門。無能避得過。非如天",
    "X65n1280_010:0189b03": "衣。唯喚實上座。為五位宗旨者哉。闢書謂五宗各",
    "X65n1280_010:0189b04": "出一面。則當分此○為五面。既分為五。則臨濟安",
    "X65n1280_010:0189b05": "得直下拋出。不過就漢月。自語相違。略一點破。使",
    "X65n1280_010:0189b06": "知一○具五宗之說。不堪依怙。難道人倒蠢然一",
    "X65n1280_010:0189b07": "物。反以一○為五宗之旨乎。若在老僧分上。只漢",
    "X65n1280_010:0189b08": "月作此一○。早已出手摘毀那管你一面五面。百",
    "X65n1280_010:0189b09": "千萬億面來。潭吉巧言妄語。欺天下後世。謂老僧",
    "X65n1280_010:0189b10": "不知有宗旨。七闢三闢。闢其所謂不知者。此外姑",
    "X65n1280_010:0189b11": "不備載。以存厚道。汝既作五宗救。則當盡情發明。",
    "X65n1280_010:0189b12": "老僧不知之意。以曉天下後世。乃作此掩耳偷鈴",
    "X65n1280_010:0189b13": "語。將誰欺乎。老僧拈條白棒。問著便打。直教一箇",
    "X65n1280_010:0189b14": "箇逈然獨脫。無倚無依。者便是老僧的宗旨。何甞",
    "X65n1280_010:0189b15": "敢荼糊人。繫罩人。正如臨濟因僧問。捉象亦全其",
    "X65n1280_010:0189b16": "力。捉兔亦全其力。未審全箇甚麼力。濟曰。不欺之",
    "X65n1280_010:0189b17": "力。老僧生平只者不欺之力。答漢月云。汝即今在",
    "X65n1280_010:0189b18": "甚麼處。也不曾欺漢月。指漢月云。汝且坐。也不曾",
    "X65n1280_010:0189b19": "欺漢月。直打漢月出方丈。也不曾欺漢月。誰知漢",
    "X65n1280_010:0189b20": "月。謗我先師。不堪為範。故意來見老僧。無非混入",
    "X65n1280_010:0189b21": "我法門中。滅抹我法門。正臨濟謂披他獅子皮。却",
    "X65n1280_010:0189b22": "作野干鳴。所以老僧曾道。盡世之人。無有如漢月",
    "X65n1280_010:0189b23": "欺詐者。及讀五宗救。乃知盡世之人。更無有欺詐",
    "X65n1280_010:0189b24": "如潭吉具德者。誠哉非父不生其子也。然則汝等",
    "X65n1280_010:0189c01": "欺詐。實自欺詐。不思老僧指漢月云。汝即今在甚",
    "X65n1280_010:0189c02": "麼處。即該指潭吉具德等在甚麼處矣。又何曾欺",
    "X65n1280_010:0189c03": "潭吉具德等來。汝等順父逆祖。本不足辯。但宗旨",
    "X65n1280_010:0189c04": "所係。汝等不知老僧。打人自悟的宗旨。老僧亦不",
    "X65n1280_010:0189c05": "知汝等。大作一○的宗旨。汝等道三玄三要。從三",
    "X65n1280_010:0189c06": "頓痛棒來。三頓痛棒。從三擊碓。三甕醬。三日耳聾。",
    "X65n1280_010:0189c07": "三撼門扇來。是臨濟宗旨。老僧不知。老僧只據臨",
    "X65n1280_010:0189c08": "濟道。你但自家看。更有甚麼。山僧無一法與人。是",
    "X65n1280_010:0189c09": "臨濟宗旨。汝等不知。何怪乎老僧謂汝等不知宗",
    "X65n1280_010:0189c10": "旨。汝等亦謂老僧不知宗旨。何怪乎汝等謂老僧。",
    "X65n1280_010:0189c11": "抹殺五宗。作五宗救。老僧謂汝等。建立五宗。實乃",
    "X65n1280_010:0189c12": "抹殺五宗。闢其妄救者以救之。今不得不大家刻",
    "X65n1280_010:0189c13": "出。聽天下後世。明眼者斷。果老僧不知宗旨耶。抑",
    "X65n1280_010:0189c14": "漢月潭吉具德等不知宗旨耶。果老僧抹殺五宗",
    "X65n1280_010:0189c15": "耶。抑漢月潭吉具德等抹殺五宗耶。總之潭吉聰",
    "X65n1280_010:0189c16": "明伶俐。博極羣書。其所作五宗救。讀書人愛看。殊",
    "X65n1280_010:0189c17": "不知古人道。博極羣書。只要知聖人所用心處。知",
    "X65n1280_010:0189c18": "得了。自家心術即正。心術正。則種種雜毒不相污",
    "X65n1280_010:0189c19": "染。今潭吉心術不正。反借羣書為雜毒。可憐可憐。",
    "X65n1280_010:0189c20": "又救中譬喻多方。殊不知如來以一切譬喻。說種",
    "X65n1280_010:0189c21": "種事。無有譬喻。能說此法。何以故。心智路絕。不思",
    "X65n1280_010:0189c22": "議故。老僧乾嚗嚗地。一味直指。所謂曲談名相勞。",
    "X65n1280_010:0189c23": "直說無繁重者。我此法門。忒殺直截。汝等不肯直",
    "X65n1280_010:0189c24": "截處行。上他玄要料揀。炤用賓主閑名句。妄生穿",
    "X65n1280_010:0190a01": "鑿。將古人直截處。一時紆曲了。不見竹庵示眾云。",
    "X65n1280_010:0190a02": "臨濟道。一句中須具三玄門。一玄門須具三要。大",
    "X65n1280_010:0190a03": "眾。事因叮囑起。展轉見誵訛。汝等要稱臨濟兒孫。",
    "X65n1280_010:0190a04": "切忌把殘羮餿飰。并諸雜毒。魔魅好人家男女。更",
    "X65n1280_010:0190a05": "須吞刀刮腸。飲灰洗胃。盡將漢月處學得的。掃向",
    "X65n1280_010:0190a06": "他方世界。百不知。百不會。依前只是舊時人。那時",
    "X65n1280_010:0190a07": "來喫老僧手中棒。便知大丈夫漢。自大丈夫行履。",
    "X65n1280_010:0190a08": "如或不然。相逢不下馬。各自奔前程。莫道是老僧",
    "X65n1280_010:0190a09": "兒孫好",
    "X65n1280_010:0190a10": "寫至此。筆已擲矣。侍者請曰。但有救曰二字者。和",
    "X65n1280_010:0190a11": "尚俱已閱過。總論三篇。置之不閱。其中不能無疑。",
    "X65n1280_010:0190a12": "老僧道疑處汝但問來。者舉風穴曰。祖師心印。狀",
    "X65n1280_010:0190a13": "似鐵牛之機。去即印住。住即印破。乃至印泥印水",
    "X65n1280_010:0190a14": "印空。不留朕跡。老僧道。宗門三印。不知始於何人。",
    "X65n1280_010:0190a15": "若到老僧前恁麼分剖。一棒打折他驢腰。潭吉只",
    "X65n1280_010:0190a16": "據風穴印字。紐合三印。殊不顧穴全語云。祇如不",
    "X65n1280_010:0190a17": "去不住。印即是。不印即是。還有人道得麼。穴此語。",
    "X65n1280_010:0190a18": "正覿面提人。當時盧陂不薦。乃謂某有鐵牛之機。",
    "X65n1280_010:0190a19": "請師不搭印。穴云。慣釣鯨鯢澄巨浸。却嗟蛙步[馬*展]",
    "X65n1280_010:0190a20": "泥沙。豈不顯然活釣人哉。陂佇思。穴便喝。復釣云。",
    "X65n1280_010:0190a21": "長老何不進語。陂擬議。穴便打曰。還記得話頭麼。",
    "X65n1280_010:0190a22": "試舉看。非又覿面提持乎。陂擬開口。穴又打。牧主",
    "X65n1280_010:0190a23": "曰。信知佛法與王法一般。穴云。見甚麼道理。主曰。",
    "X65n1280_010:0190a24": "當斷不斷。反招其亂。穴便下座。據是則印空印水",
    "X65n1280_010:0190b01": "印泥。愈彰朕迹。正所謂當斷不斷。反招其亂者。何",
    "X65n1280_010:0190b02": "曾夢見風穴汗臭氣來。者又舉四七二三。授受之",
    "X65n1280_010:0190b03": "際。終日言而未甞言。及其獘也。知解橫生。故不得",
    "X65n1280_010:0190b04": "不變而為機鋒。為棒喝。又其獘也。不得不變。而定",
    "X65n1280_010:0190b05": "宗旨。老僧振威一喝云。非神非鬼。變個甚麼。者又",
    "X65n1280_010:0190b06": "問。從上來有源流法乳。打做兩橛者乎。老僧道。者",
    "X65n1280_010:0190b07": "僧苦下打爺拳。霹靂聲中昏宇宙。者又問。還有四",
    "X65n1280_010:0190b08": "宗妄救。如何不闢。聲未絕。老僧擲筆便掌。",
    "X65n1280_010:0190b10": "天童和尚闢妄救略說卷之十(終)"
}