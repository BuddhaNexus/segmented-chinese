{
    "X34n0638_007:0311b10": "法華經玄贊要集卷第七",
    "X34n0638_007:0311b12": "鏡水寺沙門　栖復　錄",
    "X34n0638_007:0311b13": "言說說序品有七者。標總名也。言成就者。釋總名。問",
    "X34n0638_007:0311b14": "成就者何義。答有二義。一具足義。二圓滿義。具足者。",
    "X34n0638_007:0311b15": "七義不少。名具足。七義之中。一一皆名圓滿義。問具",
    "X34n0638_007:0311b16": "足與圓滿何別。答具足者是表詮。唯表此經具足七",
    "X34n0638_007:0311b17": "義。圓滿者遮詮。餘經中不具七義。不得圓滿。所以疏",
    "X34n0638_007:0311b18": "云。餘經無故。問餘經亦有放光雨華動地等事。何故",
    "X34n0638_007:0311b19": "局此經。答餘經不妨亦有。若同此經七義圓滿。即無",
    "X34n0638_007:0311b20": "此(上總標了)。",
    "X34n0638_007:0311b21": "言始述通由者。釋初別名。問何名序。答疏云。始述通",
    "X34n0638_007:0311b22": "由。此解序始由初也。最初通敘。與七成就為由。亦與",
    "X34n0638_007:0311b23": "一切經通由。若言山城成就。於中攝佛時不著。若言",
    "X34n0638_007:0311b24": "佛成就。於中攝山城。不著總言序分成就。故名通由。",
    "X34n0638_007:0311c01": "問七个成就。對正宗。皆是序。何故序成就。獨得名序。",
    "X34n0638_007:0311c02": "答有二義。一將他總稱。即目別名。如言十一色眼所",
    "X34n0638_007:0311c03": "見者。獨名眼色。如言惡病。一切病總名實。七皆序。序",
    "X34n0638_007:0311c04": "分成就。獨名序。又如無名指。餘指皆有名。此指無名",
    "X34n0638_007:0311c05": "字。即取無名。便為名也。餘六成就。名字亦別。義理亦",
    "X34n0638_007:0311c06": "別也。此序分成就。含法般姟多。立名不定。更無別名",
    "X34n0638_007:0311c07": "可立。即以序分。便是名字。言具圓滿故等。具山城圓",
    "X34n0638_007:0311c08": "滿。獨得序名。論之表勝餘故。即是勝餘經也。二意名",
    "X34n0638_007:0311c09": "勝。一對後六个成就。名表勝餘。二對餘經。名表勝餘",
    "X34n0638_007:0311c10": "也。具此義。獨得序名。實七皆序。問王舍城耆闍山。諸",
    "X34n0638_007:0311c11": "經皆有。何故此經獨得圓滿。答有二義。一不遮他諸",
    "X34n0638_007:0311c12": "經有山城者。只遮一類經。不向王城鷲山說者。遮無",
    "X34n0638_007:0311c13": "不遮有。二者。諸經有山城。無所表。此經將城況教。將",
    "X34n0638_007:0311c14": "山況理。所以疏云。或教妙如城。含妙理故。或理高如",
    "X34n0638_007:0311c15": "山。出二乘故。所以經處王城居鷲嶺。有所表矣。故說",
    "X34n0638_007:0311c16": "序分成就。獨有此功能也。故從如是至山中。皆是序",
    "X34n0638_007:0311c17": "分成就也。",
    "X34n0638_007:0311c18": "言二眾成就與大等者。論科有二門。一數。謂大眾無",
    "X34n0638_007:0311c19": "數故。總談無數。經云。萬二千人等是。二行。論云聲聞",
    "X34n0638_007:0311c20": "修小乘行。菩薩修大乘行。問經中不說行。如何論家",
    "X34n0638_007:0311c21": "言行。答有二解。一論說經不說。互相影略也。二只經",
    "X34n0638_007:0311c22": "中名字便是行。聲聞菩薩。以行為名。",
    "X34n0638_007:0311c23": "言比丘者。此云乞士。乞食便是行也。菩薩名字。即求",
    "X34n0638_007:0311c24": "菩提。度有情便是行也。三攝功德。論云。皆是大阿",
    "X34n0638_007:0312a01": "羅漢十六句。示現聲聞功德成就故。皆於阿耨菩提",
    "X34n0638_007:0312a02": "不退轉。十三句示現菩提功德成就故。四威儀。如",
    "X34n0638_007:0312a03": "法住經云。爾時世尊四眾。至讚嘆。有解。威儀屬聽眾。",
    "X34n0638_007:0312a04": "如法住屬佛。佛如法住此威儀中。名威儀如法住。",
    "X34n0638_007:0312a05": "言圓滿勝餘經故者。此一句。唯解眾。成就中四義也。",
    "X34n0638_007:0312a06": "數圓滿行圓滿功德圓滿。圓滿通上三處轉也。問眾",
    "X34n0638_007:0312a07": "成就。餘皆有。何故還說勝餘經。答餘經四義不具足。",
    "X34n0638_007:0312a08": "不名圓滿也。",
    "X34n0638_007:0312a09": "言三如來欲說法時(至)成就等者。經云。為諸菩薩說",
    "X34n0638_007:0312a10": "大乘經。名無量義。具十七名。勝餘故。若不說無量義",
    "X34n0638_007:0312a11": "經。說法華經時。未至但說無量義經了。即是說法華",
    "X34n0638_007:0312a12": "經時至也。",
    "X34n0638_007:0312a13": "言四所依說法等者。此威儀。是隨順如來說法威儀",
    "X34n0638_007:0312a14": "也。如來若擬說法。天不雨華。地不動。不名隨順也。如",
    "X34n0638_007:0312a15": "來欲擬說法。天雨四華。地振六種。名隨順如來說法",
    "X34n0638_007:0312a16": "也。威儀為能隨順。說法為所隨。如來說法為能住。威",
    "X34n0638_007:0312a17": "儀為所住。應言說法所依隨順威儀住成就。若據論。",
    "X34n0638_007:0312a18": "文即倒也。攝問此間威儀。與眾成就中威儀何別。答",
    "X34n0638_007:0312a19": "說聽別故。此唯望佛。彼據聽眾。二皆別也。",
    "X34n0638_007:0312a20": "言五依止說等者。以眾生渴仰心。與說為因。如來說",
    "X34n0638_007:0312a21": "法。為能依止。眾生渴仰心。為所依止。此渴仰心。與說",
    "X34n0638_007:0312a22": "法為因。何用放光。答欲得如來說法。事須彼眾生渴",
    "X34n0638_007:0312a23": "仰心。欲得眾生之渴仰心。無過放光照境。放光照境。",
    "X34n0638_007:0312a24": "能生眾生之渴仰心。若通而論之。則放光與眾生渴",
    "X34n0638_007:0312b01": "仰心。總名說因。若尅體而論。正取渴仰心也。餘經無",
    "X34n0638_007:0312b02": "者。無此放光。光中七事。眾生渴仰心。若論論。一一具",
    "X34n0638_007:0312b03": "備。餘經則無。",
    "X34n0638_007:0312b04": "言六大眾等者。爾時彌勒菩薩。示不知道。當以問誰。",
    "X34n0638_007:0312b05": "誰能答者。眾生懷疑。當以問誰。欲示相懷疑。爾時彌",
    "X34n0638_007:0312b06": "勒菩薩。作是念。今者世尊。現神變相。以何因緣。而有",
    "X34n0638_007:0312b07": "此瑞。二眾人實心惑。經云。爾時比丘比丘尼。至今當",
    "X34n0638_007:0312b08": "問誰。三慈氏雙申兩意。發問先因。爾時彌勒菩薩欲",
    "X34n0638_007:0312b09": "自決疑。至以何因緣而有此瑞。雖問一人。多人欲聞。",
    "X34n0638_007:0312b10": "生希有心。問底人有二。一有能問。二所問。所聞即是",
    "X34n0638_007:0312b11": "文殊菩薩。即第七成就。今取能問人。即是彌勒。第六",
    "X34n0638_007:0312b12": "成就。會中眾人有疑。同心合意。欲得彌勒一人。與多",
    "X34n0638_007:0312b13": "人發問。問文殊菩薩。名雖問一人。會下聽處。即是多",
    "X34n0638_007:0312b14": "人。多人同心合意。欲得文殊菩薩答意。徒知說法因",
    "X34n0638_007:0312b15": "由。決心中疑網。故名多人欲聞。生希有心。問何不問",
    "X34n0638_007:0312b16": "十人五人。唯問一人。答疑則千人萬人。疑若說解。一",
    "X34n0638_007:0312b17": "个人便解却多人疑處。一人既能解多人疑處。乃至",
    "X34n0638_007:0312b18": "斷多人疑。亦只是一人能斷。所以不問多人也。餘經",
    "X34n0638_007:0312b19": "無故者。若論彌勒問文殊答。餘經所無也。",
    "X34n0638_007:0312b20": "言七文殊等者。文殊以宿命智。知能過去身。為妙光",
    "X34n0638_007:0312b21": "法師。見彌勒為求名。菩薩現見過去果因相。成就十",
    "X34n0638_007:0312b22": "種事。如現在前。是故答言。如現在前。表是親見。非是",
    "X34n0638_007:0312b23": "比度。攝獲能知。論云。因相者。文殊自見己身。於彼彼",
    "X34n0638_007:0312b24": "佛土。修行諸行。為今時之因。疏云。菩薩因行故。即是",
    "X34n0638_007:0312c01": "與歡喜藏摩尼寶積佛為因也。言果相者。即是過去",
    "X34n0638_007:0312c02": "所依自體。即是妙光身。望前前世五戒十善因。感得",
    "X34n0638_007:0312c03": "妙光身。便是果相。妙光昇坐。說法華經。為二十億菩",
    "X34n0638_007:0312c04": "薩。即是因相。與光文殊菩薩。當來成佛為因。名因相。",
    "X34n0638_007:0312c05": "言十種事者。一現見大義因。八大義是。二現見世間",
    "X34n0638_007:0312c06": "章。甚深意因。乃至十現見自身所經事因。經云。妙光",
    "X34n0638_007:0312c07": "法師者。今即我身是。至欲說法華經。現見十種事因",
    "X34n0638_007:0312c08": "果相。諸經無也(上論科了)。",
    "X34n0638_007:0312c09": "言七中分二初等者。疏主科簡七成就為二。一通序。",
    "X34n0638_007:0312c10": "二別序。法華論開為七。諸經合為二。此之二序。分成",
    "X34n0638_007:0312c11": "五對。一證信發起對。證信序通一切經。發起序唯當",
    "X34n0638_007:0312c12": "經。發起正宗故。二經後經前對。如是我聞四个字。說",
    "X34n0638_007:0312c13": "經已後。臨入涅槃安置。名經後序。一時已下。說無量",
    "X34n0638_007:0312c14": "義經。靈山雨華。種地放光。照境召集四眾。名經前序。",
    "X34n0638_007:0312c15": "三阿難如來對。如是我聞。是阿難序。一時已下。如來",
    "X34n0638_007:0312c16": "序。四未來現在對。如是我聞是未來。一時已下是現",
    "X34n0638_007:0312c17": "在。五通別對。如是我聞已下。至眾成就。是通序。說無",
    "X34n0638_007:0312c18": "量義經已下。是別序。今此疏有科判。即通別二序也。",
    "X34n0638_007:0312c19": "通即諸經。別即此教。",
    "X34n0638_007:0312c20": "言通序有五者。解通序也。然科通序。諸教不同。一真",
    "X34n0638_007:0312c21": "諦三藏般若記。開為七。一如是者。標所聞法。二我者。",
    "X34n0638_007:0312c22": "能聞人。三聞者。親承音旨。四一時者。顯所聞法。善合",
    "X34n0638_007:0312c23": "根宜。五佛者。明說法主。六住處。顯有處所。七與大比",
    "X34n0638_007:0312c24": "丘。顯非獨聞。佛地論科為五。一總顯已聞。總指一部",
    "X34n0638_007:0313a01": "妙法。故言總顯。以親聞故。故言已聞。問何言一時。答",
    "X34n0638_007:0313a02": "說者聽者。共相會遇。時分無別故。經立一時。問經通",
    "X34n0638_007:0313a03": "五人說。佛菩薩神仙變化人弟子等。未審此經是",
    "X34n0638_007:0313a04": "誰說。答表法尊主勝。不是餘人。故是佛說。經言佛字。",
    "X34n0638_007:0313a05": "問外道教法。從天降下。或言朱鳥銜來。都無來處。未",
    "X34n0638_007:0313a06": "審此經說有處所否。答經言住王舍城耆闍崛山中。",
    "X34n0638_007:0313a07": "說處也。問阿難言如是我聞。未審當曇山獨自聞。為",
    "X34n0638_007:0313a08": "復更有人同聞。答與者。兼并共及之義。與大比丘眾",
    "X34n0638_007:0313a09": "萬二千人俱。有同聞眾也。所以通序之中。有此五段。",
    "X34n0638_007:0313a10": "一總顯等。疏主科經中通序。即攝此五。疏科論中序",
    "X34n0638_007:0313a11": "分。成就攝四。第五段所被機。入眾成就中。序成俱四",
    "X34n0638_007:0313a12": "段。今此先解序分成就。此中四段。每段據實。各列為",
    "X34n0638_007:0313a13": "一唱。疏主恐經文碎。所以四段合為一唱。唱中疏云。",
    "X34n0638_007:0313a14": "如是我聞。即為初也。此處喪經也。",
    "X34n0638_007:0313a15": "言為論本但說序分等者。商量論家科。序分成就意",
    "X34n0638_007:0313a16": "也。疏主科序分成就有四。論主科序分成就中。唯嘆",
    "X34n0638_007:0313a17": "山城。不說餘三也。問若爾。論家序分成就。收法不盡。",
    "X34n0638_007:0313a18": "答論主據勝處。嘆山城。餘三雖不嘆。亦是序分收也。",
    "X34n0638_007:0313a19": "山城有所表。故與餘經別。所以偏說也。餘三不異餘",
    "X34n0638_007:0313a20": "經故。論不說也。問金光明經有王舍城鷲山。如何言",
    "X34n0638_007:0313a21": "別。答餘經雖有。不表經故。論云。序分成就者。此法門",
    "X34n0638_007:0313a22": "中。示現二種義成就故。一者。示現一切諸法門家勝",
    "X34n0638_007:0313a23": "故。二者。示現自在功德成就故。如王舍城勝一切城",
    "X34n0638_007:0313a24": "故。耆闍崛山勝餘山故。顯此法門最勝故。如經言佛",
    "X34n0638_007:0313b01": "住王舍城耆闍崛山故。",
    "X34n0638_007:0313b02": "言一說之所由等者。問說之所由。立之所以。有何差",
    "X34n0638_007:0313b03": "意。言經首置如是我聞。有何來由。由謂因由。答如來",
    "X34n0638_007:0313b04": "入涅槃。遺阿難安置。此是說之事由。二立之所以。佛",
    "X34n0638_007:0313b05": "交阿難立著。有何所以。以由用也。用作何物。答為令",
    "X34n0638_007:0313b06": "生信。生信義不同。有其十釋。又云所由即從聲。所以",
    "X34n0638_007:0313b07": "即為聲。故有差別也。",
    "X34n0638_007:0313b08": "言說之所由者如大術等者。即摩訶摩耶經(摩訶云大摩耶云術)",
    "X34n0638_007:0313b09": "即摩耶夫人。是佛聖母。名曰大術。昇天三月安居。為",
    "X34n0638_007:0313b10": "九十日說經。名大術經。問謹案彼經。佛初成道。為報",
    "X34n0638_007:0313b11": "母恩。說出此經。如是我聞。佛臨涅槃時安置。時既懸",
    "X34n0638_007:0313b12": "隔。如何得名大術經。答始終為論。從初成道。直至金",
    "X34n0638_007:0313b13": "棺再啟。為母說法。總名大術經也。等者。等取闍維經",
    "X34n0638_007:0313b14": "律藏傳付法藏傳智度論說其本緣。謂如世尊於俱",
    "X34n0638_007:0313b15": "尸那城。力士生地。跋提河側。北首而臥。將入涅槃。阿",
    "X34n0638_007:0313b16": "難是黨弟。見於如來圓寂相現。心沒憂海。莫能自勝。",
    "X34n0638_007:0313b17": "然佛成道未久。天魔波旬。第一遍請佛入般涅槃。佛",
    "X34n0638_007:0313b18": "言且去。吾本出家。只欲度生。吾緣成道已來。總未利",
    "X34n0638_007:0313b19": "益。待吾度得智慧弟子了。方般涅槃。不逾多時。有舍",
    "X34n0638_007:0313b20": "利弗。為諸梵志師。馬勝比丘。入城乞食。鶖子逢見威",
    "X34n0638_007:0313b21": "儀閑雅。容皃可觀。遂問。師學誰耶。馬勝說三諦法。以",
    "X34n0638_007:0313b22": "答鶖子。言下得證初果。後歸投佛。佛言善來等。得無",
    "X34n0638_007:0313b23": "學果。十大弟子中。智慧第一。纔度得智慧弟子了。第",
    "X34n0638_007:0313b24": "二遍天魔又來。請佛入般涅槃。世尊言且去。我雖度",
    "X34n0638_007:0313c01": "得智慧弟子。未有神通弟子。後乃目連見鶖子。鶖子為",
    "X34n0638_007:0313c02": "說馬勝三諦法。言下得初果。後投佛出家。世尊喚言",
    "X34n0638_007:0313c03": "善來等。言下得初果。神通第一。天魔見已。第三遍復",
    "X34n0638_007:0313c04": "請涅槃。世尊答言且待。我雖有智慧神通弟子。未有",
    "X34n0638_007:0313c05": "多聞總持弟子。後有阿難。年滿二十年。世尊世尊為。",
    "X34n0638_007:0313c06": "阿難說其二十年前所說經法。略示方隅。總以偈。如",
    "X34n0638_007:0313c07": "下經云。世尊甚希有。令我念過去。無量諸佛法。如今",
    "X34n0638_007:0313c08": "日所聞。我今無復疑。安住於佛道。方便為侍者。護持",
    "X34n0638_007:0313c09": "諸佛法。阿難言下。並皆悟解。第三遍天魔復言。既度",
    "X34n0638_007:0313c10": "得多聞弟子。何不入滅盡耶。其時阿難。在佛邊立。世",
    "X34n0638_007:0313c11": "尊顧問阿難言。天魔請我入滅。夫善修四神足者。能",
    "X34n0638_007:0313c12": "住一劫。或減一劫。我已善修四神足法。汝意欲留。為",
    "X34n0638_007:0313c13": "以入滅。世尊三問已。阿難被魔燕耳。總不聞佛聲。阿",
    "X34n0638_007:0313c14": "難默然不答。波旬言。佛自弟子尚自不願。何況我等。",
    "X34n0638_007:0313c15": "於時世尊告波旬言。吾受汝請。待我有緣眾生未度",
    "X34n0638_007:0313c16": "者度訖。涅槃經教未聞者令聞。四部眾集。親加付囑。",
    "X34n0638_007:0313c17": "三乘教法。傳益未來。破暗除疑。事周究竟。却後三月。",
    "X34n0638_007:0313c18": "與汝涅槃。若不過三月。化緣不盡。若過三月。化緣即",
    "X34n0638_007:0313c19": "畢。波旬聞此語已。歡喜還宮。世尊恐阿難憂悔。遂語。",
    "X34n0638_007:0313c20": "阿難。汝且於後園樹下靜坐。修其觀行。思滅苦本。觀",
    "X34n0638_007:0313c21": "汝之身從何所來。阿難依教。既至樹下。欲入於定。觀",
    "X34n0638_007:0313c22": "未成之次。心中昏睡。忽作一夢。見一大樹。出眾叢林。",
    "X34n0638_007:0313c23": "上至有頂之天。傍羅三有之地。樹上有華有菓。一切",
    "X34n0638_007:0313c24": "眾生。採華食菓。依樹而住。皆言我賴此樹。身令得存。",
    "X34n0638_007:0314a01": "求久之間。忽被毗嵐猛風卒起。吹此樹倒。力士生地。",
    "X34n0638_007:0314a02": "娑羅林間。碎為微塵。阿難驚覺。心甚惶怖。知夢不祥。",
    "X34n0638_007:0314a03": "心懷憂惱。遂往白佛。請說所由。佛告阿難。大樹者。即",
    "X34n0638_007:0314a04": "是我身。有華有菓。即是三乘教法。狂風到來。吹倒大",
    "X34n0638_007:0314a05": "樹。即是波旬來請受請。入般涅槃。於叢林間。滅沒於",
    "X34n0638_007:0314a06": "地。即是娑羅林間。力士生地。入般涅槃。阿難聞說。悲",
    "X34n0638_007:0314a07": "啼號泣。世尊語阿難言。我先三遍問汝。汝都不言。悲",
    "X34n0638_007:0314a08": "號何益。喪車後底。擔藥袋無益。賊去後張弓。爾時阿",
    "X34n0638_007:0314a09": "難。悲哀憂愁痛苦。心狂荒亂。如重醉人。都無覺知。不",
    "X34n0638_007:0314a10": "見四眾。不知如來已入涅槃。為未涅槃。阿難悲泣。不",
    "X34n0638_007:0314a11": "能自勝。佛告阿難。設有一人。四事供養。供養滿三千",
    "X34n0638_007:0314a12": "界。如稻麻竹葦。皆是羅漢。不如一人持香華供養佛。",
    "X34n0638_007:0314a13": "汝以二十五年。親事於我。功德無量。而得初果。何須",
    "X34n0638_007:0314a14": "憂泣。每於靜夜良辰。教阿難二十年已前。未聞之法。",
    "X34n0638_007:0314a15": "言我初於鹿苑。而度五人。次度耶闍五十人。次度優",
    "X34n0638_007:0314a16": "樓頻蠡迦葉五百人。伽耶迦葉二百人。阿難既聞已。",
    "X34n0638_007:0314a17": "倍增悲歎。我為侍者。故留結縛。不證極果。夫為侍者。",
    "X34n0638_007:0314a18": "不取凡夫。恐有疎失。不取極果。同佛無學。此但居初",
    "X34n0638_007:0314a19": "果。佛言譬如大海之中無量魚等。欲至岸者。要吞鈎",
    "X34n0638_007:0314a20": "餌。方得出岸。汝已吞鈎。當趣生死。如證應果。更聞此",
    "X34n0638_007:0314a21": "語。悲泣悶絕于地。阿泥樓荳。以冷水灑阿難面。普以",
    "X34n0638_007:0314a22": "善言。慰喻阿難。如來欲入涅槃。一切人天無能留者。",
    "X34n0638_007:0314a23": "阿泥樓豆謂阿難曰。一切有為。無常散壞。復作是言。",
    "X34n0638_007:0314a24": "世間空虗。無上法王。將欲衰殄。甚深大河欲渴。大法",
    "X34n0638_007:0314b01": "燈明欲滅不久。法山欲頹。法船欲沈。法橋欲壞。善友",
    "X34n0638_007:0314b02": "欲去。火怖將至。法幢欲倒。法樹欲折。佛日欲沒。汝莫",
    "X34n0638_007:0314b03": "愁惱。如凡夫人。又佛大師。三僧祇劫。難行苦行。所集",
    "X34n0638_007:0314b04": "法寶。親自付汝。汝若愁悶。忘失如來真甘露味。有情",
    "X34n0638_007:0314b05": "漂溺生死瀑流。於苦海中。馮何解脫。汝可諮問大牟",
    "X34n0638_007:0314b06": "尼尊未來世事。徒悲何益。一旦遠離無上世尊。設有",
    "X34n0638_007:0314b07": "疑惑。當復問誰。阿難曰。我懷憂惱。知何啟問。尊者無",
    "X34n0638_007:0314b08": "滅。告阿難言。汝何不問四事之法。又請如來住世。莫",
    "X34n0638_007:0314b09": "般涅槃。問涅槃經。阿泥樓駄交阿難問。大智度論。憂",
    "X34n0638_007:0314b10": "波離交阿難問。兩文何故不同。答兩人在會。同時交",
    "X34n0638_007:0314b11": "問。互舉一邊。亦無有失。問波離樓豆。何不自問。答以。",
    "X34n0638_007:0314b12": "阿難是結集之主。所以交問。阿難受教。以偈請佛。如",
    "X34n0638_007:0314b13": "來若入滅。眾聖不莊嚴。由如夜暗中。有星而無月。如",
    "X34n0638_007:0314b14": "來若在世。眾聖即莊嚴。如月有星辰。四面常圍繞。世",
    "X34n0638_007:0314b15": "尊謂阿難曰。有會必有離。有生還有滅。已受波旬請。",
    "X34n0638_007:0314b16": "決定入涅槃。汝有疑速問。",
    "X34n0638_007:0314b17": "言佛教之云我滅度等者。答第一問也。波羅提木叉",
    "X34n0638_007:0314b18": "是梵語。此之別解脫戒。解脫是涅槃果。別別防非。得",
    "X34n0638_007:0314b19": "此涅槃果。名別解脫也。問戒是福門。如何得此涅槃",
    "X34n0638_007:0314b20": "解脫。答正因則不得。依其順緣。能生定慧。故得解脫。",
    "X34n0638_007:0314b21": "故有偈云。尸羅不清淨。三昧不現前。三昧不現前。聖",
    "X34n0638_007:0314b22": "道不能起。糯云。身行不煞不盜。不墮三塗。便是解脫。",
    "X34n0638_007:0314b23": "何必事須取涅槃解脫也。",
    "X34n0638_007:0314b24": "言為汝大師等者。佛在之日。以佛為師。人法師。佛入",
    "X34n0638_007:0314c01": "滅後。以戒為師。依法法師。故遺教經云。波羅提木叉",
    "X34n0638_007:0314c02": "者。當知此則是汝大師。",
    "X34n0638_007:0314c03": "言依四念處等者。答第二問。諸比丘等。依何處住。住",
    "X34n0638_007:0314c04": "有二義。一身住。二心住。僧伽藍。是身住處。四念處觀。",
    "X34n0638_007:0314c05": "是心住處。四念處觀者。身受心法。是所住四境也。念",
    "X34n0638_007:0314c06": "與慧俱。隣近為名。疏空言念也。念慧兩法為能住。住",
    "X34n0638_007:0314c07": "心於此。四處之中。名四念處住。一觀身不淨。除淨倒。",
    "X34n0638_007:0314c08": "令知苦諦。二觀受苦。除樂倒。令斷集諦。三觀心無常。",
    "X34n0638_007:0314c09": "除常倒。令證滅。四觀法無我。除我倒。令修道諦。又觀",
    "X34n0638_007:0314c10": "身不淨者。無始時來。一切眾生。於自身向上起貪愛。",
    "X34n0638_007:0314c11": "世間朱脣皓齒。欲擬除斷。初修之人。事須觀自身不",
    "X34n0638_007:0314c12": "淨。唯禪法秘要經。先從脚指頭觀。觀小許破處。因此",
    "X34n0638_007:0314c13": "有血。便成瘡泡。膿血流出。漸至一脚。乃至遍身。皆是",
    "X34n0638_007:0314c14": "不淨。自身既爾。即至他身。向上不起貪心。即於一切",
    "X34n0638_007:0314c15": "物上。皆作是觀。貪愛自息。第一觀身。不淨有五。一種",
    "X34n0638_007:0314c16": "子不淨。如牡丹華。從牡丹生還香。伊蘭從伊蘭子生",
    "X34n0638_007:0314c17": "還嗅。三乘聖果。從戒忍等生還淨。凡夫從無明貪愛",
    "X34n0638_007:0314c18": "煩惱種招感。故名種子不淨。有說。今此小乘觀行不",
    "X34n0638_007:0314c19": "淨種子。但觀父母遺體。以為不淨。故龍樹偈云。是身",
    "X34n0638_007:0314c20": "種不淨。非餘妙寶物。不從白淨生。但從穢道出。二住",
    "X34n0638_007:0314c21": "處不淨者。於母胎中。生藏之下。熟藏之上。臰穢之處。",
    "X34n0638_007:0314c22": "於此安住。母食熱物。如鑊湯地獄。母食冷物如塞氷",
    "X34n0638_007:0314c23": "地獄。母若飢時。如倒懸地獄。母若飽時。如狹石地獄。",
    "X34n0638_007:0314c24": "故名住。處不淨。故論偈云。是身為臰穢。不從華開生。",
    "X34n0638_007:0315a01": "亦不從薝蔔。亦不從寶山。三自體不淨者。地水火風。",
    "X34n0638_007:0315a02": "假合連持。皮肉筋骨。三十六物。以成其身。名自體不",
    "X34n0638_007:0315a03": "淨。故論偈云。地水火風質。能變成不淨。傾海洗此身。",
    "X34n0638_007:0315a04": "不能令香潔。四外相不淨者。亦云。自相九竅常流。垢",
    "X34n0638_007:0315a05": "污臰穢。瘡痍膿血。肢淚涕唾。亦相不淨。故論偈云。種",
    "X34n0638_007:0315a06": "種不淨物。充滿於身中。常流出不止。如漏囊盛物。五",
    "X34n0638_007:0315a07": "究竟不淨者。為生者。病死氣絕已後。膖脹爛壞。變成",
    "X34n0638_007:0315a08": "灰土。皆成不淨。反招後身。沈淪六趣。不能出離。故有",
    "X34n0638_007:0315a09": "頌云。審諦觀此身。終歸於死處。難御無反覆。背恩如",
    "X34n0638_007:0315a10": "小兒(上觀身了)。二觀受是苦。受謂苦樂捨。即三受。為三苦",
    "X34n0638_007:0315a11": "一期住令領納名受。八苦相煎名受是苦。苦者逼迫",
    "X34n0638_007:0315a12": "義。凡夫不覺是苦。妄計為樂。今既觀之。樂無是苦。一",
    "X34n0638_007:0315a13": "觀苦受為苦苦。若空言苦受。是向上苦字。更向苦上。",
    "X34n0638_007:0315a14": "加生死病死怨憎會苦。此五苦隨逐。苦上重苦。名為",
    "X34n0638_007:0315a15": "苦苦。二者。觀樂受為壞苦。樂受當體。是有漏法。早是",
    "X34n0638_007:0315a16": "苦向上。更加愛別離求不得苦之所隨逐。名為壞苦。",
    "X34n0638_007:0315a17": "世間錢財名利親情眷屬合會。蹔時似樂。樂變壞時。",
    "X34n0638_007:0315a18": "能生憂惱。名為壞苦。三觀捨受為行苦。捨受向上。被",
    "X34n0638_007:0315a19": "生住異滅四相遷流。遷流不安。名行苦。凡夫不覺是",
    "X34n0638_007:0315a20": "苦。菩薩大怖。菩薩觀非想地薀。如無間地獄。故有頌",
    "X34n0638_007:0315a21": "云。如以一睫毛。置掌中不覺。若置眼睛上。為苦極不",
    "X34n0638_007:0315a22": "安。凡夫如手掌。不覺行苦睫。智者如眼睛。緣極生猒",
    "X34n0638_007:0315a23": "怖。三觀心無常。心心所法。剎那無常。前滅後生。猶如",
    "X34n0638_007:0315a24": "猨猴。曾不暫住。有非常有。不變無為。無非常無。不如",
    "X34n0638_007:0315b01": "菟角。無彼有無二常之相。合名無常。故經頌云。色如",
    "X34n0638_007:0315b02": "聚沫。不可撮摩。受類浮泡。不得久住。想同陽燄。從渴",
    "X34n0638_007:0315b03": "愛生。行類芭蕉。中無有實。識如幻事。顛倒所起。第四",
    "X34n0638_007:0315b04": "觀法無我者。三科五薀法。觀此法中。都無有我。若執",
    "X34n0638_007:0315b05": "有我。則為非也。若執有主宰自在。則名人我。若執有",
    "X34n0638_007:0315b06": "勝性。則名法我。如來交觀一切法中。都無有我。凡夫",
    "X34n0638_007:0315b07": "妄執。無我之處。強執有我。於繩之上。實無虵故。即薀",
    "X34n0638_007:0315b08": "計我。離薀計我。三科法。但有從緣生。都無有我也。又",
    "X34n0638_007:0315b09": "修此四觀。除六般尋。發九種修。六尋者。欲恚害眷屬",
    "X34n0638_007:0315b10": "國土不死。九修者。對法云。一欲修。除不作意。二勤修。",
    "X34n0638_007:0315b11": "除懈怠。三舉修。除沈昏。四勵修。除自輕蔑。五猛修。除",
    "X34n0638_007:0315b12": "乏衣食。求出家故。六不退修。漸勝進故。七正念修。除",
    "X34n0638_007:0315b13": "失念故。八智修。除不應行處。慎不行故。離惡軌範。及",
    "X34n0638_007:0315b14": "邪念等故。九不捨善軛修。縱得果已。常不放逸。故涅",
    "X34n0638_007:0315b15": "槃經三十五。說四種念住。為自境故。五種妙欲。為他",
    "X34n0638_007:0315b16": "境界。如羅婆鳥。住自境界。不被他投。即懺愧也。羅婆",
    "X34n0638_007:0315b17": "鳥者。阿濫塠。是土境間住。是自境界。若住虗空。即他",
    "X34n0638_007:0315b18": "境也。偈云。飛鳥從空來。羅婆住自界。雖申勇猛力。致",
    "X34n0638_007:0315b19": "勿被其身。四念體者。觀身不淨。取十一色法為體。觀",
    "X34n0638_007:0315b20": "受是苦。即憂苦喜樂捨五受為體。觀心無常。小乘六",
    "X34n0638_007:0315b21": "識為體。大乘八識為體。觀法無我者。除前十一色。及",
    "X34n0638_007:0315b22": "受八識心王等。所餘諸法。並得為觀。法無我體。觀身",
    "X34n0638_007:0315b23": "不淨色薀。觀受是苦受薀。觀心無常識薀。觀法無我",
    "X34n0638_007:0315b24": "行薀(四念了)。",
    "X34n0638_007:0315c01": "言惡性比丘等者。答第三問。惡性比丘。如何治罸也。",
    "X34n0638_007:0315c02": "安國云。梵謂寂靜淨潔。壇是悉壇法也。將此梵德。寂",
    "X34n0638_007:0315c03": "靜默之法對治。惡性比丘。辨之不共語也。今云。梵即",
    "X34n0638_007:0315c04": "梵王。壇是宗法。舍言也。將二禪已上無言地法。惡性",
    "X34n0638_007:0315c05": "比丘名梵壇。治之不共語也。問何以梵是無語言。答",
    "X34n0638_007:0315c06": "梵默然故。所以疏言。不應打罵。打罵是不靜法治也。",
    "X34n0638_007:0315c07": "但默擯故。默擯是靜法治也。賢愚經中。有被擯比丘",
    "X34n0638_007:0315c08": "眾人不共語。有一个鬼為食人故。護世擯之。此被擯",
    "X34n0638_007:0315c09": "鬼。見比丘苦。問不止我謂被擯。鬼言我亦被擯。共你",
    "X34n0638_007:0315c10": "作一討挍。共覓飲食喫。人不見鬼。但於見汝。汝可在",
    "X34n0638_007:0315c11": "我肩上。戴汝而行。人謂汝得聖。空中坐立。比丘即上",
    "X34n0638_007:0315c12": "鬼肩上遊行。人間大得利養。天王見已。我久擯汝。何",
    "X34n0638_007:0315c13": "故猶誑人間。貪奪財物。鬼被呵叱。即折置地。遂即致",
    "X34n0638_007:0315c14": "死。因此人說。為眾不詳也。",
    "X34n0638_007:0315c15": "言一切經首當置如是等者。此答第四問。一切經首。",
    "X34n0638_007:0315c16": "置如是我聞等言。故有頌言。優婆離請問。經首置何",
    "X34n0638_007:0315c17": "言。佛教如是著。萬代古今傳。",
    "X34n0638_007:0315c18": "言立之所以等者。問一切經最初首。安如是我聞。有",
    "X34n0638_007:0315c19": "何所以。答劫初之時。本無文字。後梵王出八十字。流",
    "X34n0638_007:0315c20": "行於世。後諸眾生。生猒離想。梵王知已。遂總收字。皆",
    "X34n0638_007:0315c21": "已吞之。口兩角頭。各留一字。即是阿憂兩字。諸外道",
    "X34n0638_007:0315c22": "曰。此二字者。諸字中王。故不被吞咽。自後諸外道有",
    "X34n0638_007:0315c23": "教。皆置阿憂二字。今簡異外道。故置如是我聞。智論",
    "X34n0638_007:0315c24": "等中說。外道經初先標阿憂二字。阿之言無。憂之言",
    "X34n0638_007:0316a01": "吉。無所不吉。故言無不吉。又解云。阿言無。憂言有。一",
    "X34n0638_007:0316a02": "切諸法。不過有無。今顯異彼外道。故安如是我聞。又",
    "X34n0638_007:0316a03": "外道教。無說時及以方所。或說空中拾得。或言赤鳥",
    "X34n0638_007:0316a04": "銜來等。今簡彼。著如是。問佛經是佛說。為簡外道。置",
    "X34n0638_007:0316a05": "如是等言。戒律亦是佛說。如何不安如是等言。答戒",
    "X34n0638_007:0316a06": "被內眾。所以不安也。經通俗人。為令生信。所以安如",
    "X34n0638_007:0316a07": "是我聞。理實合有。略故無也。准諸廣律。亦有也。",
    "X34n0638_007:0316a08": "言智論云如是等者。問何不向序分正宗中智。要假",
    "X34n0638_007:0316a09": "經末信受奉行生智也。答據實。三分總能生智。翻譯",
    "X34n0638_007:0316a10": "之家。舉後取前。且言經末。其實總有也。問何故在前",
    "X34n0638_007:0316a11": "生信。在後生智。答智因信生。所以最初說信。欲取無",
    "X34n0638_007:0316a12": "上菩提去。事須先生信。汝舍利弗。尚於此經。以信得",
    "X34n0638_007:0316a13": "入。故初說信。",
    "X34n0638_007:0316a14": "言信為能入等者。問何故不空佛信。或空說智。何要",
    "X34n0638_007:0316a15": "雙說。答信為能入等。欲入三乘教理。事須得信。欲度",
    "X34n0638_007:0316a16": "三界生死。事須得智。度自度他。皆由智故。",
    "X34n0638_007:0316a17": "言信為入法之等者。依初後次第解也。智為得果之",
    "X34n0638_007:0316a18": "玄術。玄術者法也。玄者玄遠。幽玄之法術也。牟云。此",
    "X34n0638_007:0316a19": "兩句釋上二句。如其次第也。又古人云。智屬於佛。能",
    "X34n0638_007:0316a20": "說教故。信屬於資。能聽法故。今此不然。信智俱是資",
    "X34n0638_007:0316a21": "瞿波。論云。佛有信智。二種境故。世尊相好。丈六金容。",
    "X34n0638_007:0316a22": "覩者信伏。稱為信境。依四辨七辨。令物生智。名四智",
    "X34n0638_007:0316a23": "境。由此故知。若信若智。皆屬於資。利鈍而分也。",
    "X34n0638_007:0316a24": "言信則所言等者。約修行次第解也。有履之人有信",
    "X34n0638_007:0316b01": "故。所出言語道理皆從順。名所言之理順。若是無信",
    "X34n0638_007:0316b02": "之人。所出言語。人不信受。道理亦不相順。有信之人",
    "X34n0638_007:0316b03": "所言順。道理若順。便有能說之人。能為師所聽為資。",
    "X34n0638_007:0316b04": "資順於師。師順於資。既若相順。則師資道成也。",
    "X34n0638_007:0316b05": "言由信故所說等者。重釋上標中。信順二字也。詞無",
    "X34n0638_007:0316b06": "豐約。非信不傳。是故經初。建言如是。問如何不信。師",
    "X34n0638_007:0316b07": "資不成。答如因明說。相違決定因。雖有三相。由不生",
    "X34n0638_007:0316b08": "敵者。信智名三相。俱闕故。彼因體所立者。言生敵者",
    "X34n0638_007:0316b09": "智了。故此之信。則所言之理順。非智無以順。其言非",
    "X34n0638_007:0316b10": "言。無已生其智。故須相順。師資乃成也。",
    "X34n0638_007:0316b11": "言趣極果等者。問何名極果。答即是佛位三身。菩提",
    "X34n0638_007:0316b12": "涅槃。二轉依果。今顯趣向極果。初因不過於信。信為",
    "X34n0638_007:0316b13": "能趣。極果為所趣。如人欲行千里。一步為初。今欲趣",
    "X34n0638_007:0316b14": "佛果。三大劫中。將信為初。信如一寸之針。能引百丈",
    "X34n0638_007:0316b15": "之線。縫綴衣服。由針而入。得佛果菩提。信為最初。故",
    "X34n0638_007:0316b16": "名初因。信心與佛果。為因也。",
    "X34n0638_007:0316b17": "言依仁王等經者。引仁王經證信。與四十心為因。四",
    "X34n0638_007:0316b18": "十心後。與初地為因。言等者。等華嚴與仁王。同仁王",
    "X34n0638_007:0316b19": "經中不立四十心。只三十心。十信攝入十住。即是伏",
    "X34n0638_007:0316b20": "忍聖胎三十人。十住十行十堅心十信。只向第一發",
    "X34n0638_007:0316b21": "心住攝。今言四十心。却是論家立也。前四十心為初",
    "X34n0638_007:0316b22": "因。初因之中。最初是信也。且四十心者。第一十信。一",
    "X34n0638_007:0316b23": "信。二精進。三念。四定。五思。六不退。此十信第六心。名",
    "X34n0638_007:0316b24": "信不退。不退生邪見家。約上品發心說。若中下品發",
    "X34n0638_007:0316c01": "心亦退。七迴向。八護法心。九戒心。十願心。二十住者。",
    "X34n0638_007:0316c02": "一發心住。始從凡夫。便發求無上菩提之心。二持地",
    "X34n0638_007:0316c03": "住。三修行住。四生貴住。種姓清淨故。四生貴住。五方",
    "X34n0638_007:0316c04": "便具足住。六正心住。七不退住。八童真住。長生真解。",
    "X34n0638_007:0316c05": "得佛法分。故曰童真。九法王子住。十灌頂住。三十行",
    "X34n0638_007:0316c06": "者。修行六度。轉勝於前。故名為行。一歡喜行。二饒益",
    "X34n0638_007:0316c07": "行。自利轉深。利他彌廣。故名饒益。三無瞋恨行。四無",
    "X34n0638_007:0316c08": "盡行。度人不倦。利益增進。無有休息故。四無盡。五離",
    "X34n0638_007:0316c09": "癡亂行。六善現行。七無著行。八善法行。九導重行。十",
    "X34n0638_007:0316c10": "真實行。四十迴向者。一救護一切眾生。離眾生相迴",
    "X34n0638_007:0316c11": "向。二不懷迴向。三等一切佛迴向。若行有為無為平",
    "X34n0638_007:0316c12": "等圓通。則與三世諸佛。同行菩提故。曰等一切佛迴",
    "X34n0638_007:0316c13": "向。四至一切處迴向。五無盡功德藏迴向。六隨順本",
    "X34n0638_007:0316c14": "等善根迴向。七隨順等觀一切眾生迴向。著生死彌",
    "X34n0638_007:0316c15": "廣故。能平等津。通法界眾生。故名等觀一切眾生迴",
    "X34n0638_007:0316c16": "向。八如相迴向。一切眾皆如也。一切法亦如也。此如",
    "X34n0638_007:0316c17": "道相融。故如相也。九無縛無著解脫迴向。十法界無",
    "X34n0638_007:0316c18": "量迴向。四加行攝在此第十位中也。故地前四十心",
    "X34n0638_007:0316c19": "為初因。就初因中。最初以信為首也。上解四十心。與",
    "X34n0638_007:0316c20": "初地為因也。",
    "X34n0638_007:0316c21": "言最初發起大菩提等者。解大菩提心。與佛果為因。",
    "X34n0638_007:0316c22": "最初起大菩提心。同前趣極果之初因。菩提者。三身",
    "X34n0638_007:0316c23": "菩提。法報化三佛菩提。最初起一念。求三種菩提。能",
    "X34n0638_007:0316c24": "求之心。名菩提心也。菩提心以信進念定慧為體。此",
    "X34n0638_007:0317a01": "五之中。最初是信。所以引菩提心來。只要最初信心。",
    "X34n0638_007:0317a02": "餘四相從來也。",
    "X34n0638_007:0317a03": "言須具十德等者。此二句。十德三妙觀。乃資助菩提",
    "X34n0638_007:0317a04": "心。非是正要。文便引來。十德者。發菩提心。經云。一親",
    "X34n0638_007:0317a05": "近善友。近佛菩薩。能長慧命。能生道牙。二供養諸佛。",
    "X34n0638_007:0317a06": "良福田故。三修集善根。行萬行故。四志求勝法。樂大",
    "X34n0638_007:0317a07": "乘故。五心常柔和。無瞋恚故。六遭苦能忍。忍寒熱故。",
    "X34n0638_007:0317a08": "七慈悲淳厚。與樂拔苦故。八深心平等。觀一切眾生。",
    "X34n0638_007:0317a09": "如一子故。九愛樂大乘。起淨心故。十志求佛智。忻菩",
    "X34n0638_007:0317a10": "提故。三妙觀者。一猒離有為心。誓斷一切惡持攝律",
    "X34n0638_007:0317a11": "儀戒。能招法身。斷德果也。二求菩提心。誓修一切善",
    "X34n0638_007:0317a12": "根。攝善法戒。能招報身。智德果也。三深念眾生。持饒",
    "X34n0638_007:0317a13": "益有情戒。能招化身。恩德果也。此上大菩提心。十德",
    "X34n0638_007:0317a14": "三妙觀。總標也。",
    "X34n0638_007:0317a15": "言大菩提心以等者。別釋也。此因力也。即信等五根。",
    "X34n0638_007:0317a16": "是也。以善友為者。緣力也。事須得善友。知識觀發也。",
    "X34n0638_007:0317a17": "以不退屈等者。精進力也。善根即信進念定慧為體",
    "X34n0638_007:0317a18": "(上釋大菩提心)。",
    "X34n0638_007:0317a19": "言攝大乘之等者。引論證仁王經中種力。無性攝論",
    "X34n0638_007:0317a20": "第七之清淨者。即善根力。即前善根為自體因力也。",
    "X34n0638_007:0317a21": "增上力者。即前善友為勝緣。堅固心勝進者。即前不",
    "X34n0638_007:0317a22": "退屈。而為筞發。雖逢惡友。方便破懷。終不棄捨大菩",
    "X34n0638_007:0317a23": "提心。所修善法。念念增進。不生喜足。即勝進力也。",
    "X34n0638_007:0317a24": "言名菩薩初修等者。釋前二力。三大劫初修最初。是",
    "X34n0638_007:0317b01": "信也。",
    "X34n0638_007:0317b02": "言二入諦理之等者。入者。證悟也。諦者四諦。諦由實",
    "X34n0638_007:0317b03": "也。理者。真理也。老經云。合抱之樹。生於毫末。九層之",
    "X34n0638_007:0317b04": "臺。起於壘。今欲入四諦理者。最初須依於信。又涓涓",
    "X34n0638_007:0317b05": "之流。歸大海。一毫之善。直至菩提也。",
    "X34n0638_007:0317b06": "言諸論皆說將入等者。信根者。即信進念定慧五根",
    "X34n0638_007:0317b07": "也。信力者。即信等五力也。",
    "X34n0638_007:0317b08": "言有信根等者。出根力功能也。根力二觀。根在燸頂",
    "X34n0638_007:0317b09": "位。力在忍世第一二位之中。安國曰。資粮名根。加行",
    "X34n0638_007:0317b10": "名力。資粮位中。二麤現行。雖有伏者。而於細者。及二",
    "X34n0638_007:0317b11": "隨眠。止觀力微。未能伏滅。故不名力也。然此四加行",
    "X34n0638_007:0317b12": "位。漸近道火。名為暖。如居山頂。進退兩間。名之為頂。",
    "X34n0638_007:0317b13": "決定印持。名之為忍。世間最勝。名世第一。暖頂二位",
    "X34n0638_007:0317b14": "起得信根。忍世第一起得五力。問根力義別。何得名",
    "X34n0638_007:0317b15": "同。答信心初起。名之為根。後成就。名之為力。名數數",
    "X34n0638_007:0317b16": "雖同。義意全別。又出生義邊。名之為根。難屈伏邊。名",
    "X34n0638_007:0317b17": "之為力。有人解入諦理等。唯約小乘說者。不然。大乘",
    "X34n0638_007:0317b18": "見位。亦能斷。於四諦下煩惱。而證諦理。若不爾者。相",
    "X34n0638_007:0317b19": "見道十六心後得智中。應非真見。故知信等。能作大",
    "X34n0638_007:0317b20": "乘入諦理之基。漸所以疏云。有信根故。萬善因此而",
    "X34n0638_007:0317b21": "生有信力故。四魔不能屈伏。明知約大乘而言諦理。",
    "X34n0638_007:0317b22": "二乘之人。即無萬善。亦不能伏變易中魔。",
    "X34n0638_007:0317b23": "言四魔不能等者。於加行位。頓伏分別。漸伏俱生。是",
    "X34n0638_007:0317b24": "除煩惱魔。三惡苦果。黃門等身。忍位裁而不受。是降",
    "X34n0638_007:0317c01": "薀魔。分段死中。少得自在。是降死魔。降天魔者。唯大",
    "X34n0638_007:0317c02": "羅漢身證那含。及登地已去。方能伏也。此解狹。且地",
    "X34n0638_007:0317c03": "前菩薩。亦降天魔。華嚴之十住菩薩。八相成道。故知",
    "X34n0638_007:0317c04": "地前亦降天魔也。",
    "X34n0638_007:0317c05": "言三通妙真等者。問何名妙真之證淨。答二解。一約",
    "X34n0638_007:0317c06": "能證解。二約所證解。且初之妙。以離麤得名。真者。離",
    "X34n0638_007:0317c07": "妄為稱。證淨者。即四證淨。佛法僧戒此四法。是所緣",
    "X34n0638_007:0317c08": "境。能緣無漏智。證達此理。名之為證。無漏智與信心",
    "X34n0638_007:0317c09": "相應。同緣四法。名之為淨。只此四般境。離麤離妄。即",
    "X34n0638_007:0317c10": "是妙真。即是證淨。故名通妙。真之證淨。准此即是能",
    "X34n0638_007:0317c11": "通達彼妙真。及四證淨者。是信之力能也(如人媒)。二約",
    "X34n0638_007:0317c12": "所證解。見道門中。四諦理名為妙真。離妄垢染。故稱",
    "X34n0638_007:0317c13": "淨。今明修行之人。證獲得故。名為證淨。金問云。無分",
    "X34n0638_007:0317c14": "別智。證之時有戒。可然。如何有佛僧。以理上。無假者",
    "X34n0638_007:0317c15": "身故。答若約別體。即不許同體。何妨由此。潞府智上",
    "X34n0638_007:0317c16": "說同體三寶。金約理上。說同體也。且潞云。無分別智",
    "X34n0638_007:0317c17": "及俱時心所。總名為覺。覺察分別。故名佛寶。不捨自",
    "X34n0638_007:0317c18": "體。名法寶。假者名僧寶。定道二名。戒也。金云。理是覺",
    "X34n0638_007:0317c19": "性名佛。當體名法。無乖諍名僧。問何名四不懷信。答",
    "X34n0638_007:0317c20": "四是境。只此佛法僧戒。不可破懷能緣之心。信此不",
    "X34n0638_007:0317c21": "懷。不懷之家信。依主釋。二云。四是境。信是能緣心。能",
    "X34n0638_007:0317c22": "緣信心堅固。名不可壞。此是境家之不懷信。依主釋。",
    "X34n0638_007:0317c23": "或不壞即信。持業釋。但與無分別智相應信心。證三",
    "X34n0638_007:0317c24": "寶境。出觀已後。逢三寶。信心不退。名四不壞也。問何",
    "X34n0638_007:0318a01": "唯立四不壞信。更不增減耶。答證於聖果。要因四大",
    "X34n0638_007:0318a02": "證之。譬如有人入於大海。採寶之時。便具四事。一者。",
    "X34n0638_007:0318a03": "事須得導師。二須粮食。三須得伴侶。四須得乘馭。佛",
    "X34n0638_007:0318a04": "為導師。法為粮食。僧為同侶。戒為乘馭。問何故先歸",
    "X34n0638_007:0318a05": "依佛。次歸依法。後歸依僧。答佛是能說法人。故初歸",
    "X34n0638_007:0318a06": "依。法是所說。次歸依。僧是所度根。故後歸依也。問唯",
    "X34n0638_007:0318a07": "真見道。亦通餘耶。答九十八之預流果中。唯得名淨",
    "X34n0638_007:0318a08": "相。餘果位名圓滿淨。於最極果。說為第一圓滿淨(上一",
    "X34n0638_007:0318a09": "句標)。",
    "X34n0638_007:0318a10": "言能越惡道者。信佛故。離地獄道。信法故。能越餓鬼",
    "X34n0638_007:0318a11": "道。信僧故。離畜生道。又云。或一一皆通離三惡道。",
    "X34n0638_007:0318a12": "言離貧賤因者。由信攝律儀戒攝善法戒。因生勝處",
    "X34n0638_007:0318a13": "正離賤因。由信饒益有情戒。施他豐財。正離貧因。",
    "X34n0638_007:0318a14": "言故論亦說信等者。引教例成也。見道真智。正名現",
    "X34n0638_007:0318a15": "觀。顯察四諦理故。信能助此現觀增明。亦名現觀。唯",
    "X34n0638_007:0318a16": "識九云。此二見道。與六現觀。相攝云何。五十五云。現",
    "X34n0638_007:0318a17": "觀者。決定義。明了義。於諸諦中。決定妙慧。而為體故。",
    "X34n0638_007:0318a18": "明了現前。而觀境故。唯識云。一思現觀。謂最上品。喜",
    "X34n0638_007:0318a19": "受相應。思所成慧。最上品者。勝故。喜相應者。明利故。",
    "X34n0638_007:0318a20": "由此思所成慧。能觀諸法。苦空等引生暖等。思引修",
    "X34n0638_007:0318a21": "故。從因為名。名思現觀。第二信現觀同時信心有力。",
    "X34n0638_007:0318a22": "助觀增明。謂緣於三寶。世出世間決定淨信。令不退",
    "X34n0638_007:0318a23": "轉。隣近為名。名現觀。信非是慧。忍可慧故。牟云。此上",
    "X34n0638_007:0318a24": "二通漏無漏。第三戒觀。謂無漏戒。除破戒垢。令觀增",
    "X34n0638_007:0318b01": "明。解云。無漏定共。道共無表色。相助斷惑故。亦能助",
    "X34n0638_007:0318b02": "觀憎明故。四現觀。智諦現觀。此唯無漏緣。非安立諦",
    "X34n0638_007:0318b03": "為境。以慧為性。通根本後得智。智者。割斷義。諦者境",
    "X34n0638_007:0318b04": "智。能現見諦境。從境立名。名現觀。第五現觀邊。智諦",
    "X34n0638_007:0318b05": "現觀。通世間出世。智慧為自性。邊者。是智諦現觀之",
    "X34n0638_007:0318b06": "後邊。相形為名。名邊智諦。現觀解之。唯所後得。了悟",
    "X34n0638_007:0318b07": "俗邊故。第六究竟現觀。所作已辦。名為究竟。現觀見",
    "X34n0638_007:0318b08": "諸諦。名為現觀。謂盡智等十智。然智無漏。",
    "X34n0638_007:0318b09": "言四荷至等者。荷者負也。至德者。佛果菩提。名為至",
    "X34n0638_007:0318b10": "德。令心有二功能。一能荷負至德。二亦能與至德。為",
    "X34n0638_007:0318b11": "嘉依。嘉由善也。即是善依也。二云。所三乘無學果。總",
    "X34n0638_007:0318b12": "名至德。論信之一法。與三乘無學果。為善依也。三云。",
    "X34n0638_007:0318b13": "因中萬善。是眾德。亦名至德。信為至德之嘉依也。依",
    "X34n0638_007:0318b14": "者。依憑依託。一切善法。依信而生。信為善依也。",
    "X34n0638_007:0318b15": "言信者食法味等者。問信有何功德。答疏云。信者。食",
    "X34n0638_007:0318b16": "法味等善手也。三乘聖眾法。名學佛法者。一乘教法。",
    "X34n0638_007:0318b17": "猶如法食。信心一个。是食法味之嘉手。學佛法者。以",
    "X34n0638_007:0318b18": "信為手。智度論云。入三昧海。以信為本。亦有疏云。飲",
    "X34n0638_007:0318b19": "法味。亦云。知應從多本。然食為正也。",
    "X34n0638_007:0318b20": "言以信為手等者。法合也。三乘聖人。名學佛法者。三",
    "X34n0638_007:0318b21": "乘教理。由如法食。信心一个。是食法味之嘉手。以信",
    "X34n0638_007:0318b22": "為手。",
    "X34n0638_007:0318b23": "言以信為牙者。無手不能取食。無牙不能斷草。象以",
    "X34n0638_007:0318b24": "其牙。損噬諸總。捨喻於牙。能棄惡法。此捨不是捨施",
    "X34n0638_007:0318c01": "之捨。是捨受之捨。但是善十一中。行捨名捨。論云。云",
    "X34n0638_007:0318c02": "何名行捨。精進三根。令心平等正直無功用住為性。",
    "X34n0638_007:0318c03": "對治掉舉。靜住為業。意道由不放逸。先除雜染。捨復",
    "X34n0638_007:0318c04": "令心寂靜而住。即能損惡。如牙噬物。而能斷草也。沼",
    "X34n0638_007:0318c05": "云。象有六牙。伏諸猛獸。修行之人。有行捨。能對治六",
    "X34n0638_007:0318c06": "障。修行六度。以布施攝貧窮。以持戒攝毀禁。以忍辱",
    "X34n0638_007:0318c07": "攝嗔恚。以精進攝懈怠。以禪定攝禮意。以智慧攝愚",
    "X34n0638_007:0318c08": "癡也。",
    "X34n0638_007:0318c09": "言以念為頸等者。論云。云何名念。於曾習境。令心明",
    "X34n0638_007:0318c10": "記不忘為性。定依為業。謂憶持曾所受境。令不忘。一",
    "X34n0638_007:0318c11": "切能引於定。如頸連持於身。不數猶於念。令前不忘。",
    "X34n0638_007:0318c12": "又云。頸連身首。而令不斷。念能持善心不絕。凡象頸",
    "X34n0638_007:0318c13": "者。此而無迴曲。有專直之用。念修善法。有不散之功。",
    "X34n0638_007:0318c14": "故學佛法者。須得其念。念有二種。一者正念。即明記",
    "X34n0638_007:0318c15": "憶持諸法。二者邪念。即入邪見稠林。下云。復有諸鬼。",
    "X34n0638_007:0318c16": "其咽如針。即邪念也。",
    "X34n0638_007:0318c17": "言以慧為頭者。雖有頸無頭。不能見物。事須得頭。頭",
    "X34n0638_007:0318c18": "能引導。見善見惡。雖有念無慧。不能簡擇。事須得慧。",
    "X34n0638_007:0318c19": "以慧為頭。頭上有眼見物。引身不墮坑壍也。",
    "X34n0638_007:0318c20": "言於其兩肩等者。自利行為一肩。利他為一肩。一切",
    "X34n0638_007:0318c21": "善法。皆依自利利他行。向上安立。名擔集善法也。或",
    "X34n0638_007:0318c22": "戒定為兩肩。發生智慧。或以慚愧二法。為兩肩也。",
    "X34n0638_007:0318c23": "言象所飲噉等者。永云。象飲噉必假鼻已取物。學佛",
    "X34n0638_007:0318c24": "法者。事須最初生信。信能取法。喻之於手。捨能防惡。",
    "X34n0638_007:0319a01": "況之以牙。念能持慧。比之於頸。慧能前道。譬之頸也。",
    "X34n0638_007:0319a02": "言五七聖等者。沼云。在佛果位。名為聖財。若在因位。",
    "X34n0638_007:0319a03": "名法財。元由初也。天地之初胎者。始也。出生之初故。",
    "X34n0638_007:0319a04": "胎者。人倫之始。爾疋云。初裁首基。肇祖元胎。俶落權",
    "X34n0638_007:0319a05": "輿始也。胎者胎藏。十月滿足。遂成人道。皆從胎藏。而",
    "X34n0638_007:0319a06": "與意言。學者如世懷胎。必誕其子。法中論兆前一劫。",
    "X34n0638_007:0319a07": "修習無量善根。熏發種子。如懷胎者。入見道時。斷二",
    "X34n0638_007:0319a08": "障顯二空。理智生如來家。住極喜地。證真平等。如誕",
    "X34n0638_007:0319a09": "生也。故言元胎。胎由始也。問七聖財中。何法最為元",
    "X34n0638_007:0319a10": "始。答最初信也。財者聖法財。是法財之初也。",
    "X34n0638_007:0319a11": "言學者大商等者。三乘人修行。取佛果菩提。名大商。",
    "X34n0638_007:0319a12": "求二乘果。名小商。果位菩提涅槃名寶所。此是足珍",
    "X34n0638_007:0319a13": "寶處。此菩薩如經記。佛如財主。菩薩向佛邊聽法。便",
    "X34n0638_007:0319a14": "是學者補貨物。元規者。元由初也。規由求也。初規求",
    "X34n0638_007:0319a15": "法寶。獲聖財處。事須最初生信也。簡異世間。故名聖",
    "X34n0638_007:0319a16": "財。若准瑜伽論故。世間出世間財。凡則有四種。一適",
    "X34n0638_007:0319a17": "意財。謂珍寶金銀等。令心悅樂。二憎長財。謂按摩等。",
    "X34n0638_007:0319a18": "長養四大故。三吉祥財。如俗端午。續壽命衣物等。四",
    "X34n0638_007:0319a19": "住持財。如宅舍家主飲食等。任持身命。問凡聖二財。",
    "X34n0638_007:0319a20": "勝劣云何。答世財四種。設暫得而還無。法寶七財。一",
    "X34n0638_007:0319a21": "獲得而長有故。大論第五。挍量勝劣。有五重。一行世",
    "X34n0638_007:0319a22": "間之財長。不善行出世財長行。二樂。世間財。暫時安",
    "X34n0638_007:0319a23": "樂。出世財長時究竟安樂。三遍。世財不遍益。出世財",
    "X34n0638_007:0319a24": "遍益一切。四時。世間財有無不恒。出世財長時常有。",
    "X34n0638_007:0319b01": "五地。世財唯欲界五趣。出世財遍九地。六引。世財引",
    "X34n0638_007:0319b02": "生死。出世財能至菩提。七盡。世間財寶。暫有還無。出",
    "X34n0638_007:0319b03": "世之財無竭盡。八奪。世財為他所奪。出世之財。化終",
    "X34n0638_007:0319b04": "不奪。九往。世間之財不往後。出世之財。隨往後世十",
    "X34n0638_007:0319b05": "足。世財無厭足。出世之財。果滿知足。十一恐怖。世間",
    "X34n0638_007:0319b06": "財寶。畜即心驚。出世之財。恒然安樂。十二怨。世間財",
    "X34n0638_007:0319b07": "寶。共畜諍競生。即招怨家。出世之財。自他無諍和合。",
    "X34n0638_007:0319b08": "如乳。十三灾害。世財有灾害。出世之財。畢竟無礙。十",
    "X34n0638_007:0319b09": "四嬈惱。世間之財。生老病死燒之憂。出世之財。無老",
    "X34n0638_007:0319b10": "病死。清虗常樂。十五斷除。世間之財。資長憂惱。須斷。",
    "X34n0638_007:0319b11": "出世之財。終不遺棄。",
    "X34n0638_007:0319b12": "言七聖財等者。安云。一信。除疑正見財。二戒。即七眾",
    "X34n0638_007:0319b13": "戒。防非離惡財。三聞。聞是聞所成慧。除疑博達財。四",
    "X34n0638_007:0319b14": "捨。除貪離染財。捨謂行捨。無貪等三根為性。或捨謂",
    "X34n0638_007:0319b15": "捨施。亦以無貪為性。後解為勝。五慧。簡擇勝劣財。即",
    "X34n0638_007:0319b16": "思修二慧。六慚。崇賢進善財。七愧。輕拒暴惡財。此七",
    "X34n0638_007:0319b17": "之中。信為首也。問爭知七聖財。信為首耶。答疏主引",
    "X34n0638_007:0319b18": "顯揚論。排批以信。最為初首也。",
    "X34n0638_007:0319b19": "言善本因等者(昌六反)。信之一法。與九善。為根本故。",
    "X34n0638_007:0319b20": "言俶落者。爾疋云。肇祖元胎。俶落與始也。俶為春之",
    "X34n0638_007:0319b21": "初。萬物之初生也。落為秋之初。萬物之始彫也。故舉",
    "X34n0638_007:0319b22": "春秋之時。攝冬夏之兩節也。詩云。令終有俶。訪予落",
    "X34n0638_007:0319b23": "正。皆始也。天四時亦有信。春以風為信。夏以暑為信。",
    "X34n0638_007:0319b24": "秋以凉為信。冬以寒為信。春無風等。天之失信也(標了)。",
    "X34n0638_007:0319c01": "言欲為本者。起希等。論云。何為欲答於所樂境。起希",
    "X34n0638_007:0319c02": "望為性。勤依為業。牟云。此中意說。將入彼大乘善法",
    "X34n0638_007:0319c03": "時。由前信。信知自身有菩提涅槃之性。次即於此二",
    "X34n0638_007:0319c04": "無上法。起希望心。而欲求之故。名欲為根本。",
    "X34n0638_007:0319c05": "言作意所生者。第六意識。起希望時。必由作意。警覺",
    "X34n0638_007:0319c06": "方生。論第三。云何作意。作意謂能警心為性。於所緣",
    "X34n0638_007:0319c07": "境。引心為業。謂此警覺。應起心種。引生趣境。即是引",
    "X34n0638_007:0319c08": "第六意識。於菩提涅槃之境。故名作意。所生數警覺",
    "X34n0638_007:0319c09": "故。",
    "X34n0638_007:0319c10": "言觸所集起者。雖然作意警心了。心心所法。已生現",
    "X34n0638_007:0319c11": "行。若不得觸。則心心所法離散。事須得觸。和合一聚。",
    "X34n0638_007:0319c12": "心心所緣所前境。是觸功能。論云。云何為觸。觸謂三",
    "X34n0638_007:0319c13": "和。分別變異。令心心所。觸境為性。受想思等。所依為",
    "X34n0638_007:0319c14": "業也。",
    "X34n0638_007:0319c15": "言受所引等者。雖有和合根境。功能當時。領納前境",
    "X34n0638_007:0319c16": "違順之相。還須是受。論云。云何名受。答受謂領納。順",
    "X34n0638_007:0319c17": "違俱非境相為性起愛為業。",
    "X34n0638_007:0319c18": "言定為增上等者。問如何言定。為增上。答若論令心",
    "X34n0638_007:0319c19": "心所。深取所緣。專注一境。是他定功能。散心緣境。如",
    "X34n0638_007:0319c20": "風中燈。無光也。所以一切時中。定心緣境。最勝故。名",
    "X34n0638_007:0319c21": "增上。論云。云何為定。答於所觀境。令心專注一境不",
    "X34n0638_007:0319c22": "散為性。智依為業。遺教言制之一處。無事不辨。",
    "X34n0638_007:0319c23": "言慧為最勝等者。由定令心專注不散。依斯便有。決",
    "X34n0638_007:0319c24": "擇智生。論云。云何名慧。於所觀境。簡擇為性。斷疑為",
    "X34n0638_007:0320a01": "業。謂觀得失俱非境中。由慧推求。得決定故。",
    "X34n0638_007:0320a02": "言解脫為堅固等者。有二解。一者。涅槃真理。稱為解",
    "X34n0638_007:0320a03": "脫。非被所壞。得堅固名。一證得已。纏縛永息。二者。或",
    "X34n0638_007:0320a04": "即勝解因中。印境名勝解。果中離縛。名解脫。纏謂八",
    "X34n0638_007:0320a05": "纏十纏。俱舍云。纏八無慚愧。嫉慳并悔眠。掉舉與昏",
    "X34n0638_007:0320a06": "沈。或十加忿覆。縛者。俱舍云。縛三由三受。解云。樂受",
    "X34n0638_007:0320a07": "悅諸根。順故生貪欲。憂苦是逼迫。違故即生嗔。捨受",
    "X34n0638_007:0320a08": "是中容。遍故愚癡起。又云。縛有三。相應縛者。本來心",
    "X34n0638_007:0320a09": "王心所。是無記法。不是染。由與煩惱貪嗔癡等。同生",
    "X34n0638_007:0320a10": "同滅。縛彼心王。所成雜染性不善性故。名相應縛。相",
    "X34n0638_007:0320a11": "應即縛。二者。所緣縛。所緣本來。不是縛。由被能縛。彼",
    "X34n0638_007:0320a12": "所緣本來所緣境。是無記。法體非是縛。由心王心所。",
    "X34n0638_007:0320a13": "由與貪嗔相應。緣被所緣境。於彼境上起貪縛。彼所",
    "X34n0638_007:0320a14": "緣名所緣縛。三自性縛。根隨煩惱。自性是縛法。名自",
    "X34n0638_007:0320a15": "性縛。後有煩惱所知分別俱生種子。如是皆纏縛所",
    "X34n0638_007:0320a16": "收也。",
    "X34n0638_007:0320a17": "言出離為後等。問何名出離。為後邊。答潞云。覺道菩",
    "X34n0638_007:0320a18": "提為離出。以證得得故。故言圓滿。望出生死盡處。此",
    "X34n0638_007:0320a19": "最居後。故名後邊。二者。果望於因。因之後故。故名後",
    "X34n0638_007:0320a20": "邊。此二解總望三乘果說。問若爾。何故後二。亦向九",
    "X34n0638_007:0320a21": "善。因收也。答或此亦通諸聖弟子。分證理時。聖位對",
    "X34n0638_007:0320a22": "凡夫。亦名後邊。兩解總得。潞約三乘人出分段生死",
    "X34n0638_007:0320a23": "說。疏主約大乘說。問即初地聖位。對地前凡夫。亦名",
    "X34n0638_007:0320a24": "後邊。初地菩薩名覺道滿。答雖不名滿。約當地說。亦",
    "X34n0638_007:0320b01": "名滿。二者。約多分說。亦名覺道滿也。",
    "X34n0638_007:0320b02": "言信既為欲依等者。安信之所由也。緣小乘善。有九",
    "X34n0638_007:0320b03": "因大乘善。只有八因。疏主依瑜伽論。烈八善因。論中",
    "X34n0638_007:0320b04": "只所欲為最初。事須先起欲。然後生諸善法。疏主依",
    "X34n0638_007:0320b05": "論解了。末後反望向前八因。據道理。事須先依信生",
    "X34n0638_007:0320b06": "故。最後兩句。安信之語。故言既為等兼信成九因。",
    "X34n0638_007:0320b07": "言七啟機門等者。啟著開也。根者。眾生根性。只此根。",
    "X34n0638_007:0320b08": "便是其門。根即是門。故名根門。問何名為手。答信是",
    "X34n0638_007:0320b09": "手眾生信心若發。根門即開。信心不發。根門即閉。眾",
    "X34n0638_007:0320b10": "生發信心。便是開根門。眾生不發信心。根門即閉也。",
    "X34n0638_007:0320b11": "故眾生根門。開之與閉。皆由信心。故喚眾生信心。作",
    "X34n0638_007:0320b12": "開根門之勝手也。二云。機即物根。門即教門。三乘五",
    "X34n0638_007:0320b13": "乘教法。與眾生根性。為出離之門。今欲開彼教門。以",
    "X34n0638_007:0320b14": "何為手。答眾生一念信心。是開教門之勝手。無手不",
    "X34n0638_007:0320b15": "可開門。眾生若無信心教門。因何肯說此解。眾生信",
    "X34n0638_007:0320b16": "心為手。如來教為門也。",
    "X34n0638_007:0320b17": "言接教手等者。眾生信心如手。教亦為手。信手教手。",
    "X34n0638_007:0320b18": "兩手相接。置出世故。",
    "X34n0638_007:0320b19": "言俱舍論等者。疏主依何處聖教。說如來教為手。答",
    "X34n0638_007:0320b20": "疏言俱舍等。長行解之。一切眾生。於生死沈淪無救。",
    "X34n0638_007:0320b21": "世尊哀愍。隨授所應。正法教手。拔濟令出生死。生死",
    "X34n0638_007:0320b22": "坭者。十二有支中。五果種子如土。是異熟性故。愛取",
    "X34n0638_007:0320b23": "如水。數溉灌故。無明行類。和泥人。能造作故。生老死",
    "X34n0638_007:0320b24": "支如泥。有漏性故。拔眾生出生死泥。即分段身也。彼",
    "X34n0638_007:0320c01": "說有三義名泥。一沈處喻。深堅通三界。二溺處喻。粘",
    "X34n0638_007:0320c02": "被妻子所粘故。三難出喻。廣傍說六道。難可出故。",
    "X34n0638_007:0320c03": "言後陳正宗為等者。如來擬說正宗。正宗之中。乘教",
    "X34n0638_007:0320c04": "手教眾生句。序分之中。發信心。舉信手。兩手相接。出",
    "X34n0638_007:0320c05": "淤泥故。結歸當經也。",
    "X34n0638_007:0320c06": "言智度論等。此論唯證信心為手也。",
    "X34n0638_007:0320c07": "言八湛等者。賀云。信如水清珠。餘心所等。喻同濁水。",
    "X34n0638_007:0320c08": "珠投濁水。濁水湛清。餘所皆同。心聚皆清。",
    "X34n0638_007:0320c09": "言成唯識等者。問何聖教喚信作珠。答疏云。成唯等。",
    "X34n0638_007:0320c10": "安云。此寶珠置在日月下。能出水火。投濁水中。水則",
    "X34n0638_007:0320c11": "證淨。名水清珠。類同於信。大隨不信。自相渾濁。復能",
    "X34n0638_007:0320c12": "渾濁。餘心心所極穢物。自穢穢他。此信澄清。能淨心",
    "X34n0638_007:0320c13": "等如水清珠。能清濁水。此珠有三種。一陽燧珠。將映",
    "X34n0638_007:0320c14": "日而得火。由有信故。將對智而能生無漏道火。二者。",
    "X34n0638_007:0320c15": "月愛珠。將對月而出水。由此信故。能令眾主得月性",
    "X34n0638_007:0320c16": "水也。三水清珠。能清濁水故。將此信心。投不信心中。",
    "X34n0638_007:0320c17": "能清不信。性水渾濁故。故唯識六云。云何為信。於圓",
    "X34n0638_007:0320c18": "德。能深忍樂欲。心淨為性。是信自體。能治不信。是信",
    "X34n0638_007:0320c19": "之業用。若不信起來。自性渾濁。自體是不淨法。亦能",
    "X34n0638_007:0320c20": "令心心所法。成其不淨。問此信以何為性。答心淨為",
    "X34n0638_007:0320c21": "性。問為復心即是淨。為心俱時淨。為復心之淨。故第",
    "X34n0638_007:0320c22": "一若言心即是淨者。自是心王。淨何關心。所信是心",
    "X34n0638_007:0320c23": "所故。此約持業難也。若心俱時淨者。與慚等又何別。",
    "X34n0638_007:0320c24": "一是心所。與心王相應。何不言慚等淨。第二若言心之",
    "X34n0638_007:0321a01": "淨故者。自是心所。淨何言心淨為性。若離心有淨。此",
    "X34n0638_007:0321a02": "可心所收。若淨即心。信應非心所行。若令心淨。慚等",
    "X34n0638_007:0321a03": "何別。依主難。慚等令心淨。不許是信收。信既令心淨。",
    "X34n0638_007:0321a04": "云何異慚等。隣近難也。慚等心俱起。故彼非是信。信",
    "X34n0638_007:0321a05": "與心俱起。云何異慚等。答慚等雖總有此功能。於中",
    "X34n0638_007:0321a06": "各自別有行相。信之一法。唯能淨心。以心勝故。立淨",
    "X34n0638_007:0321a07": "名。自體是淨。亦能淨一聚心王心所。亦成淨也。如水",
    "X34n0638_007:0321a08": "清珠。能清濁水。慚崇重賢善為性。愧自用輕。拒暴惡",
    "X34n0638_007:0321a09": "為性。雖善非淨為性。今我信者。即用心淨為性。無濫",
    "X34n0638_007:0321a10": "彼失。何得為難。",
    "X34n0638_007:0321a11": "言九建名道等者。建立也。疏云。建立名聞道德之善。",
    "X34n0638_007:0321a12": "蓋不過於信。牟云。名聞利養。宛是僧談。事涉儒書。應",
    "X34n0638_007:0321a13": "言名教五常之教。道謂大道。良由善也。資由助也。問",
    "X34n0638_007:0321a14": "欲擬建立五常名教之大道。以何為善助。答無過於",
    "X34n0638_007:0321a15": "信。信能與彼五常。名教道德。為良資也。簡要敘古說。",
    "X34n0638_007:0321a16": "良由惡也。資由須也。欲擬建立名道。要須信也(上標也)。",
    "X34n0638_007:0321a17": "言宣尼云等者。宣尼者。孔夫子。死後王莾諡號。為文",
    "X34n0638_007:0321a18": "宣王也。善問周達。曰宣。又云。能宣道德。曰宣。尼是字",
    "X34n0638_007:0321a19": "也。夫子姓孔。名丘。字仲尼。論語第六。顏淵云。夫子至",
    "X34n0638_007:0321a20": "衛。子貢問政。夫子為衛君無信。欲去食存信。故有此",
    "X34n0638_007:0321a21": "言。子貢問夫子曰。為政者何。夫子曰。足食足兵存信。",
    "X34n0638_007:0321a22": "即是為政之法。子貢曰。若事不得已而去之。三者何",
    "X34n0638_007:0321a23": "先。夫子曰。去兵。兵者不祥之器。君子不得止而用之。",
    "X34n0638_007:0321a24": "二者必不得已而去。於此二者何先。曰。去食存信。子",
    "X34n0638_007:0321b01": "貢曰。人以食為命。無食即死。子曰。自古皆有死。民無",
    "X34n0638_007:0321b02": "信不立。死者古今之常道。人皆有之。治邦不可失信",
    "X34n0638_007:0321b03": "若無信。縱有食。乃不終天年而死。大國無信。小國不",
    "X34n0638_007:0321b04": "歸。小國無信。大國伐。君無信。臣死。凡夫信至伐。為政",
    "X34n0638_007:0321b05": "章云。子曰。人而無死。不知其可也。乍可抱信而死。不",
    "X34n0638_007:0321b06": "可無信而生。",
    "X34n0638_007:0321b07": "言如大車等者。論語云。人無信不立。如大車無輗。小",
    "X34n0638_007:0321b08": "車無軛。其何以行之哉。云大車即牛車也。輗者即車",
    "X34n0638_007:0321b09": "上轅端頭橫木以縛軛。小車者。駟馬車。軛者。轅端上",
    "X34n0638_007:0321b10": "曲鈎衡。即橫曲木也。",
    "X34n0638_007:0321b11": "言不知其可者。夫人若無信。則無用處。非名人也。",
    "X34n0638_007:0321b12": "言十欵衷誠等者。欵由言也。衷者忠直。誠由實也。問",
    "X34n0638_007:0321b13": "夫子欲擬釰欵曲展忠誠。以何法為善。何法為藉待。",
    "X34n0638_007:0321b14": "答無過於信。信能與欵曲。忠誠為善助。為藉待。信能",
    "X34n0638_007:0321b15": "助忠誠。故云。欵衷誠等(上標了)。",
    "X34n0638_007:0321b16": "言左傳言等者。釋也。牟云。左休明為魯史記中。仲尼",
    "X34n0638_007:0321b17": "所修之經。而作傳廣解。故言左傳也。苟此訓且。",
    "X34n0638_007:0321b18": "言澗溪沼沚等者。爾疋云。水注川曰溪。溪亦澗也。又",
    "X34n0638_007:0321b19": "解云峽水謂云澗。小池曰沼。小沼曰渚。小渚曰沚。毛",
    "X34n0638_007:0321b20": "者草也。是土之毛。猶如人身上毛髮。古詩云。有一由",
    "X34n0638_007:0321b21": "舍公。秉金賣毛髮。蘋者。大萍也。即萍草也。蘩者。即皤",
    "X34n0638_007:0321b22": "蒿。即白蓬蒿也。薀者。積義聚義。藻者。水草有文曰藻。",
    "X34n0638_007:0321b23": "廌由上也。進也。若有信。將澗邊溪邊。沼沚之上。草將",
    "X34n0638_007:0321b24": "來作菜可廌於鬼神。可羞王公。",
    "X34n0638_007:0321c01": "言而況君子等者。引事成也。此事因周平王都洛陽。",
    "X34n0638_007:0321c02": "謂周道陵夷。天子微劣也。鄭武公。鄭伯公。亦是周平",
    "X34n0638_007:0321c03": "王卿士。平王父子。東國之政。傳云。王貳於號。號即西",
    "X34n0638_007:0321c04": "號。公亦事於平王。意中欲得分一半國。計事與西號。",
    "X34n0638_007:0321c05": "公亦作念之。次鄭伯公早知。傳云。鄭伯怨王。王遂諱",
    "X34n0638_007:0321c06": "之。無此事。鄭伯心中不信。遂周鄭交質。周主子子孤。",
    "X34n0638_007:0321c07": "為質於鄭公。鄭公子忽為質於周。注云。王子孤。即平",
    "X34n0638_007:0321c08": "王之子也。後平王崩。國人取王在日意。欲分一半。與",
    "X34n0638_007:0321c09": "西號公。雖二子更質鄭國。仍不賓伏。謀動干戈。夏四",
    "X34n0638_007:0321c10": "月取溫州之麥。秋又取成州之禾。周時十一月為正。",
    "X34n0638_007:0321c11": "昔時四月。即今二月。麥苗正長。次言取者。意交踐踏。",
    "X34n0638_007:0321c12": "秋取成州禾者。昔時秋。即是舍時。五月六月禾苗長",
    "X34n0638_007:0321c13": "成。交踐踏也。溫州者。今河內溫縣成州。即洛陽縣也。",
    "X34n0638_007:0321c14": "傳云。周鄭交惡。兩相嫉也。曰人若無信。交質何益。若",
    "X34n0638_007:0321c15": "人有信。不質亦得。子曰。信不由中。質無益也。明恕而",
    "X34n0638_007:0321c16": "行。惡之以禮。雖無質。誰能間之。苟有明信。澗溪沼沚",
    "X34n0638_007:0321c17": "之毛。蘋蘩薀藻之菜。筐筥錡釜之器。潢汙行潦之水。",
    "X34n0638_007:0321c18": "可廌於鬼神。可羞於王公。況君子結二國。信行之。以",
    "X34n0638_007:0321c19": "禮正。與用質也。圓曰筥。方曰筐。有足曰錡。無足曰釜。",
    "X34n0638_007:0321c20": "停水曰潢。洿流水曰行潦。",
    "X34n0638_007:0321c21": "言此十義中等者。結信義也。初八義依內典。後二義",
    "X34n0638_007:0321c22": "依俗書。則云。真宗明信。即能信之心。俗典言信。乃所",
    "X34n0638_007:0321c23": "信之事。義雖稍別。信且名同。離增減者。增即加增。佛",
    "X34n0638_007:0321c24": "語滅乃減。乃減削佛語也。",
    "X34n0638_007:0322a01": "言正釋其等者。又云。說之所由。立之所以。然則已知。",
    "X34n0638_007:0322a02": "何名如是。我聞之義。故此正釋。其文也。",
    "X34n0638_007:0322a03": "言佛地論等者。都有一十五釋。此標四解。約四般義。",
    "X34n0638_007:0322a04": "解於如是。名依彼轉。轉者解說也。",
    "X34n0638_007:0322a05": "言如有說言等者。但由富貴名。徹遠則聞。喻意舍衛",
    "X34n0638_007:0322a06": "國中。有須達長者。最富如毗沙門天王故言如是。如",
    "X34n0638_007:0322a07": "是者。比況之詞。天王宮中寶物。與長者家中寶物。多",
    "X34n0638_007:0322a08": "少好惡。恰相似。長者家中寶物。與天王寶物。亦相似。",
    "X34n0638_007:0322a09": "今日將阿難。如須達。毗沙門如世尊。意言阿難。法財",
    "X34n0638_007:0322a10": "亦如世尊。無異如毗沙門也。",
    "X34n0638_007:0322a11": "言如是者。法合也。問長者家中寶物多少。於天王宮",
    "X34n0638_007:0322a12": "中寶物。答疏言如是。若多若少。貴賤若不相似。不得",
    "X34n0638_007:0322a13": "名如是者。相似也。法合中有四不異。一所說不異如",
    "X34n0638_007:0322a14": "是。亦亦能詮教也。如是亦所傳。今日傳也。所聞是昔",
    "X34n0638_007:0322a15": "日聞。問長者家中寶物。與天王宮中寶物。多少一種",
    "X34n0638_007:0322a16": "未審所傳所聞之法。莫加減否。疏言。如佛所說也。",
    "X34n0638_007:0322a17": "言定無有異者。問莫名句文改易不同否。疏言。定無",
    "X34n0638_007:0322a18": "有異。故言如是。問阿難昔日聞底法。與昔日佛說法",
    "X34n0638_007:0322a19": "得同否。答依能詮教。昔聞與昔說。定無有異。何名所",
    "X34n0638_007:0322a20": "說不異。如言十方佛土中唯有一乘法等。阿難亦爾",
    "X34n0638_007:0322a21": "(上能詮教同)。",
    "X34n0638_007:0322a22": "言為利樂者。不唯能詮教名句文同。兼所詮理亦同。",
    "X34n0638_007:0322a23": "如來說持。經得六千功德。阿難今日說經利益。與昔",
    "X34n0638_007:0322a24": "日恰同。故言如是。",
    "X34n0638_007:0322b01": "言方便之因者。因即佛果菩提。因汝等所行。是菩提",
    "X34n0638_007:0322b02": "道。若有聞法者。無一不成佛。世尊說法。定為利樂方",
    "X34n0638_007:0322b03": "便之因。阿難所說之法。亦能利樂方便之因。一種利",
    "X34n0638_007:0322b04": "樂。名依譬喻轉也。",
    "X34n0638_007:0322b05": "言或當所說如是等者。佛地論二說。一昔聞同昔說。",
    "X34n0638_007:0322b06": "即阿難望佛為相似。二今聞同昔聞。即今昔相似。問。",
    "X34n0638_007:0322b07": "阿難今日。擬說底法。與昔聞同否。答曰。一切皆同也。",
    "X34n0638_007:0322b08": "故名如是。",
    "X34n0638_007:0322b09": "言二依教誨等者。一則如來昔教誨。二則阿難今日",
    "X34n0638_007:0322b10": "教誨也。",
    "X34n0638_007:0322b11": "言此中如是等者。又云。此中意者。佛當教誨。言汝等",
    "X34n0638_007:0322b12": "如是讀誦經論。此是佛教誨。阿難若欲得分明合。言",
    "X34n0638_007:0322b13": "汝當如我如是而說。",
    "X34n0638_007:0322b14": "言近則傳法等者。有二。一則阿難教誨千羅漢。二則",
    "X34n0638_007:0322b15": "教誨時眾。還言汝等當如是讀誦經論。教誨千大羅",
    "X34n0638_007:0322b16": "漢也。",
    "X34n0638_007:0322b17": "言或告時眾等者。阿難教誨眾。汝當如是依教修行。",
    "X34n0638_007:0322b18": "我昔曾聞來不錯也。問阿難教誨中。前後兩解何別。",
    "X34n0638_007:0322b19": "答前言教誨。勸千大羅漢修行。後言教誨。勸教懃聽",
    "X34n0638_007:0322b20": "也。",
    "X34n0638_007:0322b21": "言三依問答等者。時會。問阿難云。汝當所說昔定聞",
    "X34n0638_007:0322b22": "耶。答言如是我聞。",
    "X34n0638_007:0322b23": "言四依許可等者。二解。一是阿難自許可所說之法。",
    "X34n0638_007:0322b24": "二是佛許可阿難說。前解為勝。",
    "X34n0638_007:0322c01": "言我當為汝等者。思惟道理。如是而作者。威儀法用。",
    "X34n0638_007:0322c02": "如是而說者。文字句義。又云。如是而思意業。如是而",
    "X34n0638_007:0322c03": "作身業。如是而說語業。",
    "X34n0638_007:0322c04": "言謂結集時等者。此五句疏文。是千大羅漢。請阿難",
    "X34n0638_007:0322c05": "說。問結集盡是聲聞。如何喚作菩薩。答二解。一菩薩",
    "X34n0638_007:0322c06": "之名。通三乘有。若喚作摩訶薩。即不得。若求菩提度",
    "X34n0638_007:0322c07": "有情。通二乘有也。二者。聲聞迴心已去。名漸悟菩提。",
    "X34n0638_007:0322c08": "言傳法菩薩等者。阿難許說也。問既千大羅漢。請阿",
    "X34n0638_007:0322c09": "難說。阿難受請否。答疏云。傳法菩薩等。此答中二意。",
    "X34n0638_007:0322c10": "亦許所說法。如是當說。許可法也。所說法皆曾聞來。",
    "X34n0638_007:0322c11": "二許可人。如我所聞。與昔日聞時不異。",
    "X34n0638_007:0322c12": "言或信可言等者。即可也。一此是阿難。自許可心中。",
    "X34n0638_007:0322c13": "擬說底法。為如是法。我昔所聞。所聞之法。齊此當說。",
    "X34n0638_007:0322c14": "更無加減也。二由無量聽者。能生深信。信印可阿難。",
    "X34n0638_007:0322c15": "是事如是。此即聽者許可阿難。初解勝。化度云。或信",
    "X34n0638_007:0322c16": "可者。定令眾生。於所傳教。而生起信。及印可故。名為",
    "X34n0638_007:0322c17": "如是。信可者。是事如是。不信可者云。是事不如是。",
    "X34n0638_007:0322c18": "言真諦三藏等者。律儀有三。一二百五十戒。二雜誦",
    "X34n0638_007:0322c19": "律。三比丘尼律。今言微細律。即雜誦律也。雜明微細",
    "X34n0638_007:0322c20": "事等。亦云小罪也。名微細也。有梵本未譯。",
    "X34n0638_007:0322c21": "言明阿難昇座等者。釋云。阿難昇座。大聖潛加。遂開",
    "X34n0638_007:0322c22": "滿月之容。獨薀世雄之相。如妙高之踞宏海。逈拔眾",
    "X34n0638_007:0322c23": "山。似白鶴之處鷄群。孤標素色。",
    "X34n0638_007:0322c24": "言非佛更起等者。非字。貫此三句。如者。相似義。是者。",
    "X34n0638_007:0323a01": "無非義。我說如十方佛。故言如。我說無非。故言是。為",
    "X34n0638_007:0323a02": "除眾三疑故。故經初言如是。",
    "X34n0638_007:0323a03": "言結集之緣等者。疏主法苑第二。有諸藏章。彼以十",
    "X34n0638_007:0323a04": "門分別。第一即是結集緣起。廣引集藏及付法藏傳。",
    "X34n0638_007:0323a05": "真諦異執疏。及智度論西域記等。合集而說。佛於俱",
    "X34n0638_007:0323a06": "尸那城。入涅槃時。大地六種震動。爾時諸天。禮迦葉",
    "X34n0638_007:0323a07": "足。而說偈言。耆年欲恚慢以除。其形譬如紫金柱。上",
    "X34n0638_007:0323a08": "下端嚴妙無比。眼目清淨如蓮華。說此偈已。白迦葉",
    "X34n0638_007:0323a09": "言。仁者知否。法船破。法城崩。法幢倒。行道人少。惡人",
    "X34n0638_007:0323a10": "熾盛。當以大慈。建立法幢。迦葉奇布。時大迦葉。謂其",
    "X34n0638_007:0323a11": "徒曰。慧日沈照。世界暗暝。善友返奇。眾生顛墜。懈怠",
    "X34n0638_007:0323a12": "比丘。聞此語已。皆大歡喜。更相賀曰。佛般涅槃。我曹",
    "X34n0638_007:0323a13": "安樂也。若有所犯。誰呵制我。迦葉聞已。心更悲傷。慧",
    "X34n0638_007:0323a14": "集法藏。即命徒曰。往俱尸那城。路逢一梵志。手執於",
    "X34n0638_007:0323a15": "蓮華者。從俱尸那城來。云世尊入滅。於是迦葉。即往",
    "X34n0638_007:0323a16": "生怨王處。令造八个槽。王依教敕。便造八个大槽。又",
    "X34n0638_007:0323a17": "索醫人。王亦從命。迦葉問醫。何藥治風等。後從王索。",
    "X34n0638_007:0323a18": "王皆隨與。磨以為榍。煎已為膏。內八槽中。然後執王",
    "X34n0638_007:0323a19": "手。告云。佛般涅槃。已經七日。王聞此語。悶絕而死。迦",
    "X34n0638_007:0323a20": "葉將王。安藥槽中。遍至第八槽裏。王乃還活。以藥資",
    "X34n0638_007:0323a21": "王。還得平復。如是三告。王亦三死。亦如前置藥槽中。",
    "X34n0638_007:0323a22": "依舊還活。迦葉為說一切有為。皆歸磨滅。悉皆無常。",
    "X34n0638_007:0323a23": "如來亦同。王莫憂惱。宜弘大法。以報佛恩應與眷屬。",
    "X34n0638_007:0323a24": "從俱尸那城。王之眷屬。并大迦葉。屈申臂頃。至拘尸",
    "X34n0638_007:0323b01": "那城。王既見佛入滅。又還悶絕。迦葉復以置藥槽中。",
    "X34n0638_007:0323b02": "次第至八。王便得活。佛於衣外。出其雙足。受迦葉禮。",
    "X34n0638_007:0323b03": "一切大眾。亦皆隨禮。准此即是第二七日。安荼毗分",
    "X34n0638_007:0323b04": "云。佛般涅槃。初一七日。造棺及槨。第二七日。佛在棺",
    "X34n0638_007:0323b05": "中。俱尸那城。入出四門。周遊往還。一切大眾。隨後往",
    "X34n0638_007:0323b06": "來。第三七日。棺在香臺。人執火棺。不能令燃。過三七",
    "X34n0638_007:0323b07": "日。迦葉乃至。重開棺槨。更洗佛足。復以新疊。千重纏",
    "X34n0638_007:0323b08": "裹。入棺之後。火從內發。一日之中。焚之都盡。至荼毗",
    "X34n0638_007:0323b09": "了。四眾弟子。見佛涅槃迦葉來至。皆欲涅槃。迦葉即",
    "X34n0638_007:0323b10": "上須彌。打銅犍槌。而說偈言。諸佛弟子。各念於佛。當",
    "X34n0638_007:0323b11": "報佛恩。莫入涅槃。是銅犍槌聲。及迦葉語。遍三千界。",
    "X34n0638_007:0323b12": "皆悉聞知。未生怨王。為大檀越。云諸大弟子。得神通",
    "X34n0638_007:0323b13": "者。皆悉來集得。九百九十九人。除阿難陀。從夏安居。",
    "X34n0638_007:0323b14": "初十五日集。阿闍世王。為大檀越。迦葉入定。觀見阿",
    "X34n0638_007:0323b15": "難。由在學地。從禪定起。牽出阿難。汝結未盡。不應住",
    "X34n0638_007:0323b16": "此。汝有五過。一請彥女人。二踊佛衣。三索水不與。四",
    "X34n0638_007:0323b17": "將馬音藏示女人。五不請佛住世。阿難言不識是非。",
    "X34n0638_007:0323b18": "信上座語。願求懺悔。悔訖遣出門外。迦葉然後入來。",
    "X34n0638_007:0323b19": "即自閉門。大眾議曰。誰結毗尼。阿那律曰。舍利弗。有",
    "X34n0638_007:0323b20": "弟子憍梵波提。結毗尼尼藏。得使信往忉利天中。喚",
    "X34n0638_007:0323b21": "喚不來。憍梵波提說偈言。憍梵波提頭面禮。眾妙第",
    "X34n0638_007:0323b22": "一大德僧。如來入滅我亦滅。如大象去象子隨。是時。",
    "X34n0638_007:0323b23": "阿難希求漏盡。慇懃疲極。欲臥就床。廓然大悟。如日",
    "X34n0638_007:0323b24": "破暗。三明六通。具八解脫。數億天人。圍繞阿難。夜到",
    "X34n0638_007:0323c01": "僧堂。繞門而喚。迦葉令於戶鑰孔中入來。入大眾已。",
    "X34n0638_007:0323c02": "師子無畏。迦葉逕見。八萬餘人眾。叉手立迎。迦葉集",
    "X34n0638_007:0323c03": "云。善來阿難。便就高座。條流眾僧。迦葉高聲。大令眾",
    "X34n0638_007:0323c04": "云。欲度苦者。皆來至此。如佛所說。種種諸法。除眾生",
    "X34n0638_007:0323c05": "苦。阿難說當知。天龍鬼神。四部弟子。四果聖人。諸軍",
    "X34n0638_007:0323c06": "眾。聞皆令至。大眾次第。坐十二由旬。阿難居中。如月",
    "X34n0638_007:0323c07": "圓滿。帝釋在右。梵王在左。侍奉阿難。如佛在時。時天",
    "X34n0638_007:0323c08": "帝釋。說偈讚歎。一切天子。皆大欣悅。如見世尊。阿難",
    "X34n0638_007:0323c09": "無畏。容儀巍巍。如日光明。既得漏盡。項背圓明。照於",
    "X34n0638_007:0323c10": "大眾。眾起咸嘆。天魔聞之。欲將妻子并兵眾。滅此殘",
    "X34n0638_007:0323c11": "法四輩弟子。爾時阿難。以智慧力。迦葉已精進力。申",
    "X34n0638_007:0323c12": "手執魔。而以三屍。繫其頸上。第一人屍。二狗屍。三蛇",
    "X34n0638_007:0323c13": "屍。膖脹難近。魔便請言。迦葉見放。羅漢不應見困於",
    "X34n0638_007:0323c14": "人。我前極擾世尊。未曾如是見困。阿難迦葉遂誓彼",
    "X34n0638_007:0323c15": "言。□若亂眾。屍還挂頸。波旬遂起。迦葉勅眾。皆當靜",
    "X34n0638_007:0323c16": "聽。諸王普起。叉手侍立。阿難長歎。師子振欠。四顧告",
    "X34n0638_007:0323c17": "言。如是我聞等。眾聞說如是我聞一時等言。一億天",
    "X34n0638_007:0323c18": "女。得法眼淨。結為四藏。結集諸經。以為一藏。律為一",
    "X34n0638_007:0323c19": "藏。論為一藏。錄諸異法。合集諸經。以為一藏。千大阿",
    "X34n0638_007:0323c20": "羅漢。聞如是言已。上昇虗空。高七多羅樹。云無常力",
    "X34n0638_007:0323c21": "大。我近始眼見耳聞。佛自說法。今日乃言如是我聞。",
    "X34n0638_007:0323c22": "苦哉苦哉。集法已竟。其年十二月。未生怨王崩。大迦",
    "X34n0638_007:0323c23": "葉入鷄頭山。大眾皆散。",
    "X34n0638_007:0323c24": "言注法華等者。注此經人甚多。有京兆韋詮。晉劉虬。",
    "X34n0638_007:0324a01": "僧叡法師等。人所引即劉虬注。",
    "X34n0638_007:0324a02": "言感應之端者。眾生大乘根性熟。感佛降生。眾生為",
    "X34n0638_007:0324a03": "能感。端者首也。佛是一切眾生歸投處。是眾生端首。",
    "X34n0638_007:0324a04": "左傳云。所論唯信。信者。言之端也。善之主也。如縣令",
    "X34n0638_007:0324a05": "拜大。大減於當時。並是感應之事。如君王有德。即有",
    "X34n0638_007:0324a06": "芝草生。慶雲現。鳳凰來翔。麒麟至等。",
    "X34n0638_007:0324a07": "言如以順機等者。賀云。佛順於機。授法名如。眾生無",
    "X34n0638_007:0324a08": "非稱之為是。機既無非。感於如來。如來順機以出世。",
    "X34n0638_007:0324a09": "故名為應。",
    "X34n0638_007:0324a10": "言眾生以無非等者。如下鶖子三請說經。是無非如",
    "X34n0638_007:0324a11": "來。問云。佛告舍利弗。如是妙法。諸佛如來。時乃說之",
    "X34n0638_007:0324a12": "即是如來□為應。如五千退席。此是有非。不名無非",
    "X34n0638_007:0324a13": "也。",
    "X34n0638_007:0324a14": "言名教者。潞云。名者。即一部之都名。教者。即一部之",
    "X34n0638_007:0324a15": "教。",
    "X34n0638_007:0324a16": "言注無量等者。即慧表法師注也。",
    "X34n0638_007:0324a17": "言至人者。即至極之人。名為至人。四果及十地菩薩。",
    "X34n0638_007:0324a18": "但名聖人。唯我世尊。名至人也。六無為中。無量義是",
    "X34n0638_007:0324a19": "第六真如無為也。",
    "X34n0638_007:0324a20": "言顯如等者。問言顯如。理在不疑。諸小乘經論。唯說",
    "X34n0638_007:0324a21": "無為。何言顯如。答今順本經。言顯如也。縱說小乘。從",
    "X34n0638_007:0324a22": "無住本。立一切法。有為無為之法。皆依真如。今言顯",
    "X34n0638_007:0324a23": "如。何失。維摩云。一切法亦如也。",
    "X34n0638_007:0324a24": "言[玩-兀+正]公等者。即梁朝志公和尚。公是五等諸侯之上",
    "X34n0638_007:0324b01": "首。國尊敬道德。比之上公。此中多約性以辨。",
    "X34n0638_007:0324b02": "言第一句如是等者。相云。我法體無。今執為有增益",
    "X34n0638_007:0324b03": "法體。故得謗名。如實不教人。言他教人。即是謗也。此",
    "X34n0638_007:0324b04": "亦如是。且第一句有者。約遍計性為言。遍計性體空。",
    "X34n0638_007:0324b05": "言其有者。即增益謗也。",
    "X34n0638_007:0324b06": "言第二句等者。牟云。有為無為。名為有牛車寶所。體",
    "X34n0638_007:0324b07": "是非無。即是依圓。是有令撥為無。即損減也。",
    "X34n0638_007:0324b08": "言第三句等者。如清辨宗計牛車寶所。俗諦門中。境",
    "X34n0638_007:0324b09": "智俱有。真諦門中。境智俱無。不同中道宗解。於真諦",
    "X34n0638_007:0324b10": "亦有亦無。亦有即依圓。亦無即遍計空。即彼計俗諦",
    "X34n0638_007:0324b11": "亦有。真諦亦無。有無相違。相違即謗也。",
    "X34n0638_007:0324b12": "言第四句等者。此小乘□執。牛車非有。羊鹿非無。不",
    "X34n0638_007:0324b13": "了權實。名愚癡謗。小乘若言涅槃是有者。涅槃應同",
    "X34n0638_007:0324b14": "老死相。若言涅槃是無者。涅槃同斷滅法。真如妙有。",
    "X34n0638_007:0324b15": "不得言有。亦不得言無也。",
    "X34n0638_007:0324b16": "言第五句等者。展轉執法有無。是戲論故。說法者。有",
    "X34n0638_007:0324b17": "須言有。無即言無。何故乃言非非有還是有。非非無",
    "X34n0638_007:0324b18": "即還是無。言是成戲論也。五句皆言如是此經者。問",
    "X34n0638_007:0324b19": "如是此經。離增益謗耶。答疏言。如是此經離執有增",
    "X34n0638_007:0324b20": "益謗。問如是此經。離損減謗耶。答疏言如是此經離",
    "X34n0638_007:0324b21": "執無損減。餘准知此。寶公。解如是之義。未必偏屬法",
    "X34n0638_007:0324b22": "華。但損法也。",
    "X34n0638_007:0324b23": "言光宅等者。光宅是寺名。在潤州江寧縣。梁武帝。後",
    "X34n0638_007:0324b24": "捨宅為寺。雲法師。俗姓周。與莊嚴旻開善藏。俱擅聲",
    "X34n0638_007:0324c01": "價。時人謂之鼎足僧。昔有一女人。每常發願。願生得",
    "X34n0638_007:0324c02": "一兒。講法華經。即稱心矣。後夢一僧云。與汝作兒夢",
    "X34n0638_007:0324c03": "畢三兩日間。遂覺懷孕。後誕生一子。滿宅有紫雲色。",
    "X34n0638_007:0324c04": "三日光照其宅。後為子設滿月齊。具述上事。從僧乞",
    "X34n0638_007:0324c05": "字。僧與作字。名為紫雲。七歲出家。至十三。講法華經。",
    "X34n0638_007:0324c06": "從茲不絕講。一百餘遍。感得龍天來聽。其時值天旱。",
    "X34n0638_007:0324c07": "武帝請講斯經祈雨。法師遂偏講藥草喻品經。至四",
    "X34n0638_007:0324c08": "方俱下。其雨並足。具如高僧傳說。",
    "X34n0638_007:0324c09": "言如是將傳等者。即一部之經。意言結集之時。將傳",
    "X34n0638_007:0324c10": "所聞。昔時佛教。如是之言。是故經前。題舉一部也。",
    "X34n0638_007:0324c11": "言即為我聞作等者。攝云。若不先損。所聞之經。即言",
    "X34n0638_007:0324c12": "我聞者。我聞於何意。欲彰其自聞。所以先標如是。呼",
    "X34n0638_007:0324c13": "謂呼召。轍謂軌轍。既言如是。須辨我聞。說此如是。二",
    "X34n0638_007:0324c14": "字能呼彼我聞。而與彼為軌轍也。耳字助句。有車轍",
    "X34n0638_007:0324c15": "方得能行。由有法故。我方得聞。故呼如是。與我聞為",
    "X34n0638_007:0324c16": "軌轍。",
    "X34n0638_007:0324c17": "言梁武等者。如即損法。是為定詞。名為如是。此解即",
    "X34n0638_007:0324c18": "顯阿難自明。是佛所說。非己說故。",
    "X34n0638_007:0324c19": "言長耳等者。梵云那連提黎耶舍。隨言尊。北印度烏",
    "X34n0638_007:0324c20": "長國人也。形貌環奇。頂如肉髻。耳長而聳。目正處中。",
    "X34n0638_007:0324c21": "有異常倫。特為殊相。北齊時。遊化至齊。未久遇周武",
    "X34n0638_007:0324c22": "帝滅法。避難潛遊。大隨御宇。重興三寶。降詔書。請來",
    "X34n0638_007:0324c23": "弘譯。年一百歲。住大興善寺也。",
    "X34n0638_007:0324c24": "言就佛等者。問同說共說。二有何別。答言說與法體",
    "X34n0638_007:0325a01": "同。名之為共。如言十方佛土中唯有一乘法。法體實",
    "X34n0638_007:0325a02": "爾。更不說言。有三說同。於法稱法。而談名不異。",
    "X34n0638_007:0325a03": "言由此同說等者。路云。三十初後。可名同說。中間就",
    "X34n0638_007:0325a04": "法同說。□□隱。如如而說。說令證。故名同說。又解。由",
    "X34n0638_007:0325a05": "此同說。令前佛寶。稱理無謬。令前法寶。所傳不異。令",
    "X34n0638_007:0325a06": "前僧寶。故經可信。總結三文(此解緣)。",
    "X34n0638_007:0325a07": "言已上合有一十五等。攝云。佛地為四。三疑為七。經",
    "X34n0638_007:0325a08": "法華八。注無量義九。五謗為十。光宅為十一。武帝為",
    "X34n0638_007:0325a09": "十二。長耳為十五。攝難云。佛地一人。何故開之。寶公",
    "X34n0638_007:0325a10": "長耳。何故合之。由此總開合有二十一釋。",
    "X34n0638_007:0325a11": "言傳法菩薩者。問阿難是小乘人。何言菩薩。答阿難",
    "X34n0638_007:0325a12": "應化聲聞。實是菩薩。又云。授記已後。總成漸悟菩薩。",
    "X34n0638_007:0325a13": "亦何相違。如迦葉畢鉢羅窟結集。阿難在中。即是聲",
    "X34n0638_007:0325a14": "聞。文殊在鐵圍山間。結集大乘三藏。阿難在中。即是",
    "X34n0638_007:0325a15": "菩薩。",
    "X34n0638_007:0325a16": "言非謂我者。但是傳法菩薩。自損己身。即言我聞。非",
    "X34n0638_007:0325a17": "謂定屬阿難。如文殊菩薩將大眾。於鐵圍山間。結集",
    "X34n0638_007:0325a18": "大乘。即是文殊自指己身言我聞。故言非定屬一人。",
    "X34n0638_007:0325a19": "又解。亦通諸國聞經。此阿羅漢等。故知非屬一人。",
    "X34n0638_007:0325a20": "言我謂諸薀等者。則云。佛地論意。顯總。於色等諸薀。",
    "X34n0638_007:0325a21": "隨世俗立假者名。故唯識云。世間聖教。說有我法。但",
    "X34n0638_007:0325a22": "由假立。非實有性。然假有二。一無體隨情假。即諸世",
    "X34n0638_007:0325a23": "間我中。隨妄情。假說有我。二有體施設假。即諸聖教。",
    "X34n0638_007:0325a24": "有法體上。強為施設。假說有我。前解亦名無依於有。",
    "X34n0638_007:0325b01": "其後義亦名依於體。迷情了知。前說別故。今此我言。",
    "X34n0638_007:0325b02": "但當後義。故唯識論。引契經云。為對遣愚夫。所執實",
    "X34n0638_007:0325b03": "我法。故於識所變。假說我法名。",
    "X34n0638_007:0325b04": "言妄所執等者。論云。諸所執我。略有三種。一者執我。",
    "X34n0638_007:0325b05": "體常周遍。量同虗空。隨所造業。受苦樂故。此勝數我",
    "X34n0638_007:0325b06": "意言。此我有二義。一者常。初後故。二者遍。遍五趣故。",
    "X34n0638_007:0325b07": "隨處造業等。解彼常遍二義所由。此中又別。若數論。",
    "X34n0638_007:0325b08": "我是實非。言造作故。若勝論。我實句義攝。體能作非",
    "X34n0638_007:0325b09": "受。合名造作業。受苦樂故。二者執我。其體雖常。而量",
    "X34n0638_007:0325b10": "不定。隨身大小。有卷舒故。此離計我。隨身大小。顯不",
    "X34n0638_007:0325b11": "定因。身大我即大。如油滴水。水大小故。如我依身。身",
    "X34n0638_007:0325b12": "大小故。我亦大小。三者執我。體常至細。由如極微。潛",
    "X34n0638_007:0325b13": "轉身中。作事業故。此獸主外道。遍出之我。此二外道。",
    "X34n0638_007:0325b14": "同作此計。潛轉身中。顯我小因。巡歷諸根。而有作用。",
    "X34n0638_007:0325b15": "有似佛法。第六意識。今此總敘。三計五師。餘九十五",
    "X34n0638_007:0325b16": "種不異此三。故破初計。先破數論。受者我。量云。汝所",
    "X34n0638_007:0325b17": "執我。是有法。應不隨身能受苦樂故。宗。因云。一許常",
    "X34n0638_007:0325b18": "故。二許遍故。同喻。如虗空。次破勝論師。作者我。量云。",
    "X34n0638_007:0325b19": "汝所執我。是有法。應不隨身能造諸業故。宗。因云。無",
    "X34n0638_007:0325b20": "動轉故。同喻。如虗空。第二計中。初常住破卷舒。後以",
    "X34n0638_007:0325b21": "卷舒破常住。初量云。汝所執我。是有法。非常住故。宗",
    "X34n0638_007:0325b22": "因云。許卷舒故。同喻。如槖籥風。槖是鞴袋。籥者留運",
    "X34n0638_007:0325b23": "吹也。第三計中。初破本計。後破轉救。初破量云。汝所",
    "X34n0638_007:0325b24": "執我。是有法。於一剎那。應不能令大身遍動故。宗。因",
    "X34n0638_007:0325c01": "云。以由極小由故。如極微。彼救云。非一剎那即能遍",
    "X34n0638_007:0325c02": "動。次第而轉。以迅疾故。如旋火輪。破彼量云。汝所執",
    "X34n0638_007:0325c03": "我。是有法。應非常一故。宗因云。有往來故。同喻。如旋",
    "X34n0638_007:0325c04": "火輪。外道問曰。世人著我。不著無我。明知有我如虗",
    "X34n0638_007:0325c05": "空。無人不計人。故有人無人執。有人執薀有我。明知",
    "X34n0638_007:0325c06": "薀有我。答曰。於無我中。橫計為我。如翳眼。見有空華。",
    "X34n0638_007:0325c07": "華體豈為有。並曰。翳目見有華。華體非實有。妄心執",
    "X34n0638_007:0325c08": "有我。我體本來無。見華之時體無。執我之時。我非有。",
    "X34n0638_007:0325c09": "外人問。若無我。十二因緣。誰人云如是次第生起。如",
    "X34n0638_007:0325c10": "人量物。一二隨生。如世人能量所量。由人一二生緣",
    "X34n0638_007:0325c11": "起。若無我。誰人云次第起。答曰。無明及愛。生死不絕。",
    "X34n0638_007:0325c12": "何要我耶。世間種植。枝葉次第。豈皆有我。如世芽莖",
    "X34n0638_007:0325c13": "等。次第不由我。緣起雖無我。何妨次第生。授上所破。",
    "X34n0638_007:0325c14": "故知是妄。",
    "X34n0638_007:0325c15": "言二假施設等者。糅云。謂樂淨常我。唯依涅槃。以解",
    "X34n0638_007:0325c16": "斯者。今言法身之上。離逼迫故。名之為樂。無鄣垢",
    "X34n0638_007:0325c17": "染。稱之為淨。離四相故名。為常。無為自在。故名為",
    "X34n0638_007:0325c18": "我。",
    "X34n0638_007:0325c19": "言除二乘倒者。謂如來密意。說一切法。皆悉無常苦",
    "X34n0638_007:0325c20": "空無我。二乘聞已。不了所執。一切法者。皆是苦空。非",
    "X34n0638_007:0325c21": "唯世間。乃至涅槃。亦是苦空。世尊見此二乘執己。故",
    "X34n0638_007:0325c22": "為說言。大般涅槃有常樂我淨非苦空等。潞云。佛令",
    "X34n0638_007:0325c23": "修無常等觀時。非但於自身作無常等解。亦於如來",
    "X34n0638_007:0325c24": "觀。為無常等解。彼計如來十五界。並是有漏故。佛為",
    "X34n0638_007:0326a01": "除此顛倒解心。於離言涅槃法上。假施設為常樂我",
    "X34n0638_007:0326a02": "淨。如廣百論偈云。諸佛或說常。或時說無我。諸法實",
    "X34n0638_007:0326a03": "相中。無我非無我。初句除二乘倒。次句除凡夫倒。後",
    "X34n0638_007:0326a04": "二句顯實義。又說四念住。除凡夫顛倒。二乘修此。以",
    "X34n0638_007:0326a05": "道果。正證理時。而無一物。後時出觀却觀。觀中而無",
    "X34n0638_007:0326a06": "所有。遂見於前方便道中空無常等。即執此為究竟",
    "X34n0638_007:0326a07": "果。如來與我。同坐解脫床。執佛亦有無常等義。為除",
    "X34n0638_007:0326a08": "此倒。法身之上。假施設有常樂等義。據彼四不可得。",
    "X34n0638_007:0326a09": "故名假施設。",
    "X34n0638_007:0326a10": "言三世流布等者。流者轉義。布者遍義。世間共傳計",
    "X34n0638_007:0326a11": "也。謂如天授佛奴等。今此我者亦爾。今順世間。故亦",
    "X34n0638_007:0326a12": "稱我。論云。我種種相者。謂有情命者。預流一來等。問",
    "X34n0638_007:0326a13": "世流布我。於二執中。是何執攝。答法執攝。不障道故。",
    "X34n0638_007:0326a14": "以賢聖名字。皆世流布故。以名呼召有所表彰。有主",
    "X34n0638_007:0326a15": "宰故。故呼名時。義同於我。即所知障攝。",
    "X34n0638_007:0326a16": "言共傳天授等者。提婆此云天授。達多此云詞授。從",
    "X34n0638_007:0326a17": "天神乞。彼授與之。因已立名。問世流布我。既稱天授。",
    "X34n0638_007:0326a18": "如何阿難順世間。但言我。答有二種。一者總。二者別。",
    "X34n0638_007:0326a19": "總即稱我。別則稱名。阿難但順世間之總稱。故言我",
    "X34n0638_007:0326a20": "聞。",
    "X34n0638_007:0326a21": "言不同前二等者。攝云。非外道故。不同於初妄所執。",
    "X34n0638_007:0326a22": "我非極果故。不同第二。假施設我。由無我執。有自在",
    "X34n0638_007:0326a23": "德。名為無我。之大我即指阿難。如世間說言。不自伐",
    "X34n0638_007:0326a24": "功。其功更大。由悟無我。自在逾增。故名大我。",
    "X34n0638_007:0326b01": "言諸佛法等者。則云。此問有二意。一問何不稱無我。",
    "X34n0638_007:0326b02": "二問何不稱名字。",
    "X34n0638_007:0326b03": "言一言說等者。賀云。假者之上。若說我聞。即令人易",
    "X34n0638_007:0326b04": "解。二易簡別。故言無我。皆通薀等諸法。知自於誰。今",
    "X34n0638_007:0326b05": "言我者。唯約五薀假者。言我即易。若言無我。即通三",
    "X34n0638_007:0326b06": "科。自他難辨。亦呼召言。知此說誰等。問無我通薀等。",
    "X34n0638_007:0326b07": "若言無我聞。即言知說誰我五薀等。今此說我聞。應",
    "X34n0638_007:0326b08": "知說誰。答無我之義。遍於薀等。薀等通於自他之身。",
    "X34n0638_007:0326b09": "故言我聞。然此我義。遍在諸薀自他之身。然稱我時。",
    "X34n0638_007:0326b10": "即有簡別。今云。相傳自稱我故。如世女人。言此誰物。",
    "X34n0638_007:0326b11": "答是人便。便知是彼女人之物。並曰人。人皆是人。但",
    "X34n0638_007:0326b12": "言是人。是此人物。物皆有我。知說我聞是此我。",
    "X34n0638_007:0326b13": "言二順世間者。賀云。一順世間法。謂二乘作生空觀。",
    "X34n0638_007:0326b14": "便怖我斷。故為說薀處界等法。我令二乘歡喜。二頂。",
    "X34n0638_007:0326b15": "有情世間。凡夫歡喜故。我即知光無執故。不同塵世",
    "X34n0638_007:0326b16": "間人。無論大小。皆能稱我。西方臣向君。亦稱我。",
    "X34n0638_007:0326b17": "言三際無我怖等者。沼云。一令發心。二令修學。若不",
    "X34n0638_007:0326b18": "說我。為誰修學。即聖教說。寧執有見。如須彌。不執空。",
    "X34n0638_007:0326b19": "見如芥子。由執有我。順得無我。如有初果人入觀。斷",
    "X34n0638_007:0326b20": "分別麤我。餘俱生微細我在。觀中不見。其分別麤我。",
    "X34n0638_007:0326b21": "不得便言。今者我我。何存在耶。",
    "X34n0638_007:0326b22": "言有自他染等者。稱我名自呼。彼名他我。一切凡夫。",
    "X34n0638_007:0326b23": "五趣眾生。總名染我。二乘菩薩。有染有淨。如來唯淨",
    "X34n0638_007:0326b24": "我。染者由世間我。淨者由聖教我。能作善業。受人天",
    "X34n0638_007:0326c01": "樂果。名善因果我。作惡我。受三塗苦果。名染因果。我",
    "X34n0638_007:0326c02": "僧尼之我。以出家學道為事業。在俗之中我。以士農",
    "X34n0638_007:0326c03": "工商為事業。於此等中。若稱無我。即無差別。是故稱",
    "X34n0638_007:0326c04": "我。",
    "X34n0638_007:0326c05": "言一示不乖俗等者。賀云。此真不乖俗。以解我聞。",
    "X34n0638_007:0326c06": "正宗之中。雖顯於真。序分之中。示不乖俗。故言我",
    "X34n0638_007:0326c07": "聞。",
    "X34n0638_007:0326c08": "言理雖顯妙等者。所詮理雖說無我之法。能詮之教。",
    "X34n0638_007:0326c09": "且說我聞。",
    "X34n0638_007:0326c10": "言欲顯真諦等者。問說無我之言。既不乖俗。及以麤",
    "X34n0638_007:0326c11": "者。欲顯於何。答疏言欲顯等。正宗之中。說無我顯真",
    "X34n0638_007:0326c12": "諦。序分之中。而說我者。不乖俗諦。所詮理中。無我理",
    "X34n0638_007:0326c13": "為妙法。能詮教中。言我者。不乖麤淺事。無我之中。強",
    "X34n0638_007:0326c14": "指我者。欲顯真諦。不離俗故。問何為不乖俗。答二說。",
    "X34n0638_007:0326c15": "一宗真而序俗。二理妙而言麤。由印度風俗。莫問尊",
    "X34n0638_007:0326c16": "卑。皆得稱我故。今真假俗顯。二者亦是相形待法。將",
    "X34n0638_007:0326c17": "俗顯真。將真顯俗。若無俗諦。何處立真。若無真諦。何",
    "X34n0638_007:0326c18": "處立俗。唯識頌云。故此與依他。非異非不異。即真俗",
    "X34n0638_007:0326c19": "不相離義。愚人見生死涅槃。即條然有別。如水與波。",
    "X34n0638_007:0326c20": "智者了之。體是其一。若水與氷。其體亦一。夏月氷消",
    "X34n0638_007:0326c21": "為水。若冬凝結。即水成氷。真俗亦爾。亦是有我。便是",
    "X34n0638_007:0326c22": "無我。亦是無我。便是有我。若言有我者。遍計即無。若",
    "X34n0638_007:0326c23": "言無我者。依圓即有。即是真俗不相離義。如繩中麻。",
    "X34n0638_007:0326c24": "木中火。水中溫。色中空等。",
    "X34n0638_007:0327a01": "言二我者。則云。第二義中。但是一人。隨德名別。古說",
    "X34n0638_007:0327a02": "實有三人。今對古人。故標此語。淨名經云。舍利弗問",
    "X34n0638_007:0327a03": "天女曰。汝於三乘。為何志求。天女曰。若以四諦法化",
    "X34n0638_007:0327a04": "眾生。我為聲聞。若以十二因緣法化眾生。我為緣覺。",
    "X34n0638_007:0327a05": "若以大乘法化。我為菩薩。今以聲聞最劣。直云慶喜。",
    "X34n0638_007:0327a06": "獨覺次勝。名喜賢。菩薩最勝。復名喜海。隨其德化。以",
    "X34n0638_007:0327a07": "立三名。",
    "X34n0638_007:0327a08": "言一云慶喜者。名標起願之初。生乎得道之夜。面如",
    "X34n0638_007:0327a09": "滿月。目類青蓮。能令見者悅神。亦使大王歡喜。故名",
    "X34n0638_007:0327a10": "慶喜。名標起願之初。即是昔為瓦師。二云。世尊初成",
    "X34n0638_007:0327a11": "道。天魔報淨飯王。大王悉達太子。一切義成。昨夜夜",
    "X34n0638_007:0327a12": "半已死。淨飯王忽聞。愁憂不樂。舉宮慟哭。續又報云。",
    "X34n0638_007:0327a13": "大王悉達太子。一切義成。昨夜明星出時。已成正覺。",
    "X34n0638_007:0327a14": "王問云。初報死。是誰。又報云成道。是何人。空中報曰。",
    "X34n0638_007:0327a15": "大王。初報死者。是天魔。後報成道者我。即是摩耶夫",
    "X34n0638_007:0327a16": "人。或說是菩提樹神。天明諸公侯及諸王。賀大王喜。",
    "X34n0638_007:0327a17": "斛飯王又奏云。臣妾昨夜誕生一子。王作名字慶喜。",
    "X34n0638_007:0327a18": "言賢者。集藏說。各有三藏。緣獨覺無別部分攝。入聲",
    "X34n0638_007:0327a19": "聞藏中。下為求聲聞等。",
    "X34n0638_007:0327a20": "言喜海者。問何名喜海。答聲聞如小水。緣覺如中河。",
    "X34n0638_007:0327a21": "菩薩如大海。故名海也。",
    "X34n0638_007:0327a22": "言隨德名別等者。如世間一个人。對父稱子。對外生",
    "X34n0638_007:0327a23": "攝舅。對姪名叔等。只是一人。聖所傳三乘法。各以得",
    "X34n0638_007:0327a24": "其名。非體別也。",
    "X34n0638_007:0327b01": "言阿難由此多等者。多聞聞慧。聞持思慧。其聞積集",
    "X34n0638_007:0327b02": "修慧。佛地論云。無量經典。初中後停。能聽能受。故名",
    "X34n0638_007:0327b03": "多聞。隨所聞義。皆能憶持。令不忘失。故名聞持。數集",
    "X34n0638_007:0327b04": "文義。令其堅住。是故說名其聞積集。若小乘有聞慧",
    "X34n0638_007:0327b05": "時。無思修。有思慧。無聞修慧。三慧不齊起。大乘瑜伽",
    "X34n0638_007:0327b06": "三慧俱緣。教理與小乘別。",
    "X34n0638_007:0327b07": "言若稱名字等者。雖順他無我理。亦順世間五常道",
    "X34n0638_007:0327b08": "理。無於諸法。得自在義。三藏教法名諸法。若空言如",
    "X34n0638_007:0327b09": "是阿難聞。將謂空解聲聞藏。不解餘二藏空。向聲聞",
    "X34n0638_007:0327b10": "得自在。餘二藏不得自在。若言我聞三藏之中。總得",
    "X34n0638_007:0327b11": "自在。若三名總稱。即文繁不便。由此但言我聞。即無",
    "X34n0638_007:0327b12": "前過。我之一字。通貫三名。稱於總我。無義不包。若言",
    "X34n0638_007:0327b13": "別名。失餘二義。故不稱名。",
    "X34n0638_007:0327b14": "言三我者。親義者。世間言我見聞。即是親義。若言阿",
    "X34n0638_007:0327b15": "難聞則疎。若會下識阿難者。知高座上是真阿難。若",
    "X34n0638_007:0327b16": "爾識者。將謂阿難。不在會中。若言阿難聞會下。便有",
    "X34n0638_007:0327b17": "同名阿難。時人曰為是毗耶離阿難。為是王舍城阿",
    "X34n0638_007:0327b18": "難。或云阿難聞。眾疑云。或非親聞。或從他傳受。問疏",
    "X34n0638_007:0327b19": "云。非親聞與從他傳受。何別。答非親聞。疑不是佛邊",
    "X34n0638_007:0327b20": "聞來。從他傳受。則疑向他人邊聞來。",
    "X34n0638_007:0327b21": "言令顯親聞等者。決中。問如來成道二十年後。阿難",
    "X34n0638_007:0327b22": "方始出家為侍者。二十年前。不聞之法。如何經首皆",
    "X34n0638_007:0327b23": "稱我聞。答阿難出家已後。佛重為說。為說由前所說",
    "X34n0638_007:0327b24": "經典。亦得稱我聞。今詳阿難因得授記。便能憶念過",
    "X34n0638_007:0327c01": "去所持諸佛法藏。況二十年所有經教。而不能持。今",
    "X34n0638_007:0327c02": "言親聞所說。乃是四十年後。說法華授學品經文。阿",
    "X34n0638_007:0327c03": "難面於佛前。自聞授記。及國土莊嚴。所願具足。乃至",
    "X34n0638_007:0327c04": "即時憶念過去無量千萬億諸佛法藏通達無礙。則",
    "X34n0638_007:0327c05": "云我聞者。聞真實之妙唱。得究竟之玄說。了達千萬",
    "X34n0638_007:0327c06": "億佛法藏。豈況二十年前者戴。故總攝我聞。固無違",
    "X34n0638_007:0327c07": "理。總攬諸文。可為七釋。一本願力故。二展轉聞故。三",
    "X34n0638_007:0327c08": "加持力故。四佛略說故。五三助力故。六聞汝力故。七",
    "X34n0638_007:0327c09": "授記力故。",
    "X34n0638_007:0327c10": "言聞謂耳根等者。攝別就總解也。且疏外解大小乘",
    "X34n0638_007:0327c11": "三師解釋不同。第一聲天論師。根聞識不聞。識能了",
    "X34n0638_007:0327c12": "別不能聞。聞聲須是耳根也。二妙音立。識聞根不聞。",
    "X34n0638_007:0327c13": "以根是色故。不能取境。根如卷畫皮。三世友師。立根",
    "X34n0638_007:0327c14": "識俱聞。問此第三師。與大乘何別。答由柴正不同。大",
    "X34n0638_007:0327c15": "乘根境識三和合方聞。小乘識外別有境。境與識別。",
    "X34n0638_007:0327c16": "大乘不然。境不離心。從心所變。事須根識聲三法具",
    "X34n0638_007:0327c17": "備。此門中從聞。謂耳根至對境和合。方名為聞。是疏",
    "X34n0638_007:0327c18": "主第一解聞。聞唯取耳根。發耳識取聲。聲境唯是實",
    "X34n0638_007:0327c19": "逕聽聲。問何故唯取耳根。發耳識。名聞耶。答約根本",
    "X34n0638_007:0327c20": "說。約初時說。以彼耳根與意識為明了依。若塞却耳",
    "X34n0638_007:0327c21": "便不聞。意識聞教。事須得耳根與門。約根本說言耳",
    "X34n0638_007:0327c22": "聞。又聲是耳根家所取境聲。又與名句文為取依。名",
    "X34n0638_007:0327c23": "句文與意識為所緣聲。又與意識家所緣。名句取所",
    "X34n0638_007:0327c24": "依故。但說耳聞。不說意聞也。此疏主第一解中意也。",
    "X34n0638_007:0328a01": "問何名為聞。答疏云。聞謂耳根等。即是依耳根。發耳",
    "X34n0638_007:0328a02": "識聽聲境也。",
    "X34n0638_007:0328a03": "言今癈耳別等者。問緣境之時。既耳根發耳識。聽聲",
    "X34n0638_007:0328a04": "境。何不言耳聞。言我聞耶。答疏云。今癈耳別等。耳是",
    "X34n0638_007:0328a05": "六根中一。別嘆耳之時。攝六根。不得言我。我則是五",
    "X34n0638_007:0328a06": "薀總號。故癈耳別。就我。向上說耳。",
    "X34n0638_007:0328a07": "言雖依大乘根等者。問唯大乘義。根境識三和合名",
    "X34n0638_007:0328a08": "聞。何故空約耳。向上說聞。不說識及境耶。答疏云。雖",
    "X34n0638_007:0328a09": "依大乘。然根五義。勝於識等。五義者。一所依勝。識依",
    "X34n0638_007:0328a10": "於根。根不依識。乍可有根之處。不妨無識。未有有識",
    "X34n0638_007:0328a11": "之處無根。根能與心王心所。為親所依。境雖能牽生",
    "X34n0638_007:0328a12": "於心。非親所依故。二能生勝識生之時。藉緣多。則劣。",
    "X34n0638_007:0328a13": "根生之時。藉緣少。則勝。由色種子生色現行。已由有",
    "X34n0638_007:0328a14": "根故。始有能依識。識必依根生。根不依識生。三相續",
    "X34n0638_007:0328a15": "勝。五根是第八識相分。有第八識。則有五根。第八識",
    "X34n0638_007:0328a16": "常相續。五根亦相續。從生至死。相續不竭。眼等諸分",
    "X34n0638_007:0328a17": "間斷。三性易奪。此五根一類無記。故名相續。四自在",
    "X34n0638_007:0328a18": "勝。能為主故。根與識與境。二種為主。對能起心心所。",
    "X34n0638_007:0328a19": "得自在名。五莊嚴。令身端正嚴好。心心所等既無相",
    "X34n0638_007:0328a20": "狀無勝。先由清淨色根為所依。然故有扶塵耳根為",
    "X34n0638_007:0328a21": "莊嚴。令身端正嚴好。心心所等既無相狀無端嚴。故",
    "X34n0638_007:0328a22": "此五義對法論也。問何不隨於境立名。答唯識論云。",
    "X34n0638_007:0328a23": "隨根立名。具五義故。謂依於根。二之所發。三屬於根",
    "X34n0638_007:0328a24": "故。四助於根。五復如於五根。第一依於眼根。識得有。",
    "X34n0638_007:0328b01": "不由於有色。而識之定生。如根壞人。雖對色境。而識",
    "X34n0638_007:0328b02": "不起。第二根能發識。若根變異。識必變異。如迦末羅",
    "X34n0638_007:0328b03": "疾損眼故。所見青等。皆已為黃。非壞色時。而識名壞。",
    "X34n0638_007:0328b04": "第三屬。屬眼之識。由識種子。隨逐於根。而得生故。故",
    "X34n0638_007:0328b05": "名攝屬。第四助。助眼之分。由根合識。有所領受。令根",
    "X34n0638_007:0328b06": "損益。如觀日月。第五如。根根之識根識。根識二法俱",
    "X34n0638_007:0328b07": "有情數。故名為如。其唯識論但約根立名。不約勝義",
    "X34n0638_007:0328b08": "故。經不取之。且依對法論文。約勝而說。牟問等五根",
    "X34n0638_007:0328b09": "以何為體。答相國云。說根義殊有十一宗。大眾部。立",
    "X34n0638_007:0328b10": "五色根。即內團為體。二薩婆多。離心之外。仍有實體。",
    "X34n0638_007:0328b11": "三成實論師子曹云。由色香味觸四塵。由所造勝四",
    "X34n0638_007:0328b12": "大。是無常法。此中四大總得成根體。四經部。五根雖",
    "X34n0638_007:0328b13": "皆是假。然是實極微成。五說假部。根通假實。五薀門",
    "X34n0638_007:0328b14": "中實。處界門假。六順世外道。即以四大為眼等根體。",
    "X34n0638_007:0328b15": "七一說部。唯有根名。都無根體。八勝數論師。計眼根",
    "X34n0638_007:0328b16": "即塵。耳根即空。鼻根即地。舌根即水。身根即風。九難",
    "X34n0638_007:0328b17": "陀師。見分種子名眼等五根。十安慧菩薩。以遍計所",
    "X34n0638_007:0328b18": "起相。分為五根體。以能取所取虗妄起故。十一護法",
    "X34n0638_007:0328b19": "菩薩。根識各別從種。於中有二。一云唯現。二通種現。",
    "X34n0638_007:0328b20": "故言然根五義等(上攝別總了)。",
    "X34n0638_007:0328b21": "言若但聞聲等者。親疎相比也。問耳根但聞於聲。不",
    "X34n0638_007:0328b22": "聞名句文教體。事須是聲名句文四法具足。何故唯",
    "X34n0638_007:0328b23": "說耳根。不說第六意識耶。疏答言若但等。若但緣實",
    "X34n0638_007:0328b24": "聲。唯是耳根。耳根不緣名句文。若假實合說。事須兼",
    "X34n0638_007:0328c01": "第六識。方名為聞也。名為名句文也。義是所詮理。問",
    "X34n0638_007:0328c02": "第六意識緣名句文。兼緣聲。何故亦言緣名義。不言",
    "X34n0638_007:0328c03": "緣聲。答聲通耳識及第六識緣意。顯緣境之時。第六",
    "X34n0638_007:0328c04": "識偏勝。向第六識上。簡却一分耳根。緣底聲空。言緣",
    "X34n0638_007:0328c05": "名義。不言緣聲也。",
    "X34n0638_007:0328c06": "言故瑜伽等者。引論證成。問何聖教等說名句文是",
    "X34n0638_007:0328c07": "假法。如何喚作文耶。答疏云。瑜伽等以彼名句文是",
    "X34n0638_007:0328c08": "假。第六識緣之時名比量。又問第六識緣境之時。既",
    "X34n0638_007:0328c09": "通三量。何故瑜伽只言比量。答論文之中。偏緣假說。",
    "X34n0638_007:0328c10": "不約緣實也。偏約緣名句文。不約緣聲。偏約散。不約",
    "X34n0638_007:0328c11": "定。定心聞。是現量攝。量有四種。一現量。二比。三非。四",
    "X34n0638_007:0328c12": "聖教量。如眼見青黃等色。即是現量。二如眼見遠煙",
    "X34n0638_007:0328c13": "必有火。是比量。三空華龜毛兔角等。即非量。若與前",
    "X34n0638_007:0328c14": "五。同取五塵境。即現量。此即散位而言。若定心中。第",
    "X34n0638_007:0328c15": "六唯現量。",
    "X34n0638_007:0328c16": "言耳名聞等者。問既瑜伽論第六意識名聞者。何故",
    "X34n0638_007:0328c17": "不言意聞。還言耳聞。答疏言耳名聞者。親聞等有二",
    "X34n0638_007:0328c18": "義。一則緣耳根親聞於聲。聲與名句文。為所依。二則",
    "X34n0638_007:0328c19": "與意為門。耳根與意識。為明了門。有此勝用。故偏說",
    "X34n0638_007:0328c20": "於耳也。今者言意雖能分別。由耳與意為門。意識方",
    "X34n0638_007:0328c21": "能分別。意方聞故。若唯耳聞不能分別。由意能分別",
    "X34n0638_007:0328c22": "法義故。言復與耳為門。然意與五識同起者。即與之",
    "X34n0638_007:0328c23": "為問。若獨頭因起者。即不與之為。問若約親緣於聲。",
    "X34n0638_007:0328c24": "是第八識。何故不能取第八識名聞。答以第八識不",
    "X34n0638_007:0329a01": "能熏種。所已簡之也。",
    "X34n0638_007:0329a02": "言以二為門等者。耳身為一門。意識為二門。耳識意",
    "X34n0638_007:0329a03": "識與熏習為門。熏得種子。落在第八識中。名熏習在",
    "X34n0638_007:0329a04": "總。總有二義。一者。第八識名總。二者。五薀身亦名總。",
    "X34n0638_007:0329a05": "言因聞所成等者。立聞熏義也。名言種子。因聞所成。",
    "X34n0638_007:0329a06": "總名聞也。前來聞為比量。證第六識名聞。耳名聞者。",
    "X34n0638_007:0329a07": "證耳識名聞。以二為門。熏習在總。證第八識能持種。",
    "X34n0638_007:0329a08": "復是所熏。",
    "X34n0638_007:0329a09": "言癈別耳意等者。問阿難何故不道耳聞。答疏云。癈",
    "X34n0638_007:0329a10": "別耳等。耳是色薀中別。識是心法。識薀中別。空言色",
    "X34n0638_007:0329a11": "識。但得二種。失餘三薀故。癈別取總故我聞。",
    "X34n0638_007:0329a12": "言見覺等者。問慶喜當時。見佛說。聞佛說。覺佛說。如",
    "X34n0638_007:0329a13": "何四般唯言我聞。得在經首。餘見文見知三義。何不",
    "X34n0638_007:0329a14": "標歟。但小乘云。眼見耳聞意知。鼻舌身三。名之為文",
    "X34n0638_007:0329a15": "見。若大乘即鼻舌身三名知。意識名文見。問第六識",
    "X34n0638_007:0329a16": "取境。何識取境。名見聞等。答眼識取境名見。耳名聞。",
    "X34n0638_007:0329a17": "鼻舌身三名知。以合中知故。意識名文見。問阿難當",
    "X34n0638_007:0329a18": "因何不言見等。答有三義。三義者。言一欲證深理者。",
    "X34n0638_007:0329a19": "緣聲下有名句文三。證得其義。即名詮自性。句詮差",
    "X34n0638_007:0329a20": "別。文即是字為二所依。為文下有名。名下有義。即有",
    "X34n0638_007:0329a21": "修斷二。問忻猒二義。要須先聞如來聲教。佛為眾生",
    "X34n0638_007:0329a22": "說法。聲上有其名等。能詮義理。聽者悟此。漸證深理。",
    "X34n0638_007:0329a23": "故此經首量言我聞。若言見色等。等取香味觸三。未",
    "X34n0638_007:0329a24": "悟於法。色等之上。無名證詮義故。故初不言我見聞",
    "X34n0638_007:0329b01": "等。",
    "X34n0638_007:0329b02": "言二此界以音等者。問如何此界不說見色嗅香空",
    "X34n0638_007:0329b03": "說聞文見耶。答但依此土。以其音聲。而為佛事。能詮",
    "X34n0638_007:0329b04": "名等。以聲為依。此界不以色香味觸而為佛事。名等",
    "X34n0638_007:0329b05": "不依色等有故。",
    "X34n0638_007:0329b06": "言聲為所等者。即名句文三。依聲而立。為聲所依。名",
    "X34n0638_007:0329b07": "等為能依。問何緣不許名等依色故。答此界以音聲",
    "X34n0638_007:0329b08": "為佛事。問如人招手等。前人解意。豈非依色有名句",
    "X34n0638_007:0329b09": "文耶。答據多分說。故論云。然依音聲分位差別。而假",
    "X34n0638_007:0329b10": "建立名句文耳。",
    "X34n0638_007:0329b11": "言三希證菩提等者。賀云。若以欣求證菩提者。要多",
    "X34n0638_007:0329b12": "聞熏習以為因故。方至出世。大乘云。多聞熏習出世",
    "X34n0638_007:0329b13": "心之種子。不由見熏方成出世。又云外無熏習。非內",
    "X34n0638_007:0329b14": "種應知聞等熏習。無果生。非道理故。不言我見也。",
    "X34n0638_007:0329b15": "言由斯經首等者。永云。由斯三義。故說我聞。不言見",
    "X34n0638_007:0329b16": "等。",
    "X34n0638_007:0329b17": "言據實于時者。問維摩居士杜口毗耶。文殊覩斯以",
    "X34n0638_007:0329b18": "悟不二。寧非色等能詮理耶。答初談淺理。後至幽微。",
    "X34n0638_007:0329b19": "言議斷而心路亡。故以無言而顯真理。約本而言。亦",
    "X34n0638_007:0329b20": "由聞斊。復見非色已悟不二。",
    "X34n0638_007:0329b21": "言首諸餘佛土等者。光明即色等耶。香味觸故。上生",
    "X34n0638_007:0329b22": "經說。彌勒入楞嚴三昧。放大光明。光明之中。現數般",
    "X34n0638_007:0329b23": "等文字。此則見色而悟道。如昔有同學二人州臺去。",
    "X34n0638_007:0329b24": "去時辭和尚。和尚皎幽脫膊。努奉頭。弟子唱諾。便發",
    "X34n0638_007:0329c01": "在路。小第問師。足向來和尚努奉頭。何緣唱諾。足曰。",
    "X34n0638_007:0329c02": "汝不知意見我二人來和尚交汝努力。又如香積世",
    "X34n0638_007:0329c03": "界一切菩薩坐香樹下。聞斯妙香。即獲一切德藏三",
    "X34n0638_007:0329c04": "昧。此即因香而悟道。又云。時諸大眾食此飯者。此即",
    "X34n0638_007:0329c05": "甞味而悟道。又華嚴經說。善財童子尋善知識。至長",
    "X34n0638_007:0329c06": "者女邊求法。女言。仁者與我執手。當令汝得未曾有",
    "X34n0638_007:0329c07": "法。童子不背毀我梵行。女言。大士行菩薩行。不借身",
    "X34n0638_007:0329c08": "命。況於手而不肯耶。童子即便執手。亦執手已。即見",
    "X34n0638_007:0329c09": "鏡中過去無量百千諸佛菩薩難行苦行。又見簾內",
    "X34n0638_007:0329c10": "無量百千微妙佛土。又見壁中無量諸佛各說不思",
    "X34n0638_007:0329c11": "議法。此即因觸而悟道。問諸大菩薩具足總持。何故。",
    "X34n0638_007:0329c12": "阿難獨持法藏。答涅槃經第四十說。雖有無量無邊",
    "X34n0638_007:0329c13": "菩薩具大慈悲。各各忩[(并*殳)/心]調伏眷屬。莊嚴自身。以是",
    "X34n0638_007:0329c14": "因緣。我涅槃後。不能宣說十二部經。或能宣說。人不",
    "X34n0638_007:0329c15": "信受。佛告文殊師利。阿難比丘。是吾之弟。終始事我",
    "X34n0638_007:0329c16": "來。二十餘年。所可聞法。具足受持。喻如寫之一瓶。具",
    "X34n0638_007:0329c17": "八種不思議。一者。事我已來。未曾受別請食。二者。事",
    "X34n0638_007:0329c18": "我來。未曾受我故衣服。三者。自事我來。至於我所。終",
    "X34n0638_007:0329c19": "不非時食。四者。自事我已來。具足煩惱。隨我入出諸",
    "X34n0638_007:0329c20": "王剎利豪貴大姓。見諸女人。及天龍女。不生欲心。五",
    "X34n0638_007:0329c21": "者。自事我來。持我所說十二部經。一經於耳。不曾再",
    "X34n0638_007:0329c22": "問。唯除一問。謂空三昧。六者。自事我來。雖未獲得他",
    "X34n0638_007:0329c23": "心智。常知如來入出諸定。七者。自事我來。未得願智。",
    "X34n0638_007:0329c24": "皆能了知。如是眾生。別如來所現在。皆得四沙門果。",
    "X34n0638_007:0330a01": "有得人身天身。八者。自事我來。如來所有祕密言教。",
    "X34n0638_007:0330a02": "悉能了知。由此偏傳法藏。",
    "X34n0638_007:0330a03": "言於此義中生等者。即以問詞。而為分別。若言不說",
    "X34n0638_007:0330a04": "法。昇攝波經云。我所說法。如手中葉。未所說法。如林",
    "X34n0638_007:0330a05": "中葉。若言說法。言我聞。如何楞伽經中說。我從光曜",
    "X34n0638_007:0330a06": "終至涅槃。於其中間。不說一字。何言說耶。",
    "X34n0638_007:0330a07": "言答有二解者。牟云。凡有四宗計。教法不同。於此質",
    "X34n0638_007:0330a08": "影。應為四句分別。一唯立質無影。大眾部等。二唯影",
    "X34n0638_007:0330a09": "無質。龍軍等。三質影俱有。親光等。四影質俱無。清辨",
    "X34n0638_007:0330a10": "等。勝義諦中。心境皆空。",
    "X34n0638_007:0330a11": "言一者龍軍等者。今此菩薩降伏異宗。猶如龍王能",
    "X34n0638_007:0330a12": "破諸敵。有大威猛。故曰龍軍也。此師佛滅度後七百",
    "X34n0638_007:0330a13": "年。外南天竺國。有論師。名龍猛。造智論。釋大般若。言",
    "X34n0638_007:0330a14": "等者。弟子提婆。造百論等。廣明空教。破彼執心。佛所",
    "X34n0638_007:0330a15": "說法。即是本質。眾生聞者。即是影教。今此二解兩宗。",
    "X34n0638_007:0330a16": "龍軍親光等是。此初師計如來果位。無前十五界。五",
    "X34n0638_007:0330a17": "根五識五境。前十五界既無。便無聲界。聲界既闕。即",
    "X34n0638_007:0330a18": "無名句文。故佛不說法。問何故無前十五界。答如來",
    "X34n0638_007:0330a19": "身土功德。甚深微妙。非有非無。離諸分別。絕諸戲論。",
    "X34n0638_007:0330a20": "非界處等法。問所攝前十五界唯有情。不通果中。一",
    "X34n0638_007:0330a21": "者佛果位中無有漏根。二者。佛心常在定論說五識",
    "X34n0638_007:0330a22": "性散亂故。但有意界法界意識界。",
    "X34n0638_007:0330a23": "言佛唯有三等者。三法中。初二自利。第三利他。大定",
    "X34n0638_007:0330a24": "即佛自利德。大智即根本智。大定即二智所依。第四",
    "X34n0638_007:0330b01": "禪中。第九品定。大悲是佛利他德。即後得智。化一切",
    "X34n0638_007:0330b02": "故。且大定有二種。一極微細定。如來能得微細之定。",
    "X34n0638_007:0330b03": "十地雖能得定。然不入微細定也。二遍盡定。如來遍",
    "X34n0638_007:0330b04": "十地。能書入諸定。由未廣大。唯如來廣大得大智。有",
    "X34n0638_007:0330b05": "三種。一性相圓明智性。即真如相。即俗諦。如來於彼",
    "X34n0638_007:0330b06": "真俗兩心。普能證入圓融朗徹。故名相性圓明智也。",
    "X34n0638_007:0330b07": "二妙用垂邊智。如來此智能作大事。極廣大故。無有",
    "X34n0638_007:0330b08": "邊量。作用無方。為妙用。三善達根宜智。如來此智能",
    "X34n0638_007:0330b09": "知三界眾生三乘根機。熟與不熟等。大悲為三種。一",
    "X34n0638_007:0330b10": "遍拔諸苦悲。如來此悲。能拔三界三苦八苦等。二平",
    "X34n0638_007:0330b11": "等解脫悲。即此經云。等賜牛車。愛無偏儻也。三遍書",
    "X34n0638_007:0330b12": "諸苦悲。即今三乘亦除諸執染等(上釋宗)。",
    "X34n0638_007:0330b13": "言久離戲論曾不等者。亦理也。夫論說法。皆是戲論。",
    "X34n0638_007:0330b14": "既無戲論。因何說法。戲論有三。一有漏名戲論。無漏",
    "X34n0638_007:0330b15": "名不戲論。二分別名戲論。不分別名不戲論。三說法",
    "X34n0638_007:0330b16": "名戲論。不說法名不戲論。如來身土功德。甚深微妙。",
    "X34n0638_007:0330b17": "非有非無。離諸分別。施諸戲論。非界處等法門所攝。",
    "X34n0638_007:0330b18": "故不說法也。",
    "X34n0638_007:0330b19": "言由佛慈悲等者。釋難也。問若離戲論不法說者。尊",
    "X34n0638_007:0330b20": "者阿難。何以言如是我聞。答疏云由佛慈悲等。由佛",
    "X34n0638_007:0330b21": "因中無量劫來常發願。願我成佛。一切眾生見我身",
    "X34n0638_007:0330b22": "者。發菩提心。聞我名者。斷惡修善。故今成道。眾生見",
    "X34n0638_007:0330b23": "佛自心生解。謂佛說法。又自家發願。只如我等眾生。",
    "X34n0638_007:0330b24": "無量生來發願。願我常得見佛聞法。一者。眾生自家",
    "X34n0638_007:0330c01": "願力。二者。又善根熟故。又詑如來本願。以為緣力。眾",
    "X34n0638_007:0330c02": "生自家識上文義相生。小乘人四諦十二因緣文義",
    "X34n0638_007:0330c03": "相生。大乘眾生六波羅蜜文義相生。由空谷傳聲。虗",
    "X34n0638_007:0330c04": "堂習聽。如今日世尊。無不說法。由眾識上自有經教。",
    "X34n0638_007:0330c05": "文義相現。自是眾生有緣。感得心上有經教等義相",
    "X34n0638_007:0330c06": "生。理實如來曾不說法。",
    "X34n0638_007:0330c07": "言此文義相等。問自是眾生自善根力。識上文義相",
    "X34n0638_007:0330c08": "生者。何故言佛說某經等。答疏云。此文義相等。意云。",
    "X34n0638_007:0330c09": "雖眾生自有善根力起。惡假於佛。而為強緣。名為佛",
    "X34n0638_007:0330c10": "說。猶如先考亡後。男女夢中。見其父母誨示。宛照心。",
    "X34n0638_007:0330c11": "上見者。自是愛心變為影像。若論先考元本不來。今",
    "X34n0638_007:0330c12": "日世尊說法。復如是。緣世尊因中說言。願我成佛之",
    "X34n0638_007:0330c13": "後。眾生見我者。識心之上。文義相生。煩惱消滅。乃至",
    "X34n0638_007:0330c14": "念名。皆得悟道等。若言依自善根力者。非論說法名",
    "X34n0638_007:0330c15": "影。身亦名影。且如地前地上乃至十地所見身量不",
    "X34n0638_007:0330c16": "同。故知唯影。若論真身唯證。乃至如何凡夫等得見也。",
    "X34n0638_007:0330c17": "言無性云等者。引證眾生識上文義相生。無性即無",
    "X34n0638_007:0330c18": "性攝論。簡天親攝論。八時者。唐三藏所翻頞瑟吒。此",
    "X34n0638_007:0330c19": "云八時。即是聽者所經時節。一云。八轉聲。時體業等",
    "X34n0638_007:0330c20": "(因解為正)。二云。華嚴會八時。亦有說云。為方四時。每時之",
    "X34n0638_007:0330c21": "中。有晝四夜四。名八時(一說)義淨三藏云。一瑟吒。此云",
    "X34n0638_007:0330c22": "樂欲時。就八時之中。即據聽者。樂欲聞法之時。安國",
    "X34n0638_007:0330c23": "問。此二三藏並詣祇薗。親臨聖疏。緣何一義。翻釋不",
    "X34n0638_007:0330c24": "同。答隨梵本。頞之與一。而便譯之無過失。唐三藏約",
    "X34n0638_007:0331a01": "聽者所經時。故言八時。淨三藏約聽者聞法時。雖總",
    "X34n0638_007:0331a02": "是攝論取義。前後不同也。牟云。取樂欲時為勝。於八",
    "X34n0638_007:0331a03": "時。聞者識上。以彼樂欲屬聞者故。若依八時即八轉",
    "X34n0638_007:0331a04": "聲時。為勝也。",
    "X34n0638_007:0331a05": "言直非等者。攝三解。一長行名直。頌文名非直。二約",
    "X34n0638_007:0331a06": "十二分教中別相。契經一部名直說。餘十一部名非",
    "X34n0638_007:0331a07": "直說。三者名詮自性名直說。句詮差別名非直說。如",
    "X34n0638_007:0331a08": "言大即是自性名直。若道草糠大。是差別名非直。如",
    "X34n0638_007:0331a09": "五薀中色薀。是自性是直。常無常等是非直。",
    "X34n0638_007:0331a10": "言聚集顯現等者。小乘問曰。我宗三世是有。相續不",
    "X34n0638_007:0331a11": "斷。可成教體。汝大乘宗中。現在一念法。蹔時有用。流",
    "X34n0638_007:0331a12": "入過去。大乘過未無體。如何得成教體。答安國云。出",
    "X34n0638_007:0331a13": "體有二。一者。七心出體。連帶解生。二者。十二心出體。",
    "X34n0638_007:0331a14": "新新而起。凡是教體。皆是卒爾尋求決定染淨等流。",
    "X34n0638_007:0331a15": "成五心也。具七心者。如說諸字時。有卒爾尋求二心",
    "X34n0638_007:0331a16": "也。聞行字時。但有決定一心。聞無字時。有尋求一心。",
    "X34n0638_007:0331a17": "聞常字時。有決定染淨等流三心。是名七心也。十二",
    "X34n0638_007:0331a18": "心者。聞諸字。有卒爾尋求二心。聞行字。有卒爾尋決",
    "X34n0638_007:0331a19": "三心。聞無字。有卒尋二心。聞常字。五心並現。名十二",
    "X34n0638_007:0331a20": "心也。法菀云。由憶前字。展轉熏習。連後字生。於最後",
    "X34n0638_007:0331a21": "時。始能解義。雖無邊未。而教體亦成章。云聚集現。意",
    "X34n0638_007:0331a22": "明前念已滅之聲。熏第八識。成種子性。後念意識。任",
    "X34n0638_007:0331a23": "現在時。聲本質聲。雖云已滅。由種子力。影像顯現。乃",
    "X34n0638_007:0331a24": "至多念聚集而生。共作能詮。名為聚集顯現。",
    "X34n0638_007:0331b01": "言彼自難云等者。問答也。此論中引文倒也。正合先",
    "X34n0638_007:0331b02": "云。彼論初言伽梵。前已能善入大乘菩薩。為顯大乘",
    "X34n0638_007:0331b03": "體大用大故。說攝大乘品。次引論意。攝大乘論是西",
    "X34n0638_007:0331b04": "方菩薩造。簡要云。解他西方阿毗達麼經。此經有七",
    "X34n0638_007:0331b05": "百卷。此方不來。唯有一品。名攝大乘品。此品偏共眾",
    "X34n0638_007:0331b06": "生有緣。菩薩所已造攝乘論。偏解一品。問為復如來",
    "X34n0638_007:0331b07": "實說阿毗達摩經。菩薩造論解證。如來說法。復為是",
    "X34n0638_007:0331b08": "菩薩自家識上。攝大乘文義相生。證如來不說耶。若",
    "X34n0638_007:0331b09": "佛法菩薩必說。若佛不說。菩薩不說。答一云。菩薩能說",
    "X34n0638_007:0331b10": "法也。前來立理中。佛久離戲論。佛不說法。菩薩在因",
    "X34n0638_007:0331b11": "之有戲論。何妨說法。佛在果中。無戲論。不說法也。若",
    "X34n0638_007:0331b12": "爾即將菩薩造論及說法。返證如來不說法也。二者",
    "X34n0638_007:0331b13": "兼經為所解。菩薩造論為能解。兼所解之經。佛亦不",
    "X34n0638_007:0331b14": "說。菩薩見有經。亦是自家識上。大乘阿毗達磨文義",
    "X34n0638_007:0331b15": "相生也。故疏言論復自答。彼增上等意說。佛不說法。",
    "X34n0638_007:0331b16": "菩薩自家識上。大乘阿毗達磨文義相生。此文義相。",
    "X34n0638_007:0331b17": "亦是託佛利他。願力為增上緣。菩薩自家識上。有文",
    "X34n0638_007:0331b18": "義相現。約就強緣。故稱佛說。",
    "X34n0638_007:0331b19": "言譬如天等者。如人從天乞聽。明求論呪等。夜夢見",
    "X34n0638_007:0331b20": "天神授與論呪。夢中又耳識不行。不合開聲。天又不",
    "X34n0638_007:0331b21": "言。但是天神為增上緣。自家識心上。有論呪等相現。",
    "X34n0638_007:0331b22": "故知此人夢心意不能分別本質。論呪緣無耳識為",
    "X34n0638_007:0331b23": "問引故。然所見論呪。自心顯見也。此亦如是。問既是",
    "X34n0638_007:0331b24": "睡眠六識不行。如何得有卒爾耳識同時意識。如何",
    "X34n0638_007:0331c01": "得聞而復記得。答睡眠有二。一者有心。二者無心。此",
    "X34n0638_007:0331c02": "是有心即有夢。無心極重者即無夢。今第六識自起",
    "X34n0638_007:0331c03": "獨影境二。二實亦無。天等將論呪與之。但由彼天增",
    "X34n0638_007:0331c04": "上力故。令意識上論呪顯見。故引為喻。證唯自識。問",
    "X34n0638_007:0331c05": "佛無戲論可絕名言。菩薩未亡。豈同無說。答無性菩",
    "X34n0638_007:0331c06": "薩不說。說如夢中得論呪。故親證性。善入大乘。戲論",
    "X34n0638_007:0331c07": "亦亡。",
    "X34n0638_007:0331c08": "言故經亦言始等者。只此十六字。亦是佛為增上緣。",
    "X34n0638_007:0331c09": "眾生自家識上。有此十六字相見。大般若云。佛告善",
    "X34n0638_007:0331c10": "現。我曾於此。不說一字。汝亦不聞。當何所解。何以故。",
    "X34n0638_007:0331c11": "甚深般若。言說皆遠離故。",
    "X34n0638_007:0331c12": "言如母齒等者。汝南先賢傳云。周暢者。安城人也。慈",
    "X34n0638_007:0331c13": "孝母身有疾。子在野。母要見子。嚙指便至。母亦不喚。",
    "X34n0638_007:0331c14": "子亦不聞。其子於母而生喚解也。賀問若實不說。如",
    "X34n0638_007:0331c15": "何經言。我所說法。如手中葉等。答為增上緣。令他得",
    "X34n0638_007:0331c16": "益。如手中葉等。名為說也。無性論主意。佛說法。今疏",
    "X34n0638_007:0331c17": "中偏談不說者。疏主意。既言不說法。佛教以何為體。",
    "X34n0638_007:0331c18": "答眾生識上。文義相生。為體因此即引無性為證。無",
    "X34n0638_007:0331c19": "性意者。以眾生識上文義相為體。一唯識義故。二因",
    "X34n0638_007:0331c20": "緣故。如說諸行。字聲過去無。字在未來十二心。前十",
    "X34n0638_007:0331c21": "一心落謝過去。其像相皆識心。見連帶解生。相分見",
    "X34n0638_007:0331c22": "分。同種生故。是親因緣。及取能說者識上。文義展轉",
    "X34n0638_007:0331c23": "傳來。為教體。不取能聞能說。聲名句為體。問云何無",
    "X34n0638_007:0331c24": "性本論云。已能善入菩薩。為顯大乘體大故說此。即",
    "X34n0638_007:0332a01": "文句為體。答彼本論為增上緣。故作此說也。如天等",
    "X34n0638_007:0332a02": "力聞者。不以耳聞。天不以句說。而令心中論呪等現。",
    "X34n0638_007:0332a03": "意天鬼為增上緣。取能求者。息心所變。論呪等法。而",
    "X34n0638_007:0332a04": "為其體。即不取天等論呪為體也。",
    "X34n0638_007:0332a05": "言二者親光者。言等者。等取護法菩薩。佛身具有薀",
    "X34n0638_007:0332a06": "處界等。又唯識九云。如來功德身土。如應攝在薀處",
    "X34n0638_007:0332a07": "界中。又處處說於無常色獲得等。化度云。五薀中。聲",
    "X34n0638_007:0332a08": "是色薀。十一種色中收。名句文是行薀攝。十二處中。",
    "X34n0638_007:0332a09": "聲是聲處。名句文是法界。十八界中。聲是聲界。名句",
    "X34n0638_007:0332a10": "文是法界。既有十八界。有聲名句文。何言不說法。明",
    "X34n0638_007:0332a11": "知佛說法相國量云。如來五根定不無故。以是六根",
    "X34n0638_007:0332a12": "中隨一攝故。如意根。二云。如來五境界。定不無故。六",
    "X34n0638_007:0332a13": "界中隨一攝故。如法界。三云。如來五識乃至如意識",
    "X34n0638_007:0332a14": "(反量所知)既成十八界已。故知說法。",
    "X34n0638_007:0332a15": "言由離分別等者。前龍軍等師云。久離戲論。曾不說",
    "X34n0638_007:0332a16": "法者。由離分別。名無戲論。曾不說法者豈不說法。名",
    "X34n0638_007:0332a17": "無戲論耶。佛果位中。任運而說。說法與分別不同也。",
    "X34n0638_007:0332a18": "分別加行心。佛位之中無加行。佛果位中。又尋伺不",
    "X34n0638_007:0332a19": "說法宗。只將為分別說法名戲論。使道佛位中不說",
    "X34n0638_007:0332a20": "法不知佛位有無戲論說法。只是離相而說不住三",
    "X34n0638_007:0332a21": "輪。但是佛不起分別心說。問如何無別心說法。答佛",
    "X34n0638_007:0332a22": "說由如一雨。天雨是一。草木根性不同。稟潤各異。非",
    "X34n0638_007:0332a23": "雨有兩般三般。佛說法時。但說一味法。隨眾生根有",
    "X34n0638_007:0332a24": "三種。便見有三乘。五乘佛無分別。作三乘五乘。解此",
    "X34n0638_007:0332b01": "是耳耳根性。我與汝說四諦十二緣等。故知佛無不",
    "X34n0638_007:0332b02": "分別。故經云。如來於一語言中等。又經云。佛以一音",
    "X34n0638_007:0332b03": "演說等。只是佛無分別心說。名無戲論。非不說法。名",
    "X34n0638_007:0332b04": "無戲論。",
    "X34n0638_007:0332b05": "言謂直聞者等。申義也。直聞者。即自三乘五性眾生",
    "X34n0638_007:0332b06": "也。善根本願者有二。一即是眾生無始時來。曾發願。",
    "X34n0638_007:0332b07": "願我見佛聞法。逢善知識。以此善根。感如來識上文",
    "X34n0638_007:0332b08": "義相生。二者。此佛識上文義相。是如來利他善根所",
    "X34n0638_007:0332b09": "起。故稱佛說。此即直說法人也。前來不說法宗。由佛",
    "X34n0638_007:0332b10": "因中。發願為緣。感得眾生識上文義相生也。今此說",
    "X34n0638_007:0332b11": "法宗中。由眾生發願為緣。感如來識上文義相生。歒",
    "X34n0638_007:0332b12": "體相翻此。問疏文有二意。一從直聞者善根本願緣",
    "X34n0638_007:0332b13": "力。此上屬眾生。下言如來識上文義相生等。屬如來",
    "X34n0638_007:0332b14": "也。第二科云。謂直等者善根。屬眾生也。從本願緣力",
    "X34n0638_007:0332b15": "至佛說者。屬如來。佛因言此文義相。是佛利他者中。",
    "X34n0638_007:0332b16": "發利他願。願成佛了。起三業教化。眾生酬本願緣力",
    "X34n0638_007:0332b17": "即佛識上文義相生。為求聲聞者。應四諦法。四諦法",
    "X34n0638_007:0332b18": "文義相現。是佛利他善根所起。此是木質教。名為佛",
    "X34n0638_007:0332b19": "說。",
    "X34n0638_007:0332b20": "言聞者識上等。影像教。佛託眾生善根。眾生託佛三",
    "X34n0638_007:0332b21": "無數劫利他願為善根。故有質影差別也。問如來教",
    "X34n0638_007:0332b22": "聲。乃是無漏。眾生心識。即是有漏。耳識不能親取本",
    "X34n0638_007:0332b23": "質無漏之教。如何今者言我聞耶。答疏言聞者識上",
    "X34n0638_007:0332b24": "等。如鏡照本質似彼。名能照變影緣。無漏似彼名我",
    "X34n0638_007:0332c01": "聞。相云。佛所說法。無漏為本質。聽者心變有漏而緣。",
    "X34n0638_007:0332c02": "影質既殊。名不親得。八地已上無漏後得智所變文",
    "X34n0638_007:0332c03": "義相。隨於見亦是無漏教實質無漏。七地已前通漏",
    "X34n0638_007:0332c04": "無漏。地前小聖一向有漏。二乘雖有一分無漏後智。",
    "X34n0638_007:0332c05": "不能緣事。但能緣如故。今者阿難隨應可解。",
    "X34n0638_007:0332c06": "言世親說言等者。引二十唯識證也。世親言謂餘相",
    "X34n0638_007:0332c07": "續識上別故。此上佛身也。謂餘者。如來是能說法人。",
    "X34n0638_007:0332c08": "眾生是能聽法。是能聽之餘。故名謂餘。相續者耳義。",
    "X34n0638_007:0332c09": "即是佛五薀假者身義。差別者即是佛識上無漏本",
    "X34n0638_007:0332c10": "質之教。若文若義種種不同。名識差別也。以此為緣。",
    "X34n0638_007:0332c11": "令餘相續。差別識生。令餘者。即目眾生也。佛為能說。",
    "X34n0638_007:0332c12": "眾生為能聽。能聽能說之餘故。名令餘也。相續者身",
    "X34n0638_007:0332c13": "義。言差別者。即自眾生識上影教種種不同。名差別",
    "X34n0638_007:0332c14": "識生也。",
    "X34n0638_007:0332c15": "言彼此互為等者。佛利他善根為增上緣。眾生得聞。",
    "X34n0638_007:0332c16": "眾生善根為增上緣。感佛為說。名此互為也。佛雖成",
    "X34n0638_007:0332c17": "道。若無眾生。欲為誰說。故知眾生亦與佛為增上緣。",
    "X34n0638_007:0332c18": "故天上月如佛本智緣力。水中月。即眾生識上文義",
    "X34n0638_007:0332c19": "相生。問佛實說。眾生實聞。識心云何得成不離識義。",
    "X34n0638_007:0332c20": "答賀云。展轉增上力。二識成決定利他之力。不離佛",
    "X34n0638_007:0332c21": "識心。眾生善根不離眾生識。名不離義也。",
    "X34n0638_007:0332c22": "言由此經說我所說等者。引經。如來說法。瑜伽六十",
    "X34n0638_007:0332c23": "四。昇攝波經作如是說。梵云昇攝波。唐云胡桃林離",
    "X34n0638_007:0332c24": "心。云申怒林。亦云申云林。",
    "X34n0638_007:0333a01": "言如末尼等者。證如來無分別說法。末尼是珠無有",
    "X34n0638_007:0333a02": "分別能滿眾生所願。天皷即帝釋宮中皷。無人扣擊。",
    "X34n0638_007:0333a03": "能隨天所願。出四般聲。怨來怨去。受樂生厭等(可知)。牟",
    "X34n0638_007:0333a04": "云。將殊況佛身。將皷況說法。且珠體無思。雨眾寶。眾",
    "X34n0638_007:0333a05": "生實得受用。佛無思而說。阿難實得聽聞。天皷無思",
    "X34n0638_007:0333a06": "出聲。帝釋實能悟解。珠皷不過二意。一化身益。如如",
    "X34n0638_007:0333a07": "意珠。二說法益。如天皷也。",
    "X34n0638_007:0333a08": "言此中二解隨彼等者。說不說法宗名二。龍軍引經",
    "X34n0638_007:0333a09": "證不說法。親光引經證說。名兩文也。緣綺互者。龍軍",
    "X34n0638_007:0333a10": "即道佛不說。眾生識上。自有文義相生。有處言說法",
    "X34n0638_007:0333a11": "者。彼增上生。故作是說。親光則言。佛實說法。龍軍引",
    "X34n0638_007:0333a12": "經文來。證不說法了。破親光引來便是說法。親光引",
    "X34n0638_007:0333a13": "文證說法。破龍軍解。成不說法。故名隨彼兩文等。親",
    "X34n0638_007:0333a14": "光會龍軍所引經文。佛不說法一字。汝亦不聞者。有",
    "X34n0638_007:0333a15": "十義。一者。依法自性身。故言不說。金剛經云。如來無",
    "X34n0638_007:0333a16": "所說。二者。初自受用身。故言不說。唯佛與佛。乃能知",
    "X34n0638_007:0333a17": "之。三者。約他化身。故言不說。論云。應化非真佛。亦非",
    "X34n0638_007:0333a18": "說法者。四者。約諸佛所說不果。不果故名不說。下云。",
    "X34n0638_007:0333a19": "一切諸世尊。皆說一乘道。述而不作。五不說墮文字",
    "X34n0638_007:0333a20": "法。淨名云。文字性離。無有文字。六佛無有不證知故。",
    "X34n0638_007:0333a21": "故不說。佛於理事皆親證故。七約圓滿實性。無言說。",
    "X34n0638_007:0333a22": "故言不說。八約依他起性。緣生之法。虗幻非實。九約",
    "X34n0638_007:0333a23": "遍計所執自性。妄情計度。情有理無。故名不說。十約",
    "X34n0638_007:0333a24": "佛所說法。非聞者親所緣故。故云不說。聞者事須變",
    "X34n0638_007:0333b01": "影。故結偈言。三身無異墮文字。不證三性疏所緣。聖",
    "X34n0638_007:0333b02": "教以此理為依。是故龍軍不說法。問見佛宣說諸法。",
    "X34n0638_007:0333b03": "云何言不說一字。答據根本無分別智證會法。都無",
    "X34n0638_007:0333b04": "言說。故言不說一字也。於此略辨教體。十門。一攝",
    "X34n0638_007:0333b05": "相歸性門。維摩云。一切法皆如也。梁攝論云。從最勝",
    "X34n0638_007:0333b06": "清淨海。流出正智。正智流出後得。後得智流出十二",
    "X34n0638_007:0333b07": "分教。攝末歸本。文非一故。二癈境談識門。華嚴云。佛",
    "X34n0638_007:0333b08": "子三界虗妄。唯識所起。一切從心轉。若人如是解。是",
    "X34n0638_007:0333b09": "名真佛子。三攝假歸實門。一切諸法以聲為體。名句",
    "X34n0638_007:0333b10": "等假故。離聲之外。無別名等。對法云。成所引聲。為諸",
    "X34n0638_007:0333b11": "教故。此名等是假。且約此方說。諸餘佛土中。亦以光",
    "X34n0638_007:0333b12": "明等。四癈實談假門。即以聲上屈曲為體。唯識云。此",
    "X34n0638_007:0333b13": "三離聲。雖無別體。而假實殊。亦即聲也。五假實合說",
    "X34n0638_007:0333b14": "門。即四法為體。無垢稱經云。或有佛土。以音聲語言",
    "X34n0638_007:0333b15": "文字。而作佛事。十地論云。說者聽者。俱以二事。方得",
    "X34n0638_007:0333b16": "究竟。一者善聲。二者善字。六有漏無漏門。以能說人。",
    "X34n0638_007:0333b17": "聞無漏教。思准可知。七能詮所詮門。即以文義二法",
    "X34n0638_007:0333b18": "而為體。八十云。為契經體。略有二種。一文。二義。文是",
    "X34n0638_007:0333b19": "能詮。義即所詮。八五法并明門。有二。心等五法。名等",
    "X34n0638_007:0333b20": "五法。有差別故。初中心所攝假從實。聲為體。色攝境",
    "X34n0638_007:0333b21": "從心。心為體。識癈實從假。不相應行為體。攝相歸性。",
    "X34n0638_007:0333b22": "無為為體。第二攝境從心。以無分別正智為體。第三",
    "X34n0638_007:0333b23": "並約有體。歸性歸相隨應。九質影兩相門。四分別。一",
    "X34n0638_007:0333b24": "唯質無影。正量部。又薩婆多。亦此所攝。彼計佛前十",
    "X34n0638_007:0333c01": "五界是有漏。故有此呵。天授無比。女人生貪有。直以",
    "X34n0638_007:0333c02": "佛有漏聲。為教體。二唯影無性。論計佛現身說法。然",
    "X34n0638_007:0333c03": "不取佛質教。恐心外取法。若龍軍即不現身。亦不說",
    "X34n0638_007:0333c04": "法。俱不取質。同入此句。三俱有。護法親光。佛地論云。",
    "X34n0638_007:0333c05": "由聞者善根增上力。引聞者識上有漏無漏二善種",
    "X34n0638_007:0333c06": "子文義相。又二十唯識云。展轉增上力。二識成決定。",
    "X34n0638_007:0333c07": "即眾生慧心決定。佛悲心決定。故云。二義成決定。護",
    "X34n0638_007:0333c08": "法云。能說者識上所現文義相。雖聖能聽人識心是",
    "X34n0638_007:0333c09": "心外法。若望自亦不違唯識義。十五心集現門。有宗",
    "X34n0638_007:0333c10": "難云。我說三世是有可得相續。成大乘過未無。如何",
    "X34n0638_007:0333c11": "成教體。為展轉連帶。聽者識上聚集解生。故無性云。",
    "X34n0638_007:0333c12": "貫穿綴縫。故得名經也。",
    "X34n0638_007:0333c13": "言意避增減等者。阿難加佛語名增。減佛語名減。如",
    "X34n0638_007:0333c14": "來說三周。阿難說二名減。如來說遍計所是無。阿難",
    "X34n0638_007:0333c15": "說有。名增佛語。故名增減。迴換語。以先為緣。以後為",
    "X34n0638_007:0333c16": "先。色心不同。理事相返。總名異分也。異者殊義。分者",
    "X34n0638_007:0333c17": "分別。如來說空。阿難改作有。此名改佛言。名異分(符問",
    "X34n0638_007:0333c18": "反)。分者因義。過失因。",
    "X34n0638_007:0333c19": "言謂如是法我等者。為令生信。信阿難語。非他人說。",
    "X34n0638_007:0333c20": "非展轉傳聞。他字與展轉別讀。顯示聞者。有所堪能",
    "X34n0638_007:0333c21": "堪能之言。離增減異分過失名堪。此一句上信阿難",
    "X34n0638_007:0333c22": "身。諸有所聞者。信阿難所說法也。",
    "X34n0638_007:0333c23": "言非如愚夫等。牟云。夫大天五事。餘所誘無知等(云",
    "X34n0638_007:0333c24": "云)。此解不必是大天。只是凡夫也。非如愚夫聞法之",
    "X34n0638_007:0334a01": "時。皆不能離如是過失。名無所堪能。諸有所聞。或不",
    "X34n0638_007:0334a02": "能離增減異分。結集法時。傳佛教者。依如來教。初說",
    "X34n0638_007:0334a03": "此言。如是法。我親從佛聞。文義決定離異分。無有損",
    "X34n0638_007:0334a04": "減也。",
    "X34n0638_007:0334a05": "言是故聞等者。三句疏文。配聞思修三慧也。承泰云。",
    "X34n0638_007:0334a06": "佛本教置如是我聞者。意顯所傳離於減異分之失。",
    "X34n0638_007:0334a07": "令諸眾生生信順故。是故眾生聞此法已。當勤修學",
    "X34n0638_007:0334a08": "也。",
    "X34n0638_007:0334a10": "法華經玄贊要集卷第七"
}