{
    "T07n0220_562:0900a02": "大般若波羅蜜多經卷第五百六",
    "T07n0220_562:0900a03": "十二",
    "T07n0220_562:0900a05": "三藏法師玄奘奉　詔譯",
    "T07n0220_562:0900a06": "第五分如來品第十五之二",
    "T07n0220_562:0900a07": "爾時，欲界梵世天子，恭敬合掌俱白佛言：「如",
    "T07n0220_562:0900a08": "是般若波羅蜜多最為甚深極難信解，諸佛",
    "T07n0220_562:0900a09": "無上正等菩提，亦最甚深極難信得。」爾時，佛",
    "T07n0220_562:0900a10": "告諸天子言：「如是！如是！如汝所說。」具壽善現",
    "T07n0220_562:0900a11": "便白佛言：「如我解佛所說義者，無上菩提非",
    "T07n0220_562:0900a12": "難信得。何以故？以一切法畢竟空故，空中無",
    "T07n0220_562:0900a13": "法信證餘法。所以者何？以一切法自性皆空，",
    "T07n0220_562:0900a14": "若為永斷如是法故說如是法，此法亦空。由",
    "T07n0220_562:0900a15": "此因緣，於佛無上正等菩提，能證、所證、能知、",
    "T07n0220_562:0900a16": "所知一切空寂，是故無上正等菩提非難信",
    "T07n0220_562:0900a17": "解、非難證得，以一切法無不皆空，如是信知",
    "T07n0220_562:0900a18": "便證得故。」佛告善現：「無上菩提能信證者不",
    "T07n0220_562:0900a19": "可得故，無上菩提非實有故，無積集故，說難",
    "T07n0220_562:0900a20": "信得。」時，舍利子語善現言：「以一切法畢竟空",
    "T07n0220_562:0900a21": "故，無上菩提極難信得。所以者何？以一切法",
    "T07n0220_562:0900a22": "都無自性皆如虛空。譬如虛空不作是念：『我",
    "T07n0220_562:0900a23": "當信得無上菩提。』諸法亦爾，是故無上正等",
    "T07n0220_562:0900a24": "菩提極難信得。「復次，善現！若佛菩提非難信",
    "T07n0220_562:0900a25": "得，則不應有如殑伽沙諸菩薩眾發趣無上正",
    "T07n0220_562:0900a26": "等菩提後還退轉，故佛菩提極難信得。」善現",
    "T07n0220_562:0900a27": "對曰：「於意云何？色於菩提有退轉不？」舍利子",
    "T07n0220_562:0900a28": "言：「不也！善現！」「受、想、行、識於菩提有退轉不？」舍",
    "T07n0220_562:0900a29": "利子言：「不也！善現！」「離色，有法於菩提有退轉",
    "T07n0220_562:0900b01": "不？」舍利子言：「不也！善現！」「離受、想、行、識，有法於",
    "T07n0220_562:0900b02": "菩提有退轉不？」舍利子言：「不也！善現！」「色真如",
    "T07n0220_562:0900b03": "於菩提有退轉不？」舍利子言：「不也！善現！」「受、想、",
    "T07n0220_562:0900b04": "行、識真如於菩提有退轉不？」舍利子言：「不也！",
    "T07n0220_562:0900b05": "善現！」「離色真如，有法於菩提有退轉不？」舍利",
    "T07n0220_562:0900b06": "子言：「不也！善現！」「離受、想、行、識真如，有法於菩",
    "T07n0220_562:0900b07": "提有退轉不？」舍利子言：「不也！善現！」「真如於菩",
    "T07n0220_562:0900b08": "提有退轉不？」舍利子言：「不也！善現！」「離真如於",
    "T07n0220_562:0900b09": "菩提有退轉不？」舍利子言：「不也！善現！」時，具壽",
    "T07n0220_562:0900b10": "善現謂舍利子言：「若一切法諦故、住故，都無",
    "T07n0220_562:0900b11": "所有皆不可得，說何等法可於無上正等菩",
    "T07n0220_562:0900b12": "提而有退轉？」舍利子言：「如汝所說實無有法，",
    "T07n0220_562:0900b13": "亦無有情可於菩提說有退轉。若爾，何故佛",
    "T07n0220_562:0900b14": "說三種住菩薩乘，但應說一，又不應立三乘",
    "T07n0220_562:0900b15": "有異，唯應有一正等覺乘。」時，滿慈子便白具",
    "T07n0220_562:0900b16": "壽舍利子言：「應問善現為許有一菩薩乘不？",
    "T07n0220_562:0900b17": "然後可難應無三乘建立差別，唯應有一正",
    "T07n0220_562:0900b18": "等覺乘。」時，舍利子問善現言：「為許有一菩薩",
    "T07n0220_562:0900b19": "乘不？」善現報言：「真如頗有三種菩薩及三乘",
    "T07n0220_562:0900b20": "耶？」舍利子言：「不也！善現！」「真如頗有一菩薩乘",
    "T07n0220_562:0900b21": "一佛乘不？」舍利子言：「不也！善現！」「真如頗有一",
    "T07n0220_562:0900b22": "法可見名一菩薩及一乘耶？」舍利子言：「不也！",
    "T07n0220_562:0900b23": "善現！」時，具壽善現謂舍利子言：「若一切法諦",
    "T07n0220_562:0900b24": "故、住故，都無所有皆不可得，菩薩三乘亦復",
    "T07n0220_562:0900b25": "如是，如何可責有一、有三。若諸菩薩聞說真",
    "T07n0220_562:0900b26": "如無差別相，不驚、不怖亦不沈沒，是諸菩薩",
    "T07n0220_562:0900b27": "疾證菩提，定無退轉。」爾時，世尊讚善現曰：「善",
    "T07n0220_562:0900b28": "哉！善哉！汝今乃能為諸菩薩善說法要。汝之",
    "T07n0220_562:0900b29": "所說承佛威神，一切如來隨喜汝說。若諸菩",
    "T07n0220_562:0900c01": "薩於法真如無差別相深生信解，聞說如是",
    "T07n0220_562:0900c02": "諸法真如，不驚、不怖亦不沈沒，是諸菩薩疾",
    "T07n0220_562:0900c03": "證無上正等菩提，定無退轉。」時，舍利子便白",
    "T07n0220_562:0900c04": "佛言：「若諸菩薩成就此法，定證無上正等覺",
    "T07n0220_562:0900c05": "耶？」爾時，佛告舍利子言：「如是！如是！是諸菩薩",
    "T07n0220_562:0900c06": "決定不墮聲聞等地。」爾時，善現便白佛言：「若",
    "T07n0220_562:0900c07": "諸菩薩欲證菩提，應云何住？應云何學？」佛告",
    "T07n0220_562:0900c08": "善現：「若諸菩薩欲證菩提，於諸有情應平等",
    "T07n0220_562:0900c09": "住，謂於彼類應起等心、慈心、悲心、喜心、捨",
    "T07n0220_562:0900c10": "心、不異心、謙下心、利益心、安樂心、無瞋惱",
    "T07n0220_562:0900c11": "心、如父母心，亦以此心應與其語。善現當知！",
    "T07n0220_562:0900c12": "若諸菩薩欲證菩提，應如是住、應如是學。」",
    "T07n0220_562:0900c13": "第五分不退品第十六",
    "T07n0220_562:0900c14": "爾時，善現便白佛言：「我等當以何行、狀、相知",
    "T07n0220_562:0900c15": "是不退轉菩薩摩訶薩？」佛告善現：「若諸菩薩",
    "T07n0220_562:0900c16": "能如實知異生、聲聞、獨覺、菩薩及如來地，雖說",
    "T07n0220_562:0900c17": "有異，而於諸法真如性中，無變異、無分別，皆",
    "T07n0220_562:0900c18": "無二、無二分。是諸菩薩雖實悟入諸法真如，",
    "T07n0220_562:0900c19": "而於真如無所分別；雖聞真如與一切法無二",
    "T07n0220_562:0900c20": "無別，而無疑滯；雖聞諸法種種異相，而於其",
    "T07n0220_562:0900c21": "中無所執著。是諸菩薩終不輕爾而發語言，",
    "T07n0220_562:0900c22": "諸有所說皆引義利，終不觀他好惡長短，平",
    "T07n0220_562:0900c23": "等憐愍而為說法。若諸菩薩成就如是諸行、",
    "T07n0220_562:0900c24": "狀、相，定於無上正等菩提不復退轉。「復次，善",
    "T07n0220_562:0900c25": "現！是諸菩薩不觀外道沙門梵志形相言說，",
    "T07n0220_562:0900c26": "謂彼於法實知實見，或能施設正見法門，無",
    "T07n0220_562:0900c27": "有是處，終不禮敬外道天神，亦不供養而求",
    "T07n0220_562:0900c28": "勝福。「復次，善現！是諸菩薩不墮惡趣，不受女",
    "T07n0220_562:0900c29": "身，亦不生於卑賤種族，除為度脫彼有情類",
    "T07n0220_562:0901a01": "示同類生方便攝受。「復次，善現！是諸菩薩常",
    "T07n0220_562:0901a02": "樂受行十善業道，亦能方便勸他受行，乃至",
    "T07n0220_562:0901a03": "夢中亦無所犯。「復次，善現！是諸菩薩諸所受",
    "T07n0220_562:0901a04": "持、思惟、讀誦種種經典令極通利，皆為利樂",
    "T07n0220_562:0901a05": "一切有情。恒作是念：『我以此法為諸有情宣",
    "T07n0220_562:0901a06": "說開示，當令一切法願滿足。』復持如是法施",
    "T07n0220_562:0901a07": "善根，與諸有情平等共有迴向所求一切智",
    "T07n0220_562:0901a08": "智。「復次，善現！是諸菩薩於佛所說甚深法門，",
    "T07n0220_562:0901a09": "決定不生疑惑、猶豫，亦不迷悶，歡喜信受；諸",
    "T07n0220_562:0901a10": "所發言皆為饒益，知量而說言詞柔軟；寢寐",
    "T07n0220_562:0901a11": "輕少煩惱不行，入出往來心不迷謬；恒時安",
    "T07n0220_562:0901a12": "住正念正知，進止威儀亦復如是；諸所遊履",
    "T07n0220_562:0901a13": "必觀其地，安詳繫念正視而行，運動語言常",
    "T07n0220_562:0901a14": "無卒暴；諸所受用臥具、衣服皆常香潔無諸",
    "T07n0220_562:0901a15": "臭穢，亦無垢膩蟣虱等蟲；恒樂清閑常無疾",
    "T07n0220_562:0901a16": "病，身中無有八萬戶蟲。所以者何？是諸菩薩",
    "T07n0220_562:0901a17": "善根增上出過世間，如如善根漸漸增長，如",
    "T07n0220_562:0901a18": "是如是身心清淨。」爾時，善現便白佛言：「是菩",
    "T07n0220_562:0901a19": "薩心云何清淨？」佛告善現：「是諸菩薩如如善",
    "T07n0220_562:0901a20": "根漸漸增長，如是如是心中一切諂曲矯誑",
    "T07n0220_562:0901a21": "皆永不行。由此因緣，一切煩惱及餘不善皆",
    "T07n0220_562:0901a22": "永息滅，亦超聲聞及獨覺地，疾趣無上正等",
    "T07n0220_562:0901a23": "菩提，由此應知心常清淨。「復次，善現！是諸菩",
    "T07n0220_562:0901a24": "薩不重利養、不徇名譽，心離嫉慳、身無愆失，",
    "T07n0220_562:0901a25": "聞甚深法心不迷謬，智慧深固恭敬信受，隨",
    "T07n0220_562:0901a26": "所聽聞皆能會入甚深般若波羅蜜多，諸所",
    "T07n0220_562:0901a27": "造作世間事業亦依般若波羅蜜多方便善",
    "T07n0220_562:0901a28": "巧會入法性，不見一事出法性者，設有不與",
    "T07n0220_562:0901a29": "法性相應，亦能方便會入般若波羅蜜多甚",
    "T07n0220_562:0901b01": "深理趣，由斯不見出法性者。「復次，善現！是諸",
    "T07n0220_562:0901b02": "菩薩設有惡魔現前化作八大地獄，一一獄",
    "T07n0220_562:0901b03": "中化作無量百千菩薩皆被猛焰交徹燒然，",
    "T07n0220_562:0901b04": "告菩薩言：『此諸菩薩皆由受得不退轉記，故",
    "T07n0220_562:0901b05": "墮如是大地獄中，恒受如斯猛利大苦。汝等",
    "T07n0220_562:0901b06": "既受不退轉記，當如此類受斯大苦。是故汝",
    "T07n0220_562:0901b07": "等應疾捨棄大菩提心，可脫斯苦當生天上或",
    "T07n0220_562:0901b08": "生人中，富貴自在受諸快樂。』時，諸菩薩見聞",
    "T07n0220_562:0901b09": "此事，其心不動亦不驚疑，但作是念：『若諸菩",
    "T07n0220_562:0901b10": "薩已受菩提不退轉記，更墮惡趣受諸苦惱如",
    "T07n0220_562:0901b11": "愚異生，必無是處。今見聞者定是惡魔所作",
    "T07n0220_562:0901b12": "所說，皆非實有。』「復次，善現！是諸菩薩設有惡",
    "T07n0220_562:0901b13": "魔作沙門像，來至其所說如是言：『汝先所聞、",
    "T07n0220_562:0901b14": "受持、讀誦甚深般若波羅蜜多相應經典皆是",
    "T07n0220_562:0901b15": "邪說，應疾捨棄勿謂為真。汝等若能速疾捨",
    "T07n0220_562:0901b16": "棄，我當教汝真淨佛法，令汝速證無上菩提。",
    "T07n0220_562:0901b17": "汝先所聞非真佛語，是文頌者虛誑撰集，我",
    "T07n0220_562:0901b18": "之所說是真佛語。』善現當知！若諸菩薩聞如",
    "T07n0220_562:0901b19": "是語心動驚疑，應知未受不退轉記；若諸菩",
    "T07n0220_562:0901b20": "薩聞如是語心不驚疑，但隨無作、無相、無生",
    "T07n0220_562:0901b21": "法性而住，應知已受不退轉記，是諸菩薩諸",
    "T07n0220_562:0901b22": "有所作，不信他語，不隨他教而便動轉。如阿",
    "T07n0220_562:0901b23": "羅漢諸有所為，不信他語，現證法性無惑無",
    "T07n0220_562:0901b24": "疑，一切惡魔不能傾動，不退菩薩亦復如是，",
    "T07n0220_562:0901b25": "一切聲聞、獨覺、外道、諸惡魔等不能破壞，令於",
    "T07n0220_562:0901b26": "菩提而生退屈。「復次，善現！是諸菩薩設有惡",
    "T07n0220_562:0901b27": "魔來詣其所，詐現親友作如是言：『汝等所行",
    "T07n0220_562:0901b28": "是生死法非菩提行。汝等今應修盡苦道，速",
    "T07n0220_562:0901b29": "盡眾苦得般涅槃，現在苦身尚應厭捨，況更",
    "T07n0220_562:0901c01": "樂受當來苦身！宜自審思捨先所信。』是諸菩",
    "T07n0220_562:0901c02": "薩聞彼語時心不驚疑，但作是念：『如是說者",
    "T07n0220_562:0901c03": "定是惡魔。』時，彼惡魔復語菩薩：『欲聞菩薩無",
    "T07n0220_562:0901c04": "益行耶？謂諸菩薩經如殑伽沙數大劫，以無",
    "T07n0220_562:0901c05": "量種上妙供具供養諸佛，復於殑伽沙等佛",
    "T07n0220_562:0901c06": "所修無量種難行梵行，親近承事如殑伽沙",
    "T07n0220_562:0901c07": "諸佛世尊，請問無量無邊菩薩所應修道云",
    "T07n0220_562:0901c08": "何應住？云何應行？云何應學？諸菩薩道，殑伽",
    "T07n0220_562:0901c09": "沙等諸佛世尊如所請問次第為說，彼諸菩",
    "T07n0220_562:0901c10": "薩如教而住、如教而行、如教而學，經無量劫",
    "T07n0220_562:0901c11": "尚不能證所求無上正等菩提，況今汝等可",
    "T07n0220_562:0901c12": "能證得！』是時，菩薩雖聞其言，而心不動亦無",
    "T07n0220_562:0901c13": "疑惑。「時，彼惡魔復於是處，化作無量苾芻形",
    "T07n0220_562:0901c14": "像，告菩薩曰：『此諸苾芻皆於過去，經無數劫",
    "T07n0220_562:0901c15": "修無量種難行梵行，而不能得無上菩提，今",
    "T07n0220_562:0901c16": "皆退住阿羅漢果，云何汝等能證菩提？』是諸",
    "T07n0220_562:0901c17": "菩薩見聞此已，即作是念：『定是惡魔為擾亂",
    "T07n0220_562:0901c18": "我作如是事，定無菩薩修行般若波羅蜜多，",
    "T07n0220_562:0901c19": "至圓滿位不證無上正等菩提，退住聲聞、獨覺",
    "T07n0220_562:0901c20": "等地。』復作是念：『若諸菩薩如佛所說修菩提",
    "T07n0220_562:0901c21": "行，不證無上正等菩提，必無是處，當知今者",
    "T07n0220_562:0901c22": "所見所聞，定是惡魔所作所說。』「復次，善現！是",
    "T07n0220_562:0901c23": "諸菩薩設有惡魔作苾芻像，來至其所作如",
    "T07n0220_562:0901c24": "是言：『一切智智與虛空等，無性為性自相本",
    "T07n0220_562:0901c25": "空，諸法亦然都無所有，此中無法可名能證，",
    "T07n0220_562:0901c26": "亦無有法可名所證，證處、證時及由此證皆",
    "T07n0220_562:0901c27": "不可得。既一切法與虛空等，無性為性自相",
    "T07n0220_562:0901c28": "本空，汝等何緣唐受勤苦，求證無上正等菩",
    "T07n0220_562:0901c29": "提？汝先所聞諸菩薩眾應求無上正等菩提，",
    "T07n0220_562:0902a01": "皆是魔說非真佛語。汝等應捨大菩提心，勿",
    "T07n0220_562:0902a02": "妄為他虛受勤苦。』是諸菩薩聞彼語時，能如",
    "T07n0220_562:0902a03": "實知：『是惡魔事欲退敗我大菩提心，我今更",
    "T07n0220_562:0902a04": "應堅固其心，不應信受惡魔所說。』「復次，善",
    "T07n0220_562:0902a05": "現！是諸菩薩若欲調心入四靜慮，隨意能入",
    "T07n0220_562:0902a06": "遊觀自在，為度有情還生欲界，雖生欲界而",
    "T07n0220_562:0902a07": "不染欲，亦不退失所修靜慮。「復次，善現！是諸",
    "T07n0220_562:0902a08": "菩薩不貴名聲不著稱譽，於有情類無恚恨",
    "T07n0220_562:0902a09": "心，常欲令其得勝利樂；往來入出無散亂心，",
    "T07n0220_562:0902a10": "進止威儀恒住正念；為有情故雖處居家，而",
    "T07n0220_562:0902a11": "於其中不生貪著；雖現受欲而常厭怖，如涉",
    "T07n0220_562:0902a12": "險路心恒驚恐；雖有所食惶懼不安，但念何",
    "T07n0220_562:0902a13": "時出斯險難；雖現受用種種珍財，而於其中",
    "T07n0220_562:0902a14": "不起貪愛；不以邪命非法自活，寧自殞歿不",
    "T07n0220_562:0902a15": "損於人。所以者何？是諸菩薩行深般若波羅",
    "T07n0220_562:0902a16": "蜜多，是人中尊、人中善士、人中龍象、人中蓮",
    "T07n0220_562:0902a17": "華、人中調御、人中勇健，本為利樂一切有",
    "T07n0220_562:0902a18": "情，現處居家方便饒益，豈為自活侵損於人？",
    "T07n0220_562:0902a19": "所以者何？是諸菩薩甚深般若波羅蜜多方",
    "T07n0220_562:0902a20": "便善巧力所持故。「復次，善現！是諸菩薩有執",
    "T07n0220_562:0902a21": "金剛藥叉神主常隨左右密為守護，不為一",
    "T07n0220_562:0902a22": "切人、非人等邪魅威力損害身心。由此因緣，",
    "T07n0220_562:0902a23": "是諸菩薩乃至無上正等菩提，身意泰然常",
    "T07n0220_562:0902a24": "不狂亂，具丈夫相諸根圓滿，心行調善恒修淨",
    "T07n0220_562:0902a25": "命，不行幻術、占相、吉凶、呪禁、鬼神、合和湯藥、",
    "T07n0220_562:0902a26": "誘誑卑夫、結好貴人、侮慠聖賢、親昵男女，不",
    "T07n0220_562:0902a27": "為名利自讚毀他，不以染心瞻顧戲笑，戒見",
    "T07n0220_562:0902a28": "清淨志性淳質。「復次，善現！是諸菩薩於諸世",
    "T07n0220_562:0902a29": "間文章伎藝，雖得善巧而不愛著，達一切法",
    "T07n0220_562:0902b01": "不可得故，皆雜穢語邪命攝故；於諸世俗外",
    "T07n0220_562:0902b02": "道書論，雖亦善知而不樂著，達一切法本性",
    "T07n0220_562:0902b03": "空故。又諸世俗外道書論，所說理事多有增",
    "T07n0220_562:0902b04": "減，於菩薩道非隨順故。「復次，善現！是諸菩薩",
    "T07n0220_562:0902b05": "復有所餘諸行、狀、相，吾當為汝分別解說。謂",
    "T07n0220_562:0902b06": "彼菩薩行深般若波羅蜜多，達諸法空，不樂觀",
    "T07n0220_562:0902b07": "察論說眾事、王事、賊事、軍事、戰事、城邑、聚落、",
    "T07n0220_562:0902b08": "象馬車乘、衣服、飲食、臥具、華香、男女好醜、園",
    "T07n0220_562:0902b09": "林、池沼、山海等事，不樂觀察論說藥叉、羅剎",
    "T07n0220_562:0902b10": "娑等諸鬼神事，不樂觀察論說街衢、市肆、樓",
    "T07n0220_562:0902b11": "閣、商賈等事，不樂觀察論說歌舞、伎樂、俳優、",
    "T07n0220_562:0902b12": "戲謔等事，不樂觀察論說洲渚、船栰、橋梁、珠",
    "T07n0220_562:0902b13": "寶等事，不樂觀察論說星辰、寒熱、風雨、吉凶",
    "T07n0220_562:0902b14": "等事，不樂觀察論說種種法義相違、文頌等",
    "T07n0220_562:0902b15": "事，不樂觀察論說異生、獨覺、聲聞相應之事，",
    "T07n0220_562:0902b16": "但樂觀察論說般若波羅蜜多相應之事。是",
    "T07n0220_562:0902b17": "諸菩薩常不遠離甚深般若波羅蜜多相應作",
    "T07n0220_562:0902b18": "意，常不遠離一切智心，不好乖違、樂和諍訟，",
    "T07n0220_562:0902b19": "常希正法、不愛非法，恒慕善友、不樂惡友，好",
    "T07n0220_562:0902b20": "出法言、離非法言，樂見如來、欣出家眾；十方",
    "T07n0220_562:0902b21": "國土有佛世尊宣說法要，願往生彼親近供",
    "T07n0220_562:0902b22": "養聽聞正法。是諸菩薩多從欲界、色界天歿，",
    "T07n0220_562:0902b23": "生贍部洲中國人趣，善於伎藝、呪術、經書、地",
    "T07n0220_562:0902b24": "理、天文及諸法義，或生邊地大國大城，與",
    "T07n0220_562:0902b25": "諸有情作大饒益。「復次，善現！是諸菩薩終不",
    "T07n0220_562:0902b26": "自疑，我為退轉、為不退轉？於自地法亦不生",
    "T07n0220_562:0902b27": "疑，為有、為無？於諸魔事善能覺了，如預流者",
    "T07n0220_562:0902b28": "於自地法終不生疑。設有惡魔，種種惑亂不",
    "T07n0220_562:0902b29": "能傾動。如有造作無間業者，彼無間心恒常",
    "T07n0220_562:0902c01": "隨逐，乃至命盡不能捨離，設起餘心不能遮",
    "T07n0220_562:0902c02": "伏，此諸菩薩亦復如是，不退轉心恒常隨逐，",
    "T07n0220_562:0902c03": "安住菩薩不退轉地，世間天、人、阿素洛等不",
    "T07n0220_562:0902c04": "能動壞自所得法。於諸魔業善能覺知，所證",
    "T07n0220_562:0902c05": "法中常無疑惑，雖生他世亦不發起聲聞、獨",
    "T07n0220_562:0902c06": "覺相應之心，亦不自疑，我於來世能證無上",
    "T07n0220_562:0902c07": "佛菩提。不安住自地，不隨他緣，於自地法無",
    "T07n0220_562:0902c08": "能壞者。「所以者何？是諸菩薩成就無動無退",
    "T07n0220_562:0902c09": "轉智，一切惡緣不能傾動，其心堅固踰於金",
    "T07n0220_562:0902c10": "剛。設有惡魔作佛形像，來至其所作如是言：",
    "T07n0220_562:0902c11": "『汝今應求阿羅漢果，永盡諸漏入般涅槃。汝",
    "T07n0220_562:0902c12": "未堪受大菩提記，亦未證得無生法忍。汝今",
    "T07n0220_562:0902c13": "未有不退轉地諸行、狀、相，如來不應授汝無上",
    "T07n0220_562:0902c14": "大菩提記。』是諸菩薩聞彼語時，心無變動亦",
    "T07n0220_562:0902c15": "不退沒、無驚、無怖，但作是念：『此定惡魔或魔",
    "T07n0220_562:0902c16": "眷屬化作佛像，來至我所作如是說，若真佛",
    "T07n0220_562:0902c17": "說不應有異。』若諸菩薩聞彼語時，能作如是",
    "T07n0220_562:0902c18": "觀察憶念：『定是惡魔化為佛像，令我遠離甚",
    "T07n0220_562:0902c19": "深般若，令我棄捨無上菩提，是故不應隨彼",
    "T07n0220_562:0902c20": "所說。』時，魔驚怖即便隱沒。是諸菩薩定已安",
    "T07n0220_562:0902c21": "住不退轉地，過去諸佛久已授彼大菩提記。",
    "T07n0220_562:0902c22": "所以者何？是諸菩薩具不退地諸行、狀、相，故",
    "T07n0220_562:0902c23": "能覺知惡魔事業，令彼隱沒更不復現。「復次，",
    "T07n0220_562:0902c24": "善現！是諸菩薩攝護正法不惜身命，況餘珍",
    "T07n0220_562:0902c25": "財、朋友、眷屬！為護正法勇猛精進，恒作是念：",
    "T07n0220_562:0902c26": "『如是正法即是諸佛清淨法身，一切如來恭敬",
    "T07n0220_562:0902c27": "供養。我今攝護如是正法，即為攝護諸佛法",
    "T07n0220_562:0902c28": "身。』復作是念：『如是正法通屬三世諸佛世尊，",
    "T07n0220_562:0902c29": "我亦墮在未來佛數。佛已授我大菩提記，諸",
    "T07n0220_562:0903a01": "佛正法即我所有，我今即為護自正法。我未",
    "T07n0220_562:0903a02": "來世得作佛時，亦為有情宣說此法。』是諸菩",
    "T07n0220_562:0903a03": "薩見斯義利，攝護如來所說正法，不惜身命、",
    "T07n0220_562:0903a04": "親屬、珍財，乃至菩提常無懈倦。「復次，善現！是",
    "T07n0220_562:0903a05": "諸菩薩聞佛說法無惑無疑，聞已受持常不",
    "T07n0220_562:0903a06": "忘失。」爾時，善現便白佛言：「是諸菩薩但聞佛",
    "T07n0220_562:0903a07": "語，無惑、無疑、常不忘失，為聞菩薩及聲聞等",
    "T07n0220_562:0903a08": "所說正法，亦能如是。」佛告善現：「是諸菩薩普",
    "T07n0220_562:0903a09": "聞一切有情言音、文字、義理皆能通達，無惑、",
    "T07n0220_562:0903a10": "無疑、常不忘失。所以者何？是諸菩薩於諸法",
    "T07n0220_562:0903a11": "中得無生忍，已善通達諸法實性，聞皆耳順",
    "T07n0220_562:0903a12": "並無疑惑，又得聞持陀羅尼故，常能憶念終",
    "T07n0220_562:0903a13": "不忘失。善現當知！是為不退轉菩薩摩訶薩",
    "T07n0220_562:0903a14": "諸行、狀、相。」",
    "T07n0220_562:0903a15": "第五分貪行品第十七之一",
    "T07n0220_562:0903a16": "爾時，善現便白佛言：「希有！世尊！是諸菩薩成",
    "T07n0220_562:0903a17": "就如是大功德聚。世尊能如殑伽沙劫說不",
    "T07n0220_562:0903a18": "退轉諸行、狀、相，唯願如來、應、正等覺復為宣",
    "T07n0220_562:0903a19": "說甚深般若波羅蜜多相應義處，令諸菩薩",
    "T07n0220_562:0903a20": "安住其中修菩提行疾得圓滿！」佛告善現：「善",
    "T07n0220_562:0903a21": "哉！善哉！汝今乃能問如是事。諦聽！諦聽！當為",
    "T07n0220_562:0903a22": "汝說。善現當知！甚深般若波羅蜜多相應義",
    "T07n0220_562:0903a23": "處，謂空、無相、無願、無作、無生、無滅，非有寂靜、",
    "T07n0220_562:0903a24": "離染、涅槃增語所顯。」具壽善現復白佛言：「為",
    "T07n0220_562:0903a25": "但此法名深般若波羅蜜多相應義處，為一",
    "T07n0220_562:0903a26": "切法皆得名為甚深般若波羅蜜多相應義",
    "T07n0220_562:0903a27": "處？」佛告善現：「餘一切法亦得名為甚深般若",
    "T07n0220_562:0903a28": "波羅蜜多相應義處。所以者何？謂一切色、受、",
    "T07n0220_562:0903a29": "想、行、識亦名甚深。「善現！云何色乃至識亦名",
    "T07n0220_562:0903b01": "甚深？謂真如甚深故，色乃至識亦名甚深。復",
    "T07n0220_562:0903b02": "次，善現！若處無色名色甚深，廣說乃至若處",
    "T07n0220_562:0903b03": "無識名識甚深。」爾時，善現復白佛言：「希有！世",
    "T07n0220_562:0903b04": "尊！微妙方便遮遣五蘊顯示涅槃。」佛告善現：",
    "T07n0220_562:0903b05": "「如是！如是！若諸菩薩能於如是甚深般若波",
    "T07n0220_562:0903b06": "羅蜜多相應義處，審諦觀察，作如是念：『我今",
    "T07n0220_562:0903b07": "應如甚深般若波羅蜜多所教而住，我今應",
    "T07n0220_562:0903b08": "如甚深般若波羅蜜多所說而學。』是諸菩薩",
    "T07n0220_562:0903b09": "由能如此依深般若波羅蜜多相應義處審",
    "T07n0220_562:0903b10": "諦觀察，精進修行乃至一日，所獲福聚無量",
    "T07n0220_562:0903b11": "無邊。「如貪行人復多尋伺，與他美女共為邀",
    "T07n0220_562:0903b12": "契，彼女限礙不獲赴期，此人欲心熾盛流注。",
    "T07n0220_562:0903b13": "善現！於意云何？其人欲心於何處轉？」「世尊！此",
    "T07n0220_562:0903b14": "人欲心於女處轉，謂作是念：『彼何當來共會，",
    "T07n0220_562:0903b15": "於此歡娛戲樂？』」「善現！於意云何？其人晝夜幾",
    "T07n0220_562:0903b16": "欲念生？」「世尊！此人晝夜欲念甚多。」佛告善現：",
    "T07n0220_562:0903b17": "「若諸菩薩依深般若波羅蜜多相應義處，審諦",
    "T07n0220_562:0903b18": "觀察，精進修行乃至一日，所超生死流轉劫",
    "T07n0220_562:0903b19": "數，與貪行人經一晝夜所起欲念其數量等。",
    "T07n0220_562:0903b20": "「善現當知！是諸菩薩隨依如是甚深般若波",
    "T07n0220_562:0903b21": "羅蜜多相應義處，審諦觀察精進修行，隨能",
    "T07n0220_562:0903b22": "解脫能礙無上正等菩提所有過失，是故菩",
    "T07n0220_562:0903b23": "薩依深般若波羅蜜多相應義處，審諦觀察",
    "T07n0220_562:0903b24": "精進修行無懈倦者，疾證無上正等菩提。「善",
    "T07n0220_562:0903b25": "現當知！若諸菩薩依深般若波羅蜜多相應",
    "T07n0220_562:0903b26": "義處，審諦觀察精勤修行，經一晝夜，所獲功",
    "T07n0220_562:0903b27": "德，勝諸菩薩離深般若波羅蜜多，經如殑伽",
    "T07n0220_562:0903b28": "沙數大劫布施功德無量無邊。「復次，善現！若",
    "T07n0220_562:0903b29": "諸菩薩依深般若波羅蜜多相應義處，審諦",
    "T07n0220_562:0903c01": "觀察精進修行，經一晝夜，所獲功德，勝諸菩",
    "T07n0220_562:0903c02": "薩離深般若波羅蜜多，經如殑伽沙數大劫，",
    "T07n0220_562:0903c03": "以諸供具供養預流、一來、不還、應果、獨覺、菩",
    "T07n0220_562:0903c04": "薩、如來布施功德無量無邊。「復次，善現！若諸",
    "T07n0220_562:0903c05": "菩薩依深般若波羅蜜多所說而住，經一晝",
    "T07n0220_562:0903c06": "夜，精勤修學布施、淨戒、安忍、精進、靜慮、般若所",
    "T07n0220_562:0903c07": "獲功德，勝諸菩薩離深般若波羅蜜多，經如",
    "T07n0220_562:0903c08": "殑伽沙數大劫，精勤修學布施、淨戒、安忍、精進、",
    "T07n0220_562:0903c09": "靜慮、般若所獲功德無量無邊。「復次，善現！若",
    "T07n0220_562:0903c10": "諸菩薩依深般若波羅蜜多所說而住，經一",
    "T07n0220_562:0903c11": "晝夜，以微妙法施諸有情所獲功德，勝諸菩",
    "T07n0220_562:0903c12": "薩離深般若波羅蜜多，經如殑伽沙數大劫，",
    "T07n0220_562:0903c13": "以微妙法施諸有情所獲功德無量無邊。「復",
    "T07n0220_562:0903c14": "次，善現！若諸菩薩依深般若波羅蜜多所說",
    "T07n0220_562:0903c15": "而住，經一晝夜，修三十七菩提分法及餘善",
    "T07n0220_562:0903c16": "根所獲功德，勝諸菩薩離深般若波羅蜜多，",
    "T07n0220_562:0903c17": "經如殑伽沙數大劫，修三十七菩提分法及餘",
    "T07n0220_562:0903c18": "善根所獲功德無量無邊。「復次，善現！若諸菩",
    "T07n0220_562:0903c19": "薩依深般若波羅蜜多所說而住，經一晝夜，",
    "T07n0220_562:0903c20": "修行種種財施、法施，住空閑處繫念思惟，先",
    "T07n0220_562:0903c21": "所修行種種福業迴向無上正等菩提所獲",
    "T07n0220_562:0903c22": "功德，勝諸菩薩離深般若波羅蜜多，經如殑",
    "T07n0220_562:0903c23": "伽沙數大劫，修行種種財施、法施，住空閑處",
    "T07n0220_562:0903c24": "繫念思惟，先所修行種種福業迴向無上正",
    "T07n0220_562:0903c25": "等菩提所獲功德無量無邊。「復次，善現！若諸",
    "T07n0220_562:0903c26": "菩薩依深般若波羅蜜多所說而住，經一晝",
    "T07n0220_562:0903c27": "夜，普緣三世佛及弟子功德善根，和合稱量",
    "T07n0220_562:0903c28": "現前隨喜，迴向無上正等菩提所獲功德，勝",
    "T07n0220_562:0903c29": "諸菩薩離深般若波羅蜜多，經如殑伽沙數",
    "T07n0220_562:0904a01": "大劫，普緣三世佛及弟子功德善根，和合稱",
    "T07n0220_562:0904a02": "量現前隨喜，迴向無上正等菩提所獲功德",
    "T07n0220_562:0904a03": "無量無邊。」爾時，善現便白佛言：「如來常說諸",
    "T07n0220_562:0904a04": "行皆是分別所作、都非實有。以何因緣，此諸",
    "T07n0220_562:0904a05": "菩薩所獲功德無量無邊？」佛告善現：「是諸菩",
    "T07n0220_562:0904a06": "薩行深般若波羅蜜多，亦常觀察所作善事",
    "T07n0220_562:0904a07": "空無所有、虛妄不實，如如觀察所作善事空",
    "T07n0220_562:0904a08": "無所有、虛妄不實，如是如是便能不離甚深",
    "T07n0220_562:0904a09": "般若波羅蜜多，如如不離甚深般若波羅蜜",
    "T07n0220_562:0904a10": "多，如是如是所獲功德無量無邊。」具壽善現",
    "T07n0220_562:0904a11": "便白佛言：「無量、無邊義有何別？」佛告善現：「言",
    "T07n0220_562:0904a12": "無量者，謂於此中其量永息；言無邊者，謂於",
    "T07n0220_562:0904a13": "是處數不可盡。」具壽善現復白佛言：「頗有因",
    "T07n0220_562:0904a14": "緣，色乃至識亦無量無邊耶？」佛告善現：「亦有",
    "T07n0220_562:0904a15": "因緣，色乃至識無量無邊。」具壽善現復白佛",
    "T07n0220_562:0904a16": "言：「何因緣故，色乃至識無量無邊？」佛告善現：",
    "T07n0220_562:0904a17": "「色乃至識皆性空故無量無邊。」具壽善現復",
    "T07n0220_562:0904a18": "白佛言：「為但色、受、想、行、識空，為一切法皆悉",
    "T07n0220_562:0904a19": "空耶？」佛告善現：「我說諸法無不皆空。」具壽善",
    "T07n0220_562:0904a20": "現復白佛言：「無量無邊是何增語？」佛告善現：",
    "T07n0220_562:0904a21": "「無量無邊是空、無相、無願增語。」具壽善現復",
    "T07n0220_562:0904a22": "白佛言：「無量無邊為但是空、無相、無願，為更",
    "T07n0220_562:0904a23": "有餘義耶？」佛告善現：「於意云何？我豈不說一",
    "T07n0220_562:0904a24": "切法門無不皆空？」善現答言：「如來常說一切",
    "T07n0220_562:0904a25": "法門無不皆空。」佛告善現：「空即無盡，空即無",
    "T07n0220_562:0904a26": "量，空即無邊，空即餘義。是故，善現！一切法門",
    "T07n0220_562:0904a27": "雖有種種言說差別而義無異。「善現當知！諸",
    "T07n0220_562:0904a28": "法空理皆不可說，如來方便說為無盡，或說",
    "T07n0220_562:0904a29": "無量，或說無邊，或說為空，或說無相，或說無",
    "T07n0220_562:0904b01": "願，或說無作，或說無生，或說無滅，或說非有，",
    "T07n0220_562:0904b02": "或說寂靜，或說離染，或說涅槃。諸如是等無",
    "T07n0220_562:0904b03": "量法門義實無異，皆是如來方便演說。」爾時，",
    "T07n0220_562:0904b04": "善現便白佛言：「希有！世尊！方便善巧諸法實",
    "T07n0220_562:0904b05": "性皆不可說，而為有情方便顯示。如我解佛",
    "T07n0220_562:0904b06": "所說義者，諸法實性皆不可說。」佛告善現：「如",
    "T07n0220_562:0904b07": "是！如是！所以者何？一切法性皆畢竟空，無能",
    "T07n0220_562:0904b08": "宣說畢竟空者。」具壽善現復白佛言：「不可說",
    "T07n0220_562:0904b09": "義有增減不？」佛告善現：「不可說義無增無減。」",
    "T07n0220_562:0904b10": "具壽善現復白佛言：「若不可說義無增無減",
    "T07n0220_562:0904b11": "者，即應布施乃至般若波羅蜜多亦無增減。",
    "T07n0220_562:0904b12": "若此六種波羅蜜多亦無增減，云何菩薩以無",
    "T07n0220_562:0904b13": "增減波羅蜜多，求證無上正等菩提，能近無",
    "T07n0220_562:0904b14": "上正等菩提？若諸菩薩增減六種波羅蜜多，",
    "T07n0220_562:0904b15": "便不能近無上菩提。」佛告善現：「如是！如是！不",
    "T07n0220_562:0904b16": "可說義波羅蜜多皆無增減，然諸菩薩行深",
    "T07n0220_562:0904b17": "般若波羅蜜多方便善巧，不作是念：『如是六",
    "T07n0220_562:0904b18": "種波羅蜜多有增有減。』但作是念：『唯有名",
    "T07n0220_562:0904b19": "想，謂為布施乃至般若波羅蜜多。』是諸菩薩",
    "T07n0220_562:0904b20": "修行布施乃至般若波羅蜜多，持此六種俱",
    "T07n0220_562:0904b21": "行作意，并依此起心及善根，與諸有情平等",
    "T07n0220_562:0904b22": "共有迴向無上正等菩提。如佛無上正等菩",
    "T07n0220_562:0904b23": "提，微妙甚深而起迴向，由此迴向方便善巧",
    "T07n0220_562:0904b24": "增上勢力，能證無上正等菩提。」爾時，善現便",
    "T07n0220_562:0904b25": "白佛言：「何謂無上正等菩提？」佛告善現：「諸法",
    "T07n0220_562:0904b26": "真如是謂無上正等菩提。善現當知！諸法真",
    "T07n0220_562:0904b27": "如無增減故，諸佛無上正等菩提亦無增減。",
    "T07n0220_562:0904b28": "若諸菩薩數多安住如是真如相應作意，便",
    "T07n0220_562:0904b29": "近無上正等菩提。如是，善現！不可說義雖無",
    "T07n0220_562:0904c01": "增減，而不退失真如作意；波羅蜜多雖無增",
    "T07n0220_562:0904c02": "減，而不退失所求無上正等菩提。若諸菩薩",
    "T07n0220_562:0904c03": "安住如是真如作意，修行六種波羅蜜多，便",
    "T07n0220_562:0904c04": "近無上正等菩提。」具壽善現便白佛言：「是諸",
    "T07n0220_562:0904c05": "菩薩為初心起能近菩提，為後心起能近菩",
    "T07n0220_562:0904c06": "提？若初心起能近菩提，初心起時後心未起，",
    "T07n0220_562:0904c07": "無和合義；若後心起能近菩提，後心起時前",
    "T07n0220_562:0904c08": "心已滅，無和合義。如是前後心、心所法，進退",
    "T07n0220_562:0904c09": "推徵無和合義，如何可得積集善根？若諸善",
    "T07n0220_562:0904c10": "根不可積集，云何菩薩能近菩提？」佛告善現：",
    "T07n0220_562:0904c11": "「於意云何？如燃燈時，為初焰能燋炷，為後焰",
    "T07n0220_562:0904c12": "能燋炷？」善現答言：「如我意解，非初焰能燋炷",
    "T07n0220_562:0904c13": "亦不離初焰，非後焰能燋炷亦不離後焰。」佛",
    "T07n0220_562:0904c14": "告善現：「於意云何？炷為燋不？」善現答言：「世",
    "T07n0220_562:0904c15": "間現見其炷實燋。」佛告善現：「菩薩亦爾，非初",
    "T07n0220_562:0904c16": "心起能近菩提亦不離初心，非後心起能近",
    "T07n0220_562:0904c17": "菩提亦不離後心，而諸菩薩行深般若波羅",
    "T07n0220_562:0904c18": "蜜多方便善巧，令諸善根增長圓滿能近菩",
    "T07n0220_562:0904c19": "提。」具壽善現便白佛言：「如是緣起理趣甚深，",
    "T07n0220_562:0904c20": "非即前後諸心起故能近菩提，非離前後諸",
    "T07n0220_562:0904c21": "心起故能近菩提，而諸菩薩能近菩提。」佛告",
    "T07n0220_562:0904c22": "善現：「於意云何？若心滅已，更可生不？」善現對",
    "T07n0220_562:0904c23": "曰：「不也！世尊！是心已滅，不可更生。「於意云何？",
    "T07n0220_562:0904c24": "若心已生，有滅法不？」「如是！世尊！若心已生，定",
    "T07n0220_562:0904c25": "有滅法。」「於意云何？有滅法心，非當滅不？」「不也！",
    "T07n0220_562:0904c26": "世尊！有滅法心，決定當滅。」「於意云何？無滅法",
    "T07n0220_562:0904c27": "心，為可生不？」「不也！世尊！無滅法心，無可生義。」",
    "T07n0220_562:0904c28": "「於意云何？無生法心，為可滅不？」「不也！世尊！無",
    "T07n0220_562:0904c29": "生法心，無可滅義。」「於意云何？無生滅法，心為",
    "T07n0220_562:0905a01": "可生滅不？」「不也！世尊！無生滅法，心無可生滅",
    "T07n0220_562:0905a02": "義。」「於意云何？若法已滅，更可滅不？」「不也！世尊！",
    "T07n0220_562:0905a03": "若法已滅，不可更滅。」「於意云何？若法已生，更",
    "T07n0220_562:0905a04": "可生不？」「不也！世尊！若法已生，不可更生。」「於意",
    "T07n0220_562:0905a05": "云何？諸法實性，有生滅不？」「不也！世尊！諸法實",
    "T07n0220_562:0905a06": "性無生無滅。」「於意云何？心住為如心真如不？」",
    "T07n0220_562:0905a07": "「如是！世尊！如心真如，心如是住。」「於意云何？若",
    "T07n0220_562:0905a08": "心住如真如，是心為如真如、實際性常住不？」",
    "T07n0220_562:0905a09": "「不也！世尊！是心非如真如、實際其性常住。」「於",
    "T07n0220_562:0905a10": "意云何？諸法真如極甚深不？」「如是！世尊！諸",
    "T07n0220_562:0905a11": "法真如極為甚深。」「於意云何？即真如是心不？」",
    "T07n0220_562:0905a12": "「不也！世尊！」「於意云何？離真如有心不？」「不也！世",
    "T07n0220_562:0905a13": "尊！」「於意云何？即心是真如不？」「不也！世尊！」「於",
    "T07n0220_562:0905a14": "意云何？離心有真如不？」「不也！世尊！」「於意云",
    "T07n0220_562:0905a15": "何？真如為能見真如不？」「不也！世尊！」「於意云",
    "T07n0220_562:0905a16": "何？汝為見有實真如不？」「不也！世尊！」「於意云何？",
    "T07n0220_562:0905a17": "若諸菩薩能如是行，是行深般若波羅蜜多",
    "T07n0220_562:0905a18": "不？」「如是！世尊！若諸菩薩能如是行，是行深般",
    "T07n0220_562:0905a19": "若波羅蜜多。」",
    "T07n0220_562:0905a20": "大般若波羅蜜多經卷第五百六十二"
}