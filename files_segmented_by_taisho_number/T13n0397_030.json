{
    "T13n0397_030:0205c15": "大方等大集經卷第三十",
    "T13n0397_030:0205c17": "宋涼州沙門智嚴共寶雲譯",
    "T13n0397_030:0205c18": "無盡意菩薩品第十二之四",
    "T13n0397_030:0205c19": "「◎復次，舍利弗！菩薩摩訶薩修集助道功德、智",
    "T13n0397_030:0205c20": "慧亦不可盡。云何修集功德無盡？若布施持",
    "T13n0397_030:0205c21": "戒心所修集發行慈悲，自所有罪發露懺悔，",
    "T13n0397_030:0205c22": "亦代眾生發露懺悔，已行懺悔次當隨喜。一",
    "T13n0397_030:0205c23": "切眾生、學無學人，及辟支佛發心、菩薩已習行",
    "T13n0397_030:0205c24": "者，堅住不退一生補處，如是諸人於三世中",
    "T13n0397_030:0205c25": "所集功德，當以一心隨其歡喜。「復於過去、未",
    "T13n0397_030:0205c26": "來、現在諸佛世尊所有善根生隨喜心，是隨",
    "T13n0397_030:0205c27": "喜菩薩悉當成就如是功德。隨喜已訖，次當",
    "T13n0397_030:0205c28": "勸請十方世界一切諸佛，始成道者請轉法",
    "T13n0397_030:0205c29": "輪，示涅槃者常住於世，及請一切菩薩聖人，",
    "T13n0397_030:0206a01": "常為眾生住世說法。如是善根如菩提相，悉",
    "T13n0397_030:0206a02": "以迴向無上菩提。是菩薩未發心者勸令發",
    "T13n0397_030:0206a03": "心，已發心者為說諸度；有貧窮者救攝以財，",
    "T13n0397_030:0206a04": "病施醫藥隨時瞻療；無勢力者勸行忍辱；有",
    "T13n0397_030:0206a05": "犯禁者令不覆藏；已覆藏者勸令發露；現在",
    "T13n0397_030:0206a06": "諸佛及涅槃者，悉皆發心供養恭敬，敬重師",
    "T13n0397_030:0206a07": "長如佛世尊。若求法時沒命不懈，於此法寶",
    "T13n0397_030:0206a08": "生無價想，於說法者生諸佛想。為聽法故",
    "T13n0397_030:0206a09": "過百由旬，心力勇銳無疲勞想。凡所講說",
    "T13n0397_030:0206a10": "不為利養。於父母所知恩報恩，供養給事心",
    "T13n0397_030:0206a11": "初無悔，所作功德常無厭足，護身口意令無",
    "T13n0397_030:0206a12": "諂曲。「建立佛塔所得功德，等於梵天勸請之",
    "T13n0397_030:0206a13": "福。具足諸相，開門大施故；得隨形好，修諸善",
    "T13n0397_030:0206a14": "根故；莊嚴身者，無憍慢故；莊嚴口者，離口過",
    "T13n0397_030:0206a15": "故；莊嚴意者，不住法故；莊嚴佛土者，神通教",
    "T13n0397_030:0206a16": "化故；莊嚴法者，離諸欲故；莊嚴大眾者，不兩",
    "T13n0397_030:0206a17": "舌惡口破壞他故；於受法者如實說故；說法",
    "T13n0397_030:0206a18": "歡喜稱讚善哉，所作功業不唐捐故；離覆蓋",
    "T13n0397_030:0206a19": "者，故往聽法故；莊嚴菩提樹者，以妙園林奉",
    "T13n0397_030:0206a20": "施佛故；莊嚴道場者，成就一切諸善根故；出",
    "T13n0397_030:0206a21": "生清淨者，不為煩惱所染污故；得寶手者，能",
    "T13n0397_030:0206a22": "捨一切所重物故；得無盡者，無量寶藏以布",
    "T13n0397_030:0206a23": "施故；見者歡喜，常和悅故；體得法性者，心慧",
    "T13n0397_030:0206a24": "光明等照眾生故；莊嚴光明者，不輕未學善",
    "T13n0397_030:0206a25": "誘導故；生生清淨者，持戒功德悉成就故；處",
    "T13n0397_030:0206a26": "胎清淨者，不見他罪故；生人天者，淨行十善",
    "T13n0397_030:0206a27": "故；慧明獨步者，所可教化不生分別故；於法",
    "T13n0397_030:0206a28": "自在者，所愛重法無悋惜故；世中獨勝者，畢",
    "T13n0397_030:0206a29": "竟清淨故；微妙解脫者，不求少分行故；行一",
    "T13n0397_030:0206b01": "切功德者，不捨一切智心故；七財滿具者，信",
    "T13n0397_030:0206b02": "為根本故；攝取正法者，不惜身命故；不誑世",
    "T13n0397_030:0206b03": "間者，具本誓願故；具足一切佛法者，諸善根",
    "T13n0397_030:0206b04": "本本已行故。「舍利弗！是名略說菩薩功德，",
    "T13n0397_030:0206b05": "若廣說者，若經一劫、若過一劫不可得盡。",
    "T13n0397_030:0206b06": "「云何菩薩智慧無盡？若一一因聞說智慧，若",
    "T13n0397_030:0206b07": "一一緣得於智慧。云何為因？內增上欲。云",
    "T13n0397_030:0206b08": "何為緣？外勤求法。如是因緣依佛智慧，非",
    "T13n0397_030:0206b09": "依聲聞緣覺智慧，親近智者心無憍慢，常",
    "T13n0397_030:0206b10": "於其人起世尊想。是諸智者知受法人心已",
    "T13n0397_030:0206b11": "柔和，為說智慧教令依止，隨其正器說無",
    "T13n0397_030:0206b12": "染法。聽法之人於是法中，勤修聚集，助法",
    "T13n0397_030:0206b13": "精進是為智慧。「云何菩薩助法精進？若無悕",
    "T13n0397_030:0206b14": "求簡絕事務省少語言，於諸所欲心常知足。",
    "T13n0397_030:0206b15": "初夜後夜減損睡眠，凡所聞義能善思惟籌",
    "T13n0397_030:0206b16": "量分別，數求善法心無愛濁，除諸陰蓋無有",
    "T13n0397_030:0206b17": "障蔽。所犯過失尋能除滅。正行堅固趣向傾",
    "T13n0397_030:0206b18": "仰，尊敬法行具精進行，求法不懈如救頭然，",
    "T13n0397_030:0206b19": "無有我行不遲緩行，不捨本行心增上行，呵",
    "T13n0397_030:0206b20": "眾閙行愛樂獨行，向阿蘭若處思惟行，聖",
    "T13n0397_030:0206b21": "種知足行，不動頭陀行，欣樂法行。不思惟",
    "T13n0397_030:0206b22": "世間言語行，求出世間法行，不失正念行，",
    "T13n0397_030:0206b23": "發諸法義行，真正道行，知緣總持行，慚愧",
    "T13n0397_030:0206b24": "莊嚴行，智慧堅牢行，除無明網纏結繫縛淨",
    "T13n0397_030:0206b25": "慧眼行，善覺了行，廣覺了行，不滅覺行，",
    "T13n0397_030:0206b26": "分析覺行，現在知行，不從他功德行，不自",
    "T13n0397_030:0206b27": "恃功德行，讚歎他人諸功德行，善修作業行，",
    "T13n0397_030:0206b28": "因果不動行，知清淨業行。舍利弗！是名助",
    "T13n0397_030:0206b29": "法精進。",
    "T13n0397_030:0206c01": "「復次，舍利弗！菩薩摩訶薩有四種施，具足智",
    "T13n0397_030:0206c02": "慧。何等為四？一者、以紙筆墨施與法師令書",
    "T13n0397_030:0206c03": "寫經；二者、種種校飾莊嚴妙座以施法師；三",
    "T13n0397_030:0206c04": "者、以諸所須供養之具奉上法師；四者、無諂",
    "T13n0397_030:0206c05": "曲心讚歎法師。舍利弗！是名菩薩四種布施",
    "T13n0397_030:0206c06": "具足智慧。「菩薩復有四持禁戒具足智慧。何",
    "T13n0397_030:0206c07": "等為四？一者、持戒常演說法；二者、持戒常勤",
    "T13n0397_030:0206c08": "求法；三者、持戒正分別法；四者、持戒迴向菩",
    "T13n0397_030:0206c09": "提。是名菩薩四種持戒具足智慧。「菩薩復有",
    "T13n0397_030:0206c10": "四種忍辱具足智慧。何等為四？一者、於求法",
    "T13n0397_030:0206c11": "時忍他惡罵；二者、於求法時不避飢渴寒熱",
    "T13n0397_030:0206c12": "風雨；三者、於求法時隨順和上阿闍梨行；四",
    "T13n0397_030:0206c13": "者、於求法時能忍空無相無願。舍利弗！是名",
    "T13n0397_030:0206c14": "菩薩四種忍辱具足智慧。「菩薩復有四種精",
    "T13n0397_030:0206c15": "進具足智慧。何等為四？一者、勤於多聞；二者、",
    "T13n0397_030:0206c16": "勤於總持；三者、勤於樂說；四者、勤於正行。",
    "T13n0397_030:0206c17": "舍利弗！是名菩薩四種精進具足智慧。「菩薩",
    "T13n0397_030:0206c18": "復有四種禪定具足智慧。何等為四？一者、常",
    "T13n0397_030:0206c19": "樂獨處；二者、常樂一心；三者、求禪及通；四",
    "T13n0397_030:0206c20": "者、求無礙解智。舍利弗！是名菩薩四種禪",
    "T13n0397_030:0206c21": "定具足智慧。「菩薩復有四種智慧具足智慧。",
    "T13n0397_030:0206c22": "何等為四？一者、不住斷見；二者、不入常見；",
    "T13n0397_030:0206c23": "三者、了十二緣；四者、忍無我行。舍利弗！是",
    "T13n0397_030:0206c24": "名菩薩修行四慧具足智慧。「菩薩復有四擁",
    "T13n0397_030:0206c25": "護法具足智慧。何等為四？一者、擁護法師如",
    "T13n0397_030:0206c26": "己君主；二者、護諸善根；三者、將護世間；四",
    "T13n0397_030:0206c27": "者、護利益他。",
    "T13n0397_030:0206c28": "舍利弗！是名菩薩四擁護法具足智慧。「菩薩",
    "T13n0397_030:0206c29": "復有四滿足法具足智慧。何等為四？一者、說",
    "T13n0397_030:0207a01": "法滿足；二者、智慧滿足；三者、利益滿足；四",
    "T13n0397_030:0207a02": "者、諸法滿足。舍利弗！是名菩薩四滿足法",
    "T13n0397_030:0207a03": "具足智慧。「菩薩復有四力具足智慧。何等為",
    "T13n0397_030:0207a04": "四？一者、精進力求於多聞得解脫故；二者、",
    "T13n0397_030:0207a05": "念力菩提之心不忘失故；三、者定力等無分",
    "T13n0397_030:0207a06": "別故；四者、慧力修多聞故。是名四力具足智",
    "T13n0397_030:0207a07": "慧。「復有四方便具足智慧。何等為四？一者、",
    "T13n0397_030:0207a08": "隨世所行；二者、隨眾生行；三者、隨諸法行；四",
    "T13n0397_030:0207a09": "者、隨智慧行。是名四方便具足智慧。「菩薩復",
    "T13n0397_030:0207a10": "有四道具足智慧。何等為四？一者、諸波羅蜜",
    "T13n0397_030:0207a11": "道；二者、助菩提道；三者、行八聖道；四者、求",
    "T13n0397_030:0207a12": "一切智慧道。是名四道具足智慧。「菩薩復有",
    "T13n0397_030:0207a13": "四無厭足行具足智慧。何等為四？一者、樂於",
    "T13n0397_030:0207a14": "多聞無有厭足；二者、樂於說法無有厭足；三",
    "T13n0397_030:0207a15": "者、行慧無厭；四者、行智無厭。是名菩薩四無",
    "T13n0397_030:0207a16": "厭足具足智慧。「復次，助智慧者，隨一切眾生",
    "T13n0397_030:0207a17": "心行，隨一切法行，隨布施行，隨持戒忍辱",
    "T13n0397_030:0207a18": "精進禪定智慧行，隨慈悲喜捨行，得具足",
    "T13n0397_030:0207a19": "智慧。何以故？如諸菩薩所發起行，皆以智慧",
    "T13n0397_030:0207a20": "而為根本，智慧成已還依止智。是菩薩安住",
    "T13n0397_030:0207a21": "於智依一切智，諸魔眷屬不能留難，是故",
    "T13n0397_030:0207a22": "能得具一切智。舍利弗！是名菩薩助智無",
    "T13n0397_030:0207a23": "盡。",
    "T13n0397_030:0207a24": "「復次，舍利弗！菩薩摩訶薩四念處亦不可盡。",
    "T13n0397_030:0207a25": "是菩薩觀身修身行，見過去未來現在諸身",
    "T13n0397_030:0207a26": "顛倒和合，如外草木墻壁瓦石從因緣有，不",
    "T13n0397_030:0207a27": "可長養無所繫屬。此身如是從因緣生，不可",
    "T13n0397_030:0207a28": "長養無所繫屬，是陰界入中我我所空常無",
    "T13n0397_030:0207a29": "常空，是身無我無有我所，是身不堅不可依",
    "T13n0397_030:0207b01": "怙，當求菩提正覺之身。「云何菩提正覺之身？",
    "T13n0397_030:0207b02": "所謂法身、金剛之身、不可壞身、堅牢身、出三",
    "T13n0397_030:0207b03": "界身。我身雖有無量過患，願當除滅成如來",
    "T13n0397_030:0207b04": "身，是菩薩所以堪忍久處四大諸結焦然，皆",
    "T13n0397_030:0207b05": "為利益諸眾生故。如外四大地水火風，種種",
    "T13n0397_030:0207b06": "門，種種所作，種種形貌，種種器物，種種所",
    "T13n0397_030:0207b07": "用，皆為利益一切眾生，我今此身為利眾生",
    "T13n0397_030:0207b08": "亦復如是。菩薩摩訶薩見如是利益已，觀身",
    "T13n0397_030:0207b09": "眾苦不生厭離，觀身無常不厭生死，觀身無",
    "T13n0397_030:0207b10": "我不捨教化，觀身寂滅不隨於捨。是菩薩觀",
    "T13n0397_030:0207b11": "內身時不生煩惱，觀於外身亦復如是。是菩",
    "T13n0397_030:0207b12": "薩離黑污身成白淨身業，具足妙相以自莊",
    "T13n0397_030:0207b13": "嚴，於天人中多所利益，是名菩薩觀身修身",
    "T13n0397_030:0207b14": "行。「云何菩薩觀受修受行？菩薩如是思惟",
    "T13n0397_030:0207b15": "諸受一切皆苦，善分別受，智慧籌量知受寂",
    "T13n0397_030:0207b16": "滅。若受樂時不貪所欲；若受苦時觀三惡道，",
    "T13n0397_030:0207b17": "起大悲心不生瞋恚；若受不苦不樂時，不起",
    "T13n0397_030:0207b18": "愚癡。是菩薩正念受處，如其所受，若苦、若",
    "T13n0397_030:0207b19": "樂、不苦不樂，於是諸受知出知修，觀諸眾",
    "T13n0397_030:0207b20": "生受寂滅莊嚴，是諸眾生於諸受中不知出",
    "T13n0397_030:0207b21": "修。若受樂時生於貪著，若受苦時便生瞋恚，",
    "T13n0397_030:0207b22": "若受不苦不樂時便生愚癡。我今要當進修",
    "T13n0397_030:0207b23": "智慧，除一切受發諸善根，起大悲心攝取智",
    "T13n0397_030:0207b24": "慧，亦為眾生除斷諸受而為說法，未解受者",
    "T13n0397_030:0207b25": "受苦，解受者受樂。云何解受者？所謂無受",
    "T13n0397_030:0207b26": "者，無我人、眾生、壽命、養育、士夫。除攝取受者，",
    "T13n0397_030:0207b27": "攝者、受取者、受受者、受有者、受顛倒者、",
    "T13n0397_030:0207b28": "受分別者、受諸見者、受眼相者、受耳鼻舌",
    "T13n0397_030:0207b29": "身意相者、受色相者、受聲香味觸法相者，",
    "T13n0397_030:0207c01": "受眼緣色生觸。受苦受樂受不苦不樂，受耳",
    "T13n0397_030:0207c02": "聲鼻香舌味身觸心緣法生觸，受苦受樂受",
    "T13n0397_030:0207c03": "不苦不樂，是名為受。「復有一受，心意覺了。",
    "T13n0397_030:0207c04": "復有二受，內受外受。復有三受，過去、未來、現",
    "T13n0397_030:0207c05": "在受。復有四受，覺了四大。復有五受，思惟五",
    "T13n0397_030:0207c06": "陰。復有六受，分別六入。復有七受，七識住處。",
    "T13n0397_030:0207c07": "復有八受，八邪法也。復有九受，九眾生居處。",
    "T13n0397_030:0207c08": "復有十受，十不善法。「舍利弗！舉要言之，無",
    "T13n0397_030:0207c09": "量眾生諸受思惟所緣境界一切名受。菩薩",
    "T13n0397_030:0207c10": "於中修受觀行起大智慧，知諸眾生善不善",
    "T13n0397_030:0207c11": "受生住滅相。舍利弗！是名菩薩正受念處，而",
    "T13n0397_030:0207c12": "不可盡。",
    "T13n0397_030:0207c13": "「云何菩薩觀心念處？菩提之心不忘不失，正",
    "T13n0397_030:0207c14": "念不亂如是觀心，心生已滅無有住相，不於",
    "T13n0397_030:0207c15": "內住不從外來。我初所發菩提心者，是心已",
    "T13n0397_030:0207c16": "盡過去變異，不至方所不可宣說無有住處。",
    "T13n0397_030:0207c17": "若心所集諸善根等，亦是過去盡滅變異，不",
    "T13n0397_030:0207c18": "至方所不可宣說無有住處。若心善根迴向",
    "T13n0397_030:0207c19": "阿耨多羅三藐三菩提，是亦滅盡變異之法，",
    "T13n0397_030:0207c20": "不至方所不可宣說無有住處。心不知心、心",
    "T13n0397_030:0207c21": "不見心、心不生心，我以何心成阿耨多羅三",
    "T13n0397_030:0207c22": "藐三菩提？是菩提心不與善根心合，善根心",
    "T13n0397_030:0207c23": "不與迴向心合，迴向心不與菩提心合。若菩",
    "T13n0397_030:0207c24": "薩作是觀時不驚不怖，是名菩薩勤精進也。",
    "T13n0397_030:0207c25": "「又復思惟觀察甚深十二因緣不失因果，知",
    "T13n0397_030:0207c26": "是心性屬眾因緣，不可長養無作無繫。一切諸",
    "T13n0397_030:0207c27": "法亦復如是，如法修行如所莊嚴。我今當勤",
    "T13n0397_030:0207c28": "修集莊嚴不離心性。云何心性？云何莊嚴？",
    "T13n0397_030:0207c29": "心性者，猶如幻化無主無作無有施設；莊",
    "T13n0397_030:0208a01": "嚴者，所作布施悉以迴向嚴淨佛土。心性者，",
    "T13n0397_030:0208a02": "如夢所見心相寂滅；莊嚴者，具足持戒修集",
    "T13n0397_030:0208a03": "諸通。心性者，如鏡中像其相清淨；莊嚴者，",
    "T13n0397_030:0208a04": "所修諸忍悉以迴向無生法忍。心性者，如",
    "T13n0397_030:0208a05": "熱時焰究竟寂滅；莊嚴者，於一切善深發精",
    "T13n0397_030:0208a06": "進迴向具足無上佛法。心性者，無色無對無",
    "T13n0397_030:0208a07": "所為作；莊嚴者，一切所修禪定解脫三摩跋",
    "T13n0397_030:0208a08": "提迴向具足佛之禪定。心性者，不可得見",
    "T13n0397_030:0208a09": "亦不可取；莊嚴者，於一切問難善能分別迴",
    "T13n0397_030:0208a10": "向具足佛之智慧。心性者，無緣不生；莊嚴者，",
    "T13n0397_030:0208a11": "常觀善根。心性者，無因不生；莊嚴者，因助菩",
    "T13n0397_030:0208a12": "提而發起心。心性者，捨離六塵心則無起；",
    "T13n0397_030:0208a13": "莊嚴者，入佛境界。「如是菩薩觀是心行繫念",
    "T13n0397_030:0208a14": "神通，得神通已能知一切眾生諸心，既知心已",
    "T13n0397_030:0208a15": "如其心量而為說法。又觀心行繫念大悲，教",
    "T13n0397_030:0208a16": "化眾生無有厭倦；又觀心行，不起盡滅變異",
    "T13n0397_030:0208a17": "之相，不捨生死相續煩惱。正念是心，知無生",
    "T13n0397_030:0208a18": "起，成正決定。如是行者不墮聲聞辟支佛地，",
    "T13n0397_030:0208a19": "極是心勢，以一念智成阿耨多羅三藐三菩",
    "T13n0397_030:0208a20": "提。舍利弗！是名菩薩正心念處而不可盡。",
    "T13n0397_030:0208a21": "「舍利弗！云何菩薩觀法念處？常以慧眼見一",
    "T13n0397_030:0208a22": "切法，至坐道場未曾中失。是菩薩當觀法時，",
    "T13n0397_030:0208a23": "不見一法乃至微相，離空無相無願無作無",
    "T13n0397_030:0208a24": "生無滅無物，亦不見一法，乃至微相不入十",
    "T13n0397_030:0208a25": "二緣者。「菩薩觀法，見諸非法無不是法。云",
    "T13n0397_030:0208a26": "何為法？謂無我義、無眾生義、無壽命義、無",
    "T13n0397_030:0208a27": "人義，是名為法。云何非法？謂我見、眾生見、",
    "T13n0397_030:0208a28": "壽命見、人見、斷見常見、有見無見，是名非",
    "T13n0397_030:0208a29": "法。「復次，一切法是法，一切法是非法。何以",
    "T13n0397_030:0208b01": "故？觀空無相無願，是名一切法是法。我慢",
    "T13n0397_030:0208b02": "憍慢、我及我所攝取諸見，是名一切法非法。",
    "T13n0397_030:0208b03": "是菩薩觀法時，不見有法非菩提因、出世道",
    "T13n0397_030:0208b04": "因，是菩薩知一切法悉是出世，得無礙大悲，",
    "T13n0397_030:0208b05": "觀一切法煩惱結縛如幻化相，知是諸法非",
    "T13n0397_030:0208b06": "有煩惱非無煩惱。何以故？了諸法義無有二",
    "T13n0397_030:0208b07": "性，是諸煩惱無隱藏處無有聚集。若解煩惱",
    "T13n0397_030:0208b08": "即解菩提，如煩惱性即菩提性。是菩薩安住",
    "T13n0397_030:0208b09": "正念，無有一法可作分別，無諸障礙善能解",
    "T13n0397_030:0208b10": "了正住法性。如住法性即住眾生性，如住眾",
    "T13n0397_030:0208b11": "生性即住虛空性，如住虛空性即住一切法",
    "T13n0397_030:0208b12": "性。菩薩觀法時，依於佛法解一切法即是佛",
    "T13n0397_030:0208b13": "法，其心爾時不生盡智無為。雖盡而亦不盡",
    "T13n0397_030:0208b14": "入無生智，亦觀眾生不捨假名。「法念處者，",
    "T13n0397_030:0208b15": "安住正念一切諸法，所謂聲聞緣覺菩薩正",
    "T13n0397_030:0208b16": "覺所知一切假名諸法，盡未來際終不忘失。",
    "T13n0397_030:0208b17": "又法念處者，說無量行親近佛法，壞諸魔",
    "T13n0397_030:0208b18": "眾得自然智。舍利弗！是名菩薩正法念處，而",
    "T13n0397_030:0208b19": "不可盡。◎",
    "T13n0397_030:0208b20": "「◎復次，舍利弗！菩薩摩訶薩四正勤亦不可",
    "T13n0397_030:0208b21": "盡。何等為四？若未生惡不善法為不生故，",
    "T13n0397_030:0208b22": "生欲勤進攝心正除。已生惡不善法為斷故，",
    "T13n0397_030:0208b23": "生欲勤進攝心正除。未生善法為生故，生",
    "T13n0397_030:0208b24": "欲勤進攝心正除。已生善法安住修集為增",
    "T13n0397_030:0208b25": "廣不失故，生欲勤進攝心正除。「未生惡不",
    "T13n0397_030:0208b26": "善法為不生故，生欲勤進。所謂欲者，善思",
    "T13n0397_030:0208b27": "惟也。勤精進者，不捨善思惟也。攝心正除",
    "T13n0397_030:0208b28": "者，觀善思惟也。何以故？善思惟時，惡不",
    "T13n0397_030:0208b29": "善法不令入心。云何惡不善法？惡不善法，",
    "T13n0397_030:0208c01": "非戒聚伴，非禪定伴，非智慧伴。云何非戒",
    "T13n0397_030:0208c02": "聚伴？若破重戒及毀餘戒，是名非戒聚伴。",
    "T13n0397_030:0208c03": "云何非定聚伴；若毀威儀及餘亂心法，是非",
    "T13n0397_030:0208c04": "定聚伴。云何非智慧伴？若攝取諸見及餘見",
    "T13n0397_030:0208c05": "障礙，是非智慧伴，是名惡不善法。善思惟",
    "T13n0397_030:0208c06": "時，如是等惡法不令入心，是名初正勤，已生",
    "T13n0397_030:0208c07": "惡不善法為斷故，生欲勤進攝心正除。「如上",
    "T13n0397_030:0208c08": "所說，惡不善法心不聚集，無有方所無有住",
    "T13n0397_030:0208c09": "處。是不善法心行斷故，已覺了故，從緣生",
    "T13n0397_030:0208c10": "故，淨故生欲、礙故生恚、無明緣故生於愚癡。",
    "T13n0397_030:0208c11": "是善思惟觀不淨時滅於欲心，修集慈心滅",
    "T13n0397_030:0208c12": "於瞋恚，觀十二因緣滅於愚癡，如是煩惱永",
    "T13n0397_030:0208c13": "寂滅者，即是除斷一切假名，亦復不見有可",
    "T13n0397_030:0208c14": "斷者，是名第二正勤未生善法為生故生欲",
    "T13n0397_030:0208c15": "勤進攝心正除。「是諸善法說有無量。何以",
    "T13n0397_030:0208c16": "故？無量善法菩薩修集，於是法中欲為根本，",
    "T13n0397_030:0208c17": "勤進修集攝心者出過善法，正除者在在處",
    "T13n0397_030:0208c18": "處常在善法，是名第三正勤，已生善法安住",
    "T13n0397_030:0208c19": "修集，為增廣不失故攝心正住。「是諸善根悉",
    "T13n0397_030:0208c20": "已迴向阿耨多羅三藐三菩提。何以故？善根",
    "T13n0397_030:0208c21": "迴向無上菩提者，則不可盡。所以者何？如是",
    "T13n0397_030:0208c22": "善根不依三界，若依三界是則損耗，是故迴",
    "T13n0397_030:0208c23": "向一切種智諸善根等不可得盡，是名第四",
    "T13n0397_030:0208c24": "正勤。「舍利弗！是名菩薩修四正勤不可窮",
    "T13n0397_030:0208c25": "盡。",
    "T13n0397_030:0208c26": "「復次，舍利弗！菩薩摩訶薩四如意分，亦不可",
    "T13n0397_030:0208c27": "盡。何等為四？欲、進、心、思惟。如是四法以慈",
    "T13n0397_030:0208c28": "悲喜捨而為根本；是四無量心常親近，常親",
    "T13n0397_030:0208c29": "近故心得調柔；心調柔故得入初禪、第二禪、",
    "T13n0397_030:0209a01": "第三禪、第四禪；入諸禪故身得輕軟；成就如",
    "T13n0397_030:0209a02": "是身輕心柔，入如意分；善入如意分已即生",
    "T13n0397_030:0209a03": "神通：若欲、若進、若心、若思惟。欲者專向彼法，",
    "T13n0397_030:0209a04": "精進者成就彼法，心者觀察彼法，思惟者彼",
    "T13n0397_030:0209a05": "法方便，是如意分已具足故能得神通。欲者",
    "T13n0397_030:0209a06": "莊嚴，進者成就，心者正住，思惟者能善分",
    "T13n0397_030:0209a07": "別，是菩薩得如意分隨其所解，如其所作心",
    "T13n0397_030:0209a08": "得自在，隨意所往善作諸業，畢竟成就一切",
    "T13n0397_030:0209a09": "本行，如風行空無所罣礙。舍利弗！是名菩",
    "T13n0397_030:0209a10": "薩四如意分不可窮盡。",
    "T13n0397_030:0209a11": "「復次，舍利弗！菩薩摩訶薩五根亦不可盡。何",
    "T13n0397_030:0209a12": "等為五？信根、進根、念根、定根、慧根。「云何信根？",
    "T13n0397_030:0209a13": "信於四法。何等四？於生死中行世正見信於",
    "T13n0397_030:0209a14": "業報，乃至失命終不作惡；信菩薩行不隨諸",
    "T13n0397_030:0209a15": "見，專求菩提不求餘乘，信解諸法同空無相",
    "T13n0397_030:0209a16": "無願之法；同第一義同於了義，甚深因緣無",
    "T13n0397_030:0209a17": "我眾生無有分別；信一切佛十力四無所畏",
    "T13n0397_030:0209a18": "十八不共法。如是信已。消除疑網修集佛法。",
    "T13n0397_030:0209a19": "是名信根。何等進根？若法信根所攝，是法",
    "T13n0397_030:0209a20": "即為進根所修，是名進根。云何念根？若法",
    "T13n0397_030:0209a21": "進根所修，是法終不忘失，是名念根。云何",
    "T13n0397_030:0209a22": "定根？若法念根所攝，是法不忘不失一心不",
    "T13n0397_030:0209a23": "亂，是名定根。云何慧根？若法定根所攝，是",
    "T13n0397_030:0209a24": "慧所觀是慧體性，內自照了不從他知自住",
    "T13n0397_030:0209a25": "正行，是名慧根。是五根者共相續生，具一",
    "T13n0397_030:0209a26": "切法得授記別。譬如外道五通神仙，不能",
    "T13n0397_030:0209a27": "定知胎中差別，男女相現然後乃知。多有菩",
    "T13n0397_030:0209a28": "薩無信等根，諸佛、世尊不為授記，若成就者",
    "T13n0397_030:0209a29": "便與授記。舍利弗！是名菩薩五根無盡。",
    "T13n0397_030:0209b01": "「復次，舍利弗！菩薩五力亦不可盡。何等為五？",
    "T13n0397_030:0209b02": "信力、進力、念力、定力、慧力。云何信力？是信一",
    "T13n0397_030:0209b03": "向不可沮壞，乃至天魔變為佛身，示現出入",
    "T13n0397_030:0209b04": "禪定解脫，不能傾動菩薩信力，是名信力。",
    "T13n0397_030:0209b05": "云何進力？菩薩精進於諸善法得堅固力，如",
    "T13n0397_030:0209b06": "所得力修諸禪定，諸天及人所不能壞，如本",
    "T13n0397_030:0209b07": "所願皆悉成就，是名進力。云何念力？菩薩",
    "T13n0397_030:0209b08": "住諸善法不為煩惱之所破壞。何以故？是菩",
    "T13n0397_030:0209b09": "薩正念之力能摧伏故，如是念力無能壞者，",
    "T13n0397_030:0209b10": "是名念力。云何定力？遠離憒閙常樂獨行，",
    "T13n0397_030:0209b11": "是菩薩雖有所說，言語音聲不礙初禪；善住",
    "T13n0397_030:0209b12": "覺觀不礙二禪；心生歡喜不礙三禪；是菩",
    "T13n0397_030:0209b13": "薩雖樂化眾生，不捨佛法而亦不礙於第四",
    "T13n0397_030:0209b14": "禪。是菩薩行四禪時，諸妨定法無能為也。",
    "T13n0397_030:0209b15": "菩薩爾時不捨於定亦不隨定，而能自在處",
    "T13n0397_030:0209b16": "處往生，是名定力。云何慧力？是菩薩知世",
    "T13n0397_030:0209b17": "間法出世間法，無有一法能壞是智。菩薩在",
    "T13n0397_030:0209b18": "在所生之處，一切伎藝不從師受悉自然知，",
    "T13n0397_030:0209b19": "世間外道苦行難行，是菩薩為教化故，亦悉",
    "T13n0397_030:0209b20": "現受同其所行。是出世法能過世者，慧力成",
    "T13n0397_030:0209b21": "就故，諸天及人所不能伏，是名慧力。舍利",
    "T13n0397_030:0209b22": "弗！是名菩薩五力無盡。",
    "T13n0397_030:0209b23": "「復次，舍利弗！菩薩摩訶薩七覺分亦不可盡。",
    "T13n0397_030:0209b24": "何等為七？念覺分、擇法覺分、進覺分、喜覺分、",
    "T13n0397_030:0209b25": "除覺分、定覺分、捨覺分。「云何念覺分？若念覺",
    "T13n0397_030:0209b26": "分能觀於法，能分別法撰集思智，亦能觀察",
    "T13n0397_030:0209b27": "諸法自相。何等為自相？觀一切法自性皆",
    "T13n0397_030:0209b28": "空，念如是等令其覺了，是名念覺分。「云何",
    "T13n0397_030:0209b29": "擇法覺分？若能分別曉了八萬四千法聚，如",
    "T13n0397_030:0209c01": "所了法，了義是了義，不了義是不了義，世",
    "T13n0397_030:0209c02": "諦是世諦，第一義諦是第一義諦，假名是假",
    "T13n0397_030:0209c03": "名，正了無疑是正了無疑，如是等法分別選",
    "T13n0397_030:0209c04": "擇，是名擇法覺分。「云何進覺分？若念法、擇",
    "T13n0397_030:0209c05": "法、喜法、除法、定法、捨法，以智攝取精進勇猛，",
    "T13n0397_030:0209c06": "欲不退轉勤修力勵，不捨本意行於正道，",
    "T13n0397_030:0209c07": "是名進覺分。「云何喜覺分？所修法喜，於無",
    "T13n0397_030:0209c08": "量法心生悅豫無有懈怠，清淨樂法是喜踊",
    "T13n0397_030:0209c09": "躍，能除身心捨諸煩惱，是名喜覺分。「云何",
    "T13n0397_030:0209c10": "除覺分？若除身心及諸煩惱，離於覆葢入定",
    "T13n0397_030:0209c11": "境界令心正住，是名除覺分。「云何定覺分？",
    "T13n0397_030:0209c12": "如所入定悉能覺了，非不入定是覺了法。又",
    "T13n0397_030:0209c13": "了諸見煩惱結縛，無始無終其心平等，一切",
    "T13n0397_030:0209c14": "諸法無別異相，能覺如是諸法等者，是名定",
    "T13n0397_030:0209c15": "覺分。「云何捨覺分？若法憂喜其心不沒，亦",
    "T13n0397_030:0209c16": "復不為世法所牽，無高無下正住不動，無有",
    "T13n0397_030:0209c17": "諸漏、無喜無著、無諸障礙，正直隨順真諦正",
    "T13n0397_030:0209c18": "道，是名捨覺分。「舍利弗！是名菩薩七覺分",
    "T13n0397_030:0209c19": "亦不可盡。",
    "T13n0397_030:0209c20": "「復次，舍利弗！菩薩摩訶薩八聖道分亦不可",
    "T13n0397_030:0209c21": "盡。何等為八？正見、正思惟、正語、正業、正命、正",
    "T13n0397_030:0209c22": "精進、正念、正定。「云何正見？若見出世，不起我",
    "T13n0397_030:0209c23": "見、眾生壽命養育士夫，斷見常見，有見無見，",
    "T13n0397_030:0209c24": "亦復不起善與不善無記等見，乃至不起生",
    "T13n0397_030:0209c25": "死涅槃二相之見，是名正見。「云何正思惟？",
    "T13n0397_030:0209c26": "若思能起貪欲、瞋癡、諸煩惱等，是不名正。是",
    "T13n0397_030:0209c27": "正思惟不思不起如是等事，唯思戒、定、智慧、",
    "T13n0397_030:0209c28": "解脫、解脫知見，是正思惟。能思如是住戒等",
    "T13n0397_030:0209c29": "聚，如是思惟名正思惟。「云何正語？凡所演",
    "T13n0397_030:0210a01": "說不令其身而有燋惱，亦不損他，成就如",
    "T13n0397_030:0210a02": "是善妙好語趣於正道，是名正語。「云何正業？",
    "T13n0397_030:0210a03": "若業黑有黑報，白有白報，黑白有黑白報，",
    "T13n0397_030:0210a04": "終不敢作。若業非黑非白有非黑非白報，若",
    "T13n0397_030:0210a05": "業能盡業，是業必作，是菩薩所依止業。勤修",
    "T13n0397_030:0210a06": "如是諸正業等，是名正業。「云何正命？若不",
    "T13n0397_030:0210a07": "捨聖種頭陀威儀，不動不轉無諸姦諂，不",
    "T13n0397_030:0210a08": "為世間利養所牽，易養易滿，常自堅持威儀",
    "T13n0397_030:0210a09": "禮節，見他得利心不生熱，於己利養常知止",
    "T13n0397_030:0210a10": "足，如是正行聖人所讚，是名正命。「云何正",
    "T13n0397_030:0210a11": "進？若進向邪非聖所讚，所謂貪婬瞋恚愚癡",
    "T13n0397_030:0210a12": "煩惱，是不正精進終不為之。若法能入正",
    "T13n0397_030:0210a13": "諦聖道寂滅涅槃攀緣正路，是正精進修集",
    "T13n0397_030:0210a14": "勤行，是名正進。「云何正念？若念不失不動",
    "T13n0397_030:0210a15": "於法，正直不曲，見生死過進向涅槃，繫心",
    "T13n0397_030:0210a16": "不忘不失正道，是名正念。「云何正定？若定",
    "T13n0397_030:0210a17": "不亂於一切法，是菩薩如是住時成正決定，",
    "T13n0397_030:0210a18": "是名正定。菩薩住是三昧為一切眾生得解",
    "T13n0397_030:0210a19": "脫故，成正決定，是名正定。「是八聖道悉是",
    "T13n0397_030:0210a20": "過去、未來、現在諸佛之道，是菩薩覺了已演",
    "T13n0397_030:0210a21": "說開示，分別顯現成就佛道。舍利弗！是名",
    "T13n0397_030:0210a22": "菩薩八聖道分亦不可盡。",
    "T13n0397_030:0210a23": "「復次，舍利弗！菩薩摩訶薩修行定慧亦不可",
    "T13n0397_030:0210a24": "盡。「云何為定？若心寂靜正寂靜寂滅不然，",
    "T13n0397_030:0210a25": "心常不亂守護諸根，不動不轉無有卒暴，安",
    "T13n0397_030:0210a26": "詳靜默堅持不失，善調柔軟獨處閑靜，其身",
    "T13n0397_030:0210a27": "遠離心不迴轉，思樂空寂阿練若處。無有惡",
    "T13n0397_030:0210a28": "求亦無所求非有多求，正命正行威儀堅固，",
    "T13n0397_030:0210a29": "知時隨時，常知止足易養易滿，堪忍力故",
    "T13n0397_030:0210b01": "心無高下能忍惡罵。發心專向善法思惟，樂",
    "T13n0397_030:0210b02": "思惟處及諸禪支，發起慈心、入於悲心、安",
    "T13n0397_030:0210b03": "住喜心、善修捨心，正入初禪、二禪、三禪、四禪、",
    "T13n0397_030:0210b04": "空處、識處、無所有處、非有想非無想處，善能",
    "T13n0397_030:0210b05": "思惟九次第定，是名為定。舉要言之，菩薩",
    "T13n0397_030:0210b06": "助定無量無邊勤行修集，是名菩薩定不可",
    "T13n0397_030:0210b07": "盡。「云何為慧？是慧修道入於諸法無我、無人、",
    "T13n0397_030:0210b08": "眾生、壽命，如是智慧分別諸陰如幻如化，諸",
    "T13n0397_030:0210b09": "界平等入如空聚，分別諸諦皆悉明了，隨順",
    "T13n0397_030:0210b10": "觀知十二因緣，分別諸見因果果證。所謂分",
    "T13n0397_030:0210b11": "別者，於一切法能得正見，如實而見真見空",
    "T13n0397_030:0210b12": "見無相願見。又分別者，無分別故分別。所",
    "T13n0397_030:0210b13": "謂見者，亦無所見無所別知。如是見者為真",
    "T13n0397_030:0210b14": "實見，見真實者即得方便。是菩薩如是慧見",
    "T13n0397_030:0210b15": "不隨無為，修行諸善心無所住，是名為慧。",
    "T13n0397_030:0210b16": "舍利弗！是名菩薩修行定慧而不可盡。",
    "T13n0397_030:0210b17": "「復次，舍利弗！菩薩摩訶薩總持辯才，亦不可",
    "T13n0397_030:0210b18": "盡。「云何總持？所修善根正念積集，所有八",
    "T13n0397_030:0210b19": "萬四千法聚能正受持不忘不失，是名總持。",
    "T13n0397_030:0210b20": "又復，總持，若一切佛所說妙法，一切菩薩緣",
    "T13n0397_030:0210b21": "覺聲聞凡夫眾生音聲善語，悉能受持，是名",
    "T13n0397_030:0210b22": "總持。設劫災起捨命餘生，菩薩爾時正念總",
    "T13n0397_030:0210b23": "持不忘不失，如觀掌中阿摩勒果，菩薩觀見",
    "T13n0397_030:0210b24": "一切諸法亦復如是，是名總持。「云何辯才？",
    "T13n0397_030:0210b25": "菩薩所說無有滯礙，所說無住、所說無斷、所",
    "T13n0397_030:0210b26": "說通利、所說喜豫、所說捷疾，如是所說皆是",
    "T13n0397_030:0210b27": "先業清淨果報，諸佛護念諸天攝受，說無錯",
    "T13n0397_030:0210b28": "謬功不唐捐進向涅槃。菩薩成就如是辯才，",
    "T13n0397_030:0210b29": "所有色像及眾生類，辯才應機不豫思惟、不",
    "T13n0397_030:0210c01": "豫分別，善能讚說契經偈頌。若至大眾、剎利",
    "T13n0397_030:0210c02": "眾、婆羅門眾、長者眾、沙門眾、四天王眾、三十三",
    "T13n0397_030:0210c03": "天眾、魔眾、梵眾，在在處處自然能知眾生根",
    "T13n0397_030:0210c04": "量，以無礙辯而為說法，是菩薩如本喜樂講",
    "T13n0397_030:0210c05": "宣法要終身不斷，是名辯才。「舍利弗！是名",
    "T13n0397_030:0210c06": "菩薩總持辯才，亦不可盡。",
    "T13n0397_030:0210c07": "「復次，舍利弗！菩薩摩訶薩撰集四法亦不可",
    "T13n0397_030:0210c08": "盡。何等四？是菩薩知一切行無常、一切行苦、",
    "T13n0397_030:0210c09": "一切法無我、一切法寂滅涅槃。云何無常義？",
    "T13n0397_030:0210c10": "無所有是無常義，無所破壞是無常義。是無",
    "T13n0397_030:0210c11": "常義者即無我義，若法無我無能壞者。性寂",
    "T13n0397_030:0210c12": "滅故，是名無常義。云何苦義？無所求故是",
    "T13n0397_030:0210c13": "苦義，愛染盡故是苦義，無所願故是苦義，",
    "T13n0397_030:0210c14": "空無有故是苦義，是名苦義。云何無我義？",
    "T13n0397_030:0210c15": "畢竟無我是無我義，如無我義即是空義、無",
    "T13n0397_030:0210c16": "所有義、虛誑不實義，是名無我義。云何",
    "T13n0397_030:0210c17": "寂滅涅槃義？是寂滅義非念念滅，如非念念",
    "T13n0397_030:0210c18": "滅即是寂滅。菩薩得是無盡智慧，知一切法",
    "T13n0397_030:0210c19": "相同於寂滅，寂滅者即是涅槃，是名寂滅涅",
    "T13n0397_030:0210c20": "槃義。「舍利弗！是名菩薩撰集四法而不可",
    "T13n0397_030:0210c21": "盡。",
    "T13n0397_030:0210c22": "「復次，舍利弗！菩薩摩訶薩一道亦不可盡。云",
    "T13n0397_030:0210c23": "何一道？菩薩所得真實智慧不從他聞。又一",
    "T13n0397_030:0210c24": "道者，菩薩獨一無有伴侶，已於阿耨多羅三",
    "T13n0397_030:0210c25": "藐三菩提能大莊嚴。以自力勢精進攝取，畢",
    "T13n0397_030:0210c26": "竟自修不假他作，自以因緣勇猛之力，建立",
    "T13n0397_030:0210c27": "如是堅固莊嚴，如諸眾生所作善業，我亦如",
    "T13n0397_030:0210c28": "是悉當作之，及諸聖人從初發心所作諸行，",
    "T13n0397_030:0210c29": "我亦當作。施非我伴我是施伴，戒忍精進",
    "T13n0397_030:0211a01": "禪定智慧非是我伴我是彼伴，諸波羅蜜不",
    "T13n0397_030:0211a02": "能使我，而我能使諸波羅蜜，一切善根皆亦",
    "T13n0397_030:0211a03": "如是。如是等法雖非我伴，我要當行。不恃於",
    "T13n0397_030:0211a04": "他，勇猛自力獨行無伴，坐於道場金剛座處",
    "T13n0397_030:0211a05": "壞諸魔眾，以一念慧成阿耨多羅三藐三菩",
    "T13n0397_030:0211a06": "提，我當如是覺了分別。舍利弗！是名菩薩",
    "T13n0397_030:0211a07": "一道無盡。",
    "T13n0397_030:0211a08": "「復次，舍利弗！菩薩摩訶薩所修方便亦不可",
    "T13n0397_030:0211a09": "盡。云何方便？見一切法是方便，發起諸法",
    "T13n0397_030:0211a10": "是方便，為菩薩使是方便，畢竟分別是方便，",
    "T13n0397_030:0211a11": "無有齊限是方便，志意常求出世之法是方",
    "T13n0397_030:0211a12": "便，於布施時即能具足諸波羅蜜是方便，持",
    "T13n0397_030:0211a13": "禁戒時在在處處自在往生是方便，行忍辱",
    "T13n0397_030:0211a14": "時莊嚴自身及菩提道是方便，行精進時心",
    "T13n0397_030:0211a15": "無所住是方便，修禪定時無有退失是方便，",
    "T13n0397_030:0211a16": "修行慧時不證無為是方便，修慈心時愍無",
    "T13n0397_030:0211a17": "力勢是方便，修悲心時不厭生死是方便，修",
    "T13n0397_030:0211a18": "喜心時無樂處樂是方便，修捨心時發心修",
    "T13n0397_030:0211a19": "集一切善根是方便，能修天眼為欲成就諸",
    "T13n0397_030:0211a20": "佛眼故是方便，修集天耳為欲成就諸佛耳",
    "T13n0397_030:0211a21": "故是方便，修他心智為得佛智知諸眾生根",
    "T13n0397_030:0211a22": "量深淺故是方便，修宿命智為得佛智知於",
    "T13n0397_030:0211a23": "三世無罣礙故是方便，修集神通為得諸佛",
    "T13n0397_030:0211a24": "神通力故是方便。「隨眾生心是方便，既自",
    "T13n0397_030:0211a25": "曉了復了眾生是方便。能自度已示現未度，",
    "T13n0397_030:0211a26": "而方勤修求於度世是方便。已離煩惱示有",
    "T13n0397_030:0211a27": "煩惱是方便，已捨重擔示有重擔是方便。能",
    "T13n0397_030:0211a28": "知根量隨量說法是方便，善能誘進鈍根眾",
    "T13n0397_030:0211a29": "生是方便，知時非時是方便，知可行道墮邪",
    "T13n0397_030:0211b01": "眾生安置正道是方便，能令量作無量無量",
    "T13n0397_030:0211b02": "作量是方便，令損壞者還復如本是方便，示",
    "T13n0397_030:0211b03": "現勝地是方便，示說涅槃有五欲樂是方便，",
    "T13n0397_030:0211b04": "已得解脫示有繫縛是方便，處在生死不墮",
    "T13n0397_030:0211b05": "生死是方便，於諸威儀無所專當亦不退失",
    "T13n0397_030:0211b06": "是方便，唯觀眾生不觀持戒及以毀戒是方",
    "T13n0397_030:0211b07": "便，攝諸見緣不生諍競是方便，悉是音聲假",
    "T13n0397_030:0211b08": "名無實是方便，常行三界是方便，得解脫相",
    "T13n0397_030:0211b09": "行是方便，親近凡夫如親近聖人是方便，不",
    "T13n0397_030:0211b10": "證涅槃常處生死是方便，於魔行處顯大光",
    "T13n0397_030:0211b11": "明無有煩惱是方便，一切是一切非是方便。",
    "T13n0397_030:0211b12": "「舍利弗！是名菩薩修行方便亦不可盡。「舍利",
    "T13n0397_030:0211b13": "弗！是名菩薩摩訶薩八十無盡。是八十無盡",
    "T13n0397_030:0211b14": "悉能含受一切佛法。」無盡意菩薩摩訶薩說",
    "T13n0397_030:0211b15": "是法門品時，六十七百千眾生未發心者即",
    "T13n0397_030:0211b16": "發阿耨多羅三藐三菩提心，五百二千菩薩",
    "T13n0397_030:0211b17": "摩訶薩得無生法忍。",
    "T13n0397_030:0211b18": "爾時，大眾以種種華香、種種華鬘、種種華蓋，",
    "T13n0397_030:0211b19": "供養如來及無盡意并是經典，於上空中有",
    "T13n0397_030:0211b20": "無量天樂，自然出聲作如是言：「諸佛、世尊於",
    "T13n0397_030:0211b21": "無量劫所集阿耨多羅三藐三菩提，無盡意",
    "T13n0397_030:0211b22": "菩薩今於是大集經中已說其義。若有聞是",
    "T13n0397_030:0211b23": "無盡法門，信解受持讀誦解說，當知是人則",
    "T13n0397_030:0211b24": "為具足是無盡法。」",
    "T13n0397_030:0211b25": "爾時，世尊以覆肩衣與無盡意讚言：「善哉，善",
    "T13n0397_030:0211b26": "哉！大士快說是義，非但我許，十方諸佛亦",
    "T13n0397_030:0211b27": "復如是。」爾時，無盡意菩薩摩訶薩兩手捧衣",
    "T13n0397_030:0211b28": "置自頂上，而白佛言：「世尊！諸天世人當視",
    "T13n0397_030:0211b29": "是衣過於塔想，以是如來所受用故。」爾時，多",
    "T13n0397_030:0211c01": "有種種寶衣、種種寶蓋、種種寶幡、種種寶樹、",
    "T13n0397_030:0211c02": "種種寶鬘，從十方世界自然而來，覆無盡意",
    "T13n0397_030:0211c03": "而為供養。是時，寶衣、幡蓋、樹鬘自然演出如",
    "T13n0397_030:0211c04": "是之言：「善哉，善哉！善男子！善能說是無盡法",
    "T13n0397_030:0211c05": "門，如汝所說我等所許。」爾時，舍利弗白佛言：",
    "T13n0397_030:0211c06": "「世尊！如是寶衣供養之具，從何處來。乃出",
    "T13n0397_030:0211c07": "是言？」佛告舍利弗：「是無盡意菩薩初發阿耨",
    "T13n0397_030:0211c08": "多羅三藐三菩提心時所化眾生，皆於十方",
    "T13n0397_030:0211c09": "已成阿耨多羅三藐三菩提。是彼諸佛正遍",
    "T13n0397_030:0211c10": "知等，知恩報恩故，遣是來稱揚讚歎是無",
    "T13n0397_030:0211c11": "盡意真實功德，并復供養所說經典。」爾時，大",
    "T13n0397_030:0211c12": "眾於無盡意菩薩摩訶薩倍生恭敬尊重讚",
    "T13n0397_030:0211c13": "歎，作如是言：「我等今者快得大利，得見無",
    "T13n0397_030:0211c14": "盡意菩薩，恭敬供養尊重讚歎，并得聞是",
    "T13n0397_030:0211c15": "無盡法門。若有直得聞無盡意菩薩名字，亦",
    "T13n0397_030:0211c16": "得善利，何況眼見兼聞是典！」",
    "T13n0397_030:0211c17": "爾時，世尊於大眾中聞是語已，告舍利弗：「若",
    "T13n0397_030:0211c18": "有善男子、善女人學菩薩道，於一劫中供養",
    "T13n0397_030:0211c19": "諸佛，學戒威儀，以堪忍力盡諸眾生生死苦",
    "T13n0397_030:0211c20": "際，精勤修集如救頭然，於諸禪定一心成",
    "T13n0397_030:0211c21": "就智慧方便，若離此經，我說是人未能具足",
    "T13n0397_030:0211c22": "六波羅蜜。「舍利弗！若有善男子、善女人，聞",
    "T13n0397_030:0211c23": "是經典信解受持、讀誦、解義如說修行，我說",
    "T13n0397_030:0211c24": "是人已為具足諸波羅蜜，速得成就阿耨多",
    "T13n0397_030:0211c25": "羅三藐三菩提。何以故？舍利弗！若有菩薩",
    "T13n0397_030:0211c26": "受持此經為他演說，即為具足檀那波羅蜜。",
    "T13n0397_030:0211c27": "何以故？於諸施中法施為勝，初不忘失菩薩",
    "T13n0397_030:0211c28": "之心。若持此經即是持戒，故能具足尸羅波",
    "T13n0397_030:0211c29": "羅蜜。何以故？一切菩薩所學禁戒是經所攝。",
    "T13n0397_030:0212a01": "若於此經能堪忍樂，一切眾生所不能壞。能",
    "T13n0397_030:0212a02": "於是中進修忍辱，即為具足羼提波羅蜜。若",
    "T13n0397_030:0212a03": "是經典勤行轉說，身口意業精勤修集，即為",
    "T13n0397_030:0212a04": "具足毘梨耶波羅蜜。若於是經其心寂滅無",
    "T13n0397_030:0212a05": "有散亂，一心定意分別法相，即為具足禪那",
    "T13n0397_030:0212a06": "波羅蜜。若於是經自得現智，不從他聞得",
    "T13n0397_030:0212a07": "正行智，即為具足般若波羅蜜。「舍利弗！若",
    "T13n0397_030:0212a08": "有菩薩勤學是經，若欲具足諸波羅蜜則為",
    "T13n0397_030:0212a09": "不難。舍利弗！若有菩薩學習此經，受持讀",
    "T13n0397_030:0212a10": "誦如說修行書寫經卷，當知是人一切佛法",
    "T13n0397_030:0212a11": "已為在手，四大之性可變令異，是菩薩心於",
    "T13n0397_030:0212a12": "阿耨多羅三藐三菩提不可復轉。「舍利弗！此",
    "T13n0397_030:0212a13": "經典者即是菩薩不退轉印，是故菩薩當求",
    "T13n0397_030:0212a14": "是印。若有善男子、善女人，親近是印者則為",
    "T13n0397_030:0212a15": "親近一切佛法。」",
    "T13n0397_030:0212a16": "爾時，四天王及其眷屬即從座起，合掌向佛",
    "T13n0397_030:0212a17": "白佛言：「世尊！我等四王是佛弟子已得道迹。",
    "T13n0397_030:0212a18": "若有善男子、善女人受持是經，我等堪任為",
    "T13n0397_030:0212a19": "作衛護供給侍使，當於是人起如來想。何以",
    "T13n0397_030:0212a20": "故？是經典中出諸乘故。」",
    "T13n0397_030:0212a21": "爾時，釋提桓因即從座起，合掌向佛白佛言：",
    "T13n0397_030:0212a22": "「世尊！我數從佛聞無量無邊百千經典，未",
    "T13n0397_030:0212a23": "曾得聞如是經典分別深義。世尊！在在處處",
    "T13n0397_030:0212a24": "國土郡縣城邑村落有說此經者，我躬當與",
    "T13n0397_030:0212a25": "三十三天故往聽受，并護法師益其氣力，勇",
    "T13n0397_030:0212a26": "猛精進正念辯才，令是法師於諸大眾得無",
    "T13n0397_030:0212a27": "所畏廣能宣說如是經典。」佛言：「善哉，善哉！",
    "T13n0397_030:0212a28": "憍尸迦！汝欲擁護是說法者，令得勇進正念",
    "T13n0397_030:0212a29": "辯才。憍尸迦！若欲擁護是說法人，即為擁",
    "T13n0397_030:0212b01": "護諸佛正法，護正法者則為擁護一切眾生。」",
    "T13n0397_030:0212b02": "爾時，梵自在天王合掌長跪，前白佛言：「世尊！",
    "T13n0397_030:0212b03": "若是經典流布之處，我躬當與其餘梵眾并",
    "T13n0397_030:0212b04": "諸眷屬，捨禪喜樂往詣彼所聽受諮請。我往",
    "T13n0397_030:0212b05": "彼時當現四瑞令其覺知。云何為四？一者、令",
    "T13n0397_030:0212b06": "見微妙光明；二者、得聞殊異之香；三者、令說",
    "T13n0397_030:0212b07": "法者得無礙辯及正憶念，所說吉祥不失章",
    "T13n0397_030:0212b08": "句；四者、令其大眾發善欲心，喜樂聽法無有",
    "T13n0397_030:0212b09": "厭足。以是四瑞，應知梵天王與其眷屬躬來",
    "T13n0397_030:0212b10": "聽法。」",
    "T13n0397_030:0212b11": "爾時，第六魔王波旬合掌白佛言：「世尊！如",
    "T13n0397_030:0212b12": "是經典，令我勢力一切羸劣。何以故？若有",
    "T13n0397_030:0212b13": "菩薩聞是經典受持讀誦為他廣說，當知其",
    "T13n0397_030:0212b14": "人即為受記。世尊！如是菩薩所往之處至",
    "T13n0397_030:0212b15": "諸佛界，當知如佛、世尊。我今所有憍慢嫉妬",
    "T13n0397_030:0212b16": "貢高之心，以無盡意威德力故皆已摧伏。我",
    "T13n0397_030:0212b17": "今當護如是經典及說法者，是經所在流布",
    "T13n0397_030:0212b18": "之處，乃至不起一念之心而作留難，何況身",
    "T13n0397_030:0212b19": "往故作因緣！」",
    "T13n0397_030:0212b20": "爾時，佛告尊者阿難：「汝從今日當為正法久",
    "T13n0397_030:0212b21": "住世故，受是經典持讀誦說。」爾時，阿難正",
    "T13n0397_030:0212b22": "服而起，偏露右肩右膝著地，前白佛言：「世",
    "T13n0397_030:0212b23": "尊！我今敬奉佛教受持是經，但恨不能廣宣",
    "T13n0397_030:0212b24": "流布如諸菩薩。」佛告阿難：「汝且自安，今此",
    "T13n0397_030:0212b25": "會中有諸菩薩摩訶薩等自能護持，令此經",
    "T13n0397_030:0212b26": "典廣宣流布。」爾時，會中有六十億諸菩薩摩",
    "T13n0397_030:0212b27": "訶薩應護法者，即從座起合掌白佛言：「世尊！",
    "T13n0397_030:0212b28": "我等要當宣傳此經令至十方；娑婆世界彌",
    "T13n0397_030:0212b29": "勒大士，自當於中護持是典及說法者。世尊！",
    "T13n0397_030:0212c01": "若佛滅後後五百歲，若有菩薩聞是經典受",
    "T13n0397_030:0212c02": "持讀誦，當知皆是彌勒神力之所建立。」爾時，",
    "T13n0397_030:0212c03": "佛讚護法菩薩摩訶薩眾：「善哉，善哉！諸善男",
    "T13n0397_030:0212c04": "子！汝等不但今於我前護持正法，亦曾護持",
    "T13n0397_030:0212c05": "過去恒沙諸佛正法。」",
    "T13n0397_030:0212c06": "爾時，無盡意菩薩摩訶薩白佛言：「世尊！我今",
    "T13n0397_030:0212c07": "自以少智慧分說是經典，文字句義必不具",
    "T13n0397_030:0212c08": "足，今於佛前及無盡法所可成就諸菩薩等",
    "T13n0397_030:0212c09": "懺悔過失。」佛告無盡意菩薩：「善男子！若有",
    "T13n0397_030:0212c10": "菩薩得四無礙智，凡所講說無有錯謬，如是",
    "T13n0397_030:0212c11": "菩薩得真空義分別法門，乃能宣說如是經",
    "T13n0397_030:0212c12": "典。善男子！汝今已到第一之處，成就四辯",
    "T13n0397_030:0212c13": "自在無礙，是大乘經不從他聞而能分別。善",
    "T13n0397_030:0212c14": "男子！汝今成就如是住位，身口意業無有錯",
    "T13n0397_030:0212c15": "謬。何以故？菩薩所修三業成就，常以智慧",
    "T13n0397_030:0212c16": "為根本故。善男子！已有無量百千萬億諸佛",
    "T13n0397_030:0212c17": "世尊，皆共稱揚聽汝所說。無盡意！汝本已",
    "T13n0397_030:0212c18": "於我所及諸佛所，畢竟懺悔無有漏失。」爾時",
    "T13n0397_030:0212c19": "尊者阿難白佛言：「世尊！此經何名？云何奉",
    "T13n0397_030:0212c20": "持？」佛告阿難：「此經名『無盡意所說不可盡義",
    "T13n0397_030:0212c21": "章句之門』，又名『大集』，當如是奉持。阿難！汝",
    "T13n0397_030:0212c22": "應信受如是經典。何以故？汝受是已，所得持",
    "T13n0397_030:0212c23": "念倍前千數，若為他說則立佛事。」佛說是已，",
    "T13n0397_030:0212c24": "無盡意菩薩摩訶薩、尊者阿難舍利弗、諸天、",
    "T13n0397_030:0212c25": "龍、神、乾闥婆、阿修羅等，一切大眾莫不歡喜，",
    "T13n0397_030:0212c26": "作禮而去。",
    "T13n0397_030:0212c27": "大方等大集經卷第三十",
    "T13n0397_030:0212c28": "按此經宋、鄉藏中皆六十卷凡十七品，",
    "T13n0397_030:0212c29": "丹藏中三十卷十一品。又經初首，宋、鄉則有",
    "T13n0397_030:0213a01": "「瓔珞品」名，丹藏所無。其〈虛空藏品〉宋、鄉在",
    "T13n0397_030:0213a02": "〈不可說〉後，丹藏在〈無言品〉前。又於〈寶髻品〉",
    "T13n0397_030:0213a03": "後，宋、鄉有〈無盡意品〉四卷，丹藏即無，而",
    "T13n0397_030:0213a04": "有〈日密分〉三卷。如是不同者何耶？今撿《開",
    "T13n0397_030:0213a05": "元錄》，此經凡有六本。《錄》云：「按梁沙門僧",
    "T13n0397_030:0213a06": "祐大集記云：『有十二段說共成一經：第一",
    "T13n0397_030:0213a07": "〈瓔珞品〉、二〈陀羅尼自在王品〉、三〈寶女品〉、",
    "T13n0397_030:0213a08": "四〈不眴品〉、五〈海慧品〉、六〈無言品〉、七〈不可",
    "T13n0397_030:0213a09": "說品〉、八〈虛空藏品〉、九〈寶幢品〉、十〈虛空目",
    "T13n0397_030:0213a10": "品〉、十一〈寶髻品〉、十二〈無盡意品〉。』」按云，此",
    "T13n0397_030:0213a11": "則第一本也，今撿品次，是宋、鄉本六十卷",
    "T13n0397_030:0213a12": "中前分三十卷矣。又云：「今撿經本與祐記",
    "T13n0397_030:0213a13": "不同：第一〈陀羅尼自在王菩薩品〉、二〈寶女〉",
    "T13n0397_030:0213a14": "品、三〈不眴品〉、四〈海慧品〉、五〈虛空藏品〉、六",
    "T13n0397_030:0213a15": "〈無言品〉、七〈不可說品〉、八〈寶幢分〉、九〈虛空",
    "T13n0397_030:0213a16": "目分〉、十〈寶髻品〉、十一〈日密分〉。」按云，此則",
    "T13n0397_030:0213a17": "第二本也，今撿品次，則今丹藏後三十卷",
    "T13n0397_030:0213a18": "者是矣。編又云：「隋朝僧就合《大集經》，乃",
    "T13n0397_030:0213a19": "以《明度五十校計經》，題為『十方菩薩品』編",
    "T13n0397_030:0213a20": "〈月藏〉後，及〈無意盡〉成五十八卷者非也，既",
    "T13n0397_030:0213a21": "無憑准故不依彼。」按云，此則第四本也。又",
    "T13n0397_030:0213a22": "云：「其合《大集經》亦有六十卷成者，三十一",
    "T13n0397_030:0213a23": "二兩卷重有〈寶髻品〉，足成六十卷。其〈寶髻",
    "T13n0397_030:0213a24": "品〉在〈日密〉前二十六七卷是，此復重編未",
    "T13n0397_030:0213a25": "詳何意。又〈日密〉、〈日藏〉梵本不殊，重重編載",
    "T13n0397_030:0213a26": "誤之甚矣。」按云，此則第五本也，今撿品次，",
    "T13n0397_030:0213a27": "則今宋、鄉藏經六十卷者是矣。但不重載",
    "T13n0397_030:0213a28": "〈寶髻品〉，斯為小異耳，則似於前第四本五",
    "T13n0397_030:0213a29": "十八卷經中分彼〈日藏分〉中卷為十二卷，",
    "T13n0397_030:0213b01": "足成六十耳。其第三第六兩本，今以諸藏",
    "T13n0397_030:0213b02": "所無故不煩敘，經本如是不同，藏中致斯",
    "T13n0397_030:0213b03": "有異耳。謹按《開元錄》前後文相，令此合經",
    "T13n0397_030:0213b04": "六十卷者，有六失故不可依行。《錄》云：「亦",
    "T13n0397_030:0213b05": "有經本分為〈瓔珞品〉者不然，此是一段不",
    "T13n0397_030:0213b06": "合分二。」按云，此經分之，一失也。又云：「僧",
    "T13n0397_030:0213b07": "祐記中無〈日密分〉有〈無盡意品〉者不然，今",
    "T13n0397_030:0213b08": "以《無盡意經》雖《大集》別分，非無讖譯，又非",
    "T13n0397_030:0213b09": "次第，不合入中。」按云，此經入中，又為無讖",
    "T13n0397_030:0213b10": "譯，二失也。又云：「其〈虛空藏品〉，祐在〈不可",
    "T13n0397_030:0213b11": "說〉後，未詳所以。」按云，此經在彼，三失也。",
    "T13n0397_030:0213b12": "又云：「〈日密〉、〈日藏〉梵本不殊，重重編載誤之",
    "T13n0397_030:0213b13": "甚矣。」按云，此經重載，四失也。又云：「《明度",
    "T13n0397_030:0213b14": "五十校計經》，題為『十方菩薩品』，編〈月藏〉後",
    "T13n0397_030:0213b15": "者非也，既無憑准故不依彼。」按云，此經",
    "T13n0397_030:0213b16": "依之，五失也。又「《明度經》安世高譯，而云那",
    "T13n0397_030:0213b17": "連提耶舍譯。」按云，此亦誤人，六失也。既",
    "T13n0397_030:0213b18": "有六失，理須正之。正之如何？略則如《開",
    "T13n0397_030:0213b19": "元錄》及丹藏經為三十卷乃正矣，合則如",
    "T13n0397_030:0213b20": "《開元錄》中第六本為八十卷方備矣。今宋、",
    "T13n0397_030:0213b21": "鄉二藏於目錄則取《開元錄》，而經本則仍",
    "T13n0397_030:0213b22": "僧就本者，直以無心於相校耳。"
}
