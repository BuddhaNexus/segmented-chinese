{
    "T53n2122_044:0623c02": "法苑珠林卷第四十四",
    "T53n2122_044:0623c04": "西明寺沙門釋道世撰",
    "T53n2122_044:0623c05": "君臣篇第四十一(此有六部)",
    "T53n2122_044:0623c06": "述意部王德部王過部王業部王",
    "T53n2122_044:0623c07": "福部王都部",
    "T53n2122_044:0623c08": "述意部第一",
    "T53n2122_044:0623c09": "昔如來在世。預以末法囑累帝釋及諸國王。",
    "T53n2122_044:0623c10": "良由天力可以摧萬邪。王威可以率兆庶也。",
    "T53n2122_044:0623c11": "今遺法所付者。意在仗以流通。以四眾之微",
    "T53n2122_044:0623c12": "弱。恐三寶之廢壞。藉王者以威伏。假王者以",
    "T53n2122_044:0623c13": "勢逼。令有不肖者寢其瑕疵。訕黷者掩其紕",
    "T53n2122_044:0623c14": "紊。助大猷以惟新。扇皇風以遐暢。一變告其",
    "T53n2122_044:0623c15": "漸。再變滌區宇。群生佩聖德之恩。佛法得",
    "T53n2122_044:0623c16": "委寄之道。斯付囑之謂也。如俗曰。昔者聖王",
    "T53n2122_044:0623c17": "立制。意使陰陽有位。君臣有章。男女有別。",
    "T53n2122_044:0623c18": "政令有序。故王者南面而治天下。居后於北",
    "T53n2122_044:0623c19": "宮。居太子於東方。天子立廟。王后立市。日蝕",
    "T53n2122_044:0623c20": "則王修德。月蝕則后修形。此體陰陽之位也。",
    "T53n2122_044:0623c21": "故乾始於子。故子為天正。坤始於未。其衡",
    "T53n2122_044:0623c22": "在丑。陰不專制往而承陽。故丑為地正。聖王",
    "T53n2122_044:0623c23": "承天序地以成其功。故寅為人正。三正迭用",
    "T53n2122_044:0623c24": "有變無絕。是以王者必存二代之後體三正",
    "T53n2122_044:0623c25": "也。易曰。西南得朋。乃與類行。東北喪朋。乃",
    "T53n2122_044:0623c26": "終有慶。故使臣從乎君女歸乎男也。乾始於",
    "T53n2122_044:0623c27": "子。左行而終於戍。坤始於未右。行而終於",
    "T53n2122_044:0623c28": "酉。故使男貴左女貴右也。",
    "T53n2122_044:0623c29": "王德部第二",
    "T53n2122_044:0624a01": "依瑜伽論云。大王當知。王之功德略有十種。",
    "T53n2122_044:0624a02": "王若成就如是功德。雖無大府庫無大輔佐",
    "T53n2122_044:0624a03": "無大軍眾。而可歸仰。何等為十。一種姓尊高。",
    "T53n2122_044:0624a04": "二得大自在。三性不暴惡。四憤發輕微。五",
    "T53n2122_044:0624a05": "恩惠猛利。六受正真言。七所作諦思善順儀",
    "T53n2122_044:0624a06": "則。八顧戀善法。九善知差別知所作思。十",
    "T53n2122_044:0624a07": "不自縱任不行放逸(翻前十種雖有大庫大佐大軍不可歸仰)大王當",
    "T53n2122_044:0624a08": "知。王之方便略有五種。何等為五。一善觀察",
    "T53n2122_044:0624a09": "攝受群臣。二能以時行恩妙行。三無放逸專",
    "T53n2122_044:0624a10": "思機務。四無放逸善守府庫。五無放逸專修",
    "T53n2122_044:0624a11": "法行(若翻前五行便成五衰損門退失現法及失法利也)大王當知。略有五",
    "T53n2122_044:0624a12": "種可愛樂法。何等為五。一世所敬愛。二自",
    "T53n2122_044:0624a13": "在增上。三能摧怨敵。四善攝養身。五能往善",
    "T53n2122_044:0624a14": "趣。復有五種能引可愛。何等為五。一恩養世",
    "T53n2122_044:0624a15": "間。二英勇具足。三善權方便。四正受境界。五",
    "T53n2122_044:0624a16": "勤修法行(翻前五種名不可愛)又諸國王有三種圓滿。一",
    "T53n2122_044:0624a17": "果報圓滿。二士用圓滿。三功德圓滿。若諸",
    "T53n2122_044:0624a18": "國王生富貴家。長壽少病有大宗業。成就俱",
    "T53n2122_044:0624a19": "生聰利之慧。是王名為果報圓滿。若諸國王",
    "T53n2122_044:0624a20": "善權方便所攝持故。恒常成就圓滿英勇。是",
    "T53n2122_044:0624a21": "王名為士用圓滿。若諸國王任持正法名為",
    "T53n2122_044:0624a22": "法王。安住正法。與諸內宮王子群臣英傑豪",
    "T53n2122_044:0624a23": "貴國人共修慧施。樹福受齋堅持禁戒。是王",
    "T53n2122_044:0624a24": "名為功德圓滿。又果報圓滿者。受用先世淨",
    "T53n2122_044:0624a25": "業果報。士用圓滿者。受用現法可愛之果。功",
    "T53n2122_044:0624a26": "德圓滿者。亦於當來受用圓滿淨業果報。若",
    "T53n2122_044:0624a27": "有國王三不具足。名為下士。若有果報圓滿。",
    "T53n2122_044:0624a28": "或士用圓滿或俱圓滿。名為中士。若三具足。",
    "T53n2122_044:0624a29": "名為上士。",
    "T53n2122_044:0624b01": "又中阿含經云。若諸王剎利以水灑頂。得為",
    "T53n2122_044:0624b02": "人主。整御大地。有五儀式。一劍二蓋三天冠",
    "T53n2122_044:0624b03": "四珠柄拂五嚴飾履一切除却。復有三臣。一",
    "T53n2122_044:0624b04": "有忠信無技能智慧。二有忠信技能無智",
    "T53n2122_044:0624b05": "慧。三具忠信技能智慧。初名下士。次名中",
    "T53n2122_044:0624b06": "士。後名上士。若不忠信無有技能亦無智",
    "T53n2122_044:0624b07": "慧。當知此臣下中之下。",
    "T53n2122_044:0624b08": "王過部第三",
    "T53n2122_044:0624b09": "如像法決疑經云。乃至一切俗人不問貴賤。",
    "T53n2122_044:0624b10": "不得撾打三寶奴婢畜生。及受三寶奴婢禮",
    "T53n2122_044:0624b11": "拜。皆得殃咎。故薩遮尼揵經云。若破塔寺或",
    "T53n2122_044:0624b12": "取佛物。若教作助喜。若有沙門身著染衣。或",
    "T53n2122_044:0624b13": "有持戒破戒。若繫閉打縛。或令還俗。或斷",
    "T53n2122_044:0624b14": "其命。若犯如是根本重罪。決墮地獄受無間",
    "T53n2122_044:0624b15": "苦。以王國內行此不善。諸仙聖人出國而去。",
    "T53n2122_044:0624b16": "大力諸神不護其國。大臣諍競四方咸起。水",
    "T53n2122_044:0624b17": "旱不調風雨失時。人民飢餓劫賊縱橫。疫厲",
    "T53n2122_044:0624b18": "疾病死亡無數。不知自作而怨諸天。",
    "T53n2122_044:0624b19": "又仁王經云。國王大臣自恃高貴滅破吾法。",
    "T53n2122_044:0624b20": "以作制法制我弟子。不聽出家不聽造作佛",
    "T53n2122_044:0624b21": "像。立統官典制等安籍記錄僧。比丘地立",
    "T53n2122_044:0624b22": "白衣高坐。又國王太子橫作法制。不依佛教",
    "T53n2122_044:0624b23": "因緣破僧因緣。絃官攝僧典主僧籍。苦相攝",
    "T53n2122_044:0624b24": "持。佛法不久。",
    "T53n2122_044:0624b25": "又瑜伽論云。大王當知。王過有十。何等為十。",
    "T53n2122_044:0624b26": "一種姓不高。二不得自在。三立性暴惡。四猛",
    "T53n2122_044:0624b27": "利憤發。五恩惠奢薄。六受邪佞言。七所作",
    "T53n2122_044:0624b28": "不思不順儀則。八不顧善法。九不知差別忘",
    "T53n2122_044:0624b29": "所作恩。十一向縱任專行放逸。",
    "T53n2122_044:0624c01": "又百喻經云。昔有一人。說王過罪。而作是言。",
    "T53n2122_044:0624c02": "王甚暴虐治政無理。王聞是語既大瞋恚竟",
    "T53n2122_044:0624c03": "不究悉。信傍佞人捉一賢臣。仰使剝脊取百",
    "T53n2122_044:0624c04": "兩肉。有人證明此無是語。王心便悔索千兩",
    "T53n2122_044:0624c05": "肉用為補脊。夜中呻喚甚大苦惱。王聞其聲",
    "T53n2122_044:0624c06": "問言。何以苦惱。取汝百兩十倍與汝。意不",
    "T53n2122_044:0624c07": "足耶。何故苦惱傍人答言。大王如截子頭。雖",
    "T53n2122_044:0624c08": "得千頭不免子死。雖十倍得肉不免苦痛。愚",
    "T53n2122_044:0624c09": "人亦爾。不畏後世貪濁現樂。苦切眾生調發",
    "T53n2122_044:0624c10": "百姓。多得財物。望得滅罪而得福報。譬如彼",
    "T53n2122_044:0624c11": "王割人之脊取人之肉以餘肉補望使不痛。",
    "T53n2122_044:0624c12": "無有是處。",
    "T53n2122_044:0624c13": "又雜譬喻經云。昔有國王喜食人肉。勅厨士",
    "T53n2122_044:0624c14": "曰。汝等夜行密採人來以供厨食。以此為常。",
    "T53n2122_044:0624c15": "臣下咸知。即共斥逐捐於界外。更取良賢以",
    "T53n2122_044:0624c16": "為國王。於是噉人王。經十三年後身生兩翅。",
    "T53n2122_044:0624c17": "飛行噉人無復遠近。向山樹神請求祈福。當",
    "T53n2122_044:0624c18": "取國王五百人身祠山樹神使我還復國。王",
    "T53n2122_044:0624c19": "便飛行取之。已得四百九十九人。將之山谷",
    "T53n2122_044:0624c20": "以石塞口。時有國王。將諸後宮詣池浴戲。始",
    "T53n2122_044:0624c21": "出宮門逢一道人說偈求乞。王即許之。還宮",
    "T53n2122_044:0624c22": "當賜金銀。時王入池當欲澡洗。其噉人王。空",
    "T53n2122_044:0624c23": "中飛來抱王將去。還於山中。國王見噉人",
    "T53n2122_044:0624c24": "王。不恐不怖顏色如故。噉人王曰。吾本怖",
    "T53n2122_044:0624c25": "人當持祠天。已得四百九十九人。今得卿一",
    "T53n2122_044:0624c26": "人其數己滿殺以祠天。汝何不懼。國王對曰。",
    "T53n2122_044:0624c27": "人生有死。物成有敗。合會有離。對來分之。何",
    "T53n2122_044:0624c28": "須愁耶。旦出宮時路逢道人。為吾說偈。即許",
    "T53n2122_044:0624c29": "施物今未得與。以是為恨。今王弘慈寬恕假",
    "T53n2122_044:0625a01": "日。施訖還來不敢違要也。即聽令去。而告之",
    "T53n2122_044:0625a02": "曰。與汝七日期。若不還者吾往取汝亦無難",
    "T53n2122_044:0625a03": "也。王即還宮。都中內外莫不歡喜。即開庫藏",
    "T53n2122_044:0625a04": "布施遠近。拜太子為王。殷勤百姓辭決而",
    "T53n2122_044:0625a05": "去。噉人王逢見其來。念曰。此得無異人乎。從",
    "T53n2122_044:0625a06": "死得生而故來還。即問曰。身命世人所重愛",
    "T53n2122_044:0625a07": "者也。而卿捨命世之難有。不審何所志趣。願",
    "T53n2122_044:0625a08": "說其意。國王答曰。即日吾施。至誠願當得阿",
    "T53n2122_044:0625a09": "惟越三佛。願度十方。彼王問曰。求佛之義。其",
    "T53n2122_044:0625a10": "事云何。國王便為廣說五戒十善四等六度。",
    "T53n2122_044:0625a11": "心開豁然。從受五戒為清信士。因放四百九",
    "T53n2122_044:0625a12": "十九人各令還國。諸王共至其國感其信誓",
    "T53n2122_044:0625a13": "蒙得濟命。各不肯還於本國。逐便住止此國。",
    "T53n2122_044:0625a14": "於此國王各為立第一舍。雕文刻鏤光飾嚴",
    "T53n2122_044:0625a15": "整。諸國王飲食服御與王無異。四方人來問",
    "T53n2122_044:0625a16": "言。何以有此。如王舍宅。遍一國中。眾人答",
    "T53n2122_044:0625a17": "曰。皆是諸王舍也。名遂遠布。從此已來故號",
    "T53n2122_044:0625a18": "為王舍城也。佛得道已自說本末。立信王者",
    "T53n2122_044:0625a19": "我身是也。噉人王者鴦崛摩是。還王舍說",
    "T53n2122_044:0625a20": "法所度無量。皆是宿命作王時因緣人也。",
    "T53n2122_044:0625a21": "王業部第四",
    "T53n2122_044:0625a22": "如諫王經云。佛在世時。有國王名不犁先",
    "T53n2122_044:0625a23": "尼。出行國界道過佛所。為佛作禮就座而坐。",
    "T53n2122_044:0625a24": "佛告王曰。王治當以正法無失節度。常以慈",
    "T53n2122_044:0625a25": "心養育人民。所以得覇治為國王者。皆由宿",
    "T53n2122_044:0625a26": "命行善所致。統理民事不可偏枉。諸官公卿",
    "T53n2122_044:0625a27": "群僚下逮凡民皆有怨辭。王治行不平海",
    "T53n2122_044:0625a28": "內皆忿。身死神入太山地獄。後雖悔之無所",
    "T53n2122_044:0625a29": "復及。王治國平政。常以節度。臣民歎德四海",
    "T53n2122_044:0625b01": "歸心。天龍鬼神皆聞王善。死得上天後亦無",
    "T53n2122_044:0625b02": "悔。王無好婬泆以自荒壞。無以忿意有所殘",
    "T53n2122_044:0625b03": "賊。當受忠臣剛直之諫。夫與人言常以寬詳。",
    "T53n2122_044:0625b04": "無灼熱之語。唯有孝順慈養二親。供事高",
    "T53n2122_044:0625b05": "行清淨沙門。見凡老人當尊敬之。所有財",
    "T53n2122_044:0625b06": "寶與民同歡。當以善心施惠於民。無以讒言",
    "T53n2122_044:0625b07": "殘賊民命。為王之法當宣聖道教民為善。惟",
    "T53n2122_044:0625b08": "守一心心存三尊。王者如斯。諸聖咨嗟。天龍",
    "T53n2122_044:0625b09": "鬼神擁護其國。生有榮譽死得上天。世間榮",
    "T53n2122_044:0625b10": "位如幻如夢不可久保。人欲死時諸家內外",
    "T53n2122_044:0625b11": "聚會其邊椎胸呼天。皆云柰何。淚下交橫。",
    "T53n2122_044:0625b12": "嗚呼痛哉。神靈獨逝捨吾之乎。聞之者莫不",
    "T53n2122_044:0625b13": "傷心。覩之者莫不助哀。載之出城捐於曠野。",
    "T53n2122_044:0625b14": "飛鳥走獸爴掣食之。身中有蟲還食其肉。日",
    "T53n2122_044:0625b15": "炙風飄骨皆為乾。往昔尊榮豪貴隱隱闐闐。",
    "T53n2122_044:0625b16": "亦如大王。今者霍然不復見之。此是無常之",
    "T53n2122_044:0625b17": "明證也。古尚如此。況於今日。王熟思之無念",
    "T53n2122_044:0625b18": "婬泆。無受佞言。證人入罪當受忠諫。治以節",
    "T53n2122_044:0625b19": "度。當畏地獄考治之痛。諸含血蟲皆貪生活。",
    "T53n2122_044:0625b20": "不當殺之。佛說經竟。王意即解。願為弟子。即",
    "T53n2122_044:0625b21": "受五戒。頭面著地。為佛作禮。",
    "T53n2122_044:0625b22": "又摩達國王經云。佛在世時。有國王號名摩",
    "T53n2122_044:0625b23": "達。王時當出軍征討。時有比丘已得羅漢道。",
    "T53n2122_044:0625b24": "到國分衛。並見錄。將詣王宮門。王有馬監。令",
    "T53n2122_044:0625b25": "比丘養視官馬。勤苦七日。王後身自臨視軍",
    "T53n2122_044:0625b26": "陣。比丘見王。即於其前輕舉飛翔上住空中",
    "T53n2122_044:0625b27": "現其威神。王便恐悑叩頭悔過。我實愚癡不",
    "T53n2122_044:0625b28": "別真偽。推問國內。誰令神人為是養馬。今當",
    "T53n2122_044:0625b29": "治殺。比丘告王言。非王及國人過也。自我宿",
    "T53n2122_044:0625c01": "命行道常供養師。我時為師設飯。師謂我言。",
    "T53n2122_044:0625c02": "且先澡手已乃當飯我。愚癡心念言。師亦不",
    "T53n2122_044:0625c03": "養官馬。何故不預澡手。師即謂我言。汝今念",
    "T53n2122_044:0625c04": "此輕耳。後重如何。我聞是語便愁憂之。師知",
    "T53n2122_044:0625c05": "其意便念言。我會當泥洹。何故令人惱耶。即",
    "T53n2122_044:0625c06": "以其夜三更時般泥洹。從來久遠各更生死。",
    "T53n2122_044:0625c07": "今用是故受其宿殃。養馬七日。夫善惡行輒",
    "T53n2122_044:0625c08": "有殃福。如影隨形。王聞罪福乞歸命三寶。受",
    "T53n2122_044:0625c09": "五戒作優婆塞。佛便為王及人民說法得須",
    "T53n2122_044:0625c10": "陀洹道。",
    "T53n2122_044:0625c11": "又法句喻經云。昔有國王。治行正法民慕其",
    "T53n2122_044:0625c12": "化。無有太子以為憂愁。佛來入國。尊受五",
    "T53n2122_044:0625c13": "戒。奉敬不懈。有一給使。其年十一。常為王使",
    "T53n2122_044:0625c14": "忠信奉法不以為勞。卒得重病遂致無常。其",
    "T53n2122_044:0625c15": "神來還為王作子。至年十五。立為太子。父王",
    "T53n2122_044:0625c16": "命終習代為王。憍慢自恣不理國事。臣寮廢",
    "T53n2122_044:0625c17": "調民被其患。佛知其行不會本識。將諸弟子",
    "T53n2122_044:0625c18": "往到其國。佛告王曰。今王自知本所從來不。",
    "T53n2122_044:0625c19": "王曰。愚暗不達不知先世。佛告大王。本以五",
    "T53n2122_044:0625c20": "事得為國王。何等為五。一者布施得為國王。",
    "T53n2122_044:0625c21": "萬民奉獻宮觀資財無極。二者興立寺廟供",
    "T53n2122_044:0625c22": "養三尊床榻幃帳。以是為王在於正殿御座",
    "T53n2122_044:0625c23": "理國。三者親身禮敬三尊及諸長德。以是為",
    "T53n2122_044:0625c24": "王。一切萬民莫不為之作禮。四者忍辱身三",
    "T53n2122_044:0625c25": "口四及意無惡。以是為王。一切見者莫不歡",
    "T53n2122_044:0625c26": "喜。五者學問常求智慧。以是為王。決斷國事",
    "T53n2122_044:0625c27": "莫不奉行。此之五事世世為王。王前世時為",
    "T53n2122_044:0625c28": "大王給使。奉佛以信。奉法以愛。奉僧以敬。奉",
    "T53n2122_044:0625c29": "親以孝。奉君以忠。常行一心精進布施。勞身",
    "T53n2122_044:0626a01": "苦體初不懈倦。是福追身得為王子。補王之",
    "T53n2122_044:0626a02": "弟。今者富貴而反懈怠。夫為國王當行五事。",
    "T53n2122_044:0626a03": "何謂為五。一者領理萬民無有枉濫。二者養",
    "T53n2122_044:0626a04": "育將士隨時廩與。三者念修本業福德無絕。",
    "T53n2122_044:0626a05": "四者當信忠臣正直之諫。無受讒言以傷正",
    "T53n2122_044:0626a06": "直。五者節欲貪樂心不放逸。行此五事名聞",
    "T53n2122_044:0626a07": "四海福祿自來。捨此五事眾綱不舉。民窮則",
    "T53n2122_044:0626a08": "思亂。士勞則勢不舉。無福則鬼神不助。自用",
    "T53n2122_044:0626a09": "則失大理。忠臣不敢諫則心蕩放逸。國主不",
    "T53n2122_044:0626a10": "理務民則多怨。若如是者身失令名後則無",
    "T53n2122_044:0626a11": "福。於是世尊重說偈言。",
    "T53n2122_044:0626a12": "　夫為世間將　　修正不阿枉",
    "T53n2122_044:0626a13": "　心調勝諸惡　　如是為法王",
    "T53n2122_044:0626a14": "　見正能修慧　　仁愛好利人",
    "T53n2122_044:0626a15": "　既利以平均　　如是眾附親",
    "T53n2122_044:0626a16": "佛說是時。王大歡喜。五體懺悔謝。佛聞法得",
    "T53n2122_044:0626a17": "須陀洹道。",
    "T53n2122_044:0626a18": "又賓頭盧為優陀延王說法經云。昔輔相子",
    "T53n2122_044:0626a19": "賓頭盧阿羅漢。為優陀延王。說偈云。",
    "T53n2122_044:0626a20": "　生老病死患　　於中未解脫",
    "T53n2122_044:0626a21": "　無明愛毒箭　　猶未得拔出",
    "T53n2122_044:0626a22": "　人帝汝云何　　而生樂著想",
    "T53n2122_044:0626a23": "　如象處林中　　四邊大火起",
    "T53n2122_044:0626a24": "　處此急難處　　云何有歡喜",
    "T53n2122_044:0626a25": "　大王應當知　　榮位須臾間",
    "T53n2122_044:0626a26": "　智者深觀察　　不應於此事",
    "T53n2122_044:0626a27": "　而生希有想　　汝何故錯解",
    "T53n2122_044:0626a28": "　未脫生死胎　　橫生無畏想",
    "T53n2122_044:0626a29": "　欲賊劫諸根　　橫生無畏想",
    "T53n2122_044:0626b01": "　無常不堅固　　如芭蕉水沫",
    "T53n2122_044:0626b02": "　亦如浮雲散　　天王尊勝位",
    "T53n2122_044:0626b03": "　危脆亦如是　　人帝應當知",
    "T53n2122_044:0626b04": "　貪利極速駛　　如水注深谷",
    "T53n2122_044:0626b05": "　嗜欲極輕疾　　動轉如掉索",
    "T53n2122_044:0626b06": "　愚癡染為欲　　不覺致墮落",
    "T53n2122_044:0626b07": "尊者言。大王。我今為王略說譬喻。王至心聽。",
    "T53n2122_044:0626b08": "昔日有人行在曠路。逢大惡象為象所逐。狂",
    "T53n2122_044:0626b09": "懼走突無所依怙。見一丘井即尋樹根入井",
    "T53n2122_044:0626b10": "中藏。上有黑白二鼠互齧樹根。此井四邊有",
    "T53n2122_044:0626b11": "四毒蛇欲螫其人。而此井下有三大毒龍。傍",
    "T53n2122_044:0626b12": "畏四蛇。下畏毒龍。所攀之樹其根動搖。樹",
    "T53n2122_044:0626b13": "上有蜜五滴墮其口中。于時動樹敲壞蜂窠。",
    "T53n2122_044:0626b14": "眾蜂散飛唼螫其人。有野火起復來燒樹。大",
    "T53n2122_044:0626b15": "王當知。彼人苦惱不可稱計。而彼人得味甚",
    "T53n2122_044:0626b16": "少苦患甚多。其所味者如牛跡水。其所苦患",
    "T53n2122_044:0626b17": "猶如大海。昧如芥子苦如。須彌。味如螢火苦",
    "T53n2122_044:0626b18": "如日月。如藕根孔比於太虛。亦如蚊子比金",
    "T53n2122_044:0626b19": "翅鳥。其味苦惱多少如是尊者言。大王。曠野",
    "T53n2122_044:0626b20": "者喻於生死。彼男子者喻於凡夫。象喻於無",
    "T53n2122_044:0626b21": "常。丘井喻於人身。樹根喻於人命。白黑鼠者",
    "T53n2122_044:0626b22": "喻於晝夜。齧樹根者喻念念滅。四毒蛇者喻",
    "T53n2122_044:0626b23": "於四大。蜜者喻於五欲。眾蜂喻惡覺觀。野火",
    "T53n2122_044:0626b24": "燒者喻其老邁。下有三毒龍者喻其死亡墮",
    "T53n2122_044:0626b25": "三惡道。是故當知。欲味甚少苦患甚多。生老",
    "T53n2122_044:0626b26": "病死於一切人皆得自在。世間之人身心勞",
    "T53n2122_044:0626b27": "苦無歸依處。眾苦所逼輕疾如電。是可憂愁",
    "T53n2122_044:0626b28": "不應愛著。",
    "T53n2122_044:0626b29": "王福部第五",
    "T53n2122_044:0626c01": "如舊雜譬喻經云。昔有國王出射獵還。過寺",
    "T53n2122_044:0626c02": "繞塔為沙門作禮。群臣共笑之。王覺知問群",
    "T53n2122_044:0626c03": "臣曰。有金在釜沸以手取得不。答曰。不可",
    "T53n2122_044:0626c04": "得。王言。汝以冷水投中可得取不。臣白王曰。",
    "T53n2122_044:0626c05": "可得也。王言。我行王事。射獵所作如湯沸。燒",
    "T53n2122_044:0626c06": "香然燈繞塔禮僧。如持冷水投沸湯中。夫作",
    "T53n2122_044:0626c07": "王有善惡之行。何為但有惡無善乎。",
    "T53n2122_044:0626c08": "又迦葉經云。佛告迦葉。過去無量阿僧祇劫",
    "T53n2122_044:0626c09": "有佛號妙華。時有輪王。名曰尼彌。如法治世",
    "T53n2122_044:0626c10": "主四天下。爾時大王見二化生童子。得出家",
    "T53n2122_044:0626c11": "已即以太子令紹王位。王與九百九十九子。",
    "T53n2122_044:0626c12": "八萬四千夫人。五千大臣及諸人民。以淨信",
    "T53n2122_044:0626c13": "心俱共出家。爾時太子登位七日。內自思惟。",
    "T53n2122_044:0626c14": "我終不捨薩婆若心。何用王位。作是念已發",
    "T53n2122_044:0626c15": "心出家。於十五日游四天下。說此偈言。",
    "T53n2122_044:0626c16": "　我父及親屬　　皆悉已出家",
    "T53n2122_044:0626c17": "　無量億眾生　　為法亦出家",
    "T53n2122_044:0626c18": "　我今樂出家　　不樂住五欲",
    "T53n2122_044:0626c19": "　一心求佛道　　欲詣導師所",
    "T53n2122_044:0626c20": "　若發心出家　　離諸欲火者",
    "T53n2122_044:0626c21": "　應速隨我去　　離難甚難得",
    "T53n2122_044:0626c22": "　不發出家心　　不遠離欲火",
    "T53n2122_044:0626c23": "　安心在居家　　安住於實法",
    "T53n2122_044:0626c24": "迦葉。時彼童子說此偈時。四天下中無一眾",
    "T53n2122_044:0626c25": "生樂在家者。皆悉發心願求出家。既出家已",
    "T53n2122_044:0626c26": "不須種殖。其地自然生諸糠米。諸樹自然生",
    "T53n2122_044:0626c27": "諸衣服。一切諸天供侍給使。一切眾生皆得",
    "T53n2122_044:0626c28": "道果。",
    "T53n2122_044:0626c29": "王都部第六",
    "T53n2122_044:0627a01": "如十二游經云。波斯匿王者。晉言和悅。迦",
    "T53n2122_044:0627a02": "維羅越國者。晉言妙德。舍衛國者。晉言無",
    "T53n2122_044:0627a03": "物不有。維耶離國者。晉言廣大。一名度生死。",
    "T53n2122_044:0627a04": "羅閱祇城者。晉言王舍城。鳩留國者。晉言智",
    "T53n2122_044:0627a05": "士。波羅柰國者。晉言鹿野。一名諸佛國閻浮",
    "T53n2122_044:0627a06": "提中有十六大國八萬四千城。有八國王四",
    "T53n2122_044:0627a07": "天子。東有晉天子。人民熾盛。南有天竺國天",
    "T53n2122_044:0627a08": "子。土地多饒象。西有大秦國天子。土地饒金",
    "T53n2122_044:0627a09": "玉。北有月支天子。土地多好馬。八萬四千",
    "T53n2122_044:0627a10": "城中有六千四百種人。萬物音響各別。有五",
    "T53n2122_044:0627a11": "十六萬億丘聚。魚有六千四百種。鳥有四千",
    "T53n2122_044:0627a12": "五百種。獸有二千四百種。樹有萬種。草有八",
    "T53n2122_044:0627a13": "千種。雜藥有七百四十種。雜香有四十三種。",
    "T53n2122_044:0627a14": "寶有百二十一種。正寶有七種。海中有二千",
    "T53n2122_044:0627a15": "五百國。有百八十國。人噉五穀。有三百三十",
    "T53n2122_044:0627a16": "國。人噉魚鼈黿鼉。五大國王。一王主五百城。",
    "T53n2122_044:0627a17": "第一王名斯黎國。土地盡事佛不事眾邪。第",
    "T53n2122_044:0627a18": "二王名迦羅。土地出七寶。第三王名不羅。土",
    "T53n2122_044:0627a19": "地出四十種香及白瑠璃。第四王名闍耶。土",
    "T53n2122_044:0627a20": "地出蓽茇胡椒。第五王名那頞。土地出白",
    "T53n2122_044:0627a21": "珠及七色瑠璃。五大國城人多黑色短小。相",
    "T53n2122_044:0627a22": "去六十五萬里。從是已去但有海水無有人",
    "T53n2122_044:0627a23": "民。去鐵圍山百四十萬里。",
    "T53n2122_044:0627a24": "又智度論。問曰。如舍婆提諸大城。皆有諸王",
    "T53n2122_044:0627a25": "舍。何故獨名此城為王舍城。答曰。有人言。是",
    "T53n2122_044:0627a26": "摩迦陀國王有子。一頭兩面四臂。時人以為",
    "T53n2122_044:0627a27": "不祥。王即裂其身首棄之曠野。羅剎女鬼名",
    "T53n2122_044:0627a28": "闍羅。還合其身而乳養之。後大成人。力能",
    "T53n2122_044:0627a29": "併諸國王有天下。取諸國王萬八千人置此",
    "T53n2122_044:0627b01": "五山中。以大力勢治閻浮提。人因名此山為",
    "T53n2122_044:0627b02": "王舍城。復有人言。摩伽陀王先所住城。城",
    "T53n2122_044:0627b03": "中失火。一燒一作。如是至七。國人疲役。王大",
    "T53n2122_044:0627b04": "憂怖。集諸智人問其意故。有言。宜應易處。王",
    "T53n2122_044:0627b05": "即更求住處。見此五山周匝如城。即作宮殿",
    "T53n2122_044:0627b06": "於中止住。以是義故名王舍城。復往古世時。",
    "T53n2122_044:0627b07": "此國有王。名婆藪。心厭世法出家作仙人。是",
    "T53n2122_044:0627b08": "時居家婆羅門。與出家諸仙人共論議。居家",
    "T53n2122_044:0627b09": "婆羅門言。經書云。天祀中應殺生噉肉。諸",
    "T53n2122_044:0627b10": "出家仙人言。不應天祀中殺生噉肉。共諍云",
    "T53n2122_044:0627b11": "云。諸出家婆羅門言。此有大王出家作仙人。",
    "T53n2122_044:0627b12": "汝等信不。諸居家婆羅門言信。諸出家仙人",
    "T53n2122_044:0627b13": "言。我以此人為證。後日當問。諸居家婆羅",
    "T53n2122_044:0627b14": "門即以其夜先到婆藪仙人所。種種問已語",
    "T53n2122_044:0627b15": "婆藪仙人。明日論義。汝當助我。如是明旦",
    "T53n2122_044:0627b16": "論時。諸出家仙人問婆藪仙人。天祀中應殺",
    "T53n2122_044:0627b17": "生噉肉不。婆藪仙人言。婆羅門法天祀中",
    "T53n2122_044:0627b18": "應殺生噉肉。諸出家仙人言。於汝實心云何。",
    "T53n2122_044:0627b19": "婆藪仙人言。為天祀故應殺生噉肉。此生在",
    "T53n2122_044:0627b20": "天祀中死故得生天上。諸出家仙人言。汝大",
    "T53n2122_044:0627b21": "不是。汝大妄語。即唾之言。罪人滅去。是時婆",
    "T53n2122_044:0627b22": "藪仙人尋陷入地沒踝。是初開大罪門故。諸",
    "T53n2122_044:0627b23": "出家仙人言。汝應實語。若故妄語者。汝身",
    "T53n2122_044:0627b24": "當陷入地中。婆藪仙人言。我知為天故殺生",
    "T53n2122_044:0627b25": "噉肉無罪。即復陷入地至膝。如是漸漸稍沒",
    "T53n2122_044:0627b26": "至腰至項。諸出家仙人言。汝今妄語得現世",
    "T53n2122_044:0627b27": "報。更以實語者。雖入地下我能出汝令得免",
    "T53n2122_044:0627b28": "罪。爾時婆藪仙人自思惟言。我貴人不應兩",
    "T53n2122_044:0627b29": "種語。又婆羅門四韋陀法中種種因緣讚祀",
    "T53n2122_044:0627c01": "天法。我一人死當何足計。一心言天應天祀",
    "T53n2122_044:0627c02": "中殺生噉肉無罪。諸出家人言。汝重罪人摧",
    "T53n2122_044:0627c03": "去不用見汝。於是舉身沒地中。從是已來乃",
    "T53n2122_044:0627c04": "至今日。常用婆藪仙人王法。於天祀中殺羊。",
    "T53n2122_044:0627c05": "當下刀時言。婆藪仙人殺汝。婆藪之子。名",
    "T53n2122_044:0627c06": "曰廣車。嗣位為王。後亦厭世法而不能出家。",
    "T53n2122_044:0627c07": "如是思惟。我父先王出家生入地中。若治天",
    "T53n2122_044:0627c08": "下復作大罪。我今當何以自處。如是思惟時。",
    "T53n2122_044:0627c09": "聞空中聲言。汝若行見難值希有處。汝應是",
    "T53n2122_044:0627c10": "中作舍住。作是語已便不復聞聲。未經幾時。",
    "T53n2122_044:0627c11": "王出畋獵。見有鹿走其疾如風。王便逐之",
    "T53n2122_044:0627c12": "而不可及。遂逐不止。百官侍從無能及者。轉",
    "T53n2122_044:0627c13": "前見有五山周匝峻固。其地平正生草細軟",
    "T53n2122_044:0627c14": "好華遍地。種種樹林華菓茂盛。溫泉浴池皆",
    "T53n2122_044:0627c15": "悉清淨。其地莊嚴。處處有散天華天香聞天",
    "T53n2122_044:0627c16": "伎樂。爾時揵闥婆伎樂。適見王來各自還去。",
    "T53n2122_044:0627c17": "是處希有未曾所見。今我正當在中作舍住。",
    "T53n2122_044:0627c18": "如是思惟已群臣百官尋跡而到。王告諸臣。",
    "T53n2122_044:0627c19": "我前所聞空中聲言。汝行若見希有難值之",
    "T53n2122_044:0627c20": "處。汝於是中作舍住。我今見此希有之處。我",
    "T53n2122_044:0627c21": "應是中作舍住。即捨本城於此山中住。是王",
    "T53n2122_044:0627c22": "初始在此中住。從是已後次第止住。是王元",
    "T53n2122_044:0627c23": "起造立宮舍。故名王舍城。",
    "T53n2122_044:0627c24": "又智度論。耆闍崛山者。此名鷲頭山。問曰。",
    "T53n2122_044:0627c25": "何故名鷲頭山。答曰。是山頂似鷲。王舍城人",
    "T53n2122_044:0627c26": "見其似鷲故。共傳言鷲頭山。因而名之為鷲",
    "T53n2122_044:0627c27": "頭山。又王舍城南尸陀林中多諸死人。諸鷲",
    "T53n2122_044:0627c28": "常來食之。還在山頭。時人遂名鷲頭山。是山",
    "T53n2122_044:0627c29": "於五山中最高大。多好林水聖人住處。",
    "T53n2122_044:0628a01": "又大哀經云。佛在王舍城靈鷲山者。古昔諸",
    "T53n2122_044:0628a02": "佛之所游居。如來威神之所建立。其地道場",
    "T53n2122_044:0628a03": "諸菩薩眾所共咨嗟。無極法座天龍鬼神等。",
    "T53n2122_044:0628a04": "咸俱歸命稽首為禮。",
    "T53n2122_044:0628a05": "又智度論。問。佛普慈一切。何故獨住王舍",
    "T53n2122_044:0628a06": "城不住餘城。答曰。亦住餘城希少。而多住王",
    "T53n2122_044:0628a07": "舍城舍婆提城。為諸城邊國。又彌離車地多",
    "T53n2122_044:0628a08": "弊惡人。善根未熟故不住之。又佛知恩故多",
    "T53n2122_044:0628a09": "住此二城。問曰。何故知恩多住二城。答曰。憍",
    "T53n2122_044:0628a10": "薩羅國是佛生身地。舍婆提大城佛為法主",
    "T53n2122_044:0628a11": "故。亦在此城。問曰。若知恩故多住舍婆提城",
    "T53n2122_044:0628a12": "者。迦毘羅城近佛生處。何以不住。答曰。佛無",
    "T53n2122_044:0628a13": "餘習。近諸親屬亦無累想。然釋種弟子多未",
    "T53n2122_044:0628a14": "離欲。若近親屬則染著心主。以報生地恩故",
    "T53n2122_044:0628a15": "多住舍婆提。一切眾生皆念生地故。如偈說。",
    "T53n2122_044:0628a16": "　一切論義師　　自受所知法",
    "T53n2122_044:0628a17": "　如人念生地　　雖出家猶諍",
    "T53n2122_044:0628a18": "以報法身地恩故多住王舍城。諸佛皆愛法",
    "T53n2122_044:0628a19": "身故。如偈說。",
    "T53n2122_044:0628a20": "　過去未來　　現在諸佛　　供養法身",
    "T53n2122_044:0628a21": "　師敬尊重",
    "T53n2122_044:0628a22": "法身於生身勝故。二城中多住王舍城。",
    "T53n2122_044:0628a23": "頌曰。",
    "T53n2122_044:0628a24": "　君臣感德　　靈篇金鏡　　寶冊葳蕤",
    "T53n2122_044:0628a25": "　帝圖掩映　　鳥紀稱祥　　龍書表慶",
    "T53n2122_044:0628a26": "　萬國來朝　　百辟作詠　　肇高武皇",
    "T53n2122_044:0628a27": "　後嗣宗聖　　凶夷險阻　　威感除併",
    "T53n2122_044:0628a28": "　慈蔭蒼生　　業隆壽命　　至哉勝業",
    "T53n2122_044:0628a29": "　聖君啟政",
    "T53n2122_044:0628b01": "感應緣(略引五驗)",
    "T53n2122_044:0628b02": "燕臣莊子儀漢王如意漢靈帝漢宣帝",
    "T53n2122_044:0628b03": "又漢靈帝",
    "T53n2122_044:0628b04": "燕臣莊子儀無罪。而簡公殺之。子儀曰。死者",
    "T53n2122_044:0628b05": "無知則已。若其有知。不出三年必使君知之。",
    "T53n2122_044:0628b06": "朞年簡公祀於租澤。燕之有租澤。猶宋之",
    "T53n2122_044:0628b07": "有桑林。國之大祀也。男女觀子儀起於道左",
    "T53n2122_044:0628b08": "荷朱杖擊公。公死於車上。",
    "T53n2122_044:0628b09": "漢王如意。漢高帝第四子也。呂后生長子也。",
    "T53n2122_044:0628b10": "立為皇太子。而如意母戚夫人得寵於帝。帝",
    "T53n2122_044:0628b11": "數欲譖太子而立如意。群臣爭之。故遂封如",
    "T53n2122_044:0628b12": "意於趙。呂后以是嫉之。及高帝崩。呂后徵",
    "T53n2122_044:0628b13": "如意。到長安而拉殺之。又肢斷戚夫人",
    "T53n2122_044:0628b14": "手足。號為人彘。後呂后袚除於灞上還。道",
    "T53n2122_044:0628b15": "中見物如蒼狗攫后腋。忽而不見。卜之云。趙",
    "T53n2122_044:0628b16": "王如意為崇。遂病腋傷而崩(右二驗出冤魂志)。",
    "T53n2122_044:0628b17": "漢靈帝數游戲於西園。令後宮婇女為客舍",
    "T53n2122_044:0628b18": "主。身為商賈行至舍間。婇女下酒。因共飲食",
    "T53n2122_044:0628b19": "以為戲樂。蓋是天子將欲失位降在皂隸之",
    "T53n2122_044:0628b20": "徭也。其後天子遂傳古志之曰。赤厄三七。",
    "T53n2122_044:0628b21": "三七者經二百一十載。當有外戚之篡。丹眉",
    "T53n2122_044:0628b22": "之妖篡盜短祚極於三六。當有龍飛之秀興",
    "T53n2122_044:0628b23": "復祖宗。又歷三七當復有黃首之妖天下大",
    "T53n2122_044:0628b24": "亂矣。自高祖建業至于平帝之末。二百一十",
    "T53n2122_044:0628b25": "年。而王莽篡位。蓋因母后之親。十八年而山",
    "T53n2122_044:0628b26": "東賊樊子都等起。實丹其眉。故天下號曰赤",
    "T53n2122_044:0628b27": "眉。於是光武以興於其名曰秀。至于靈帝中",
    "T53n2122_044:0628b28": "平元年。而張角起置三十六萬眾。數十萬人",
    "T53n2122_044:0628b29": "皆是黃巾。故天下號曰黃巾賊。故今道服由",
    "T53n2122_044:0628c01": "此而興。初起於鄴會於真定。誑惑百姓曰。蒼",
    "T53n2122_044:0628c02": "天已死。黃天立歲。名甲子年。天下大吉。起於",
    "T53n2122_044:0628c03": "鄴者天下始業也。會於真定也。小民相向跪",
    "T53n2122_044:0628c04": "拜信趣。出荊楊尤甚。棄財產流溢道路。死",
    "T53n2122_044:0628c05": "者數百。角等初以二月起兵。其冬十二月悉",
    "T53n2122_044:0628c06": "破。自光武中興至黃巾之起。未盈二百一十",
    "T53n2122_044:0628c07": "年。而天下大亂。漢祚廢絕。實應三七之運",
    "T53n2122_044:0628c08": "也。",
    "T53n2122_044:0628c09": "漢宣帝之世。燕代之間有三男。共取一婦生",
    "T53n2122_044:0628c10": "其四子。及至將分妻子而不可均。乃致諍",
    "T53n2122_044:0628c11": "訟。廷尉范延壽斷之曰。此非人類。當以禽",
    "T53n2122_044:0628c12": "獸。從母不從父也。請戮三男子以兒還母。宣",
    "T53n2122_044:0628c13": "帝嗟歎曰。事何必古若此。則可謂當於理而",
    "T53n2122_044:0628c14": "厭人情也。延壽蓋見人事而知用刑矣。未知",
    "T53n2122_044:0628c15": "論人妖將來之應也。",
    "T53n2122_044:0628c16": "漢靈帝建寧三年。河內有婦食夫。河南有夫",
    "T53n2122_044:0628c17": "食婦。夫婦陰陽二儀之體也。有情之深者也。",
    "T53n2122_044:0628c18": "今反相食。陰陽相侵。豈特日月之眚哉。靈",
    "T53n2122_044:0628c19": "帝既沒天下大亂。君有妄誅之暴。臣有劫弑",
    "T53n2122_044:0628c20": "之逆。兵革傷殘骨肉為讐。生民之禍至矣。故",
    "T53n2122_044:0628c21": "人妖為之先作。恨不遭幸有屠乘之論以",
    "T53n2122_044:0628c22": "測其情也(右三驗出搜神記)。",
    "T53n2122_044:0628c23": "法苑珠林卷第四十四"
}