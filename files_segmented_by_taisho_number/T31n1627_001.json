{
    "T31n1627_001:0894b13": "No. 1627 [cf. No. 1626]",
    "T31n1627_001:0894b14": "大乘法界無差別論一卷一名如來藏論",
    "T31n1627_001:0894b16": "堅慧菩薩造",
    "T31n1627_001:0894b17": "大唐于闐三藏提雲般若譯",
    "T31n1627_001:0894b18": "法界不生亦不滅，　　無老病死無蘊過，",
    "T31n1627_001:0894b19": "由彼發勝菩提心，　　是故我今稽首禮。",
    "T31n1627_001:0894b20": "有情菩提心具足，　　能生聖者及自然，",
    "T31n1627_001:0894b21": "一切善法所依處，　　由如地海種子等。",
    "T31n1627_001:0894b22": "彼種含在母胎中，　　亦如乳母共長養，",
    "T31n1627_001:0894b23": "信心勝智菩提本，　　大定大悲育應知。",
    "T31n1627_001:0894b24": "性淨覺心常無垢，　　猶如大寶太虛空，",
    "T31n1627_001:0894b25": "如蘇迷盧超眾岳，　　一切白法寶生處。",
    "T31n1627_001:0894b26": "貪嗔癡等皆斷盡，　　不為煩惱過所牽，",
    "T31n1627_001:0894b27": "過於殑伽沙伎能，　　萬法圓滿光映徹。",
    "T31n1627_001:0894b28": "淨我樂常波羅蜜，　　得成應供十方尊，",
    "T31n1627_001:0894b29": "因時即是菩提心，　　果滿德圓名正覺。",
    "T31n1627_001:0894c01": "彼體能含法界相，　　智光朗徹淨無瑕，",
    "T31n1627_001:0894c02": "菩提心法不思議，　　諸佛如來皆讚歎。",
    "T31n1627_001:0894c03": "無始以來非造作，　　無有質礙亦無終，",
    "T31n1627_001:0894c04": "以空無相慧了知，　　諸佛如來之境界。",
    "T31n1627_001:0894c05": "彼性一切法所依，　　遠離斷常二種見，",
    "T31n1627_001:0894c06": "法身與彼眾生界，　　是故佛說本無差。",
    "T31n1627_001:0894c07": "不淨及與淨非淨，　　極淨次第應當知，",
    "T31n1627_001:0894c08": "初即眾生次菩薩，　　最後如來極清淨。",
    "T31n1627_001:0894c09": "塵垢所污性不明，　　喻若重雲掩麗日，",
    "T31n1627_001:0894c10": "煩惱雲網皆解脫，　　日輪光照滿虛空。",
    "T31n1627_001:0894c11": "劫火熾盛在空中，　　太虛本無有燒相，",
    "T31n1627_001:0894c12": "如是法性不被燒，　　老病死火無能壞。",
    "T31n1627_001:0894c13": "一切世間生滅法，　　皆悉不離於虛空，",
    "T31n1627_001:0894c14": "如是無為法界中，　　諸根依此而生滅。",
    "T31n1627_001:0894c15": "如燈明煖色和合，　　離此三法更無燈，",
    "T31n1627_001:0894c16": "如是佛法與體俱，　　離此法外無別體。",
    "T31n1627_001:0894c17": "客塵煩惱性非有，　　與彼淨體先相離，",
    "T31n1627_001:0894c18": "不空無垢法相應，　　無有斷脫常隨轉。",
    "T31n1627_001:0894c19": "如蓮開已葉所蓋，　　如金性淨沒穢中，",
    "T31n1627_001:0894c20": "亦如滿月羅睺吞，　　不能照世煩惱覆。",
    "T31n1627_001:0894c21": "如清池水妙華敷，　　金山埿滓無能污，",
    "T31n1627_001:0894c22": "如淨空中星月滿，　　解慧圓間垢消除。",
    "T31n1627_001:0894c23": "譬如旭日照世間，　　千光晃耀普周遍，",
    "T31n1627_001:0894c24": "如地如海穀寶滿，　　得脫生死養眾生。",
    "T31n1627_001:0894c25": "恒處生死發智悲，　　常無常等無住著，",
    "T31n1627_001:0894c26": "禪定總持清淨水，　　牟尼王雲善穀因。",
    "T31n1627_001:0894c27": "斯即法身是如來，　　亦名聖帝真圓寂，",
    "T31n1627_001:0894c28": "如水與冷不相離，　　佛果涅槃亦復然。",
    "T31n1627_001:0894c29": "論攝頌曰。",
    "T31n1627_001:0895a01": "果、因及自性，　　異名與差別，",
    "T31n1627_001:0895a02": "異相、不染性，　　亦名常和合，",
    "T31n1627_001:0895a03": "有、無義、一性，　　略說有十二，",
    "T31n1627_001:0895a04": "菩提心之名，　　應知其次第。",
    "T31n1627_001:0895a05": "釋曰：此是論體。",
    "T31n1627_001:0895a06": "其中先示菩提心果，次明功能從彼因起，因",
    "T31n1627_001:0895a07": "既起已即自性施設相貌異名差別，隨受身",
    "T31n1627_001:0895a08": "處不被污染故說為常和合，無別善法相應",
    "T31n1627_001:0895a09": "住煩惱中名為無義，出纏清淨名為有義，亦",
    "T31n1627_001:0895a10": "名一性，俱涅槃故。十二種義次第應知。於中",
    "T31n1627_001:0895a11": "何者是菩提心果？所謂諸佛寂滅涅槃是也。",
    "T31n1627_001:0895a12": "亦非餘者。何以故？微細習氣悉已斷故。言無",
    "T31n1627_001:0895a13": "生者，意成諸蘊本不生故。言無老者，寂滅功",
    "T31n1627_001:0895a14": "能增長殊勝至邊際故。言無病者，一切煩惱",
    "T31n1627_001:0895a15": "習障及所知障俱永斷故。言無死者，不思議",
    "T31n1627_001:0895a16": "變易無終盡故。言無蘊者，無始無明住地悉",
    "T31n1627_001:0895a17": "以斷故。言無過者，一切身口意業無過失故，",
    "T31n1627_001:0895a18": "亦能超過一切諸功能故。彼由何得？從菩提",
    "T31n1627_001:0895a19": "心最勝方便不退失因而能證得涅槃果故。",
    "T31n1627_001:0895a20": "何者名涅槃界？所謂諸佛不可思議法界之",
    "T31n1627_001:0895a21": "性轉依法身是涅槃界也。是故我今頂禮彼",
    "T31n1627_001:0895a22": "不思議菩提之心，因果增長漸漸明盛，如初",
    "T31n1627_001:0895a23": "月故。",
    "T31n1627_001:0895a24": "復次菩提心種子者，一切世間善法穀生所",
    "T31n1627_001:0895a25": "依住處，如大地故。一切聖者法寶出處，如大",
    "T31n1627_001:0895a26": "海故。一切諸佛道樹之所從生次第之因，如",
    "T31n1627_001:0895a27": "種子故。此是菩提心之果也。",
    "T31n1627_001:0895a28": "復次何以得知彼因相應？如轉輪王子。言淨",
    "T31n1627_001:0895a29": "信者，即是菩提心種。言勝智者，即最勝般若",
    "T31n1627_001:0895b01": "能了一切，名之為母。三摩地者，以定為胎，一",
    "T31n1627_001:0895b02": "切善法安住其中，安樂為體。言大悲者，於諸",
    "T31n1627_001:0895b03": "眾生起大悲故，於生死中不疲倦故，及能圓",
    "T31n1627_001:0895b04": "滿一切種智，養菩提心為乳母故。復次彼因",
    "T31n1627_001:0895b05": "和合菩提之心，應知有二。何者為二？一謂煩",
    "T31n1627_001:0895b06": "惱所染污相、二謂白法自性之相。於中染者，",
    "T31n1627_001:0895b07": "彼自性清淨常心不染，而為客塵煩惱覆障",
    "T31n1627_001:0895b08": "染污，猶如火等自性清淨為灰埿雲塵等障",
    "T31n1627_001:0895b09": "蔽。譬如火與寶珠虛空及水自性不染，若離",
    "T31n1627_001:0895b10": "灰等，火等自性皆得清淨。一切眾生亦復如",
    "T31n1627_001:0895b11": "是，自性之心皆同清淨，為貪等煩惱之所染",
    "T31n1627_001:0895b12": "污，若離貪等則心得清淨。復云何知白法之",
    "T31n1627_001:0895b13": "相亦皆清淨？自性清淨一切白法之所依止，",
    "T31n1627_001:0895b14": "一切白法亦從彼生，如蘇迷盧山出生寶故。",
    "T31n1627_001:0895b15": "菩提之心亦復如是，一切技藝皆得圓滿，獲",
    "T31n1627_001:0895b16": "得四種大波羅蜜多，是故說為如來法身。如",
    "T31n1627_001:0895b17": "經中說「世尊！如來法身是常波羅蜜、樂波羅",
    "T31n1627_001:0895b18": "蜜、我波羅蜜、淨波羅蜜。彼如來法身，為煩惱",
    "T31n1627_001:0895b19": "隨煩惱之所染污。」自性清淨心是異名說，如",
    "T31n1627_001:0895b20": "經中說「舍利弗！此善法如實真如法界自性",
    "T31n1627_001:0895b21": "清淨心相應法體，我依此自性清淨心，為眾",
    "T31n1627_001:0895b22": "生故說為不可思議。」",
    "T31n1627_001:0895b23": "復次彼心於諸眾生，為十種事。無差別相，所",
    "T31n1627_001:0895b24": "謂無作故。無始，不生故。無終，不滅故。無礙，自",
    "T31n1627_001:0895b25": "性光明故。以空智知一切法一味相，猶無性",
    "T31n1627_001:0895b26": "故。無性即無相，離諸根境界故。是聖者所行，",
    "T31n1627_001:0895b27": "諸佛境界故。一切法所依，染淨諸法所依止",
    "T31n1627_001:0895b28": "故。遠離於常，染法無常故。遠離於斷，白法不",
    "T31n1627_001:0895b29": "斷故。此復差別略有三相。言不淨者，即初說",
    "T31n1627_001:0895c01": "名為眾生界。淨不淨者，即次說明為菩薩也。",
    "T31n1627_001:0895c02": "極清淨者，說為如來。如經所說「舍利弗！即此",
    "T31n1627_001:0895c03": "法界，過於恒沙無邊煩惱㲉所纏裹，無始",
    "T31n1627_001:0895c04": "世來常為生死波浪漂流，往來生滅恒處中",
    "T31n1627_001:0895c05": "流，說名眾生。舍利弗！即此法界，無邊厭離生",
    "T31n1627_001:0895c06": "死、不住涅槃，一切欲界中住，行十波羅蜜，攝",
    "T31n1627_001:0895c07": "八萬四千法門，行菩提行時，名為菩薩。舍利",
    "T31n1627_001:0895c08": "弗！即此法界，一切俱胝煩惱解脫、度一切苦，",
    "T31n1627_001:0895c09": "遠離一切煩惱隨眠纏垢，證得清淨最極清",
    "T31n1627_001:0895c10": "淨法性中住，一切眾生之所瞻仰，住一切爾",
    "T31n1627_001:0895c11": "焰地，得大勢力無障無著，於一切法得自在",
    "T31n1627_001:0895c12": "力，說名如來、應、正等覺。是故舍利弗！無別眾",
    "T31n1627_001:0895c13": "生界、無別法身，眾生界即法身、法身即眾生",
    "T31n1627_001:0895c14": "界。此無二義文字差別。」",
    "T31n1627_001:0895c15": "此復云何？在不淨時煩惱所染，猶如重雲掩",
    "T31n1627_001:0895c16": "覆麗日。自性清淨心無有染，客塵煩惱既除",
    "T31n1627_001:0895c17": "遣已，日輪晃曜遍滿虛空。既有生老病死，云",
    "T31n1627_001:0895c18": "何復說此性為常？猶如火劫燒太虛空，空界",
    "T31n1627_001:0895c19": "無為本無燒相。法界無為亦復如是，老病死",
    "T31n1627_001:0895c20": "火無能燒壞。是故經說「世尊！世間言說有死",
    "T31n1627_001:0895c21": "有生，非如來藏有生死也。世尊！死者舊諸根",
    "T31n1627_001:0895c22": "壞，生者新諸根起。世尊！如來藏離有為境界",
    "T31n1627_001:0895c23": "相、常住寂靜。」此之藏性既常住不變，未能發",
    "T31n1627_001:0895c24": "起，云何得與佛法相應？猶如燈明及與煖色",
    "T31n1627_001:0895c25": "更無別相，法與法身亦復如是。如佛說言「舍",
    "T31n1627_001:0895c26": "利弗！譬如燈無二法功能無異，所為光明及",
    "T31n1627_001:0895c27": "煖色等不相離故。或如寶珠光明形色。如是",
    "T31n1627_001:0895c28": "如是。舍利弗！如來所說法身不相離法，智慧",
    "T31n1627_001:0895c29": "功能所為過殑伽沙如來之法。」如說「世尊！有",
    "T31n1627_001:0896a01": "二種如來藏空不空智。何者為二？世尊！所謂",
    "T31n1627_001:0896a02": "空如來藏，與煩惱㲉和合無別不了解脫。不",
    "T31n1627_001:0896a03": "空者，過恒河沙不離不脫不異不思議佛法",
    "T31n1627_001:0896a04": "成就，說如來法身。」何故法身萬德圓滿功德",
    "T31n1627_001:0896a05": "具足，眾生因何不得解脫？喻若蓮華，邪見羅",
    "T31n1627_001:0896a06": "網葉所覆故。亦如真金，墮於疑惑不淨穢",
    "T31n1627_001:0896a07": "故。猶如滿月，我慢羅睺之所吞故。如清池水，",
    "T31n1627_001:0896a08": "貪欲塵垢之所濁故。喻彼金山，為嗔恚埿所",
    "T31n1627_001:0896a09": "塗染故。如太虛空，愚癡之雲遍滿遮故。如日",
    "T31n1627_001:0896a10": "未出，無明住地之所障故，六處大蘊胎藏中",
    "T31n1627_001:0896a11": "住。如器世間相未成故，如是無雨緣未合故。",
    "T31n1627_001:0896a12": "蓮花金滿月，　　池水金山空，",
    "T31n1627_001:0896a13": "如日大地雲，　　佛性客塵染。",
    "T31n1627_001:0896a14": "煩惱覆功能，　　佛事無由作，",
    "T31n1627_001:0896a15": "略說九譬喻，　　染淨翻應知。",
    "T31n1627_001:0896a16": "由此如來法身亦復如是，一切煩惱客塵離",
    "T31n1627_001:0896a17": "障盡故、自性功能具足故，得成應供。一切",
    "T31n1627_001:0896a18": "眾生同共受用，證得常住寂靜清涼不思議",
    "T31n1627_001:0896a19": "涅槃界。所謂說如來、應、正等覺，非異如來法",
    "T31n1627_001:0896a20": "身外別有涅槃。又如所說「眾生界得清淨時，",
    "T31n1627_001:0896a21": "應知即是法身。」法身即是涅槃界，涅槃即是",
    "T31n1627_001:0896a22": "如來，如經中說「世尊！無上正等覺者即是涅",
    "T31n1627_001:0896a23": "槃。世尊！涅槃界者即是如來法身，世尊法身",
    "T31n1627_001:0896a24": "之外無別如來。世尊！如來者即是法身，此無",
    "T31n1627_001:0896a25": "有異也。」即是苦滅等，是故經言「世尊！非壞",
    "T31n1627_001:0896a26": "法故名為苦滅。然苦滅者，無始無作無生無",
    "T31n1627_001:0896a27": "起、無滅無盡離盡、常住不動寂靜，自性清淨，",
    "T31n1627_001:0896a28": "破一切煩惱㲉，過殑伽河沙不離不脫不思",
    "T31n1627_001:0896a29": "議佛法具足，說如來法身。世尊！此是如來藏。",
    "T31n1627_001:0896b01": "未脫煩惱㲉，名如來藏。世尊！如來藏者，是諸",
    "T31n1627_001:0896b02": "如來空智。世尊！如來藏，一切聲聞緣覺所不",
    "T31n1627_001:0896b03": "能見、先未曾見、昔未曾得，唯有如來得證，及",
    "T31n1627_001:0896b04": "破一切煩惱㲉，修習一切苦滅道。是故如水",
    "T31n1627_001:0896b05": "與冷，覺性與涅槃無二無別故。」或說一乘性",
    "T31n1627_001:0896b06": "欲，或不涅槃。又說同一法界，或小涅槃、或中",
    "T31n1627_001:0896b07": "涅槃、或大涅槃。不爾。下中上因中轉果，應為",
    "T31n1627_001:0896b08": "一也。因既差別，果亦差別。是故言「世尊！無有",
    "T31n1627_001:0896b09": "下中上者得涅槃。世尊，平等法者、平等智者、",
    "T31n1627_001:0896b10": "平等解脫者、解脫知見者，證得涅槃。是故世",
    "T31n1627_001:0896b11": "尊！涅槃界一味等味，所謂明解脫味。」",
    "T31n1627_001:0896b12": "大乘法界無差別論一卷",
    "T31n1627_001:0896b13": "此是國、宋藏所謂《法界無差別論》，提雲般",
    "T31n1627_001:0896b14": "若譯者。今按《開元錄》及賢首疏，則彼丹本",
    "T31n1627_001:0896b15": "五言二十四頌者，真是提雲般若所譯，而",
    "T31n1627_001:0896b16": "賢首疏所譯者。又此論，錄及疏中並為單",
    "T31n1627_001:0896b17": "譯，而國、宋兩本與彼丹本文雖有異、義則",
    "T31n1627_001:0896b18": "無殊，必是開元之後後代重譯；但未知",
    "T31n1627_001:0896b19": "何代何人之譯，此須待勘。而二藏直以此",
    "T31n1627_001:0896b20": "為提雲般若譯者，錯也。"
}