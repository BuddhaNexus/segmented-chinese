{
    "T11n0316_034:0869c23": "佛說大乘菩薩藏正法經卷第三",
    "T11n0316_034:0869c24": "十四",
    "T11n0316_034:0869c26": "西天譯經三藏銀青光祿大夫",
    "T11n0316_034:0869c27": "試光祿卿慈覺傳梵大師賜紫",
    "T11n0316_034:0869c28": "沙門臣法護等奉　詔譯",
    "T11n0316_034:0869c29": "勝慧波羅蜜多品第十一之二",
    "T11n0316_034:0870a01": "「復次舍利子！若菩薩摩訶薩行勝慧波羅蜜",
    "T11n0316_034:0870a02": "多行時！於菩薩藏正法殊勝義利清淨樂欲，",
    "T11n0316_034:0870a03": "而於受持讀誦正法者應當發起善知識想，",
    "T11n0316_034:0870a04": "勇猛精進正攝受心，為欲發彼正願及四正",
    "T11n0316_034:0870a05": "斷，於一切法相應得無障礙。」",
    "T11n0316_034:0870a06": "爾時世尊欲重宣此義說伽陀曰：",
    "T11n0316_034:0870a07": "「尊重善知識，　　得為說法師，",
    "T11n0316_034:0870a08": "　作彼聽法眾，　　常住於正行。",
    "T11n0316_034:0870a09": "　不惜其身命，　　精勤而最上，",
    "T11n0316_034:0870a10": "　安住實智中，　　得勝慧清淨。",
    "T11n0316_034:0870a11": "　自了知正法，　　淨信無不達，",
    "T11n0316_034:0870a12": "　由覺出離故，　　如佛廣開示。",
    "T11n0316_034:0870a13": "　亦如諸智者，　　善達文句義。",
    "T11n0316_034:0870a14": "　常修清淨行，　　得預諸學位，",
    "T11n0316_034:0870a15": "　所有染淨分，　　皆悉無所著，",
    "T11n0316_034:0870a16": "　以無所著故，　　於法而無減，",
    "T11n0316_034:0870a17": "　由精進樂欲，　　身速獲輕安。",
    "T11n0316_034:0870a18": "　聽聞是法已，　　智增無失念，",
    "T11n0316_034:0870a19": "　常住於智念，　　了善不善法。",
    "T11n0316_034:0870a20": "　由學最上乘，　　通達念慧力，",
    "T11n0316_034:0870a21": "　知彼有情意，　　如我於長夜。",
    "T11n0316_034:0870a22": "　以學是法故，　　得勝慧清淨，",
    "T11n0316_034:0870a23": "　了有情意已，　　為開示正法。",
    "T11n0316_034:0870a24": "「復次舍利子！菩薩摩訶薩於勝慧波羅蜜多",
    "T11n0316_034:0870a25": "微妙清淨光明法門及諸聖者發起正見，如",
    "T11n0316_034:0870a26": "佛所說而修行之。以二因緣，當如是學。何等",
    "T11n0316_034:0870a27": "為二？一者獲他言音，二者謂自作意。若諸菩",
    "T11n0316_034:0870a28": "薩於相應行菩薩藏正法不能聽聞，聽已於",
    "T11n0316_034:0870a29": "深法律三摩地門而得少分歡喜知足者，應",
    "T11n0316_034:0870b01": "知彼是懷增上慢墮魔網中，於生老病死憂",
    "T11n0316_034:0870b02": "悲苦惱及隨煩惱。著五欲樂輪回相續。如來",
    "T11n0316_034:0870b03": "以是說彼有情隨順有漏無能解脫。舍利",
    "T11n0316_034:0870b04": "子！若有親近法師於此正法聽已了知，而",
    "T11n0316_034:0870b05": "不作罪遠非義利，增長聞慧見妙涅盤，清淨",
    "T11n0316_034:0870b06": "勇猛得勝妙樂。如是菩薩摩訶薩當知是為",
    "T11n0316_034:0870b07": "於此菩薩藏正法希有法律殊勝義利，受持",
    "T11n0316_034:0870b08": "讀誦乃至聽聞、廣大開示為他人說，得相應",
    "T11n0316_034:0870b09": "行。",
    "T11n0316_034:0870b10": "「復次舍利子！若菩薩摩訶薩於此菩薩藏正",
    "T11n0316_034:0870b11": "法若不聽聞，無能獲得彼相應意，而與聖道",
    "T11n0316_034:0870b12": "極相違故。如來以是說彼有情於老死解脫",
    "T11n0316_034:0870b13": "而常作意。云何是相應意？謂此菩薩摩訶薩",
    "T11n0316_034:0870b14": "遠離相應及不相應是相應意，於相應意得",
    "T11n0316_034:0870b15": "無增語。又菩薩相應意，謂於音響無能發起，",
    "T11n0316_034:0870b16": "諸阿羅漢亦無能發，然彼所出音響了不可",
    "T11n0316_034:0870b17": "得，於前際後際隨所伺察，當云何生？至何所",
    "T11n0316_034:0870b18": "滅？若通達過去所說音響則過去已滅，若",
    "T11n0316_034:0870b19": "通達未來所說音響則未來未至，若通達現",
    "T11n0316_034:0870b20": "在所說音響則現在不住。如是已說未說當",
    "T11n0316_034:0870b21": "說，遍一切處尋求俱不可得。於相應意當如",
    "T11n0316_034:0870b22": "是學。",
    "T11n0316_034:0870b23": "「舍利子！若菩薩相應意如是學者，云何觀察？",
    "T11n0316_034:0870b24": "謂此菩薩觀一切法自性本滅，觀一切法自",
    "T11n0316_034:0870b25": "體本寂，觀一切法自性平等，觀一切法畢竟",
    "T11n0316_034:0870b26": "不生，觀一切法畢竟不起，觀一切法畢竟不",
    "T11n0316_034:0870b27": "集，觀一切法畢竟無滅。於此時分說如實觀",
    "T11n0316_034:0870b28": "亦非所觀，如是非所觀非不所觀，說此是名",
    "T11n0316_034:0870b29": "為觀察意，當如是學。若有菩薩於此正法，疑",
    "T11n0316_034:0870c01": "惑癡瞑無能入解，謂言是法非解脫門，斷諸",
    "T11n0316_034:0870c02": "勤勇不起通達，而於彼意悉不相應。又復於",
    "T11n0316_034:0870c03": "此諸法正見即如如見。云何諸法即如如見？",
    "T11n0316_034:0870c04": "所謂無見。如是無見即不生增語，不生增語",
    "T11n0316_034:0870c05": "則不積集。云何不積集？謂於增語而無有對。",
    "T11n0316_034:0870c06": "如來以是所說，觀察諸行無生無作，於正見",
    "T11n0316_034:0870c07": "中由是獲得正出離行。又復正出離行以何",
    "T11n0316_034:0870c08": "為因？謂一切法即為佛法。是故欲求正出離",
    "T11n0316_034:0870c09": "行，應當於此菩薩藏正法殊勝義利，受持讀",
    "T11n0316_034:0870c10": "誦聽聞為他人說，乃至於此正法得相應意。",
    "T11n0316_034:0870c11": "是名正出離行。",
    "T11n0316_034:0870c12": "「復次舍利子！若菩薩行勝慧波羅蜜多行時，",
    "T11n0316_034:0870c13": "於此微妙清淨光明法門正善覺悟，於意處",
    "T11n0316_034:0870c14": "觀察生入解意。何等意處？云何入解？謂此菩",
    "T11n0316_034:0870c15": "薩於三摩地加持處，毘鉢舍那尋伺處，最上",
    "T11n0316_034:0870c16": "希望處，心樂欲處，相續不斷處，無常處，因",
    "T11n0316_034:0870c17": "緣處，緣生處，無我無人無壽者處，無住無不",
    "T11n0316_034:0870c18": "住無去無不去處，不集不壞因果處，空無相",
    "T11n0316_034:0870c19": "無願慣習處，非空無相無願所取處，三摩地",
    "T11n0316_034:0870c20": "三摩鉢底所取處，非依三摩地三摩鉢底發",
    "T11n0316_034:0870c21": "生處，神通智所取處，非漏盡處，觀察無生處，",
    "T11n0316_034:0870c22": "非出離行處，觀察一切有情無我處，不捨大",
    "T11n0316_034:0870c23": "悲處，見一切生恐怖處，有執心處，出離貪處，",
    "T11n0316_034:0870c24": "不離現行貪法處，捨五欲樂處，不捨法樂處，",
    "T11n0316_034:0870c25": "離一切戲論處，不捨善巧方便處，如是諸法",
    "T11n0316_034:0870c26": "皆生入解。舍利子！說此是為意處入解。",
    "T11n0316_034:0870c27": "「復次舍利子！於彼意處，云何說為正理道？所",
    "T11n0316_034:0870c28": "謂以意是道、以門是道、以面門是道、以因是",
    "T11n0316_034:0870c29": "道、以合集是道、以不相違是道、以無諍論是",
    "T11n0316_034:0871a01": "道、以捨是道、無入無不入是道、無戲論是道、",
    "T11n0316_034:0871a02": "無毀呰是道、不增是道、不減是道、不生是道、",
    "T11n0316_034:0871a03": "無所轉易是道、無所對治是道、真如是道、實",
    "T11n0316_034:0871a04": "際是道、如來是道、無別異是道、如如是道、三",
    "T11n0316_034:0871a05": "世平等是道、分別不住色受想行識是道、不",
    "T11n0316_034:0871a06": "住眼界色界眼識界是道、不住耳界聲界耳",
    "T11n0316_034:0871a07": "識界是道、不住鼻界香界鼻識界是道、不住",
    "T11n0316_034:0871a08": "舌界味界舌識界是道、不住身界觸界身識",
    "T11n0316_034:0871a09": "界是道、不住意界法界意識界是道、隨順勝",
    "T11n0316_034:0871a10": "義是道、隨順正智是道、隨順了義契經是",
    "T11n0316_034:0871a11": "道、隨順正法是道。舍利子！說此是名為正理",
    "T11n0316_034:0871a12": "道。又菩薩摩訶薩以入解意於正理道，由是",
    "T11n0316_034:0871a13": "觀察即無所觀，如是非觀察非不觀察。說此",
    "T11n0316_034:0871a14": "是名為觀察意。",
    "T11n0316_034:0871a15": "「舍利子！若菩薩摩訶薩以相應意於此正法",
    "T11n0316_034:0871a16": "而有癡瞑，謂言是法非解脫門，斷諸勤勇不",
    "T11n0316_034:0871a17": "起增勝無所通達，而於彼意悉不相應。又諸",
    "T11n0316_034:0871a18": "有情，如是正見即如如見。又復云何為如如",
    "T11n0316_034:0871a19": "見？所謂無見。無見則不生增語，乃至無所對",
    "T11n0316_034:0871a20": "名，如前廣說。於此菩薩藏勝慧波羅蜜多之",
    "T11n0316_034:0871a21": "行，當如是學。",
    "T11n0316_034:0871a22": "「又復於意無我，於一切法無我亦然。若一切",
    "T11n0316_034:0871a23": "法無我，則於諸有情無我亦然。如是觀察，是",
    "T11n0316_034:0871a24": "觀察意。又輪回界與涅槃界平等相應，如是",
    "T11n0316_034:0871a25": "煩惱體性與一切法體性相應，彼相應與不",
    "T11n0316_034:0871a26": "相應都無所著，於觀察意而得勝解。乃至菩",
    "T11n0316_034:0871a27": "薩所有相應無餘，加持一切有情而不棄捨，",
    "T11n0316_034:0871a28": "加持正法而無相違。舍利子！說此是為菩薩",
    "T11n0316_034:0871a29": "摩訶薩獲相應意所聞之相。於意入解、如是",
    "T11n0316_034:0871b01": "觀察，彼如如見勝慧不動。",
    "T11n0316_034:0871b02": "「復次舍利子！菩薩摩訶薩行勝慧波羅蜜多",
    "T11n0316_034:0871b03": "行時得勝慧住，於一切有為法而不共故。所",
    "T11n0316_034:0871b04": "謂無明乃至老死，悉不共住。又於薩迦耶",
    "T11n0316_034:0871b05": "見乃至本末六十二見，悉不共住。世間八法",
    "T11n0316_034:0871b06": "若毀若譽，悉不共住。五蘊十二處十八界乃",
    "T11n0316_034:0871b07": "至一切攀緣，悉不共住。又於慢增上慢邪慢",
    "T11n0316_034:0871b08": "乃至二十隨煩惱，悉不共住。又於上中下品",
    "T11n0316_034:0871b09": "若麁若細乃至一切煩惱，悉不共住。又於癡",
    "T11n0316_034:0871b10": "闇盲瞑翳障繫縶等處，乃至一切下劣分法，",
    "T11n0316_034:0871b11": "悉不共住。又於煩惱魔、蘊魔、天魔、死魔，乃至",
    "T11n0316_034:0871b12": "一切魔業，悉不共住。又於我、人、眾生、壽者、養",
    "T11n0316_034:0871b13": "者、士夫、補特伽羅、意生、儒童，乃至一切我見，",
    "T11n0316_034:0871b14": "悉不共住。又於業障、煩惱障、法障、見障、報障、",
    "T11n0316_034:0871b15": "智障，乃至一切相續習氣，悉不共住。又於相",
    "T11n0316_034:0871b16": "障思惟分別、見聞覺知諸所纏縛，悉不共住。",
    "T11n0316_034:0871b17": "又於慳貪布施、毀戒持戒、瞋恚忍辱、懈怠精",
    "T11n0316_034:0871b18": "進、散亂禪定、惡慧勝慧，乃至一切波羅蜜多",
    "T11n0316_034:0871b19": "有無對治、是智非智，悉不共住。又於一切僻",
    "T11n0316_034:0871b20": "報，常與無常、善與不善、有罪無罪、輪回涅",
    "T11n0316_034:0871b21": "盤，乃至一切邪對治法，悉不共住。又於種種",
    "T11n0316_034:0871b22": "佛法、種種剎土、種種有情，悉不共住。又於世",
    "T11n0316_034:0871b23": "俗勝義、有智無智，乃至一切有情作意相等，",
    "T11n0316_034:0871b24": "悉不共住。又於勝慧勝行、有為體相，乃至一",
    "T11n0316_034:0871b25": "切住心意識所造作者，悉不共住。舍利子，是",
    "T11n0316_034:0871b26": "為菩薩摩訶薩勝慧波羅蜜多之行，於如是",
    "T11n0316_034:0871b27": "無量有為行法，悉不共住。",
    "T11n0316_034:0871b28": "「復次舍利子！菩薩摩訶薩行勝慧波羅蜜多",
    "T11n0316_034:0871b29": "行時，於菩薩藏而能安住，於一切法以勝慧",
    "T11n0316_034:0871c01": "決擇，而能獲得十種善巧。何等為十？一者蘊",
    "T11n0316_034:0871c02": "善巧，二者界善巧，三者處善巧，四者諦善巧，",
    "T11n0316_034:0871c03": "五者正知善巧，六者隨順善巧，七者智識善",
    "T11n0316_034:0871c04": "巧，八者菩提分善巧，九者聖道善巧，十者緣",
    "T11n0316_034:0871c05": "生善巧。云何名蘊善巧？謂此五蘊，如聚沫、如",
    "T11n0316_034:0871c06": "水上泡、如陽焰、如芭蕉、如幻、如夢、如空谷",
    "T11n0316_034:0871c07": "響、如影、如浮雲、如鏡中像。謂色蘊者猶如聚",
    "T11n0316_034:0871c08": "沫，彼聚沫中無我、無人、無眾生、無壽者、無士",
    "T11n0316_034:0871c09": "夫、無意生、無儒童。若世間體性如是，則色蘊",
    "T11n0316_034:0871c10": "體性亦復如是。說此是為色蘊善巧。謂受蘊",
    "T11n0316_034:0871c11": "者如水上泡，彼水泡中無有我、人、眾者、壽者、",
    "T11n0316_034:0871c12": "士夫、意生、儒童。若世間體性如是，則受蘊體",
    "T11n0316_034:0871c13": "性亦復如是。說此是為受蘊善巧。謂想蘊者",
    "T11n0316_034:0871c14": "猶如陽焰，彼陽焰中無有我、人、眾生、壽者，",
    "T11n0316_034:0871c15": "乃至說此是為想蘊善巧。謂行蘊者猶如芭",
    "T11n0316_034:0871c16": "蕉，彼芭蕉中無有我人眾生壽者，乃至說此",
    "T11n0316_034:0871c17": "是為行蘊善巧。謂識蘊者如幻，於彼幻中無",
    "T11n0316_034:0871c18": "有我人眾生壽者，乃至說此是為識蘊善巧。",
    "T11n0316_034:0871c19": "「又復說此五蘊，是彼世間剎那變異壞滅之",
    "T11n0316_034:0871c20": "相。若此世間體性如是，則彼世間體性亦然。",
    "T11n0316_034:0871c21": "云何體性？所謂苦無常性。彼蘊體性亦復如",
    "T11n0316_034:0871c22": "是。舍利子！說此是為菩薩摩訶薩於勝慧波",
    "T11n0316_034:0871c23": "羅蜜多之行，而能獲得諸蘊善巧。",
    "T11n0316_034:0871c24": "「又復云何名界善巧？所謂地界即法界，法界",
    "T11n0316_034:0871c25": "無麁澁相。水界即法界，法界無柔軟相。火界",
    "T11n0316_034:0871c26": "即法界，法界無溫熱相。風界即法界，法界無",
    "T11n0316_034:0871c27": "動轉相。眼識界即法界，法界無瞻視相。耳識",
    "T11n0316_034:0871c28": "界即法界，法界無對表聲相。鼻識界即法界，",
    "T11n0316_034:0871c29": "法界無能嗅香相。舌識界即法界，法界無能",
    "T11n0316_034:0872a01": "了味相。身識界即法界，法界無能覺觸相。意",
    "T11n0316_034:0872a02": "識界即法界，法界無能觀察相。如是自體界",
    "T11n0316_034:0872a03": "與法界無二無別。又復欲界、色界、無色界無",
    "T11n0316_034:0872a04": "二無別。輪回界、涅盤界無二無別，此空界、一",
    "T11n0316_034:0872a05": "切法界無二無別，由性空故、離分別故，無二",
    "T11n0316_034:0872a06": "無別。以入解有為界，則入解無為界，乃至說",
    "T11n0316_034:0872a07": "無量界如是決擇入解。舍利子！說此是為菩",
    "T11n0316_034:0872a08": "薩摩訶薩於勝慧波羅蜜多之行，而能獲得",
    "T11n0316_034:0872a09": "諸界善巧。",
    "T11n0316_034:0872a10": "「又復云何名處善巧？謂此眼處本空，及耳鼻",
    "T11n0316_034:0872a11": "舌身意處本空，彼無有我亦無我所。彼菩薩",
    "T11n0316_034:0872a12": "如是於眼體性乃至於意體性如實了知，則",
    "T11n0316_034:0872a13": "無處決擇、無種種決擇、無善決擇，於善不善",
    "T11n0316_034:0872a14": "法無二相轉。說此是名為處善巧。",
    "T11n0316_034:0872a15": "「又此處善巧，謂眼處、色處。如是眼見於色而",
    "T11n0316_034:0872a16": "生厭離，如是厭離則非正行。又彼耳處聲處、",
    "T11n0316_034:0872a17": "鼻處香處、舌處味處、身處觸處、意處法處，如",
    "T11n0316_034:0872a18": "是乃至意識而生厭離，如是厭離則非正行。",
    "T11n0316_034:0872a19": "又復菩薩於聖道處、非聖道處，皆應積集成",
    "T11n0316_034:0872a20": "證大悲，於諸險難非聖道處諸有情類令住",
    "T11n0316_034:0872a21": "正道，於其道處亦不棄捨。舍利子！說此是為",
    "T11n0316_034:0872a22": "菩薩摩訶薩勝慧波羅蜜多之行，而能獲得",
    "T11n0316_034:0872a23": "諸處善巧。",
    "T11n0316_034:0872a24": "「又復云何名入解諦善巧？此諦善巧復有四",
    "T11n0316_034:0872a25": "種，所謂苦智、集智、滅智、道智。云何苦智？謂不",
    "T11n0316_034:0872a26": "起蘊故，是為苦智。云何集智？謂離愛集故，是",
    "T11n0316_034:0872a27": "為集智。云何滅智？謂滅已不生故，是為滅智。",
    "T11n0316_034:0872a28": "云何道智？謂於平等法無平等可得故，是名",
    "T11n0316_034:0872a29": "道智。若菩薩於此四諦如是智慧而不作證",
    "T11n0316_034:0872b01": "成熟有情，說此是為諦善巧。",
    "T11n0316_034:0872b02": "「又諦善巧復有三種，所謂世俗諦、勝義諦、相",
    "T11n0316_034:0872b03": "諦。云何世俗諦？謂諸想像音聲、語言文字，乃",
    "T11n0316_034:0872b04": "至世間所行，是為世俗諦。云何勝義諦？謂心",
    "T11n0316_034:0872b05": "無所緣，況復文字，是為勝義諦。云何相諦？謂",
    "T11n0316_034:0872b06": "諸相一相，一相無相，是為相諦。彼菩薩於世",
    "T11n0316_034:0872b07": "俗諦說無疲倦，於勝義諦不失正行，於相諦",
    "T11n0316_034:0872b08": "中隨順無相，是真實相。說此是為菩薩於諦",
    "T11n0316_034:0872b09": "善巧。又復一諦此無二種，所謂寂諦，此實一",
    "T11n0316_034:0872b10": "諦。於諸平等及不平等，而能隨轉真妙作用，",
    "T11n0316_034:0872b11": "而能獲得於諦善巧。",
    "T11n0316_034:0872b12": "佛說大乘菩薩藏正法經卷第三十四"
}