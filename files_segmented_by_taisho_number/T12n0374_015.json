{
    "T12n0374_015:0451b09": "大般涅槃經卷第十五",
    "T12n0374_015:0451b11": "北涼天竺三藏曇無讖譯",
    "T12n0374_015:0451b12": "8 梵行品1梵行品第八之一",
    "T12n0374_015:0451b13": "「善男子！云何菩薩摩訶薩梵行？善男子！菩",
    "T12n0374_015:0451b14": "薩摩訶薩住於大乘大般涅槃，住七善法，得",
    "T12n0374_015:0451b15": "具梵行。何等為七？一者知法，二者知義，三",
    "T12n0374_015:0451b16": "者知時，四者知足，五者自知，六者知眾，",
    "T12n0374_015:0451b17": "七者知尊卑。善男子！云何菩薩摩訶薩知法？",
    "T12n0374_015:0451b18": "善男子！是菩薩摩訶薩知十二部經，謂修多",
    "T12n0374_015:0451b19": "羅、祇夜、授記、伽陀、優陀那、尼陀那、阿",
    "T12n0374_015:0451b20": "波陀那、伊帝曰他本云目多伽、闍陀伽、毘佛",
    "T12n0374_015:0451b21": "略、阿浮陀達摩、優波提舍。「善男子！何等",
    "T12n0374_015:0451b22": "名為修多羅經？從如是我聞乃至歡喜奉行，",
    "T12n0374_015:0451b23": "如是一切名修多羅。「何等名為祇夜經？佛",
    "T12n0374_015:0451b24": "告諸比丘，昔我與汝愚無智慧，不能如實見",
    "T12n0374_015:0451b25": "四真諦，是故流轉久處生死，沒大苦海。何等",
    "T12n0374_015:0451b26": "為四？苦、集、滅、道。如佛昔日為諸比丘說契經",
    "T12n0374_015:0451b27": "竟，爾時復有利根眾生，為聽法故，後至佛所，",
    "T12n0374_015:0451b28": "即便問人：『如來向者為說何事？』佛時知已，即",
    "T12n0374_015:0451b29": "因本經，以偈頌曰：",
    "T12n0374_015:0451c01": "「『我昔與汝等，　　不見四真諦，",
    "T12n0374_015:0451c02": "是故久流轉，　　生死大苦海。",
    "T12n0374_015:0451c03": "若能見四諦，　　則得斷生死，",
    "T12n0374_015:0451c04": "生有既已盡，　　更不受諸有。』",
    "T12n0374_015:0451c05": "「是名祇夜經。「何等名為",
    "T12n0374_015:0451c06": "如來說時，為諸大人，受佛記別：『汝阿逸多，",
    "T12n0374_015:0451c07": "未來有王，名曰蠰佉，當於是世，而成佛道，",
    "T12n0374_015:0451c08": "號曰彌勒。』是名授記經。「何等名為伽陀經？",
    "T12n0374_015:0451c09": "除修多羅及諸戒律，其餘有說四句之偈，所",
    "T12n0374_015:0451c10": "謂：",
    "T12n0374_015:0451c11": "「『諸惡莫作，　　諸善奉行。　　自淨其意，",
    "T12n0374_015:0451c12": "是諸佛教。』",
    "T12n0374_015:0451c13": "「是名伽陀經。「何等名為優陀那經？如佛晡時",
    "T12n0374_015:0451c14": "入於禪定，為諸天眾廣說法要。時諸比丘各",
    "T12n0374_015:0451c15": "作是念：『如來今者為何所作？』如來明旦從禪",
    "T12n0374_015:0451c16": "定起，無有人問，以他心智即自說言：『比丘當",
    "T12n0374_015:0451c17": "知，一切諸天壽命極長。汝諸比丘！善哉為",
    "T12n0374_015:0451c18": "他，不求己利。善哉少欲，善哉知足，善哉寂",
    "T12n0374_015:0451c19": "靜。』如是諸經無問自說，是名優陀那經。「何",
    "T12n0374_015:0451c20": "等名為尼陀那經？如諸經偈，所因根本，為他",
    "T12n0374_015:0451c21": "演說。如舍衛國，有一丈夫，羅網捕鳥，得已籠",
    "T12n0374_015:0451c22": "繫，隨與水穀而復還放。世尊知其本末因緣，",
    "T12n0374_015:0451c23": "而說偈言：",
    "T12n0374_015:0451c24": "「『莫輕小罪，　　以為無殃。　　水渧雖微，",
    "T12n0374_015:0451c25": "漸盈大器。』",
    "T12n0374_015:0451c26": "「是名尼陀那經。「何等名為阿波陀那經？如戒",
    "T12n0374_015:0451c27": "律中所說譬喻，是名阿波陀那經。「何等名",
    "T12n0374_015:0451c28": "為伊帝曰他本云目多伽經？如佛所說，比丘當",
    "T12n0374_015:0451c29": "知，我出世時，所可說者，名曰戒經。鳩留秦",
    "T12n0374_015:0452a01": "佛出世之時，名甘露鼓。拘那含牟尼佛時，名",
    "T12n0374_015:0452a02": "曰法鏡。迦葉佛時，名分別空。是名伊帝曰",
    "T12n0374_015:0452a03": "多伽經。「何等名為闍陀伽經？如佛世尊，本為",
    "T12n0374_015:0452a04": "菩薩，修諸苦行。所謂比丘當知，我於過去作",
    "T12n0374_015:0452a05": "鹿、作羆、作麞、作兔，作粟散王、轉輪聖王、龍、金",
    "T12n0374_015:0452a06": "翅鳥，諸如是等，行菩薩道時所可受身，是",
    "T12n0374_015:0452a07": "名闍陀伽。「何等名為毘佛略經？所謂大乘方",
    "T12n0374_015:0452a08": "等經典，其義廣大猶如虛空，是名毘佛略。",
    "T12n0374_015:0452a09": "「何等名為未曾有經？如彼菩薩，初出生時，無",
    "T12n0374_015:0452a10": "人扶持，即行七步，放大光明，遍觀十方。亦如",
    "T12n0374_015:0452a11": "獼猴手捧蜜器，以獻如來。如白項狗，佛邊聽",
    "T12n0374_015:0452a12": "法。如魔波旬變為青牛，行瓦鉢間，令諸瓦鉢",
    "T12n0374_015:0452a13": "互相橖觸，無所傷損。如佛初生，入天廟時，令",
    "T12n0374_015:0452a14": "彼天像，起下禮敬。如是等經，名未曾有經。「何",
    "T12n0374_015:0452a15": "等名為優波提舍經？如佛世尊所說諸經，若",
    "T12n0374_015:0452a16": "作議論，分別廣說，辯其相貌，是名優波提舍",
    "T12n0374_015:0452a17": "經。菩薩若能如是了知十二部經，名為知法。",
    "T12n0374_015:0452a18": "「云何菩薩摩訶薩知義？菩薩摩訶薩若於",
    "T12n0374_015:0452a19": "一切文字、語言，廣知其義，是名知義。云何菩",
    "T12n0374_015:0452a20": "薩摩訶薩知時？善男子！菩薩善知，如是時",
    "T12n0374_015:0452a21": "中任修寂靜，如是時中任修精進，如是時中",
    "T12n0374_015:0452a22": "任修捨定，如是時中任供養佛，如是時中",
    "T12n0374_015:0452a23": "任供養師，如是時中任修布施、持戒、忍辱、精",
    "T12n0374_015:0452a24": "進、禪定，具足般若波羅蜜，是名知時。云何",
    "T12n0374_015:0452a25": "菩薩摩訶薩知足？善男子！菩薩摩訶薩知",
    "T12n0374_015:0452a26": "足，所謂食飲衣藥、行住坐臥、睡寤語默，是",
    "T12n0374_015:0452a27": "名知足。善男子！云何菩薩摩訶薩自知？是",
    "T12n0374_015:0452a28": "菩薩自知，我有如是信、如是戒、如是多聞、如",
    "T12n0374_015:0452a29": "是捨、如是慧、如是去來、如是正念、如是善行，如",
    "T12n0374_015:0452b01": "是問、如是答，是名自知。云何菩薩摩訶薩知",
    "T12n0374_015:0452b02": "眾？善男子！是菩薩知如是等，是剎利眾、婆",
    "T12n0374_015:0452b03": "羅門眾、居士眾、沙門眾，應於是眾如是行來、",
    "T12n0374_015:0452b04": "如是坐起、如是說法、如是問答，是名知眾。",
    "T12n0374_015:0452b05": "善男子！云何菩薩摩訶薩知人中尊卑？善",
    "T12n0374_015:0452b06": "男子！人有二種：一者信，二者不信。菩薩當",
    "T12n0374_015:0452b07": "知信者是善，其不信者不名為善。復次信有",
    "T12n0374_015:0452b08": "二種：一者常往僧坊，二者不往菩薩。當知",
    "T12n0374_015:0452b09": "其往者善，其不往者不名為善。往僧坊者復",
    "T12n0374_015:0452b10": "有二種：一者禮拜，二不禮拜。菩薩當知禮",
    "T12n0374_015:0452b11": "拜者善，不禮拜者不名為善。其禮拜者復有",
    "T12n0374_015:0452b12": "二種：一者聽法，二者不聽法。菩薩當知聽",
    "T12n0374_015:0452b13": "法者善，不聽法者不名為善。其聽法者復有",
    "T12n0374_015:0452b14": "二種：一至心聽，二不至心。菩薩當知至心",
    "T12n0374_015:0452b15": "聽者是則名善，不至心者不名為善。至心聽",
    "T12n0374_015:0452b16": "法復有二種：一者思義，二不思義。菩薩當",
    "T12n0374_015:0452b17": "知思義者善，不思義者不名為善。其思義者",
    "T12n0374_015:0452b18": "復有二種：一如說行，二不如說行。如說行",
    "T12n0374_015:0452b19": "者是則為善，不如說行不名為善。如說行",
    "T12n0374_015:0452b20": "者復有二種：一求聲聞，不能利安饒益一切",
    "T12n0374_015:0452b21": "苦惱眾生；二者迴向無上大乘，利益多人令",
    "T12n0374_015:0452b22": "得安樂。菩薩應知能利多人得安樂者，最上",
    "T12n0374_015:0452b23": "最善。善男子！如諸寶中，如意寶珠最為勝妙，",
    "T12n0374_015:0452b24": "如諸味中甘露最上，如是菩薩於人天中最",
    "T12n0374_015:0452b25": "勝最上，不可譬喻。善男子！是名菩薩摩訶薩",
    "T12n0374_015:0452b26": "住於大乘大涅槃經，住七善法。菩薩住是七",
    "T12n0374_015:0452b27": "善法已，得具梵行。",
    "T12n0374_015:0452b28": "「復次善男子！復有梵行，謂慈、悲、喜、捨。」迦葉",
    "T12n0374_015:0452b29": "菩薩白佛言：「世尊！若多修慈，能斷瞋恚，修",
    "T12n0374_015:0452c01": "悲心者亦斷瞋恚，云何而言四無量心？推義",
    "T12n0374_015:0452c02": "而言，則應有三。世尊！慈有三緣：一緣眾生，",
    "T12n0374_015:0452c03": "二緣於法，三則無緣。悲、喜、捨心亦復如是。",
    "T12n0374_015:0452c04": "若從是義，唯應有三，不應有四。眾生緣者，緣",
    "T12n0374_015:0452c05": "於五陰願與其樂，是名眾生緣。法緣者，緣",
    "T12n0374_015:0452c06": "諸眾生所須之物而施與之，是名法緣。無緣",
    "T12n0374_015:0452c07": "者，緣於如來，是名無緣。慈者多緣貧窮眾",
    "T12n0374_015:0452c08": "生，如來大師永離貧窮受第一樂，若緣眾生，",
    "T12n0374_015:0452c09": "則不緣佛，法亦如是。以是義故，緣如來者，名",
    "T12n0374_015:0452c10": "曰無緣。世尊！慈之所緣一切眾生，如緣父",
    "T12n0374_015:0452c11": "母、妻子親屬，以是義故，名曰眾生緣。法緣",
    "T12n0374_015:0452c12": "者，不見父母、妻子親屬，見一切法皆從緣",
    "T12n0374_015:0452c13": "生，是名法緣。無緣者，不住法相及眾生相，",
    "T12n0374_015:0452c14": "是名無緣。悲、喜、捨心亦復如是，是故應三，不",
    "T12n0374_015:0452c15": "應有四。世尊！人有二種：一者見行，二者愛",
    "T12n0374_015:0452c16": "行。見行之人多修慈悲，愛行之人多修喜捨。",
    "T12n0374_015:0452c17": "是故應二，不應有四。世尊！夫無量者，名曰",
    "T12n0374_015:0452c18": "無邊，邊不可得，故名無量。若無量者，則應是",
    "T12n0374_015:0452c19": "一，不應言四。若言四者，何得無量？是故應一，",
    "T12n0374_015:0452c20": "不應四也。」佛告迦葉：「善男子！諸佛如來為",
    "T12n0374_015:0452c21": "諸眾生所宣法要，其言祕密，難可了知。或為",
    "T12n0374_015:0452c22": "眾生說一因緣。如說何等為一因緣？所謂一",
    "T12n0374_015:0452c23": "切有為之法。善男子！或說二種：因之與果。或",
    "T12n0374_015:0452c24": "說三種：煩惱、業，苦。或說四種，無明、諸行、生與",
    "T12n0374_015:0452c25": "老死。或說五種，所謂受、愛、取、有及生。或說六",
    "T12n0374_015:0452c26": "種，三世因果。或說七種，謂識、名、色、六入、觸、受",
    "T12n0374_015:0452c27": "及以愛取。或說八種，除無明、行及生老死，其",
    "T12n0374_015:0452c28": "餘八事；或說九種，如城經中，除無明、行、識，",
    "T12n0374_015:0452c29": "其餘九事。或說十一，如為薩遮尼犍子說，",
    "T12n0374_015:0453a01": "除生一法，其餘十一。或時具說十二因緣，如",
    "T12n0374_015:0453a02": "王舍城，為迦葉等，具說十二無明乃至生老病",
    "T12n0374_015:0453a03": "死。善男子！如一因緣，為眾生故，種種分別，",
    "T12n0374_015:0453a04": "無量心法亦復如是。善男子！以是義故，於諸",
    "T12n0374_015:0453a05": "如來深祕行處，不應生疑。善男子！如來世",
    "T12n0374_015:0453a06": "尊，有大方便，無常說常，常說無常；說樂為苦，",
    "T12n0374_015:0453a07": "說苦為樂；不淨說淨，淨說不淨；我說無我，",
    "T12n0374_015:0453a08": "無我說我；於非眾生說為眾生，於實眾生",
    "T12n0374_015:0453a09": "說非眾生；非物說物，物說非物；非實說實，",
    "T12n0374_015:0453a10": "實說非實；非境說境，境說非境；非生說生，",
    "T12n0374_015:0453a11": "生說非生；乃至無明說明、明說無明；色說",
    "T12n0374_015:0453a12": "非色，非色說色；非道說道，道說非道。善男",
    "T12n0374_015:0453a13": "子！如來以是無量方便，為調眾生，豈虛妄耶？",
    "T12n0374_015:0453a14": "善男子！或有眾生貪於財貨，我於其人自化",
    "T12n0374_015:0453a15": "其身作轉輪王，於無量歲，隨其所須種種供",
    "T12n0374_015:0453a16": "給，然後教化，令其安住阿耨多羅三藐三菩",
    "T12n0374_015:0453a17": "提。若有眾生貪著五欲，於無量歲，以妙五欲",
    "T12n0374_015:0453a18": "充足其願，然後勸化，令其安住阿耨多羅三",
    "T12n0374_015:0453a19": "藐三菩提。若有眾生榮豪自貴，我於其人無",
    "T12n0374_015:0453a20": "量歲中為作僕使，趍走給侍，得其心已，即",
    "T12n0374_015:0453a21": "復勸化令其安住阿耨多羅三藐三菩提。若",
    "T12n0374_015:0453a22": "有眾生性悷自是，須人呵諫，我於無量百千",
    "T12n0374_015:0453a23": "歲中，教訶敦喻，令其心調，然後復勸，令其安",
    "T12n0374_015:0453a24": "住阿耨多羅三藐三菩提。善男子！如來如是，",
    "T12n0374_015:0453a25": "於無量歲，以種種方便，令諸眾生安住阿耨",
    "T12n0374_015:0453a26": "多羅三藐三菩提，豈虛妄耶？諸佛如來，雖處",
    "T12n0374_015:0453a27": "眾惡，無所染污，猶如蓮花。善男子！應如是知",
    "T12n0374_015:0453a28": "四無量義。「善男子！是無量心，體性有四，若",
    "T12n0374_015:0453a29": "有修行，生大梵處。善男子！如是無量，伴侶有",
    "T12n0374_015:0453b01": "四，是故名四。夫修慈者能斷貪欲，修悲心者",
    "T12n0374_015:0453b02": "能斷瞋恚，修喜心者能斷不樂，修捨心者能",
    "T12n0374_015:0453b03": "斷貪欲瞋恚眾生。善男子！以是義故，得名為",
    "T12n0374_015:0453b04": "四，非一、二、三。善男子！如汝所言，慈能斷瞋，悲",
    "T12n0374_015:0453b05": "亦如是，應說三者，汝今不應作如是難。何",
    "T12n0374_015:0453b06": "以故？善男子，恚有二種：一能奪命，二能鞭",
    "T12n0374_015:0453b07": "撻。修慈則能斷彼奪命，修悲能除彼鞭撻者。",
    "T12n0374_015:0453b08": "善男子！以是義故，豈非四耶？復次瞋有二種：",
    "T12n0374_015:0453b09": "一瞋眾生，二瞋非眾生。修慈心者斷瞋眾生，",
    "T12n0374_015:0453b10": "修悲心者斷非眾生。復次瞋有二種：一有",
    "T12n0374_015:0453b11": "因緣，二無因緣。修慈心者斷有因緣，修悲",
    "T12n0374_015:0453b12": "心者斷無因緣。復次瞋有二種：一者久於過",
    "T12n0374_015:0453b13": "去修習，二者於今現在修習。修慈心者能斷",
    "T12n0374_015:0453b14": "過去，修悲心者斷於現在。復次瞋有二種：一",
    "T12n0374_015:0453b15": "瞋聖人，二瞋凡夫。修慈心者斷瞋聖人，修",
    "T12n0374_015:0453b16": "悲心者斷瞋凡夫。復次瞋有二種：一上、二中。",
    "T12n0374_015:0453b17": "修慈斷上，修悲斷中。善男子！以是義故，則",
    "T12n0374_015:0453b18": "名為四，何得難言應三非四？是故迦葉！是",
    "T12n0374_015:0453b19": "無量心，伴侶相對，分別為四。復以器故，應名",
    "T12n0374_015:0453b20": "為四。器若有慈，則不得有悲、喜、捨心。以是義",
    "T12n0374_015:0453b21": "故，應四無減。善男子！以行分別，故應有四，",
    "T12n0374_015:0453b22": "若行慈時，無悲、喜、捨，是故有四。「善男子！以",
    "T12n0374_015:0453b23": "無量故，亦得名四。夫無量者則有四種，有無",
    "T12n0374_015:0453b24": "量心，有緣、非自在；有無量心，自在、非緣；有無",
    "T12n0374_015:0453b25": "量心，亦緣、亦自在；有無量心，非緣、非自在。何",
    "T12n0374_015:0453b26": "等無量，有緣、非自在？緣於無量無邊眾生，而",
    "T12n0374_015:0453b27": "不能得自在三昧，雖得不定，或得或失。何等",
    "T12n0374_015:0453b28": "無量，自在、非緣？如緣父母、兄弟姊妹，欲令安",
    "T12n0374_015:0453b29": "樂，非無量緣。何等無量，亦緣、亦自在？謂諸",
    "T12n0374_015:0453c01": "佛菩薩。何等無量，非緣、非自在？聲聞緣覺，不",
    "T12n0374_015:0453c02": "能廣緣無量眾生，亦非自在。善男子！以是",
    "T12n0374_015:0453c03": "義故，名四無量，非諸聲聞緣覺所知，乃是諸",
    "T12n0374_015:0453c04": "佛如來境界。善男子！如是四事，聲聞緣覺",
    "T12n0374_015:0453c05": "雖名無量，少不足言。諸佛菩薩，則得名為無",
    "T12n0374_015:0453c06": "量無邊。」迦葉菩薩白佛言：「世尊！如是，如是，",
    "T12n0374_015:0453c07": "實如聖教，諸佛如來所有境界，非諸聲聞緣",
    "T12n0374_015:0453c08": "覺所及。世尊！頗有菩薩住於大乘大般涅槃，",
    "T12n0374_015:0453c09": "得慈悲心，非是大慈大悲心不？」佛言有：「善男",
    "T12n0374_015:0453c10": "子！菩薩若於諸眾生中，三品分別：一者親人，",
    "T12n0374_015:0453c11": "二者怨憎，三者中人。於親人中，復作三品，謂",
    "T12n0374_015:0453c12": "上、中、下；怨憎亦爾。是菩薩摩訶薩於上親中",
    "T12n0374_015:0453c13": "與增上樂，於中下親亦復平等與增上樂，於",
    "T12n0374_015:0453c14": "上怨中與少分樂，於中怨所與中品樂，於下",
    "T12n0374_015:0453c15": "怨中與增上樂。菩薩如是轉復修習，於上怨",
    "T12n0374_015:0453c16": "中與中品樂，於中下怨等與增上樂。轉復修",
    "T12n0374_015:0453c17": "習，於上中下等與上樂，若上怨中與上樂者，",
    "T12n0374_015:0453c18": "爾時得名慈心成就。菩薩爾時於父母所及",
    "T12n0374_015:0453c19": "上怨中，得平等心，無有差別。善男子！是名得",
    "T12n0374_015:0453c20": "慈，非大慈也。」「世尊！何緣菩薩得如是慈，猶故",
    "T12n0374_015:0453c21": "不得名為大慈？」「善男子！以難成故，不名大慈。",
    "T12n0374_015:0453c22": "何以故？久於過去無量劫中，多集煩惱，未修",
    "T12n0374_015:0453c23": "善法，是故不能於一日中，調伏其心。善男子！",
    "T12n0374_015:0453c24": "譬如剜豆，乾時錐刺，終不可著。煩惱堅硬，",
    "T12n0374_015:0453c25": "亦復如是，雖一日夜，繫心不散，難可調伏。又",
    "T12n0374_015:0453c26": "如家犬，不畏於人，山林野鹿，見人怖走。瞋恚",
    "T12n0374_015:0453c27": "難去，如守家狗；慈心易失，如彼野鹿。是故此",
    "T12n0374_015:0453c28": "心難可調伏，以是義故，不名大慈。復次善男",
    "T12n0374_015:0453c29": "子！譬如畫石，其文常在。畫水速滅，勢不久",
    "T12n0374_015:0454a01": "住。瞋如畫石，諸善根本如彼畫水，是故此心",
    "T12n0374_015:0454a02": "難得調伏。如大火聚，其明久住；電光之明不",
    "T12n0374_015:0454a03": "得暫停。瞋如火聚，慈如電明，是故此心難",
    "T12n0374_015:0454a04": "得調伏，以是義故，不名大慈。「善男子！菩薩摩",
    "T12n0374_015:0454a05": "訶薩住於初地，名曰大慈。何以故？善男子！最",
    "T12n0374_015:0454a06": "極惡者名一闡提，初住菩薩修大慈時，於一",
    "T12n0374_015:0454a07": "闡提心無差別，不見其過故不生瞋，以是義",
    "T12n0374_015:0454a08": "故得名大慈。善男子！為諸眾生除無利益，是",
    "T12n0374_015:0454a09": "名大慈；欲與眾生無量利樂，是名大悲；於",
    "T12n0374_015:0454a10": "諸眾生心生歡喜，是名大喜；無所擁護，名為",
    "T12n0374_015:0454a11": "大捨；若不見我、法相、己身，見一切法平等無",
    "T12n0374_015:0454a12": "二，是名大捨；自捨己樂，施與他人，是名大捨。",
    "T12n0374_015:0454a13": "善男子！唯四無量，能令菩薩增長具足六波",
    "T12n0374_015:0454a14": "羅蜜，其餘諸行不必能爾。善男子！菩薩摩",
    "T12n0374_015:0454a15": "訶薩先得世間四無量心，然後乃發阿耨多",
    "T12n0374_015:0454a16": "羅三藐三菩提心，次第方得出世間者。善男",
    "T12n0374_015:0454a17": "子！因世無量，得出世無量，以是義故，名大無",
    "T12n0374_015:0454a18": "量。」迦葉菩薩白佛言：「世尊！除無利益，與利",
    "T12n0374_015:0454a19": "樂者實無所為。如是思惟，即是虛觀，無有實",
    "T12n0374_015:0454a20": "利。世尊！譬如比丘，觀不淨時，見所著衣，悉",
    "T12n0374_015:0454a21": "是皮相，而實非皮。所可食噉，皆作虫相，而實",
    "T12n0374_015:0454a22": "非虫。觀大豆羹，作下汁想，而實非糞。觀所",
    "T12n0374_015:0454a23": "食酪，猶如髓腦，而實非腦。觀骨碎末，猶如󰉓",
    "T12n0374_015:0454a24": "相，而實非󰉓。四無量心亦復如是，不能真實",
    "T12n0374_015:0454a25": "利益眾生，令其得樂。雖口發言與眾生樂，而",
    "T12n0374_015:0454a26": "實不得，如是之觀非虛妄耶？世尊！若非虛",
    "T12n0374_015:0454a27": "妄，實與樂者，而諸眾生何故不以諸佛菩薩",
    "T12n0374_015:0454a28": "威德力故，一切受樂？若當真實，不得樂者，如",
    "T12n0374_015:0454b01": "佛所說：『我念往昔，獨修慈心，經此劫世七返",
    "T12n0374_015:0454b02": "成壞，不來此生。世界成時，生梵天中。世界壞",
    "T12n0374_015:0454b03": "時，生光音天。若生梵天，力勢自在，無能摧伏，",
    "T12n0374_015:0454b04": "於千梵中最勝最上，名大梵王。有諸眾生，皆",
    "T12n0374_015:0454b05": "於我所，生最上想。三十六返，作忉利天王釋",
    "T12n0374_015:0454b06": "提桓因，無量百千，作轉輪王，獨修慈心，乃得",
    "T12n0374_015:0454b07": "如是人天果報。』若不實者，云何得與此義相",
    "T12n0374_015:0454b08": "應？」佛言：「善哉，善哉！善男子！汝真勇猛，無所畏",
    "T12n0374_015:0454b09": "懼。」即為迦葉而說偈言：",
    "T12n0374_015:0454b10": "「若於一眾生，　　不生瞋恚心，",
    "T12n0374_015:0454b11": "而願與彼樂，　　是名為慈善。",
    "T12n0374_015:0454b12": "一切眾生中，　　若起於悲心，",
    "T12n0374_015:0454b13": "是名聖種性，　　得福報無量。",
    "T12n0374_015:0454b14": "設使五通仙，　　悉滿此大地，",
    "T12n0374_015:0454b15": "有大自在天，　　奉施其所安。",
    "T12n0374_015:0454b16": "象馬種種物，　　所得福報果，",
    "T12n0374_015:0454b17": "不及修一慈，　　十六分中一。",
    "T12n0374_015:0454b18": "「善男子！夫修慈者，實非妄想，諦是真實。若是",
    "T12n0374_015:0454b19": "聲聞緣覺之慈，是名虛妄。諸佛菩薩真實不",
    "T12n0374_015:0454b20": "虛。云何知耶？善男子！菩薩摩訶薩修行如",
    "T12n0374_015:0454b21": "是大涅槃者，觀土為金，觀金為土，地作水相，",
    "T12n0374_015:0454b22": "水作地相，水作火相，火作水相，地作風相，風",
    "T12n0374_015:0454b23": "作地相，隨意成就無有虛妄；觀實眾生為非",
    "T12n0374_015:0454b24": "眾生，觀非眾生為實眾生，悉隨意成，無有虛",
    "T12n0374_015:0454b25": "妄。善男子！當知菩薩四無量心，是實思惟，",
    "T12n0374_015:0454b26": "非不真實。復次善男子！云何名為真實思惟？",
    "T12n0374_015:0454b27": "謂能斷除諸煩惱故。善男子！夫修慈者能斷",
    "T12n0374_015:0454b28": "貪欲，修悲心者能斷瞋恚，修喜心者能斷不",
    "T12n0374_015:0454b29": "樂，修捨心者能斷貪恚及眾生相，以是故名",
    "T12n0374_015:0454c01": "真實思惟。「復次善男子！菩薩摩訶薩四無量",
    "T12n0374_015:0454c02": "心，能為一切諸善根本。善男子！菩薩摩訶",
    "T12n0374_015:0454c03": "薩若不得見貧窮眾生，無緣生慈。若不生慈，",
    "T12n0374_015:0454c04": "則不能起惠施之心，以施因緣，令諸眾生得",
    "T12n0374_015:0454c05": "安隱樂，所謂食飲、車乘衣服、花香床臥、舍",
    "T12n0374_015:0454c06": "宅燈明，如是施時，心無繫縛，不生貪著，必定",
    "T12n0374_015:0454c07": "迴向阿耨多羅三藐三菩提。其心爾時，無所",
    "T12n0374_015:0454c08": "依止，妄想永斷，不為怖畏、名稱利養，不求人",
    "T12n0374_015:0454c09": "天所受快樂，不生憍慢，不望返報，不為誑他。",
    "T12n0374_015:0454c10": "故行布施不求富貴，凡行施時不見受者、持戒、",
    "T12n0374_015:0454c11": "破戒、是田、非田，此是知識、此非知識，施時不",
    "T12n0374_015:0454c12": "見是器、非器，不擇日時、是處、非處，亦復不計",
    "T12n0374_015:0454c13": "飢饉、豐樂，不見因果、此是眾生、此非眾生，是",
    "T12n0374_015:0454c14": "福、非福，雖復不見施者、受者、及以財物，乃至",
    "T12n0374_015:0454c15": "不見斷及果報，而常行施無有斷絕。善男子！",
    "T12n0374_015:0454c16": "菩薩若見持戒、破戒乃至果報，終不能施。若",
    "T12n0374_015:0454c17": "不布施，則不具足檀波羅蜜。若不具足檀波",
    "T12n0374_015:0454c18": "羅蜜，則不能成阿耨多羅三藐三菩提。「善男",
    "T12n0374_015:0454c19": "子！譬如有人，身被毒箭。其人眷屬，欲令安隱，",
    "T12n0374_015:0454c20": "為除毒故，即命良醫而為拔箭。彼人方言：『且",
    "T12n0374_015:0454c21": "待莫觸，我今當觀，如是毒箭從何方來？誰之",
    "T12n0374_015:0454c22": "所射？為是剎利、婆羅門、毘舍、首陀？』復更作念：",
    "T12n0374_015:0454c23": "『是何木耶？竹耶？柳耶？其鏃鐵者，何冶所出？剛",
    "T12n0374_015:0454c24": "耶？柔耶？其毛羽者，是何鳥翼？烏鵄鷲耶？所",
    "T12n0374_015:0454c25": "有毒者，為從作生自然而有？為是人毒？惡蛇",
    "T12n0374_015:0454c26": "毒耶？』如是癡人，竟未能知，尋便命終。善男子！",
    "T12n0374_015:0454c27": "菩薩亦爾，若行施時，分別受者、持戒、破戒、乃",
    "T12n0374_015:0454c28": "至果報，終不能施。若不能施，則不具足檀波",
    "T12n0374_015:0454c29": "羅蜜。若不具足檀波羅蜜，則不能成阿耨多",
    "T12n0374_015:0455a01": "羅三藐三菩提。",
    "T12n0374_015:0455a02": "「善男子！菩薩摩訶薩行布施時，於諸眾生，",
    "T12n0374_015:0455a03": "慈心平等，猶如子想。又行施時，於諸眾生，起悲",
    "T12n0374_015:0455a04": "愍心，譬如父母瞻視病子。行施之時，其心歡",
    "T12n0374_015:0455a05": "喜，猶如父母，見子病愈。既施之後，其心放捨，",
    "T12n0374_015:0455a06": "猶如父母，見子長大，能自在活。是菩薩摩訶",
    "T12n0374_015:0455a07": "薩，於慈心中，布施食時，常作是願：『我今所施，",
    "T12n0374_015:0455a08": "悉與一切眾生共之，以是因緣，令諸眾生得大",
    "T12n0374_015:0455a09": "智食，勤進迴向無上大乘。願諸眾生得善智",
    "T12n0374_015:0455a10": "食，不求聲聞緣覺之食。願諸眾生得法喜食，",
    "T12n0374_015:0455a11": "不求愛食。願諸眾生悉得般若波羅蜜食，皆",
    "T12n0374_015:0455a12": "令充滿，攝取無礙增上善根。願諸眾生悟解",
    "T12n0374_015:0455a13": "空相，得無礙身，猶如虛空。願諸眾生常為受",
    "T12n0374_015:0455a14": "者，憐愍一切，為眾福田。』善男子！菩薩摩訶",
    "T12n0374_015:0455a15": "薩修慈心時，凡所施食，應當堅發如是等願。",
    "T12n0374_015:0455a16": "「復次善男子！菩薩摩訶薩於慈心中布施漿",
    "T12n0374_015:0455a17": "時，當作是願：『我今所施，悉與一切眾生共",
    "T12n0374_015:0455a18": "之，以是因緣，令諸眾生趣大乘河，飲八味水，",
    "T12n0374_015:0455a19": "速涉無上菩提之道。離於聲聞緣覺枯竭，",
    "T12n0374_015:0455a20": "渴仰求於無上佛乘。斷煩惱渴，渴仰法味。離",
    "T12n0374_015:0455a21": "生死愛，愛樂大乘大般涅槃，具足法身，得諸",
    "T12n0374_015:0455a22": "三昧，入於甚深智慧大海。願諸眾生，得甘露",
    "T12n0374_015:0455a23": "味、菩提出世、離欲寂靜如是諸味。願諸眾生",
    "T12n0374_015:0455a24": "具足無量百千法味，具法味已，得見佛性，見",
    "T12n0374_015:0455a25": "佛性已，能雨法雨，雨法雨已，佛性遍覆，猶如",
    "T12n0374_015:0455a26": "虛空，復令其餘無量眾生得一法味，所謂",
    "T12n0374_015:0455a27": "大乘，非諸聲聞辟支佛味。願諸眾生得一甜",
    "T12n0374_015:0455a28": "味，無有六種差別之味。願諸眾生唯求法味，",
    "T12n0374_015:0455a29": "無礙佛法所行之味，不求餘味。』善男子！菩",
    "T12n0374_015:0455b01": "薩摩訶薩於慈心中布施漿時，應當堅發如",
    "T12n0374_015:0455b02": "是等願。「復次善男子！菩薩摩訶薩於慈心",
    "T12n0374_015:0455b03": "中施車乘時，應作是願：『我今所施，悉與一切",
    "T12n0374_015:0455b04": "眾生共之，以是因緣，普令眾生成於大乘、得",
    "T12n0374_015:0455b05": "住大乘、不退於乘、不動轉乘、金剛座乘，不求",
    "T12n0374_015:0455b06": "聲聞辟支佛乘，向於佛乘、無能伏乘、無羸乏",
    "T12n0374_015:0455b07": "乘、不退沒乘、無上乘、十力乘、大功德乘、未曾",
    "T12n0374_015:0455b08": "有乘、希有乘、難得乘、無邊乘、知一切乘。』善",
    "T12n0374_015:0455b09": "男子！菩薩摩訶薩於慈心中施車乘時、常應",
    "T12n0374_015:0455b10": "如是堅發誓願。「復次善男子！菩薩摩訶薩於",
    "T12n0374_015:0455b11": "慈心中布施衣時，當作是願：『我今所施，悉與",
    "T12n0374_015:0455b12": "一切眾生共之，以是因緣，令諸眾生得慚愧",
    "T12n0374_015:0455b13": "衣，法界覆身，裂諸見衣，衣服離身一尺六寸，",
    "T12n0374_015:0455b14": "得金色身，所受諸觸柔軟無礙，光色潤澤、皮",
    "T12n0374_015:0455b15": "膚細軟、常光無量、無色離色，願諸眾生皆悉",
    "T12n0374_015:0455b16": "普得無色之身，過一切色，得入無色大般涅",
    "T12n0374_015:0455b17": "槃。』善男子！菩薩摩訶薩布施衣時，應當如",
    "T12n0374_015:0455b18": "是堅發誓願。",
    "T12n0374_015:0455b19": "「復次善男子！菩薩摩訶薩於修慈中，布施花",
    "T12n0374_015:0455b20": "香、塗香、末香、諸雜香時，應作是願：『我今所",
    "T12n0374_015:0455b21": "施，悉與一切眾生共之，以是因緣，令諸眾生一",
    "T12n0374_015:0455b22": "切皆得佛花三昧，七覺妙鬘繫其首頂。願諸",
    "T12n0374_015:0455b23": "眾生形如滿月，所見諸色微妙第一。願諸眾",
    "T12n0374_015:0455b24": "生皆成一相，百福莊嚴。願諸眾生隨意得見",
    "T12n0374_015:0455b25": "可意之色。願諸眾生常遇善友，得無礙香，離",
    "T12n0374_015:0455b26": "諸臭穢。願諸眾生具諸善根無上珍寶。願諸",
    "T12n0374_015:0455b27": "眾生相視和悅，無有憂苦，眾善各備，不相憂",
    "T12n0374_015:0455b28": "念。願諸眾生戒香具足。願諸眾生持無礙戒，",
    "T12n0374_015:0455b29": "香氣馚馥，充滿十方。願諸眾生得堅牢戒、無",
    "T12n0374_015:0455c01": "悔之戒、一切智戒、離諸破戒，悉得無戒、未曾",
    "T12n0374_015:0455c02": "有戒、無師戒、無作戒、無荒戒、無污染戒、竟已",
    "T12n0374_015:0455c03": "戒、究竟戒，得平等戒，於香塗身及以斫刺，等",
    "T12n0374_015:0455c04": "無憎愛。願諸眾生得無上戒、大乘之戒非小",
    "T12n0374_015:0455c05": "乘戒。願諸眾生悉得具足尸波羅蜜，猶如",
    "T12n0374_015:0455c06": "諸佛所成就戒。願諸眾生悉為布施、持戒、忍",
    "T12n0374_015:0455c07": "辱、精進、禪智之所薰修。願諸眾生悉得成於",
    "T12n0374_015:0455c08": "大般涅槃微妙蓮花，其花香氣充滿十方。願",
    "T12n0374_015:0455c09": "諸眾生純食大乘大般涅槃無上香饌，猶蜂",
    "T12n0374_015:0455c10": "採花但取香味。願諸眾生悉得成就，無量功",
    "T12n0374_015:0455c11": "德所薰之身。』善男子！菩薩摩訶薩於慈心中",
    "T12n0374_015:0455c12": "施花香時，常當堅發如是誓願。",
    "T12n0374_015:0455c13": "「復次善男子！菩薩摩訶薩於慈心中施床敷",
    "T12n0374_015:0455c14": "時，應作是願：『我今所施，悉與一切眾生共之，",
    "T12n0374_015:0455c15": "以是因緣，令諸眾生得天中天所臥之床，得",
    "T12n0374_015:0455c16": "大智慧，坐四禪處；臥於菩薩所臥之床，不臥",
    "T12n0374_015:0455c17": "聲聞、辟支佛床，離臥惡床。願諸眾生得安樂",
    "T12n0374_015:0455c18": "臥，離生死床，成大涅槃師子臥床。願諸眾",
    "T12n0374_015:0455c19": "生坐此床已，復為其餘無量眾生，示現神通",
    "T12n0374_015:0455c20": "師子遊戲。願諸眾生住此大乘大宮殿中，為",
    "T12n0374_015:0455c21": "諸眾生演說佛性。願諸眾生坐無上床，不為",
    "T12n0374_015:0455c22": "世法之所降伏。願諸眾生得忍辱床，離於生",
    "T12n0374_015:0455c23": "死飢饉凍餓。願諸眾生得無畏床，永離一切",
    "T12n0374_015:0455c24": "煩惱怨賊。願諸眾生得清淨床，專求無上正",
    "T12n0374_015:0455c25": "真之道。願諸眾生得善法床，常為善友之",
    "T12n0374_015:0455c26": "所擁護。願諸眾生得右脇臥床，依因諸佛所",
    "T12n0374_015:0455c27": "行之法。』善男子！菩薩摩訶薩於慈心中，施床",
    "T12n0374_015:0455c28": "敷時，應當堅發如是誓願。",
    "T12n0374_015:0455c29": "「復次善男子！菩薩摩訶薩於慈心中，施舍宅",
    "T12n0374_015:0456a01": "時，常作是願：『我今所施，悉與一切眾生共之，",
    "T12n0374_015:0456a02": "以是因緣，令諸眾生處大乘舍，修行善友所",
    "T12n0374_015:0456a03": "行之行、修大悲行、六波羅蜜行、大正覺行、一",
    "T12n0374_015:0456a04": "切菩薩所行道行、無邊廣大如虛空行。願諸",
    "T12n0374_015:0456a05": "眾生皆得正念，遠離惡念。願諸眾生悉得安",
    "T12n0374_015:0456a06": "住常樂我淨，永離四倒。願諸眾生悉皆受持",
    "T12n0374_015:0456a07": "出世文字。願諸眾生必為無上一切智器。願",
    "T12n0374_015:0456a08": "諸眾生悉得入於甘露屋宅。願諸眾生初、中、",
    "T12n0374_015:0456a09": "後心，常入大乘涅槃屋宅。願諸眾生於未來",
    "T12n0374_015:0456a10": "世，常處菩薩所居宮殿。』善男子！菩薩摩訶薩",
    "T12n0374_015:0456a11": "於慈心中，施舍宅時，常當堅發如是誓願。",
    "T12n0374_015:0456a12": "「復次善男子！菩薩摩訶薩於慈心中，施燈明",
    "T12n0374_015:0456a13": "時，常作是願：『我今所施，悉與一切眾生共",
    "T12n0374_015:0456a14": "之，以是因緣，令諸眾生光明無量，安住佛法。",
    "T12n0374_015:0456a15": "願諸眾生常得照明。願諸眾生得色微妙，光",
    "T12n0374_015:0456a16": "澤第一。願諸眾生其目清淨，無諸翳網。願諸",
    "T12n0374_015:0456a17": "眾生得大智炬，善解無我、無眾生相、無人無",
    "T12n0374_015:0456a18": "命。願諸眾生皆得覩見清淨佛性，猶如虛空。",
    "T12n0374_015:0456a19": "願諸眾生肉眼清淨，徹見十方恒沙世界。願",
    "T12n0374_015:0456a20": "諸眾生得佛光明，普照十方。願諸眾生得無",
    "T12n0374_015:0456a21": "礙明，皆悉得見清淨佛性。願諸眾生得大",
    "T12n0374_015:0456a22": "智明，破一切闇及一闡提。願諸眾生得無量",
    "T12n0374_015:0456a23": "光，普照無量諸佛世界。願諸眾生然大乘燈，",
    "T12n0374_015:0456a24": "離二乘燈。願諸眾生所得光明，滅無明闇，過",
    "T12n0374_015:0456a25": "於千日普照之功。願諸眾生得火珠明，悉滅",
    "T12n0374_015:0456a26": "三千大千世界所有黑闇。願諸眾生具足五",
    "T12n0374_015:0456a27": "眼，悟諸法相，成無師覺。願諸眾生無見無明。",
    "T12n0374_015:0456a28": "願諸眾生悉得大乘大般涅槃微妙光明，示",
    "T12n0374_015:0456a29": "悟眾生真實佛性。』善男子！菩薩摩訶薩於慈",
    "T12n0374_015:0456b01": "心中施燈明時，常應勤發如是誓願。",
    "T12n0374_015:0456b02": "「善男子！一切聲聞、緣覺、菩薩、諸佛如來，所有",
    "T12n0374_015:0456b03": "善根，慈為根本。善男子！菩薩摩訶薩修習慈",
    "T12n0374_015:0456b04": "心，能生如是無量善根，所謂不淨、出息、入息、",
    "T12n0374_015:0456b05": "無常、生滅，四念處、七方便、三觀處、十二因緣、",
    "T12n0374_015:0456b06": "無我等觀，暖法、頂法、忍法、世第一法，見道、修",
    "T12n0374_015:0456b07": "道、正勤、如意、諸根，諸力、七菩提分、八聖道、四",
    "T12n0374_015:0456b08": "禪、四無量心、八解脫、八勝處、一切入、空、無相",
    "T12n0374_015:0456b09": "願、無諍三昧，知他心智、及諸神通、知本際智、",
    "T12n0374_015:0456b10": "聲聞智、緣覺智、菩薩智、佛智。善男子！如是等",
    "T12n0374_015:0456b11": "法，慈為根本。善男子！以是義故，慈是真實，",
    "T12n0374_015:0456b12": "非虛妄也。若有人問：『誰是一切諸善根本？』當",
    "T12n0374_015:0456b13": "言慈是。以是義故，慈是真實，非虛妄也。",
    "T12n0374_015:0456b14": "善男子！能為善根者，名實思惟，實思惟者，",
    "T12n0374_015:0456b15": "即名為慈，慈即如來，慈即大乘，大乘即慈，",
    "T12n0374_015:0456b16": "慈即如來。善男子！慈即菩提道，菩提道即",
    "T12n0374_015:0456b17": "如來，如來即慈。善男子！慈即大梵，大梵即",
    "T12n0374_015:0456b18": "慈，慈即如來。善男子！慈者能為一切眾生而",
    "T12n0374_015:0456b19": "作父母，父母即慈，慈即如來。善男子！慈者乃",
    "T12n0374_015:0456b20": "是不可思議，諸佛境界不可思議，諸佛境界",
    "T12n0374_015:0456b21": "即是慈也，當知慈者即是如來。善男子！慈者",
    "T12n0374_015:0456b22": "即是眾生佛性，如是佛性，久為煩惱之所覆",
    "T12n0374_015:0456b23": "蔽故，令眾生不得覩見，佛性即慈，慈即如來。",
    "T12n0374_015:0456b24": "善男子！慈即大空，大空即慈，慈即如來。善",
    "T12n0374_015:0456b25": "男子！慈即虛空，虛空即慈，慈即如來。善男",
    "T12n0374_015:0456b26": "子！慈即是常，常即是法，法即是僧，僧即是慈，",
    "T12n0374_015:0456b27": "慈即如來。善男子！慈即是樂，樂即是法，法",
    "T12n0374_015:0456b28": "即是僧，僧即是慈，慈即如來。善男子！慈即",
    "T12n0374_015:0456b29": "是淨，淨即是法，法即是僧，僧即是慈，慈即",
    "T12n0374_015:0456c01": "如來。善男子！慈即是我，我即是法，法即是",
    "T12n0374_015:0456c02": "僧，僧即是慈，慈即如來。善男子！慈即甘露，",
    "T12n0374_015:0456c03": "甘露即慈，慈即佛性，佛性即法，法即是僧，僧",
    "T12n0374_015:0456c04": "即是慈，慈即如來。善男子！慈者即是一切",
    "T12n0374_015:0456c05": "菩薩無上之道，道即是慈，慈即如來。善男子！",
    "T12n0374_015:0456c06": "慈者即是諸佛世尊無量境界，無量境界即",
    "T12n0374_015:0456c07": "是慈也，當知是慈即是如來。",
    "T12n0374_015:0456c08": "「善男子，慈若無常，無常即慈，當知是慈，是聲",
    "T12n0374_015:0456c09": "聞慈。善男子！慈若是苦，苦即是慈，當知是",
    "T12n0374_015:0456c10": "慈是聲聞慈。善男子！慈若不淨，不淨即慈，",
    "T12n0374_015:0456c11": "當知是慈是聲聞慈。善男子！慈若無我，無我",
    "T12n0374_015:0456c12": "即慈，當知是慈是聲聞慈。善男子！慈若妄",
    "T12n0374_015:0456c13": "想，妄想即慈，當知是慈是聲聞慈。善男子！",
    "T12n0374_015:0456c14": "慈若不名檀波羅蜜，非檀之慈，當知是慈是",
    "T12n0374_015:0456c15": "聲聞慈，乃至般若波羅蜜亦復如是。善男子！",
    "T12n0374_015:0456c16": "慈若不能利益眾生，如是之慈是聲聞慈。善",
    "T12n0374_015:0456c17": "男子！慈若不入一乘之道，當知是慈是聲聞",
    "T12n0374_015:0456c18": "慈。善男子！慈若不能覺了諸法，當知是慈是",
    "T12n0374_015:0456c19": "聲聞慈。善男子！慈若不能見如來性，當知是",
    "T12n0374_015:0456c20": "慈是聲聞慈。善男子！慈若見法，悉是有相，",
    "T12n0374_015:0456c21": "當知是慈是聲聞慈。善男子！慈若有漏，有",
    "T12n0374_015:0456c22": "漏慈者是聲聞慈。善男子！慈若有為，有為之",
    "T12n0374_015:0456c23": "慈是聲聞慈。善男子！慈若不能住於初住，",
    "T12n0374_015:0456c24": "非初住慈，當知即是聲聞慈也。善男子！慈若",
    "T12n0374_015:0456c25": "不能得佛十力、四無所畏，當知是慈是聲聞",
    "T12n0374_015:0456c26": "慈。善男子！慈若能得四沙門果，當知是慈",
    "T12n0374_015:0456c27": "是聲聞慈也。",
    "T12n0374_015:0456c28": "「善男子！慈若有、無、非有、非無，如是之慈，非諸",
    "T12n0374_015:0456c29": "聲聞、辟支佛等所能思議。善男子！慈若不可",
    "T12n0374_015:0457a01": "思議，法不可思議，佛性不可思議，如來亦",
    "T12n0374_015:0457a02": "不可思議。善男子！菩薩摩訶薩住於大乘大",
    "T12n0374_015:0457a03": "般涅槃，修如是慈，雖復安於睡眠之中，而",
    "T12n0374_015:0457a04": "不睡眠，勤精進故；雖常覺悟，亦無覺悟，以無",
    "T12n0374_015:0457a05": "眠故；於睡眠中，諸天雖護，亦無護者，不行惡",
    "T12n0374_015:0457a06": "故；眠不惡夢，無有不善，離睡眠故；命終之後，",
    "T12n0374_015:0457a07": "雖生梵天，亦無所生，得自在故。善男子！夫修",
    "T12n0374_015:0457a08": "慈者，能得成就如是無量無邊功德。善男子！",
    "T12n0374_015:0457a09": "是大涅槃微妙經典，亦能成就如是無量無",
    "T12n0374_015:0457a10": "邊功德，諸佛如來亦得成就如是無量無邊",
    "T12n0374_015:0457a11": "功德。」",
    "T12n0374_015:0457a12": "大般涅槃經卷第十五"
}