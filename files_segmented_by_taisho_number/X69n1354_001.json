{
    "X69n1354_001:0345b04": "月林禪師。既沒於武康烏回山。其徒德秀宗月。裒語",
    "X69n1354_001:0345b05": "錄一編。屬余為序。余曰。此老。於無分別中。強生分別。",
    "X69n1354_001:0345b06": "又欲追而記之。何耶。二子曰。夫道不屬有言。不屬無",
    "X69n1354_001:0345b07": "言。有言無言。皆落邊見。學者誠知所謂終日言而未",
    "X69n1354_001:0345b08": "嘗言者。則此錄之作。於解黏去縛。不曰亡補。不然。醍",
    "X69n1354_001:0345b09": "醐上味。翻成毒藥。爭怪得老師。余杜門僻處。思方外",
    "X69n1354_001:0345b10": "莫逆。如月林者。不可多得。二子又能知師之意如此。",
    "X69n1354_001:0345b11": "聊為書之。以慰其勤。以紓余之思。禪師名師觀。道號",
    "X69n1354_001:0345b12": "月林。續楊岐正傳為七世。嘉定戊寅上元日。三山陳",
    "X69n1354_001:0345b13": "貴謙益文書。",
    "X69n1354_001:0345b19": "月林觀和尚語錄",
    "X69n1354_001:0345b21": "月林和尚住平江府蠡口聖因禪院語錄",
    "X69n1354_001:0345b22": "侍者　法寶　編",
    "X69n1354_001:0345b23": "師於嘉泰元年七月十四日入院。指三門云。佛語心",
    "X69n1354_001:0345b24": "為宗。無門為法門。箇裡全身入。別是一乾坤。",
    "X69n1354_001:0345c01": "指佛殿云。若見諸相非相。即見如來。山河大地。森羅",
    "X69n1354_001:0345c02": "萬象。盡皆是相。作麼生說箇非相底道理。時難只得",
    "X69n1354_001:0345c03": "同香火。莫聽傍人說是非。",
    "X69n1354_001:0345c04": "據方丈云。坐斷要津。全提正令。佛祖到來。也須乞命。",
    "X69n1354_001:0345c05": "承天同菴和尚度衣。師提起云。大庾嶺頭提不起。同",
    "X69n1354_001:0345c06": "菴親手付將來。等閑搭在肩頭上。凡聖齊教眼豁開。",
    "X69n1354_001:0345c07": "拈帖云。靈山付囑。有大因緣。擲地金聲。分明舉似。",
    "X69n1354_001:0345c08": "指法座云。法法不隱藏。今古露堂堂。更進這一步。明",
    "X69n1354_001:0345c09": "明為舉揚。",
    "X69n1354_001:0345c10": "陞座。拈香云。此一瓣香。恭為",
    "X69n1354_001:0345c11": "今上皇帝。祝延聖壽萬歲萬歲萬萬歲。次拈香。奉為",
    "X69n1354_001:0345c12": "判府顯謨大監。闔郡官僚。資崇台筭。又拈香云。此一",
    "X69n1354_001:0345c13": "瓣香。還知落處麼。更不囊藏。爇向爐中。奉為",
    "X69n1354_001:0345c14": "前住隨州大洪山老衲大和尚。用酬法乳之恩。一任",
    "X69n1354_001:0345c15": "薰天炙地。遂斂衣就座。乃云。毫端寶剎。慧劒光輝。出",
    "X69n1354_001:0345c16": "格道流。便請相見。僧問。承師道。若見諸相非相。即見",
    "X69n1354_001:0345c17": "如來。還端的也無。師云。不端的。僧云。為什麼不端的。",
    "X69n1354_001:0345c18": "師云。為你信不及。僧云。擘破面門醜拙露。元來胡子",
    "X69n1354_001:0345c19": "沒髭鬚。師云。照顧話頭。僧云。只如法眼禪師道。若見",
    "X69n1354_001:0345c20": "諸相非相。即不見如來。未審如何。師云。言中有響。僧",
    "X69n1354_001:0345c21": "云。一念不生全體現。六根纔動被雲遮。師云。當頭道",
    "X69n1354_001:0345c22": "著。僧云。三聖道。我逢人則出。出則不為人。意作麼生。",
    "X69n1354_001:0345c23": "師云。錯。僧云。興化道。我逢人則不出。出則便為人。又",
    "X69n1354_001:0345c24": "作麼生。師云。錯。僧云。興化槍旗倒卓。三聖肝膽齊傾。",
    "X69n1354_001:0346a01": "師云。引不著。僧云。只如今日新聖因和尚。作麼生為",
    "X69n1354_001:0346a02": "人。師云。一棒一條痕。僧云。効古束腰三條篾。接物唯",
    "X69n1354_001:0346a03": "憑一指頭。師云。錯下名言。僧禮拜。師噓一聲。",
    "X69n1354_001:0346a04": "師乃云。諸法空為座。處此為說法。法法不隱藏。清風",
    "X69n1354_001:0346a05": "生六合。一著高一著。一步闊一步。黃面老瞿曇。西來",
    "X69n1354_001:0346a06": "箇達磨。盡向者裏納一場敗闕。敢問大眾。那裏是他",
    "X69n1354_001:0346a07": "納敗闕處。毗婆尸佛早留心。直至而今不得妙。",
    "X69n1354_001:0346a08": "復舉。世尊一日陞座。大眾集定。文殊白槌云。世尊說",
    "X69n1354_001:0346a09": "法竟。世尊便下座。大眾還知古聖落處麼。動絃別曲。",
    "X69n1354_001:0346a10": "葉落知秋。風生大野。水向東流。",
    "X69n1354_001:0346a11": "當晚小參云。聖因古蘭若。湖邊絕瀟洒。知他幾百年。",
    "X69n1354_001:0346a12": "已屬斯人也。以至東弗于逮。西瞿耶尼。南瞻部洲。北",
    "X69n1354_001:0346a13": "鬱單越。置于掌握之中。擲大千於方外。又作麼生。拍",
    "X69n1354_001:0346a14": "膝云。風光都買盡。不費一文錢。",
    "X69n1354_001:0346a15": "復舉。誌公令人傳語思大和尚。何不下山教化眾生。",
    "X69n1354_001:0346a16": "一向目視雲漢作什麼。思大云。三世諸佛。被我一口",
    "X69n1354_001:0346a17": "吞盡。何處更有眾生可度。師云。要識思大麼。貧恨一",
    "X69n1354_001:0346a18": "身多。",
    "X69n1354_001:0346a19": "上堂。日可冷。月可熱。眾魔不能壞真說。且道如何是",
    "X69n1354_001:0346a20": "真說。十語九中。不如一默。",
    "X69n1354_001:0346a21": "上堂。古鏡闊一丈。虗空闊一丈。竪起拂子云。這箇在",
    "X69n1354_001:0346a22": "虗空內。虗空外。參。",
    "X69n1354_001:0346a23": "上堂。結夏又十日。箇事作麼生。無風荷葉動。決定有",
    "X69n1354_001:0346a24": "魚行。",
    "X69n1354_001:0346b01": "上堂。日日是好日。時時是好時。為什麼。人人向脚跟",
    "X69n1354_001:0346b02": "下蹉過。只為分明極。翻令所得遲。",
    "X69n1354_001:0346b03": "廣度和尚至上堂。真正舉揚。法堂前草深一丈。有如",
    "X69n1354_001:0346b04": "是作略。有如是牓樣。箇是阿誰。廣度和尚。以拂子擊",
    "X69n1354_001:0346b05": "禪床。下座。",
    "X69n1354_001:0346b06": "上堂。舉僧問趙州。狗子還有佛性也無。州云。無。師云。",
    "X69n1354_001:0346b07": "斷人性命。不勞餘刃。四海一家。風恬浪靜。",
    "X69n1354_001:0346b08": "慈懿皇后大祥陞座。此世不移動。彼世不改變。惟一",
    "X69n1354_001:0346b09": "堅密身。一切塵中現。",
    "X69n1354_001:0346b10": "上堂。今朝十月一。開爐是此日。趙州賓主話。聖因為",
    "X69n1354_001:0346b11": "拈出。拈也拈了也。說也說了也。畢竟如何。歸堂向火",
    "X69n1354_001:0346b12": "去。",
    "X69n1354_001:0346b13": "承天禮和尚遺書至上堂。去去實不去。來來實不來。",
    "X69n1354_001:0346b14": "去來如夢幻。虗空絕點埃。正恁麼時。同庵和尚在甚",
    "X69n1354_001:0346b15": "處。竪起拂子云。佛祖位中留不住。夜來依舊宿蘆花。",
    "X69n1354_001:0346b16": "上堂。五日上堂。朝朝入室。三八念誦。叢林規式。喝一",
    "X69n1354_001:0346b17": "喝云。美食不中飽人喫。",
    "X69n1354_001:0346b18": "上堂。本無迷悟人。只要今日了。了了了了了。面南看",
    "X69n1354_001:0346b19": "北斗。咄。",
    "X69n1354_001:0346b20": "上堂。熱即取凉。寒即向火。飢即喫飯。困即打睡。莫將",
    "X69n1354_001:0346b21": "無事會。無事困人心。",
    "X69n1354_001:0346b22": "住平江府承天能仁禪寺語錄",
    "X69n1354_001:0346b23": "侍者　法璹編",
    "X69n1354_001:0346b24": "上堂。世尊三昧。迦葉不知。迦葉三昧。阿難不知。阿難",
    "X69n1354_001:0346c01": "三昧。商那和修不知。從上諸聖三昧。互相不知。敢問",
    "X69n1354_001:0346c02": "諸人。且道不知箇什麼。若是俊流。便知落處。其或未",
    "X69n1354_001:0346c03": "然。莫將閑學解。埋沒祖師心。",
    "X69n1354_001:0346c04": "上堂。舉賓頭盧尊者。因阿育王問。承聞尊者親見佛",
    "X69n1354_001:0346c05": "來。是不。尊者以手策起眉毛。良久云。會麼。王云。不會。",
    "X69n1354_001:0346c06": "尊者云。阿耨達池龍王。曾請佛齋。吾是時亦預其數。",
    "X69n1354_001:0346c07": "師云。今日大檀越。入山供養羅漢。山僧因齋慶讚。下",
    "X69n1354_001:0346c08": "箇注脚。以手策起眉毛。千聖從來不識。一會靈山儼",
    "X69n1354_001:0346c09": "然。說甚今朝昨日。",
    "X69n1354_001:0346c10": "上堂。我有一轉語。歷劫常如此。迥絕無人處。聚頭相",
    "X69n1354_001:0346c11": "共舉。既是無人。阿誰共舉。高聲云。漆桶。",
    "X69n1354_001:0346c12": "歲旦上堂。天得一以清。地得一以寧。君王得一天下",
    "X69n1354_001:0346c13": "治。衲僧得一眼橫鼻直。皇恩佛恩。一時報畢。",
    "X69n1354_001:0346c14": "上堂。滿眼覰不見。滿耳聽不聞。空劫已前事。分明舉",
    "X69n1354_001:0346c15": "似君。須記取。逢人莫錯舉。",
    "X69n1354_001:0346c16": "佛涅槃上堂。諸佛於此轉大法輪。諸佛於此而般涅",
    "X69n1354_001:0346c17": "槃。正恁麼時。甚處見釋迦老子。良久云。三門頭合掌。",
    "X69n1354_001:0346c18": "佛殿裏燒香。",
    "X69n1354_001:0346c19": "上堂。十方諸國土。無剎不現身。舉頭天外看。誰是箇",
    "X69n1354_001:0346c20": "中人。",
    "X69n1354_001:0346c21": "四月八上堂。目顧四方。指天指地。獨弄單提。無是不",
    "X69n1354_001:0346c22": "是。普請惡水驀頭澆。不忘靈山親受記。",
    "X69n1354_001:0346c23": "上堂。解語非干舌。能言不是聲。剎剎塵塵爾。何處著",
    "X69n1354_001:0346c24": "渾身。拈拄杖云。看看。拄杖子與諸人相見了也。卓一",
    "X69n1354_001:0347a01": "下。下座。",
    "X69n1354_001:0347a02": "謝典座上堂云。叢林法社共成褫。雪老當年用此機。",
    "X69n1354_001:0347a03": "頸上手巾腰下杓。至今千古有風規。",
    "X69n1354_001:0347a04": "老衲和尚忌辰拈香云。咄這尊慈。口甜心苦。帶累我",
    "X69n1354_001:0347a05": "儂。破家蕩戶。者僧話墮處。直下明明舉。一炷栴檀充",
    "X69n1354_001:0347a06": "宇宙。誰道黃金如糞土。",
    "X69n1354_001:0347a07": "上堂。臘八是今朝。如來成道日。夜半見明星。從此生",
    "X69n1354_001:0347a08": "荊棘。荊棘生。人間天上錯流傳。",
    "X69n1354_001:0347a09": "除夜小參。年去年來年年事。日來日往日日新。木人",
    "X69n1354_001:0347a10": "撫掌呵呵笑。一段風光畫不成。見便見莫沈昑。樓上",
    "X69n1354_001:0347a11": "已吹新歲角。堂前猶點舊年燈。",
    "X69n1354_001:0347a12": "復舉。僧問古德。年窮歲盡時如何。德云。東村王老夜",
    "X69n1354_001:0347a13": "燒錢。師云。年窮歲盡有何言。東村王老夜燒錢。野鬼",
    "X69n1354_001:0347a14": "閑神俱屏跡。無依無欲是金仙。",
    "X69n1354_001:0347a15": "上堂。此眾無枝葉。唯有諸貞實。我法妙難思。五千人",
    "X69n1354_001:0347a16": "退席。竪起拂子云。看看。劒刃上事非等閑。擲拂子。下",
    "X69n1354_001:0347a17": "座。",
    "X69n1354_001:0347a18": "赴萬壽請上堂。驀然平地一聲雷。驚得蟭螟眼豁開。",
    "X69n1354_001:0347a19": "是聖是凡俱不立。何妨隨處舞三臺。",
    "X69n1354_001:0347a20": "住平江府萬壽報恩光孝禪寺語錄",
    "X69n1354_001:0347a21": "侍者　慶會　編",
    "X69n1354_001:0347a22": "上堂。橫按拄杖云。既為達磨種草。須是識得者箇。若",
    "X69n1354_001:0347a23": "也識得者箇。十二時中許汝諸人有箇受用處。三世",
    "X69n1354_001:0347a24": "諸佛也恁麼。歷代祖師也恁麼。天下老和尚也恁麼",
    "X69n1354_001:0347b01": "獨有萬壽却不恁麼。何故。老僧笑指猿啼處。更有靈",
    "X69n1354_001:0347b02": "蹤在上方。擲拄杖。下座。",
    "X69n1354_001:0347b03": "上堂。無法可說。是名說法。搕[打丁+(天/韭)]堆頭。重添搕[打丁+(天/韭)]。盡底",
    "X69n1354_001:0347b04": "掀飜。歸家穩坐。且道到家後如何。良久云。切忌鉢盂",
    "X69n1354_001:0347b05": "安杷。",
    "X69n1354_001:0347b06": "上堂。一二三四五。五四三二一。無量妙義門。皆從此",
    "X69n1354_001:0347b07": "經出。且道。此經從何而出。卓拄杖一下。下座。",
    "X69n1354_001:0347b08": "上堂。舉乾峰示眾云。法身有三種病二種光。須是一",
    "X69n1354_001:0347b09": "種　透得始解穩坐。雲門出眾云。庵內人為甚不知",
    "X69n1354_001:0347b10": "庵外事。峰呵呵大笑。門云。此猶是學人疑處。峰云。子",
    "X69n1354_001:0347b11": "是什麼心行。門云。也要和尚相委。峰云。直須與麼始",
    "X69n1354_001:0347b12": "解歸家穩坐。門喏喏歸眾。師云。乾峯眼空四海。大似",
    "X69n1354_001:0347b13": "傍若無人。雲門是精識精。不覺舌頭拕地。正恁麼時。",
    "X69n1354_001:0347b14": "向甚處見二大老。一點水墨兩處成龍。",
    "X69n1354_001:0347b15": "上堂。趙州無佛性。豐干太饒舌。南泉一枝草。雲門乾",
    "X69n1354_001:0347b16": "屎橛。萬壽又作麼生。滿口是舌。都不能說。",
    "X69n1354_001:0347b17": "上堂。光陰何太疾。如白駒過隙。惟有衲僧家。日日是",
    "X69n1354_001:0347b18": "好日。畢竟衲僧有甚長處。良久云。千虗不博一實。",
    "X69n1354_001:0347b19": "上堂。去年梅今年柳。馨香顏色常依舊。不屬陰陽別",
    "X69n1354_001:0347b20": "是春。靈根本是吾家有。",
    "X69n1354_001:0347b21": "上堂。彌勒真彌勒。分身千百億。時時示時人。時人俱",
    "X69n1354_001:0347b22": "不識。且道。不識底作何面目。以拂子打一圓相。下座。",
    "X69n1354_001:0347b23": "四月八上堂。目顧四方。法中之王。將何報德。一杓香",
    "X69n1354_001:0347b24": "湯。",
    "X69n1354_001:0347c01": "上堂。唇上碧斑賓豹博。舌頭當的帝都丁。鴛鴦繡出",
    "X69n1354_001:0347c02": "從君看。不把金針度與人。擲拂子。下座。",
    "X69n1354_001:0347c03": "上堂。舉盤山道。心月孤圓。光吞萬象。光非照境。境亦",
    "X69n1354_001:0347c04": "非存。光境俱亡。復是何物。擲拂子云。直下來也。急著",
    "X69n1354_001:0347c05": "眼看。",
    "X69n1354_001:0347c06": "上堂。暑退凉生。風高露冷。葉落歸根。藏頭露影。趙州",
    "X69n1354_001:0347c07": "喫茶。雲門胡餅。如何是道。明眼落井。參。",
    "X69n1354_001:0347c08": "住臨安府崇孝顯親禪寺語錄",
    "X69n1354_001:0347c09": "侍者　法清　編",
    "X69n1354_001:0347c10": "上堂云。去年貧未是貧。買帽相頭。今年貧始是貧。據",
    "X69n1354_001:0347c11": "款結案。去年貧無卓錐之地。千口猶嫌少。今年貧錐",
    "X69n1354_001:0347c12": "也無。一身猶恨多。正當恁麼時。又作麼生。誰人知此",
    "X69n1354_001:0347c13": "意。令我憶南泉。",
    "X69n1354_001:0347c14": "上堂。惺惺寂寂是。寂寂惺惺非。弃却甜桃樹。沿山摘",
    "X69n1354_001:0347c15": "醋梨。如是句中能會得。從教人競覓玄微。",
    "X69n1354_001:0347c16": "上堂。六月炎炎如火聚。就中自有清凉處。犀牛扇子",
    "X69n1354_001:0347c17": "謾相隨。頭角崢嶸誰敢覰。覰著如何鷂子過新羅。",
    "X69n1354_001:0347c18": "上堂。時不待人。月不破五。那一著子。未敢相許。",
    "X69n1354_001:0347c19": "上堂。舉臺山有一婆子。凡有僧問臺山路甚處去。婆",
    "X69n1354_001:0347c20": "云。驀直去。僧纔行三五步。婆云。好箇師僧又恁麼去。",
    "X69n1354_001:0347c21": "趙州聞云。待老僧為你勘過。州往如前問。婆亦如前",
    "X69n1354_001:0347c22": "對。州歸為眾曰。臺山婆子。我已為勘破了也。師云。驀",
    "X69n1354_001:0347c23": "直驀直。青天白日。勘破了也。一文不直。",
    "X69n1354_001:0347c24": "開山湖州報因佑慈禪寺語錄",
    "X69n1354_001:0348a01": "侍者　有宗　編",
    "X69n1354_001:0348a02": "入院指三門云。開池不待月。池成月自來。寒山逢拾",
    "X69n1354_001:0348a03": "得。拊掌笑咍咍。",
    "X69n1354_001:0348a04": "陞座。祝香罷。師方斂衣就座。僧便出眾云。選佛場開。",
    "X69n1354_001:0348a05": "有疑即問。師云。遲三刻。僧禮拜起云。便請答話。師云。",
    "X69n1354_001:0348a06": "蹉過了也。僧云。據虎頭收虎尾。第一句下明宗旨。師",
    "X69n1354_001:0348a07": "云。裂破。僧喝一喝。師亦喝。僧云。是第幾句。師云。將為",
    "X69n1354_001:0348a08": "具眼。僧云。天得一以清。地得一以寧。君王得一天下",
    "X69n1354_001:0348a09": "治。在坐開府相公得一為國安民。和尚得一又作麼",
    "X69n1354_001:0348a10": "生。師云。橫按鏌鎁行正令。僧云。記得王右軍捨□為",
    "X69n1354_001:0348a11": "寺。天下歸宗。今日相公新建梵宇。請和尚開山。是同",
    "X69n1354_001:0348a12": "是別。師云。春蘭秋菊。各自馨香。僧云。有意氣時添意",
    "X69n1354_001:0348a13": "氣。不風流處也風流。師云。文不加點。僧云。向下文長。",
    "X69n1354_001:0348a14": "付在來日。師云。願觀盛作。",
    "X69n1354_001:0348a15": "師乃云。德合乾坤。名齊日月。最尊最貴。惟一惟精。如",
    "X69n1354_001:0348a16": "來證此稱無上慧。至人得之號無上尊。直得天垂玉",
    "X69n1354_001:0348a17": "露。地湧金蓮。赫赫當陽十方坐斷一句作麼生道。四",
    "X69n1354_001:0348a18": "海浪平龍睡穩。九天雲靜鶴飛高(謝詞不錄)。",
    "X69n1354_001:0348a19": "復舉。世尊因地。布髮掩泥。献花供養然燈。然燈指布",
    "X69n1354_001:0348a20": "髮處云。此地宜建梵剎。時賢于長者。拈一莖草。插於",
    "X69n1354_001:0348a21": "指處云。建梵剎竟。師云。插一莖草。鼎新梵剎。然燈賢",
    "X69n1354_001:0348a22": "于。已是忉怛。且道。只今事作麼生。等閑坐斷金車峰。",
    "X69n1354_001:0348a23": "百川倒流鬧聒聒。",
    "X69n1354_001:0348a24": "結夏上堂。如來結制日。諸緣俱頓息。九十日長期。衲",
    "X69n1354_001:0348b01": "僧口掛壁。咄。正是黑牛臥死水。",
    "X69n1354_001:0348b02": "上堂。舉楊岐示眾云。身心清淨。諸境清淨。諸境清淨。",
    "X69n1354_001:0348b03": "身心清淨。還知楊岐老人落處麼。就船買得魚偏美。",
    "X69n1354_001:0348b04": "踏雪酤來酒倍香。",
    "X69n1354_001:0348b05": "上堂。薰風自南來。殿閣生微凉。要知端的意。拄杖為",
    "X69n1354_001:0348b06": "敷揚。擲拄杖。下座。",
    "X69n1354_001:0348b07": "上堂。上元佳節是今日。匝地普天星斗出。好向機先",
    "X69n1354_001:0348b08": "著眼看。莫教蹉過然燈佛。",
    "X69n1354_001:0348b09": "上堂。舉僧問馬祖。如何是佛。祖云。即心是佛。師云。若",
    "X69n1354_001:0348b10": "也直下見得。三世諸佛。盡向箇裏發現。其或未然。更",
    "X69n1354_001:0348b11": "聽古人一偈。無形無影透人懷。二月桃花被拆開。就",
    "X69n1354_001:0348b12": "樹撮將黃葉去。入山推出白雲來。",
    "X69n1354_001:0348b13": "上堂。伎倆有盡。我默無窮。達磨不識。眼瞎耳聾。",
    "X69n1354_001:0348b14": "住平江府靈巖山崇報禪寺語錄",
    "X69n1354_001:0348b15": "侍者　惟珪　編",
    "X69n1354_001:0348b16": "上堂。開眼見明。合眼見暗。開眼合眼。知而故犯。一毫",
    "X69n1354_001:0348b17": "頭上現乾坤。堪笑雲門咦顧鑑。",
    "X69n1354_001:0348b18": "上堂。僧問。日可冷月可熱。眾魔不能壞真說。未審如",
    "X69n1354_001:0348b19": "何是真說。師云。一棒一條痕。一摑一掌血。僧云。只如",
    "X69n1354_001:0348b20": "保寧勇和尚道。潮出種稻重收穀。村路逢人半是僧。",
    "X69n1354_001:0348b21": "還諦當麼。師云。只道得八成。僧云。恁麼則今日和尚。",
    "X69n1354_001:0348b22": "出他古人一頭地去。師云。莫埋沒人好。僧云。承聞和",
    "X69n1354_001:0348b23": "尚先曾有言。十語九中。不如一默。還當得真說也無。",
    "X69n1354_001:0348b24": "師云。老僧無此語。僧云。領。師云。切忌向那裡垛根。僧",
    "X69n1354_001:0348c01": "云。德山入門便棒。臨濟入門便喝。二大老恁麼為人。",
    "X69n1354_001:0348c02": "相去多少。師云。總是隔靴抓痒。僧云。未審如何是和",
    "X69n1354_001:0348c03": "尚親切為人處。師云。禮拜著。僧便禮拜。師云。捧上不",
    "X69n1354_001:0348c04": "成龍。師乃云。一棒一條痕。一摑一掌血。自古至今。人",
    "X69n1354_001:0348c05": "幾箇親薦得。直饒薦得。只得一橛。為甚如此。若是棟",
    "X69n1354_001:0348c06": "梁材。豈假栽種得。",
    "X69n1354_001:0348c07": "上堂。舉南泉示眾云。我自小牧一頭水牯牛。擬向溪",
    "X69n1354_001:0348c08": "東放。未免食他國王水草。擬向溪西放。未免食他國",
    "X69n1354_001:0348c09": "王水草。不如隨分納些些。總不見得。師云。南泉水牯",
    "X69n1354_001:0348c10": "自天然。隨分些些任變遷。長嘯一聲天地窄。了無佛",
    "X69n1354_001:0348c11": "法與人傳。喝一喝。下座。",
    "X69n1354_001:0348c12": "上堂。秋風冷。秋桂香。秋露白。秋葉黃。秋蛩吟。聲短長。",
    "X69n1354_001:0348c13": "此時景。有餘光。便恁麼去。正好喫棒。須知遠烟浪。別",
    "X69n1354_001:0348c14": "有好商量。",
    "X69n1354_001:0348c15": "上堂。今朝七月一。解夏半月日。摩挲拄杖子。笠頭勤",
    "X69n1354_001:0348c16": "拂拭。狗子無佛性。一文也不直。何故。黃金自有黃金",
    "X69n1354_001:0348c17": "價。豈可和沙賣與人。",
    "X69n1354_001:0348c18": "上堂。大事未明。如喪老妣。大事既明。如喪老妣。大事",
    "X69n1354_001:0348c19": "未明。如喪老妣。即且置。大事既明。為什麼亦如喪考",
    "X69n1354_001:0348c20": "妣。明眼衲僧。一舉便知。其或未然。清平渡水。",
    "X69n1354_001:0348c21": "上堂。時節若至。其理自彰。一番新雨過。禾稻弄微黃。",
    "X69n1354_001:0348c22": "上堂。拈花微笑。接響承虗。斷臂安心。埋沒自己。以至",
    "X69n1354_001:0348c23": "拈椎竪拂。擎杈輥毬。總是乞兒伎倆。若是箇漢。豈肯",
    "X69n1354_001:0348c24": "受這般茶飯。須知人人脚跟下一著。如十日並照。更",
    "X69n1354_001:0349a01": "來這裏。討甚碗子。拈拄杖下座。一時趕散。便歸方丈。",
    "X69n1354_001:0349a02": "上堂。雲門有一曲。臘月二十五。拍拍是令。全身裏許。",
    "X69n1354_001:0349a03": "阿呵呵。萬像森羅齊作舞。喝一喝云。是何言語。",
    "X69n1354_001:0349a04": "上堂。梵志翻著襪。是人皆道錯。寧可刺你眼。不可癮",
    "X69n1354_001:0349a05": "我脚。莫莫。醍醐上味。飜成毒藥。",
    "X69n1354_001:0349a06": "上堂。便恁麼去。千了百當。不恁麼去。百了千當。畢竟",
    "X69n1354_001:0349a07": "事作麼生。衲帔蒙頭萬事休。此時山僧都不會。",
    "X69n1354_001:0349a08": "二月十五日上堂。一切法不生。一切法不滅。若能如",
    "X69n1354_001:0349a09": "是解。諸佛常現前。箇裏薦得。便見黃面老子法身常",
    "X69n1354_001:0349a10": "住而不滅也。設或未然。下座詣大殿。炷香作禮。忽然",
    "X69n1354_001:0349a11": "磕著額頭。[祝/土]著鼻孔。始信道不欺於爾。",
    "X69n1354_001:0349a12": "上堂。收麥纔了插秧來。終日忙忙安在哉。直下更無",
    "X69n1354_001:0349a13": "回避所。優鉢羅花當處開。",
    "X69n1354_001:0349a14": "上堂。前念是凡。後念是聖。脫體無依。因邪打正。便與",
    "X69n1354_001:0349a15": "麼時如何。須彌頂上擊金鐘。七佛如來合掌聽。",
    "X69n1354_001:0349a16": "上堂。舉洞山示眾云。初秋夏末。兄弟東去西去。直須",
    "X69n1354_001:0349a17": "去萬里無寸草處去。師云。洞山恁麼告報。已是入泥",
    "X69n1354_001:0349a18": "入水了也。若也未知下落。靈巖更為重說偈言。萬里",
    "X69n1354_001:0349a19": "無寸草。衲僧何處討。蘸雪喫冬瓜。誰知滋味好。",
    "X69n1354_001:0349a20": "上堂。撾動禾山鼓。吹起少林笛。當機覿面提。覿面當",
    "X69n1354_001:0349a21": "機疾。咄。一任風吹日炙。",
    "X69n1354_001:0349a22": "至節上堂。晷運推移。日南長至。自古自今。同天同地。",
    "X69n1354_001:0349a23": "靈山一會尚儼然。雷音堂中談不二。便下座。",
    "X69n1354_001:0349a24": "退院上堂。孤雲野鶴。何天不飛。這一句子。同道方知。",
    "X69n1354_001:0349b01": "住臨安府西湖澄翠庵語錄",
    "X69n1354_001:0349b02": "侍者　道果　編",
    "X69n1354_001:0349b03": "指門云。礙處非墻壁。通處沒虗空。雙關俱透徹。別是",
    "X69n1354_001:0349b04": "一家風。",
    "X69n1354_001:0349b05": "陞座。三人為叢林。四人為大眾。拈起拄杖子。者箇有",
    "X69n1354_001:0349b06": "殺有活有擒有縱。等閑信手拈來用。直教凡聖盡潛",
    "X69n1354_001:0349b07": "蹤。卓一下云。百發百中。",
    "X69n1354_001:0349b08": "上堂。葛公住此山。此山湛如藍。只今何處去。猶自口",
    "X69n1354_001:0349b09": "喃喃。",
    "X69n1354_001:0349b10": "上堂。月已破五。年又過半。拄杖拈來。如何判斷。百年",
    "X69n1354_001:0349b11": "三萬六千日。也是秦時[車*度]轢鑽。",
    "X69n1354_001:0349b12": "上堂。此世不移動。彼世不改變。當處發生。隨處滅盡。",
    "X69n1354_001:0349b13": "阿呵呵。見不見。秋風一陣來。落葉兩三片。",
    "X69n1354_001:0349b14": "上堂。問訊燒香。閑行靜坐。與麼分明。是箇什麼。",
    "X69n1354_001:0349b15": "上堂。一日不作。一日不食。木平搬土。石霜泥壁。洪山",
    "X69n1354_001:0349b16": "斷足。仰山作息。澄翠門下。朝朝入室。如上所供。並皆",
    "X69n1354_001:0349b17": "詣實。",
    "X69n1354_001:0349b18": "上堂。一法若有。毗盧墮在凡夫。萬法若無。普賢失其",
    "X69n1354_001:0349b19": "境界。正當與麼時如何。猛虎當路坐。",
    "X69n1354_001:0349b20": "上堂。臘盡春至。頭頭顯示。雪裏梅花。馨香撲鼻。喝一",
    "X69n1354_001:0349b21": "喝云。認著依前還不是。",
    "X69n1354_001:0349b22": "上堂。眾集定。良久云。露。便下座。",
    "X69n1354_001:0349b23": "上堂。一九與二九。相逢不出手。因甚不出手。免見揚",
    "X69n1354_001:0349b24": "家醜。",
    "X69n1354_001:0349c01": "上堂。山奇水秀洞中天。與麼分明知幾年。左右逢原",
    "X69n1354_001:0349c02": "無限意。幾人於此徹根源。",
    "X69n1354_001:0349c03": "住湖州烏回山密嚴禪寺語錄",
    "X69n1354_001:0349c04": "侍者　惠開　編",
    "X69n1354_001:0349c05": "上堂。法法本來法。無法無非法。拈起拄杖云。這箇是",
    "X69n1354_001:0349c06": "烏回拄杖子。那箇是本來法。擲拄杖下座。",
    "X69n1354_001:0349c07": "施主設粥開浴請上堂。昨日入院。今朝設粥。齋罷喫",
    "X69n1354_001:0349c08": "茶。參前澡浴。箇是靈山親付囑。以拂子擊禪床。下座。",
    "X69n1354_001:0349c09": "除夜小參云。朝朝相似。日日一般。年窮歲盡。盡底掀",
    "X69n1354_001:0349c10": "飜。且道。掀飜後如何。依舊孟春猶寒。喝一喝。下座。",
    "X69n1354_001:0349c11": "上堂。人笑鵓鳩拙。鵓鳩自不拙。兩莖柴子上。一生打",
    "X69n1354_001:0349c12": "得徹　打刀須是并州鐵。",
    "X69n1354_001:0349c13": "上堂。身心一如。身外無餘。為什麼火熱水冷。喝云。一",
    "X69n1354_001:0349c14": "任安名立字。",
    "X69n1354_001:0349c15": "上堂。今朝四月一。結夏又在即。若是到家人。日日是",
    "X69n1354_001:0349c16": "好日。",
    "X69n1354_001:0349c17": "上堂。鶴立松梢月。魚行水底天。風光都買盡。不費一",
    "X69n1354_001:0349c18": "文錢。須知此語無窮日。只恐滄溟有盡年。",
    "X69n1354_001:0349c19": "上堂。今日十。昨日九。日來日往。阿誰知有。未了之人",
    "X69n1354_001:0349c20": "聽一言。只這而今誰動口。",
    "X69n1354_001:0349c21": "十三日參前入室罷就座。再鳴鼓普說。眾集定。師拈",
    "X69n1354_001:0349c22": "起拄杖云。有拄杖與拄杖。無拄杖奪拄杖。眾中莫有",
    "X69n1354_001:0349c23": "會底。出來道看。眾無對。擲下拄杖云。高著眼。師於是",
    "X69n1354_001:0349c24": "端坐。至更盡。遂顧左右曰。釋迦老子也如是。吾亦如",
    "X69n1354_001:0350a01": "是。侍僧請留偈。師即書云。來時無蹤。去時無跡。七十",
    "X69n1354_001:0350a02": "五年。青天霹靂。書罷。放筆而逝。",
    "X69n1354_001:0350a03": "頌古",
    "X69n1354_001:0350a04": "侍者　德秀　編",
    "X69n1354_001:0350a05": "世尊初生下時。周行七步。目顧四方。一手指",
    "X69n1354_001:0350a06": "天。一手指地云。天上天下唯我獨尊",
    "X69n1354_001:0350a07": "指天指地。無處回避。瞿曇瞿曇。討甚巴鼻。",
    "X69n1354_001:0350a08": "即心是佛",
    "X69n1354_001:0350a09": "青天霹靂。何處尋覓。一人傳虗。萬人傳實。",
    "X69n1354_001:0350a10": "僧問古德。嶮惡道中。以何為津梁。德云。以何",
    "X69n1354_001:0350a11": "為津梁",
    "X69n1354_001:0350a12": "以此為津梁。赤體露堂堂。風光都買盡。當處是家鄉。",
    "X69n1354_001:0350a13": "雲門話墮",
    "X69n1354_001:0350a14": "青出於藍。而青於藍。坐籌帷幄。鍛聖鎔凡。",
    "X69n1354_001:0350a15": "南泉云。我三十年前住庵時。有箇刢利道者。",
    "X69n1354_001:0350a16": "至今尋覓不見",
    "X69n1354_001:0350a17": "刢利道人何處去。至今尋覓杳無蹤。有時冷地思量",
    "X69n1354_001:0350a18": "著。不覺全身在碧峯。",
    "X69n1354_001:0350a19": "平常心是道",
    "X69n1354_001:0350a20": "張打油李打油。不打渾身只打頭。今朝有酒今朝醉。",
    "X69n1354_001:0350a21": "明日愁來明日愁。",
    "X69n1354_001:0350a22": "德山托鉢",
    "X69n1354_001:0350a23": "傀儡棚頭。全火祗候。明眼人前。一場漏逗。",
    "X69n1354_001:0350a24": "趙州夾火示眾云。我喚作火。汝不得喚作火",
    "X69n1354_001:0350b01": "趙州喚作火。全身入荒草。我今不是渠。渠今正是我。",
    "X69n1354_001:0350b02": "德山初到龍潭。問久嚮龍潭。及乎到來。潭又",
    "X69n1354_001:0350b03": "不見。龍又不現。潭云。子親到龍潭",
    "X69n1354_001:0350b04": "出乎爾者返乎爾。箇裡那容說道理。蹈雪沽來酒倍",
    "X69n1354_001:0350b05": "香。就船買得魚偏美。",
    "X69n1354_001:0350b06": "僧問玄沙。學人乍入叢林。乞師指示。沙云。還",
    "X69n1354_001:0350b07": "聞偃溪水聲麼。僧云聞。沙云。從這裏入",
    "X69n1354_001:0350b08": "乾坤獨立。從者裏入。風吹不著。雨打不濕。",
    "X69n1354_001:0350b09": "僧問報慈。情生智隔。想變體殊。情未生時如",
    "X69n1354_001:0350b10": "何。慈云隔",
    "X69n1354_001:0350b11": "報慈一隔。描邈不得。大用現前。不存軌則。",
    "X69n1354_001:0350b12": "僧問智門。如何是衲衣下事。門云。臘月火燒",
    "X69n1354_001:0350b13": "山",
    "X69n1354_001:0350b14": "臘月火燒山。毫髮不相瞞。佛手遮不得。人心似等閑。",
    "X69n1354_001:0350b15": "雲門乾屎橛",
    "X69n1354_001:0350b16": "虗空迸裂。當處超越。堪笑雲門。多這一橛。",
    "X69n1354_001:0350b17": "世尊陞座。文殊白槌云。諦觀法王法。法王法",
    "X69n1354_001:0350b18": "如是。世尊便下座",
    "X69n1354_001:0350b19": "見成活許莫周遮。椎下分疎事轉差。若是咬人獅子",
    "X69n1354_001:0350b20": "子。何須牙上更安牙。",
    "X69n1354_001:0350b21": "風幡話",
    "X69n1354_001:0350b22": "不是風兮不是幡。入泥入水與人看。莫把是非來辨",
    "X69n1354_001:0350b23": "我。浮生穿鑿不相干。",
    "X69n1354_001:0350b24": "罽賓國王斬師子尊者因緣",
    "X69n1354_001:0350c01": "佛法王法。更無兩樣。直下一刀。未為諦當。",
    "X69n1354_001:0350c02": "洞山麻三斤",
    "X69n1354_001:0350c03": "唇上碧斑賓豹博。舌頭當的帝都丁。頻呼小玉元無",
    "X69n1354_001:0350c04": "事。只要檀郎認得聲。",
    "X69n1354_001:0350c05": "讚佛祖",
    "X69n1354_001:0350c06": "三教",
    "X69n1354_001:0350c07": "一即三三即一。者一箇讚不及。天人羣生類。皆承此",
    "X69n1354_001:0350c08": "恩力。",
    "X69n1354_001:0350c09": "須菩提",
    "X69n1354_001:0350c10": "老老大大。岩中宴坐。帝釋雨花。見箇什麼。",
    "X69n1354_001:0350c11": "千手眼觀音",
    "X69n1354_001:0350c12": "通身是遍身是。觀世音無盡意。願以此功德。普及於",
    "X69n1354_001:0350c13": "一切。",
    "X69n1354_001:0350c14": "達磨祖師",
    "X69n1354_001:0350c15": "手提金錫。銀山鐵壁。對朕者誰。還云不識。透過玄關。",
    "X69n1354_001:0350c16": "青天白日。",
    "X69n1354_001:0350c17": "百丈和尚",
    "X69n1354_001:0350c18": "獨坐大雄峯。宗通說亦通。咄者老漆桶。不落有無中。",
    "X69n1354_001:0350c19": "黃檗和尚",
    "X69n1354_001:0350c20": "一棒一條痕。一摑一掌血。殺人能活人。不傳之妙訣。",
    "X69n1354_001:0350c21": "臨濟和尚",
    "X69n1354_001:0350c22": "一喝當陽。寸絲不挂。撓括叢林。至今話杷。",
    "X69n1354_001:0350c23": "雪峰真覺祖師",
    "X69n1354_001:0350c24": "三到投子。九上洞山。鰲山成道。已是自瞞。阿呵呵。惹",
    "X69n1354_001:0351a01": "得虗名走世間。",
    "X69n1354_001:0351a02": "禪人寫師頂相求讚",
    "X69n1354_001:0351a03": "或處禪林。或居樹下。或在僧房。或白衣舍。法惠寫出",
    "X69n1354_001:0351a04": "如是觀。單明張拙秀才話。",
    "X69n1354_001:0351a05": "同",
    "X69n1354_001:0351a06": "禪不參道不學。箇樣村僧唱喏也。錯錯。一段風光無",
    "X69n1354_001:0351a07": "處著。",
    "X69n1354_001:0351a08": "自讚",
    "X69n1354_001:0351a09": "者村叟能傑斗。踞胡床一不守。臨機拶著火星飛。驚",
    "X69n1354_001:0351a10": "起須彌顛倒走。",
    "X69n1354_001:0351a11": "信菴居士。畫　月菴。老衲。月林。頂相　求讚",
    "X69n1354_001:0351a12": "佛祖權衡。人天眼目。瞻之仰之。鼎分三足。休言六耳",
    "X69n1354_001:0351a13": "不同謀。斷絃須是鸞膠續。",
    "X69n1354_001:0351a14": "小佛事",
    "X69n1354_001:0351a15": "入塔",
    "X69n1354_001:0351a16": "圓侍者。諾。三呼三應話頭圓。只這些兒不受傳。剔起",
    "X69n1354_001:0351a17": "眉毛何處去。太湖依舊水連天。",
    "X69n1354_001:0351a18": "起龕",
    "X69n1354_001:0351a19": "唯一堅密身。一切塵中現。把住放行。萬化千變。堅禪",
    "X69n1354_001:0351a20": "人。急須薦。西風一陣來。落葉兩三片。",
    "X69n1354_001:0351a21": "生死俱不道。明明已說破。透脫兩重關。活計天來大。",
    "X69n1354_001:0351a22": "周大德。還知麼。有佛處不得住。無佛處急走過。",
    "X69n1354_001:0351a23": "入塔",
    "X69n1354_001:0351a24": "若人識得心。大地無寸土。脫體絕承當。何處有生死。",
    "X69n1354_001:0351b01": "心上座。須記取。無形本寂寥。能為萬象主。",
    "X69n1354_001:0351b02": "為滿上座下火",
    "X69n1354_001:0351b03": "滿目是風光。臘月二十五。瞥爾便知歸。唱起無生曲。",
    "X69n1354_001:0351b04": "且道。無生曲作麼生唱。以火把指龕。[囗@力]。照顧火燭。",
    "X69n1354_001:0351b05": "為誾上座下火",
    "X69n1354_001:0351b06": "地水火風。夢幻泡影。三十三年。一彈指頃。誾上座。宜",
    "X69n1354_001:0351b07": "猛省。烈焰光中轉得身。乘時坐斷毗盧頂。",
    "X69n1354_001:0351b08": "偈頌",
    "X69n1354_001:0351b09": "化佛五臟。先被人偷了",
    "X69n1354_001:0351b10": "古佛行藏識者稀。為人一著太孤危。驀然撞著白拈",
    "X69n1354_001:0351b11": "賊。倒腹傾腸付與伊。",
    "X69n1354_001:0351b12": "題中峯方丈",
    "X69n1354_001:0351b13": "森森松竹聳中峰。八面玲瓏眼界空。盡向石根尋馬",
    "X69n1354_001:0351b14": "跡。誰人親見道林翁。",
    "X69n1354_001:0351b15": "木魚",
    "X69n1354_001:0351b16": "敲空作響人皆聽。聽聽之時非是聲。海藏龍宮留不",
    "X69n1354_001:0351b17": "住。却來箇裡現全身。",
    "X69n1354_001:0351b18": "祖芳求僧",
    "X69n1354_001:0351b19": "要得聯芳繼祖燈。直須發憤傚盧能。三更月下傳衣",
    "X69n1354_001:0351b20": "鉢。驚動黃梅七百僧。",
    "X69n1354_001:0351b21": "幹簾席",
    "X69n1354_001:0351b22": "捲起簾來見天下。千古叢林作話[慄木+(革*月)]。承天今日再提",
    "X69n1354_001:0351b23": "撕。一段風光無縫罅。",
    "X69n1354_001:0351b24": "和蔣御帶薦閤中三偈",
    "X69n1354_001:0351c01": "威音那畔絕安排。箇裡何曾有去來。如是住而無所",
    "X69n1354_001:0351c02": "住。摩醯眼向頂門開。",
    "X69n1354_001:0351c03": "唯憑者箇薦嚴妻。借路經過般若池。撒手那邊無避",
    "X69n1354_001:0351c04": "處。大洋海裡火星飛。",
    "X69n1354_001:0351c05": "威風凜凜實難棲。正是靈山受記時。老倒月林無別",
    "X69n1354_001:0351c06": "說。非心非佛總非非。",
    "X69n1354_001:0351c07": "辭李大諫再住萬壽",
    "X69n1354_001:0351c08": "年來老倒覺癡頑。振作叢林豈等閑。珍重賢侯休更",
    "X69n1354_001:0351c09": "問。且容懶散臥雲間。",
    "X69n1354_001:0351c10": "靈巖金鉢堂。化長明燈",
    "X69n1354_001:0351c11": "龍潭吹滅帋燭。真箇人天眼目。舉似龐公點頭。祖祖",
    "X69n1354_001:0351c12": "燈燈相續。",
    "X69n1354_001:0351c13": "上伯井亭",
    "X69n1354_001:0351c14": "曹源一滴水。散作人間瑞。茫茫宇宙中。幾箇知慚愧。",
    "X69n1354_001:0351c15": "童子求頌",
    "X69n1354_001:0351c16": "山童山童。叉手當胸。高低普應。常在其中。",
    "X69n1354_001:0351c17": "惺惺石",
    "X69n1354_001:0351c18": "惺惺石上坐頻呼。絕後依前又再甦。自古自今無變",
    "X69n1354_001:0351c19": "異。直教覰著眼睛枯。",
    "X69n1354_001:0351c21": "月林觀和尚語錄(終)"
}