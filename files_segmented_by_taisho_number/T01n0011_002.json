{
    "T01n0011_002:0224b26": "佛說尼拘陀梵志經卷下",
    "T01n0011_002:0224b28": "西天譯經三藏朝奉大夫試光祿卿",
    "T01n0011_002:0224b29": "傳法大師賜紫沙門臣施護等奉　詔譯",
    "T01n0011_002:0224c01": "「復次，尼拘陀！汝等修行，若於如來、或於如",
    "T01n0011_002:0224c02": "來弟子之所，方伸請問，嫌恚旋生。瞋惱既",
    "T01n0011_002:0224c03": "興，障礙斯作，以障礙故，起諸過失。尼拘陀！",
    "T01n0011_002:0224c04": "此即是為汝所修行煩惱隨增。",
    "T01n0011_002:0224c05": "「復次，尼拘陀！汝等修行，若於如來、或於如",
    "T01n0011_002:0224c06": "來弟子之所，詢問正法。時，佛如來，正以一",
    "T01n0011_002:0224c07": "心，善為開說，決定如應，除遣所疑。而汝等",
    "T01n0011_002:0224c08": "輩，乃以外論而來指說，互相違背，欲奪其",
    "T01n0011_002:0224c09": "理，返謂所問不正分別。尼拘陀！此即是為汝",
    "T01n0011_002:0224c10": "所修行煩惱隨增。",
    "T01n0011_002:0224c11": "「復次，尼拘陀！汝等修行，知佛如來、或如來",
    "T01n0011_002:0224c12": "弟子，實有最上增勝功德，所應敬仰而不",
    "T01n0011_002:0224c13": "敬仰。尼拘陀！此即是為汝所修行煩惱隨增。",
    "T01n0011_002:0224c14": "「復次，尼拘陀！有修行者，於饒益事，或生厭",
    "T01n0011_002:0224c15": "離；或損害事，不起厭離。汝等以是二事中，",
    "T01n0011_002:0224c16": "若於損害事，不生厭離者。尼拘陀！此即是為",
    "T01n0011_002:0224c17": "汝所修行煩惱隨增。",
    "T01n0011_002:0224c18": "「復次，尼拘陀！汝等修行，謂起慢相，有所表",
    "T01n0011_002:0224c19": "示，我能修行。尼拘陀！此即是為汝所修行煩",
    "T01n0011_002:0224c20": "惱隨增。",
    "T01n0011_002:0224c21": "「復次，尼拘陀！汝等修行，或得珍妙飲食，耽",
    "T01n0011_002:0224c22": "著其味，而生簡別：『我此所樂，我此不樂。若",
    "T01n0011_002:0224c23": "所樂者，我即可受。』由是取著，隨生耽染，以",
    "T01n0011_002:0224c24": "耽染故，隱覆過失，是故勝慧，不得出離。所",
    "T01n0011_002:0224c25": "餘飲食，若不樂者，猶故貪惜，俛仰而捨。尼",
    "T01n0011_002:0224c26": "拘陀！此即是為汝所修行煩惱隨增。",
    "T01n0011_002:0224c27": "「復次，尼拘陀！汝等修行，於深隱處，以如善",
    "T01n0011_002:0224c28": "相，寂然而坐，有來問言：『汝於何法，而能解",
    "T01n0011_002:0224c29": "了？復於何法，而不解了？』而汝等輩，於所了",
    "T01n0011_002:0225a01": "處，言我不解；於不了處，而言我解。如是多",
    "T01n0011_002:0225a02": "種，皆謂正知，起諸妄語。尼拘陀！此即是為",
    "T01n0011_002:0225a03": "汝所修行煩惱隨增。",
    "T01n0011_002:0225a04": "「復次，尼拘陀！汝等修行，常時發起忿恚尤蛆。",
    "T01n0011_002:0225a05": "尼拘陀！此即是為汝所修行煩惱隨增。",
    "T01n0011_002:0225a06": "「復次，尼拘陀！汝等修行，於一切處，無慚無",
    "T01n0011_002:0225a07": "愧。尼拘陀！此即是為汝所修行煩惱隨增。",
    "T01n0011_002:0225a08": "「復次，尼拘陀！汝等修行，常起懈怠及劣精進。",
    "T01n0011_002:0225a09": "尼拘陀！此即是為汝所修行煩惱隨增。",
    "T01n0011_002:0225a10": "「復次，尼拘陀！汝等修行，而常失念，及不正",
    "T01n0011_002:0225a11": "知。尼拘陀！此即是為汝所修行煩惱隨增。",
    "T01n0011_002:0225a12": "「復次，尼拘陀！汝等修行，其心散亂，諸根減",
    "T01n0011_002:0225a13": "劣。尼拘陀！此即是為汝所修行煩惱隨增。",
    "T01n0011_002:0225a14": "「復次，尼拘陀！汝等修行，起於損害，堅固前心，",
    "T01n0011_002:0225a15": "不求出離，一向自見，於此等法，實生取著。尼",
    "T01n0011_002:0225a16": "拘陀！此即是為汝所修行煩惱隨增。",
    "T01n0011_002:0225a17": "「復次，尼拘陀！汝等修行，邪見深厚，行顛倒",
    "T01n0011_002:0225a18": "法。尼拘陀！此即是為汝所修行煩惱隨",
    "T01n0011_002:0225a19": "增。",
    "T01n0011_002:0225a20": "「復次，尼拘陀！汝等修行，於無邊際，計為有",
    "T01n0011_002:0225a21": "邊，起見亦然。尼拘陀！此即是為汝所修行",
    "T01n0011_002:0225a22": "煩惱隨增。",
    "T01n0011_002:0225a23": "「復次，尼拘陀！汝等修行，常起貪愛及瞋恚心。",
    "T01n0011_002:0225a24": "尼拘陀！此即是為汝所修行煩惱隨增。",
    "T01n0011_002:0225a25": "「復次，尼拘陀！汝等修行，於諸所行，愚癡暗",
    "T01n0011_002:0225a26": "鈍。尼拘陀！此即是為汝所修行煩惱隨增。",
    "T01n0011_002:0225a27": "「復次，尼拘陀！汝等修行，不能聽受，既如聾",
    "T01n0011_002:0225a28": "者，無所說示，又類啞羊。尼拘陀！此即是",
    "T01n0011_002:0225a29": "為汝所修行煩惱隨增。",
    "T01n0011_002:0225b01": "「復次，尼拘陀！汝等修行，樂作罪業，又樂親",
    "T01n0011_002:0225b02": "近作罪業者，為他惡友之所繫屬，及為攝伏。",
    "T01n0011_002:0225b03": "尼拘陀！此即是為汝所修行煩惱隨增。",
    "T01n0011_002:0225b04": "「復次，尼拘陀！汝等修行，起增上慢，計有得",
    "T01n0011_002:0225b05": "想，未見謂見，未作謂作，未得謂得，未知謂",
    "T01n0011_002:0225b06": "知，未證謂證。尼拘陀！此即是為汝所修行",
    "T01n0011_002:0225b07": "煩惱隨增。尼拘陀！於汝意云何？如上所說，",
    "T01n0011_002:0225b08": "諸煩惱法，彼有一類修行之者，具是事邪？」",
    "T01n0011_002:0225b09": "尼拘陀梵志白佛言：「沙門瞿曇！豈獨一類修",
    "T01n0011_002:0225b10": "行之者，具是煩惱？如我意者，其數甚多。」",
    "T01n0011_002:0225b11": "佛告尼拘陀梵志言：「如我上說，汝等修行，",
    "T01n0011_002:0225b12": "為欲彰其修行功業。以我修成如是行故，令",
    "T01n0011_002:0225b13": "彼國王、大臣、剎帝利、婆羅門等，尊重恭敬，",
    "T01n0011_002:0225b14": "供養於我。尼拘陀！汝等若或如是為欲彰其",
    "T01n0011_002:0225b15": "修行功業，令彼國王、大臣等，恭敬供養，乃",
    "T01n0011_002:0225b16": "至起增上慢。計有得想，未見謂見，未作謂",
    "T01n0011_002:0225b17": "作，未知謂知，未得謂得，未證謂證。此如是",
    "T01n0011_002:0225b18": "等，皆不清淨，一切悉為煩惱隨增，當知皆",
    "T01n0011_002:0225b19": "是染分所攝。尼拘陀！於汝意云何？如我上",
    "T01n0011_002:0225b20": "說，如是等事，如是修行，謂得出離清淨邪？",
    "T01n0011_002:0225b21": "得最上潔白邪？得真實邪？得清淨真實中",
    "T01n0011_002:0225b22": "住邪？」尼拘陀梵志白佛言：「如是，如是。沙門",
    "T01n0011_002:0225b23": "瞿曇！如我等輩，如是修行，是得出離清淨，",
    "T01n0011_002:0225b24": "是得最上潔白，是得真實，是得清淨真實中",
    "T01n0011_002:0225b25": "住。」",
    "T01n0011_002:0225b26": "佛告尼拘陀梵志言：「我今為汝，如實而說。",
    "T01n0011_002:0225b27": "如汝向者問於我言：『沙門瞿曇！法律之中，",
    "T01n0011_002:0225b28": "以何法行，能令修聲聞行者到安隱地，止息",
    "T01n0011_002:0225b29": "內心，清淨梵行？』如是所問，乃為真實。當知",
    "T01n0011_002:0225c01": "聲聞止息處者，上中最上，極為高勝，是諸",
    "T01n0011_002:0225c02": "聖者止息之所。」",
    "T01n0011_002:0225c03": "爾時，諸梵志眾，咸共讚言：「奇哉！奇哉！沙門",
    "T01n0011_002:0225c04": "瞿曇！法律之中，所作清涼。」",
    "T01n0011_002:0225c05": "爾時，和合長者，聞是言已，知彼在會諸梵志",
    "T01n0011_002:0225c06": "眾，於佛世尊，少生向慕，即告尼拘陀梵志",
    "T01n0011_002:0225c07": "言：「尼拘陀！汝向所言，與佛世尊，互相議論，",
    "T01n0011_002:0225c08": "建立勝義。發一問端，而為叩擊，我應得勝，",
    "T01n0011_002:0225c09": "彼必墮負，如擊空瓶，易為破壞。汝今何故，",
    "T01n0011_002:0225c10": "不發問邪？」佛告尼拘陀梵志言：「於汝意云",
    "T01n0011_002:0225c11": "何？汝實曾發斯語言邪？」尼拘陀梵志白佛",
    "T01n0011_002:0225c12": "言：「沙門瞿曇！我實曾說如是語言。」佛告尼",
    "T01n0011_002:0225c13": "拘陀梵志言：「尼拘陀！汝豈不聞古師先德",
    "T01n0011_002:0225c14": "耆年宿舊智者所說，諸佛、如來、應供、正等正",
    "T01n0011_002:0225c15": "覺，亦如汝等，今時集會，高舉其聲，發諸",
    "T01n0011_002:0225c16": "言論，所謂王論戰論盜賊之論、衣論食論",
    "T01n0011_002:0225c17": "婦女之論、酒論邪論繁雜之論，如是乃至海",
    "T01n0011_002:0225c18": "等相論邪？尼拘陀！或復曾聞古師所說，諸",
    "T01n0011_002:0225c19": "佛、如來、應供、正等正覺，如我今時，於曠野中，",
    "T01n0011_002:0225c20": "坐臥居止，遠離憒鬧，絕於人跡，寂守是相。",
    "T01n0011_002:0225c21": "身住一處，心不散亂，專注一境，如應所行",
    "T01n0011_002:0225c22": "邪？」尼拘陀梵志白佛言：「如是，瞿曇！我亦曾",
    "T01n0011_002:0225c23": "聞古師先德耆年宿舊智者所說，諸佛、如來、",
    "T01n0011_002:0225c24": "應供、正等正覺，非如我等，今時集會，高舉",
    "T01n0011_002:0225c25": "其聲，發諸言論。所謂王論戰論盜賊之論、",
    "T01n0011_002:0225c26": "衣論食論婦女之論、酒論邪論繁雜之論，如",
    "T01n0011_002:0225c27": "是乃至海等相論。我復曾聞古師所說，諸佛、",
    "T01n0011_002:0225c28": "如來、應供、正等正覺，如汝今時，於曠野中，",
    "T01n0011_002:0225c29": "坐臥居止，遠離憒鬧，絕於人跡，寂守是相。",
    "T01n0011_002:0226a01": "身住一處，心不散亂，專注一境，如應所行。」",
    "T01n0011_002:0226a02": "佛告尼拘陀梵志言：「尼拘陀！汝等昔聞古師",
    "T01n0011_002:0226a03": "說時，豈不作是思惟：『彼諸佛世尊，能隨宜說",
    "T01n0011_002:0226a04": "法，自覺悟已，復為他說覺悟之法；自解脫",
    "T01n0011_002:0226a05": "已，復為他說解脫之法；自安隱已，復為他",
    "T01n0011_002:0226a06": "說安隱之法。自得涅槃已，復為他說涅槃之",
    "T01n0011_002:0226a07": "法。』尼拘陀！汝等爾時而返謂言：『沙門瞿曇",
    "T01n0011_002:0226a08": "作如是說，於師法事業，有所分別。』又復說",
    "T01n0011_002:0226a09": "言：『沙門瞿曇作如是說，於寂靜住事業有",
    "T01n0011_002:0226a10": "所分別。』又復說言：『沙門瞿曇作如是說，彼",
    "T01n0011_002:0226a11": "尼拘陀師法之中，罪不善法，有所合集。』又",
    "T01n0011_002:0226a12": "復說言：『沙門瞿曇作如是說，彼尼拘陀師",
    "T01n0011_002:0226a13": "法之中，多種善法，有所離散。』又復說言：『沙",
    "T01n0011_002:0226a14": "門瞿曇作如是說，為欲宣示彼因緣事。』此",
    "T01n0011_002:0226a15": "如是等多種言說，不應如是見。「尼拘陀！何",
    "T01n0011_002:0226a16": "故不應如是見邪？謂以彼諸師法、彼諸所行，",
    "T01n0011_002:0226a17": "乃至彼諸因緣事等，皆悉有異。尼拘陀！是",
    "T01n0011_002:0226a18": "故，我不說彼師法事業，亦不說彼寂靜住事",
    "T01n0011_002:0226a19": "業，亦不說彼師法之中罪不善法有所合集，",
    "T01n0011_002:0226a20": "亦不說彼師法之中多種善法有所離散，亦",
    "T01n0011_002:0226a21": "不欲說彼因緣事。「尼拘陀！我常作是說：『或",
    "T01n0011_002:0226a22": "有正士，不諂不曲，及不虛誑，正修行者，我",
    "T01n0011_002:0226a23": "即為彼說法教示，如應開導。令彼正士，如",
    "T01n0011_002:0226a24": "我正說及正教示，於七年中，或復六年，五",
    "T01n0011_002:0226a25": "四三二一年之中，一向不亂，離諸熱惱，清",
    "T01n0011_002:0226a26": "淨身心，專注趣求。我說是人，見法知法，超",
    "T01n0011_002:0226a27": "初二果，直進第三有餘依位阿那含果。』",
    "T01n0011_002:0226a28": "「復次，尼拘陀！我常作是說：『或有正士，不諂",
    "T01n0011_002:0226a29": "不曲，及不虛誑，正修行者，我即為彼，說法",
    "T01n0011_002:0226b01": "教示，如應開導。令彼正士，如我正說及正",
    "T01n0011_002:0226b02": "教示，於七月中，或復六月，五四三二一月",
    "T01n0011_002:0226b03": "半月，一向不亂，離諸熱惱，清淨身心，專注",
    "T01n0011_002:0226b04": "趣求。我說是人，見法知法，超初二果，直進",
    "T01n0011_002:0226b05": "第三有餘依位阿那含果。』",
    "T01n0011_002:0226b06": "「復次，尼拘陀！我常作是說：『或有正士，不諂",
    "T01n0011_002:0226b07": "不曲，及不虛誑，正修行者，我即為彼，說法",
    "T01n0011_002:0226b08": "教示，如應開導。令彼正士，如我正說及正",
    "T01n0011_002:0226b09": "教示，於七日中，或復六日，五四三二一日",
    "T01n0011_002:0226b10": "半日，乃至食前食後，一向不亂，離諸熱惱，",
    "T01n0011_002:0226b11": "清淨身心，專注趣求。我說是人，見法知法，",
    "T01n0011_002:0226b12": "超初二果，直進第三有餘依位阿那含果。』」",
    "T01n0011_002:0226b13": "爾時，世尊作是說時，會中所有諸梵志眾，",
    "T01n0011_002:0226b14": "障累深重，無所曉悟，身心惑亂，沈迷昏懵。",
    "T01n0011_002:0226b15": "彼諸辯才，不能施設，俛首寂然，憂思而住。",
    "T01n0011_002:0226b16": "爾時，世尊知是事已，顧謂和合長者言：「長",
    "T01n0011_002:0226b17": "者！今此等輩，誠為癡者。既昧見聞，復絕言",
    "T01n0011_002:0226b18": "說，如人以物自杜其口。罪垢斯深，是大魔",
    "T01n0011_002:0226b19": "事。彼等不能於佛如來發是問言：『而汝沙門，",
    "T01n0011_002:0226b20": "法律之中，以何法行，能令修聲聞行者，到",
    "T01n0011_002:0226b21": "安隱地，止息內心，清淨梵行？』」",
    "T01n0011_002:0226b22": "爾時，世尊乃為和合長者，隨應說法示教利",
    "T01n0011_002:0226b23": "喜已，身放光明，廣大熾盛，普徧照耀。即於",
    "T01n0011_002:0226b24": "會中，踴身虛空，還迦蘭陀竹林精舍。",
    "T01n0011_002:0226b25": "佛說尼拘陀梵志經卷下"
}