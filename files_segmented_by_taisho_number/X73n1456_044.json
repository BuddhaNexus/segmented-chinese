{
    "X73n1456_044:0762a06": "憨山老人夢遊集卷第四十四",
    "X73n1456_044:0762a08": "侍　者　　福　善　日錄",
    "X73n1456_044:0762a09": "門　人　　通　炯　編輯",
    "X73n1456_044:0762a10": "嶺南弟子　劉起相　重較",
    "X73n1456_044:0762a11": "大學綱目決疑題辭",
    "X73n1456_044:0762a12": "余十九棄筆研。三十入山絕文字。五十被譴。蒙　恩",
    "X73n1456_044:0762a13": "放嶺外。於今十四年矣。往來持鉢五羊。諸子謬推為",
    "X73n1456_044:0762a14": "知言。時時過從問道。余卒無以應。若虗來實往。愧矣",
    "X73n1456_044:0762a15": "愧矣。間有以禪視者。余則若啞人喫黃檗耳。己酉秋",
    "X73n1456_044:0762a16": "日。偶乞食來。諸子具香齋於法社。余得捧腹。是諸子",
    "X73n1456_044:0762a17": "果我也。食訖。請益。余但吐粥飯氣耳。含羞而別。舟還",
    "X73n1456_044:0762a18": "曹溪。思諸子飽我。非一日矣。竟莫醻嘗。有以顏子問",
    "X73n1456_044:0762a19": "仁章請者。余咿嗚而已。即有言不能徧。徧亦不能盡。",
    "X73n1456_044:0762a20": "而求悅可眾心者。談不易也。以諸子之食難消。腹猶",
    "X73n1456_044:0762a21": "果然。舟中睡足。聞侍者讀大學。聒我疑焉。因取經一",
    "X73n1456_044:0762a22": "章。按綱目。設問答以自決。且引顏子問仁章。以參會",
    "X73n1456_044:0762a23": "之。如鼓刀然。兩半餉而卒業。讀之不成句。非文也。諦",
    "X73n1456_044:0762a24": "思自幼讀孔子書。求直指心法。獨授顏子以真傳的",
    "X73n1456_044:0762b01": "訣。餘則引而不發。向不知聖人心印。盡揭露於二百",
    "X73n1456_044:0762b02": "五言之間。微矣微矣。豈無目耶。嗟嗟。余年六十四矣。",
    "X73n1456_044:0762b03": "而今乃知。可謂晚矣。恐其死也。終於冺冺。故急以告",
    "X73n1456_044:0762b04": "諸子。諸子年或過余半。未半者。幸而聞此。可謂蚤矣。",
    "X73n1456_044:0762b05": "如良馬見鞭影。一息千里。有若鵝王擇乳。豈不以此",
    "X73n1456_044:0762b06": "為粥飯氣耶。是特有感於一飯而發。願諸子持此以",
    "X73n1456_044:0762b07": "餉天下之餓者。非敢言博施也。己酉中秋前二日。方",
    "X73n1456_044:0762b08": "外悳清書於須陽峽之舟中。",
    "X73n1456_044:0762b09": "大學之道在明明悳在親民在止於至善",
    "X73n1456_044:0762b10": "大學者。謂此乃沒量大人之學也。道字。猶方法也。以",
    "X73n1456_044:0762b11": "天下人見的小。都是小人。不得稱為大人者。以所學",
    "X73n1456_044:0762b12": "的都是小方法。即如諸子百家。奇謀異數。不過一曲",
    "X73n1456_044:0762b13": "之見。縱學得成。只成得個小人。若肯反求自己本有",
    "X73n1456_044:0762b14": "心性。一旦悟了。當下便是大人。以所學者大。故曰大",
    "X73n1456_044:0762b15": "學。大學方法不多些子。不用多知多見。只是三件事",
    "X73n1456_044:0762b16": "便了。第一要悟得自己心體。故曰在明明悳。其次要",
    "X73n1456_044:0762b17": "使天下人。個個都悟得與我一般。大家都不是舊時",
    "X73n1456_044:0762b18": "知見。斬新作一番事業。無人無我。共享太平。故曰在",
    "X73n1456_044:0762b19": "親民。其次為己為民。不可草草半途而止。大家都要",
    "X73n1456_044:0762b20": "做到徹底處。方纔罷手。故曰在止於至善。果能學得",
    "X73n1456_044:0762b21": "者三件事。便是大人　兩個明字。要理會得有分曉。",
    "X73n1456_044:0762b22": "且第二個明字。乃光明之明。是指自己心體。第一個",
    "X73n1456_044:0762b23": "明字。有兩意。若就明悳上說自己工夫。便是悟明之",
    "X73n1456_044:0762b24": "明。謂明悳是我本有之性。但一向述而不知。恰是一",
    "X73n1456_044:0762c01": "個迷人。只說自家沒了頭。馳求不得。一日忽然省了。",
    "X73n1456_044:0762c02": "當下知得本頭自在。原不曾失。人人自性本來光明",
    "X73n1456_044:0762c03": "廣大自在。不少絲毫。但自己迷了。都向外面他家屋",
    "X73n1456_044:0762c04": "裏討分曉。件件去學他說話。將謂學得的有用。若一",
    "X73n1456_044:0762c05": "旦悟了自己本性光光明明。一些不欠缺。此便是悟",
    "X73n1456_044:0762c06": "明了自己本有之明悳。故曰明明悳。悟得明悳。立地",
    "X73n1456_044:0762c07": "便是聖人。此就工夫為己分上說。若就親民分上說。",
    "X73n1456_044:0762c08": "第一個明字。乃是昭明之明。乃曉諭之意。又是揭示",
    "X73n1456_044:0762c09": "之義。如揭日月於中天。即是大明之明。二意都要透",
    "X73n1456_044:0762c10": "徹　問。如何是至善。答。自古以來。人人知見。只曉得",
    "X73n1456_044:0762c11": "在善惡兩條路上走。只管教人改惡遷善。此是舊來",
    "X73n1456_044:0762c12": "知見。有何奇特。殊不知善惡兩頭。乃是外來的對待",
    "X73n1456_044:0762c13": "之法。與我自性本體。了不干涉。所以世人作惡的可",
    "X73n1456_044:0762c14": "改為善。則善人可變而為惡。足見善不足恃也。以善",
    "X73n1456_044:0762c15": "不到至處。雖善不善。故學人站立不住。以不是到家",
    "X73n1456_044:0762c16": "去處。非可止之地。以此看來。皆是舊日知見習氣耳。",
    "X73n1456_044:0762c17": "今言至善。乃是悟明自性本來無善無惡之真體。只",
    "X73n1456_044:0762c18": "是一段光明。無內無外。無古無今。無人無我。無是無",
    "X73n1456_044:0762c19": "非。所謂獨立而不改。此中一點著不得。蕩無纖塵。若",
    "X73n1456_044:0762c20": "以善破惡。惡去善存。此猶隔一層。即此一善字。原是",
    "X73n1456_044:0762c21": "客塵。不是本主。故不是至極可止之地。只須善惡兩",
    "X73n1456_044:0762c22": "忘。物我迹絕。無依倚。無明昧。無去來。不動不搖。方為",
    "X73n1456_044:0762c23": "到家時節。到此。在己不見有可明之悳在民不見有",
    "X73n1456_044:0762c24": "可新之民。渾然一體。乃是大人境界。無善可名。乃名",
    "X73n1456_044:0763a01": "至善。知此始謂知止。",
    "X73n1456_044:0763a02": "知止而後有定定而后能靜　　一節",
    "X73n1456_044:0763a03": "定字。乃指自性本體。寂然不動。湛然常定。不待習而",
    "X73n1456_044:0763a04": "后定者。但學人不達本體本來常定。乃去修習強要",
    "X73n1456_044:0763a05": "去定。只管將生平所習知見。在善惡兩頭。生滅心上",
    "X73n1456_044:0763a06": "求定。如猢孫入布袋。水上按葫蘆。似此求定。窮年也",
    "X73n1456_044:0763a07": "不得定。何以故。病在用生滅心。存善惡見。不達本體。",
    "X73n1456_044:0763a08": "專與妄想打交滾。所謂認賊為子。大不知止耳。苟能",
    "X73n1456_044:0763a09": "了達本體。當下寂然。此是自性定。不是強求得的定。",
    "X73n1456_044:0763a10": "只如六祖大師。開示學人用心云。不思善。不思惡。如",
    "X73n1456_044:0763a11": "何是上座本來面目。學人當下一刀兩段。立地便見",
    "X73n1456_044:0763a12": "自性。狂心頓歇。此後再不別求。始悟自家一向原不",
    "X73n1456_044:0763a13": "曾動。此便是知止而后有定的樣子。又云。汝但善惡",
    "X73n1456_044:0763a14": "都莫思量。自然得見心體。此便是知止的樣子。所以",
    "X73n1456_044:0763a15": "學人貴要知止。知止自然定　靜字與定字不同。定",
    "X73n1456_044:0763a16": "是自性定體。此靜乃是對外面擾擾不靜說。與定體",
    "X73n1456_044:0763a17": "遠甚。何也。以學人一向妄想紛飛。心中不得暫息。只",
    "X73n1456_044:0763a18": "管在知見上強勉遏捺。將心主靜。不知求靜愈切。而",
    "X73n1456_044:0763a19": "亂想益熾。必不能靜。何以故。蓋為將心覓心。轉覓轉",
    "X73n1456_044:0763a20": "遠。如何得一念休息耶。以從外求入。如人叫門不開。",
    "X73n1456_044:0763a21": "翻與守門人作鬧。鬧到卒底。若真主人不見面。畢竟",
    "X73n1456_044:0763a22": "打鬧不得休息。若得主人從中洞開重門。則守門者",
    "X73n1456_044:0763a23": "亦疾走無影。而求入者真見主人。則求見之心。亦歇",
    "X73n1456_044:0763a24": "滅無有矣。此謂狂心歇處為靜耳。若不真見本體。到",
    "X73n1456_044:0763b01": "底決不能靜。故曰定而后能靜　安字。乃是安穩平",
    "X73n1456_044:0763b02": "貼之義。又如安命之安。謂自足而不求餘也。因一向",
    "X73n1456_044:0763b03": "求靜不得。雜念紛紛。馳求不息。此心再無一念之安。",
    "X73n1456_044:0763b04": "而今既悟本體。馳求心歇。自性具足。無欠無餘。安安",
    "X73n1456_044:0763b05": "貼貼。快活自在。此等安閒快活。乃是狂心歇處而得。",
    "X73n1456_044:0763b06": "故曰靜而後能安　慮字不是妄想思慮之慮。亦不",
    "X73n1456_044:0763b07": "是憂慮之慮。乃是不慮之慮。故曰。易無思也。無慮也。",
    "X73n1456_044:0763b08": "寂然不動。感而遂通天下之故。又曰百慮而一致。又",
    "X73n1456_044:0763b09": "曰。不慮而徧。正是者個慮字。謂未悟時。專在妄想思",
    "X73n1456_044:0763b10": "慮上求。即一件事。千思萬慮。到底沒用。也慮不到。多",
    "X73n1456_044:0763b11": "思多慮。於心轉見不安。今既悟明此心安然自在。舉",
    "X73n1456_044:0763b12": "心動念。圓滿洞達。天下事物了然目前。此等境界不",
    "X73n1456_044:0763b13": "是聰明知見算計得的。乃是自心本體光明炤耀。自",
    "X73n1456_044:0763b14": "然具足的。故曰安而後能慮　得字。不是得失之得。",
    "X73n1456_044:0763b15": "乃是不滲漏之義。聖人泛應曲當。羣情畢炤。一毫不",
    "X73n1456_044:0763b16": "謬。徹見底原。一一中節。故謂之得。非是有所得也。初",
    "X73n1456_044:0763b17": "未明明悳時。專用妄想思慮。計較籌度。縱是也不得。",
    "X73n1456_044:0763b18": "何以故。非真實故。今以自性光明。齊觀竝炤。羣情異",
    "X73n1456_044:0763b19": "態。通歸一理。故能曲成而不遺。此非有所得。蓋以不",
    "X73n1456_044:0763b20": "慮之慮。無得之得。故曰慮而后能得。言非偶爾合節。",
    "X73n1456_044:0763b21": "特由慮而合故。",
    "X73n1456_044:0763b22": "古之欲明明德於天下者　　一節",
    "X73n1456_044:0763b23": "此釋上本末先后之序。以驗明明德親民之實效也。",
    "X73n1456_044:0763b24": "就成己工夫上說。則以明明悳為本。新民為末。蓋從",
    "X73n1456_044:0763c01": "根本說到枝末上去。今就成物上說。故從枝末倒說",
    "X73n1456_044:0763c02": "到根本處來。以前從一心知止上。做到慮而能得。到",
    "X73n1456_044:0763c03": "此則天下事物。皆歸我方寸矣。今欲要以我既悟之",
    "X73n1456_044:0763c04": "明悳。以揭示天下之人。願使人人共悟。蓋欲字即是",
    "X73n1456_044:0763c05": "願力。謂我今既悟此明悳之性。此性乃天下人均賦",
    "X73n1456_044:0763c06": "共稟者。豈忍自知而棄人哉。故我願揭示與天下之",
    "X73n1456_044:0763c07": "人。使其同悟同證。但恐負此願者。近於迂濶。難取速",
    "X73n1456_044:0763c08": "效。且天下至廣。豈可一蹴而徧。故姑且先從一國做",
    "X73n1456_044:0763c09": "將去。所謂知遠之近。若一國見效。則天下易化矣。昔",
    "X73n1456_044:0763c10": "堯都平陽。舜宅百揆。湯七十里。文王百里。皆古之欲",
    "X73n1456_044:0763c11": "明明悳於天下之君也。孰不從願力來。余故曰。欲願",
    "X73n1456_044:0763c12": "力也　身為天下國家之本。經文向後。總歸結在修",
    "X73n1456_044:0763c13": "身上。可見修身是要緊的事。而此一件事。最難理會。",
    "X73n1456_044:0763c14": "豈是將者血肉之軀。束斂得謹慎端莊。如童子見先",
    "X73n1456_044:0763c15": "生時。即此就可治國乎。豈是身上件件做得模樣好",
    "X73n1456_044:0763c16": "看。如戲場上子弟相似。即此可以平天下乎。故修身",
    "X73n1456_044:0763c17": "全在心上工夫說。只如顏子問仁。孔子告以克己復",
    "X73n1456_044:0763c18": "禮為仁。此正是真正修身的樣子。隨告之曰。一日克",
    "X73n1456_044:0763c19": "己復禮。天下歸仁。此便是真正治國平天下的實事。",
    "X73n1456_044:0763c20": "若不信此段克己是修身實事。如何顏子請問其目。",
    "X73n1456_044:0763c21": "孔子便告之以四勿乎。且四勿。皆修身之事也。克己",
    "X73n1456_044:0763c22": "乃心地為仁之工夫也。克己為仁。即明明悳也。天下",
    "X73n1456_044:0763c23": "歸仁。即新民也。為仁由己。此己乃真己。即至善之地。",
    "X73n1456_044:0763c24": "故顏子隳聰明。黜肢體。心齋坐忘。皆由己之實效。至",
    "X73n1456_044:0764a01": "善之地也。夫人之一身作障礙者。見聞知覺而已。所",
    "X73n1456_044:0764a02": "謂視聽言動。皆古今天下。人人舊有之知見。為仁須",
    "X73n1456_044:0764a03": "是把舊日的知見一切盡要剗去。重新別做一番生",
    "X73n1456_044:0764a04": "涯始得。不是夾帶著舊日宿習之見。可得而入。以舊",
    "X73n1456_044:0764a05": "日的見聞知覺。都是非禮。雜亂顛倒。一毫用不著。故",
    "X73n1456_044:0764a06": "剜心摘膽。拈出箇勿字。勿是禁令驅逐之詞。謂只將",
    "X73n1456_044:0764a07": "舊日的視聽言動。盡行屏絕。全不許再犯。再犯即為",
    "X73n1456_044:0764a08": "賊矣。此最嚴禁之令也。顏子一聞。當下便領會。遂將",
    "X73n1456_044:0764a09": "聰明隳了。將肢體黜了。一切屏去。單單坐。坐而忘。忘",
    "X73n1456_044:0764a10": "到無可忘處。翻身跳將起來。一切見聞知覺。全不似",
    "X73n1456_044:0764a11": "舊時的人。乃是從新自己別修造出一箇人身來一",
    "X73n1456_044:0764a12": "般。如此豈不是新人耶。自己既新。就推此新以化民。",
    "X73n1456_044:0764a13": "而民無不感化而新之者。此所謂一日克己復禮。天",
    "X73n1456_044:0764a14": "下歸仁。正修身之效也。不如此。何以修身為治國平",
    "X73n1456_044:0764a15": "天下之本耶　心乃本體。為主。意乃妄想思慮。屬客。",
    "X73n1456_044:0764a16": "此心意之辨也。今要心正。須先將意根下一切思慮",
    "X73n1456_044:0764a17": "妄想。一齊斬斷。如斬亂絲。一念不生。則心體純一無",
    "X73n1456_044:0764a18": "妄。故謂之賊。蓋心邪由意不誠。今意地無妄。則心自",
    "X73n1456_044:0764a19": "正矣。故曰。欲正其心。先誠其意　知與意。又真妄之",
    "X73n1456_044:0764a20": "辨也。意乃妄想。知屬真知。真知即本體之明悳。一向",
    "X73n1456_044:0764a21": "被妄想障蔽。不得透露。故真知暗昧受屈。而妄想專",
    "X73n1456_044:0764a22": "權。譬如權奸挾天子以令諸侯。如今要斬奸邪。必請",
    "X73n1456_044:0764a23": "上方之劒。非真命不足以破僭竊。故曰。欲誠其意。先",
    "X73n1456_044:0764a24": "致其知。知乃真主。一向昏迷不覺。今言致者。猶達也。",
    "X73n1456_044:0764b01": "譬如忠臣志欲除奸。不敢自用。必先致奸邪之狀。達",
    "X73n1456_044:0764b02": "於其主。使其醒悟。故謂之致。若真主一悟。則奸邪自",
    "X73n1456_044:0764b03": "不容其作祟矣。故曰。欲誠其意。先致其知　物即外",
    "X73n1456_044:0764b04": "物。一向與我作對者。乃見聞知覺視聽言動所取之",
    "X73n1456_044:0764b05": "境。知即真知。乃自體本明之智光。此一知字。是迷悟",
    "X73n1456_044:0764b06": "之原。以迷則內變真知為妄想。故意不誠。不誠故不",
    "X73n1456_044:0764b07": "明。外取真境為可欲。故物不化。不化故為礙。是則此",
    "X73n1456_044:0764b08": "一知字。為內外心境。真妄迷悟之根宗。古人云。知之",
    "X73n1456_044:0764b09": "一字。眾妙之門。眾禍之門是也。今撥亂反正。必內仗",
    "X73n1456_044:0764b10": "真知之力。以破妄想。外用真知之炤。以融妄境。格即",
    "X73n1456_044:0764b11": "禹格三苗之格。謂我以至誠感通。彼即化而歸我。所",
    "X73n1456_044:0764b12": "謂至誠貫金石。感豚魚。格也。且知有真妄不同。故用",
    "X73n1456_044:0764b13": "亦異。而格亦有二。以妄知用妄想。故物與我相扞格。",
    "X73n1456_044:0764b14": "此格為鬬格之格。如云與接為搆。日與心鬬是也。以",
    "X73n1456_044:0764b15": "真知用至誠。故物與我相感通。此格乃感格之格。如",
    "X73n1456_044:0764b16": "云格其非心是也。且如驢鳴蛙噪窗前草。皆聲色之",
    "X73n1456_044:0764b17": "境。與我作對為扞格。而宋儒有聞驢鳴蛙噪。見窗前",
    "X73n1456_044:0764b18": "草而悟者。聲色一也。向之與我扞格者。今則化為我",
    "X73n1456_044:0764b19": "心之妙境矣。物化為知。與我為一。其為感格之格。復",
    "X73n1456_044:0764b20": "何疑　問。真知無物可對。如何感格於物。答。真知其",
    "X73n1456_044:0764b21": "實內外洞然。無物可對。而感物之理。最難措口。易曰。",
    "X73n1456_044:0764b22": "寂然不動。感而遂通天下之故。寂然不動。知體也。天",
    "X73n1456_044:0764b23": "下之故。外物也。感而遂通。格物也。感通云者。不是真",
    "X73n1456_044:0764b24": "知鑽到物裏去。以真知蕩然。無物當前故也。真妄心",
    "X73n1456_044:0764c01": "境。不容兩立。外物如黑暗。真知如白日。若白日一昇。",
    "X73n1456_044:0764c02": "羣暗頓滅。殆約消化處說感通耳。以暗感明。則明成",
    "X73n1456_044:0764c03": "暗。今以明感暗。則暗自謝而明獨立。故雖感而本不",
    "X73n1456_044:0764c04": "相到。而重在明也。物體本虗。以妄取著。故作障礙。今",
    "X73n1456_044:0764c05": "以真知獨炤。則解處洞然。無物可當情矣。以寂然不",
    "X73n1456_044:0764c06": "動之真知。達本來無物之幻物。斯則知不待感而自",
    "X73n1456_044:0764c07": "炤。物不待通而自融。兩不相解。微矣微矣。故學人獨",
    "X73n1456_044:0764c08": "貴在真知。真知一立。則明悳自明。元無一毫造作。大",
    "X73n1456_044:0764c09": "學工夫。所以言明。言知。而修齊治平。皆是物也。",
    "X73n1456_044:0764c10": "問。始綱領。說明悳。親民。止至善。分明是三件事。今條",
    "X73n1456_044:0764c11": "目上。只說明明悳於天下。終歸到致知格物上。若一",
    "X73n1456_044:0764c12": "件事。是何意。答。聖人此意最妙。千古無人會得。此中",
    "X73n1456_044:0764c13": "八件事。單單只重在一箇知字。此知字即明悳。乃本",
    "X73n1456_044:0764c14": "體也。前云。第一箇明字。有二意。吾向所解致知格物。",
    "X73n1456_044:0764c15": "乃用前悟明一意。工夫已在知止中。止字即寂然不",
    "X73n1456_044:0764c16": "動之知體。知止知字。即第一箇明字乃工夫。此一段",
    "X73n1456_044:0764c17": "已知致至極處。知體既極。則誠意正心修身之能事",
    "X73n1456_044:0764c18": "畢矣。如此則明悳與新民。分明兩事。今欲明明悳於",
    "X73n1456_044:0764c19": "天下。乃用第二揭示昭明之意。則致知格物。亦可就",
    "X73n1456_044:0764c20": "新民上說。且知止而后有定。是已立。謂知所止。則自",
    "X73n1456_044:0764c21": "己脚跟已立定矣。慮而后能得。是已達。謂已於一切",
    "X73n1456_044:0764c22": "事物。通達而不遺。目前無一毫障礙。則法法皆真。豈",
    "X73n1456_044:0764c23": "非已達耶。其所以立。所以達。皆仗真知之力也。故今",
    "X73n1456_044:0764c24": "做新民的工夫。就將我已悟之真知。致達於萬物之",
    "X73n1456_044:0765a01": "中。萬物既蒙我真知一炤。則如紅爐點雪。烈日消霜。",
    "X73n1456_044:0765a02": "不期化而自化矣。故云。致知在格物。物自化。故謂之",
    "X73n1456_044:0765a03": "格。彼物既格。則我之明悳。自然炤明於天下。民不期",
    "X73n1456_044:0765a04": "新而自新矣。所謂立人達人也。如此則明悳新民。只",
    "X73n1456_044:0765a05": "是一事。三綱領者。一而三。三而一也。故此八事。只了",
    "X73n1456_044:0765a06": "明明悳於天下一句。且從家國而後及天下者。知遠",
    "X73n1456_044:0765a07": "之近也。明甚　問。如何格物。就能平得天下。答。且道",
    "X73n1456_044:0765a08": "所格之物是何物。即天地萬物。盡在裏許。豈除了天",
    "X73n1456_044:0765a09": "地萬物外。別尋箇物來格耶。若格物平不得天下。如",
    "X73n1456_044:0765a10": "何孔子說一日克己復禮。天下歸仁。且道天下又是",
    "X73n1456_044:0765a11": "何物。歸仁畢竟歸向何處去。參參　問。致知格物。與",
    "X73n1456_044:0765a12": "克己復禮天下歸仁。如何消會。答。克己即致知。復禮",
    "X73n1456_044:0765a13": "即格物。天下歸仁即物格　問。學人不會。答。己是物。",
    "X73n1456_044:0765a14": "克是致知。復禮則己化。化己豈非格物耶。天下歸仁。",
    "X73n1456_044:0765a15": "何等太平氣象。是謂物格　問。正心致知。何辨。答。正",
    "X73n1456_044:0765a16": "心乃四勿。先將視聽言動。絕其非禮。但可修身正己。",
    "X73n1456_044:0765a17": "不能化物。若致知專在格物。則達人。其功最大。所以",
    "X73n1456_044:0765a18": "大學。重在致知　問。格物物格先後之旨。答。前八事",
    "X73n1456_044:0765a19": "著先字。總歸重在末後致知上此是說工夫。今從物",
    "X73n1456_044:0765a20": "格說至平天下。著後字。亦是提起知字。要顯向後七",
    "X73n1456_044:0765a21": "事。都是知字的效驗耳。學人要在此知字上著眼。前",
    "X73n1456_044:0765a22": "云。致知格物者。是感物以達其知。此格字。乃感格之",
    "X73n1456_044:0765a23": "格。今言物格而後知至者。是藉物以驗知體。意謂彼",
    "X73n1456_044:0765a24": "物。但有一毫不消化處。便是知不到至極處。必欲物",
    "X73n1456_044:0765b01": "消化盡了。纔極得此真知。如此則物格之格。乃來格",
    "X73n1456_044:0765b02": "之格。所謂神之格思的格字。正是天下歸仁之意。物",
    "X73n1456_044:0765b03": "都來格。方是知之效驗。所以格物。物格。學人須要討",
    "X73n1456_044:0765b04": "分曉。若物都來格了。則一路格去。直到天下平方纔",
    "X73n1456_044:0765b05": "罷手。聖人意旨了然明白。只是要真實工夫做出。乃",
    "X73n1456_044:0765b06": "見下落　問。自天子以至於庶人。壹是皆以修身為",
    "X73n1456_044:0765b07": "本。既云只一知字。如何歸到修身上。答。不從修身上",
    "X73n1456_044:0765b08": "做起。不道向虗空裏做。所以聖人分明示汝。克己復",
    "X73n1456_044:0765b09": "禮天下歸仁。以己即己身。乃是我最親之一物。比外",
    "X73n1456_044:0765b10": "物不同。克己乃是我致知先致在己身一物上。若將",
    "X73n1456_044:0765b11": "自己此物格了。然後格天地萬物。何難之有。故通以",
    "X73n1456_044:0765b12": "修身為本　問。格有三義。謂扞格。感格。來格。答。三義",
    "X73n1456_044:0765b13": "通由一人而發也。請以喻明。昔杞梁之妻善哭。夫死",
    "X73n1456_044:0765b14": "哭之。初哭則里人惡其聲。厭其人。故聞其哭則掩耳。",
    "X73n1456_044:0765b15": "見其人則閉目。以其哭。異乎人之哭也。其妻亦不以",
    "X73n1456_044:0765b16": "里人厭惡而不哭。哭之既久。里人不覺而哀痛之。亦",
    "X73n1456_044:0765b17": "哭。哭則忘其厭惡也。厭惡忘。則心轉而憐之矣。其妻",
    "X73n1456_044:0765b18": "亦不以其人憐己而不哭。終哭之不休。久則通里人",
    "X73n1456_044:0765b19": "人皆善哭矣。人人皆善哭。則忘其哀痛。而不見若人",
    "X73n1456_044:0765b20": "之為哭者。人人善哭。哭久則通里以成俗。俗成則人",
    "X73n1456_044:0765b21": "人皆謂自能哭矣。人人自能哭。則視杞梁之妻。猶夫",
    "X73n1456_044:0765b22": "人也。不異己而與之周旋密邇。則無不忘也。且杞梁",
    "X73n1456_044:0765b23": "之妻之哭。非哭其夫也。哭其天也。天乃終身所依賴",
    "X73n1456_044:0765b24": "者。失則不容不哭也。慟則終天之恨也。以知天不容",
    "X73n1456_044:0765c01": "己。故哭亦不已。奚以人厭惡而可已耶。藉使通里之",
    "X73n1456_044:0765c02": "人。日日而詢之。哭更哀也。殆非有意欲人憐己也。豈",
    "X73n1456_044:0765c03": "詢而能止之。即自刃在前。鼎鑊在後。威而止之不能",
    "X73n1456_044:0765c04": "也。何耶。以此天外無可哭者矣。初哭而人惡之者。以",
    "X73n1456_044:0765c05": "哭之痛。特異於人也。扞格也。哭久而人人皆痛者。以",
    "X73n1456_044:0765c06": "哭之痛。切於人心。故人人皆自痛。非痛杞也。感格也。",
    "X73n1456_044:0765c07": "蓋久而通里善哭以成俗。則不知哭痛自杞出。抑視",
    "X73n1456_044:0765c08": "梁妻直類己焉耳。斯則來格也。此言雖小。可以喻大。",
    "X73n1456_044:0765c09": "此　憨山大師所著大學綱領決疑也。大師居曹",
    "X73n1456_044:0765c10": "溪。章逢之士。多負筆問道。大師現舉子身而為說",
    "X73n1456_044:0765c11": "法。今年過吳門舉似謙益曰。老人遊戲筆墨。猶有",
    "X73n1456_044:0765c12": "童心。要非衲衣下事也。子其謂何。益聞張子韶少",
    "X73n1456_044:0765c13": "學於龜山。闚見未發之中。及造徑山。以格物物格",
    "X73n1456_044:0765c14": "宗旨。言下扣擊。頓領微旨。晚宋稱氣節者。皆首子",
    "X73n1456_044:0765c15": "韶。繇今觀之。子韶抗辨經筵。晚謫橫浦。執書倚立",
    "X73n1456_044:0765c16": "雙趺隱然。視少年氣節。殆如雪泥鴻爪。非有得於",
    "X73n1456_044:0765c17": "徑山之深。而能然乎。今之為子韶者。願力不同。其",
    "X73n1456_044:0765c18": "以世諦而宣正法。則一也。扁鵲聞秦人愛小兒。即",
    "X73n1456_044:0765c19": "為小兒醫。今世尚舉子。故大師現舉子身而為說",
    "X73n1456_044:0765c20": "法。何謂非衲衣下事乎。子韶嘗云。每聞徑山老人",
    "X73n1456_044:0765c21": "所舉因緣。如千門萬戶。一踏而開。今之舉子。能作",
    "X73n1456_044:0765c22": "如是觀。大師金剛眼睛。一一從筆頭點出矣。",
    "X73n1456_044:0765c23": "萬曆丁巳四月虞山幅巾弟子錢謙益焚香敬題",
    "X73n1456_044:0765c24": "憨山老人夢遊集卷第四十四"
}