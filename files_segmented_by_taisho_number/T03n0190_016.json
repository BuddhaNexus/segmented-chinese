{
    "T03n0190_016:0725c02": "佛本行集經卷第十六",
    "T03n0190_016:0725c04": "隋天竺三藏闍那崛多譯",
    "T03n0190_016:0725c05": "耶輸陀羅夢品下",
    "T03n0190_016:0725c06": "「爾時，國師有於一子，名優陀夷(隋言聰辯)，聰明智",
    "T03n0190_016:0725c07": "慧，眾論辯巧。時淨飯王即遣喚彼優陀夷來，",
    "T03n0190_016:0725c08": "來已王語作如是言：『汝優陀夷！黠慧多智，今",
    "T03n0190_016:0725c09": "可往侍悉達太子，以方便力，教我太子，令心",
    "T03n0190_016:0725c10": "安隱，愛樂宮中，勿使厭離捨欲出家。』時淨",
    "T03n0190_016:0725c11": "飯王更復召喚一切釋種眷屬聚集，而語之",
    "T03n0190_016:0725c12": "言：『汝等宗族！我意疑慮，悉達決定不住家居。汝",
    "T03n0190_016:0725c13": "等今者佐助於我，作何方便令其不離？』時諸",
    "T03n0190_016:0725c14": "釋種報大王言：『我等詳共守護太子，其有何",
    "T03n0190_016:0725c15": "力能強出家？』",
    "T03n0190_016:0725c16": "「爾時，淨飯王及諸釋種，於迦毘羅城東門外，",
    "T03n0190_016:0725c17": "安置五百勇健童子，善能用兵，巧解神射，多",
    "T03n0190_016:0725c18": "有方便，悉皆大力，猶如壯士，力敵少雙；一",
    "T03n0190_016:0725c19": "一童子，有五百車而自圍遶；一一車邊，復有",
    "T03n0190_016:0725c20": "五百勁捷壯夫，各各圍遶。如是次第，南西",
    "T03n0190_016:0725c21": "北門，亦復如是，乃至各有五百人防，如上所",
    "T03n0190_016:0725c22": "說。復有宿老諸釋大臣，悉皆各住十字街巷",
    "T03n0190_016:0725c23": "四衢道頭，遞共守護悉達太子。時，淨飯王別",
    "T03n0190_016:0725c24": "置五百最勝壯健諸釋侍官，其身悉皆帶持",
    "T03n0190_016:0725c25": "鎧甲，乘象乘馬，四面圍遶淨飯王宮，各各在",
    "T03n0190_016:0725c26": "於閤門內外，通夜持更。",
    "T03n0190_016:0725c27": "「爾時，國大夫人摩訶波闍波提憍曇彌，在於",
    "T03n0190_016:0725c28": "宮內，集聚婇女而語之言：『汝等當知！從今",
    "T03n0190_016:0725c29": "已去晝夜莫睡，將諸明寶，置高幢上，勿",
    "T03n0190_016:0726a01": "令夜暗。又復處處別然蘇油香燈蠟燭，",
    "T03n0190_016:0726a02": "恒教覆火，勿使滅無。諸門管鑰，好牢關閉，",
    "T03n0190_016:0726a03": "非時不得令人橫開。身體莊嚴，皆著瓔珞，各",
    "T03n0190_016:0726a04": "各連手，猶如鈎鎖相捉而住，圍遶太子，莫聽",
    "T03n0190_016:0726a05": "浪行。若執弓刀，或持叉棒，或拄戟槊，如是坐",
    "T03n0190_016:0726a06": "立，或執或對，種種器仗，晝夜用心，勿令不覺",
    "T03n0190_016:0726a07": "太子行動。彼若出家，我宮空虛，無可娛樂。』",
    "T03n0190_016:0726a08": "「時，優陀夷國師之子，侍衛太子，入儲宮內，見",
    "T03n0190_016:0726a09": "於太子住在殿中思惟而坐，宮內婇女皆",
    "T03n0190_016:0726a10": "悉默然。見如是已，語彼諸女，作如是言：『汝",
    "T03n0190_016:0726a11": "等一切巧解談論，語言戲謔，善承人意，變慼",
    "T03n0190_016:0726a12": "為歡，端正可怜，世間無比，各各自有如是",
    "T03n0190_016:0726a13": "[仁二+(敲高)]能，今日云何默然而住？可忘失耶如是",
    "T03n0190_016:0726a14": "功能？應當如彼北欝單越國土所作莊嚴之",
    "T03n0190_016:0726a15": "事。又復汝等！堪為北方毘沙門天護世大王",
    "T03n0190_016:0726a16": "而作妃后，況復人間宮內不堪？汝等婇女！",
    "T03n0190_016:0726a17": "豈可令此太子離慾？若如汝等！猶能令於真",
    "T03n0190_016:0726a18": "正聖人教行五慾，況復今日不能令此釋迦",
    "T03n0190_016:0726a19": "太子染著世間？汝等婇女！能作美言，迴怒令",
    "T03n0190_016:0726a20": "喜，巧取他心，婦人之身，所有方便，幻惑之",
    "T03n0190_016:0726a21": "術，假使女人亦能行慾，況復男兒不著汝",
    "T03n0190_016:0726a22": "等？若世間人，得共汝等同於一處，能不行",
    "T03n0190_016:0726a23": "慾，終無是處。』而說偈言：",
    "T03n0190_016:0726a24": "「『汝等婇女輩，　　大有方便力，",
    "T03n0190_016:0726a25": "　　巧能幻惑他，　　善示汝境界。",
    "T03n0190_016:0726a26": "　　假使離慾人，　　真正諸仙等，",
    "T03n0190_016:0726a27": "　　得見於汝者，　　必應生慾心。",
    "T03n0190_016:0726a28": "　　況復此太子，　　觀汝等娛樂，",
    "T03n0190_016:0726a29": "　　不能行五慾，　　終無有是處。』",
    "T03n0190_016:0726b01": "「如是汝等！自境界中巧解方便，我見汝等，",
    "T03n0190_016:0726b02": "具足皆有如是方便，而遂不能令王太子於",
    "T03n0190_016:0726b03": "汝等邊慾心染著，我甚不悅。汝等更可人人",
    "T03n0190_016:0726b04": "加意，出巧方便，而令悉達太子見已，於汝等",
    "T03n0190_016:0726b05": "邊別生慾心，勿令厭離。汝等婇女！可不聞",
    "T03n0190_016:0726b06": "乎？昔迦尸國有一仙人，名提波耶那(隋言埏上生)，",
    "T03n0190_016:0726b07": "被孫陀梨婬女誑惑。而彼仙人如天無異，諸",
    "T03n0190_016:0726b08": "天猶尚不能奈何？被孫陀梨婬女惑故，隨彼",
    "T03n0190_016:0726b09": "步行，來入城中。又復，往昔有一仙人，名為",
    "T03n0190_016:0726b10": "獨角仙人之子，生小已來，未經欲事。當於彼",
    "T03n0190_016:0726b11": "時，有一婬女，名曰商多(隋言寂定)，誑惑彼仙，遂令",
    "T03n0190_016:0726b12": "失禪及五神通。又復昔有仙人，名曰毘商蜜",
    "T03n0190_016:0726b13": "多(隋言化支)，多時苦行，經於十年，無所噉食。當",
    "T03n0190_016:0726b14": "於彼時，有一婬女，名彌迦那(隋言一者)，極大端正，",
    "T03n0190_016:0726b15": "彼仙亦復被其誑惑。諸如是等大神仙人，多",
    "T03n0190_016:0726b16": "有被於諸婬婦女之所誑惑，牽取教行世慾",
    "T03n0190_016:0726b17": "之事，況復今日悉達太子，盛壯少年，身體柔",
    "T03n0190_016:0726b18": "軟。大王之子善解諸事，汝等至心承事供",
    "T03n0190_016:0726b19": "奉，令於汝等生染著心，勿使其斷王之體胤。",
    "T03n0190_016:0726b20": "「彼等婇女，於國師子優陀夷邊聞是語已，向",
    "T03n0190_016:0726b21": "於太子，示現種種巧媚幻惑，令生增上勝妙",
    "T03n0190_016:0726b22": "欲心。或有婇女示現舞形，或有婇女出微妙",
    "T03n0190_016:0726b23": "聲唱頌歌讚，或作音樂，或出可笑奇異面形，",
    "T03n0190_016:0726b24": "或造百種語言辭句。或復有於太子之前示",
    "T03n0190_016:0726b25": "現逶迤巧妙行步，或復有將雜異種種妙好",
    "T03n0190_016:0726b26": "鮮華以奉太子，或作種種百和之香塗太子",
    "T03n0190_016:0726b27": "身，或於口中吹指造作種種鳥聲，或復諮白",
    "T03n0190_016:0726b28": "作如是言：『聖種王子！願聽我等所作種種世",
    "T03n0190_016:0726b29": "俗慾情語言謿調。』而王大子，在於宮內，",
    "T03n0190_016:0726c01": "聞如是等諸種慾戲，作是思惟：『世間之中，",
    "T03n0190_016:0726c02": "被於苦逼，所謂生老及病死等，惱患既然，",
    "T03n0190_016:0726c03": "不知厭離捨彼等苦，求歸依處。我今云何巧",
    "T03n0190_016:0726c04": "作方便，能捨此等世間諸苦生老病死？』又復",
    "T03n0190_016:0726c05": "彼等諸婇女輩，多種示現歌舞音聲，或復種",
    "T03n0190_016:0726c06": "種諸妙慾事，而彼悉達太子見已，不生希有",
    "T03n0190_016:0726c07": "戀著之心。時宮女中，有一婇女，自手將一末",
    "T03n0190_016:0726c08": "利華鬘，前出繫於太子頸下。而太子眼熟視",
    "T03n0190_016:0726c09": "不瞬，觀彼女人，即還自解末利華鬘，解已",
    "T03n0190_016:0726c10": "手持從窓牖中擲棄於外。「時國師子優陀夷",
    "T03n0190_016:0726c11": "見太子端坐正念思惟，不著世間有為境界，",
    "T03n0190_016:0726c12": "又不染愛妙色聲香，如是見已，其優陀夷，聰",
    "T03n0190_016:0726c13": "明智慧，巧解種種殊方善論，諫太子言：『大聖",
    "T03n0190_016:0726c14": "太子！我被大王勅來至此友娛太子，我今諮",
    "T03n0190_016:0726c15": "白，願太子聽，我以太子於世事中心意不動。』",
    "T03n0190_016:0726c16": "而說偈言：",
    "T03n0190_016:0726c17": "「『我略說友相，　　惡諫善勸行，",
    "T03n0190_016:0726c18": "　　厄難相救濟，　　是名真善友。』",
    "T03n0190_016:0726c19": "「時，優陀夷說此偈已，復作是言：『大聖太子！我",
    "T03n0190_016:0726c20": "今既是聖子之友，諸事好惡，須共平量；見異",
    "T03n0190_016:0726c21": "默然，而欲捨我，不名為友。是故我今欲向",
    "T03n0190_016:0726c22": "太子有所諮白，依如友心，唯願領納。太",
    "T03n0190_016:0726c23": "子！當今盛壯年少，我今觀看太子之心，不",
    "T03n0190_016:0726c24": "作善事，而欲捨離諸婇女等，嫌恨其邊，有",
    "T03n0190_016:0726c25": "何可惡？凡繫縛心，隨順是也，愛著之情，慾",
    "T03n0190_016:0726c26": "態為本，婦女之體，唯以丈夫敬重為歡。若",
    "T03n0190_016:0726c27": "太子心，必不愛著五慾之事，世間富貴榮華",
    "T03n0190_016:0726c28": "是難，但當以口美言善語，慰喻宮人，令其意",
    "T03n0190_016:0726c29": "悅。』而說偈言：",
    "T03n0190_016:0727a01": "「『婦人敬是樂，　　敬為樂最上，",
    "T03n0190_016:0727a02": "　　無敬唯有色，　　如樹無有花。』",
    "T03n0190_016:0727a03": "「爾時，太子從國師子優陀夷邊聞是語已，即",
    "T03n0190_016:0727a04": "作種種善巧語言哀愍之聲，猶如雲陰隱隱",
    "T03n0190_016:0727a05": "雷震微妙之聲，猶如善美和合音聲柔軟，報",
    "T03n0190_016:0727a06": "答優陀夷言：『汝優陀夷！我亦知汝，為我良",
    "T03n0190_016:0727a07": "朋，為我善友，好心開發，諫曉我意。我今亦",
    "T03n0190_016:0727a08": "知汝意向我親密厚重，我今亦不違逆汝心。",
    "T03n0190_016:0727a09": "汝今見我有如是過，我今順汝，但我非是不",
    "T03n0190_016:0727a10": "知世間五慾之樂，我觀世諦一切諸事，了",
    "T03n0190_016:0727a11": "達分明，我以世間無常敗壞，以是義故，此處",
    "T03n0190_016:0727a12": "可畏，心意不樂。』而說偈言：",
    "T03n0190_016:0727a13": "「『世榮雖快樂，　　有生老病死，",
    "T03n0190_016:0727a14": "　　此四種若無，　　我心誰不樂？』",
    "T03n0190_016:0727a15": "「是時，太子說是偈已，復更重語優陀夷言：『汝",
    "T03n0190_016:0727a16": "優陀夷！當觀於此諸婇女等，既被老奪盛壯",
    "T03n0190_016:0727a17": "色已，各各相覩，意不喜樂，況有癡人，欲於",
    "T03n0190_016:0727a18": "是處生愛樂心？』而說偈言：",
    "T03n0190_016:0727a19": "「『生老病死法，　　住此生老病，",
    "T03n0190_016:0727a20": "　　若住生樂心，　　共鳥獸無異。』",
    "T03n0190_016:0727a21": "「爾時，太子共國師子優陀夷等，往復來去言",
    "T03n0190_016:0727a22": "論之時，日遂至沒。太子既見日光沒已，便入",
    "T03n0190_016:0727a23": "宮中，共諸婇女，行於五慾快樂歡喜，相共",
    "T03n0190_016:0727a24": "聚集，圍遶而住。其太子妃耶輸陀羅，即於",
    "T03n0190_016:0727a25": "是夜便覺有娠。又當其夜，太子姨母，憍曇姓",
    "T03n0190_016:0727a26": "氏摩訶波闍波提，眠中夢見一白牛王，在於",
    "T03n0190_016:0727a27": "城中，揚聲吼喚，安庠而行，無有一人能當",
    "T03n0190_016:0727a28": "彼前而作障礙。又復其夜，淨飯大王，亦夢城",
    "T03n0190_016:0727a29": "內處中，竪立一帝釋幢，以多雜種眾寶莊",
    "T03n0190_016:0727b01": "嚴，復持種種瓔珞，挍飾壯麗，猶如須彌山",
    "T03n0190_016:0727b02": "王，從地踊出，在於虛空。彼帝釋幢，其中",
    "T03n0190_016:0727b03": "又復出大光明，四方皆悉周匝照耀，又復四",
    "T03n0190_016:0727b04": "方興起大雲，俱來至於帝釋幢上，降注大",
    "T03n0190_016:0727b05": "雨，霶霈灌洗彼帝釋幢。又於空中，雨於",
    "T03n0190_016:0727b06": "種種無量無邊妙華之雨。其帝釋幢，周匝復",
    "T03n0190_016:0727b07": "有無量種種微妙音聲，不作自鳴。更復有",
    "T03n0190_016:0727b08": "一鮮白傘蓋，眾寶為竿，黃金為子，端正可",
    "T03n0190_016:0727b09": "喜，自然覆於帝釋幢上。四方復有四大天",
    "T03n0190_016:0727b10": "王及諸眷屬，來向城中，開門將彼帝釋幢",
    "T03n0190_016:0727b11": "出。",
    "T03n0190_016:0727b12": "「爾時，其夜耶輸陀羅，疲極睡眠，無所知曉，",
    "T03n0190_016:0727b13": "臥夢覩見，有二十種可畏之事，心戰身動，",
    "T03n0190_016:0727b14": "恐怖不安，疑怪驚惶，忽然而寤。時太子問耶",
    "T03n0190_016:0727b15": "輸陀言：『汝耶輸陀！何故如是驚怖戰悸，氣",
    "T03n0190_016:0727b16": "喘心忪，忽爾而起。何故如是？汝耶輸陀！今",
    "T03n0190_016:0727b17": "者又不在尸陀林，又復不為諸屍所繞，亦不",
    "T03n0190_016:0727b18": "在山，不居曠野，今此城內，無量無邊，兵仗守",
    "T03n0190_016:0727b19": "護，在於王宮，此處深牢，不懼野獸，亦復不",
    "T03n0190_016:0727b20": "慮盜賊來驚，此中安樂，是無畏處。我今見汝",
    "T03n0190_016:0727b21": "耶輸陀羅，心大驚怖，心大憂愁，心生疑畏，",
    "T03n0190_016:0727b22": "忽然覺寤。此事何因？』",
    "T03n0190_016:0727b23": "「爾時，太子妃耶輸陀淚下如雨，恐怖悲咽，報",
    "T03n0190_016:0727b24": "太子言：『大聖太子！我於今夜，夢見如是二十",
    "T03n0190_016:0727b25": "種變，唯願諦聽，我當說之。",
    "T03n0190_016:0727b26": "「『聖子！我向夢見，一切大地，周匝震動。",
    "T03n0190_016:0727b27": "「『聖子！次復，夢見有帝釋幢崩倒於地。",
    "T03n0190_016:0727b28": "「『聖子！次復，夢見虛空日月，及諸星宿，悉皆墮",
    "T03n0190_016:0727b29": "落。",
    "T03n0190_016:0727c01": "「『聖子！次復，夢見有一最大鮮潔傘蓋，是我",
    "T03n0190_016:0727c02": "從來依蔭之處，守護我者、憐愍我者，而彼",
    "T03n0190_016:0727c03": "婢生車匿之子，忽以壯力，奪我將行。",
    "T03n0190_016:0727c04": "「『聖子！次復，夢見我頭髮髻，為彼諸寶所莊嚴",
    "T03n0190_016:0727c05": "者，刀截而去。",
    "T03n0190_016:0727c06": "「『聖子！次復，夢見我身體上所有瓔珞，為水",
    "T03n0190_016:0727c07": "所漂。",
    "T03n0190_016:0727c08": "「『聖子！次復，夢見我之身形微妙端正，忽成醜",
    "T03n0190_016:0727c09": "陋。",
    "T03n0190_016:0727c10": "「『聖子！次復，夢見我身體上所有手足，自然墮",
    "T03n0190_016:0727c11": "落。",
    "T03n0190_016:0727c12": "「『聖子！次復，夢見我此身形忽然赤露。",
    "T03n0190_016:0727c13": "「『聖子！次復，夢見我之從來常所坐床，我坐之",
    "T03n0190_016:0727c14": "時，承事聖子，彼床忽然自蹈於地。",
    "T03n0190_016:0727c15": "「『聖子！次復，夢見我常所共聖子眠臥受樂之",
    "T03n0190_016:0727c16": "床，彼床四脚並皆摧折。",
    "T03n0190_016:0727c17": "「『聖子！次復，夢見有一眾寶所成大山，纖利",
    "T03n0190_016:0727c18": "四楞無量高峻，被火所燒，崩頹墮地。",
    "T03n0190_016:0727c19": "「『聖子！次復，夢見淨飯大王宮內，有一微妙之",
    "T03n0190_016:0727c20": "樹，被風吹倒。",
    "T03n0190_016:0727c21": "「『聖子！次復，夢見朗月圓團眾星圍遶，在此",
    "T03n0190_016:0727c22": "宮中，忽然而沒。",
    "T03n0190_016:0727c23": "「『聖子！次復，夢見淨日照明，千光圍遶，在此",
    "T03n0190_016:0727c24": "宮內，忽然而沒。彼隱沒後，世間黑暗，無有光",
    "T03n0190_016:0727c25": "明。",
    "T03n0190_016:0727c26": "「『聖子！次復，夢見此宮城內，有一火炬，出向城",
    "T03n0190_016:0727c27": "外。",
    "T03n0190_016:0727c28": "「『聖子！次復，夢見此城從來所護之神，遍體種",
    "T03n0190_016:0727c29": "種瓔珞莊嚴，可喜端正。彼忽悲啼，舉聲大",
    "T03n0190_016:0728a01": "哭，住在門外。",
    "T03n0190_016:0728a02": "「『聖子！次復，夢見迦毘羅城，忽為曠野，可畏",
    "T03n0190_016:0728a03": "如夜，心無處樂。",
    "T03n0190_016:0728a04": "「『聖子！次復，夢見迦毘羅城所有諸池，水悉",
    "T03n0190_016:0728a05": "皆濁，所有樹林，華果枝葉並皆墮落，遍散",
    "T03n0190_016:0728a06": "於地，無可觀瞻。",
    "T03n0190_016:0728a07": "「『聖子！次復，夢見所有壯士，手執刀杖，身著",
    "T03n0190_016:0728a08": "甲鉾，周匝四方，交橫馳走。聖子！我見如是",
    "T03n0190_016:0728a09": "二十種夢，心大恐怖，驚疑不安，此何徵祥？",
    "T03n0190_016:0728a10": "為凶為吉？是何果報？為復我身壽命欲盡？為",
    "T03n0190_016:0728a11": "共聖子恩愛別離？是故我今心如撞[打丁+鳥]，戰",
    "T03n0190_016:0728a12": "動忙怕，不能自持，於睡眠中，忽然驚起。』",
    "T03n0190_016:0728a13": "「爾時太子聞此語已，自心思惟：『我今不久，捨",
    "T03n0190_016:0728a14": "世出家，是故今此耶輸陀羅，見於如是大恐",
    "T03n0190_016:0728a15": "怖夢。』是時太子即報其妃耶輸陀言：『妃耶輸",
    "T03n0190_016:0728a16": "陀！汝雖見彼一千帝釋幢崩倒臥地，於汝",
    "T03n0190_016:0728a17": "何傷？設復見於一千日月及諸星辰，墮落於",
    "T03n0190_016:0728a18": "地，汝亦何苦？雖見千傘，婢生車匿力揭將",
    "T03n0190_016:0728a19": "行，既是夢奪非關白日，汝心何亂？不假憂",
    "T03n0190_016:0728a20": "愁，汝善大妃！莫驚莫怖！莫作分別。世間法",
    "T03n0190_016:0728a21": "中，自有如是虛妄之夢，不須懷愁，但當安隱",
    "T03n0190_016:0728a22": "依常眠睡。汝善大妃！年時嫩少，身體柔軟，為",
    "T03n0190_016:0728a23": "爾憂懼，恐畏疲勞。』耶輸陀羅以受樂身未",
    "T03n0190_016:0728a24": "曾經苦，既聞太子如是語已，還臥而眠。太子",
    "T03n0190_016:0728a25": "為欲安恤慰喻耶輸陀故，以五欲樂，共相娛",
    "T03n0190_016:0728a26": "樂，更同睡眠。",
    "T03n0190_016:0728a27": "「爾時，太子其夜自復見五大夢：第一夢見，席",
    "T03n0190_016:0728a28": "此大地持用作榻，以須彌山安為頭枕；東",
    "T03n0190_016:0728a29": "方大海，安左手臂；西方大海，安右手臂；南方",
    "T03n0190_016:0728b01": "大海，安置兩足。",
    "T03n0190_016:0728b02": "「第二夢見，有一草莖，名曰建立，從臍而出，",
    "T03n0190_016:0728b03": "其頭上至阿迦膩吒。",
    "T03n0190_016:0728b04": "「第三夢見，有四飛鳥，作種種色，從四方來，在",
    "T03n0190_016:0728b05": "於太子兩足之下，自然變成，純一白色。",
    "T03n0190_016:0728b06": "「第四夢見，有四白獸，頭皆黑色，從足已上，",
    "T03n0190_016:0728b07": "乃至膝頭，舐太子脚。",
    "T03n0190_016:0728b08": "「第五夢見，有一糞山，高大峻廣，太子自身，在",
    "T03n0190_016:0728b09": "彼山上，周匝經行，不為彼糞之所污染。",
    "T03n0190_016:0728b10": "佛本行集經捨宮出家品第二十一上",
    "T03n0190_016:0728b11": "「爾時，太子在於宮內，夜睡眠時，有一宿衛守",
    "T03n0190_016:0728b12": "宮之臣，告諸一切持更人言：『汝諸人輩！行更",
    "T03n0190_016:0728b13": "之時，宜各如是喚金毘羅(金毘羅者隋言可畏)，或喚目帝",
    "T03n0190_016:0728b14": "羅(目帝羅者隋言解脫)，或喚鴦伽那(鴦伽那者隋言落裏)。汝等人輩！在",
    "T03n0190_016:0728b15": "此已不？』彼等報言：『我等在此。』是時大臣復更",
    "T03n0190_016:0728b16": "語彼諸人輩言：『汝等並宜用心持更，汝等並",
    "T03n0190_016:0728b17": "宜用心持更。今夜已深，所有諸類，或住水",
    "T03n0190_016:0728b18": "中，或居陸地，或在樹上，或處窟間，或山谷",
    "T03n0190_016:0728b19": "傍，或屋舍裏，皆悉疲乏，染著睡眠。汝等諸",
    "T03n0190_016:0728b20": "人！今夜持更，悉執器仗，共守門閤，應須警",
    "T03n0190_016:0728b21": "慎，好加製持；自餘當鋪持更之人，莫令睡",
    "T03n0190_016:0728b22": "眠。大王嚴重，有如是勅。何以故？恐畏太子捨",
    "T03n0190_016:0728b23": "此城邑剃髮出家，若保宮內，此聖太子，必當",
    "T03n0190_016:0728b24": "得作轉輪聖王，統四天下。大仙國師，如是",
    "T03n0190_016:0728b25": "授記。』作是語時，初夜已過，至於半夜，漏刻",
    "T03n0190_016:0728b26": "之人，大唱而言：『我聖大家！恒常尊勝。願我大",
    "T03n0190_016:0728b27": "家！長命吉安。』初分已過，次入中夜，漏刻未半，",
    "T03n0190_016:0728b28": "爾時色界、淨居諸天下來至於迦毘羅城。是",
    "T03n0190_016:0728b29": "時城內，所有人民，皆悉迷悶，沈重睡眠，淨飯",
    "T03n0190_016:0728c01": "王身，并諸左右，及太子厩當馬諸臣，宮人婇",
    "T03n0190_016:0728c02": "女，皆悉迷惑，疲乏重眠。「是時眾中有一天",
    "T03n0190_016:0728c03": "子，名曰法行，來至宮內，以神通力，令諸婇女",
    "T03n0190_016:0728c04": "身體服飾縱橫不正，或復褰袒，不能收斂其",
    "T03n0190_016:0728c05": "中。或有諸婇女輩，或以手柱頤頷而眠；或",
    "T03n0190_016:0728c06": "有婇女，擲却箜篌，置於一邊，而身倚臥；或",
    "T03n0190_016:0728c07": "有婇女，以其兩臂，抱鼓而眠；或以兩手，內",
    "T03n0190_016:0728c08": "著窓中，而其半身，露出而睡，其中或有，各以",
    "T03n0190_016:0728c09": "兩臂相抱而眠；或有婇女，目睫不交，睛瞳",
    "T03n0190_016:0728c10": "睆睆，熟視而睡；或有婇女，倚諸瓔珞，垂嚲",
    "T03n0190_016:0728c11": "而眠。或有宮人，形容端正，從來俯仰，具知",
    "T03n0190_016:0728c12": "羞慙，一切功能，皆悉備足，今以重睡因緣所",
    "T03n0190_016:0728c13": "纏，放氣出聲，大小麤細，臭處蓬勃，都不覺",
    "T03n0190_016:0728c14": "知。或有脫身諸瓔珞具，或有擲却諸雜華鬘，",
    "T03n0190_016:0728c15": "或棄衣裳張目而眠，猶如死屍一種無異，傍",
    "T03n0190_016:0728c16": "人觀看，不作活想。或有仰臥，長展手脚，張口",
    "T03n0190_016:0728c17": "而眠；或有亂擲手脚，一邊交橫而眠；或有",
    "T03n0190_016:0728c18": "拳縮手臂胯髀繚綟而眠；或有立地倚壁",
    "T03n0190_016:0728c19": "而眠，身體掉動，猶如醉人。或有覆頭鼾睡",
    "T03n0190_016:0728c20": "而眠；或有蹲坐縮項而眠；或有面孔青白失",
    "T03n0190_016:0728c21": "色極醜而眠。或有婇女以細腰鼓，懸於項上，",
    "T03n0190_016:0728c22": "絡腋而眠；或有婇女以於箜篌搭項而眠，或",
    "T03n0190_016:0728c23": "有婇女齩齒[齒*吉][齒*吉]鳴喚而眠；或有垂頭讇語",
    "T03n0190_016:0728c24": "而眠；或有伏面猶如塚間死屍而眠；或有失",
    "T03n0190_016:0728c25": "於大小便利不淨而眠。",
    "T03n0190_016:0728c26": "「爾時，太子忽然而寤，覩其宮內，蠟燭及燈，或",
    "T03n0190_016:0728c27": "如拳麤，或如臂大，顯爀朗耀，極甚光明，見",
    "T03n0190_016:0728c28": "諸宮人如是睡臥，或執銅鈸笙瑟笳簫、琴筑",
    "T03n0190_016:0728c29": "琵琶竽笛螺貝，口出白沫，鼻涕涎流，見如",
    "T03n0190_016:0729a01": "是等種種相貌，見已太子作是思惟：『婦人形",
    "T03n0190_016:0729a02": "容，止如是耳，不淨惡露，有何可貪？外飾粉",
    "T03n0190_016:0729a03": "脂，瓔珞衣服，華鬘釵釧，假莊嚴身，癡人不",
    "T03n0190_016:0729a04": "知，橫被誑惑，於色境界，妄生慾心。若有智",
    "T03n0190_016:0729a05": "人，正念觀察婦人身體，體性如是空無有主，",
    "T03n0190_016:0729a06": "猶如夢幻，是中應無有人可得放逸生貪，以",
    "T03n0190_016:0729a07": "邪念故，無明所縛。』而說偈言：",
    "T03n0190_016:0729a08": "「『世間不淨眾惑迷，　　無過婦人之體性，",
    "T03n0190_016:0729a09": "　　衣服瓔珞莊嚴故，　　愚癡是邊生慾貪。",
    "T03n0190_016:0729a10": "　　有人能作如是觀，　　如幻如夢非真實，",
    "T03n0190_016:0729a11": "　　速捨無明勿放逸，　　必得解脫功德身。』",
    "T03n0190_016:0729a12": "「爾時太子更復專念，如是思惟：『咄哉世間！",
    "T03n0190_016:0729a13": "有是大患。咄哉可畏！有何可貪？』以慈哀心，愍",
    "T03n0190_016:0729a14": "眾生故，舉聲大哭。『此處繫縛，愚癡之人，猶",
    "T03n0190_016:0729a15": "如屠兒割斷諸命；此處不淨，愚癡之人妄生",
    "T03n0190_016:0729a16": "愛樂，如畫瓶中盛滿糞屎；此處虛假，愚癡",
    "T03n0190_016:0729a17": "之人埋沒沈滯，猶如弱泥溺於諸象；此處",
    "T03n0190_016:0729a18": "臭穢，愚癡之人以為香美，猶如猪在廁溷之",
    "T03n0190_016:0729a19": "中；此處空誑，愚癡之人橫生染著，猶如狗",
    "T03n0190_016:0729a20": "抱無肉骨頭；此處損害，愚癡之人爭競投",
    "T03n0190_016:0729a21": "入，猶如飛蛾奔赴燈燭；此處有毒，愚癡之人",
    "T03n0190_016:0729a22": "貪著愛好，猶如魚鼈吞食餌鈎；此處萎黃，愚",
    "T03n0190_016:0729a23": "癡之人樂著親近，如濕生華離水日曝；此處",
    "T03n0190_016:0729a24": "危脆，愚癡之人行來履涉，猶如老牛入在深",
    "T03n0190_016:0729a25": "泥；此處懸嶮，愚癡之人墜墮沒陷，猶如盲者",
    "T03n0190_016:0729a26": "落大峻崖；此處循環，愚癡之人流轉生死，",
    "T03n0190_016:0729a27": "猶如瓦匠旋器之輪；此處纏綿，愚癡之人被",
    "T03n0190_016:0729a28": "其繫縛，如犬著枷不得自在；此處無潤，愚癡",
    "T03n0190_016:0729a29": "之人被炙乾枯，猶如夏天盛熱旱草；此處衰",
    "T03n0190_016:0729b01": "耗，愚癡之人日就消滅，猶如月虧漸將至",
    "T03n0190_016:0729b02": "末；此處無利，愚癡之人善根用盡，猶如博戲",
    "T03n0190_016:0729b03": "輸他錢財。』",
    "T03n0190_016:0729b04": "「爾時太子如是觀察諸婇女身，復更思惟：『我",
    "T03n0190_016:0729b05": "今分明見如是相，應當歡喜，勇猛勤劬，發",
    "T03n0190_016:0729b06": "精進心，增長福德，起弘誓願，濟拔世間，無救",
    "T03n0190_016:0729b07": "眾生為作救護，無養育者為作歸依，無舍眾",
    "T03n0190_016:0729b08": "生為作室宅。今所辦事已現我前，不久決當",
    "T03n0190_016:0729b09": "得果斯志，何以故？此諸婇女，皆捨羞慙，著重",
    "T03n0190_016:0729b10": "眠睡。』",
    "T03n0190_016:0729b11": "「爾時，作瓶天子於夜半時，既見太子睡眠已",
    "T03n0190_016:0729b12": "覺，安庠而至，向太子所，白太子言：『太子！往",
    "T03n0190_016:0729b13": "昔成就具足真實之事。又復太子！昔在人間，",
    "T03n0190_016:0729b14": "發如是心：「願我捨身，生兜率天。」太子！彼願時",
    "T03n0190_016:0729b15": "節已過；又復昔時，在兜率天，願生人間，受",
    "T03n0190_016:0729b16": "於母胎，彼願成滿；在胎之時，願早生出，彼",
    "T03n0190_016:0729b17": "願亦畢；生已增長，在於宮中，童子受樂，遊戲",
    "T03n0190_016:0729b18": "自在，彼願又過；弱冠之時，欲得精勤，學諸",
    "T03n0190_016:0729b19": "技藝，彼願已成；壯年縱心，欲受世樂，彼願",
    "T03n0190_016:0729b20": "現驗。不宜久耽，今日一切諸天諸人，願令太",
    "T03n0190_016:0729b21": "子捨離出家，修學聖道。』",
    "T03n0190_016:0729b22": "「爾時太子聞彼作瓶天子如是語已，即自著",
    "T03n0190_016:0729b23": "其八千億斤金價眾寶所作革屣，串於脚已，",
    "T03n0190_016:0729b24": "欲起迴顧，觀其所坐，合榻寶床，而發如是",
    "T03n0190_016:0729b25": "大語言云：『此是我身，最後受於五欲之處，",
    "T03n0190_016:0729b26": "從今已後，當更不受。此是我身，最後受於五",
    "T03n0190_016:0729b27": "慾之處，從今已後，當更不受。』",
    "T03n0190_016:0729b28": "「爾時，太子舉右手褰眾寶所成羅網幃帳，從",
    "T03n0190_016:0729b29": "宮中出，安庠徐步，始行少地，在於殿內東",
    "T03n0190_016:0729c01": "面而立，合十指掌，至心念於一切諸佛。念已",
    "T03n0190_016:0729c02": "舉頭，仰瞻虛空及諸星宿。",
    "T03n0190_016:0729c03": "「爾時護世四大天王及天帝釋，知於太子出",
    "T03n0190_016:0729c04": "家時至，各隨其力，辦具欲來。爾時，提頭賴",
    "T03n0190_016:0729c05": "吒天王，主領所部乾闥婆等一切眷屬，百千",
    "T03n0190_016:0729c06": "萬眾前後導從，作諸音樂，從東方來，三匝",
    "T03n0190_016:0729c07": "圍遶迦毗羅城，下於地上，却住其方，合十指",
    "T03n0190_016:0729c08": "掌，低頭曲躬，面向太子。",
    "T03n0190_016:0729c09": "「爾時，毗留勒叉天王，主領所部鳩槃茶等",
    "T03n0190_016:0729c10": "一切眷屬，百千萬眾前後導從，手執寶瓶，盛",
    "T03n0190_016:0729c11": "滿種種微妙香湯，從南方來，三匝圍遶迦毗",
    "T03n0190_016:0729c12": "羅城，下於地上，却住其方，合十指掌，低頭曲",
    "T03n0190_016:0729c13": "躬，面向太子。",
    "T03n0190_016:0729c14": "「爾時，毘留博叉天王，主領所部諸龍王等一",
    "T03n0190_016:0729c15": "切眷屬，百千萬眾前後導從，手執種種妙真",
    "T03n0190_016:0729c16": "珠貫，復持種種諸雜珍寶，兼起種種香雲",
    "T03n0190_016:0729c17": "華雲及以寶雲，復起微妙柔軟香風，從西方",
    "T03n0190_016:0729c18": "來，三匝圍遶迦毘羅城，下於地上，却住其方，",
    "T03n0190_016:0729c19": "合十指掌，低頭曲躬，面向太子。",
    "T03n0190_016:0729c20": "「爾時，毘沙門天王，主領所部諸夜叉等一切",
    "T03n0190_016:0729c21": "眷屬，百千萬眾前後導從，手執火珠，或執",
    "T03n0190_016:0729c22": "燈燭，或執火炬，熾盛猛炎，身著鎧甲，或執弓",
    "T03n0190_016:0729c23": "刀箭槊器仗及鉾戟等，從北方來，三匝圍遶",
    "T03n0190_016:0729c24": "迦毘羅城，下於地上，却住其方，合十指掌，",
    "T03n0190_016:0729c25": "低頭曲躬，面向太子。",
    "T03n0190_016:0729c26": "「爾時天主釋提桓因，與其眷屬一切諸天，百",
    "T03n0190_016:0729c27": "千萬眾前後導從，將天華鬘末香塗香，或復",
    "T03n0190_016:0729c28": "執持幡幢寶蓋，或執種種諸妙瓔珞，從彼三",
    "T03n0190_016:0729c29": "十三天而來，三匝圍遶迦毘羅城，却住上方，",
    "T03n0190_016:0730a01": "合十指掌，低頭曲躬，面向太子。",
    "T03n0190_016:0730a02": "「爾時，太子觀見諸方，仰瞻虛空及諸星宿，并",
    "T03n0190_016:0730a03": "覩護世四大天王，以諸上妙種種瓔珞莊嚴",
    "T03n0190_016:0730a04": "身體，頭戴天冠，次第而行，安庠徐步，共乾",
    "T03n0190_016:0730a05": "闥婆及鳩槃茶，一切諸龍并夜叉等，百千",
    "T03n0190_016:0730a06": "眷屬左右圍遶，各從其方東南西北，而來至",
    "T03n0190_016:0730a07": "此，依方面住。復見天主釋提桓因，將領百",
    "T03n0190_016:0730a08": "千諸天眷屬，前後閡塞，在於虛空，周匝集",
    "T03n0190_016:0730a09": "聚。復見鬼星已與月合，時諸天等唱大聲言：",
    "T03n0190_016:0730a10": "『大聖太子！鬼宿已合，今時至矣，欲求勝法，",
    "T03n0190_016:0730a11": "莫住於此。人王師子，時至速疾，棄捨出家。』",
    "T03n0190_016:0730a12": "諸天如是，更復佐助，讚唱此言：『速出莫住。』",
    "T03n0190_016:0730a13": "「爾時太子仰瞻虛空，如是思惟：『今中夜靜，鬼",
    "T03n0190_016:0730a14": "宿已合，諸天大眾，地及虛空，並皆佐助，決定",
    "T03n0190_016:0730a15": "我今時至不虛，宜出家也。』太子如是心思惟",
    "T03n0190_016:0730a16": "已，即喚同日所生奴子車匿告言：『車匿！汝速",
    "T03n0190_016:0730a17": "疾來，莫違於我，急被帶我同日所生馬王乾",
    "T03n0190_016:0730a18": "陟，將前著來，勿令我家所有眷屬一釋種子",
    "T03n0190_016:0730a19": "聞彼馬聲。』是時車匿聞於太子如是言已，仰",
    "T03n0190_016:0730a20": "瞻虛空，如是思惟：『今始中夜。』心即生疑，遍",
    "T03n0190_016:0730a21": "體戰慄，身毛皆竪，悚懼不安，白太子言：『大",
    "T03n0190_016:0730a22": "聖太子！云何中夜遣我被帶乾陟馬王？有",
    "T03n0190_016:0730a23": "何恐怖？有何怨敵？有何急疾？或復城外，或今",
    "T03n0190_016:0730a24": "城內，有好惡耶？』是時太子語車匿言：『謂汝車",
    "T03n0190_016:0730a25": "匿！我今急疾，恐怖怨敵，被諸苦逼，汝那得",
    "T03n0190_016:0730a26": "知？但速被帶我同日生馬王乾陟，時疾將",
    "T03n0190_016:0730a27": "來。』",
    "T03n0190_016:0730a28": "佛本行集經卷第十六"
}