{
    "T34n1720_001:0361a03": "法華玄論卷第一",
    "T34n1720_001:0361a05": "胡吉藏撰",
    "T34n1720_001:0361a06": "玄義有六重。一弘經方法二大意三釋名四",
    "T34n1720_001:0361a07": "立宗五決疑六隨文釋義。第一明弘經方法",
    "T34n1720_001:0361a08": "有七意。初釋法師義。論曰。法師品云於我",
    "T34n1720_001:0361a09": "滅後欲說此經當安住三事。所謂入如來室",
    "T34n1720_001:0361a10": "著如來衣坐如來座。如來室者慈悲心是。",
    "T34n1720_001:0361a11": "如來衣者柔和忍辱心是。如來座者諸法空",
    "T34n1720_001:0361a12": "是。慈悲有蔭覆之功喻之如來室。和忍有障",
    "T34n1720_001:0361a13": "蔽之用譬之如來衣。空理可以安心目之為",
    "T34n1720_001:0361a14": "座。然此三門則為次第。大悲拔苦大慈與樂。",
    "T34n1720_001:0361a15": "蓋是種覺之洪基弘道之本意。欲說妙法宜",
    "T34n1720_001:0361a16": "先建此心。是故第一明入如來室。既於惡",
    "T34n1720_001:0361a17": "世欲弘善道要多留難宜應忍之。是故第二",
    "T34n1720_001:0361a18": "明著如來衣。雖慈悲外覆和忍內安。若無空",
    "T34n1720_001:0361a19": "觀虛明二行不成何由悟物。是故第三明坐",
    "T34n1720_001:0361a20": "如來座。內具斯行外懃說法則道無不隆人",
    "T34n1720_001:0361a21": "無不利。故令住三事弘法華經。次束此三",
    "T34n1720_001:0361a22": "門以為二義。慈忍為福德空觀為智慧。福",
    "T34n1720_001:0361a23": "慧兼習大道可弘。謂福慧法師。是以經云具",
    "T34n1720_001:0361a24": "二莊嚴能問能答。所言法師具問答者弘道",
    "T34n1720_001:0361a25": "之人必敷經說論。經論之中有問答。巧申",
    "T34n1720_001:0361a26": "菩薩之難為能問。妙顯如來之通為能答。",
    "T34n1720_001:0361a27": "巧申外人之難為能問。妙顯論主之通為能",
    "T34n1720_001:0361a28": "答。摧破九十六種外道為能問。妙顯諸佛如",
    "T34n1720_001:0361a29": "來正法為能答。又能破三乘異執為能問。",
    "T34n1720_001:0361b01": "巧顯一乘同歸為能答。能問能答佛教宣流",
    "T34n1720_001:0361b02": "故名大法師也。又慈忍為行空慧為解。解",
    "T34n1720_001:0361b03": "行雙備說必利人謂解行法師。自有行而無",
    "T34n1720_001:0361b04": "解。有解而無行無解無行。有解有行。前三",
    "T34n1720_001:0361b05": "始為弟子後一方是法師也。又經云兼除老病",
    "T34n1720_001:0361b06": "死菩薩之謂也。譬如勝怨乃可為勇。具慈忍",
    "T34n1720_001:0361b07": "故則能利他。心修空觀名為自行。俱濟之德",
    "T34n1720_001:0361b08": "名為雄勇法師。又以慈忍故不滯涅槃由空",
    "T34n1720_001:0361b09": "觀故不著生死。以無所染謂無著法師。又以",
    "T34n1720_001:0361b10": "慈忍故越二乘地。具空觀故越凡夫境。非凡",
    "T34n1720_001:0361b11": "夫行非賢聖行名道行法師。又經云菩薩住",
    "T34n1720_001:0361b12": "二諦中為眾生故說法。為著有者說空為滯",
    "T34n1720_001:0361b13": "空者說有。以慈忍故安住世諦。具空觀故住",
    "T34n1720_001:0361b14": "第一義諦。依二諦說法所言不虛謂誠諦法",
    "T34n1720_001:0361b15": "師又如論云。了四悉檀善識佛意。於十二",
    "T34n1720_001:0361b16": "部經八萬法藏不相違背。以慈忍故依三悉",
    "T34n1720_001:0361b17": "檀具空觀故識第一義。入佛法中無所執著",
    "T34n1720_001:0361b18": "不相違背謂無諍法師。又即此經文又見佛",
    "T34n1720_001:0361b19": "子定慧具足。以無量喻為眾講法。以慈忍故",
    "T34n1720_001:0361b20": "名為禪定具空觀故秤為智慧。定慧圓備名",
    "T34n1720_001:0361b21": "具足法師。又如經言。安住二法魔不能壞。",
    "T34n1720_001:0361b22": "知諸法空及不捨眾生謂難壞法師。又如論",
    "T34n1720_001:0361b23": "云。以空觀故名為菩薩。具大悲故名摩訶薩。",
    "T34n1720_001:0361b24": "謂菩薩摩訶薩法師以有如是種種利益。宜",
    "T34n1720_001:0361b25": "住三行弘法華經。次會此二門圓成一旨。",
    "T34n1720_001:0361b26": "雖行慈忍常畢竟空。雖畢竟空常行慈忍。",
    "T34n1720_001:0361b27": "慈忍不妨畢竟空畢竟空不妨慈忍。指慈忍",
    "T34n1720_001:0361b28": "為畢竟空指畢竟空為慈忍。故地經云悲慧",
    "T34n1720_001:0361b29": "合修行則其事也。得此觀成空有無礙。空有",
    "T34n1720_001:0361c01": "無礙名無礙觀。得無礙觀有無礙通及無礙",
    "T34n1720_001:0361c02": "辯。以無礙觀故心無礙。得無礙通故身無礙。",
    "T34n1720_001:0361c03": "得無礙辯故口無礙。以三業無礙故得六根",
    "T34n1720_001:0361c04": "清淨。備六千功德謂根淨法師。若但修十善",
    "T34n1720_001:0361c05": "何能。便有此用。故以三事修心六根無礙耳。",
    "T34n1720_001:0361c06": "次泯於一句以歸無句。慈忍為空有空觀",
    "T34n1720_001:0361c07": "為有空。空有故不有有空故不空。不空不",
    "T34n1720_001:0361c08": "有名為中道。所以論云遠離二邊名為中道",
    "T34n1720_001:0361c09": "謂中道法師。又前明二句則二諦觀。後明無",
    "T34n1720_001:0361c10": "句謂中道觀。雖二諦而常中道雖中道而常",
    "T34n1720_001:0361c11": "二諦。二諦不礙中道中道不妨二諦。是故論",
    "T34n1720_001:0361c12": "云因緣所生法我說則是空。亦為是假名亦",
    "T34n1720_001:0361c13": "是中道義。則其事也。此之三觀名諸三昧王。",
    "T34n1720_001:0361c14": "內具三觀外說法者名說法中王。謂諸王法",
    "T34n1720_001:0361c15": "師也。又二諦為二中道為不二。經云不著",
    "T34n1720_001:0361c16": "不二法以無一二故。如此卷之則不留一豪。",
    "T34n1720_001:0361c17": "舒之則彌綸法界。雖舒而不有雖卷而不無。",
    "T34n1720_001:0361c18": "瞻之在前忽焉後。仰之彌高鑽之彌固。若",
    "T34n1720_001:0361c19": "幻若化如忽如恍。欲見斯意可尋華嚴。華",
    "T34n1720_001:0361c20": "嚴云無量劫一念一念無量劫。無來無積聚",
    "T34n1720_001:0361c21": "而現諸劫事。一切施為皆此類也。謂無礙法",
    "T34n1720_001:0361c22": "師。問。何故但舉三喻以勸弘經。答。夫說法",
    "T34n1720_001:0361c23": "人必具三事。一入講堂二著法服三登高座。",
    "T34n1720_001:0361c24": "外形既爾內心亦然。若無慈悲不入講堂不",
    "T34n1720_001:0361c25": "修和忍便無法服。心若滯有不登高座闕此",
    "T34n1720_001:0361c26": "三德安可弘經。問。何故三事並秤如來。答。",
    "T34n1720_001:0361c27": "入室但有覆己佛室普欲蔭他。是故慈悲名",
    "T34n1720_001:0361c28": "如來室。既欲普化群生則遍忍污辱。以此",
    "T34n1720_001:0361c29": "自嚴無醜不覆。是故和忍稱如來衣。空理",
    "T34n1720_001:0362a01": "虛通可導群有。踞此敷弘無緣不蓋。是以空",
    "T34n1720_001:0362a02": "解為如來座。次就安樂行品明弘經方法。經",
    "T34n1720_001:0362a03": "云菩薩摩訶薩安住四法。能於後世說法華",
    "T34n1720_001:0362a04": "經。四行不同後當廣說。一智慧行二離憍慢",
    "T34n1720_001:0362a05": "行。三無嫉妬行。四慈悲行。安住四行身心快",
    "T34n1720_001:0362a06": "樂故名安樂行。智慧行者具足二慧。觀一切",
    "T34n1720_001:0362a07": "法空如實相亦不行不分別謂實慧也。而知",
    "T34n1720_001:0362a08": "諸法從因緣生謂方便慧也。此二慧是菩薩",
    "T34n1720_001:0362a09": "之妙悟利人天之明術。夫欲自行化他必須",
    "T34n1720_001:0362a10": "正解。故先明二慧。雖有智慧恐恃解凌物美",
    "T34n1720_001:0362a11": "己惡人。宜應離之。是故第二明無憍慢行。",
    "T34n1720_001:0362a12": "雖不舉我凌他猶恐忌他勝己則是弘經之巨",
    "T34n1720_001:0362a13": "患傷大士之本懷。是故第三明離嫉妬行。初",
    "T34n1720_001:0362a14": "具二慧為明解。次無兩過為高行。行解內",
    "T34n1720_001:0362a15": "成故慈悲外被。是故第四辨慈悲行。備此四",
    "T34n1720_001:0362a16": "行則德無不立化無不隆。欲弘大道具應習",
    "T34n1720_001:0362a17": "之。問。前明三德後辨四行。末世鈍根云何能",
    "T34n1720_001:0362a18": "習。答。從初發意必須漸學。若乖此行便非",
    "T34n1720_001:0362a19": "法師。次明失義。問。有所得說法有何過耶。",
    "T34n1720_001:0362a20": "答。此經云是法不可示言辭相寂滅。若有",
    "T34n1720_001:0362a21": "法可說乃說非法非說法也法不可聞。若有",
    "T34n1720_001:0362a22": "所聞乃聞非法非聞法也。問。法不可說何故",
    "T34n1720_001:0362a23": "勸說法華。答。法不可言而遂言。於無言者蓋",
    "T34n1720_001:0362a24": "是無名相中假名相說。欲因假言令悟無言",
    "T34n1720_001:0362a25": "耳。故淨名云其說法者無說無示。其聽法者",
    "T34n1720_001:0362a26": "無聞無得。當建此心然後說法也。正觀論云",
    "T34n1720_001:0362a27": "離空欲問問不成問。離空欲答答不成答。有",
    "T34n1720_001:0362a28": "所問答悉須依空。況求離苦寂滅相者。論明",
    "T34n1720_001:0362a29": "依空即是斯經不可示法。斯乃經論明軌宜",
    "T34n1720_001:0362b01": "可依之。又佛藏經中廣彰其失。今略示一",
    "T34n1720_001:0362b02": "文以為鑑鍼。彼云若以刀輪害閻浮提眾生",
    "T34n1720_001:0362b03": "其失猶小。若以有所得說大乘者罪過於此",
    "T34n1720_001:0362b04": "矣。問。有所得說法何故有是罪耶。答。斷閻浮",
    "T34n1720_001:0362b05": "提人命者即有二義。一者但殺肉身。二者所",
    "T34n1720_001:0362b06": "害猶少。若有所得說法者一害諸佛法身。二",
    "T34n1720_001:0362b07": "遍毀正教。所以然者。生死肉身以愛著為本。",
    "T34n1720_001:0362b08": "諸佛法身從無住而生。是故殺生過輕。而說",
    "T34n1720_001:0362b09": "有所得罪重也。問。佛藏所說乃是一方之言",
    "T34n1720_001:0362b10": "何得遍用。答。非一經意然而眾教皆爾。如涅",
    "T34n1720_001:0362b11": "槃云有所得者是魔眷屬。夫論魔者欲滅佛",
    "T34n1720_001:0362b12": "法有所得說佛法故名為魔。又像法決疑經",
    "T34n1720_001:0362b13": "云。我滅度後諸惡比丘如文存義。作決定執",
    "T34n1720_001:0362b14": "破滅我法。是人名為三世佛怨。又涅槃辨諍",
    "T34n1720_001:0362b15": "論云。若人於中生疑心者猶能摧壞無量煩",
    "T34n1720_001:0362b16": "惱。若決定解是名執著。如是執著能斷善根",
    "T34n1720_001:0362b17": "故。弘法之人宜虛其心實其照矣。論弘經",
    "T34n1720_001:0362b18": "難義。問。現見受持讀誦講說書寫者遍滿世",
    "T34n1720_001:0362b19": "間云何。現塔品云假使有人手把虛空。而以",
    "T34n1720_001:0362b20": "遊行未足為難。暫讀此經是乃為難耶。答。",
    "T34n1720_001:0362b21": "此經反三之始歸一之初。外國多小乘學小執",
    "T34n1720_001:0362b22": "已成難可移改。故能信者難也。問。何以知",
    "T34n1720_001:0362b23": "外國學小乘者多。答。釋論云。佛滅度後有",
    "T34n1720_001:0362b24": "五百部。聞大乘法說畢竟空。如刀傷心。故知",
    "T34n1720_001:0362b25": "皆小乘學。又龍樹傳云。讀小乘已周尋大乘。",
    "T34n1720_001:0362b26": "不得遇沙門於巖下。方乃聞之。又論主呵言。",
    "T34n1720_001:0362b27": "是迦旃延諸弟子輩不讀不誦摩訶衍經。聞",
    "T34n1720_001:0362b28": "大乘法心不信受。又如曇無讖三往外國尋",
    "T34n1720_001:0362b29": "涅槃經猶不得盡。又朱仕行欲將大品至漢",
    "T34n1720_001:0362c01": "地。諸小乘學人皆不許之。然後求燒經為誓",
    "T34n1720_001:0362c02": "始得來耳。又如叡法師喻疑論云。天竺三",
    "T34n1720_001:0362c03": "十六國皆小乘學不信方等。故知學小者多",
    "T34n1720_001:0362c04": "信大者寡。問。天竺乃多學小乘震旦皆信方",
    "T34n1720_001:0362c05": "等。何難之有耶。答。大品云是波若從南方",
    "T34n1720_001:0362c06": "轉至北方。是中四眾當行之。肇公云北天之",
    "T34n1720_001:0362c07": "運數其然也。震旦之望於天竺即是北方。但",
    "T34n1720_001:0362c08": "世界遐廣一方之信未足秤多。又考而言之",
    "T34n1720_001:0362c09": "終日弘宣終日不信。何以知之。靈墳踊現分",
    "T34n1720_001:0362c10": "身普集盛開二身。而講者但謂證法華人不",
    "T34n1720_001:0362c11": "知開迹顯本。云何信耶。又分身明其不實壽",
    "T34n1720_001:0362c12": "量定其非數。逸多不見其始。補處莫側其終。",
    "T34n1720_001:0362c13": "而猶謂無常。遂同灰盡。可謂窮子反走於宅",
    "T34n1720_001:0362c14": "中。獨老掩目於道上。誰肯信哉。又法師品",
    "T34n1720_001:0362c15": "云。令昇寂滅之床吐無言之教。雖復破三心",
    "T34n1720_001:0362c16": "不染一。而封言之徒隨名存相。雖復捨三心",
    "T34n1720_001:0362c17": "復滯一。何由能信。問。心無所得乃是偏空",
    "T34n1720_001:0362c18": "義耳。大經呵云汝等勿謂如來唯修諸法本",
    "T34n1720_001:0362c19": "性空寂。故知空者空耳。蓋是二乘所見。又",
    "T34n1720_001:0362c20": "大品三論可得明空。法華開權顯實。涅槃",
    "T34n1720_001:0362c21": "明常住佛性何得明空。將非田夫啞鹽舊醫",
    "T34n1720_001:0362c22": "用乳。答。法花盛開三軌以空為高座。廣明",
    "T34n1720_001:0362c23": "四模以空為安樂。子不信之即事為驗。又",
    "T34n1720_001:0362c24": "大經云佛性者名第一義空。佛性是三世諸",
    "T34n1720_001:0362c25": "佛之根本也。又云迦毘羅城空大般涅槃空。",
    "T34n1720_001:0362c26": "大涅槃是諸佛之極果也。又花數云如來覺",
    "T34n1720_001:0362c27": "諸法如幻如虛空。菩薩清涼月遊於畢竟空。",
    "T34n1720_001:0362c28": "此明佛菩薩所悟皆空。又云遊心法界如虛",
    "T34n1720_001:0362c29": "空。是人乃知佛行處。此明以了空故入佛",
    "T34n1720_001:0363a01": "境界。斯乃方等之格言至人之妙悟。子不受",
    "T34n1720_001:0363a02": "之。故知深信者寡。今言空者不見空與不空。",
    "T34n1720_001:0363a03": "如是五句皆無所得。不知何以目之。強名空",
    "T34n1720_001:0363a04": "耳。大經所呵者呵二乘斷見。釋論所斥外道",
    "T34n1720_001:0363a05": "邪空耳。可謂乳色雖同甘毒為異。子未別之。",
    "T34n1720_001:0363a06": "不應相渾也。又今明無所得義。若有空可得",
    "T34n1720_001:0363a07": "是有所得。何名無得。乃至有無得可得猶是",
    "T34n1720_001:0363a08": "有得何名無得。又今以無所得故無所不得。",
    "T34n1720_001:0363a09": "不動等覺建立諸法。說斯為空耳。若以凡",
    "T34n1720_001:0363a10": "夫所解空之與有。亦有亦空非有非空。皆",
    "T34n1720_001:0363a11": "是戲論不應用此。以講佛經一乘義後當廣",
    "T34n1720_001:0363a12": "說也。又佛說教者令心同教不令教同心。心",
    "T34n1720_001:0363a13": "以存相為根教以無得為主。若心同教教既",
    "T34n1720_001:0363a14": "無得即心無所得乃名說教。若教同心心既",
    "T34n1720_001:0363a15": "存相即教成住著。但迷倒心終不弘教。故呵",
    "T34n1720_001:0363a16": "迦旃延云無以生滅心行說實相法。若以生",
    "T34n1720_001:0363a17": "滅心說實相實相成生滅。若實相心說生滅",
    "T34n1720_001:0363a18": "則生滅成實相。故聞說生滅皆入實相門。",
    "T34n1720_001:0363a19": "但弘經之人多以教同心。不能令心同教。故",
    "T34n1720_001:0363a20": "信者難。此豈虛哉。又弘經者必多留難。憙生",
    "T34n1720_001:0363a21": "退心故信者難得也。問。何故爾耶。答。既弘",
    "T34n1720_001:0363a22": "正道必損非道。故非道政之如服良藥必動",
    "T34n1720_001:0363a23": "諸病。故病來政身然後疾乃得消。蓋是數之",
    "T34n1720_001:0363a24": "然也。問。誰力故令留難退耶。答。大品云佛力",
    "T34n1720_001:0363a25": "也。今明理而言之還是經力。以弘道力能攘",
    "T34n1720_001:0363a26": "非道。故是經力也。問。子雖廣引眾經誠如",
    "T34n1720_001:0363a27": "所說。但法華正明會三歸一顯實開權。云何",
    "T34n1720_001:0363a28": "乃明空義。答。十二門論云。摩訶衍者是十",
    "T34n1720_001:0363a29": "方三世諸佛甚深法藏。為大功德利根者。說",
    "T34n1720_001:0363b01": "摩訶衍者名為大乘。大乘凡有六義。一出二",
    "T34n1720_001:0363b02": "乘之上故名為大。二諸佛大人之所乘故故",
    "T34n1720_001:0363b03": "名為大。三觀世音彌勒等大士之所乘故名",
    "T34n1720_001:0363b04": "為大。四諸佛最大是乘能至故名為大。五能",
    "T34n1720_001:0363b05": "滅眾生大苦與大利益故名為大。六能盡諸",
    "T34n1720_001:0363b06": "法邊底故名為大。大分深義所謂空也。若通",
    "T34n1720_001:0363b07": "達是空則通達大乘。具足六波羅蜜無所障",
    "T34n1720_001:0363b08": "礙。論明大乘是十方三世諸佛甚深法藏。空",
    "T34n1720_001:0363b09": "復是法藏中之甚深。故知空者是深中之窮",
    "T34n1720_001:0363b10": "深。大中之極大。是以法華盛開三軌以空為",
    "T34n1720_001:0363b11": "高座。廣明四行以空為安樂。豈非菩埵之明",
    "T34n1720_001:0363b12": "訓道場之玄範耶。難曰。夫會三歸一者正會",
    "T34n1720_001:0363b13": "有中諸行。以歸一佛乘。云何乃說空耶。將非",
    "T34n1720_001:0363b14": "指南為北以曉迷徒。論雖有誠言猶未鑒意。",
    "T34n1720_001:0363b15": "請為會通令無豪滯。答。若領龍樹玄文已解",
    "T34n1720_001:0363b16": "會三妙旨。子既未悟。今當重明。夫會三歸一",
    "T34n1720_001:0363b17": "者本令二乘趣佛道。必由鑒乎實相。實相",
    "T34n1720_001:0363b18": "本亡言息慮。不知何以目之強名為空。以",
    "T34n1720_001:0363b19": "見空相故心無所依。心無所依故能動能出。",
    "T34n1720_001:0363b20": "乃名為乘。若不見空相則情有。情有所依所",
    "T34n1720_001:0363b21": "依則名有所得。若有所得不動不出。雖復終",
    "T34n1720_001:0363b22": "身舉手歷劫低頭無得佛義。是故歸一要悟",
    "T34n1720_001:0363b23": "空豈不勉哉。次明翻譯緣起。此經凡有二",
    "T34n1720_001:0363b24": "本。一正法華經。晉長安竺曇摩羅剎此言法",
    "T34n1720_001:0363b25": "護之所譯出。二妙法蓮華經。晉鳩摩羅什此",
    "T34n1720_001:0363b26": "云童壽。於偽秦弘始五年四月二十三日。於",
    "T34n1720_001:0363b27": "長安逍遙園譯出大品。後於草堂寺譯出此",
    "T34n1720_001:0363b28": "經二十七品。此二本有今古文質廣略之異。",
    "T34n1720_001:0363b29": "而大意同矣。復有大悲蓮華經。廣明慈悲之",
    "T34n1720_001:0363c01": "德。異上二經。是曇無讖所出。其中復有華首",
    "T34n1720_001:0363c02": "華嚴諸華經不一也。然晉有前後昔在江右",
    "T34n1720_001:0363c03": "名為西晉得五十二年。此經猶在外國。自元",
    "T34n1720_001:0363c04": "王渡江左稱為東晉。至晉安帝義熙中此經",
    "T34n1720_001:0363c05": "始度。然宋得六十年。齊得二十三年。梁得四",
    "T34n1720_001:0363c06": "十四年。合二百二十九年。從梁至今五十年",
    "T34n1720_001:0363c07": "將三百年矣。次明講經緣起。法華既有新",
    "T34n1720_001:0363c08": "舊兩本講者亦應二人焉。名僧傳云。講經之",
    "T34n1720_001:0363c09": "始起竺法護。護公既親譯斯經理應敷闡。",
    "T34n1720_001:0363c10": "自護公之後釋安竺汰之流唯講舊本而已。",
    "T34n1720_001:0363c11": "及羅什至長安翻新法華竟道融講之開為九",
    "T34n1720_001:0363c12": "轍。時人呼為九轍法師。九轍之文今所未見。",
    "T34n1720_001:0363c13": "講新法花始乎融也。自融已後曇影道生之",
    "T34n1720_001:0363c14": "流染翰著述者非復一焉。次乎齊代有清信",
    "T34n1720_001:0363c15": "優婆塞劉虬。與十許名僧依傍安林壹遠之",
    "T34n1720_001:0363c16": "例什肇融垣之流。撰錄眾師之長秤為注法",
    "T34n1720_001:0363c17": "華也。爰至梁始三大法師碩學當時名高一",
    "T34n1720_001:0363c18": "代。大集數論遍釋眾經。但開善以涅槃騰",
    "T34n1720_001:0363c19": "譽。莊嚴以十地勝鬘擅名。光宅法華當時",
    "T34n1720_001:0363c20": "獨步。但光宅受經於中興寺印法師。印本",
    "T34n1720_001:0363c21": "壽春人俗姓朱氏。少遊彭城從曇度受論。",
    "T34n1720_001:0363c22": "次從匡山惠龍受學法華。而印講斯經自少",
    "T34n1720_001:0363c23": "至老凡得二百五十遍。春秋六十六。永明元",
    "T34n1720_001:0363c24": "年卒。光宅雲法師息慈之歲隨印在鍾山下",
    "T34n1720_001:0363c25": "定林寺聽法華經。下講竟住寺後石澗中累",
    "T34n1720_001:0363c26": "石為高座及以聽眾。於是自登石座霞述所",
    "T34n1720_001:0363c27": "聞。印未知之密聽其所說。一言靡遺。年至",
    "T34n1720_001:0363c28": "三十於妙音寺開法華淨名二經題。機辨縱",
    "T34n1720_001:0363c29": "橫道俗歎伏。由是已來法華譽顯。余流遁",
    "T34n1720_001:0364a01": "禹川疏記零落。因于講次略撰所聞目為評",
    "T34n1720_001:0364a02": "解。敢秤傳訓。蓋是以備漏失正自壞之路耳。",
    "T34n1720_001:0364a03": "序其評意略有五焉。一依大乘論以通方",
    "T34n1720_001:0364a04": "等。蓋是釋經之弘軌通教之本宗也。大乘論",
    "T34n1720_001:0364a05": "者凡有二種。一通解大乘。謂中百十二門地",
    "T34n1720_001:0364a06": "持攝大乘論等。二別釋一部。謂大智度論地",
    "T34n1720_001:0364a07": "論金剛波若論法華論等。具解通別二論者",
    "T34n1720_001:0364a08": "始鑒大乘旨趣可講大乘經也。小乘論者亦",
    "T34n1720_001:0364a09": "有二焉。一通釋三藏。謂八乾度婆娑成論等。",
    "T34n1720_001:0364a10": "二別釋一教如脇比丘造四阿含論以別釋四",
    "T34n1720_001:0364a11": "阿含教也。十八部婆娑別釋十八部律如善",
    "T34n1720_001:0364a12": "見之流。舍利弗毘曇別釋佛九分毘曇藏也。",
    "T34n1720_001:0364a13": "具解通別二論可講小乘經矣。故馬鳴龍樹",
    "T34n1720_001:0364a14": "造大乘論以通大乘。法勝訶梨著小乘論以",
    "T34n1720_001:0364a15": "解三藏。斯則朱紫異貫涇渭分流。而宗習",
    "T34n1720_001:0364a16": "數論以通方等。進無弘經之功退有傷論之",
    "T34n1720_001:0364a17": "失。問。數論是弘經之長寧有乖傷之過。答。",
    "T34n1720_001:0364a18": "通三藏之長如跋摩之序。障方等之失現法",
    "T34n1720_001:0364a19": "華之文。故言安住四行演說斯經不得親近",
    "T34n1720_001:0364a20": "小乘三藏學者。經有誠誡可不慎哉。問。安",
    "T34n1720_001:0364a21": "知成論但解小乘。答。訶梨自秤正論三藏寧",
    "T34n1720_001:0364a22": "非小乘必言斯實亦通方等者過在門人。非",
    "T34n1720_001:0364a23": "跋摩之咎也。又羅什翻成論竟命僧叡講之。",
    "T34n1720_001:0364a24": "叡序云。地水火風假也色香味觸實也。而精",
    "T34n1720_001:0364a25": "巧有餘明實不足。此三藏中之實耳。非方",
    "T34n1720_001:0364a26": "等之謂。序末又述什公語。秦人謂成實論所",
    "T34n1720_001:0364a27": "明滅諦與方等均致。什歎曰。秦人之無深識",
    "T34n1720_001:0364a28": "何以乃至於此乎。吾每疑其普信大乘。當知",
    "T34n1720_001:0364a29": "悟不由中迷可識矣。成論所明滅諦比於方",
    "T34n1720_001:0364b01": "等。其猶龍燭之於螢耀夜光之於魚目。未足",
    "T34n1720_001:0364b02": "喻其愚也。問。以論通教過彰於前。用數弘",
    "T34n1720_001:0364b03": "經復有何失。答。釋論解四緣義。有人問欲學",
    "T34n1720_001:0364b04": "四緣應學毘曇。云何乃學波若。龍樹答言",
    "T34n1720_001:0364b05": "毘曇初學似如可解。轉久推求則成邪見。以",
    "T34n1720_001:0364b06": "此詳之過逾於前。此評得失之一也。妙法",
    "T34n1720_001:0364b07": "蓮華經者蓋是群聖喉衿方等之祕奧。其文",
    "T34n1720_001:0364b08": "巧妙其義深遠。考經推論可謂教圓理滿。究",
    "T34n1720_001:0364b09": "竟無餘之說。自古爰今受持讀誦者則尤累",
    "T34n1720_001:0364b10": "滅於內。嘉瑞陳於外者不可稱言也。而人",
    "T34n1720_001:0364b11": "秉五時之規矩格無方之聖化。妄謂此經猶",
    "T34n1720_001:0364b12": "為半字明因未圓辨果不足。五時既爾四宗",
    "T34n1720_001:0364b13": "亦然。廢五四之妄談明究竟之圓旨。進有稱",
    "T34n1720_001:0364b14": "歎之福。退無誹謗之罪。評得失之二也。外",
    "T34n1720_001:0364b15": "云自見不明自強不勝。內辨長守一見喪其",
    "T34n1720_001:0364b16": "無方。偏用隻文失其圓旨。故廣集異論捃採",
    "T34n1720_001:0364b17": "眾師。擇善而從有能必錄。至如慧基以空為",
    "T34n1720_001:0364b18": "乘本會無量義經。道生解壽量明常符法華",
    "T34n1720_001:0364b19": "之論。如斯之例皆可用也。如言昔有遍行六",
    "T34n1720_001:0364b20": "度之人。今教辨四車之說。又云未免二種生",
    "T34n1720_001:0364b21": "死已度五百由旬。斯皆經論無文。即事鉾楯",
    "T34n1720_001:0364b22": "皆所棄之。此評得失之三也。大智度論釋",
    "T34n1720_001:0364b23": "無作品。明巧說波若凡有十門。最後名為",
    "T34n1720_001:0364b24": "分別深淺難易。深淺難易者如深水難度。",
    "T34n1720_001:0364b25": "若巧分散則深者為淺。而度則易也。而好事",
    "T34n1720_001:0364b26": "君子廣生細章略示大意。則昏彼清實翳其",
    "T34n1720_001:0364b27": "弘旨。或至前而進誦後至後而退誦前。進",
    "T34n1720_001:0364b28": "無益於文理退有勞於說聽。今刪其繁重正",
    "T34n1720_001:0364b29": "於乖闕使昏明殊鏡。冀有過半之功。評得失",
    "T34n1720_001:0364c01": "之四也。書云華言不信信言不華。經云深",
    "T34n1720_001:0364c02": "悟者愛義淺識者好文。如見後章辨果謂初",
    "T34n1720_001:0364c03": "段明因。欲因果相對。又文始現六瑞於此土。",
    "T34n1720_001:0364c04": "亦現六瑞於他方。欲以二六文成雙。斯皆巧",
    "T34n1720_001:0364c05": "言在餘而義勢不足。文具詳之。今觀龍樹",
    "T34n1720_001:0364c06": "之釋大品天親之解華嚴。唯使文顯理彰竟",
    "T34n1720_001:0364c07": "無斯意。故聖軌須依凡模宜棄。評得失之五",
    "T34n1720_001:0364c08": "也。次明所弘之經。此經有十種不可思",
    "T34n1720_001:0364c09": "議。一者化主不可思議。諸餘經典之所無有。",
    "T34n1720_001:0364c10": "如見寶塔品說十方諸佛並皆雲集。一一方",
    "T34n1720_001:0364c11": "四百萬億那由他恒河沙諸佛如來遍滿其",
    "T34n1720_001:0364c12": "中。又多寶踊出謂過去佛集分身佛會。謂現",
    "T34n1720_001:0364c13": "在佛集十方菩薩來會謂未來佛集。略而言",
    "T34n1720_001:0364c14": "之十方三世並會鷲山。自此以外未有如斯",
    "T34n1720_001:0364c15": "之盛集也。二徒眾不可思議者。十方世界一",
    "T34n1720_001:0364c16": "一方四百萬億那由他諸佛侍者遍滿其中。",
    "T34n1720_001:0364c17": "又下方千世界塵數菩薩從地踊出遍滿十方",
    "T34n1720_001:0364c18": "虛空。如是等眾不可稱計。雖復始蓮華藏終",
    "T34n1720_001:0364c19": "跋提河亦未有如斯之眾謂徒眾不思議也。",
    "T34n1720_001:0364c20": "三教門不可思議者。諸餘經典之所無有。如",
    "T34n1720_001:0364c21": "華嚴大波若等各十萬偈尚已為多。釋論云",
    "T34n1720_001:0364c22": "法華無量無邊如大海水。又大通智勝佛說",
    "T34n1720_001:0364c23": "是華法經如恒河沙偈。威音王佛說此法華",
    "T34n1720_001:0364c24": "經二十千萬億那由他偈。斯則教門不可思",
    "T34n1720_001:0364c25": "議也。四時節不可思議日月燈明佛說此法",
    "T34n1720_001:0364c26": "華經六十小劫妙光菩薩於八十小劫說法華",
    "T34n1720_001:0364c27": "經。大通智勝佛於八千劫說法華經。十六",
    "T34n1720_001:0364c28": "沙彌於八萬四千劫說法華經。釋迦佛說此",
    "T34n1720_001:0364c29": "經時踊出菩薩問訊諸佛。如是時聞經五十",
    "T34n1720_001:0365a01": "小劫說法華經。時節何可秤計故名時節不",
    "T34n1720_001:0365a02": "可思議也。五者利益不可思議。如分別功德",
    "T34n1720_001:0365a03": "品初有十二種利益。始自無量恒河沙菩薩",
    "T34n1720_001:0365a04": "悟無生忍。終到八佛世界塵數眾生發菩提",
    "T34n1720_001:0365a05": "心。諸餘經教悟道者亦未有如斯之例。故利",
    "T34n1720_001:0365a06": "益不可思議也。六者國土不可思議。如釋迦",
    "T34n1720_001:0365a07": "牟尼欲容受分身諸佛故。各變八方六萬億",
    "T34n1720_001:0365a08": "那由他國皆成淨土。又神力品云于時十方",
    "T34n1720_001:0365a09": "世界通為一佛國土。說餘經時或有變土或",
    "T34n1720_001:0365a10": "不變土或變一土或變一會。未有如斯莊嚴",
    "T34n1720_001:0365a11": "事也。故國土不可思議也。七神力不可思議。",
    "T34n1720_001:0365a12": "如釋迦及十方佛一時現七種神力滿百千",
    "T34n1720_001:0365a13": "歲。諸餘經典雖現神力或但一佛或但一時",
    "T34n1720_001:0365a14": "亦未有如斯之事。故神力不可思議也。八",
    "T34n1720_001:0365a15": "功德不可思議。如第五十人展轉聞經一念",
    "T34n1720_001:0365a16": "隨喜者。勝布施四百萬億阿僧祇世界六趣",
    "T34n1720_001:0365a17": "眾生一切樂具及令得阿羅漢道。況受持讀",
    "T34n1720_001:0365a18": "誦解脫福不可量。故功德不可思議也。九者",
    "T34n1720_001:0365a19": "結束始終融會權實。一化教門煥然可領。諸",
    "T34n1720_001:0365a20": "餘經典直說而已。謂教門不可思議也。十者",
    "T34n1720_001:0365a21": "開近顯遠融會真應。無方大用三世益物。",
    "T34n1720_001:0365a22": "餘教不明此經獨有。謂身不思議也。以有如",
    "T34n1720_001:0365a23": "是十種難思事。持說之人累滅於內瑞獲于",
    "T34n1720_001:0365a24": "外。僧弼廣載豈徒然哉。",
    "T34n1720_001:0365a25": "○第二序說經意。",
    "T34n1720_001:0365a26": "問。佛以何因緣故說是妙法蓮華經。諸佛不",
    "T34n1720_001:0365a27": "以無事及少因緣而自發言。譬如須彌山王",
    "T34n1720_001:0365a28": "不以無事及少因緣而動。今有何等大因緣",
    "T34n1720_001:0365a29": "說是經耶。答。諸佛住三事示現說十二部",
    "T34n1720_001:0365b01": "經。三事示現即是三輪。一他心輪二神通輪",
    "T34n1720_001:0365b02": "三說法輪。既住三事說十二部經。當知亦住",
    "T34n1720_001:0365b03": "三事說法華也。問。以何義故住於三事說此",
    "T34n1720_001:0365b04": "經耶。答。三事示現即是如來三業利物。他",
    "T34n1720_001:0365b05": "心輪謂意業利物。神通輪謂身業利物。說法",
    "T34n1720_001:0365b06": "輪謂口業利物。問。此經何處明三輪耶。答。",
    "T34n1720_001:0365b07": "如入無量義處三昧謂他心輪也。放光動地",
    "T34n1720_001:0365b08": "雨華現土者謂神通輪也。從三昧起廣說法",
    "T34n1720_001:0365b09": "華經終竟一經謂說法輪也。又總論教門凡",
    "T34n1720_001:0365b10": "有二種。一者正果謂如來身。二者依果即",
    "T34n1720_001:0365b11": "國土等。若現諸佛依正二果謂神通輪。若說",
    "T34n1720_001:0365b12": "諸佛依正二果謂說法輪。應機而示此二謂",
    "T34n1720_001:0365b13": "他心輪。故壽量品云。或說己身或說他身謂",
    "T34n1720_001:0365b14": "說法輪也。或示己事或示他事謂神通輪也。",
    "T34n1720_001:0365b15": "序品之中盛明斯義也。又他心輪謂知病識",
    "T34n1720_001:0365b16": "藥。現通說法謂應病授藥。又應生福德為之",
    "T34n1720_001:0365b17": "現通應生智慧為之說法。又現通則發起信",
    "T34n1720_001:0365b18": "心說法則生物智慧。佛法大海信為能入智",
    "T34n1720_001:0365b19": "為能度則佛法具矣。又神通輪冥密利物說",
    "T34n1720_001:0365b20": "法輪顯現益緣。聖化雖多無離顯密。又神",
    "T34n1720_001:0365b21": "通輪方便發起說法輪開宗授法。又神通輪",
    "T34n1720_001:0365b22": "拔苦與樂說法輪滅惑生解。又神通輪顯佛",
    "T34n1720_001:0365b23": "功德業說法輪顯佛智慧業。又神通輪濟三",
    "T34n1720_001:0365b24": "惡道令其離苦。說法輪勸三善道令其進行。",
    "T34n1720_001:0365b25": "又說法輪顯波若德神通輪顯法身德如大經",
    "T34n1720_001:0365b26": "四相品說。以有如是種種義故住三事也。",
    "T34n1720_001:0365b27": "問。昔用三輪與今何異耶。答。譬喻品云。是時",
    "T34n1720_001:0365b28": "長者作是思惟。當以衣裓若以机案從舍出",
    "T34n1720_001:0365b29": "之。作是思惟謂他心輪。當以衣裓謂神通輪。",
    "T34n1720_001:0365c01": "若以机案謂說法輪。合譬中云。如來復作",
    "T34n1720_001:0365c02": "是念。若但以神通力及智慧力即其事也。但",
    "T34n1720_001:0365c03": "成道初時即欲以三輪化物令入一乘。而根",
    "T34n1720_001:0365c04": "緣未堪今始得用故與昔不同也。問。三輪有",
    "T34n1720_001:0365c05": "何次第。答。三輪之中他心為本。謂知病識",
    "T34n1720_001:0365c06": "藥然後乃現神通說法輪應病授藥也。以他",
    "T34n1720_001:0365c07": "心為本。是以如來前入三昧次現神通。然",
    "T34n1720_001:0365c08": "後起定說法也。問。初品之中具幾輪耶。答。",
    "T34n1720_001:0365c09": "就佛為論初品入定現瑞但有二輪。而彌勒",
    "T34n1720_001:0365c10": "之問文殊之答亦是說法輪也。從方便品起",
    "T34n1720_001:0365c11": "定說法竟於一經謂說法輪。其中有現通等",
    "T34n1720_001:0365c12": "事屬神通輪。問。六通之中三輪是何等通耶。",
    "T34n1720_001:0365c13": "答。就六通義三是示現。三非示現。他心通",
    "T34n1720_001:0365c14": "即他心輪。如意通謂神通輪。漏盡通謂說法",
    "T34n1720_001:0365c15": "輪。問。餘三通何以不名示現。答。他心等三",
    "T34n1720_001:0365c16": "能令眾生即事信驗。故名示現。天眼等三則",
    "T34n1720_001:0365c17": "不能爾。故不名示現也。此通釋一經而正擬",
    "T34n1720_001:0365c18": "初品也。復次欲說諸佛三種淨義故說是",
    "T34n1720_001:0365c19": "經。一者五戒十善以淨三途。二者說四諦",
    "T34n1720_001:0365c20": "十二因緣以淨三界。三者說方等一乘以淨",
    "T34n1720_001:0365c21": "二乘。具此三淨令諸眾生得出三界內外火",
    "T34n1720_001:0365c22": "宅故說是經也。復次欲明三引法門故說是",
    "T34n1720_001:0365c23": "經。一者如來出世之始竟法華之前。引九",
    "T34n1720_001:0365c24": "十六種邪見及在家眾生。歸五乘正法。二者",
    "T34n1720_001:0365c25": "引五乘之異同歸一乘。即法華初段意也。三",
    "T34n1720_001:0365c26": "引一乘之因歸法身之果。此經後段意也。此",
    "T34n1720_001:0365c27": "之三引無教不收無理不攝。今具明三引究",
    "T34n1720_001:0365c28": "竟法故說是經也。復次欲明權實二智相資",
    "T34n1720_001:0365c29": "成故說是經。所以然者非權無以辨實。非實",
    "T34n1720_001:0366a01": "無以明權。由實起權由權顯實。由權顯實故",
    "T34n1720_001:0366a02": "權資於實。由實起權故實資於權。三世諸佛",
    "T34n1720_001:0366a03": "智用雖多不出斯二。但迷宗之徒或執權而",
    "T34n1720_001:0366a04": "喪實。或守實而亡權。今欲開顯權實二智相",
    "T34n1720_001:0366a05": "資成故說是經也。復次欲說根本法輪故說",
    "T34n1720_001:0366a06": "是經。根本法輪者謂三世諸佛出世。為一",
    "T34n1720_001:0366a07": "大事因緣即說一乘之道。但根緣未堪故於",
    "T34n1720_001:0366a08": "一說三。即以一乘為本三乘教為末。但大緣",
    "T34n1720_001:0366a09": "既熟堪受一乘。今欲還說根本法輪故說此",
    "T34n1720_001:0366a10": "經也。問。佛初成道欲以一乘化物不得。華",
    "T34n1720_001:0366a11": "嚴教明初成道為諸菩薩亦說一乘。二經何",
    "T34n1720_001:0366a12": "異。答。教異釋不同。若如南方五時之說北",
    "T34n1720_001:0366a13": "方四宗之論。皆云華嚴為圓滿之教法華為",
    "T34n1720_001:0366a14": "未了之說。今總難之。明初成道一乘化眾生",
    "T34n1720_001:0366a15": "不得。今說法華即是一乘化眾生得。若言今",
    "T34n1720_001:0366a16": "說法華義猶未了者。則佛初成道欲以一乘",
    "T34n1720_001:0366a17": "化物不得者。此應發始即用不了義化物也。",
    "T34n1720_001:0366a18": "若佛初成道即欲以不了義化物者。此即乖",
    "T34n1720_001:0366a19": "父子恩情傷諸佛本意。若言初成道是了義",
    "T34n1720_001:0366a20": "化物。今說法華亦是不了義者。初成道可",
    "T34n1720_001:0366a21": "是一乘化物不得。今說法華應非一乘化物",
    "T34n1720_001:0366a22": "得也。又問。以何義故而法華經義未了耶。",
    "T34n1720_001:0366a23": "救曰凡論滿教謂因圓果極。此經未明常住",
    "T34n1720_001:0366a24": "故果未滿。滿字具明緣正二因。此經但明緣",
    "T34n1720_001:0366a25": "因成佛未明正因。故因未滿。答。此經明眾",
    "T34n1720_001:0366a26": "生有佛性即是正因。假萬行為一乘即是緣",
    "T34n1720_001:0366a27": "因。故因義具足。開近迹是無常顯妙本為常",
    "T34n1720_001:0366a28": "住。故果義究竟。此義後當說之。故不應言",
    "T34n1720_001:0366a29": "此經明義猶未了也。又佛種種因緣稱歎法",
    "T34n1720_001:0366b01": "華令人信受。若言教稱半字理猶未圓者。則",
    "T34n1720_001:0366b02": "使聞經之徒不生崇仰。便於法華起輕劣心。",
    "T34n1720_001:0366b03": "上失光闡之福下招誤物之罪。譬喻品未為",
    "T34n1720_001:0366b04": "之寄心也。今所釋者華嚴之與法華同明一",
    "T34n1720_001:0366b05": "因一果。教滿理圓無餘究竟。但善巧方便起",
    "T34n1720_001:0366b06": "緣不同。領其大要凡十四種。一者華嚴謂始",
    "T34n1720_001:0366b07": "說一乘法華終明一乘。始終乃異一乘無別。",
    "T34n1720_001:0366b08": "二者華嚴直說一乘。始無所會終無所開。法",
    "T34n1720_001:0366b09": "華對三明一。始辨開一為三終明會三歸一。",
    "T34n1720_001:0366b10": "三者華嚴為發始學大緣說法華為二種緣",
    "T34n1720_001:0366b11": "說。一者為前小後大緣說。二者為發始學大",
    "T34n1720_001:0366b12": "緣說也。四者華嚴為福德大利根人說。法華",
    "T34n1720_001:0366b13": "為薄福鈍根人說。如初本學大中途棄大留",
    "T34n1720_001:0366b14": "小。後還捨小從大故名鈍根也。五者華嚴謂",
    "T34n1720_001:0366b15": "平道教。法華初則斥奪迷執然後方平道說",
    "T34n1720_001:0366b16": "也。問。云何斥奪迷執後方平道說耶。答。初",
    "T34n1720_001:0366b17": "斥三病為說一乘。三病若消一乘亦廢。然後",
    "T34n1720_001:0366b18": "始知寂滅之道三一二夷適緣不同大小雙用",
    "T34n1720_001:0366b19": "也。六者華嚴但明一乘實慧法華具三一權",
    "T34n1720_001:0366b20": "實二慧。故開方便門示真實相。問。若爾華",
    "T34n1720_001:0366b21": "嚴應無二慧。答。照一乘為實慧鑑三乘為",
    "T34n1720_001:0366b22": "權。華嚴教門但明一乘故唯有慧。就一乘中",
    "T34n1720_001:0366b23": "自開二慧。或約動靜雙用。或就空有二行。亦",
    "T34n1720_001:0366b24": "得具二慧也。七者華嚴是舍那迹本身說。法",
    "T34n1720_001:0366b25": "華是釋迦本迹身說也。八者華嚴加諸菩薩",
    "T34n1720_001:0366b26": "說。法華如來自說。九者華嚴但對菩薩說。",
    "T34n1720_001:0366b27": "法華雜對二乘菩薩說。十者華嚴竪論一乘",
    "T34n1720_001:0366b28": "開五十二位。法華橫論一乘不開階級。問。",
    "T34n1720_001:0366b29": "何故爾耶。答。適化不同非可一類。但華嚴之",
    "T34n1720_001:0366c01": "緣本信一乘故於一乘中歷位增進。故問階",
    "T34n1720_001:0366c02": "級不同。法華之緣本末信一乘破其三病。始",
    "T34n1720_001:0366c03": "得信一乘故未得次第歷位登昇也。又信一",
    "T34n1720_001:0366c04": "乘得發菩提心。修菩薩行學菩薩道入華嚴",
    "T34n1720_001:0366c05": "法門故。法華不須更問階位也。十一者明華",
    "T34n1720_001:0366c06": "嚴廣明一因一果。法華則略明一因一果。十",
    "T34n1720_001:0366c07": "二者華嚴淨土中說。法華穢土說。現塔中雖",
    "T34n1720_001:0366c08": "復變土令淨。而華嚴本是淨土非變而成淨。",
    "T34n1720_001:0366c09": "法華穢土中說也。十三者華嚴七處八會說。",
    "T34n1720_001:0366c10": "法華一處一會說。十四者華嚴一佛說法華",
    "T34n1720_001:0366c11": "分身等十方佛多寶等三世佛共說。此舉七",
    "T34n1720_001:0366c12": "卷對彼五帙作此判了。非就法華大本論之",
    "T34n1720_001:0366c13": "也。釋論云法華如大海水何所不明耶。問。",
    "T34n1720_001:0366c14": "以何故明法華對華嚴耶。答。此經領解中廣",
    "T34n1720_001:0366c15": "序長者尊豪七珍具足眷屬圍遶諸人侍衛。",
    "T34n1720_001:0366c16": "此皆指華嚴初成時為諸菩薩說大法事也。",
    "T34n1720_001:0366c17": "是故引華嚴以類法華。此義現信解品也。晚",
    "T34n1720_001:0366c18": "見法華論釋壽量品具三身一法身二報身三",
    "T34n1720_001:0366c19": "化身具有華嚴之意。以眾經皆說報身即是",
    "T34n1720_001:0366c20": "舍那故也。壽量義當廣說也。復次欲示中",
    "T34n1720_001:0366c21": "道離二邊相故說是經。言二邊者據昔五乘",
    "T34n1720_001:0366c22": "有二種邊一者人天乘為世間邊自餘三乘為",
    "T34n1720_001:0366c23": "出世間邊稟教之徒。謂世間乘異出世乘。",
    "T34n1720_001:0366c24": "出世乘異世間乘故名二邊。至法華教明",
    "T34n1720_001:0366c25": "一豪之善皆入一乘。無復世出世異乘故名",
    "T34n1720_001:0366c26": "中道。又昔言有異大之小異小之大復名二",
    "T34n1720_001:0366c27": "邊。法華教起會茲大小。同入一乘無復大小",
    "T34n1720_001:0366c28": "異乘。故名中道也。復次欲斷二乘及菩薩",
    "T34n1720_001:0366c29": "疑故說是經。如言菩薩聞是法疑網皆已除。",
    "T34n1720_001:0367a01": "千二百阿羅漢悉亦當作佛也。問。二乘菩薩",
    "T34n1720_001:0367a02": "有何等疑。答。二乘之人有二種疑。一者舊疑",
    "T34n1720_001:0367a03": "如身子云。三乘同入法性云何見諸菩薩受記",
    "T34n1720_001:0367a04": "作佛。二乘不作佛欲以問世尊。為先為不先",
    "T34n1720_001:0367a05": "未說法華有此疑也。又云初聞佛所說心中",
    "T34n1720_001:0367a06": "大驚疑此新疑也。菩薩之人亦有二疑。一者",
    "T34n1720_001:0367a07": "始行之人昔日雖聞修菩薩行得成佛道。未",
    "T34n1720_001:0367a08": "知為定成佛為退作二乘。此舊疑也。今聞法",
    "T34n1720_001:0367a09": "華明無三有一心復生疑。若無三乘佛昔何",
    "T34n1720_001:0367a10": "故說有三耶。今欲斷聲聞菩薩二種疑故說",
    "T34n1720_001:0367a11": "是經也。晚見論釋三請文明聲聞菩薩皆有",
    "T34n1720_001:0367a12": "舊疑。現索章義說與今文符會。復次欲明",
    "T34n1720_001:0367a13": "一切眾生皆有佛性故說是經。問。以何義",
    "T34n1720_001:0367a14": "故。今說一乘乃言明佛性耶。答。乘若有三",
    "T34n1720_001:0367a15": "可有三性。既唯有一乘則唯有一性。如毘",
    "T34n1720_001:0367a16": "婆娑云一切眾生有三乘性。隨成一乘則餘",
    "T34n1720_001:0367a17": "二非數緣滅。法華明一乘義則不然。故唯",
    "T34n1720_001:0367a18": "有一乘唯有一性。問。此經但明一乘云何已",
    "T34n1720_001:0367a19": "辨佛性。答。中論云。雖復懃精進修行菩提",
    "T34n1720_001:0367a20": "道若先非佛性云何得成佛。長行釋云如鐵",
    "T34n1720_001:0367a21": "無金性雖復鍛鍊終不成金。若法華未辨佛",
    "T34n1720_001:0367a22": "性但緣用成佛義者。既無佛性則無成佛理",
    "T34n1720_001:0367a23": "亦如師子吼品廣難無性成佛義。以理推之",
    "T34n1720_001:0367a24": "必明佛性。問。理推可爾有何文證。答。此經",
    "T34n1720_001:0367a25": "始未多有佛性之文。方便品云開佛知見既",
    "T34n1720_001:0367a26": "得清淨即是一文。佛知見者謂佛性之異名。",
    "T34n1720_001:0367a27": "眾生本有知見為煩惱覆故不清淨。法華",
    "T34n1720_001:0367a28": "教起為開眾生有佛知見。此即是佛性義。",
    "T34n1720_001:0367a29": "若無佛性者教何所開耶。問。若此經已明佛",
    "T34n1720_001:0367b01": "性涅槃何須復說。答。若已了悟者不須涅槃",
    "T34n1720_001:0367b02": "也。問。何以知至法華即了悟不須涅槃耶。",
    "T34n1720_001:0367b03": "答。大經菩薩品云。如法華經中八千聲聞得",
    "T34n1720_001:0367b04": "受記莂成大果寶。如秋收冬藏更無所作。",
    "T34n1720_001:0367b05": "故知至法華時即知佛性已得了悟也。又過",
    "T34n1720_001:0367b06": "去二萬日月燈明佛說法華竟便入涅槃。故",
    "T34n1720_001:0367b07": "知聞法華經已究竟悟。不須說涅槃也。又",
    "T34n1720_001:0367b08": "迦葉佛時雖有涅槃而不說之。故知法華是",
    "T34n1720_001:0367b09": "了義教。又壽量品云諸子有二。一不先心二",
    "T34n1720_001:0367b10": "者先心。不先心者其法華時並皆得道。餘先",
    "T34n1720_001:0367b11": "心者待後唱滅方得領解也。晚見法花論明",
    "T34n1720_001:0367b12": "佛性義有七文。今略引二。初釋方便品唯佛",
    "T34n1720_001:0367b13": "與佛究竟諸法實相。諸法實相者謂如來藏",
    "T34n1720_001:0367b14": "法身之體不變故。佛性亦名如來藏。故云",
    "T34n1720_001:0367b15": "隱名如來藏顯名為法身。大經云我者即是",
    "T34n1720_001:0367b16": "如來藏義。次第二文釋法師品。云知佛性",
    "T34n1720_001:0367b17": "水不違得成三菩提。此序方便品意竟。復",
    "T34n1720_001:0367b18": "次欲結束融會。釋迦一化始終凡有七門。",
    "T34n1720_001:0367b19": "今三乘人未得悟者皆得領解故說是經。一",
    "T34n1720_001:0367b20": "者序歎中道法身門。謂如來法身無一切累",
    "T34n1720_001:0367b21": "具一切德。無一切累不可為有。具一切德",
    "T34n1720_001:0367b22": "不可為無。非有非無即是中道法身。是故",
    "T34n1720_001:0367b23": "經云如來於諸怖畏衰惱憂患無明闇弊永盡",
    "T34n1720_001:0367b24": "無餘。此謂無一切累也。而悉成就無量知見",
    "T34n1720_001:0367b25": "力無所畏等此具一切德。所以明此二者。良",
    "T34n1720_001:0367b26": "以無患故能救物患。有一切德故濟物無德。",
    "T34n1720_001:0367b27": "是以將明起化故前歎化本也。二者大悲門謂",
    "T34n1720_001:0367b28": "如來在法身地見二種眾生起大悲心。一者昔",
    "T34n1720_001:0367b29": "曾受佛化而先觀招苦。二者未經高道受三",
    "T34n1720_001:0367c01": "界煮燒。此二眾生具一切患無一切德。故有",
    "T34n1720_001:0367c02": "佛所無無佛所有。為此眾生起大悲心也。三",
    "T34n1720_001:0367c03": "者垂應門。既起大悲心故應入生死。為度物",
    "T34n1720_001:0367c04": "起八相成道。是故經云而生三界朽故火宅",
    "T34n1720_001:0367c05": "即其事也。四者實化不得門。既起大悲心為",
    "T34n1720_001:0367c06": "物成道。而初成道時即欲以大悲拔其有累",
    "T34n1720_001:0367c07": "大慈濟其無德。但聖雖能授而凡不能受故",
    "T34n1720_001:0367c08": "息於實化也。五者權化得門。雖一乘化之",
    "T34n1720_001:0367c09": "不從。而大悲不捨欲漸引諸子故於一說三。",
    "T34n1720_001:0367c10": "謂權誘門也。六者實化得門。小執將傾大機",
    "T34n1720_001:0367c11": "欲動故會三歸一。謂實化得門也。七者不虛",
    "T34n1720_001:0367c12": "門。許三與一似若相乖。以深見物機故無虛",
    "T34n1720_001:0367c13": "妄。謂不虛門也。束此七義可為六雙。初一是",
    "T34n1720_001:0367c14": "自門後六化他門。自他一雙也。前二是法身",
    "T34n1720_001:0367c15": "後五為應迹。本迹一雙也。復五之中初一節",
    "T34n1720_001:0367c16": "非但釋迦具斯七事。亦是舍那化即是釋迦",
    "T34n1720_001:0367c17": "化。二佛一雙也。復四之中初一頓化不得後",
    "T34n1720_001:0367c18": "三漸化得子。謂頓漸一雙也。後三之中初一",
    "T34n1720_001:0367c19": "說三後二明一。三一一雙也。後二之中初正",
    "T34n1720_001:0367c20": "明一次融會。一切諸佛教皆同然。三一不",
    "T34n1720_001:0367c21": "虛謂教及會教一雙也。此釋譬喻意果方便",
    "T34n1720_001:0367c22": "品末也。復次欲說如來十種大恩。今已悟",
    "T34n1720_001:0367c23": "之人心得堅明未解之者因此改執故說此經",
    "T34n1720_001:0367c24": "也。一者釋迦過去初發心時結四弘誓願欲",
    "T34n1720_001:0367c25": "普濟六道。法華之緣已入斯願是為第一通",
    "T34n1720_001:0367c26": "弘誓思。二者過去世時曾為此緣已說大法。",
    "T34n1720_001:0367c27": "而此眾生曾高大化是為第二別結緣恩也。",
    "T34n1720_001:0367c28": "三者此無量眾生罪重鈍根背化起惑流浪六",
    "T34n1720_001:0367c29": "趣。菩薩隨入生死方便誘化。乃至今種五",
    "T34n1720_001:0368a01": "乘種子。自從背化已後訖未成道之前。經",
    "T34n1720_001:0368a02": "無數劫隨逐化之。是為第三隨逐化恩。四",
    "T34n1720_001:0368a03": "者釋迦雖久已成佛為此眾生大機將熟起故",
    "T34n1720_001:0368a04": "更示成道。是故經云中止一城乃至脫珍御",
    "T34n1720_001:0368a05": "服著垢膩衣。謂隱本示迹恩。五者初成道時",
    "T34n1720_001:0368a06": "種種思惟方便救濟。或欲現通或欲說法或",
    "T34n1720_001:0368a07": "勸或誡。同入一乘。但佛慧甚深眾生根鈍。",
    "T34n1720_001:0368a08": "雖有欲化之功而無從救之理。是為第五思",
    "T34n1720_001:0368a09": "濟恩。六者子雖捨父父不捨子。故隱窮深佛",
    "T34n1720_001:0368a10": "慧至道而開極淺人天之樂。謂隱深說淺恩。",
    "T34n1720_001:0368a11": "故文云冷水灑面令得醒悟。謂成道已後鹿",
    "T34n1720_001:0368a12": "苑之前說人天教也。七者五戒十善暫息三",
    "T34n1720_001:0368a13": "途。次虛指二乘令出五趣。謂權誘恩也。八",
    "T34n1720_001:0368a14": "者雖以小乘攝化。而密欲以大法教之。故說",
    "T34n1720_001:0368a15": "波若付財之教。但根鈍之徒猶未悟解。是為",
    "T34n1720_001:0368a16": "第八密化恩也。九者從波若已後法華之前",
    "T34n1720_001:0368a17": "中間說諸方等。現菩薩神變或說大士法門。",
    "T34n1720_001:0368a18": "種種方鼓動其情。令稍鄙小心欣慕大道。謂",
    "T34n1720_001:0368a19": "陶練小心恩。故文云復經小時即其事也。第",
    "T34n1720_001:0368a20": "十小志遂移大機將動為說法華。會父子天",
    "T34n1720_001:0368a21": "性。今二乘之人令入一道。現在受記未來作",
    "T34n1720_001:0368a22": "佛。是為第十畢竟恩也。問。何以知具十恩耶。",
    "T34n1720_001:0368a23": "答信解品云世尊大恩無量億劫誰能報者。",
    "T34n1720_001:0368a24": "故總序釋迦從初發意至于此會。始終屈曲",
    "T34n1720_001:0368a25": "積劫崎岴。有斯十種恩也。此序信解品意兼",
    "T34n1720_001:0368a26": "身子等領解文也。晚見論云。欲顯佛乘與",
    "T34n1720_001:0368a27": "二乘異故說窮子譬喻。佛乘如長者尊豪。二",
    "T34n1720_001:0368a28": "乘如窮子鄙賤。此欲令已解者於大小堅明",
    "T34n1720_001:0368a29": "未悟者改三信一。與今釋符會也。復次欲",
    "T34n1720_001:0368b01": "說所化人功德及能化人功德故說此經。所",
    "T34n1720_001:0368b02": "化人功德者如密雲彌布其澤普洽。三草二",
    "T34n1720_001:0368b03": "木隨分受潤。雖隨分受潤而不覺知。能覺知",
    "T34n1720_001:0368b04": "者是為希有。如來慈身普覆法界等潤五乘",
    "T34n1720_001:0368b05": "眾生隨分受益而不覺知。若能覺知亦為希",
    "T34n1720_001:0368b06": "有也。問。云何不覺知耶。答。有二種不知。",
    "T34n1720_001:0368b07": "一不知同二不知異。不知同者不知如來若",
    "T34n1720_001:0368b08": "形若教為開一道。不知異者不知五乘眾生",
    "T34n1720_001:0368b09": "隨根成異。如草木不知一雲一雨謂不知同。",
    "T34n1720_001:0368b10": "不自知上中下差別謂不知異。今迦葉之流",
    "T34n1720_001:0368b11": "能知同異。今欲引歎中根之人述成其所領",
    "T34n1720_001:0368b12": "解故說此經。二者歎能化功德。今未解者",
    "T34n1720_001:0368b13": "開悟已曉者進德故說是經。故經云如來復",
    "T34n1720_001:0368b14": "有無量功德。汝等若於無量億劫說不能盡",
    "T34n1720_001:0368b15": "也。問。如來復有何等功德說不可盡。答。上",
    "T34n1720_001:0368b16": "信解品云過去結緣今日相會。蓋是一方之",
    "T34n1720_001:0368b17": "化未窮無方之迹。無方迹者。慈身法雨等",
    "T34n1720_001:0368b18": "益十方遍利三世。豈止此會三根人耶。又上",
    "T34n1720_001:0368b19": "兩周之說及二領解皆明昔說三不說一。今",
    "T34n1720_001:0368b20": "說一不說三似若偏私。是故今明如來常等",
    "T34n1720_001:0368b21": "現身常等說法猶如雲雨。但三緣自聞三一",
    "T34n1720_001:0368b22": "緣自聞一耳。故大經云常行一乘眾生見三。",
    "T34n1720_001:0368b23": "以釋成上二周教意故說此品也。又上信解",
    "T34n1720_001:0368b24": "品明昔始結緣終于今會。隨逐根情崎岴屈",
    "T34n1720_001:0368b25": "曲。有若難心何能利物。是故今明如來若形",
    "T34n1720_001:0368b26": "若教猶如雲雨。雖順物崎岴無心屈曲也。又",
    "T34n1720_001:0368b27": "有人疑若大慈平等何故眾生有得聞法有不",
    "T34n1720_001:0368b28": "聞法。如以威德力令五千之徒從座而去。是",
    "T34n1720_001:0368b29": "故釋云天澤無私不在無根非佛大慈不平等",
    "T34n1720_001:0368c01": "也。此釋藥草喻品。晚見論破大乘人。自謂",
    "T34n1720_001:0368c02": "言無聲聞明法雨普潤。隨根得果不應言無。",
    "T34n1720_001:0368c03": "此證上能化功德也。二示種子無上義。種",
    "T34n1720_001:0368c04": "子無上者如言汝等所行是菩薩道。明迦葉",
    "T34n1720_001:0368c05": "等曾發菩提心中忘斯意。今還發心行菩提",
    "T34n1720_001:0368c06": "道必當作佛。故是種子無上。此證上第一所",
    "T34n1720_001:0368c07": "化人功德義也。復次佛法有二種。一顯示",
    "T34n1720_001:0368c08": "法二祕密法。顯示法者謂三乘教明三種因",
    "T34n1720_001:0368c09": "得三種果故名顯示。祕密法者謂三乘人",
    "T34n1720_001:0368c10": "皆得作佛。如釋論第百卷云。法華明阿羅漢",
    "T34n1720_001:0368c11": "受記作佛故名祕密法。昔來已說顯示法竟。",
    "T34n1720_001:0368c12": "今欲說祕密法故說此經。問。何故三乘行因",
    "T34n1720_001:0368c13": "得果名顯示。三乘同作佛名祕密耶。答。顯",
    "T34n1720_001:0368c14": "示法者方便教也。明三乘人各自行因皆得",
    "T34n1720_001:0368c15": "成果。此事易解。如外三種子各生三牙。其相",
    "T34n1720_001:0368c16": "易明故名顯示。祕密法謂甚深法。明無三乘",
    "T34n1720_001:0368c17": "唯有一乘故名祕密。問。若爾者三因三果此",
    "T34n1720_001:0368c18": "是祕密。何以故實無三乘。覆相說言有三種",
    "T34n1720_001:0368c19": "乘。應是祕密。而道理唯有一乘無有三乘。應",
    "T34n1720_001:0368c20": "是顯示。以非覆相說故也。答。若以了義為",
    "T34n1720_001:0368c21": "顯示不了義為祕密者如後所判。今以淺近",
    "T34n1720_001:0368c22": "為顯示甚深為祕密如前所明。此義後當廣",
    "T34n1720_001:0368c23": "說也。問。何故授二乘說作佛耶。答。唯有一",
    "T34n1720_001:0368c24": "乘無有餘乘。唯有一佛性無有餘性。以皆有",
    "T34n1720_001:0368c25": "佛性故皆應作佛也。晚見論釋受記文。問。",
    "T34n1720_001:0368c26": "聲聞人為實成佛故與授記。不實成佛故與",
    "T34n1720_001:0368c27": "授記。若實成佛者菩薩何故積劫修行。若",
    "T34n1720_001:0368c28": "不實成佛將非如來虛妄授記。答。授聲聞記",
    "T34n1720_001:0368c29": "者得決定心。非成就法故。如來依平等法說",
    "T34n1720_001:0369a01": "於一乘。平等法者以如來法身與聲聞法身",
    "T34n1720_001:0369a02": "無異。故與授記。非即具足功德故與授記。菩",
    "T34n1720_001:0369a03": "薩具足功故與授記。依此論明佛性名為法",
    "T34n1720_001:0369a04": "身。故知二乘有佛性故與其授記也。問。若",
    "T34n1720_001:0369a05": "爾一切眾生皆有佛性皆應授記作佛。答。不",
    "T34n1720_001:0369a06": "然佛性有二種。一正因二緣因。一切眾生雖",
    "T34n1720_001:0369a07": "有正因無有行解等善故無緣因。無緣因故",
    "T34n1720_001:0369a08": "不得作佛。今二乘人內有正因外聞法華經",
    "T34n1720_001:0369a09": "生信解等善。即緣因緣正具足故得授記。二",
    "T34n1720_001:0369a10": "者授二乘記。即是說法華經法華經正明一",
    "T34n1720_001:0369a11": "因一果。今明二乘人已改二執發菩提心。",
    "T34n1720_001:0369a12": "今為授記令二乘人現世行因未來作佛。以",
    "T34n1720_001:0369a13": "發心行行即是一因。未來作佛即是一果。又",
    "T34n1720_001:0369a14": "其人即是菩薩復是人一。說此一教名為教",
    "T34n1720_001:0369a15": "一。故授二乘記。具說四一即是說法華經也。",
    "T34n1720_001:0369a16": "三者暢佛本心故授二乘記。何者明如來初",
    "T34n1720_001:0369a17": "成道時即欲開示悟入諸佛知見。但初成道",
    "T34n1720_001:0369a18": "時根性未堪。今如得記則暢佛本心。同大",
    "T34n1720_001:0369a19": "經心喜之義。四者授二乘記令諸菩薩不復",
    "T34n1720_001:0369a20": "退轉。所以然者有二乘道可有退路竟無此",
    "T34n1720_001:0369a21": "理。何所退耶。又二乘是不作佛人今當作佛。",
    "T34n1720_001:0369a22": "菩薩本是成佛之人云何欲退耶。五者授二",
    "T34n1720_001:0369a23": "乘記。一切未發二乘心者皆不復發。所以",
    "T34n1720_001:0369a24": "然者以證二乘尚自捨之。我等未得云何欲",
    "T34n1720_001:0369a25": "求。以有斯益故授聲聞記也。六者授二乘記",
    "T34n1720_001:0369a26": "故一切未改二乘執者。因此而改伊是羅漢。",
    "T34n1720_001:0369a27": "既得授記我亦無學寧不作佛。遂改小心欣",
    "T34n1720_001:0369a28": "求大道。故信解品因身子得記自序餘解即",
    "T34n1720_001:0369a29": "其事也。七者授二乘記欲證一乘之旨不虛",
    "T34n1720_001:0369b01": "無三之言是實。所以爾者上來雖唱三權一",
    "T34n1720_001:0369b02": "實。若二乘人不得記者此言空設。今二乘之",
    "T34n1720_001:0369b03": "人受記作佛。故知一乘是實三權不虛也。八",
    "T34n1720_001:0369b04": "者授二乘記即是說淨土法門。謂化主淨國",
    "T34n1720_001:0369b05": "土淨教門淨徒眾淨也。所以具四淨者以悟",
    "T34n1720_001:0369b06": "一乘改其三執故其心淨。其心淨故國土淨。",
    "T34n1720_001:0369b07": "以此淨悟悟一切眾生。即是教門及徒眾淨",
    "T34n1720_001:0369b08": "也。以身子心淨故佛說四淨之教也。九者",
    "T34n1720_001:0369b09": "以時眾聞二乘得記於淨土作佛故化往生。",
    "T34n1720_001:0369b10": "以有此益故授二乘記也。十者欲證二乘所",
    "T34n1720_001:0369b11": "解是實故授其記。夫得記者必由實解故也。",
    "T34n1720_001:0369b12": "以有如此十種義故所以授二乘記。總釋諸",
    "T34n1720_001:0369b13": "授記品竟。復次欲說諸佛二種法故記是經",
    "T34n1720_001:0369b14": "也。一說現在法二說過去法。上來二周已",
    "T34n1720_001:0369b15": "說釋迦一期出世始終方便利益眾生竟。今",
    "T34n1720_001:0369b16": "說釋迦過去利益眾生法門。故說是經也。",
    "T34n1720_001:0369b17": "問。何因緣故有二種說耶。答。眾生有三種。",
    "T34n1720_001:0369b18": "一者上根二者中根三者下根。上中二根直",
    "T34n1720_001:0369b19": "聞現在說法已得了悟。今欲為下根眾生令",
    "T34n1720_001:0369b20": "得受道故說過去始末法門也。二者為釋疑",
    "T34n1720_001:0369b21": "故來。有人云應學二乘。所以然者。始行菩",
    "T34n1720_001:0369b22": "薩雖聞此經不得佛記。二乘聞經便得受決。",
    "T34n1720_001:0369b23": "若爾但學聲聞不必須行菩薩道。是故釋云。",
    "T34n1720_001:0369b24": "此等聲聞於無量劫久行大行。但中忘斯意",
    "T34n1720_001:0369b25": "故作二乘。非作二乘即得授記。即是總釋",
    "T34n1720_001:0369b26": "三根人得悟一乘因緣也。法華論云。決定聲",
    "T34n1720_001:0369b27": "聞不得記。退菩提心聲聞方得記。與此義相",
    "T34n1720_001:0369b28": "應。三者聲聞唯有二種。一本學小乘二退大",
    "T34n1720_001:0369b29": "為小。譬喻品為本學小乘人。今欲為退大之",
    "T34n1720_001:0369c01": "人故說是經。問。何以知然。答。譬喻品火宅",
    "T34n1720_001:0369c02": "之中本有三十子。即三乘根性欲求出宅為",
    "T34n1720_001:0369c03": "說三乘。故知為本乘人也。化城所明本欲",
    "T34n1720_001:0369c04": "求佛中途懈退為說小乘。故知二譬為二人",
    "T34n1720_001:0369c05": "也。此就文訖。而義實通也。四者欲廣歎如來",
    "T34n1720_001:0369c06": "智慧明久遠。今二乘人心生欣慕改迷悟入",
    "T34n1720_001:0369c07": "故說是經。所以富樓那云復聞如來神通之",
    "T34n1720_001:0369c08": "力即其事也。五者欲顯法華是古佛法。三",
    "T34n1720_001:0369c09": "世諸佛必皆說之。故云世尊法久後要當說",
    "T34n1720_001:0369c10": "真實。問。以何因緣故一切諸佛皆說涅槃耶。",
    "T34n1720_001:0369c11": "答。一乘是佛因緣。無有諸佛不說佛乘。但",
    "T34n1720_001:0369c12": "說一乘自有二種。一者直說一乘。謂一因一",
    "T34n1720_001:0369c13": "果。如華嚴之□流二者先說三乘後說一乘。",
    "T34n1720_001:0369c14": "即法華也。此二雖殊一乘無異。是故一切諸",
    "T34n1720_001:0369c15": "佛皆說法花涅槃教起但為斥無常病故常",
    "T34n1720_001:0369c16": "樂。若眾生無有無常之病即不須明常樂。",
    "T34n1720_001:0369c17": "是故佛或說涅槃或有不說也。問。云法華文",
    "T34n1720_001:0369c18": "未說佛性之因法身之果。云何不須涅槃耶。",
    "T34n1720_001:0369c19": "答。不須說也。所以然者昔有五乘故有五",
    "T34n1720_001:0369c20": "性。今唯有一佛乘即唯有一佛性。故利根之",
    "T34n1720_001:0369c21": "人即知有佛性也。昔有五乘即五乘之果是",
    "T34n1720_001:0369c22": "無常。今唯一佛即佛果是常。故亦不須別說",
    "T34n1720_001:0369c23": "法身常也。但為釋迦出於惡世間。一乘因果",
    "T34n1720_001:0369c24": "未悟故更廣說涅槃耳。六者說過去事示生",
    "T34n1720_001:0369c25": "死長遠。今二乘人深起厭心。汝於過去本",
    "T34n1720_001:0369c26": "求佛道。經爾時劫退住小乘。一何可愍。我",
    "T34n1720_001:0369c27": "已成佛汝應欣慕。二乘聞之遂發心求佛也。",
    "T34n1720_001:0369c28": "七者說宿世之事。下根聞之因得領解。說",
    "T34n1720_001:0369c29": "繫珠之譬曉諸未悟。八者三說既周。廣發",
    "T34n1720_001:0370a01": "權行之迹正令諸小行知菩薩難可思議。改",
    "T34n1720_001:0370a02": "志求佛也。以有如是八種義故說化城品也。",
    "T34n1720_001:0370a03": "復次欲說如實功德智慧故說此經。問。云",
    "T34n1720_001:0370a04": "何名為如實福慧耶。答。如實福慧者從實理",
    "T34n1720_001:0370a05": "生。以一乘是實故能生如實慧。實慧者。上",
    "T34n1720_001:0370a06": "三周說法生三乘信解授記作佛。今欲說如",
    "T34n1720_001:0370a07": "實功德。如實功德者謂受持讀誦書寫解說。",
    "T34n1720_001:0370a08": "如說修行生如實福難可格量。既信如實法",
    "T34n1720_001:0370a09": "得無過之福。毀如實法則獲莫大之罪。今",
    "T34n1720_001:0370a10": "欲示眾生如實罪福故說是經也。二者諸佛",
    "T34n1720_001:0370a11": "說法有二種門。一直說門二稱歎門。上三周",
    "T34n1720_001:0370a12": "說法名直說門。今歎經力經用名稱歎門。三",
    "T34n1720_001:0370a13": "者復有二門。一者一乘體門二者一乘功用",
    "T34n1720_001:0370a14": "門。乘體門者上已說竟。今欲說乘功用門故",
    "T34n1720_001:0370a15": "說是經。乘用門者謂能生福慧也。四者復有",
    "T34n1720_001:0370a16": "二門。一生慧門二生信門。上三周說已生慧",
    "T34n1720_001:0370a17": "門。餘未信者今預經功德令生信心謂生信",
    "T34n1720_001:0370a18": "門。五者復有二門。一自行門二化他門。上",
    "T34n1720_001:0370a19": "來三周說法令三根人悟解故是自行門。今",
    "T34n1720_001:0370a20": "傳化未聞謂化他門也。六者復有二門。一受",
    "T34n1720_001:0370a21": "恩門二報恩門。上來悟解是受恩門。今得悟",
    "T34n1720_001:0370a22": "之人傳示未悟。助佛揚化謂報恩門。七者復",
    "T34n1720_001:0370a23": "有二門。一正說門二流通門。上來是正說門。",
    "T34n1720_001:0370a24": "今示弘經之方。謂流通門釋此法師品兼釋",
    "T34n1720_001:0370a25": "諸品。明功德事流通門也。復次欲顯如來",
    "T34n1720_001:0370a26": "身方便身真實。故說此經。問。何等是身方",
    "T34n1720_001:0370a27": "便身真實耶。答。以法身為真實。迹身為方",
    "T34n1720_001:0370a28": "便。但本迹二身凡有四種。一者生滅為迹身。",
    "T34n1720_001:0370a29": "無生滅為本身。如多寶雖滅不滅。顯釋迦雖",
    "T34n1720_001:0370b01": "生不生。不生不滅名為本身。不生示生不",
    "T34n1720_001:0370b02": "滅示滅名為迹身也。二者明本一而迹多。",
    "T34n1720_001:0370b03": "如集十方諸分身佛。欲明釋迦為本諸佛為",
    "T34n1720_001:0370b04": "迹。所以然者諸佛平指為迹。各以己身為本。",
    "T34n1720_001:0370b05": "當知釋迦之與諸佛皆是迹耳。非釋迦非諸",
    "T34n1720_001:0370b06": "佛乃為統一之本。故明本一而迹多也。三者",
    "T34n1720_001:0370b07": "舉釋迦及分身者。此就一佛明本迹義。如一",
    "T34n1720_001:0370b08": "佛法身為本而垂一切迹。四者以為多寶與",
    "T34n1720_001:0370b09": "釋迦並坐者。欲表十方諸佛同一法身。皆",
    "T34n1720_001:0370b10": "同一法身故垂一切迹。攝大乘論明二種平",
    "T34n1720_001:0370b11": "等。一別平等。如一佛法身為本垂一切迹。",
    "T34n1720_001:0370b12": "二通平等。謂十方諸佛同一法身由來。或但",
    "T34n1720_001:0370b13": "執別先通或但執通先別皆非論意也。晚見",
    "T34n1720_001:0370b14": "法華論明多寶以現者示平等。故多寶如來",
    "T34n1720_001:0370b15": "已入涅槃復示現身。此顯自身他身佛性法",
    "T34n1720_001:0370b16": "身平等。證四義中第四義及第一義也。問。",
    "T34n1720_001:0370b17": "若此品具明四種本迹義者壽量品復何所明",
    "T34n1720_001:0370b18": "耶。答。佛開本迹凡有二門。一神通輪門二",
    "T34n1720_001:0370b19": "說法輪門。神通輪開本迹者。從見塔品至",
    "T34n1720_001:0370b20": "涌出品現十一種神通以開本迹。一者涌出",
    "T34n1720_001:0370b21": "塔表佛猶存之義。二者住空表隱顯無有滯",
    "T34n1720_001:0370b22": "礙。三者出聲。或謂直是塔而已未足以表猶",
    "T34n1720_001:0370b23": "存之義。故須出聲也。四者雖復有聲密恐",
    "T34n1720_001:0370b24": "無形非是佛聲。故開塔令身在其中矣。五",
    "T34n1720_001:0370b25": "分座同坐者。欲等生滅義往之等。今明雙樹",
    "T34n1720_001:0370b26": "之滅是迹而非真。今之等往明王宮之生權",
    "T34n1720_001:0370b27": "而非實也。六者集佛明本一而迹多。七者變",
    "T34n1720_001:0370b28": "土。迹身既非實身迹土亦非實土。釋迦及化",
    "T34n1720_001:0370b29": "佛是迹身。別有統一之本。淨穢二土皆是迹",
    "T34n1720_001:0370c01": "土非法身所栖。法身別處中道第一義土。",
    "T34n1720_001:0370c02": "八者接眾在空表虛心乃見法身。九者發調",
    "T34n1720_001:0370c03": "達之迹以表丈六為權。調達非惡示惡。類",
    "T34n1720_001:0370c04": "釋迦不生現生。十者顯龍女成佛。昔女身不",
    "T34n1720_001:0370c05": "能現身成佛。今遂能成佛者。昔明如來身非",
    "T34n1720_001:0370c06": "常住今始明佛身是常。十一明下方菩薩地",
    "T34n1720_001:0370c07": "覆不現地裂方顯。昔教覆故未顯法身。今",
    "T34n1720_001:0370c08": "教始開故得明也。此十一種皆是神通門。",
    "T34n1720_001:0370c09": "以開本迹也。二從彌勒之問釋迦之答。就說",
    "T34n1720_001:0370c10": "法輪以開本迹也。問。初段開三顯一辨教之",
    "T34n1720_001:0370c11": "權實。何故但就說法輪。今就神通輪耶。答。",
    "T34n1720_001:0370c12": "教之權實但是說法。輪身之本迹屬神通輪",
    "T34n1720_001:0370c13": "是故後門就神通輪。故下文云汝今諦聽如",
    "T34n1720_001:0370c14": "來祕密神通之力。又云神通力如是於阿僧",
    "T34n1720_001:0370c15": "祇劫也。又如大經開法身密廣明神通。開",
    "T34n1720_001:0370c16": "波若密廣明說法。今亦然矣。又前現通即是",
    "T34n1720_001:0370c17": "密開本迹。後說法身即是顯開本迹。要前密",
    "T34n1720_001:0370c18": "開後方得顯開也。又密開本迹生物之信。顯",
    "T34n1720_001:0370c19": "開本迹生物之解。問。辨本迹身何故具就二",
    "T34n1720_001:0370c20": "輪及顯密耶。答。以果德甚深絕因位境界宜",
    "T34n1720_001:0370c21": "就二義也。又前開三顯一中亦有顯密。廣",
    "T34n1720_001:0370c22": "說為顯略說為密。又前現塔雖表法身是常。",
    "T34n1720_001:0370c23": "未辨為始證法身。為久證法身。故壽量廣明",
    "T34n1720_001:0370c24": "近遠之義。明無量劫來久證法身。又前開",
    "T34n1720_001:0370c25": "三顯一中亦有總別。初總明諸佛二智次別",
    "T34n1720_001:0370c26": "明二智。今開近顯遠亦具總別二義。見塔品",
    "T34n1720_001:0370c27": "總明諸佛本迹。壽量別明釋迦二身。又前",
    "T34n1720_001:0370c28": "直明法身後品廣釋疑難。又前但明法身未",
    "T34n1720_001:0370c29": "辨三世益物之用。後品廣明益物義也。又諸",
    "T34n1720_001:0371a01": "佛隨俗凡有二種。一者身二者命。前明法身",
    "T34n1720_001:0371a02": "常住後明壽同太虛。又前明無生滅後辨無",
    "T34n1720_001:0371a03": "始終。無始終者逸多不見其始。補處豈測其",
    "T34n1720_001:0371a04": "終也。此總序寶塔品及壽量品竟。晚見論",
    "T34n1720_001:0371a05": "明三身具足豈非辨常之明據耶。復次欲說",
    "T34n1720_001:0371a06": "菩薩要行故說是經。問。何故說菩薩行菩薩",
    "T34n1720_001:0371a07": "行有幾種耶。答。菩薩有四種要行如前說也。",
    "T34n1720_001:0371a08": "問。何因緣故明菩薩行。答。上以三周開權",
    "T34n1720_001:0371a09": "顯實破三乘執即是發菩提心。發菩提心竟",
    "T34n1720_001:0371a10": "應修菩薩行。如華嚴善財童子。於一一知",
    "T34n1720_001:0371a11": "識所皆云。我已先發菩提之心。而未知云",
    "T34n1720_001:0371a12": "何修菩薩行學菩薩道。故次發心即是明修",
    "T34n1720_001:0371a13": "行也。二者說菩薩行即是說法華經。法華",
    "T34n1720_001:0371a14": "經正明一乘。一乘即是菩薩行。故就菩薩",
    "T34n1720_001:0371a15": "行明一乘。故此經云教菩薩法佛所護念也。",
    "T34n1720_001:0371a16": "三者上來自說及證說即竟。欲示弘經模軌。",
    "T34n1720_001:0371a17": "模軌即是四行。故說菩薩行也。四者為封言",
    "T34n1720_001:0371a18": "之徒聞上開權顯實明一辨三。便謂有三一",
    "T34n1720_001:0371a19": "有開有合。是故今明菩薩行諸法實相。無",
    "T34n1720_001:0371a20": "上中下非一非三非開非合。三一開合皆是",
    "T34n1720_001:0371a21": "方便化物。故說菩薩行。五者有人欲求佛道",
    "T34n1720_001:0371a22": "畏憚生死。多諸患難故退菩提心息諸斷行。",
    "T34n1720_001:0371a23": "今為此人故明菩薩有四行令身心安樂。其",
    "T34n1720_001:0371a24": "人聞已堅固不退。故說菩薩行。六者欲發起",
    "T34n1720_001:0371a25": "如來壽命之果。故說菩薩行。下品明如來有",
    "T34n1720_001:0371a26": "不可思議之果。所謂生滅自在無礙。如此妙",
    "T34n1720_001:0371a27": "果必由妙因。是故今明菩薩行。即是妙因也。",
    "T34n1720_001:0371a28": "安樂行品竟。復次欲廣說諸菩薩智慧功德",
    "T34n1720_001:0371a29": "宣通此法擁護眾生故說是經。如說藥王妙",
    "T34n1720_001:0371b01": "音觀音乃至普賢等功德智慧等。問。何因緣",
    "T34n1720_001:0371b02": "故說諸菩薩功德智慧耶。答。一乘有二種。",
    "T34n1720_001:0371b03": "一者諸佛大人之所乘故名為大乘。二者諸",
    "T34n1720_001:0371b04": "大菩薩之所乘故故名為大乘。如十二門論",
    "T34n1720_001:0371b05": "所辨。上說如來壽及佛知見等是諸佛大人",
    "T34n1720_001:0371b06": "能乘所乘。今欲明諸大菩薩之所乘故故名",
    "T34n1720_001:0371b07": "大乘也。二者說諸菩薩功德智慧不可思議。",
    "T34n1720_001:0371b08": "令二乘人深生愧恥棄彼所宗。則未發二乘",
    "T34n1720_001:0371b09": "心者不復發心故說菩薩行。三者凡夫二乘",
    "T34n1720_001:0371b10": "已發菩提心者修菩薩行。已修菩薩行者宜",
    "T34n1720_001:0371b11": "解行增進故說菩薩行。四者淨名經云。或",
    "T34n1720_001:0371b12": "以諸佛而化佛事或以菩薩而作佛事。佛事",
    "T34n1720_001:0371b13": "不同受悟多種。上來明佛作佛事竟。今欲明",
    "T34n1720_001:0371b14": "菩薩而作佛事故說諸菩薩行也。五者欲歎",
    "T34n1720_001:0371b15": "此經功力故說諸菩薩行。諸大菩薩有不可",
    "T34n1720_001:0371b16": "思議功德智慧者皆由法華之所成就。若欲",
    "T34n1720_001:0371b17": "得如此功德者當行法華經也。六者欲開祕",
    "T34n1720_001:0371b18": "密藏故說此經。聲聞法中說諸菩薩乃至一",
    "T34n1720_001:0371b19": "生補處菩薩猶是凡夫未斷煩惱。今明大乘",
    "T34n1720_001:0371b20": "法中諸菩薩得無生忍。煩惱清淨具六神通。",
    "T34n1720_001:0371b21": "出一切聲聞辟支佛上。令種種方便分形六",
    "T34n1720_001:0371b22": "道。利益眾生故說菩薩行。七者欲為利益未",
    "T34n1720_001:0371b23": "來一切眾生。令得受持妙法華經。使無留難。",
    "T34n1720_001:0371b24": "佛雖去世諸大菩薩常在世間利益一切。欲",
    "T34n1720_001:0371b25": "求請護無願不從故說菩薩行。此總釋藥王",
    "T34n1720_001:0371b26": "等諸品也。晚見論云。欲明護眾生諸難力",
    "T34n1720_001:0371b27": "者故說觀音陀羅尼等品。示現功德力故說",
    "T34n1720_001:0371b28": "妙莊嚴王品。依過去功德彼童子有如是力",
    "T34n1720_001:0371b29": "故護法身。故說普賢菩薩品。此釋與今略同。",
    "T34n1720_001:0371c01": "如是等觀諸品中意故說妙法華經也。釋論",
    "T34n1720_001:0371c02": "第百卷云。法華經無量無邊如大海水。以文",
    "T34n1720_001:0371c03": "無量義亦無量。故知說法華經因經亦復無",
    "T34n1720_001:0371c04": "量。今但略說也。問。何故不次第論二十八",
    "T34n1720_001:0371c05": "品耶。答。釋經文流通次第說之。今但序其宗",
    "T34n1720_001:0371c06": "要耳。問。依何論作說耶。答。大智度論云。觀",
    "T34n1720_001:0371c07": "諸品中意故明說波若因緣。今還依論意故",
    "T34n1720_001:0371c08": "作此釋。釋論是解經之模軌。欲釋大乘經者",
    "T34n1720_001:0371c09": "必須影之也。",
    "T34n1720_001:0371c10": "法華玄論卷第一"
}