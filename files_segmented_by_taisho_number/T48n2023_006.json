{
    "T48n2023_006:1069a17": "緇門警訓卷第六",
    "T48n2023_006:1069a19": "長蘆慈覺頤禪師龜鏡文",
    "T48n2023_006:1069a20": "夫兩桂垂陰一華現瑞。自爾叢林之設。要之",
    "T48n2023_006:1069a21": "本為眾僧。是以開示眾僧故有長老。表儀眾",
    "T48n2023_006:1069a22": "僧故有首座。荷負眾僧故有監院。調和眾僧",
    "T48n2023_006:1069a23": "故有維那。供養眾僧故有典座。為眾僧作務",
    "T48n2023_006:1069a24": "故有直歲。為眾僧出納故有庫頭。為眾僧主",
    "T48n2023_006:1069a25": "典翰墨故有書狀。為眾僧守護正教故有藏",
    "T48n2023_006:1069a26": "主。為眾僧迎待檀越故有知客。為眾僧請召",
    "T48n2023_006:1069a27": "故有侍者。為眾僧看守衣鉢故有寮主。為眾",
    "T48n2023_006:1069a28": "僧供侍湯藥故有堂主。為眾僧洗濯故有浴",
    "T48n2023_006:1069a29": "主水頭。為眾僧禦寒故有炭頭爐頭。為眾僧",
    "T48n2023_006:1069b01": "乞丐故有街坊化主。為眾僧執勞故有園頭",
    "T48n2023_006:1069b02": "磨頭莊主。為眾僧滌除故有淨頭。為眾僧給",
    "T48n2023_006:1069b03": "侍故有淨人。所以行道之緣十分備足。資身",
    "T48n2023_006:1069b04": "之具百色現成。萬事無憂一心為道。世間尊",
    "T48n2023_006:1069b05": "貴物外優閑。清淨無為眾僧為最。回念多人",
    "T48n2023_006:1069b06": "之力。寧不知恩報恩。晨參莫請不捨寸陰。所",
    "T48n2023_006:1069b07": "以報長老也。尊卑有序舉止安詳。所以報首",
    "T48n2023_006:1069b08": "座也。外遵法令內守規繩。所以報監院也。六",
    "T48n2023_006:1069b09": "和共聚水乳相參。所以報維那也。為成道故",
    "T48n2023_006:1069b10": "方受此食。所以報典座也。安處僧房護惜什",
    "T48n2023_006:1069b11": "物。所以報直歲也。常住之物一毫無犯。所以",
    "T48n2023_006:1069b12": "報庫頭也。手不把筆如救頭然。所以報書狀",
    "T48n2023_006:1069b13": "也。明窓淨案古教照心。所以報藏主也。韜光",
    "T48n2023_006:1069b14": "晦迹不事追陪。所以報知客也。居必有常請",
    "T48n2023_006:1069b15": "必先到。所以報侍者也。一瓶一鉢處眾如山。",
    "T48n2023_006:1069b16": "所以報寮主也。寧心病苦粥藥隨宜。所以報",
    "T48n2023_006:1069b17": "堂主也。輕徐靜默不昧水因。所以報浴主水",
    "T48n2023_006:1069b18": "頭也。緘言拱手退己讓人。所以報炭頭爐頭",
    "T48n2023_006:1069b19": "也。忖己德行全闕應供。所以報街坊化主也。",
    "T48n2023_006:1069b20": "計功多少量彼來處。所以執園頭磨頭莊主",
    "T48n2023_006:1069b21": "也。酌水運籌知慚識愧。所以報淨頭也。寬而",
    "T48n2023_006:1069b22": "易從簡而易事。所以報淨人也。所以叢林之",
    "T48n2023_006:1069b23": "下道業惟新。上上之機一生取辦。中流之士",
    "T48n2023_006:1069b24": "長養聖胎。至如未悟心源。時中亦不虛棄。是",
    "T48n2023_006:1069b25": "真僧寶為世福因。近為末法之津梁。畢竟二",
    "T48n2023_006:1069b26": "嚴之極果。若或叢林不治法輪不轉。非長老",
    "T48n2023_006:1069b27": "所以為眾也。三業不調四儀不肅。非首座所",
    "T48n2023_006:1069b28": "以率眾也。容眾之量不寬愛眾之心不厚。非",
    "T48n2023_006:1069b29": "監院所以護眾也。修行者不安敗群者不去。",
    "T48n2023_006:1069c01": "非維那所以悅眾也。六味不精三德不給。非",
    "T48n2023_006:1069c02": "典座所以奉眾也。寮舍不修什物不備。非直",
    "T48n2023_006:1069c03": "歲所以安眾也。畜積常住減剋眾僧。非庫頭",
    "T48n2023_006:1069c04": "所以贍眾也。書狀不工文字滅裂。非書狀所以",
    "T48n2023_006:1069c05": "飾眾也。几案不嚴。喧煩不息。非藏主所以待",
    "T48n2023_006:1069c06": "眾也。憎貧愛富重俗輕僧。非知客所以贊眾",
    "T48n2023_006:1069c07": "也。禮貌不恭尊卑失序。非侍者所以命眾也。",
    "T48n2023_006:1069c08": "打疊不勤守護不謹。非寮主所以居眾也。不",
    "T48n2023_006:1069c09": "閑供侍惱亂病人。非堂主所以恤眾也。湯水",
    "T48n2023_006:1069c10": "不足寒暖失儀。非浴主水頭所以浣眾也。預",
    "T48n2023_006:1069c11": "備不前眾人動念。非爐頭炭頭所以向眾也。",
    "T48n2023_006:1069c12": "臨財不公宣力不盡。非街坊化主所以供眾",
    "T48n2023_006:1069c13": "也。地有遺利人無全功。非園頭磨頭莊主所",
    "T48n2023_006:1069c14": "以代眾也。懶惰併除諸緣不具。非淨頭所以",
    "T48n2023_006:1069c15": "事眾也。禁之不止命之不行。非淨人所以順",
    "T48n2023_006:1069c16": "眾也。如其眾僧輕師慢法取性隨緣。非所以",
    "T48n2023_006:1069c17": "報長老也。坐臥參差去就乖角。非所以報首",
    "T48n2023_006:1069c18": "座也。意輕王法不顧叢林。非所以報監院也。",
    "T48n2023_006:1069c19": "上下不和鬪諍堅固。非所以報維那也。貪婪",
    "T48n2023_006:1069c20": "美膳毀訾粗食。非所以報典座也。居處受用",
    "T48n2023_006:1069c21": "不思後人。非所以報直歲也。多貪利養不惜",
    "T48n2023_006:1069c22": "常住。非所以報庫頭也。事持筆硯馳騁文章。",
    "T48n2023_006:1069c23": "非所以報書狀也。慢易金文看尋外典。非所",
    "T48n2023_006:1069c24": "以報藏主也。追陪俗士交結貴人。非所以報",
    "T48n2023_006:1069c25": "知客也。遺忘召請久坐眾僧。非所以報侍者",
    "T48n2023_006:1069c26": "也。以己妨人慢藏誨盜。非所以報寮主也。多",
    "T48n2023_006:1069c27": "嗔少喜不順病緣。非所以報堂主也。桶杓作",
    "T48n2023_006:1069c28": "聲用水無節。非所以報浴主水頭也。身利溫",
    "T48n2023_006:1069c29": "煖有妨眾人。非所以報爐頭炭頭也。不念修",
    "T48n2023_006:1070a01": "行安然受供。非所以報街坊化主也。飽食終",
    "T48n2023_006:1070a02": "日無所用心。非所以報園頭磨頭莊主也。涕",
    "T48n2023_006:1070a03": "唾牆壁狼籍東司。非所以報淨頭也。專尚威",
    "T48n2023_006:1070a04": "嚴宿無善教。非所以報淨人也。蓋以旋風千",
    "T48n2023_006:1070a05": "匝尚有不周。但知捨短從長。共辦出家之事。",
    "T48n2023_006:1070a06": "所冀師子窟中盡成師子。栴檀林下純是栴",
    "T48n2023_006:1070a07": "檀。令斯後五百年再覩靈山一會。然則法門",
    "T48n2023_006:1070a08": "興廢係在僧徒。僧是敬田所應奉重。僧重則",
    "T48n2023_006:1070a09": "法重。僧輕則法輕。內護既嚴外護必謹。設使",
    "T48n2023_006:1070a10": "粥飯主人一期王化叢林。執事偶爾當權常",
    "T48n2023_006:1070a11": "宜敬仰。同袍不得妄自尊大。若也貢高我慢",
    "T48n2023_006:1070a12": "私事公酬萬事無常。豈能長保。一朝歸眾何",
    "T48n2023_006:1070a13": "面相看。因果無差恐難迴避。僧為佛子應供",
    "T48n2023_006:1070a14": "無殊。天上人間咸所恭敬。二時粥飯理合精",
    "T48n2023_006:1070a15": "豐。四事供須無令缺少。世尊二千年遺蔭蓋",
    "T48n2023_006:1070a16": "覆兒孫。白毫光一分功德。受用不盡。但知奉",
    "T48n2023_006:1070a17": "眾不可憂貧。僧無凡聖通會十方。既曰招提",
    "T48n2023_006:1070a18": "悉皆有分。豈可妄生分別輕厭客僧。旦過寮",
    "T48n2023_006:1070a19": "三朝權住盡禮供承。僧堂前暫爾求齋等心",
    "T48n2023_006:1070a20": "供養。俗客尚猶照管僧家忍不逢迎。若無有",
    "T48n2023_006:1070a21": "限之心。自有無窮之福。僧門和合上下同心。",
    "T48n2023_006:1070a22": "互有短長遞相蓋覆。家中醜惡莫使外聞。雖",
    "T48n2023_006:1070a23": "然於事無傷畢竟減人瞻仰。如師子身中蟲",
    "T48n2023_006:1070a24": "自食師子肉。非外道天魔所能壞也。若欲道",
    "T48n2023_006:1070a25": "風不墜佛日常明。壯祖域之光輝。補皇朝之",
    "T48n2023_006:1070a26": "聖化。願以斯文為龜鏡焉。",
    "T48n2023_006:1070a27": "慈受禪師示眾箴規(壽無量本大同小異)",
    "T48n2023_006:1070a28": "陞堂念誦諷經小參。但是眾集宜須先赴。遊",
    "T48n2023_006:1070a29": "方上士規矩隨身。豈可乖慵遭人檢點。一回",
    "T48n2023_006:1070b01": "可恕三犯何顏。不思百丈真風便見。投子道",
    "T48n2023_006:1070b02": "底靜牌纔挂。宜各默然。縱不挂時豈可談笑。",
    "T48n2023_006:1070b03": "古佛垂訓守口如瓶。二六時中常宜緘默。三",
    "T48n2023_006:1070b04": "業不戒萬禍潛生。善諳魯祖風。便口挂壁上。",
    "T48n2023_006:1070b05": "自己案前常令潔淨。只安香匣禪策經文。貴",
    "T48n2023_006:1070b06": "圖齊整。不得安世俗文字。藥裹香爐種種所",
    "T48n2023_006:1070b07": "須。宜收案下。出聲持誦噪吵稠人。背靠扳頭",
    "T48n2023_006:1070b08": "輕欺大眾。虛占案分挂物明窓。不合律儀叢",
    "T48n2023_006:1070b09": "林安許。端身正意默爾披尋。諦味聖言契合",
    "T48n2023_006:1070b10": "心地。不虛開卷始會看經。平時隣案。道人切",
    "T48n2023_006:1070b11": "忌交頭接耳。賓客相看禮不可免。茶湯纔罷",
    "T48n2023_006:1070b12": "敘話已周相引出寮不可久坐。若是舊時道",
    "T48n2023_006:1070b13": "伴遠地親情相邀林下水邊。方可傾心談論。",
    "T48n2023_006:1070b14": "至於交關買賣引惹雜人。盡非衲子所為。便",
    "T48n2023_006:1070b15": "可一筆勾下。粥後歸寮同伸問訊。上中下座",
    "T48n2023_006:1070b16": "恭敬為先。苟或不然輕人慢己。放參開籠須",
    "T48n2023_006:1070b17": "白知寮。出入掀簾要垂後手。登床宴坐不可",
    "T48n2023_006:1070b18": "垂衣。舉動經行更宜緩步。使人動念魔障易",
    "T48n2023_006:1070b19": "生。眾口爍金自家何樂。洗衣把針宜於齋后。",
    "T48n2023_006:1070b20": "不急之務道業荒唐。不可將湯瓶泡衣洗面。",
    "T48n2023_006:1070b21": "卓上裁紙糊卓偷煮。點心包藏藥石竹竿。要",
    "T48n2023_006:1070b22": "知觸淨熨斗須看閑忙。執在一隅恐妨眾用。",
    "T48n2023_006:1070b23": "古聖補破遮寒。縫了便休。豈可朝昏事侍針",
    "T48n2023_006:1070b24": "線。煎點荼湯叢林盛禮。大眾雲集方可跏趺。",
    "T48n2023_006:1070b25": "盞槖收歸眾人齊退。私藏茶末取笑傍觀。隻",
    "T48n2023_006:1070b26": "手揖人是何法度。有故不赴須白知寮。小坐",
    "T48n2023_006:1070b27": "茶湯輒不可免。新到入寮宜懷謙下。未諳法",
    "T48n2023_006:1070b28": "度請問耆年。隨方毘尼在人建立。安籠占案",
    "T48n2023_006:1070b29": "不必著忙。欵細之間自然穩便。入寮煎點本",
    "T48n2023_006:1070c01": "為眾人。意在志誠茶須通喫。使了家事舊處",
    "T48n2023_006:1070c02": "安排。瀉却湯瓶即時添注。山行水次戒護開",
    "T48n2023_006:1070c03": "談。張口如弓發言如箭。雌黃之事品藻他人。",
    "T48n2023_006:1070c04": "說食說錢呵風罵雨。牆壁有耳法令無親。忽",
    "T48n2023_006:1070c05": "然虎口遭傷始見。鋒頭太露。凡遇茶毘陰晴",
    "T48n2023_006:1070c06": "齊赴。各懷悽愴同運悲心。恐彼前人虛生浪",
    "T48n2023_006:1070c07": "死。口持經呪肩負柴薪。豈可猖狂恣聲談笑。",
    "T48n2023_006:1070c08": "衣盂估唱本為破慳。後人不知返成貪愛。偷",
    "T48n2023_006:1070c09": "量長短暗窺舊新。賤唱貴分過如常賣不知",
    "T48n2023_006:1070c10": "反責猶說便宜。識者傍觀面漸汗下。若是海",
    "T48n2023_006:1070c11": "門上士。禪院高賓。但為死者結緣莫被活人",
    "T48n2023_006:1070c12": "嗤咲。柔和善順上下可觀。我慢貢高諸聖不",
    "T48n2023_006:1070c13": "祐。八萬細行三千威儀。二六時中頭頭可見。",
    "T48n2023_006:1070c14": "穿堂直過豈不厚顏。尊殿間行恐招薄福。衩",
    "T48n2023_006:1070c15": "衣登殿草履遊山。莫踐法堂回互耆宿。五更",
    "T48n2023_006:1070c16": "洗面本為修行。吐唾拕盆喧聒大眾。暗中動",
    "T48n2023_006:1070c17": "念自昧不知。日往月來面黃身瘦。浴湯少使",
    "T48n2023_006:1070c18": "籌子休拈。作福雖多不如避罪。廊舍吐唾案",
    "T48n2023_006:1070c19": "上抓頭。違背聖賢自從己便。時時檢點步步",
    "T48n2023_006:1070c20": "隄防。直須小却身心便好大著腸肚。十日知",
    "T48n2023_006:1070c21": "寮遞相供養晚眠早起務在精誠。苦切勞心",
    "T48n2023_006:1070c22": "先人後己。大眾衣鉢切要關防。一事不周眾",
    "T48n2023_006:1070c23": "人動念。煎茶掃地換水裝香。莫教冷却湯瓶。",
    "T48n2023_006:1070c24": "免見禪和煩惱。寮中首座。務要柔和。規矩先",
    "T48n2023_006:1070c25": "行繩墨自定。依時上案簡徑開談。有一不周",
    "T48n2023_006:1070c26": "眾人共議。遊山翫水出入有時。惡性道人善",
    "T48n2023_006:1070c27": "言誘勸。倘不聽從密白方丈。護善遮惡取信",
    "T48n2023_006:1070c28": "檀那。淨髮圍爐禮宜謙讓。右件規矩委曲預",
    "T48n2023_006:1070c29": "聞。日用時中各宜照顧。一撥便轉善不可加。",
    "T48n2023_006:1071a01": "三喚不回相聚何益。況乃心塵難掃性水易",
    "T48n2023_006:1071a02": "湍。中器中根可上可下。克賓法戰不勝。曾罰",
    "T48n2023_006:1071a03": "饡飯一堂。文遠勝劣爭禪。輸却糊餅兩個。叢",
    "T48n2023_006:1071a04": "林榜樣後學依從。焦山不說兩般禪只要罰",
    "T48n2023_006:1071a05": "油十六兩。頌曰。",
    "T48n2023_006:1071a06": "烏龜忽爾艾燒頭。千古令人咲不休。奉勸後",
    "T48n2023_006:1071a07": "生高著眼。莫教罰了一斤油。",
    "T48n2023_006:1071a08": "笑翁和尚家訓",
    "T48n2023_006:1071a09": "日亦然兮夜亦然。睡時宜後起宜先。收單摺",
    "T48n2023_006:1071a10": "被候開靜。動止回旋向左肩。",
    "T48n2023_006:1071a11": "晨朝粥罷莫猖狂。盥漱低頭少使湯。頭若痒",
    "T48n2023_006:1071a12": "時須待浴。手巾乾淨不相妨。",
    "T48n2023_006:1071a13": "寂靜身心展鉢時。出宜先筯入先匙。食巾收",
    "T48n2023_006:1071a14": "摺須臨後。左右和南禮莫虧。",
    "T48n2023_006:1071a15": "粥了和南飯後茶。放參藥石莫喧譁。出堂入",
    "T48n2023_006:1071a16": "戶清規合。猶見叢林有作家。",
    "T48n2023_006:1071a17": "座元門首板丁當。是甚禪和敢入堂。追罰百",
    "T48n2023_006:1071a18": "錢由自可。高懸一牓最難當。",
    "T48n2023_006:1071a19": "入室陞堂念誦時。從規合自具威儀。近來一",
    "T48n2023_006:1071a20": "等無羞恥。直裰中間小袖兒。",
    "T48n2023_006:1071a21": "脫著衣鞋要整齊。掩門宜緩放籌低。密持呪",
    "T48n2023_006:1071a22": "語輕彈指。淨桶常將右手提。",
    "T48n2023_006:1071a23": "入浴披衫貴靜恭。需湯擊板合從容。不應觸",
    "T48n2023_006:1071a24": "布安槽上。雙脚如何著桶中。",
    "T48n2023_006:1071a25": "禮拜持經遣睡魔。不須將此當嘍囉。一朝突",
    "T48n2023_006:1071a26": "出娘生眼。執藥方知病轉多。",
    "T48n2023_006:1071a27": "頂笠腰包號水雲。尋師切勿憚辛勤。法門冷",
    "T48n2023_006:1071a28": "淡須防護。莫學尋常救火軍。",
    "T48n2023_006:1071a29": "黃龍死心新禪師小參",
    "T48n2023_006:1071b01": "夫小參者。謂之家教。何謂家教。譬如人家有",
    "T48n2023_006:1071b02": "三箇五箇兒子。大底今日幹甚事。小底今日",
    "T48n2023_006:1071b03": "幹甚事。是與不是晚間歸來。父母一一處斷。",
    "T48n2023_006:1071b04": "叢林中亦復如是。院門今日幹甚事。是與不",
    "T48n2023_006:1071b05": "是住持人當一一處斷。觀今之時節。叢林淡",
    "T48n2023_006:1071b06": "薄人根狹劣。不可說也。有一般破落戶長老。",
    "T48n2023_006:1071b07": "馳書達信。遮邊討院住。那邊討院住。纔討得",
    "T48n2023_006:1071b08": "院住。便揀箇好日入院。又道我是長老。方丈",
    "T48n2023_006:1071b09": "裏自在受快活。遮般底喚作地獄滓。如今叢",
    "T48n2023_006:1071b10": "林中。若論參禪固是難得其人。我看見爾遮",
    "T48n2023_006:1071b11": "一隊漢。在遮裏心憤憤口悱悱。道我會禪會",
    "T48n2023_006:1071b12": "道。入方丈裏趁口快撐。兩轉語便行。不是遮",
    "T48n2023_006:1071b13": "箇道理。又有一般漢。影影響響認得箇頑空。",
    "T48n2023_006:1071b14": "便道只是遮箇事。又有一般道。見虛空裏光",
    "T48n2023_006:1071b15": "影。又有一般道。無有不是者錯了也。救不得",
    "T48n2023_006:1071b16": "了也。遮般底只宜色身安樂。莫教一頓病打",
    "T48n2023_006:1071b17": "在延壽堂內。如落湯螃蟹手忙脚亂。見神見",
    "T48n2023_006:1071b18": "鬼遮邊討巫師。那邊討醫博。卜凶卜吉問好",
    "T48n2023_006:1071b19": "問惡。爾不見。我佛如來為三界醫王四生慈",
    "T48n2023_006:1071b20": "父。醫一切眾生心病。只為爾不信自心。向外",
    "T48n2023_006:1071b21": "馳求。被邪魔魍魎入爾心中。做得許多見解",
    "T48n2023_006:1071b22": "要識爾自心麼。如太陽當晝天下皆明。那裏",
    "T48n2023_006:1071b23": "更有暗處。若到遮箇田地。亦無吉凶爻象。亦",
    "T48n2023_006:1071b24": "無是非好惡。便能向是非頭上坐。是非頭上",
    "T48n2023_006:1071b25": "臥。乃至婬坊酒肆虎穴魔宮。盡是當人安身",
    "T48n2023_006:1071b26": "立命之處。只為爾無量劫來業識濃厚。心中",
    "T48n2023_006:1071b27": "趫趫欹欹繘繘繂繂。信之不及。便被世間情",
    "T48n2023_006:1071b28": "愛。纏縛得來七顛八倒。江南人護江南人。廣",
    "T48n2023_006:1071b29": "南人護廣南人。淮南人護淮南人。向北人護",
    "T48n2023_006:1071c01": "向北人。湖南人護湖南人。福建人護福建人。",
    "T48n2023_006:1071c02": "川僧護川僧。浙僧護浙僧。道我鄉人住院。我",
    "T48n2023_006:1071c03": "去讚佐他。一朝有箇不周。全翻作是非到處",
    "T48n2023_006:1071c04": "說。苦哉苦哉。恁麼行脚掩彩殺人。鈍置殺人",
    "T48n2023_006:1071c05": "若是箇漢一畫畫斷多少自由自在。若也畫",
    "T48n2023_006:1071c06": "不斷處處被愛之所縛。愛色被色縛。愛院被",
    "T48n2023_006:1071c07": "院縛。愛名被名縛。愛利被利縛。愛身被身縛。",
    "T48n2023_006:1071c08": "爾何不退步思量。爾遮臭皮袋有甚麼好處。",
    "T48n2023_006:1071c09": "當時只為爾有一念愛心。便入母胎中受父",
    "T48n2023_006:1071c10": "精母血。交搆成一塊膿團。母喫熱時便受鑊",
    "T48n2023_006:1071c11": "湯地獄。母喫冷時便受寒氷地獄。及至撞從",
    "T48n2023_006:1071c12": "母胎裏出來。受寒受熱。受饑受飽。受病受苦。",
    "T48n2023_006:1071c13": "煎煎逼逼直至今日。只為不能返觀。便有許",
    "T48n2023_006:1071c14": "多是非生滅我生爾死。爾死我生。生生死死",
    "T48n2023_006:1071c15": "死死生生。隨業受報無有休時。近來又有一",
    "T48n2023_006:1071c16": "般奴狗。受雇得錢買度牒剃下狗頭。披佛袈",
    "T48n2023_006:1071c17": "裟。奴郎不辨菽麥不分。入吾法中破壞吾法。",
    "T48n2023_006:1071c18": "一向裝裹箇渾身。捼腰捺胯胡揮亂[聲-耳+空]。要做",
    "T48n2023_006:1071c19": "大漢。大漢不恁麼做。要做大漢。須是退步莫",
    "T48n2023_006:1071c20": "面前背後。奴脣婢舌嫌好道惡。說遮裏飲食",
    "T48n2023_006:1071c21": "豐厚。那裏寮舍穩便不消得。如此諸上座。人",
    "T48n2023_006:1071c22": "身難得佛法難聞。此身不向今生度。更向何",
    "T48n2023_006:1071c23": "生度此身。爾諸人要參禪麼須是放下著。放",
    "T48n2023_006:1071c24": "下箇甚麼。放下箇四大五蘊。放下無量劫來",
    "T48n2023_006:1071c25": "許多業識。向自己根脚下推窮看。是甚麼道",
    "T48n2023_006:1071c26": "理。推來推去。忽然心華發明。照十方剎。可謂",
    "T48n2023_006:1071c27": "得之於心應之於手。便能變大地作黃金。攪",
    "T48n2023_006:1071c28": "長河為酥酪。豈不暢快平生。莫只管冊子上",
    "T48n2023_006:1071c29": "念言念語討禪討道。禪道不在冊子上。縱饒",
    "T48n2023_006:1072a01": "念得一大藏教。諸子百家。也只是閑言語。臨",
    "T48n2023_006:1072a02": "死之時總用不著。古人悟了方求明師決擇。",
    "T48n2023_006:1072a03": "去其砂石純一真寔。秤斤定兩。恰如人開雜",
    "T48n2023_006:1072a04": "貨鋪相似。無種不有。來買甘草。便將甘草與",
    "T48n2023_006:1072a05": "他。來買黃連便將黃連與他。不可買黃連却",
    "T48n2023_006:1072a06": "將甘草與他。又似爾有一塊金。將入紅爐裏",
    "T48n2023_006:1072a07": "煆煉。煉來煉去煉得熟也。方上鉗鎚打作瓶",
    "T48n2023_006:1072a08": "盤釵釧。瓶重幾兩盤重幾兩。一一分明。然後",
    "T48n2023_006:1072a09": "却將此瓶盤釵釧。鎔成一金。喚作一味平等",
    "T48n2023_006:1072a10": "法門。若不如此。盡是儱洞真如顢頇佛性爾",
    "T48n2023_006:1072a11": "還會麼。爾還信麼。山僧適來答遮僧四轉語",
    "T48n2023_006:1072a12": "道。死中有活活中有死。死中怕死活中怕活。",
    "T48n2023_006:1072a13": "將此四轉語驗盡天下衲僧。且道。天下衲僧",
    "T48n2023_006:1072a14": "將甚麼驗。良久云。大體還他肌骨好。不搽紅",
    "T48n2023_006:1072a15": "粉也風流(語錄)。",
    "T48n2023_006:1072a16": "褒禪山慧空禪院輪藏記無為居士楊傑",
    "T48n2023_006:1072a17": "作",
    "T48n2023_006:1072a18": "法界本無眾生。眾生緣乎妄見。如來本無言",
    "T48n2023_006:1072a19": "教。言教為乎有情。妄見者。眾生之病。言教",
    "T48n2023_006:1072a20": "者。如來之藥。以藥治病則病無不治。以言覺",
    "T48n2023_006:1072a21": "妄則妄無不覺。此如來不得已而言。賢智不",
    "T48n2023_006:1072a22": "得已而述也。故阿難陀集而為經。優婆離結",
    "T48n2023_006:1072a23": "而為律。諸菩薩衍而為論。經律論雖分乎三",
    "T48n2023_006:1072a24": "藏。戒定慧蓋本乎一心。藏以示其函容。心",
    "T48n2023_006:1072a25": "不可以凝滯。是以雙林大士接物隨機。因權",
    "T48n2023_006:1072a26": "表實。聚言教而為藏。載寶藏而為輪。以教依",
    "T48n2023_006:1072a27": "輪則教流而無礙。以輪顯教則輪運而無窮。",
    "T48n2023_006:1072a28": "使披其教者。理悟變通。見其輪者心不退轉。",
    "T48n2023_006:1072a29": "然後優游性海。解脫意筌無一物不轉法輪。",
    "T48n2023_006:1072b01": "無一塵不歸華藏。非有深智者。其孰能與於",
    "T48n2023_006:1072b02": "此哉。",
    "T48n2023_006:1072b03": "慈照聰禪師住襄州石門請查待制為撰",
    "T48n2023_006:1072b04": "僧堂記",
    "T48n2023_006:1072b05": "乾明寺者去郡百里。古曰石門。因勅易之。高",
    "T48n2023_006:1072b06": "山峻谷虎豹所伏。岐路磽确人烟敻絕。非志",
    "T48n2023_006:1072b07": "於道者罔能棲其心也。遊宦之徒覉束利名。",
    "T48n2023_006:1072b08": "雖觀其勝絕而罕能陟其境。道守郡日知有",
    "T48n2023_006:1072b09": "學者。法字守榮。自雍熙五年參尋而至。後安",
    "T48n2023_006:1072b10": "禪之堂卑隘墮壞。於是發心重構。克堅其志",
    "T48n2023_006:1072b11": "聚落求化。多歷年所。召良工市美材。迄景德",
    "T48n2023_006:1072b12": "三年始告成。凡五間十一架。春有學徒慧果。",
    "T48n2023_006:1072b13": "携錫至京請余識之。將刊于石。乃書曰。自佛",
    "T48n2023_006:1072b14": "法廣被。達磨西來。具信根者求證本源。星居",
    "T48n2023_006:1072b15": "曠野蔽身草木。衣不禦寒食不充腹。及正法",
    "T48n2023_006:1072b16": "漸漓人法替怠。百丈禪師乃營其棟宇。以安老",
    "T48n2023_006:1072b17": "病。邇來禪剎競構宏壯。少年初學恣臥其間。",
    "T48n2023_006:1072b18": "殊不知化緣者勞形苦骨。施財者邀福懺罪。",
    "T48n2023_006:1072b19": "明因果者如臥鐵床。若當冤敵自非朝夕。密",
    "T48n2023_006:1072b20": "密增長聖胎。其次親善知識者。志求解脫。可",
    "T48n2023_006:1072b21": "以暫容其形。龍神攸護。其或心汩蓋纏。身利",
    "T48n2023_006:1072b22": "溫煖。不察無明。不知命縮。惟記語言。自謂究",
    "T48n2023_006:1072b23": "竟。韶盡遷謝墮彼惡趣。丈夫猛利得不動心",
    "T48n2023_006:1072b24": "者哉。榮公生鳳翔虢邑。出家於雍州鄠縣白",
    "T48n2023_006:1072b25": "雲山淨居禪院。大中祥符二年四月八日記。",
    "T48n2023_006:1072b26": "應菴華禪師答詮長老法嗣書",
    "T48n2023_006:1072b27": "老僧自幼出家正因也。方袍圓頂正因也。念",
    "T48n2023_006:1072b28": "生死未明撥草瞻風。親近真善知識正因也。",
    "T48n2023_006:1072b29": "至於出世領眾今三十餘年。未嘗毫髮厚己",
    "T48n2023_006:1072c01": "也。方丈之務未嘗少怠也。晝夜精勤未嘗敢",
    "T48n2023_006:1072c02": "懈也。念眾之心未嘗斯須忘也。護惜常住之",
    "T48n2023_006:1072c03": "念未嘗敢私也。行解雖未及古人。隨自力量",
    "T48n2023_006:1072c04": "行之。亦不負愧也。痛心佛祖慧命懸危。甚於",
    "T48n2023_006:1072c05": "割身肉也。念報佛祖深恩。寢食不遑安處也。",
    "T48n2023_006:1072c06": "念方來衲子。心地未明不啻倒懸也。雖未能",
    "T48n2023_006:1072c07": "盡古人之萬一。然此心不欺也。長老隨侍吾",
    "T48n2023_006:1072c08": "三四載。凜然卓卓可喜。去年夏末命悅眾。是",
    "T48n2023_006:1072c09": "吾知長老也。吾謝鍾山寓宣城昭亭。未幾赴",
    "T48n2023_006:1072c10": "姑蘇光孝。方兩月。長老受鳳山之請。道由姑",
    "T48n2023_006:1072c11": "蘇首來相見。道義不忘如此也。別後杳不聞",
    "T48n2023_006:1072c12": "耗。正思念間懷淨上人來。承書并信物。方知",
    "T48n2023_006:1072c13": "入院之初開堂。為吾燒香。乃知不負之心昭",
    "T48n2023_006:1072c14": "廓也。今既為人天眼目。與前來事體不同也。",
    "T48n2023_006:1072c15": "果能如吾自幼出家為僧。行脚親近真善知",
    "T48n2023_006:1072c16": "識。以至出世住持。其正因行藏如此行之。則",
    "T48n2023_006:1072c17": "吾不妄付授也。又何患宗門寂寥哉。至祝。無",
    "T48n2023_006:1072c18": "以表信。拂子一枝。法衣一頂。幸收之。紹興壬",
    "T48n2023_006:1072c19": "午。七月初七日。住平江府光孝應菴老僧曇",
    "T48n2023_006:1072c20": "華書復(語錄)。",
    "T48n2023_006:1072c21": "怡山然禪師發願文",
    "T48n2023_006:1072c22": "歸命十方調御師。演揚清淨微妙法。三乘四",
    "T48n2023_006:1072c23": "果解脫僧。願賜慈悲哀攝受。但某甲自違",
    "T48n2023_006:1072c24": "真性枉入迷流。隨生死以飄沈。逐色聲而",
    "T48n2023_006:1072c25": "貪染。十纏十使積成有漏之因。六根六塵妄",
    "T48n2023_006:1072c26": "作無邊之罪。迷淪苦海深溺邪途。著我耽人",
    "T48n2023_006:1072c27": "舉枉措直。累生業障一切愆尤。仰三寶以慈",
    "T48n2023_006:1072c28": "悲。瀝一心而懺悔。所願能仁拯拔善友提携。",
    "T48n2023_006:1072c29": "出煩惱之深源。到菩提之彼岸。此世福基命",
    "T48n2023_006:1073a01": "位各願昌隆。來生智種靈苗同希增秀。生逢",
    "T48n2023_006:1073a02": "中國長遇明師。正信出家童真入道。六根通",
    "T48n2023_006:1073a03": "利三業純和。不染世緣常修梵行。執持禁戒",
    "T48n2023_006:1073a04": "塵業不侵。嚴護威儀蜎飛無損。不逢八難不",
    "T48n2023_006:1073a05": "缺四緣。般若智以現前。菩提心而不退。修習",
    "T48n2023_006:1073a06": "正法了悟大乘。開六度之行門。越三祇之劫",
    "T48n2023_006:1073a07": "海。建法幢於處處。破疑網於重重。降伏眾魔",
    "T48n2023_006:1073a08": "紹隆三寶。承事十方諸佛無有疲勞。修學一",
    "T48n2023_006:1073a09": "切法門悉皆通達。廣作福慧普利塵沙。得六",
    "T48n2023_006:1073a10": "種之神通。圓一生之佛果。然後不捨法界遍",
    "T48n2023_006:1073a11": "入塵勞。等觀音之慈心。行普賢之願海。他方",
    "T48n2023_006:1073a12": "此界逐類隨形應現色身演揚妙法。泥犁苦",
    "T48n2023_006:1073a13": "趣餓鬼道中。或放大光明。或見諸神變。其有",
    "T48n2023_006:1073a14": "見我相。乃至聞我名。皆發菩提心。永出輪迴",
    "T48n2023_006:1073a15": "苦。火鑊氷河之地。變作香林。飲銅食鐵之徒。",
    "T48n2023_006:1073a16": "化生淨土。披毛戴角負債啣冤。盡罷辛酸咸",
    "T48n2023_006:1073a17": "霑利樂。疾疫世而見為藥草。救療沈疴。饑饉",
    "T48n2023_006:1073a18": "時而化作稻粱。濟諸貧餒。但有利益無不興",
    "T48n2023_006:1073a19": "崇。次期累世冤親現存眷屬。出四生之汩沒。",
    "T48n2023_006:1073a20": "捨萬劫之愛纏。等與含生齊成佛道。虛空有",
    "T48n2023_006:1073a21": "盡我願無窮。情與無情同圓種智。",
    "T48n2023_006:1073a22": "開善密菴謙禪師答陳知丞書",
    "T48n2023_006:1073a23": "某啟欣審官舍多暇。焚香靜默坐進此道。何",
    "T48n2023_006:1073a24": "樂如之。參禪如應舉。應舉之志在乎登第。若",
    "T48n2023_006:1073a25": "不登第。而欲功名富貴光華一世者。不可得",
    "T48n2023_006:1073a26": "也。參禪之志在乎悟道。若不悟道而欲福德",
    "T48n2023_006:1073a27": "智惠超越三界者。不可得也。竊嘗思悟道之",
    "T48n2023_006:1073a28": "為易。登第之為難。何故學術在我。與奪在彼。",
    "T48n2023_006:1073a29": "以我之所見。合彼之所見。不亦難乎。是以登",
    "T48n2023_006:1073b01": "第之難也。參究在我。證入在我。以我之無見",
    "T48n2023_006:1073b02": "合彼之無見。不亦易乎。是以悟道之為易也。",
    "T48n2023_006:1073b03": "然參禪者眾。悟道者寡何也。有我故也。有我",
    "T48n2023_006:1073b04": "則不能證入。亦易中之難也。讀書者眾。及第",
    "T48n2023_006:1073b05": "者亦眾何也。見合故也。見合則推而應選。是",
    "T48n2023_006:1073b06": "難中之易也。故見合為易。無我為難。無我為",
    "T48n2023_006:1073b07": "易。無無為難無無為易。亦無無無為難。亦無",
    "T48n2023_006:1073b08": "無無為易。亦無無無亦無為難。亦無無無亦",
    "T48n2023_006:1073b09": "無為易。和座子撞翻為難。故龐居士云煉盡",
    "T48n2023_006:1073b10": "三山銕。鎔銷五嶽銅。豈欺人哉。因筆及此。庶",
    "T48n2023_006:1073b11": "火爐邊團圞頭說無生話時。聊發一咲。",
    "T48n2023_006:1073b12": "司馬溫公解禪偈",
    "T48n2023_006:1073b13": "文中子以佛為西方聖人。信如文中子之言。",
    "T48n2023_006:1073b14": "則佛之心可知矣。今之言禪者。好為隱語以",
    "T48n2023_006:1073b15": "相迷。大言以相勝。使學者倀倀然。益入於迷",
    "T48n2023_006:1073b16": "妄。故予廣文中子之言而解之。作解禪偈六",
    "T48n2023_006:1073b17": "首。若其果然則雖中國行矣。何必西方。若其",
    "T48n2023_006:1073b18": "不然則非予之所知也。",
    "T48n2023_006:1073b19": "忿怒如列火。利欲如銛鋒。終朝長戚戚。是名",
    "T48n2023_006:1073b20": "阿(鼻獄)。",
    "T48n2023_006:1073b21": "顏回安陋巷。盂軻養浩然。富貴如浮雲。是名",
    "T48n2023_006:1073b22": "極(樂國)。",
    "T48n2023_006:1073b23": "孝弟通神明。忠信行蠻貊。積善來百祥。是名",
    "T48n2023_006:1073b24": "作(因果)。",
    "T48n2023_006:1073b25": "言為百代師。行為天下法。久久不可掩。是名",
    "T48n2023_006:1073b26": "不(壞身)。",
    "T48n2023_006:1073b27": "仁人之安宅。義人之正路。行之誠且久。是名",
    "T48n2023_006:1073b28": "光(明藏)。",
    "T48n2023_006:1073b29": "道德修一身。功德被萬物。為賢為大聖。是名",
    "T48n2023_006:1073c01": "佛(菩薩)。",
    "T48n2023_006:1073c02": "仰山飯戶部尚書阮中大撰(阮戶部外集)",
    "T48n2023_006:1073c03": "仰山飯仰山飯。粒粒如珠似銀爛。食者須知",
    "T48n2023_006:1073c04": "來處難。略為諸人試拈看。東臯西疇春早時。",
    "T48n2023_006:1073c05": "畊夫餉婦寒且饑。土膏脈起農事動。牛領生",
    "T48n2023_006:1073c06": "瘡猶挽犁。夏苗欲秀未成實。無雨四天惟烈",
    "T48n2023_006:1073c07": "日。背枯面裂汗流胸。耘耨只愁稂莠出。秋深",
    "T48n2023_006:1073c08": "稻熟如黃雲。晝穫夜舂甘苦辛。里胥催督王",
    "T48n2023_006:1073c09": "租急。官債私逋皆及身。官債未償被鞭扑。私",
    "T48n2023_006:1073c10": "債未償賣田屋。父母妻兒飽幾曾。家家留米",
    "T48n2023_006:1073c11": "羞齋粥。住持老僧沿門求。丐士緣化圭撮收。",
    "T48n2023_006:1073c12": "手胼足胝不敢憚。櫛風沐雨何曾休。五更雲",
    "T48n2023_006:1073c13": "堂門尚閉。普供厨中人早起。惟憂清眾粥飯",
    "T48n2023_006:1073c14": "遲。日日朝朝悉如是。米瀋滿地凝如脂。去粗",
    "T48n2023_006:1073c15": "存精運柴炊。沸湯煙焰甑釜熱。執務捨力良",
    "T48n2023_006:1073c16": "勞疲。長板聲終木魚吼。端坐禪床捧盂受。細",
    "T48n2023_006:1073c17": "論變生造熟功。却恐闍黎難下口。不從香積",
    "T48n2023_006:1073c18": "世界來。又非鬼神供爾齋。一匙一杓至一鉢。",
    "T48n2023_006:1073c19": "皆是求福檀信財。維那白槌似璫響。十聲佛",
    "T48n2023_006:1073c20": "名孏同唱。行益纔遲忿怒生。第二戒中念都",
    "T48n2023_006:1073c21": "忘。古人都為學道忙。遍參知識遊諸方。木皮",
    "T48n2023_006:1073c22": "草葉供鐺煮。豈有此飯充飢腸。百歲光陰如",
    "T48n2023_006:1073c23": "夢幻。參請工夫宜早辦。若還心地不分明。佛",
    "T48n2023_006:1073c24": "也難消仰山飯。",
    "T48n2023_006:1073c25": "白侍郎六讚偈并序(出長慶集)",
    "T48n2023_006:1073c26": "樂天常有願。願以今生世俗文筆之因。翻為",
    "T48n2023_006:1073c27": "來世讚佛乘轉法輪之緣也。今年登七十。老",
    "T48n2023_006:1073c28": "矣病矣。與來世相去甚邇。故作六偈。跪唱於",
    "T48n2023_006:1073c29": "佛法僧前。欲以起因發緣。為來世張本也。",
    "T48n2023_006:1074a01": "讚佛",
    "T48n2023_006:1074a02": "十方世界天上天下。我今盡知無如佛者。堂",
    "T48n2023_006:1074a03": "堂巍巍為天人師。故我禮足讚嘆歸依。",
    "T48n2023_006:1074a04": "讚法",
    "T48n2023_006:1074a05": "過見當來千萬億佛。皆因法成法從經出。是",
    "T48n2023_006:1074a06": "大法輪是大寶藏。故我合掌至心迴向。",
    "T48n2023_006:1074a07": "讚僧",
    "T48n2023_006:1074a08": "緣覺聲聞諸大沙門。漏盡果滿眾中之尊。假",
    "T48n2023_006:1074a09": "和合力求無上道。故我稽首和南僧寶。",
    "T48n2023_006:1074a10": "讚眾生",
    "T48n2023_006:1074a11": "毛道凡夫火宅眾生。胎卵濕化一切有情。善",
    "T48n2023_006:1074a12": "根苟種佛果終成。我不輕汝汝無自輕。",
    "T48n2023_006:1074a13": "懺悔",
    "T48n2023_006:1074a14": "無始劫來所造諸罪。若輕若重無大無小。我",
    "T48n2023_006:1074a15": "求其相中間內外。了不可得是名懺悔。",
    "T48n2023_006:1074a16": "發願",
    "T48n2023_006:1074a17": "煩惱願去涅槃願住。十地願登四生願度。佛",
    "T48n2023_006:1074a18": "出世時願我得親。最先勸請請轉法輪。佛滅",
    "T48n2023_006:1074a19": "度時願我得值。最後供養受菩提記。",
    "T48n2023_006:1074a20": "天台圓法師自誡",
    "T48n2023_006:1074a21": "三界悠悠一囹圄覊鎖生靈受酸楚。本來面",
    "T48n2023_006:1074a22": "目久沈埋。野馬無韁恣飄鼓。欲火燒殘功德",
    "T48n2023_006:1074a23": "林。逝波傾入無明塢。紛紛萬類器中蚊。啾啾",
    "T48n2023_006:1074a24": "鳴亂沈還舉。亦曾天帝殿中遊。也向閻公鍋",
    "T48n2023_006:1074a25": "裏煮。循環又撞入胞胎。交搆腥臊成沫聚。一",
    "T48n2023_006:1074a26": "包膿血暫扶持。數莖白骨權撐拄。七情馳騎",
    "T48n2023_006:1074a27": "不知歸。六賊爭鋒誰作主。春風不改昔時波。",
    "T48n2023_006:1074a28": "依舊貪嗔若狼虎。改頭換面弄機關。忍氣吞",
    "T48n2023_006:1074a29": "聲受辛苦。貴賤賢愚我與人。是非榮辱今猶",
    "T48n2023_006:1074b01": "古。金烏玉兔自摩空。雪鬂朱顏盡成土。我嗟",
    "T48n2023_006:1074b02": "瞥地一何晚。隨波逐浪空流轉。追思古聖與",
    "T48n2023_006:1074b03": "先賢。掩袂令人獨羞赧。而今捉住主人翁。生",
    "T48n2023_006:1074b04": "死魔來我誰管。昔時伎倆莫施呈。今日生涯",
    "T48n2023_006:1074b05": "須自勉。是非窟裡莫回頭。聲利門前高著眼。",
    "T48n2023_006:1074b06": "但於自己覓愆尤。肯與時流較長短。一點靈",
    "T48n2023_006:1074b07": "光直照西。萬端塵事任舒卷。不於蝸角竊虛",
    "T48n2023_006:1074b08": "名。獨向金臺預高選。從他病死與生老。只此",
    "T48n2023_006:1074b09": "一回相括惱。修行惟有下稍難。豎起脊梁休",
    "T48n2023_006:1074b10": "放倒。莫教錯認定盤星。自家牢守衣中寶。願",
    "T48n2023_006:1074b11": "同法界冤與親。共駕白牛遊直道。",
    "T48n2023_006:1074b12": "緇門警訓卷六終"
}