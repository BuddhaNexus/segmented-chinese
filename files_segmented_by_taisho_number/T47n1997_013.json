{
    "T47n1997_013:0771a03": "圓悟佛果禪師語錄卷第十三",
    "T47n1997_013:0771a05": "宋平江府虎丘山門人紹隆等編",
    "T47n1997_013:0771a06": "小參六小參六",
    "T47n1997_013:0771a07": "高郵乾明受勅。住金山龍遊寺。當晚小參。僧",
    "T47n1997_013:0771a08": "問。明歷歷露堂堂。因什麼乾坤收不得。師云。",
    "T47n1997_013:0771a09": "金剛手裏八稜棒。進云。忽若一喚便回。還當",
    "T47n1997_013:0771a10": "得活也無。師云。鶖子目連無奈何。進云。不落",
    "T47n1997_013:0771a11": "照不落用。如何商量。師云。放下雲頭。進云。",
    "T47n1997_013:0771a12": "忽遇其中人時如何用。師云。騎佛殿出三門。",
    "T47n1997_013:0771a13": "進云。萬象不來渠獨語。教誰把手上高峯。師",
    "T47n1997_013:0771a14": "云。錯下名言。師乃云。祖師心印。狀似鐵牛之",
    "T47n1997_013:0771a15": "機。諸佛密語。正如擊塗毒鼓。未擬議前先蹉",
    "T47n1997_013:0771a16": "過。纔思量處隔千山。要須眼似流星心如鐵",
    "T47n1997_013:0771a17": "石。所以從上來提持向上綱宗。只有三句。有",
    "T47n1997_013:0771a18": "時咬去。有時咬住。有時一向不去。有時一向",
    "T47n1997_013:0771a19": "不住。明眼漢沒窠臼。若論戰也。箇箇力在轉",
    "T47n1997_013:0771a20": "處。却物為上逐物為下。要須把斷凡聖路頭",
    "T47n1997_013:0771a21": "不立毫末。然後舉一毫毛盡無邊香水海。七",
    "T47n1997_013:0771a22": "達八通。說一句子。窮龍宮盈海藏。此猶是極",
    "T47n1997_013:0771a23": "則之談。未是衲僧巴鼻。若論衲僧受用。直饒",
    "T47n1997_013:0771a24": "棒如雨點喝似雷奔。列千聖下風。立毘盧頂",
    "T47n1997_013:0771a25": "上。擊石火閃電光。俊鷂俊鷹。也趕他不及。要",
    "T47n1997_013:0771a26": "須正一切知見發明大解脫。無不歷落無不",
    "T47n1997_013:0771a27": "透脫。則在天同天。在地同地。物同物我同",
    "T47n1997_013:0771a28": "我。證一切智明一切道。無處不通容。無機不",
    "T47n1997_013:0771a29": "圓證。正當恁麼時。諸人各各返照自己分上。",
    "T47n1997_013:0771b01": "曾移易一絲毫許麼。所謂十世圓融十分成",
    "T47n1997_013:0771b02": "就。且道。不落機緣一句作麼生道。覿面要須",
    "T47n1997_013:0771b03": "宗正眼。臨機截斷聖凡蹤。",
    "T47n1997_013:0771b04": "入寺小參。金剛王寶劍。截斷玄機。正眼摩醯",
    "T47n1997_013:0771b05": "光。吞諸祖目。機銖兩舉一明三。左轉右旋。七",
    "T47n1997_013:0771b06": "穿八穴也。須是箇風吹不入水洒不著針劄",
    "T47n1997_013:0771b07": "不入。快活自由底漢始得。若也浮逼逼地。尚",
    "T47n1997_013:0771b08": "留觀聽。猶涉形聲。說妙說玄。舉今舉古。進前",
    "T47n1997_013:0771b09": "退後。敲床竪拂。行棒行喝。則沒交涉。直得淨",
    "T47n1997_013:0771b10": "裸裸赤洒洒。還有相見底麼。若有。須是同道",
    "T47n1997_013:0771b11": "人方知同道事。若非。同道者畢竟沒來由。正",
    "T47n1997_013:0771b12": "當恁麼時。還相委悉麼。十方聚會無餘事。共",
    "T47n1997_013:0771b13": "向曹溪路上行。復頌云。正眼橫頂門。神符懸",
    "T47n1997_013:0771b14": "肘後。幸是師子兒。各作師子吼。",
    "T47n1997_013:0771b15": "小參。僧問應真不借時如何。師云。渠儂得自",
    "T47n1997_013:0771b16": "由。進云。點則不到。到即不點。師云。同彼同",
    "T47n1997_013:0771b17": "此。進云。此猶未是學人安身立命處在。師云。",
    "T47n1997_013:0771b18": "獨有闍黎高一著。進云。也知和尚要用此機。",
    "T47n1997_013:0771b19": "師云。也被闍黎識破。進云。老老大大。轉見放",
    "T47n1997_013:0771b20": "憨。師云。道什麼。進云。也不可放過。師云。却",
    "T47n1997_013:0771b21": "是爾放憨。師乃云。好日多同十方盡應。好本",
    "T47n1997_013:0771b22": "多同千差共轍。直得龍吟霧起。虎嘯風生。八",
    "T47n1997_013:0771b23": "面更玲瓏。一方獨峭絕。此猶是人人分上知",
    "T47n1997_013:0771b24": "有底。其餘不知有底如恒河沙數。且作麼生",
    "T47n1997_013:0771b25": "湊泊。作麼生參詳。有進步得底不用伎倆。試",
    "T47n1997_013:0771b26": "拈出看。有證據得底不用思量。試剖判看。若",
    "T47n1997_013:0771b27": "剖判得。正如靈山會上龍女獻珠便得成佛。",
    "T47n1997_013:0771b28": "女云。我獻寶珠。世尊納受。是事疾否。智積",
    "T47n1997_013:0771b29": "云。是事甚疾。龍女云。以汝神力。觀我成佛。",
    "T47n1997_013:0771c01": "復速於此。然雖如是。猶有途轍。若是本分行",
    "T47n1997_013:0771c02": "本分證。直須更放過三千里。正當恁麼時。",
    "T47n1997_013:0771c03": "畢竟如何是著實處。十方薄伽梵。一路涅槃",
    "T47n1997_013:0771c04": "門。",
    "T47n1997_013:0771c05": "李從議請小參。僧問。不問有言不問無言時",
    "T47n1997_013:0771c06": "如何。師云。其聲如雷。進云。為什麼如此。師",
    "T47n1997_013:0771c07": "云。只為聾人不聽聞。進云。爭奈五音六律甚",
    "T47n1997_013:0771c08": "分明。師云。闍黎聞箇什麼。進云。某甲從來無",
    "T47n1997_013:0771c09": "耳朵。師云。更須識取口頭底。師乃云。一句絕",
    "T47n1997_013:0771c10": "誵訛。千里萬里無消息。一塵含法界。千重百",
    "T47n1997_013:0771c11": "匝太周遮。若是明眼人。終不向目前覓。何故。",
    "T47n1997_013:0771c12": "若向目前覓。此人未具眼。更於句中求。落在",
    "T47n1997_013:0771c13": "第八機。既不向句中求。又不向目前覓。且道。",
    "T47n1997_013:0771c14": "如何湊泊。只如隔山隔嶽隔浮幢王隔香水",
    "T47n1997_013:0771c15": "海。那邊還有恁麼事也無。若道有。隔許多作",
    "T47n1997_013:0771c16": "麼生知道有。若道無。佛法即有邊際。若道不",
    "T47n1997_013:0771c17": "有不無。正是半前落後。直饒離却有無。未免",
    "T47n1997_013:0771c18": "喫金山手中棒。忽有衲僧出來道。不恁麼如",
    "T47n1997_013:0771c19": "龍得水。似虎靠山。通身是眼也。看他不見。通",
    "T47n1997_013:0771c20": "身是舌也。說他不及。且道。畢竟落在什麼處。",
    "T47n1997_013:0771c21": "若不藍田射石虎。幾乎誤殺李將軍。",
    "T47n1997_013:0771c22": "師云。欲得親切。第一莫將來。將來不相似。向",
    "T47n1997_013:0771c23": "爾道。壁立萬仞。依前却來。撞牆撞壁。有什麼",
    "T47n1997_013:0771c24": "近傍處。雖然如是。已是落草了也。不免將錯",
    "T47n1997_013:0771c25": "就錯。於第二頭說葛藤去也。還知麼直下如",
    "T47n1997_013:0771c26": "當門按一口劍相似。凜凜威風。纔跨門來。誰",
    "T47n1997_013:0771c27": "敢近傍。若近著則喪身失命。若望涯而退。不",
    "T47n1997_013:0771c28": "是大丈夫漢。須是不顧死生。從他手中奪去",
    "T47n1997_013:0771c29": "始得。所以道。不入虎穴不得虎子。須是當前",
    "T47n1997_013:0772a01": "不顧性命。若奪劍在自己手中。任是佛來也",
    "T47n1997_013:0772a02": "不放過。直饒恁麼。已是第二頭也。不見資福",
    "T47n1997_013:0772a03": "道。爾隔江見資福剎竿。便回去。脚跟下好與",
    "T47n1997_013:0772a04": "三十棒。睦州纔見僧來便云。見成公案。隨後",
    "T47n1997_013:0772a05": "云。放爾三十棒。似此等有什麼近傍處。然子",
    "T47n1997_013:0772a06": "細推窮來。不妨勦絕。免他說玄說妙說理說",
    "T47n1997_013:0772a07": "事說向上向下穢污心田。須知人人分上有",
    "T47n1997_013:0772a08": "一段事。輝騰今古。逈絕見知。淨裸裸赤灑灑。",
    "T47n1997_013:0772a09": "先沒許多般。只為爾諸人從無始時來妄想",
    "T47n1997_013:0772a10": "濃厚。背却自己只從他覓。若能回光返照。無",
    "T47n1997_013:0772a11": "第二人。終不隨他起滅。若一處得脫。則千處",
    "T47n1997_013:0772a12": "百處一時透脫。莫只向人舌頭聽他處分。聊",
    "T47n1997_013:0772a13": "聞舉著剔起便行。已是三千里外沒交涉。若",
    "T47n1997_013:0772a14": "得箇中受用。便乃毛羽相似。作他屋裏人。雖",
    "T47n1997_013:0772a15": "有恁麼人。也須向山僧手裏飲氣吞聲始得。",
    "T47n1997_013:0772a16": "直須按下雲頭。將自己平生所知所解。掇在",
    "T47n1997_013:0772a17": "善知識面前。若是則與爾證據。不是則與爾",
    "T47n1997_013:0772a18": "剗除。豈不見。藥山參石頭時。置箇問端云。",
    "T47n1997_013:0772a19": "三乘十二分教某粗知。誠聞南方直指人心",
    "T47n1997_013:0772a20": "見性成佛。某甲實未明了。乞師指示。石頭云。",
    "T47n1997_013:0772a21": "恁麼也不得。不恁麼也不得。恁麼不恁麼總",
    "T47n1997_013:0772a22": "不得。山不契。直至江西馬大師處。又如前問。",
    "T47n1997_013:0772a23": "馬師云。有時教伊揚眉瞬目。有時教伊不揚",
    "T47n1997_013:0772a24": "眉瞬目。有時教伊揚眉瞬目是。有時教伊揚",
    "T47n1997_013:0772a25": "眉瞬目不是。藥山於是有省。馬云。爾見什麼",
    "T47n1997_013:0772a26": "道理。山云。我在石頭時。如蚊子上鐵牛相似",
    "T47n1997_013:0772a27": "今時眾中兄弟便道。石頭一向壁立萬仞。所",
    "T47n1997_013:0772a28": "以他不會。馬祖放開一線。他乃悟去。殊不知。",
    "T47n1997_013:0772a29": "石頭恁麼道。已是漏逗了也。馬祖道處。這一",
    "T47n1997_013:0772b01": "著尤更毒害。因甚麼藥山得悟去。且道。因什",
    "T47n1997_013:0772b02": "麼如此。到此須是生鐵鑄就底漢始得。所以",
    "T47n1997_013:0772b03": "云。此事不在語言上。不在文字上。看他置箇",
    "T47n1997_013:0772b04": "問頭。問石頭了。及至馬祖處。亦如是問。此人",
    "T47n1997_013:0772b05": "是箇鐵石身心。如今若有如是心底人。何憂",
    "T47n1997_013:0772b06": "不徹。爾若只覓言覓句覓玄覓妙。何時得了。",
    "T47n1997_013:0772b07": "千人萬人各說不同。爾用那箇句則是。若見",
    "T47n1997_013:0772b08": "道了更用言句作麼。若不用言句。爾作麼生",
    "T47n1997_013:0772b09": "見。到這裏參須實參悟須實悟。令教透頂透",
    "T47n1997_013:0772b10": "底亘古亘今。打開自己庫藏。運出自己家財",
    "T47n1997_013:0772b11": "拯濟。莫只向外邊尋覓。爾若拶得一路透去。",
    "T47n1997_013:0772b12": "便與爾同參。爾若只守箇昭昭靈靈下咄下",
    "T47n1997_013:0772b13": "喝揚眉瞬目。不如這箇更是大病。所以云。此",
    "T47n1997_013:0772b14": "事隱在四大六根裏。六根四大只是箇閑家",
    "T47n1997_013:0772b15": "具。故云。生如著衫。死如脫袴。六根四大。只",
    "T47n1997_013:0772b16": "是箇衫袴。且道。著底是什麼人。且道。是誰著。",
    "T47n1997_013:0772b17": "乃喝云。莫便是這箇麼。復云。錯了也。所以",
    "T47n1997_013:0772b18": "古人云。身心一如。身外無餘。盡乾坤大地。只",
    "T47n1997_013:0772b19": "是箇本來心。盡山河大地。只是箇一末撒子",
    "T47n1997_013:0772b20": "也不要。既不要。且道。向什麼處安身立命。到",
    "T47n1997_013:0772b21": "此須是有生機一路始得。若不如是。爾若道",
    "T47n1997_013:0772b22": "佛則著佛。爾若道祖則著祖。直須紅鑪一點",
    "T47n1997_013:0772b23": "雪相似始得。且去巾單下。放教如寒灰死火。",
    "T47n1997_013:0772b24": "世法佛法都不用思量。莫怕他落空。莫怕如",
    "T47n1997_013:0772b25": "土木瓦石。爾若怕落空。只如憂落空底心。是",
    "T47n1997_013:0772b26": "什麼。何曾落空來。若是果歇得。到真實休歇",
    "T47n1997_013:0772b27": "之處。佛祖也不立。千聖萬聖法門一時透了。",
    "T47n1997_013:0772b28": "豈不徑截也。",
    "T47n1997_013:0772b29": "師云。即恁麼便承當。擔荷得去。可以籠罩古",
    "T47n1997_013:0772c01": "今。乾坤大地透頂透底。淨裸裸赤灑灑。要且",
    "T47n1997_013:0772c02": "不是爾見聞覺知色聲香味觸。盡乾坤大地。",
    "T47n1997_013:0772c03": "只是箇真實人體。說什麼見聞覺知。纔跨門",
    "T47n1997_013:0772c04": "來。已是兩手分付。更無纖毫遺漏。須知向上",
    "T47n1997_013:0772c05": "一路不立文字語言。既不立文字語言。如何",
    "T47n1997_013:0772c06": "明得。所以道。路逢達道人。不將語默對。又",
    "T47n1997_013:0772c07": "云。相逢不拈出。舉意便知有也。須是徹骨徹",
    "T47n1997_013:0772c08": "髓信得極見得徹。然後盡十方世界。只在一",
    "T47n1997_013:0772c09": "絲毫頭上明得。其或滯於知見。便有佛有祖。",
    "T47n1997_013:0772c10": "所以却入建化門中。葛藤露布。祖師西來不",
    "T47n1997_013:0772c11": "立文字。直指人心見性成佛。只論直指人心。",
    "T47n1997_013:0772c12": "要須是其中人始得。若立語句。以至百千萬",
    "T47n1997_013:0772c13": "億方便。其意只是與人解粘去縛。令教淨裸",
    "T47n1997_013:0772c14": "裸地輝騰今古。實無許多般計校。豈不見。五",
    "T47n1997_013:0772c15": "洩參石頭問云。一言相契即住。不契即去。石",
    "T47n1997_013:0772c16": "頭不顧。五洩乃拂袖便行。出至三門。石頭乃",
    "T47n1997_013:0772c17": "喚云。闍黎。洩回首。頭云。從生至老。只是這",
    "T47n1997_013:0772c18": "箇。更回頭轉腦作什麼。洩從此有省。若是山",
    "T47n1997_013:0772c19": "僧。當時不須喚他。從他擔板。蹉却一生。只為",
    "T47n1997_013:0772c20": "慈悲落草。以至如此。只如諸人。坐立儼然。從",
    "T47n1997_013:0772c21": "生至老。只是這箇。更疑什麼。所以云。參禪須",
    "T47n1997_013:0772c22": "是鐵漢。著手心頭便判。直趣無上菩提。一切",
    "T47n1997_013:0772c23": "是非莫管。須是一念不生前後際斷。纔敲磕",
    "T47n1997_013:0772c24": "便見。更待他人喚作什麼。直是打成一片。如",
    "T47n1997_013:0772c25": "水入水如金博金。古人既恁麼。只如向長老",
    "T47n1997_013:0772c26": "口上聽取。且道。有實法無實法。若有實法則",
    "T47n1997_013:0772c27": "成繫綴人。若無從上來立許多方便門作麼。",
    "T47n1997_013:0772c28": "只教諸人見性。若真見自性。豈干他見聞覺",
    "T47n1997_013:0772c29": "知思量擬議。如東寺會禪師道化荊湖。有崔",
    "T47n1997_013:0773a01": "郡相國。出鎮湖南。師因目疾次。崔乃問曰。如",
    "T47n1997_013:0773a02": "何是宗乘中事。師云。見性成佛。崔云。爭奈患",
    "T47n1997_013:0773a03": "眼何。師云。見性非眼。赤眼何咎。且道。見性",
    "T47n1997_013:0773a04": "既非眼。且將什麼見。聞性亦非耳。且道。將什",
    "T47n1997_013:0773a05": "麼聞。乃至鼻嗅香舌了味身覺觸意攀緣。一",
    "T47n1997_013:0773a06": "一皆然。若向這裏明得。至於一切處悉皆明",
    "T47n1997_013:0773a07": "得。所以雪峯和尚道。盡大地是箇解脫門。把",
    "T47n1997_013:0773a08": "手拽不肯入。又云。盡大地撮來如粟米粒大。",
    "T47n1997_013:0773a09": "拋向面前。漆桶不會。打鼓普請。看更有甚玄",
    "T47n1997_013:0773a10": "妙見聞覺知。若爾方能心境一如。也無能也",
    "T47n1997_013:0773a11": "無所。唯一自心。更無他物。若是得底人。終不",
    "T47n1997_013:0773a12": "言我知我會。遇飯喫飯。遇茶喫茶。終日只守",
    "T47n1997_013:0773a13": "閑閑地。蓋他胸中無許多波吒計校。所以道。",
    "T47n1997_013:0773a14": "心若無事。萬法一如。無得無失。終日只履踐",
    "T47n1997_013:0773a15": "此一片田地。凡有來問。只將此事一時截斷。",
    "T47n1997_013:0773a16": "所以道。見須實見。悟須實悟。古人云。百尺竿",
    "T47n1997_013:0773a17": "頭作伎倆未嶮。向衲衣下不明大事失却人",
    "T47n1997_013:0773a18": "身始是嶮。既如是。豈可不明心達本。一切萬",
    "T47n1997_013:0773a19": "緣一齊放下棄却知見解會。令教如木石瓦",
    "T47n1997_013:0773a20": "礫相似。及到大安穩休歇之地。然後一波纔",
    "T47n1997_013:0773a21": "動萬波隨。而初無動靜等相。蓋他得底人。終",
    "T47n1997_013:0773a22": "日以無所得心。修無所得行。行雖與人同。而",
    "T47n1997_013:0773a23": "常與人異。只為此一片田地打揲得盡淨一",
    "T47n1997_013:0773a24": "切會同脫體無礙。豈是小了底事。直須用作",
    "T47n1997_013:0773a25": "事始得。",
    "T47n1997_013:0773a26": "師云。人人具足各各圓成。但向己求莫從他",
    "T47n1997_013:0773a27": "覓。何故。從他覓是他家底。捨己從人。去道遠",
    "T47n1997_013:0773a28": "矣。須知自己分上有一段事。輝騰今古。如十",
    "T47n1997_013:0773a29": "日並照。但以從無始劫來妄想濃厚翳障自",
    "T47n1997_013:0773b01": "心才回顧著則黑漫漫地。却到世間知見種",
    "T47n1997_013:0773b02": "種聲色。纔現在前一切明得。此等豈不是背",
    "T47n1997_013:0773b03": "覺合塵從他求覓不能返照耶。且如從上來",
    "T47n1997_013:0773b04": "乃佛乃祖。以無量百千言句方便。且道。明箇",
    "T47n1997_013:0773b05": "什麼邊事。只被爾起見起念起思量作聰明",
    "T47n1997_013:0773b06": "作計校。惑却本來自己。了却立能立所立現",
    "T47n1997_013:0773b07": "立智立是立非。擾擾紛紛不能得脫。所以祖",
    "T47n1997_013:0773b08": "佛出世。只要教爾歇却知見打併教絲毫盡",
    "T47n1997_013:0773b09": "淨。且道。作麼生歇。直下如懸崖撒手。放身",
    "T47n1997_013:0773b10": "捨命。捨却見聞覺知。捨却菩提涅槃真如解",
    "T47n1997_013:0773b11": "脫。若淨若穢一時捨却。令教淨裸裸赤灑灑。",
    "T47n1997_013:0773b12": "自然一聞千悟。從此直下承當。却來返觀佛",
    "T47n1997_013:0773b13": "祖用處。與自己無二無別。乃至鬧市之中。四",
    "T47n1997_013:0773b14": "民浩浩經商貿易。以至於風鳴鳥噪。皆與自",
    "T47n1997_013:0773b15": "己無別。然後佛與眾生為一。煩惱與菩提為",
    "T47n1997_013:0773b16": "一。心與境為一。明與暗為一。是與非為一。",
    "T47n1997_013:0773b17": "乃至千差萬別悉皆為一。方可攪長河為酥",
    "T47n1997_013:0773b18": "酪。變大地作黃金。都盧混成一片。而一亦不",
    "T47n1997_013:0773b19": "立。然後行是行坐是坐。著衣是著衣。喫飯是",
    "T47n1997_013:0773b20": "喫飯。如明鏡當臺胡來胡現漢來漢現。初不",
    "T47n1997_013:0773b21": "作計校。而隨處見成。所以萬機頓赴而不撓",
    "T47n1997_013:0773b22": "其神。千難殊對而不干其慮。此豈世間麁淺",
    "T47n1997_013:0773b23": "知見所能測度。此乃至妙因緣。學道之士。或",
    "T47n1997_013:0773b24": "十年或二十年。專心一意。尚透不能得。或有",
    "T47n1997_013:0773b25": "纔聞便解。或有無師自悟。既自不能便悟。亦",
    "T47n1997_013:0773b26": "障他人不得就中土大夫尤難。以其從事世",
    "T47n1997_013:0773b27": "務勤勞家國。所以悟入稍難。然得底人。於己",
    "T47n1997_013:0773b28": "分上本無殊別。若是未能了底人。須要根性",
    "T47n1997_013:0773b29": "頴利。向自己脚跟下覷著。一聞便了。如李附",
    "T47n1997_013:0773c01": "馬留意祖道。與楊文公為友。日夕切磋。後見",
    "T47n1997_013:0773c02": "石門慈照禪師。因為舉。唐房孺相公問徑山",
    "T47n1997_013:0773c03": "國一禪師云。祖師大道畢竟意旨如何。徑山",
    "T47n1997_013:0773c04": "云此大丈夫事。非將相之所能為。李聞之大",
    "T47n1997_013:0773c05": "悟。遂作頌云。學道須是鐵漢。著手心頭便",
    "T47n1997_013:0773c06": "判。直趣無上菩提。一切是非莫管。道得不妨",
    "T47n1997_013:0773c07": "奇特。且如出將入相安邦定業剪除暴亂。豈",
    "T47n1997_013:0773c08": "非丈夫耶。而徑山何故却道。此大丈夫事。非",
    "T47n1997_013:0773c09": "將相之所能為。須知向上一路。毫髮不容。所",
    "T47n1997_013:0773c10": "以洞山道。見佛見祖如生冤家。始有參學分。",
    "T47n1997_013:0773c11": "只如佛祖。為一切人師。作一切人依止。為甚",
    "T47n1997_013:0773c12": "却道。如生冤家。爾且道。如何是大丈夫事。",
    "T47n1997_013:0773c13": "直須是不取人處分。不受人羅籠。不聽人繫",
    "T47n1997_013:0773c14": "綴。脫略窠臼。獨一無侶。巍巍堂堂。獨步三",
    "T47n1997_013:0773c15": "界。通明透脫。無欲無依。得大自在。都無絲毫",
    "T47n1997_013:0773c16": "佛法情解。如愚如癡如木如石。不分南北不",
    "T47n1997_013:0773c17": "辨寒溫。昏昏默默。似箇百不能百不解底相",
    "T47n1997_013:0773c18": "似。然而肚裏直是峭措。動著則眼目卓朔。無",
    "T47n1997_013:0773c19": "有不明底事。乃至千差萬別古人言句。一時",
    "T47n1997_013:0773c20": "透徹。如或不是到此田地底人。須得向骨董",
    "T47n1997_013:0773c21": "袋裏平高就下為他去也。如昔日于迪相公",
    "T47n1997_013:0773c22": "出鎮襄陽。酷刑慘毒。忤者皆殺之。因讀觀音",
    "T47n1997_013:0773c23": "經有疑處。一日訪紫玉山道通禪師。乃問曰。",
    "T47n1997_013:0773c24": "如何是黑風吹其船舫飄墮羅剎鬼國。玉乃",
    "T47n1997_013:0773c25": "抗聲云。于迪客作漢。問恁麼事作麼。于聞之",
    "T47n1997_013:0773c26": "大怒。玉乃云。只這便是黑風吹其船舫飄墮",
    "T47n1997_013:0773c27": "羅剎鬼國。于迪有省。爾且道。他恁麼問紫玉。",
    "T47n1997_013:0773c28": "何故恁麼答他。此乃發他根本無明。現前隨",
    "T47n1997_013:0773c29": "手為伊指出。不妨好手。然不若當時不消著",
    "T47n1997_013:0774a01": "後語。從他斫作兩段。却有些衲僧氣息。及乎",
    "T47n1997_013:0774a02": "為他點破。也是順手摩挲。大凡接人有三種",
    "T47n1997_013:0774a03": "機。若是第一機為人。只消向他道于迪客作",
    "T47n1997_013:0774a04": "漢。爾問與麼事作麼。更無方便。只是沒義理",
    "T47n1997_013:0774a05": "難話會。若於此直下承當去。更不擬議。則與",
    "T47n1997_013:0774a06": "柏樹子麻三斤一口吸盡西江水。更無差別。",
    "T47n1997_013:0774a07": "所以道。舉不顧即差互。擬思量何劫悟。只要",
    "T47n1997_013:0774a08": "教爾當頭領解去。若是第二機為人。即易也。",
    "T47n1997_013:0774a09": "只是發起問端。如道于迪客作漢。爾問與麼",
    "T47n1997_013:0774a10": "事作麼。此乃發他根本無明。令他無明現前。",
    "T47n1997_013:0774a11": "隨手點破。若是第三機為人。不免入泥入水",
    "T47n1997_013:0774a12": "重下箇注脚。如云于迪客作漢。便是放却黑",
    "T47n1997_013:0774a13": "風吹其船舫。于迪或作怒。便是羅剎現前。玉",
    "T47n1997_013:0774a14": "云。正是黑風吹其船舫。豈不是觀音出現。此",
    "T47n1997_013:0774a15": "是落草注解。瞎人眼目。破滅胡種。若是真正",
    "T47n1997_013:0774a16": "衲僧。直須撥却。豈不見道。他參活句。不參",
    "T47n1997_013:0774a17": "死句。活句上薦得。與祖佛為師。如李萬卷問",
    "T47n1997_013:0774a18": "歸宗和尚。須彌納芥子則不問。如何是芥子",
    "T47n1997_013:0774a19": "納須彌。宗云。爾身如椰子大。萬卷書著在甚",
    "T47n1997_013:0774a20": "處。歸宗老漢尋常一條白棒。打佛打祖。及乎",
    "T47n1997_013:0774a21": "李萬卷問著。不免曲順人情放開一線。然他",
    "T47n1997_013:0774a22": "用處也只教爾當頭截去。後來眾中無識者。",
    "T47n1997_013:0774a23": "便道。芥子是心。須彌是萬卷。納之於心何所",
    "T47n1997_013:0774a24": "不可。佛法若只如此。爭到今日也。又如龐居",
    "T47n1997_013:0774a25": "士問馬大師。不與萬法為侶者是什麼人。馬",
    "T47n1997_013:0774a26": "大師云。待汝一口吸盡西江水。即向汝道。居",
    "T47n1997_013:0774a27": "士乃大悟。作頌云。十方同聚會。箇箇學無為。",
    "T47n1997_013:0774a28": "此是選佛場。心空及第歸。此頌與一口吸盡",
    "T47n1997_013:0774a29": "西江水題目。豈曾相副。既不說口。又不說水。",
    "T47n1997_013:0774b01": "只道心空及第歸。且道。作麼生是心空。只教",
    "T47n1997_013:0774b02": "爾是非得失明暗色空森羅萬象一時融會歸",
    "T47n1997_013:0774b03": "于一理。和理一時空却。然後有些趣向。山僧",
    "T47n1997_013:0774b04": "今夜不惜眉毛。為爾一時吐却了也。更為諸",
    "T47n1997_013:0774b05": "人說箇小偈。祖佛單傳向上機。電光石火搆",
    "T47n1997_013:0774b06": "不徹。獨許諸根頴脫人金剛寶劍當頭截。",
    "T47n1997_013:0774b07": "師云。道由悟達。法離見聞直下便承當。更無",
    "T47n1997_013:0774b08": "第二箇。此猶是就今時曲為垂手處。若是本",
    "T47n1997_013:0774b09": "分事。又且不然。所以道。爾未跨船舷時。好",
    "T47n1997_013:0774b10": "與三十棒。如此則千里萬里一時坐斷。何故。",
    "T47n1997_013:0774b11": "須知當人分上。各有水洒不著風吹不入。清",
    "T47n1997_013:0774b12": "寥寥白滴滴。祖佛不能到。魔外不能入。坐斷",
    "T47n1997_013:0774b13": "要津不通凡聖。設使盡大地草木叢林。盡化",
    "T47n1997_013:0774b14": "為衲僧。各各置百千問難。不消一劄。盡教吞",
    "T47n1997_013:0774b15": "聲飲氣目瞪口呿。而今事不獲已。且無見起",
    "T47n1997_013:0774b16": "見。無言起言。與諸人且通箇時節。只如各各",
    "T47n1997_013:0774b17": "常人分上。上來下去已是十分現成。欠少箇",
    "T47n1997_013:0774b18": "什麼。更來就人覓。所以玄沙道。飲籮裏坐地",
    "T47n1997_013:0774b19": "展手。問人覓飯喫。只為無始劫來拋家日久。",
    "T47n1997_013:0774b20": "背馳此本分事。向六塵境界裏。妄想輪回。不",
    "T47n1997_013:0774b21": "能回光返照。甘處下流。若能具上根利智。返",
    "T47n1997_013:0774b22": "本還源。知有此事。輝騰今古逈絕知見。坐斷",
    "T47n1997_013:0774b23": "十方無復輪轉。始有語話分。而今須是換箇",
    "T47n1997_013:0774b24": "骨頭了。方見此一片田地。若未知有此一片",
    "T47n1997_013:0774b25": "田地。直饒解到佛祖邊事。問一答十。終無交",
    "T47n1997_013:0774b26": "涉。須知諸佛出世唯證明此一片田地。祖師",
    "T47n1997_013:0774b27": "西來亦提持此一片田地。所以先師見白雲",
    "T47n1997_013:0774b28": "師翁。一覷透了。便作箇頌子道。山前一片閑",
    "T47n1997_013:0774b29": "田地。叉手叮嚀問祖翁。幾度賣來還自買。為",
    "T47n1997_013:0774c01": "憐松竹引清風。諸人還曾恁麼也未。須是向",
    "T47n1997_013:0774c02": "此一片田地。淨裸裸赤灑灑方可入作。",
    "T47n1997_013:0774c03": "普說普說",
    "T47n1997_013:0774c04": "告香普說。師示眾云。只這箇便承當得去。如",
    "T47n1997_013:0774c05": "天普蓋似地普擎。更不欠一毫頭。亦無第二",
    "T47n1997_013:0774c06": "見。設使盡無邊香水海塵塵剎剎。一時穿却",
    "T47n1997_013:0774c07": "鼻孔也。更不落別處。儻或思量擬議。即沒交",
    "T47n1997_013:0774c08": "涉。所以道。一念不生前後際斷。即名為佛。若",
    "T47n1997_013:0774c09": "也涉思量作計校。分能所作知解。則千里萬",
    "T47n1997_013:0774c10": "里。祖師門下直教見須實見悟須實悟證須",
    "T47n1997_013:0774c11": "實證。諸人各各有一靈妙性。確實而論。才被",
    "T47n1997_013:0774c12": "拶著。便脚忙手亂。作麼生見得親信得徹。桶",
    "T47n1997_013:0774c13": "底子脫去。只為從無始劫來妄想濃厚。只在",
    "T47n1997_013:0774c14": "諸塵境界中。元不曾踏著本地風光。明見本",
    "T47n1997_013:0774c15": "來面目。若是真實人。直下承當。了知生本不",
    "T47n1997_013:0774c16": "生。知死本不死。向不生不死處。千聖著眼覷",
    "T47n1997_013:0774c17": "不見。千手大悲提不起。而今兄弟。若能返照。",
    "T47n1997_013:0774c18": "更無第二人。更不待山僧兩回三度不惜眉",
    "T47n1997_013:0774c19": "毛入泥入水。何況拋沙撒土。說心說性。未免",
    "T47n1997_013:0774c20": "落七落八。當面相謾去也。豈不見。破竈墮和",
    "T47n1997_013:0774c21": "尚。聞古廟作孽。遂領十八弟子。入山觀之。全",
    "T47n1997_013:0774c22": "無神相。唯見三間空屋一所泥竈。遂以杖擊",
    "T47n1997_013:0774c23": "之云。汝本泥土合成。靈從何來。聖從何起。其",
    "T47n1997_013:0774c24": "竈乃颯颯而墮。破竈墮云。破也破也。墮也墮",
    "T47n1997_013:0774c25": "也。不覺紙錢。後有一神人出云。某甲乃竈",
    "T47n1997_013:0774c26": "神。蒙師為說無生法。已得生天。禮謝而去。其",
    "T47n1997_013:0774c27": "十八弟子乃白師云。某等皆久參侍和尚。殊",
    "T47n1997_013:0774c28": "不蒙開示無生法。今日竈神何幸。和尚却為",
    "T47n1997_013:0774c29": "伊說。破竈墮云。我只向伊道。汝本塼瓦泥土",
    "T47n1997_013:0775a01": "合成。靈從何來。聖從何起。其徒皆作禮。破",
    "T47n1997_013:0775a02": "竈墮云。破也破也。墮也墮也。其十八弟子",
    "T47n1997_013:0775a03": "悉皆省悟。只如山僧。即今舉拂子。且道。與破",
    "T47n1997_013:0775a04": "竈墮是同是別。遂云。破也破也。墮也墮也。若",
    "T47n1997_013:0775a05": "也見得。不唯不孤負破竈墮和尚。亦乃不孤",
    "T47n1997_013:0775a06": "負從上祖師。若也不見。不唯孤負破竈墮和",
    "T47n1997_013:0775a07": "尚。亦乃孤負自己。知有此事不從他得。所以",
    "T47n1997_013:0775a08": "道。靈從何來聖從何起。只如諸人。見今身是",
    "T47n1997_013:0775a09": "父母血氣成就。若於中識得靈明妙性。則若",
    "T47n1997_013:0775a10": "凡若聖。覓爾意根了不可得。便乃內無見聞",
    "T47n1997_013:0775a11": "覺知。外無山河大地。尋常著衣喫飯。更無奇",
    "T47n1997_013:0775a12": "特。所以道。我若向刀山。刀山自摧折。我若向",
    "T47n1997_013:0775a13": "地獄。地獄自消滅。方知有如是靈通。有如是",
    "T47n1997_013:0775a14": "自在。只如今禪僧家。何不回光返照明教徹",
    "T47n1997_013:0775a15": "去。若也未明得。且向三根椽下七尺單前。默",
    "T47n1997_013:0775a16": "默地究取。不見雲門大師道。爾且東卜西卜。",
    "T47n1997_013:0775a17": "忽然卜著也不定。若也打開自己庫藏。運出",
    "T47n1997_013:0775a18": "自己家財。拯濟一切。教無始妄想一時空索",
    "T47n1997_013:0775a19": "索地。豈不慶快。老僧往日。為熱病所苦死却。",
    "T47n1997_013:0775a20": "一日觀前路黑漫漫地。都不知何往。獲再甦",
    "T47n1997_013:0775a21": "醒遂驚駭生死事。便乃發心行脚。訪尋有道",
    "T47n1997_013:0775a22": "知識。體究此事。初到大溈參真如和尚。終日",
    "T47n1997_013:0775a23": "面壁默坐。將古人公案翻覆看。及一年許。忽",
    "T47n1997_013:0775a24": "有箇省處。然只是認得箇昭昭靈靈驢前馬",
    "T47n1997_013:0775a25": "後。只向四大身中作箇動用。若被人拶著。一",
    "T47n1997_013:0775a26": "似無見處。只為解脫坑埋却禪道滿肚。於佛",
    "T47n1997_013:0775a27": "法上看即有。於世法上看即無。後到白雲老",
    "T47n1997_013:0775a28": "師處。被他云爾總無見處。自此全無咬嚼分。",
    "T47n1997_013:0775a29": "遂煩悶辭去。心中疑情終不能安樂。又上白",
    "T47n1997_013:0775b01": "雲再參先師。便令作侍者。一日忽有官員問",
    "T47n1997_013:0775b02": "道次。先師云。官人爾不見小艶詩道。頻呼小",
    "T47n1997_013:0775b03": "玉元無事。只要檀郎認得聲。官人却未曉。老",
    "T47n1997_013:0775b04": "僧聽得忽然打破漆桶。向脚跟下親見得了。",
    "T47n1997_013:0775b05": "元不由別人。方信乾坤之內宇宙之間。中有",
    "T47n1997_013:0775b06": "一寶祕在形山。已至諸佛出世祖師西來。只",
    "T47n1997_013:0775b07": "教人明此一件事。若也未知。只管作知作解。",
    "T47n1997_013:0775b08": "瞠眉努目。元不知只是揑目生華擔枷過狀。",
    "T47n1997_013:0775b09": "何曾得自在安樂。如紅鑪上一點雪去。若打",
    "T47n1997_013:0775b10": "破了。或喝或掌。一切皆得。然終不作此解。",
    "T47n1997_013:0775b11": "方可放下人我擔子千休萬歇。方可生死奈",
    "T47n1997_013:0775b12": "何不得。也須是實到此箇田地始得。若實到",
    "T47n1997_013:0775b13": "此。便能提唱大因緣。建立法幢。與一切人抽",
    "T47n1997_013:0775b14": "釘拔楔解粘去縛。如是揭千人萬人。如金翅",
    "T47n1997_013:0775b15": "鳥入海直取龍吞。如諸菩薩入生死海中撈",
    "T47n1997_013:0775b16": "摝眾生。放在菩提岸上。方可一舉一切舉。一",
    "T47n1997_013:0775b17": "了一切了。有時一喝如金剛王寶劍。有時一",
    "T47n1997_013:0775b18": "喝如踞地。師子。有時一喝如探竿影草。有時",
    "T47n1997_013:0775b19": "一喝不作一喝用。方可殺活自由布置臨時。",
    "T47n1997_013:0775b20": "謂之我為法王於法自在。諸人既是挑囊負",
    "T47n1997_013:0775b21": "鉢遍參知識。懷中自有無價之寶。方向這裏",
    "T47n1997_013:0775b22": "參學。先師常云。莫學瑠璃瓶子禪。輕輕被人",
    "T47n1997_013:0775b23": "觸著便百雜碎。參時須參皮可漏子禪。任是",
    "T47n1997_013:0775b24": "向高峯頂上撲下。亦無傷損。劫火洞然我此",
    "T47n1997_013:0775b25": "不壞。若是作家本分漢。遇著咬猪狗底。手脚",
    "T47n1997_013:0775b26": "放下複子靠將去。十年二十年管取。打成一",
    "T47n1997_013:0775b27": "片。且作麼生得獨脫去。須是入流人。方知",
    "T47n1997_013:0775b28": "恁麼事。",
    "T47n1997_013:0775b29": "圓悟佛果禪師語錄卷第十三"
}