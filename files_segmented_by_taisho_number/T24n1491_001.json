{
    "T24n1491_001:1086c22": "No. 1491",
    "T24n1491_001:1086c23": "菩薩藏經",
    "T24n1491_001:1086c25": "梁扶南三藏僧伽婆羅譯",
    "T24n1491_001:1086c26": "如是我聞：一時佛住舍衛國祇樹給孤獨園，",
    "T24n1491_001:1086c27": "與大比丘眾一千二百五十人及七萬二千菩",
    "T24n1491_001:1086c28": "薩。是時長老舍利弗承佛神力，即從坐起，偏",
    "T24n1491_001:1086c29": "袒右肩，右膝著地，合掌禮佛，白佛言：「世尊！",
    "T24n1491_001:1087a01": "云何善男子、善女人懺悔滅罪，速得三藐三",
    "T24n1491_001:1087a02": "菩提？」佛告舍利弗言：「人欲學三藐三菩提，",
    "T24n1491_001:1087a03": "或聲聞乘人，或緣覺乘人，或大乘人，或餘眾",
    "T24n1491_001:1087a04": "生，應誦十方十世界十佛名號，然十千燈，若",
    "T24n1491_001:1087a05": "酥、若油、香及磨香，亦隨燈數，種種花、種種果、",
    "T24n1491_001:1087a06": "種種葉，作大供養，行大布施。盛十頻伽水，盛",
    "T24n1491_001:1087a07": "十坩水，沐浴清淨，以香熏身，著新淨衣，更洗",
    "T24n1491_001:1087a08": "手足，兩手各持十枚蓮華，應當菜食，給使、僕",
    "T24n1491_001:1087a09": "人皆令淨潔。於十方面各施佛座上方佛座宜須小高，懺",
    "T24n1491_001:1087a10": "悔之人於十方面隨便設座，即於坐處禮十",
    "T24n1491_001:1087a11": "方佛，口自發露懺悔從來所作行業，亦悔無",
    "T24n1491_001:1087a12": "始生死以來所造眾惡，改往修來，誓不復作！」",
    "T24n1491_001:1087a13": "佛言：「舍利弗！東方名阿輸謌世界此謂無憂，於",
    "T24n1491_001:1087a14": "彼有佛，名月勝吉；南方難陀世界此謂歡喜，於彼有",
    "T24n1491_001:1087a15": "佛，名旃檀吉；西方跋陀羅世界此謂賢，於彼有",
    "T24n1491_001:1087a16": "佛，名無邊光明；北方饒益眼世界，於彼有佛，",
    "T24n1491_001:1087a17": "名幢吉；東南方月光世界，於彼有佛，名無憂",
    "T24n1491_001:1087a18": "吉；西南方有幢世界，於彼有佛，名寶剎；西北",
    "T24n1491_001:1087a19": "方有鳴世界，於彼有佛，名花德；東北方安隱",
    "T24n1491_001:1087a20": "世界，於彼有佛，名三勇猛；上方有月世界，",
    "T24n1491_001:1087a21": "於彼有佛，名大功德吉；下方大名世界，於彼",
    "T24n1491_001:1087a22": "有佛，名光明吉。一日一夜六時行道禮拜，偏",
    "T24n1491_001:1087a23": "袒右肩，右膝著地，合掌向佛，而說此言：『我禮",
    "T24n1491_001:1087a24": "一切諸佛、如來，彼現在十方諸佛，已得阿耨",
    "T24n1491_001:1087a25": "多羅三藐三菩提，現轉法輪，現光明法輪，現",
    "T24n1491_001:1087a26": "取法輪，現雨法雨，現擊法鼓，現吹法螺，現",
    "T24n1491_001:1087a27": "建法幢，現然法炬，現以法施充足眾生，隨",
    "T24n1491_001:1087a28": "一切眾生所樂，皆悉為說，能多利益，安隱眾",
    "T24n1491_001:1087a29": "生，為慈悲世間，為饒益諸天、人眾，我今頂",
    "T24n1491_001:1087b01": "禮彼諸如來。彼諸如來彼佛尊重，應當供養。",
    "T24n1491_001:1087b02": "諸佛是大智慧，是世間眼，能為世間作證，主",
    "T24n1491_001:1087b03": "領世間，現知現見。我以身、口、意敬禮彼佛。「『我",
    "T24n1491_001:1087b04": "從無始生死以來所造惡業，為一切眾生障",
    "T24n1491_001:1087b05": "礙，或起貪、或起瞋、或起癡，不識佛、法、僧，不識",
    "T24n1491_001:1087b06": "善、不善法，或以惡身、口、意出佛身血，或誹謗",
    "T24n1491_001:1087b07": "正法，或破和合僧，或殺真人羅漢，或殺父",
    "T24n1491_001:1087b08": "母，或備起十不善道，或已作、今作、當作，或",
    "T24n1491_001:1087b09": "見他作讚歎隨喜，或以身三、口四、意三業行",
    "T24n1491_001:1087b10": "造作眾惡，惡口、罵詈、誹謗他人，或斗秤欺誑",
    "T24n1491_001:1087b11": "於人，或生六道，惱亂父母，或取塔寺物，或",
    "T24n1491_001:1087b12": "用僧物，或用四方僧物，或破佛所制戒，或",
    "T24n1491_001:1087b13": "不隨和上阿闍梨語，或瞋或罵，或誹謗聲",
    "T24n1491_001:1087b14": "聞、緣覺、大乘，或因慳嫉造諸惡業，或惡罵如",
    "T24n1491_001:1087b15": "來，或法說非法，或非法說法，如是一切諸",
    "T24n1491_001:1087b16": "惡，我今於十方諸佛發露懺悔！彼諸如來現",
    "T24n1491_001:1087b17": "見、現知、現證，我於佛前一心發露，不敢覆藏；",
    "T24n1491_001:1087b18": "發露已，後誓不敢作。是諸罪業應入地獄、餓",
    "T24n1491_001:1087b19": "鬼、畜生、阿修羅道，或經八難，願此諸罪現前",
    "T24n1491_001:1087b20": "消滅，未來不生！「『我今日在諸佛前，發露懺悔，",
    "T24n1491_001:1087b21": "不敢覆藏；發露之後，誓不敢作。如過去諸菩",
    "T24n1491_001:1087b22": "薩為修行菩提，如彼所懺悔，我今亦復如是",
    "T24n1491_001:1087b23": "懺業障礙，發露之後，不敢復作；如未來諸菩",
    "T24n1491_001:1087b24": "薩摩訶薩當懺悔，我亦如是懺悔發露，發露",
    "T24n1491_001:1087b25": "之後誓不更作；如現在十方菩薩摩訶薩，為",
    "T24n1491_001:1087b26": "修行菩提今現懺悔，我亦如是懺悔發露，誓",
    "T24n1491_001:1087b27": "不更作；如過去、未來、現在三世諸菩薩摩訶",
    "T24n1491_001:1087b28": "薩，為修行菩提，已懺悔、當懺悔、現懺悔，我亦",
    "T24n1491_001:1087b29": "如是懺悔，誓不敢作。』舍利弗！若善男子、善女",
    "T24n1491_001:1087c01": "人當如是懺悔。「是故舍利弗！若善男子、善女",
    "T24n1491_001:1087c02": "人欲得於一切諸法清淨，無有障礙，應當如",
    "T24n1491_001:1087c03": "是懺悔諸惡業障；既發露已，誓不更作。若樂",
    "T24n1491_001:1087c04": "生剎利、富貴種姓，多饒財寶，種種具足，形貌",
    "T24n1491_001:1087c05": "端正，欲得大乘者，當如是懺悔；若欲得四天",
    "T24n1491_001:1087c06": "王處，當如是懺悔；若欲得三十三天、炎摩天、",
    "T24n1491_001:1087c07": "兜率陀天、化樂天、他化自在天，應如是懺悔；",
    "T24n1491_001:1087c08": "若欲得梵身天、梵富樓天、大梵天、少光、無量光、",
    "T24n1491_001:1087c09": "光曜少淨、無量淨、遍淨、受福無罣礙天、果實天、",
    "T24n1491_001:1087c10": "無想天、不煩不熱、善見、善現、色究竟，當如是",
    "T24n1491_001:1087c11": "懺悔。若樂生無色界空處、識處、不用處、非想",
    "T24n1491_001:1087c12": "非非想處，當如是懺悔。若欲得須陀洹、斯陀",
    "T24n1491_001:1087c13": "含、阿那含、阿羅漢果，當如是懺悔。若欲得聲",
    "T24n1491_001:1087c14": "聞三明、六通、神力自在、聰明利智；若欲得緣",
    "T24n1491_001:1087c15": "覺菩提，當如是懺悔；若欲得一切智清淨智、",
    "T24n1491_001:1087c16": "不可思議智、無等等智、正遍智，如是當懺悔。",
    "T24n1491_001:1087c17": "「舍利弗！何以故？一切諸法由因緣生，如來",
    "T24n1491_001:1087c18": "所說有法從緣生，有法從緣滅，以因緣展轉，",
    "T24n1491_001:1087c19": "於彼法過去，彼已滅、已轉，彼業無障礙，彼諸",
    "T24n1491_001:1087c20": "法未生，亦無障礙。舍利弗！何以故？一切諸",
    "T24n1491_001:1087c21": "法如來所說，皆悉空寂，無眾生、無壽命、無人，",
    "T24n1491_001:1087c22": "不生不滅。舍利弗！一切諸法自身所造，自",
    "T24n1491_001:1087c23": "身者亦是有。舍利弗！若善男子、善女人欲入",
    "T24n1491_001:1087c24": "此法慧，所謂無真實眾生，此謂說滅一切業",
    "T24n1491_001:1087c25": "障。」懺悔品竟。爾時舍利弗白佛言：「世尊！善",
    "T24n1491_001:1087c26": "男子、善女人欲得阿耨多羅三藐三菩提，欲",
    "T24n1491_001:1087c27": "得聲聞乘、緣覺乘、大乘，或有餘人修功德，云",
    "T24n1491_001:1087c28": "何當生隨喜善根？」爾時佛告舍利弗：「善男子、",
    "T24n1491_001:1087c29": "善女人若欲隨喜，晝夜六時偏袒右肩，右膝",
    "T24n1491_001:1088a01": "著地，恭敬合掌，如是當說此言：『若有眾生於",
    "T24n1491_001:1088a02": "十方已作功德事，若布施、若持戒、若修行，我",
    "T24n1491_001:1088a03": "於彼一切隨喜，以第一隨喜、勝隨喜、最上隨",
    "T24n1491_001:1088a04": "喜、無上隨喜、無等隨喜、無等等隨喜，我悉如",
    "T24n1491_001:1088a05": "是隨喜。若有眾生於十方當作功德，若布施、",
    "T24n1491_001:1088a06": "若持戒、若修行，我於彼一切隨喜，以第一隨",
    "T24n1491_001:1088a07": "喜、勝隨喜、最上隨喜、無上隨喜、無等隨喜、無等",
    "T24n1491_001:1088a08": "等隨喜，我悉如是隨喜。若有眾生於十方今",
    "T24n1491_001:1088a09": "現作功德，若布施、若持戒、若修行，我於彼一",
    "T24n1491_001:1088a10": "切隨喜，以第一隨喜、勝隨喜、最上隨喜、無上隨",
    "T24n1491_001:1088a11": "喜、無等隨喜、無等等隨喜，我悉如是隨喜。「『若",
    "T24n1491_001:1088a12": "彼諸菩薩初發菩提心功德，若彼菩薩已於",
    "T24n1491_001:1088a13": "百劫修行功德聚，若彼菩薩已得無生法忍",
    "T24n1491_001:1088a14": "功德聚，若彼菩薩已得不退地功德聚，若菩",
    "T24n1491_001:1088a15": "薩從一地次第至十地功德，我於彼一切隨",
    "T24n1491_001:1088a16": "喜，以第一隨喜、勝隨喜，乃至無等等隨喜。若",
    "T24n1491_001:1088a17": "菩薩先已修行六波羅蜜相應功德善根，我",
    "T24n1491_001:1088a18": "悉隨喜，以第一隨喜乃至無等等隨喜。若未",
    "T24n1491_001:1088a19": "來菩薩當修行六波羅蜜相應功德善根，我",
    "T24n1491_001:1088a20": "悉隨喜，以第一隨喜乃至無等等隨喜。若現",
    "T24n1491_001:1088a21": "在諸菩薩今修行六波羅蜜相應功德，我",
    "T24n1491_001:1088a22": "悉隨喜，以第一隨喜乃至無等等隨喜。「『以過去",
    "T24n1491_001:1088a23": "如來、應供、正遍知已得阿耨多羅三藐三菩",
    "T24n1491_001:1088a24": "提，已轉法輪，為饒益眾生，為安隱眾生，為",
    "T24n1491_001:1088a25": "慈悲眾生，為以義饒益眾生及諸天、人、聲聞、",
    "T24n1491_001:1088a26": "緣覺、菩薩所造功德，我悉隨喜。未來如來當",
    "T24n1491_001:1088a27": "得阿耨三菩提，當轉法輪，為饒益眾生，為",
    "T24n1491_001:1088a28": "安隱眾生，為慈悲眾生，為以義饒益眾生，及",
    "T24n1491_001:1088a29": "諸天、人、聲聞、緣覺、菩薩所造功德，我悉隨喜。",
    "T24n1491_001:1088b01": "現在十方諸佛現得阿耨多羅三藐三菩提，",
    "T24n1491_001:1088b02": "現轉法輪，現燃法炬，現擊法鼓，現吹法䗍，",
    "T24n1491_001:1088b03": "現建法幢，現以法施充足眾生、饒益眾生、安",
    "T24n1491_001:1088b04": "隱眾生，慈悲世間，以義饒益一切人、天，若",
    "T24n1491_001:1088b05": "彼聲聞、緣覺、大乘所造功德，我悉隨喜，以第",
    "T24n1491_001:1088b06": "一隨喜乃至無等等隨喜。』「舍利弗！此謂隨喜",
    "T24n1491_001:1088b07": "功德聚。以此隨喜功德聚，若善男子、善女人",
    "T24n1491_001:1088b08": "行此功德，此功德果報不可數、不可量。舍",
    "T24n1491_001:1088b09": "利弗！若三千大千世界所有眾生，乃至恒河",
    "T24n1491_001:1088b10": "沙等世界眾生，悉皆漏盡成阿羅漢，若有善",
    "T24n1491_001:1088b11": "男子、善女人以四事盡壽供養，若善男子、善",
    "T24n1491_001:1088b12": "女人如是隨喜功德，勝此功德無量無邊。是",
    "T24n1491_001:1088b13": "故，舍利弗！若善男子、善女人樂得阿耨多羅",
    "T24n1491_001:1088b14": "三藐三菩提當隨喜，若女人欲得男子當",
    "T24n1491_001:1088b15": "隨喜。」",
    "T24n1491_001:1088b16": "爾時舍利弗白佛言：「世尊已說隨喜，為現在、",
    "T24n1491_001:1088b17": "未來菩薩光明，云何勸請？」佛告舍利弗：「若善",
    "T24n1491_001:1088b18": "男子、善女人欲得阿耨多羅三藐三菩提，若聲",
    "T24n1491_001:1088b19": "聞乘、若緣覺乘、若大乘、若餘眾生晝夜六時",
    "T24n1491_001:1088b20": "偏袒右肩，右膝著地，恭敬合掌，說如是言：『我",
    "T24n1491_001:1088b21": "禮一切諸佛、世尊，今現在十方諸佛，已得阿",
    "T24n1491_001:1088b22": "耨多羅三藐三菩提，現轉法輪。我已禮彼佛，",
    "T24n1491_001:1088b23": "我今勸請轉於法輪，願諸佛、世尊轉法輪，願",
    "T24n1491_001:1088b24": "燃法燈，願開法眼，願燃法炬，願興法雲，願",
    "T24n1491_001:1088b25": "吹法䗍，願擊法鼓，願建法幢，為饒益眾生，",
    "T24n1491_001:1088b26": "安隱眾生，為慈悲世間，以義饒益一切天、人！』",
    "T24n1491_001:1088b27": "舍利弗！晝夜六時偏袒右肩，右膝著地，恭敬",
    "T24n1491_001:1088b28": "合掌，說如是言：『我禮一切諸佛、世尊，若十方",
    "T24n1491_001:1088b29": "諸佛欲入涅槃，我當勸請彼佛願久住世，",
    "T24n1491_001:1088c01": "為饒益眾生安隱眾生，慈悲世間以義饒益",
    "T24n1491_001:1088c02": "一切天人，我為阿耨多羅三藐三菩提行此",
    "T24n1491_001:1088c03": "勸請！』「舍利弗！此謂勸請聚。此勸請聚，善男",
    "T24n1491_001:1088c04": "子、善女人所得功德不可數量。舍利弗！若善",
    "T24n1491_001:1088c05": "男子、善女人三千大千世界布滿七寶布施如",
    "T24n1491_001:1088c06": "來，若善男子、善女人前勸請功德勝此功德",
    "T24n1491_001:1088c07": "無量無邊。舍利弗！若恒河沙等世界布滿七",
    "T24n1491_001:1088c08": "寶布施諸佛，若善男子、善女人前勸請功德",
    "T24n1491_001:1088c09": "勝此功德無量無邊。如是勸請阿耨多羅三",
    "T24n1491_001:1088c10": "藐三菩提，如是我勸請，舍利弗！此謂勸請",
    "T24n1491_001:1088c11": "聚。以此勸請聚，若善男子、善女人現勸請，彼",
    "T24n1491_001:1088c12": "功德不可思量。何以故？舍利弗！我先修行",
    "T24n1491_001:1088c13": "菩提行，我已如是勸請諸佛為轉法輪，以此",
    "T24n1491_001:1088c14": "功德我得阿耨多羅三藐三菩提，帝釋諸天、",
    "T24n1491_001:1088c15": "娑婆世界主、梵天王等，亦勸請我轉於法輪，",
    "T24n1491_001:1088c16": "為多所饒益安隱世間，乃至以義饒益一切",
    "T24n1491_001:1088c17": "天人。舍利弗！我先勸請諸如來為法久住，",
    "T24n1491_001:1088c18": "我以此功德根故，得十力、四無畏、十八不共",
    "T24n1491_001:1088c19": "法，得四無礙辯，得大慈大悲，我已入泥洹，我",
    "T24n1491_001:1088c20": "法當久住！」",
    "T24n1491_001:1088c21": "爾時舍利弗白佛言：「世尊！云何善男子、善女",
    "T24n1491_001:1088c22": "人欲得阿耨多羅三藐三菩提，若聲聞乘、若",
    "T24n1491_001:1088c23": "緣覺乘、若大乘、若餘眾生，當行迴向善根為",
    "T24n1491_001:1088c24": "一切智？」爾時佛告舍利弗：「若善男子、善女人",
    "T24n1491_001:1088c25": "欲得阿耨多羅三藐三菩提，若聲聞乘、若緣覺",
    "T24n1491_001:1088c26": "乘、若大乘、若餘眾生，晝夜六時偏袒右肩，右",
    "T24n1491_001:1088c27": "膝著地，恭敬合掌，作如是言：『我於無始生死",
    "T24n1491_001:1088c28": "所作功德善根，或於佛、或於法、或於僧，或一",
    "T24n1491_001:1088c29": "人乃至施與畜生一摶食，或懺悔、或勸請、或",
    "T24n1491_001:1089a01": "隨喜，或歸依三寶、受戒功德，一切和合，迴",
    "T24n1491_001:1089a02": "施與一切眾生，如諸佛、世尊現智、無著智迴",
    "T24n1491_001:1089a03": "施與一切眾生，我亦如是迴施一切眾生。",
    "T24n1491_001:1089a04": "如手捉寶珠施與一切，如雲降雨潤益，無盡",
    "T24n1491_001:1089a05": "無減，為眾生富貴無減，為功德無減、法無減、",
    "T24n1491_001:1089a06": "智慧無減、樂說無減，為阿耨多羅三藐三菩",
    "T24n1491_001:1089a07": "提，為得一切智，我以此功德施與眾生，一",
    "T24n1491_001:1089a08": "切和合、迴向阿耨多羅三藐三菩提，以此善",
    "T24n1491_001:1089a09": "根願令一切眾生亦得阿耨多羅三藐三菩",
    "T24n1491_001:1089a10": "提，得一切智。「『如先諸菩薩，為菩提修行善",
    "T24n1491_001:1089a11": "根修行迴向為一切智；我亦如是，迴向為一",
    "T24n1491_001:1089a12": "切智，以此善根我當得阿耨多羅三藐三菩",
    "T24n1491_001:1089a13": "提得一切智。如未來諸菩薩，當修行迴向",
    "T24n1491_001:1089a14": "善根為一切智；我亦如是，以迴向善根為",
    "T24n1491_001:1089a15": "一切智。如現在諸菩薩，修善根為一切智；",
    "T24n1491_001:1089a16": "我亦如是，迴向善根為一切智。以此善根，願",
    "T24n1491_001:1089a17": "一切眾生得阿耨多羅三藐三菩提，得一切",
    "T24n1491_001:1089a18": "智。「『如先釋迦牟尼佛，坐菩提樹下，住不可",
    "T24n1491_001:1089a19": "思議無垢定，降伏惡魔，所有諸法可知、可見、",
    "T24n1491_001:1089a20": "可覺，於夜後分明星出時，以一念相應慧行",
    "T24n1491_001:1089a21": "滅苦道，得證醍醐；我亦如是，一切眾生學阿",
    "T24n1491_001:1089a22": "耨多羅三藐三菩提。如無量光明如來、勝光",
    "T24n1491_001:1089a23": "明如來、清淨光明如來、功德光明如來、師",
    "T24n1491_001:1089a24": "子如來、百光如來、高明如來、網光如來、珠",
    "T24n1491_001:1089a25": "光如來、火光如來、光王如來、莊嚴如來、寶",
    "T24n1491_001:1089a26": "幢如來、法幢如來、身勝如來等應供、正遍知，",
    "T24n1491_001:1089a27": "如餘諸佛、世尊，已得阿耨多羅三藐三菩提，",
    "T24n1491_001:1089a28": "已轉法輪，為饒益多眾生，為安隱諸眾生，",
    "T24n1491_001:1089a29": "為慈悲世間乃至以義饒益一切天、人；我亦",
    "T24n1491_001:1089b01": "如是，為一切眾生得阿耨多羅三藐三菩提，",
    "T24n1491_001:1089b02": "當轉法輪，為饒益眾多眾生，為安隱眾生，",
    "T24n1491_001:1089b03": "為慈悲世間乃至以義饒益一切天、人。』「舍利",
    "T24n1491_001:1089b04": "弗！此謂迴向功德聚。此功德聚，勝前布施",
    "T24n1491_001:1089b05": "功德聚，百分千萬億分，乃至算數譬喻所不",
    "T24n1491_001:1089b06": "能及。",
    "T24n1491_001:1089b07": "「舍利弗！若善男子、善女人受持此經為他廣",
    "T24n1491_001:1089b08": "說，所得功德無數無量。舍利弗！若有人能令",
    "T24n1491_001:1089b09": "三千大千世界雜類眾生，於一念頃俱得人",
    "T24n1491_001:1089b10": "身已，復能令得緣覺菩提，常以四事供養，施",
    "T24n1491_001:1089b11": "與一一緣覺七寶，如須彌山，如是日日乃至",
    "T24n1491_001:1089b12": "入涅槃，入涅槃已起七寶塔，花香、幡蓋種種",
    "T24n1491_001:1089b13": "供養。舍利弗！於汝意云何，是善男子、善女人",
    "T24n1491_001:1089b14": "所得功德寧為多不？」舍利弗言：「甚多，世尊！甚",
    "T24n1491_001:1089b15": "多，善逝！」「是故舍利弗！若善男子、善女人受",
    "T24n1491_001:1089b16": "持此經，所得功德復多於彼，願此功德為阿",
    "T24n1491_001:1089b17": "耨多羅三藐三菩提，此功德比先功德，百",
    "T24n1491_001:1089b18": "分千萬億分，乃至算數譬喻所不能及。何以",
    "T24n1491_001:1089b19": "故？舍利弗！善男子、善女人信此經，勸請十方",
    "T24n1491_001:1089b20": "諸佛為轉法輪，如我所說法施勝於財施！」爾",
    "T24n1491_001:1089b21": "時四眾一萬人俱從坐起，皆偏袒右肩，右膝",
    "T24n1491_001:1089b22": "著地，合掌向佛，而說此言：「世尊！我等當受",
    "T24n1491_001:1089b23": "持此經，為人廣說當信。何以故？世尊我等欲",
    "T24n1491_001:1089b24": "得阿耨多羅三藐三菩提！我當成就如是善",
    "T24n1491_001:1089b25": "根、如是善法！」是時帝釋天王散以天花，供養",
    "T24n1491_001:1089b26": "世尊及此經法，而說此言：「世尊！此經有大",
    "T24n1491_001:1089b27": "功德，為增長諸菩薩善根，為滅業障。」是時佛",
    "T24n1491_001:1089b28": "告帝釋：「如是，如是！憍尸迦！何以故？天王！我念",
    "T24n1491_001:1089b29": "過去阿僧祇劫，是時有大光聚如來、應供、正",
    "T24n1491_001:1089c01": "遍知出現於世。天王！大光聚如來、應供、正遍",
    "T24n1491_001:1089c02": "知，壽六十八億歲，初始說法有百千萬億弟",
    "T24n1491_001:1089c03": "子，彼一切皆阿羅漢盡諸有漏；第二說法有",
    "T24n1491_001:1089c04": "九十九千億弟子，亦皆漏盡得阿羅漢；第三",
    "T24n1491_001:1089c05": "說法有九十八億百千弟子，諸漏已盡，得阿",
    "T24n1491_001:1089c06": "羅漢。天王！彼大光明聚如來、應供、正遍知，為",
    "T24n1491_001:1089c07": "一切世間諸天、梵王、沙門、婆羅門故，住經六",
    "T24n1491_001:1089c08": "十八億歲。是時帝釋天王及四眾，從光明聚",
    "T24n1491_001:1089c09": "如來受持此經，為多利益一切世間，為成阿",
    "T24n1491_001:1089c10": "耨多羅三藐三菩提。「復有一天女，名竭伽陀，",
    "T24n1491_001:1089c11": "受持此經，發阿耨多羅三藐三菩提心，厭離",
    "T24n1491_001:1089c12": "女人，得丈夫身，常生人、天之中，不經惡趣，八",
    "T24n1491_001:1089c13": "萬四千世作轉輪王。憍尸迦！於汝意云何，",
    "T24n1491_001:1089c14": "至此彼竭伽陀女人豈異人乎？即我身是。我",
    "T24n1491_001:1089c15": "昔於億百千世界值無數佛，同名光明聚如",
    "T24n1491_001:1089c16": "來，於彼佛所悉聞此經。若善男子、善女人聞",
    "T24n1491_001:1089c17": "此如來名，必定當得大般涅槃。若有女人聞",
    "T24n1491_001:1089c18": "此光明聚如來名者，當轉女身，壽命終時，無",
    "T24n1491_001:1089c19": "有疑亂，不更受女身。憍尸迦！此經大功德恩，",
    "T24n1491_001:1089c20": "能攝受諸菩薩摩訶薩善根，能滅諸業障礙。」",
    "T24n1491_001:1089c21": "是時帝釋白佛言：「世尊！當何名此經？云何受",
    "T24n1491_001:1089c22": "持？」是時佛告帝釋：「憍尸迦！此經名『滅業障礙』，",
    "T24n1491_001:1089c23": "汝當受持；亦名『菩薩藏』，汝當受持；亦名『斷一",
    "T24n1491_001:1089c24": "切疑』，如是受持。」佛說經已，帝釋、天王及長老",
    "T24n1491_001:1089c25": "舍利弗、比丘眾，及諸菩薩、天、人、阿修羅、乾闥",
    "T24n1491_001:1089c26": "婆，一切世間聞佛所說，歡喜奉行。",
    "T24n1491_001:1089c27": "菩薩藏經"
}