{
    "T23n1442_003:0638b02": "2根本說一切有部毘奈耶卷第三",
    "T23n1442_003:0638b04": "三藏法師義淨奉　制譯",
    "T23n1442_003:0638b05": "不與取學處第二之二",
    "T23n1442_003:0638b06": "攝頌曰：",
    "T23n1442_003:0638b07": "若在於地上，　　或時在器中，",
    "T23n1442_003:0638b08": "或復在場篅，　　田處諸根藥。",
    "T23n1442_003:0638b09": "若苾芻，知他重物安在地上，所謂頸珠、臂釧、",
    "T23n1442_003:0638b10": "真珠、瓔珞諸莊嚴具，苾芻盜心起方便，從床",
    "T23n1442_003:0638b11": "座起整衣而去，乃至未觸著來，得惡作罪；若",
    "T23n1442_003:0638b12": "觸、未移處，得窣吐羅底也；若舉離處，是謂為",
    "T23n1442_003:0638b13": "盜。隨時准價，若滿五磨灑，得波羅市迦；若不",
    "T23n1442_003:0638b14": "滿五磨灑，得窣吐羅底也。若其地平一段",
    "T23n1442_003:0638b15": "細滑，是謂一處。若地皮起或復破裂，或為大",
    "T23n1442_003:0638b16": "縫、或時書字種種彩畫，是謂異處。若盤器等",
    "T23n1442_003:0638b17": "一段細滑，是謂一處。若有破裂乃至彩畫，",
    "T23n1442_003:0638b18": "是謂異處。若人重物安在場中，所謂頸珠乃",
    "T23n1442_003:0638b19": "至瓔珞，苾芻盜心起方便，乃至未觸著來得",
    "T23n1442_003:0638b20": "惡作罪；若觸、未移處，得窣吐羅底也；若舉離",
    "T23n1442_003:0638b21": "處，是謂為盜。隨時准價，若滿五者，得波羅市",
    "T23n1442_003:0638b22": "迦；若不滿者，得窣吐羅底也。若場上穀麥等，",
    "T23n1442_003:0638b23": "平總為一色者，是謂一處。若穀麥等高下不",
    "T23n1442_003:0638b24": "平作種種色，是謂異處。若他重物安篅窖中，",
    "T23n1442_003:0638b25": "謂諸寶物瓔珞之具。若苾芻起盜心興方便，",
    "T23n1442_003:0638b26": "乃至未觸著來得惡作罪；若觸、未移處，得窣吐",
    "T23n1442_003:0638b27": "羅底也；若舉離處、滿五，得根本罪；若不滿者，",
    "T23n1442_003:0638b28": "得窣吐羅底也。若人重物安在篅窖內，若篅",
    "T23n1442_003:0638b29": "窖中穀麥等，與口平滿總為一色，是謂一處。",
    "T23n1442_003:0638c01": "若穀麥等不與口齊，高下不平作種種色，或",
    "T23n1442_003:0638c02": "復有木及席薦等為障隔者，是謂異處。若人",
    "T23n1442_003:0638c03": "田中有諸根藥，謂雀頭香、黃薑、白薑，及諸",
    "T23n1442_003:0638c04": "根藥烏頭等類，苾芻興方便起盜心，乃至未",
    "T23n1442_003:0638c05": "觸已來得惡作罪；若觸、未移處，得窣吐羅底",
    "T23n1442_003:0638c06": "也；若離本處、滿五，得根本罪；不滿，得窣吐羅",
    "T23n1442_003:0638c07": "底也。",
    "T23n1442_003:0638c08": "攝頌曰：",
    "T23n1442_003:0638c09": "屋等處有三，　　鳥物復三種，",
    "T23n1442_003:0638c10": "禁呪取伏藏，　　此有三不同。",
    "T23n1442_003:0638c11": "若是人物雜色之衣安在屋上，若苾芻起盜",
    "T23n1442_003:0638c12": "心興方便，安梯隥以物鉤斲而昇其上，乃至",
    "T23n1442_003:0638c13": "未觸已來得惡作罪；若觸著衣而未離處，得",
    "T23n1442_003:0638c14": "窣吐羅底也；若舉離處，是名為盜，應准其價",
    "T23n1442_003:0638c15": "得罪同前。若浣衣人屋上曬衣，被風吹去墮",
    "T23n1442_003:0638c16": "在苾芻經行之處或落門傍，若苾芻起盜心",
    "T23n1442_003:0638c17": "興方便，乃至未觸已來得惡作罪；若觸著時",
    "T23n1442_003:0638c18": "得窣吐羅底也；若舉離處得罪同前。若人重",
    "T23n1442_003:0638c19": "物安在樓上，謂諸寶物瓔珞之具，若苾芻起",
    "T23n1442_003:0638c20": "盜心興方便，安梯隥以物鉤斲而昇其上，乃",
    "T23n1442_003:0638c21": "至未觸已來得惡作罪；若觸、未離本處，得窣",
    "T23n1442_003:0638c22": "吐羅底也；若舉離處得罪同前。若人於舍宅",
    "T23n1442_003:0638c23": "內或園池邊種花果樹，於節會日以上妙物",
    "T23n1442_003:0638c24": "而嚴飾之，所謂諸寶瓔珞之具及雜繒綵。時",
    "T23n1442_003:0638c25": "有飛鳥謂珠是肉，銜之而去。若苾芻起盜心",
    "T23n1442_003:0638c26": "興方便而捉彼鳥，乃至未觸瓔珞已來得惡",
    "T23n1442_003:0638c27": "作罪；若觸、未離本處，作鳥物想，得惡作罪；",
    "T23n1442_003:0638c28": "若舉離處，是名為盜。應准其價，若滿五者，得",
    "T23n1442_003:0638c29": "窣吐羅底也；若不滿者，得惡作罪。若苾芻作",
    "T23n1442_003:0639a01": "如是念：「此是人物，寧容禽鳥得有瓔珞？」若雖",
    "T23n1442_003:0639a02": "觸著、未舉離處，得窣吐羅底也；舉離處時，若",
    "T23n1442_003:0639a03": "滿五者，得根本罪；若不滿者，得窣吐羅底也。",
    "T23n1442_003:0639a04": "若人以諸寶物及瓔珞具，置箱中安屋上，時",
    "T23n1442_003:0639a05": "有飛鳥持物將去。若苾芻起盜心興方便而",
    "T23n1442_003:0639a06": "捉彼鳥，乃至未觸瓔珞已來得惡作罪；若觸",
    "T23n1442_003:0639a07": "彼物時未離本處，作鳥物想，得惡作罪；若舉",
    "T23n1442_003:0639a08": "離處，是名為盜。應准其價，若滿五者，得窣吐",
    "T23n1442_003:0639a09": "羅底也；若不滿者，得惡作罪。若苾芻作如是",
    "T23n1442_003:0639a10": "念：「此是人物，寧容禽鳥得有瓔珞？」雖觸著、未",
    "T23n1442_003:0639a11": "舉離處，得窣吐羅底也；舉離處時，若滿五者，",
    "T23n1442_003:0639a12": "得根本罪；若不滿者，得窣吐羅底也。若人舍",
    "T23n1442_003:0639a13": "中或在池內，為戲樂故養畜諸鳥，謂鸚鵡、",
    "T23n1442_003:0639a14": "舍利、俱抧羅鳥、命命鳥等，便以種種諸瓔珞",
    "T23n1442_003:0639a15": "具而莊飾之。苾芻見已起盜心興方便遂捉",
    "T23n1442_003:0639a16": "彼鳥，乃至未觸莊嚴具來得惡作罪；若觸彼",
    "T23n1442_003:0639a17": "物時未離本處，作鳥物想，亦得惡作罪；若",
    "T23n1442_003:0639a18": "舉離處，是名為盜。應准其價，若滿五者，得窣",
    "T23n1442_003:0639a19": "吐羅底也；若不滿者，得惡作罪。若於此物作",
    "T23n1442_003:0639a20": "人物想非鳥物想，雖觸著、未離本處，得窣吐",
    "T23n1442_003:0639a21": "羅底也；若舉離處，滿五者，得根本罪；不滿五",
    "T23n1442_003:0639a22": "者，得麁罪。若有苾芻，於二伏藏：一是有主、",
    "T23n1442_003:0639a23": "一是無主。苾芻意欲取彼有主伏藏，從床而",
    "T23n1442_003:0639a24": "起整帶衣服，作曼荼羅於彼四方釘朅地羅",
    "T23n1442_003:0639a25": "木，以五色線而圍繫之，於火鑪內然諸雜木，",
    "T23n1442_003:0639a26": "口誦禁呪作如是言：「有主伏藏應來，無主伏",
    "T23n1442_003:0639a27": "藏勿來。」若於彼時有主伏藏隨言來者，乃至",
    "T23n1442_003:0639a28": "未見已來得窣吐羅底也。若眼見時，是名為",
    "T23n1442_003:0639a29": "盜。應准其價，若滿五者，得根本罪；若不滿",
    "T23n1442_003:0639b01": "者，得麁罪。若作是言：「無主伏藏應來，有主伏",
    "T23n1442_003:0639b02": "藏勿來。」若於彼時無主伏藏隨言來者，乃至",
    "T23n1442_003:0639b03": "未見已來得惡作罪。若眼見時，是名為盜。應",
    "T23n1442_003:0639b04": "准其價，若滿五者，得窣吐羅底也；若不滿",
    "T23n1442_003:0639b05": "者，得惡作罪。若於有主、無主伏藏，各於異時",
    "T23n1442_003:0639b06": "別別作法而盜取者，隨事重輕如上得罪。",
    "T23n1442_003:0639b07": "攝頌曰：",
    "T23n1442_003:0639b08": "若物在氈席，　　或於石板等，",
    "T23n1442_003:0639b09": "花果奇妙樹，　　隨處事應知。",
    "T23n1442_003:0639b10": "若人重物安在氈席及地敷上，所謂諸寶及",
    "T23n1442_003:0639b11": "瓔珞具。若苾芻起盜心興方便，乃至未觸已",
    "T23n1442_003:0639b12": "來得惡作罪；若觸彼物、未離本處，得窣吐羅",
    "T23n1442_003:0639b13": "底也；若舉離處是名為盜，隨時准價得罪同",
    "T23n1442_003:0639b14": "前。若彼草敷同一色者，是名一處。若種種色",
    "T23n1442_003:0639b15": "別異不同，是名異處。若人重物安在石上，乃",
    "T23n1442_003:0639b16": "至不滿，得窣吐羅底也。若石細滑總為一段",
    "T23n1442_003:0639b17": "者，是名一處。若剝裂縫開，或時書字，或種",
    "T23n1442_003:0639b18": "種彩畫，是謂異處。石上既爾，乃至板木、牆壁、",
    "T23n1442_003:0639b19": "薦席、蓋覆衣幞、衣櫃、衣笐、象牙、杙床、座處，若",
    "T23n1442_003:0639b20": "四足經架、若門門閫，安物之時事並同前。若",
    "T23n1442_003:0639b21": "三種樹：謂華樹、果樹、奇妙樹。苾芻斬截盜花",
    "T23n1442_003:0639b22": "樹等，價滿不滿得罪同前。",
    "T23n1442_003:0639b23": "攝頌曰：",
    "T23n1442_003:0639b24": "若物在鞍韀，　　及象馬車輿，",
    "T23n1442_003:0639b25": "肥瘦應隨處，　　偷船事差別。",
    "T23n1442_003:0639b26": "如人重物置在鞍處，所謂諸寶眾瓔珞具。苾",
    "T23n1442_003:0639b27": "芻起盜心興方便，乃至未昇未觸已來得惡",
    "T23n1442_003:0639b28": "作罪；若觸著物、未移本處，得窣吐羅底也；若",
    "T23n1442_003:0639b29": "移處時，價若滿五得罪同前。若於鞍上以一色",
    "T23n1442_003:0639c01": "物而蓋覆者，是謂一處。若雜色物而蓋覆者，",
    "T23n1442_003:0639c02": "是謂別處。若人重物安在象上，所謂諸寶眾",
    "T23n1442_003:0639c03": "瓔珞具。若苾芻起盜心興方便，乃至未昇未",
    "T23n1442_003:0639c04": "觸已來得惡作罪；若觸著物、未移處，得窣吐",
    "T23n1442_003:0639c05": "羅底也；若移處時，價若滿五得罪同前。若其",
    "T23n1442_003:0639c06": "此象皮肉、血脈皆充滿者，是謂一處。若其身羸",
    "T23n1442_003:0639c07": "瘦，若牙耳鼻及腹肋脊腰據一一處，是謂",
    "T23n1442_003:0639c08": "別處。移離處時皆得本罪；若不移處，得窣吐",
    "T23n1442_003:0639c09": "羅底也。若於象上莊飾幰帳，於此帳上安諸",
    "T23n1442_003:0639c10": "寶物眾瓔珞具。若苾芻起盜心興方便，乃至",
    "T23n1442_003:0639c11": "未昇未觸已來得惡作罪；若觸著物、未離處，",
    "T23n1442_003:0639c12": "得窣吐羅底也；若移處、價若滿五，得罪同前。",
    "T23n1442_003:0639c13": "若此帳上以一色物而蓋覆者，是謂一處。若",
    "T23n1442_003:0639c14": "異色物蓋是謂別處。如象既爾，馬車步車牛",
    "T23n1442_003:0639c15": "車乃至諸輿，亦並同前。若苾芻見船以纜繫",
    "T23n1442_003:0639c16": "之於橛，有心盜去，搖動之時得惡作罪；若解",
    "T23n1442_003:0639c17": "隨流，乃至眼見已來，得窣吐羅底也；至不見",
    "T23n1442_003:0639c18": "處，價若滿五得根本罪；若不滿者，得窣吐羅",
    "T23n1442_003:0639c19": "底也。若逆水而上，准與河闊分齊相似者得",
    "T23n1442_003:0639c20": "根本罪；未及其處，得窣吐羅底也。若從此岸",
    "T23n1442_003:0639c21": "盜向彼岸，眼見分齊與前無異。若牽船上岸",
    "T23n1442_003:0639c22": "盜而去者，亦准眼見分齊。若沈在泥中後時",
    "T23n1442_003:0639c23": "將去，泥掩之時此即成盜，得罪同前。若苾芻",
    "T23n1442_003:0639c24": "於盜物時，或藏泥中、若燒、若穿、若破，作如是",
    "T23n1442_003:0639c25": "念：「勿令此物屬汝屬我。」者，得窣吐羅底也。",
    "T23n1442_003:0639c26": "攝頌曰：",
    "T23n1442_003:0639c27": "營田有三種、　　船有三種殊，",
    "T23n1442_003:0639c28": "鵝鴈及池花，　　獵漁并盜水，",
    "T23n1442_003:0639c29": "弟子教賊處，　　三種事不同。",
    "T23n1442_003:0640a01": "若人秋時營作田業，所謂稻、蔗、鹽田。苾芻見",
    "T23n1442_003:0640a02": "自田中恐水乏少，遂於共有渠內，塞他水口",
    "T23n1442_003:0640a03": "決己田畦，作如是念：「令我田好，彼勿成熟。」",
    "T23n1442_003:0640a04": "若自成他損，准價滿五，得根本罪；若不滿者，",
    "T23n1442_003:0640a05": "得窣吐羅底也。若見水多，於共渠內泄他水",
    "T23n1442_003:0640a06": "口、塞己田畦，作如是念：「令我田好，勿彼成",
    "T23n1442_003:0640a07": "熟。」若自成他損，若滿五者得根本罪；若不滿",
    "T23n1442_003:0640a08": "者，得窣吐羅底也。",
    "T23n1442_003:0640a09": "物有四種不同：一、體重價重；二、體輕價重；三、",
    "T23n1442_003:0640a10": "體重價輕；四、體輕價輕。云何體重價重？謂末",
    "T23n1442_003:0640a11": "尼、真珠吠、琉璃、珂貝、璧玉、珊瑚、金銀、馬碯、硨磲、",
    "T23n1442_003:0640a12": "赤珠、右旋是。云何體輕價重？謂繒綵及絲、欝",
    "T23n1442_003:0640a13": "金香、蘇泣迷羅是。云何體重價輕？謂鐵、錫是。",
    "T23n1442_003:0640a14": "云何體輕價輕？謂毛、麻、木綿、劫貝、絮是。若以",
    "T23n1442_003:0640a15": "上諸物置三種船中：謂甕船、木船、皮船。若以",
    "T23n1442_003:0640a16": "體重價重、體輕價輕隨置一船，若船破時物",
    "T23n1442_003:0640a17": "主告曰：「水上浮者任取，若沈沒者屬我。」若苾",
    "T23n1442_003:0640a18": "芻起盜心興方便入水沈沒，乃至未觸物來",
    "T23n1442_003:0640a19": "得惡作罪；若觸著者，得窣吐羅底也；若舉離",
    "T23n1442_003:0640a20": "處，價滿五者得根本罪；若不滿者，得窣吐羅",
    "T23n1442_003:0640a21": "底也。若沈泥中復擬取者，准前得罪。若作非",
    "T23n1442_003:0640a22": "自他心沈之於泥，不使其物屬彼屬我者，准",
    "T23n1442_003:0640a23": "前得罪。以下諸戒准此應知。若以體輕價重、",
    "T23n1442_003:0640a24": "體重價輕物隨置一船，若船破時物主告曰：",
    "T23n1442_003:0640a25": "「水內沈者任取，水上浮者屬我。」若苾芻起盜",
    "T23n1442_003:0640a26": "心興方便，浮水而取，乃至未觸物來得惡作",
    "T23n1442_003:0640a27": "罪；若觸著者，得窣吐羅底也；若舉離處，應准",
    "T23n1442_003:0640a28": "其價，得罪同前。若沈泥中復擬取者准前得",
    "T23n1442_003:0640a29": "罪。若人於家中或泉池所，為戲玩故安置種",
    "T23n1442_003:0640b01": "種雜類諸鳥、鵝鴈、鴛鴦等，以眾瓔珞而莊飾",
    "T23n1442_003:0640b02": "之。苾芻起盜心興方便，入水中捉彼諸鳥，乃",
    "T23n1442_003:0640b03": "至未觸瓔珞以來得惡作罪；若觸著時，作如",
    "T23n1442_003:0640b04": "是念：「我取鳥物。」亦惡作罪；若離本處，應准其",
    "T23n1442_003:0640b05": "價，若滿五者，得窣吐羅底也；若不滿者，得惡",
    "T23n1442_003:0640b06": "作罪。若作是念：「我取人物，寧容禽鳥得有瓔",
    "T23n1442_003:0640b07": "珞？」若觸物時得窣吐羅底也；若離本處，應准",
    "T23n1442_003:0640b08": "其價，滿五根本；不滿，得窣吐羅底也。若於池",
    "T23n1442_003:0640b09": "中有水生花，所謂青蓮花、嗢鉢羅花、白蓮花、",
    "T23n1442_003:0640b10": "拘牟頭分陀利迦香花、時花，眾人所愛。苾芻",
    "T23n1442_003:0640b11": "起盜心興方便，入池盜花，乃至未觸以來得",
    "T23n1442_003:0640b12": "惡作罪；若觸其花採折持去，結之為束，乃",
    "T23n1442_003:0640b13": "至未離處來，得窣吐羅底也；若舉離處，同前",
    "T23n1442_003:0640b14": "得罪。於池四邊種種陸生花樹，所謂阿地木、",
    "T23n1442_003:0640b15": "多迦占博、迦波吒羅、婆利師迦、摩利迦，如是",
    "T23n1442_003:0640b16": "等種種花樹。苾芻起方便興盜心，欲盜彼花，",
    "T23n1442_003:0640b17": "乃至未觸已來得惡作罪；若昇樹採折其花",
    "T23n1442_003:0640b18": "置衣裾內，乃至未離處及離處來，准前得罪。",
    "T23n1442_003:0640b19": "若有獵師及彼徒黨，於林野處安諸獵具，謂",
    "T23n1442_003:0640b20": "羂索等，為捕諸獸為殺害業。苾芻盜心取",
    "T23n1442_003:0640b21": "獵具，准價得罪。若起悲心毀獵具，作如是念：",
    "T23n1442_003:0640b22": "「勿由此故令眾多命而置傷害，令彼獵徒獲",
    "T23n1442_003:0640b23": "無量罪。」者，得惡作罪。以下諸戒同此應知。苾",
    "T23n1442_003:0640b24": "芻盜心見在弶鹿而解放者，價若滿五，得根",
    "T23n1442_003:0640b25": "本罪；若不滿者，得窣吐羅底也。若捕魚人及",
    "T23n1442_003:0640b26": "彼徒黨，於河陂處截其要口，安置梁筌殺諸",
    "T23n1442_003:0640b27": "魚類，苾芻盜心取彼筌時同前得罪；若作悲",
    "T23n1442_003:0640b28": "心同前得罪。若於筌中盜彼魚者，應准其價",
    "T23n1442_003:0640b29": "同前得罪。若多商旅持眾貨物過彼險途，其",
    "T23n1442_003:0640c01": "水難得，以眾器具持水而行，若甕、若瓨、若瓶、",
    "T23n1442_003:0640c02": "若皮囊，然於人畜水有分齊，苾芻起盜心興",
    "T23n1442_003:0640c03": "方便，若取人水分，未觸及觸准前得罪。若",
    "T23n1442_003:0640c04": "傍生分，滿五，得窣吐羅底也；不滿，得惡作",
    "T23n1442_003:0640c05": "罪。",
    "T23n1442_003:0640c06": "如贍部洲人，共結商旅持眾貨物，昇舶入海",
    "T23n1442_003:0640c07": "欲求珍寶，為無水故以種種器藏貯其水，所",
    "T23n1442_003:0640c08": "謂甕瓨、瓶囊，然其水分，人與傍生請受有",
    "T23n1442_003:0640c09": "別。苾芻起盜心興方便，盜人分時准前得罪；",
    "T23n1442_003:0640c10": "取傍生分亦准前得罪。時有弟子與其二師",
    "T23n1442_003:0640c11": "隨路行去，師有衣物持付弟子。于時弟子有",
    "T23n1442_003:0640c12": "盜心故徐行不進，乃至眼見處來得窣吐羅",
    "T23n1442_003:0640c13": "底也；至不見處，若滿五者，得根本罪；若不滿",
    "T23n1442_003:0640c14": "者，得窣吐羅底也。若弟子棄師在前急去，齊",
    "T23n1442_003:0640c15": "眼見不見處來，准前得罪。若弟子有盜心，欲",
    "T23n1442_003:0640c16": "取師衣從房中趣閣上、若從閣上往房中、或",
    "T23n1442_003:0640c17": "從閣上下至門櫩階下，或於寺三層棚上",
    "T23n1442_003:0640c18": "向下而出，斯皆乃至眼見不見處來，同前得",
    "T23n1442_003:0640c19": "罪。",
    "T23n1442_003:0640c20": "若有苾芻在阿蘭若處住，有破村賊，到苾芻",
    "T23n1442_003:0640c21": "所作如是問：「大德！頗知某村某家處不？」苾芻",
    "T23n1442_003:0640c22": "答言：「我知其處。」賊復問言：「彼家多女人少",
    "T23n1442_003:0640c23": "男子、無惡犬無多叢棘、易入易出於我無害",
    "T23n1442_003:0640c24": "取得物不？若得稱意，我當與大德共分其物。」",
    "T23n1442_003:0640c25": "若彼苾芻答言：「仁者，我知某甲舍，多女人少",
    "T23n1442_003:0640c26": "男子，無惡狗叢棘易入易出，於汝無傷能",
    "T23n1442_003:0640c27": "得其物。」苾芻作是教已，賊還與物，乃至未取",
    "T23n1442_003:0640c28": "分已來得窣吐羅底也；若取賊分，得罪輕重",
    "T23n1442_003:0640c29": "同前。若其苾芻共彼盜賊作是語已，於賊去",
    "T23n1442_003:0641a01": "後遂生追悔，就彼賊處作如是語：「仁等知不？",
    "T23n1442_003:0641a02": "我意造次不審思量便作是語，如愚小癡昧，",
    "T23n1442_003:0641a03": "不善其事妄為詶對，然彼家內少女人多男",
    "T23n1442_003:0641a04": "子，多惡狗叢棘難入難出，不令汝等無傷取",
    "T23n1442_003:0641a05": "物。」隨彼賊徒去與不去，苾芻得窣吐羅底也。",
    "T23n1442_003:0641a06": "若此苾芻見其賊黨欲劫村邑，往到彼家作",
    "T23n1442_003:0641a07": "如是語：「仁等警覺好自謹慎，今夜必有盜賊",
    "T23n1442_003:0641a08": "來入，勿令財物皆被賊將，或容身命亦遭傷",
    "T23n1442_003:0641a09": "殺。」隨彼盜賊來與不來，苾芻亦得窣吐羅底",
    "T23n1442_003:0641a10": "也。若苾芻如前所作，偷盜方便有三種事。何",
    "T23n1442_003:0641a11": "謂為三？謂田事、宅事、店事。田事有二種取：一、",
    "T23n1442_003:0641a12": "言訟取；二、圍繞取。何謂言訟取？若苾芻為共",
    "T23n1442_003:0641a13": "俗人爭地詣斷事官所，若苾芻不如、俗人勝",
    "T23n1442_003:0641a14": "者，得窣吐羅底也。若苾芻得勝，乃至俗人心",
    "T23n1442_003:0641a15": "未息來，苾芻得窣吐羅底也。若彼俗人心息",
    "T23n1442_003:0641a16": "者，應准其價同前得罪，是謂言訟取。何謂",
    "T23n1442_003:0641a17": "圍繞取？若苾芻於他田處，若以樹枝若以席",
    "T23n1442_003:0641a18": "障，若作塹坑、若以牆壁圍繞，乃至圍未合來",
    "T23n1442_003:0641a19": "得窣吐羅底也。若其圍合得罪同前，是名圍",
    "T23n1442_003:0641a20": "繞盜。田事既爾，宅事、店事如上應知。",
    "T23n1442_003:0641a21": "攝頌曰：",
    "T23n1442_003:0641a22": "稅物持寄他，　　將他物前去，",
    "T23n1442_003:0641a23": "不受便強著，　　為父母持行；",
    "T23n1442_003:0641a24": "又為三寶故，　　與直後均分，",
    "T23n1442_003:0641a25": "衣主為持將，　　令他染不染，",
    "T23n1442_003:0641a26": "將稅入小門，　　總奪商人物。",
    "T23n1442_003:0641a27": "爾時世尊，初證無上智教未廣被，時諸苾芻",
    "T23n1442_003:0641a28": "難過關稅、俗人易過。時有眾多苾芻，與大商",
    "T23n1442_003:0641a29": "旅遊行他國，路次稅關。諸苾芻告賈人曰：「賢",
    "T23n1442_003:0641b01": "者！我等現有少多應稅之物，仁為我等持行",
    "T23n1442_003:0641b02": "過關方可與我，勿令我分入彼稅官。」賈人曰：",
    "T23n1442_003:0641b03": "「爾。」遂與持物過關，還彼苾芻。苾芻漸行至一",
    "T23n1442_003:0641b04": "住處，先住苾芻見客初至，便遙問言：「善來具",
    "T23n1442_003:0641b05": "壽！行李安不？山河關稅無勞擾耶？」答曰：「極善",
    "T23n1442_003:0641b06": "來，大德！隨我行來無他惱亂。」問曰：「豈諸具壽",
    "T23n1442_003:0641b07": "無應稅物？」答曰：「我有得意賈人，為持過關方",
    "T23n1442_003:0641b08": "授與我。」諸苾芻告曰：「合作如是至關稅處藏",
    "T23n1442_003:0641b09": "物過耶？」答曰：「縱令不合，我已過竟。」時行路苾",
    "T23n1442_003:0641b10": "芻心懷追悔：「我將不犯波羅市迦？」以此因緣",
    "T23n1442_003:0641b11": "白諸苾芻，諸苾芻白佛，佛言：「諸苾芻無犯，",
    "T23n1442_003:0641b12": "然諸苾芻不應持物私過稅處，違者得越法",
    "T23n1442_003:0641b13": "罪。」爾時世尊於杖林中，令摩揭陀影勝王得",
    "T23n1442_003:0641b14": "見諦已，便往室羅伐城，為喬薩羅勝光王說",
    "T23n1442_003:0641b15": "《少年經》，令得調伏。時彼二王各宣教令：「於我",
    "T23n1442_003:0641b16": "國中所有苾芻，同王太子放免稅直，諸苾芻",
    "T23n1442_003:0641b17": "尼同後宮人亦免稅事。」由此苾芻及苾芻尼，",
    "T23n1442_003:0641b18": "越過關河無輸稅事。是時世尊教法弘廣，時",
    "T23n1442_003:0641b19": "諸苾芻易過關稅、俗人難過。時有苾芻隨他",
    "T23n1442_003:0641b20": "商旅，出外遊行至於稅處。時諸賈人禮苾芻",
    "T23n1442_003:0641b21": "足作如是語：「聖者！我於長時為寒熱所逼，",
    "T23n1442_003:0641b22": "風熱毒蟲蚊虻等害，求諸財物懃勞辛苦，其",
    "T23n1442_003:0641b23": "所獲利皆為三寶興設供養。我今所有輸稅",
    "T23n1442_003:0641b24": "之物，仁等為我持過稅關當還與我。」時諸苾",
    "T23n1442_003:0641b25": "芻為持過已還與賈人。苾芻漸行至室羅伐，",
    "T23n1442_003:0641b26": "時諸苾芻告曰：「善來具壽！行李安不？」廣如上",
    "T23n1442_003:0641b27": "說。答言：「大德！我亦為他施作恩益，豈復自身",
    "T23n1442_003:0641b28": "得有勞苦！」諸苾芻曰：「其事如何？」時彼苾芻以",
    "T23n1442_003:0641b29": "事具白，諸苾芻曰：「合作如是至關稅處藏物",
    "T23n1442_003:0641c01": "過耶？」答曰：「縱令不合，我已過竟。」時此苾芻心",
    "T23n1442_003:0641c02": "懷追悔：「我將不犯波羅市迦？」以此因緣白諸",
    "T23n1442_003:0641c03": "苾芻，諸苾芻白佛，佛言：「此苾芻無犯，然諸苾",
    "T23n1442_003:0641c04": "芻不應持物私越稅處，違者得越法罪。」",
    "T23n1442_003:0641c05": "時有苾芻隨商旅遊行至於稅所，時諸賈人",
    "T23n1442_003:0641c06": "禮苾芻足作如是語：「聖者！我於長時為寒熱",
    "T23n1442_003:0641c07": "飢渴所逼，廣說如上。其所獲利皆為三寶興",
    "T23n1442_003:0641c08": "設供養，我今所有輸稅之物，仁等為我持過",
    "T23n1442_003:0641c09": "稅關當還與我。」苾芻曰：「佛已制戒，苾芻不應",
    "T23n1442_003:0641c10": "至輸稅處不與直過。我今不敢持物過稅。」是",
    "T23n1442_003:0641c11": "時賈人便作斯念：「苾芻不肯持過，我等宜應",
    "T23n1442_003:0641c12": "矯設方便。」告苾芻曰：「聖者！我輩今朝情有擾",
    "T23n1442_003:0641c13": "亂不能辦食，仁等入村隨緣自乞。」時諸苾芻",
    "T23n1442_003:0641c14": "咸詣村中。苾芻去後，諸人各取苾芻衣帒鉢",
    "T23n1442_003:0641c15": "囊并雜物帒安己稅物。苾芻得食還歸商旅，",
    "T23n1442_003:0641c16": "食事既了，持己衣鉢同過稅處。時諸賈人皆",
    "T23n1442_003:0641c17": "來開解苾芻衣物，苾芻告曰：「何故仁等輒觸",
    "T23n1442_003:0641c18": "我物？」諸人報曰：「聖者！我以稅物安仁帒中，我",
    "T23n1442_003:0641c19": "今欲取。」苾芻告曰：「賢首！汝等故心令我犯",
    "T23n1442_003:0641c20": "罪。」彼便報曰：「仁等於此不起三業，何有過耶？」",
    "T23n1442_003:0641c21": "時諸苾芻心生惡作：「豈非我等得波羅市迦？」",
    "T23n1442_003:0641c22": "時諸苾芻漸至室羅伐，舊住苾芻見而告曰：",
    "T23n1442_003:0641c23": "「善來具壽！行李安不？」廣說如上。答曰：「我無辛",
    "T23n1442_003:0641c24": "苦，然我在路入村乞食，同伴商人開我衣帒，",
    "T23n1442_003:0641c25": "以諸稅物私內帒中，我等不知持過稅處。後",
    "T23n1442_003:0641c26": "時見已便生惡作，豈非我犯波羅市迦？」時諸",
    "T23n1442_003:0641c27": "苾芻以此因緣具白世尊，世尊告曰：「苾芻無",
    "T23n1442_003:0641c28": "犯，然諸苾芻所有衣鉢，若無看者不應捨去，",
    "T23n1442_003:0641c29": "應留守護人。若不看者得越法罪。」時有苾芻",
    "T23n1442_003:0642a01": "隨商旅行入村乞食，留一人看物。時看守人",
    "T23n1442_003:0642a02": "須去便利，或復取水。時諸賈人各以稅物，置",
    "T23n1442_003:0642a03": "苾芻衣鉢帒中，同前過關來取稅物，乃至告",
    "T23n1442_003:0642a04": "諸苾芻。諸苾芻白佛，佛言：「諸苾芻無犯，若看",
    "T23n1442_003:0642a05": "守物應留二苾芻。」時有苾芻留二苾芻看守其",
    "T23n1442_003:0642a06": "物，時一苾芻或因便利或復取水，時諸賈人",
    "T23n1442_003:0642a07": "共詣看守一苾芻所，有執手者有捉足者，便",
    "T23n1442_003:0642a08": "以稅物置衣帒中，苾芻念曰：「同梵行者來我",
    "T23n1442_003:0642a09": "當告知。」諸苾芻乞食而還，時賈人等矯設方",
    "T23n1442_003:0642a10": "便現閙亂相，令彼苾芻不獲相告。既過稅處",
    "T23n1442_003:0642a11": "各來取物。苾芻告曰：「何故仁等輒觸我物？」賈",
    "T23n1442_003:0642a12": "人告曰：「我以稅物，安此帒中。」時諸苾芻告",
    "T23n1442_003:0642a13": "曰：「今令汝二人看守衣物，云何更令我等",
    "T23n1442_003:0642a14": "共犯罪耶？」時二苾芻，具陳其事。時諸苾芻心",
    "T23n1442_003:0642a15": "生惡作：「將無我犯波羅市迦？」具以其事白諸",
    "T23n1442_003:0642a16": "苾芻。苾芻白佛，佛言：「無犯，其看物人見他安",
    "T23n1442_003:0642a17": "物，應令俗人或使求寂拔出其物。若無此輩，",
    "T23n1442_003:0642a18": "應自抽出各付彼人。若異此者得越法罪。」",
    "T23n1442_003:0642a19": "佛在室羅伐城給孤獨園，時彼城中有一長",
    "T23n1442_003:0642a20": "者令子出家，因向他方得兩張㲲，遂作是念：",
    "T23n1442_003:0642a21": "「如世尊說：『雖復出家，於父母處應須濟給。』我",
    "T23n1442_003:0642a22": "此二㲲，一擬與父、一擬與母。」是時苾芻棄餘住",
    "T23n1442_003:0642a23": "處還歸故居，往室羅伐路次稅關，稅人問曰：",
    "T23n1442_003:0642a24": "「聖者！頗有可稅物不？」答言：「賢首！我無稅物。」",
    "T23n1442_003:0642a25": "告言：「且住，可將物來試為觀察。」纔披衣帒見",
    "T23n1442_003:0642a26": "兩張㲲，告言：「聖者！仁於善說法律而為出家，",
    "T23n1442_003:0642a27": "寧容為此兩㲲作故妄語？」告言：「賢首！此非我",
    "T23n1442_003:0642a28": "物。」問言：「誰物？」答曰：「一是父物、一是母物。」報言：",
    "T23n1442_003:0642a29": "「父亦我不識、母亦我不識，還我稅直方可聽",
    "T23n1442_003:0642b01": "行。」久住稽留取其稅直遂放令去。彼至城已",
    "T23n1442_003:0642b02": "心生惡作，告諸苾芻。苾芻白佛，佛言：「無犯。不",
    "T23n1442_003:0642b03": "應但作此語云是父母而已。應對稅官作如",
    "T23n1442_003:0642b04": "是語：『賢首！如世尊說：「父母於子有大勞苦，護",
    "T23n1442_003:0642b05": "持長養資以乳哺，贍部洲中為教導者，假使",
    "T23n1442_003:0642b06": "其子一肩持母、一肩持父，經於百年不生疲",
    "T23n1442_003:0642b07": "倦，或滿此大地末尼、真珠、琉璃、珂貝、珊瑚、瑪",
    "T23n1442_003:0642b08": "瑙、金銀、璧玉、牟薩羅寶、赤珠、右旋，如是諸寶",
    "T23n1442_003:0642b09": "咸持供養令得富樂，或居尊位，雖作此事亦",
    "T23n1442_003:0642b10": "未能報父母之恩。若其父母無信心者令住",
    "T23n1442_003:0642b11": "正信，若無戒者令住禁戒，若性慳者令行惠",
    "T23n1442_003:0642b12": "施，無智慧者令起智慧。子能如是於父母處，",
    "T23n1442_003:0642b13": "善巧勸喻令安住者方曰報恩。父母既有如",
    "T23n1442_003:0642b14": "是深厚之德，今欲持此物往報其恩。」』若作如",
    "T23n1442_003:0642b15": "是讚說父母恩惠之時，放去者善；若不放者",
    "T23n1442_003:0642b16": "與稅而去。若不與者，得窣吐羅罪。」",
    "T23n1442_003:0642b17": "根本說一切有部毘奈耶卷第三"
}