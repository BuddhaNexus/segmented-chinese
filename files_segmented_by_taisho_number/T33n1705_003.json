{
    "T33n1705_003:0265a02": "仁王護國般若經疏卷第三",
    "T33n1705_003:0265a04": "天台智者大師說　門人灌頂記",
    "T33n1705_003:0265a05": "觀空品第二",
    "T33n1705_003:0265a06": "言觀空者。謂無相妙慧照無相之境。內外並",
    "T33n1705_003:0265a07": "寂緣觀俱空。故言空觀品也。又凡夫不識外",
    "T33n1705_003:0265a08": "道妄取。二乘耽滯。今菩薩以般若正智觀空",
    "T33n1705_003:0265a09": "非空。超凡越聖。故言觀空也。又凡夫著有二",
    "T33n1705_003:0265a10": "乘著空。菩薩捨有而復觀空也。又觀是能觀。",
    "T33n1705_003:0265a11": "空是所觀能所俱空。真佛知見。故下文云。見",
    "T33n1705_003:0265a12": "境見智非聖見也。此下六品名為正說。大分",
    "T33n1705_003:0265a13": "為四。前之三品明內護。護國一品明外護。",
    "T33n1705_003:0265a14": "散華品明報恩供養。受持品明弘經相貌。初",
    "T33n1705_003:0265a15": "文更二。初略開二護。次問答廣釋。初文四。",
    "T33n1705_003:0265a16": "一知請意。二略正開。三勸發三慧。四歡喜供",
    "T33n1705_003:0265a17": "養。今初爾時佛告大眾者。教所被機也。十",
    "T33n1705_003:0265a18": "六大國王意欲問護國土因緣者。生下外護",
    "T33n1705_003:0265a19": "經文與護國品為本也。吾今先為下。二正略",
    "T33n1705_003:0265a20": "開二護。謂因果也。護佛果因緣。即生此品也。",
    "T33n1705_003:0265a21": "護十地行因緣。即生散華品。十地行者謂護",
    "T33n1705_003:0265a22": "因也。問王但請護國土因緣。佛何故先為",
    "T33n1705_003:0265a23": "說護佛因果耶。答人情麁淺妙理難知。王雖",
    "T33n1705_003:0265a24": "麁情唯請一。而佛麁妙俱施。又若但為說護",
    "T33n1705_003:0265a25": "國。國土安樂增長憍慢。今佛說出世因",
    "T33n1705_003:0265a26": "果。令其厭俗樂入真也。又索少是弟子之禮。",
    "T33n1705_003:0265a27": "賜多是為師之法。又索少表不貪。施多表不",
    "T33n1705_003:0265a28": "慳。又索少施多表慈導之志云云。諦聽諦聽",
    "T33n1705_003:0265a29": "下。三勸發三慧。諦聽令生聞慧。善思念之令",
    "T33n1705_003:0265b01": "生思慧。如法修行令生修慧云云。時波斯匿",
    "T33n1705_003:0265b02": "王下。四歡喜供養。王言善者信順之辭也。",
    "T33n1705_003:0265b03": "大事因緣為茲出世。顯令眾生開示悟入佛",
    "T33n1705_003:0265b04": "之知見。法華以佛知見為大事。涅槃以佛性",
    "T33n1705_003:0265b05": "為大事。維摩思益以不思議為大事。華嚴以",
    "T33n1705_003:0265b06": "法界為大事。今此般若以成佛因果為大事。",
    "T33n1705_003:0265b07": "名字雖別其義一也。故智論佛說般若。無央",
    "T33n1705_003:0265b08": "數眾生當續佛種。是為大事。又大品云。須菩",
    "T33n1705_003:0265b09": "提白佛言。世尊。般若為大事故起。龍樹釋云。",
    "T33n1705_003:0265b10": "能破眾生諸大煩惱。能與諸佛無上大法。名",
    "T33n1705_003:0265b11": "為大事。散華表行因。成帳表得果。蓋眾表慈",
    "T33n1705_003:0265b12": "悲。度物蔭育群生云云。爾時大王復起作禮",
    "T33n1705_003:0265b13": "下。第二問答廣釋。文二。先問次答。初文二。",
    "T33n1705_003:0265b14": "先明修敬。白佛言下二正發問。問中有二。一",
    "T33n1705_003:0265b15": "問護果。二問護因。佛言菩薩化四生下。二",
    "T33n1705_003:0265b16": "佛答。文大為三。初此品明自利行答前問。次",
    "T33n1705_003:0265b17": "教化品明利他行答第二問。後二諦品明二",
    "T33n1705_003:0265b18": "護所依。就答初問文二。初正釋觀空。後佛說",
    "T33n1705_003:0265b19": "法時下。時眾得益。初文二。先正釋。後總結。",
    "T33n1705_003:0265b20": "釋中二。初標宗正釋。後問答重釋。初文二。",
    "T33n1705_003:0265b21": "一正釋。二結行。初又二。一所化境。二能化",
    "T33n1705_003:0265b22": "智。初言四生者。所化境也。天及地獄是化",
    "T33n1705_003:0265b23": "生。鬼有胎化二生。畜生則鳥及龍是四生。",
    "T33n1705_003:0265b24": "人中亦四。爾時人胎生。毘舍佉子從三十二",
    "T33n1705_003:0265b25": "卵生。大山小山比丘從鶴卵生。菴羅波離婬",
    "T33n1705_003:0265b26": "女從濕生。劫初人皆化生也云云。不觀色如",
    "T33n1705_003:0265b27": "下。二明能化之智。文三。初約法。二解釋。三",
    "T33n1705_003:0265b28": "結成。初約五法。一五陰。二眾生。三佛果。四",
    "T33n1705_003:0265b29": "菩薩。五真妄。五陰是所依。眾生是能依。佛是",
    "T33n1705_003:0265c01": "果。菩薩是因。五陰眾生是妄。佛菩薩是真",
    "T33n1705_003:0265c02": "也。今初五陰是有。如是空。若見色見如不",
    "T33n1705_003:0265c03": "免斷常。如則是斷。色則是常。若觀色滅方",
    "T33n1705_003:0265c04": "如。此三藏見。若體色即如此通見。若如即色",
    "T33n1705_003:0265c05": "此別見。若知一切法性真實空。無生滅同真",
    "T33n1705_003:0265c06": "際。等法性無二無別。此圓見。今言不觀色如",
    "T33n1705_003:0265c07": "等。是圓見也。眾生我人如者。五陰眾共生",
    "T33n1705_003:0265c08": "名眾生。我者計內五陰為假名人也。常樂",
    "T33n1705_003:0265c09": "我淨如者。前五陰眾生是顛倒法。非常樂我",
    "T33n1705_003:0265c10": "淨。今佛果得非顛倒法。是常樂我淨。隨盡煩",
    "T33n1705_003:0265c11": "惱有殊。而性常無異。其猶氷水故云如也。知",
    "T33n1705_003:0265c12": "見壽者下。明菩薩有三。一位二人三行。位",
    "T33n1705_003:0265c13": "者十信名知。十解十行名見。向至地名壽",
    "T33n1705_003:0265c14": "者。雖有三別而一如也。菩薩如者。二明人",
    "T33n1705_003:0265c15": "如。六度下。三明行如。問淨名云。一切眾生皆",
    "T33n1705_003:0265c16": "如也。一切法亦如也。眾聖賢亦如也。至於彌",
    "T33n1705_003:0265c17": "勒亦如也。與今何異。答彼是真空。此是妙有。",
    "T33n1705_003:0265c18": "問真空妙有云何。答動即寂真空也。寂即動",
    "T33n1705_003:0265c19": "妙有也。真空故非常。妙有故非斷。真空不住",
    "T33n1705_003:0265c20": "生死。妙有不住涅槃。妙有故能起大悲。真空",
    "T33n1705_003:0265c21": "故能生大慈。問淨名云。一切皆如。此云不",
    "T33n1705_003:0265c22": "觀色如何耶。答若偏觀一切皆如還是斷。若",
    "T33n1705_003:0265c23": "不觀如還是常。淨名云。如令離常見。此云不",
    "T33n1705_003:0265c24": "觀令離斷見。二見既離中道自明矣云云。二",
    "T33n1705_003:0265c25": "諦如者明真妄也。世諦是妄。出世是真也。是",
    "T33n1705_003:0266a01": "故一切法性下。二解釋。文三。一釋。二會通。三",
    "T33n1705_003:0266a02": "舉況。今初。一切法性是真有。真實空是真空。",
    "T33n1705_003:0266a03": "真空故不來。真有故不去。不去則無滅。不來",
    "T33n1705_003:0266a04": "則無生。無滅無生。孰凡孰聖。既無聖凡。誰",
    "T33n1705_003:0266a05": "論觀與不觀也。同真際下。二會通。真際還是",
    "T33n1705_003:0266a06": "真空。法性還是妙有。一色一香悉皆如是。故",
    "T33n1705_003:0266a07": "云同等也。如虛空者。三舉況。空中豈有五陰",
    "T33n1705_003:0266a08": "眾生菩薩諸佛。世諦真諦生滅去。來者乎。",
    "T33n1705_003:0266a09": "恐昧者不解故舉斯況云云。是故陰入界下。",
    "T33n1705_003:0266a10": "三結成。無我是結陰入界眾生等如。無",
    "T33n1705_003:0266a11": "所有相是結佛菩薩及知見壽者等如也。",
    "T33n1705_003:0266a12": "是為菩薩下。第二結行。金剛云。一切賢聖皆",
    "T33n1705_003:0266a13": "以無為法而有差別。即同此文也云云。白佛",
    "T33n1705_003:0266a14": "言下。第二問答重釋。文二。初明三般若教。",
    "T33n1705_003:0266a15": "二明依教發觀。今初。三般若即為三別。初中",
    "T33n1705_003:0266a16": "明實相般若。先問後答。上云不觀色如。今",
    "T33n1705_003:0266a17": "問意者。若云是為菩薩行化十地令諸法",
    "T33n1705_003:0266a18": "皆空者。菩薩為化何等眾生耶。大王法性色",
    "T33n1705_003:0266a19": "下。二答。文二。一明真則無化。二明俗則有",
    "T33n1705_003:0266a20": "化。初文四。一境二觀三徵四釋。今初。五陰是",
    "T33n1705_003:0266a21": "地前菩薩境。常樂我淨是地上菩薩境云云。",
    "T33n1705_003:0266a22": "不住色下。二明觀。有人言。不住色者遮住",
    "T33n1705_003:0266a23": "色。不住非色遮住空。不住非非色雙遮住空",
    "T33n1705_003:0266a24": "住有。又不住色遮住色陰。不住非色遮住四",
    "T33n1705_003:0266a25": "陰。不住非非色雙遮住五陰。又不住色遮住",
    "T33n1705_003:0266a26": "色法。不住非色遮住心法。不住非非色遮住",
    "T33n1705_003:0266a27": "非色非心法。又不住色不住有。不住非色不",
    "T33n1705_003:0266a28": "住空。不住非非色不住空空。故淨名云。空病",
    "T33n1705_003:0266a29": "亦空。今解者。具足應云不住色。不住非色。",
    "T33n1705_003:0266b01": "不住亦色亦非色。不住非色非非色。此中略",
    "T33n1705_003:0266b02": "第三句及四句非色兩字也。以色即空故不",
    "T33n1705_003:0266b03": "住色。以空即色故不住非色。以色空無二而",
    "T33n1705_003:0266b04": "二故不住亦色亦非色。以色空二而無二故",
    "T33n1705_003:0266b05": "不住非色非非色。次例四陰。非非住上言不",
    "T33n1705_003:0266b06": "住。今言非不住。只以不住為住。住無所住。",
    "T33n1705_003:0266b07": "金剛亦云。應無所住而生其心也。何以故",
    "T33n1705_003:0266b08": "者。三徵意云。何故言住又言不住也。非",
    "T33n1705_003:0266b09": "色如下。四釋。非色如故不可定言住色。非非",
    "T33n1705_003:0266b10": "色如故不可定言住非色也。世諦故下。二明",
    "T33n1705_003:0266b11": "俗則有化。文四。初明二緣故見有眾生可化。",
    "T33n1705_003:0266b12": "二結成上無眾生義。三明邪正二見俱是見。",
    "T33n1705_003:0266b13": "四結成正見。今初。言世諦者。諦有三種。一",
    "T33n1705_003:0266b14": "色諦。二心諦。三空諦也。三假者。謂法假受假",
    "T33n1705_003:0266b15": "名假也。此中三假。非成實中所明。以無三",
    "T33n1705_003:0266b16": "藏故也。名見眾生者。以世諦及三假故有",
    "T33n1705_003:0266b17": "眾生可化也。一切生性實故者。二結成上真",
    "T33n1705_003:0266b18": "諦無眾生義。一切眾生即涅槃相。不復更滅",
    "T33n1705_003:0266b19": "故云實也。乃至諸佛下。三明邪正二見俱是",
    "T33n1705_003:0266b20": "見。三乘聲聞緣覺菩薩也。七賢謂七方便也。",
    "T33n1705_003:0266b21": "八聖謂四果四向也。六十二見。釋者不同。且",
    "T33n1705_003:0266b22": "依大論。於五陰上皆作四句。於色陰云過去",
    "T33n1705_003:0266b23": "色神及世間常是事實餘妄語。無常等三句",
    "T33n1705_003:0266b24": "亦然。餘陰亦如是成二十。現在有邊無邊等。",
    "T33n1705_003:0266b25": "歷五陰上有二十。死後如去不如去等。亦",
    "T33n1705_003:0266b26": "有二十成六十。是神與身一。神與身異。成六",
    "T33n1705_003:0266b27": "十二見云云。大王若以名名見下。四結成正",
    "T33n1705_003:0266b28": "見。若知諸法但有假名。名之為見。非同世人",
    "T33n1705_003:0266b29": "見一切法也云云。白佛言下。第二明觀照般",
    "T33n1705_003:0266c01": "若。文二。先問後答。問意云。有法既非是大乘。",
    "T33n1705_003:0266c02": "云何照此從上非非見一切法文。而生此難",
    "T33n1705_003:0266c03": "也。大王摩訶衍下。二答。文二。先略後廣。",
    "T33n1705_003:0266c04": "初答意云。大乘見者見法非法。以色等法空",
    "T33n1705_003:0266c05": "故也。法若非非法下。二廣答釋。文二。初正",
    "T33n1705_003:0266c06": "廣釋。二明能觀之智雙照空有。初文二。先明",
    "T33n1705_003:0266c07": "法空性空。次歷法明空。今初。云法若非非",
    "T33n1705_003:0266c08": "法。是名法空也。法性空者。性本若不空。不可",
    "T33n1705_003:0266c09": "令其得空。以性本自空故。諸法皆空也。色",
    "T33n1705_003:0266c10": "受想行下。二歷法明空。文二。先正明。後釋成",
    "T33n1705_003:0266c11": "空義。今初。約六門明空。大論云。五陰空是果",
    "T33n1705_003:0266c12": "報空。十二入空是受用空。十八界空是性",
    "T33n1705_003:0266c13": "別空。以所病不同說斯三種。為疑心數者說",
    "T33n1705_003:0266c14": "於五陰。為疑色者說十二入。為疑色心",
    "T33n1705_003:0266c15": "等者說十八界。六大名遍到空。阿含云。六",
    "T33n1705_003:0266c16": "王諍大。地云我能載。水云能漂潤。火云能燒",
    "T33n1705_003:0266c17": "照。風云能生動。空云能容受。識云若無我者",
    "T33n1705_003:0266c18": "色則敗壞。五雖大而識為主。故云四大圍空",
    "T33n1705_003:0266c19": "識居其中也。四諦是境空。因緣是義空云",
    "T33n1705_003:0266c20": "云。是法下二釋成空義。文二。初就識陰。次",
    "T33n1705_003:0266c21": "例四蘊及諸法。初文四。一標宗。二類釋。三",
    "T33n1705_003:0266c22": "徵詰。四釋通。今初。以色法中有五義故空。即",
    "T33n1705_003:0266c23": "生即住即滅者。諸小乘師或云。生前住次滅",
    "T33n1705_003:0266c24": "後。或云。生住同時。皆不免難。何者。若云",
    "T33n1705_003:0266c25": "生前住次滅後。則生時無住。以生前故。若",
    "T33n1705_003:0266c26": "無住者云何有生。以先無住。住於此生。生不",
    "T33n1705_003:0266c27": "得住則無生也。若住前無生則亦無住。以無",
    "T33n1705_003:0266c28": "因故。若生前有住則生住同時。若生滅已方",
    "T33n1705_003:0266c29": "有住者。住非生有。此計異之過也。若生住同",
    "T33n1705_003:0267a01": "時則因果一體生死同相。此計一之失。今云。",
    "T33n1705_003:0267a02": "即生即住即滅者。不同二說。以諸法體念念",
    "T33n1705_003:0267a03": "遷流無有暫止。亦是生時即住時滅時。如",
    "T33n1705_003:0267a04": "疾炎過鋒奔緣經刃不已則來無暫住時。故",
    "T33n1705_003:0267a05": "淨名云。汝今即時亦生亦老亦滅也。即有即",
    "T33n1705_003:0267a06": "空者。色性自空。非色壞故空也。剎那剎那",
    "T33n1705_003:0267a07": "下。二類釋。明念念皆空同上五也。剎那者極",
    "T33n1705_003:0267a08": "短時也。何以故者。三徵詰。意云。生滅相違。",
    "T33n1705_003:0267a09": "云何言即生即住即滅等云云。九十剎那下。",
    "T33n1705_003:0267a10": "四釋通。以九十小剎那為一大念。一念中一",
    "T33n1705_003:0267a11": "剎那。復有九百生滅。是故生時即有住滅也。",
    "T33n1705_003:0267a12": "又九十剎那為一念。一念中一剎那。經九百",
    "T33n1705_003:0267a13": "生滅。一念有九十剎那。合有八萬一千生滅。",
    "T33n1705_003:0267a14": "以生滅攝剎那剎那攝一念。如是心法不",
    "T33n1705_003:0267a15": "可得。此明心空。以四大分諸根。諸根不可得。",
    "T33n1705_003:0267a16": "以四微分四大。四大不可得。以麁微分四",
    "T33n1705_003:0267a17": "微。四微不可得。以極微分麁微。麁微不可得。",
    "T33n1705_003:0267a18": "推色至於極微。窮心盡於生滅。色盡心窮豁",
    "T33n1705_003:0267a19": "然無住。無住之住不可名之。強是為空。即",
    "T33n1705_003:0267a20": "護三藏佛果也。若見色色空見心心空。無得",
    "T33n1705_003:0267a21": "無住。此護通佛果也。若見色心二法。而一",
    "T33n1705_003:0267a22": "而異。廣大如法界。究竟若虛空。函蓋相稱。",
    "T33n1705_003:0267a23": "此護別佛果也。若見色心二法本來空寂。不",
    "T33n1705_003:0267a24": "動不住不生不滅。此護圓佛果也云云。乃至",
    "T33n1705_003:0267a25": "色下。第二類釋。四陰及諸法。亦即生即滅",
    "T33n1705_003:0267a26": "即有即空也云云。以般若波羅蜜空故下。第",
    "T33n1705_003:0267a27": "二明能觀之智雙照空有。文二。先明觀照。次",
    "T33n1705_003:0267a28": "明得失。初更二。一照空。二照有。初則無相",
    "T33n1705_003:0267a29": "後是有相。無相者非但無所照。亦無能照照",
    "T33n1705_003:0267b01": "無所照也。大品經中名為真實般若。有相則",
    "T33n1705_003:0267b02": "接別凡聖無量教門。大品經中名相似般若",
    "T33n1705_003:0267b03": "也照空文中更為二別。初明照相以般若智",
    "T33n1705_003:0267b04": "中無毫釐實法故。照一切法空。不見緣者。十",
    "T33n1705_003:0267b05": "二因緣空。不見諦者四諦法空。乃至一切法",
    "T33n1705_003:0267b06": "空者。六大法等空也云云。言不見者。觀諸法",
    "T33n1705_003:0267b07": "空故言不見。非謂不照名為不見。故經云。",
    "T33n1705_003:0267b08": "非見及見名一切真實法也云云。內空下二。",
    "T33n1705_003:0267b09": "明空之分齊。分齊有十二種。大論有十八空。",
    "T33n1705_003:0267b10": "論問云。若少則應一空。若多則應無量。何",
    "T33n1705_003:0267b11": "乃十八。龍樹答云。若略則事不周。廣則事",
    "T33n1705_003:0267b12": "繁難悟。如服藥少則病不差。多則更增疾。今",
    "T33n1705_003:0267b13": "說空亦如是。少說則不能破邪見。多說則近",
    "T33n1705_003:0267b14": "滋廣。此經隨時治病不多不少。唯十二也。內",
    "T33n1705_003:0267b15": "空者。謂內六入無神我。外空者。外六塵無我",
    "T33n1705_003:0267b16": "所。內外空者。根塵合觀。無我我所。有為空",
    "T33n1705_003:0267b17": "者。色心和合生陰界入等。皆無所有。無為",
    "T33n1705_003:0267b18": "空者。虛空數滅非數滅空也。無始空者。外道",
    "T33n1705_003:0267b19": "以冥初為始。破此見故名無始空。性空者。諸",
    "T33n1705_003:0267b20": "法本無。惑者計有。乃至執言如來性等決定",
    "T33n1705_003:0267b21": "是有。為破此見故言性空。故經云。眼空無我",
    "T33n1705_003:0267b22": "無我所。何以故。性自爾故。乃至意亦如是。又",
    "T33n1705_003:0267b23": "華嚴云。觀眼無生無自性。識空寂滅無所有",
    "T33n1705_003:0267b24": "也。第一義空者。本空世諦。世諦不有。此亦",
    "T33n1705_003:0267b25": "是空。般若波羅蜜空者。大經云。大空者是般",
    "T33n1705_003:0267b26": "若空。大論云。十方俱空名大空也。因空者。六",
    "T33n1705_003:0267b27": "度等空。果空者。菩提涅槃空。空空者。大論",
    "T33n1705_003:0267b28": "云。以諸空破內外等法。復以此空破諸空。是",
    "T33n1705_003:0267b29": "名空空。又以空破有。有者云空。若執空為",
    "T33n1705_003:0267c01": "是。須以此空空破也。但法集故有下二明",
    "T33n1705_003:0267c02": "照有。文三。初三假門明有。如上說。因集故",
    "T33n1705_003:0267c03": "有下。二四諦門明有。因集是生死因即集",
    "T33n1705_003:0267c04": "諦。果集是生死果即苦諦。十行即道諦。從",
    "T33n1705_003:0267c05": "十信心乃至十地各有十種行門也。佛果是涅",
    "T33n1705_003:0267c06": "槃即滅諦也。乃至六道一切有者。三約六",
    "T33n1705_003:0267c07": "道二十五有等明有。云云。善男子若有菩",
    "T33n1705_003:0267c08": "薩下。第二明得失。文二。初明邪觀是失也。二",
    "T33n1705_003:0267c09": "明正觀是得也。今初。若菩薩發心行學般若。",
    "T33n1705_003:0267c10": "見有法有眾生我人知見者。世間凡夫無異",
    "T33n1705_003:0267c11": "也。於諸法而不動下。二明正觀。文二。一明",
    "T33n1705_003:0267c12": "行。二明位。今初。言不動者。即色是空非析色",
    "T33n1705_003:0267c13": "也。不到者。大品云。平等之法一切聖人所不",
    "T33n1705_003:0267c14": "能到。須菩提白佛言。乃可餘聖不到。佛何故",
    "T33n1705_003:0267c15": "不到。佛言乃至佛亦不到。何以故。佛即平等。",
    "T33n1705_003:0267c16": "平等即佛。佛與平等無二故不到也。不滅者。",
    "T33n1705_003:0267c17": "空即是色也。無相者。色空空色皆無相也。無",
    "T33n1705_003:0267c18": "無相者。無相亦無也。下例諸法云云。是即初",
    "T33n1705_003:0267c19": "地下。二明位。文二。初明正觀。後示說處。初",
    "T33n1705_003:0267c20": "文三。一位二名三用。今初也。言一念者。謂從",
    "T33n1705_003:0267c21": "第十回向。以般若慧一念之中即有初地。是",
    "T33n1705_003:0267c22": "時具足八萬四千度也。依賢劫經。始從光耀",
    "T33n1705_003:0267c23": "度終至分布舍利度。合有三百五十功德門。",
    "T33n1705_003:0267c24": "一一各修六度。即二千一百。復將二千一百",
    "T33n1705_003:0267c25": "對十法。謂四大六衰。又對十善。一一皆有",
    "T33n1705_003:0267c26": "二千一百。即二萬一千。又將二萬一千對四",
    "T33n1705_003:0267c27": "眾生。多貪多瞋多癡三毒等分。各有二萬一",
    "T33n1705_003:0267c28": "千。合之即有八萬四千也云云。即載名下。",
    "T33n1705_003:0267c29": "二就名明正觀。有本云。即能運名摩訶衍。",
    "T33n1705_003:0268a01": "載運義同也。約體則是般若。約用即是大乘。",
    "T33n1705_003:0268a02": "即滅為金剛下。三約用。能滅煩惱如金剛破",
    "T33n1705_003:0268a03": "物。謂第十地末後一念也。能離散亂故名",
    "T33n1705_003:0268a04": "定。此中一行具無量門也。如光讚下。二示",
    "T33n1705_003:0268a05": "說處也。大王是經下。第三讚文字般若。文",
    "T33n1705_003:0268a06": "五。一明多佛共說。二舉喻。三格量。四舉況。",
    "T33n1705_003:0268a07": "五明信解相。今初也。釋論云。一字曰字。二",
    "T33n1705_003:0268a08": "字曰名。二字不合不得為名。若合說者始得",
    "T33n1705_003:0268a09": "為名。四字等名句。句下所詮名味。於恒河",
    "T33n1705_003:0268a10": "下。二舉喻。百億須彌百億日月鐵圍大海等。",
    "T33n1705_003:0268a11": "是一大千界。如河中沙一沙是一世界。滿中",
    "T33n1705_003:0268a12": "七寶以施眾生。及得四果也。此中有財法二",
    "T33n1705_003:0268a13": "施意。但文似隱也云云。不如下。三格量。無漏",
    "T33n1705_003:0268a14": "之心起一念信。勝前二施。何況解一句者。四",
    "T33n1705_003:0268a15": "舉況。信但不謗。解能利他。則信淺解深。此",
    "T33n1705_003:0268a16": "約鈍根生。若如法華云汝舍利弗尚於此經",
    "T33n1705_003:0268a17": "以信得入者。此乃即信是解。約利根說",
    "T33n1705_003:0268a18": "也。句非句下。五明信解相。文三。一明文",
    "T33n1705_003:0268a19": "空。二明文義俱空。三明人法俱空。今初也。句",
    "T33n1705_003:0268a20": "是有。非句是無。非非句是非有非無。非有非",
    "T33n1705_003:0268a21": "前有句。非無非前無句。又句即文字也。非句",
    "T33n1705_003:0268a22": "即文字之性離也。非非句非前文字及性離",
    "T33n1705_003:0268a23": "之見也云云。般若非句句非般若者。二明文",
    "T33n1705_003:0268a24": "義俱空。般若非句是義空。句非般若是文空。",
    "T33n1705_003:0268a25": "以即文非般若即般若非文。離文無般若離",
    "T33n1705_003:0268a26": "般若無文。文中無般若般若中無文。如是互",
    "T33n1705_003:0268a27": "求不可得故即自空也。又文及般若自他共",
    "T33n1705_003:0268a28": "離。求不可得故空也。般若亦非菩薩下。三",
    "T33n1705_003:0268a29": "明人法俱空。文中亦合明人空。但文略故",
    "T33n1705_003:0268b01": "也。自為二別。一約因位辨法空。二約果位",
    "T33n1705_003:0268b02": "辨法空。初文三。今初標也。般若是法。菩薩",
    "T33n1705_003:0268b03": "是人。般若中求菩薩不可得。即是法空。何以",
    "T33n1705_003:0268b04": "故者。二徵也。十地下。三釋。若約通教。即",
    "T33n1705_003:0268b05": "三乘共行十地說始住終。若約別教。即菩薩",
    "T33n1705_003:0268b06": "十地明始住終也。亦非薩婆若下。第二約果",
    "T33n1705_003:0268b07": "辨法空。梵云薩婆若。此翻一切種智。一切種",
    "T33n1705_003:0268b08": "智即佛果也。佛果亦空。故云亦非薩婆若也。",
    "T33n1705_003:0268b09": "摩訶衍是乘。能乘人既空。所乘之法亦空",
    "T33n1705_003:0268b10": "也云云。大王若菩薩下。第二依教發觀。文",
    "T33n1705_003:0268b11": "二。初明邪觀。二明正觀。今初。見境者見實",
    "T33n1705_003:0268b12": "相般若也。見智者見觀照般若也。見說見受",
    "T33n1705_003:0268b13": "見文字般若也。如是執見。是凡夫顛倒妄",
    "T33n1705_003:0268b14": "想非聖見也。又見境謂見塵。見智謂見識。見",
    "T33n1705_003:0268b15": "說見受謂見人。妄執宛然非聖見也。見三界",
    "T33n1705_003:0268b16": "下。第二明正觀也。文二。初約染淨因果以明",
    "T33n1705_003:0268b17": "空相。二約無聽說以辨空相。初文二。初明生",
    "T33n1705_003:0268b18": "死空。後辨佛果空。前更二。初正明生死空。後",
    "T33n1705_003:0268b19": "釋空所由。初文二。一明正使空。二明習氣空。",
    "T33n1705_003:0268b20": "初文二。一明分段生死。後明變易生死。初更",
    "T33n1705_003:0268b21": "三。今初。明果空也。三界是器世間。眾生是",
    "T33n1705_003:0268b22": "假名世間。果報是五陰世間。謂三界依",
    "T33n1705_003:0268b23": "正也。六種起下。二明業空。以六識取六",
    "T33n1705_003:0268b24": "塵。起諸煩惱貪著五欲。展轉無量蘊積含藏。",
    "T33n1705_003:0268b25": "名之為藏。無自性故名之為空云云。三界空",
    "T33n1705_003:0268b26": "下。三明煩惱空。三界之本一念癡心。闇於",
    "T33n1705_003:0268b27": "前境名曰無明。有此無明即生三界。無明如",
    "T33n1705_003:0268b28": "地能生萬物故名本也。三地九生下。二明",
    "T33n1705_003:0268b29": "變易生死空。有人言。三地者。一見地。從十",
    "T33n1705_003:0268c01": "迴向至三地。二修地。從四地至七地。三究竟",
    "T33n1705_003:0268c02": "地。從八地至十地。此別接通意也。九生滅者。",
    "T33n1705_003:0268c03": "前三地中各有始住終。云九生滅也。又變易",
    "T33n1705_003:0268c04": "生死三界中。各有三種意生身。三界名三",
    "T33n1705_003:0268c05": "地。各有三種意生身生滅。名九生滅也。從初",
    "T33n1705_003:0268c06": "地至五地。名三昧樂意生身。六七二地名覺",
    "T33n1705_003:0268c07": "法自性意生身。八地已上名無作行意生身。",
    "T33n1705_003:0268c08": "此通別教意生也。餘無明習者。上明五住",
    "T33n1705_003:0268c09": "正使。此第二明習氣空也。金剛菩薩下。二",
    "T33n1705_003:0268c10": "釋空所由。由此菩薩得理盡三昧故。一種生",
    "T33n1705_003:0268c11": "死煩惱業等皆空。所言惑者。謂迷妄之心造",
    "T33n1705_003:0268c12": "生死業。不達心源名之為惑。即是煩惱。果者",
    "T33n1705_003:0268c13": "即正報。果有生滅故得名空。有果空者。即三",
    "T33n1705_003:0268c14": "界依報空故。又果空者。謂變易生死空。因",
    "T33n1705_003:0268c15": "空者。謂三界業煩惱等空也。理盡三昧者。謂",
    "T33n1705_003:0268c16": "菩薩得此三昧。達理盡源極無明本故。名理",
    "T33n1705_003:0268c17": "盡三昧也云云。薩婆若下。二明佛果空。文",
    "T33n1705_003:0268c18": "三。今初。明智斷空。薩婆若亦空者。是智",
    "T33n1705_003:0268c19": "空。滅果空者。是斷空。或前已空者。是正因",
    "T33n1705_003:0268c20": "佛性空。佛性本自空。非推之使空故言",
    "T33n1705_003:0268c21": "或前已空也。佛得三無為下。二明無為空。",
    "T33n1705_003:0268c22": "智緣滅者。觀心佛正觀心滅於煩惱。名智緣",
    "T33n1705_003:0268c23": "滅。非智緣滅者。謂正因佛性。性本自淨無煩",
    "T33n1705_003:0269a01": "惱垢。不勞觀行而滅惑也。虛空者無色現處",
    "T33n1705_003:0269a02": "是也。薩婆若下。三結果空也云云。善男子",
    "T33n1705_003:0269a03": "下。第二約無聽說以明空相也。文中法喻",
    "T33n1705_003:0269a04": "合。可見。聽說如虛空者。大品云。聽如幻人。",
    "T33n1705_003:0269a05": "聽說如幻人說。故無聽說。淨名云。夫法說",
    "T33n1705_003:0269a06": "者無說無示。其聽法者無聞無得。法同法性",
    "T33n1705_003:0269a07": "者。淨名云。法同法性入諸法故。以此例諸故",
    "T33n1705_003:0269a08": "皆如也。大王菩薩下。第二總結。先結能",
    "T33n1705_003:0269a09": "護體也。護般若下。二結能護用云云。佛說",
    "T33n1705_003:0269a10": "下。第二明時眾得益。文二。先時次益。法眼",
    "T33n1705_003:0269a11": "淨者。謂初地已上見中法。非小乘中法眼",
    "T33n1705_003:0269a12": "也。性地者。謂三乘共行十地。略九舉一也。信",
    "T33n1705_003:0269a13": "地者。即四不壞信十信菩薩是也。大空大行。",
    "T33n1705_003:0269a14": "即別教初地圓教。初住已上皆名大空大行",
    "T33n1705_003:0269a15": "也云云。問佛說般若。何故得益不同。答法華",
    "T33n1705_003:0269a16": "經云。一地所生一雨所潤。根莖大小差別自",
    "T33n1705_003:0269a17": "殊。如其種性各得生長。今說般若亦復如是。",
    "T33n1705_003:0269a18": "雖說一法得益自差也。",
    "T33n1705_003:0269a19": "菩薩教化品第三",
    "T33n1705_003:0269a20": "初三品明內護中。今當第二釋護十地行。",
    "T33n1705_003:0269a21": "即是明利他答第二問也。言教化品者。菩薩",
    "T33n1705_003:0269a22": "以利物為德。教諸眾生離一切惡。化諸眾生",
    "T33n1705_003:0269a23": "修一切善。又佛將此法教化眾生。得成菩薩。",
    "T33n1705_003:0269a24": "故云教化品。又以此法化諸國王。令識般若",
    "T33n1705_003:0269a25": "故也云云。品文二。一發問。二佛答。今初也。",
    "T33n1705_003:0269a26": "文有二意。一揲前品中護十地行菩薩。即能",
    "T33n1705_003:0269a27": "護人也。次云何行可行等者。正是問辭。一問",
    "T33n1705_003:0269a28": "菩薩自利行法。二問利他行。三問所化眾生",
    "T33n1705_003:0269a29": "之相云云。又初問自利依何修行。故以五忍",
    "T33n1705_003:0269b01": "答之。次問利他依何位行。故以十地行答之。",
    "T33n1705_003:0269b02": "後問何相眾生可化。故以幻身見幻化眾生",
    "T33n1705_003:0269b03": "而教化之。又此經說通自他。而就他說為",
    "T33n1705_003:0269b04": "正。故文多利他行。故譯者亦以教化標目。",
    "T33n1705_003:0269b05": "佛言大王下。二佛答。文二。初答前二問。",
    "T33n1705_003:0269b06": "次答第三問。前文三。初正答二問。次以偈讚",
    "T33n1705_003:0269b07": "佛。後如來述成。初文更二。一正答前問兼利",
    "T33n1705_003:0269b08": "他。二正答後問兼自利。前文更三。初略答。",
    "T33n1705_003:0269b09": "二廣答。後總結。略答復三。初標數者。準下",
    "T33n1705_003:0269b10": "結諸佛菩薩本所修行。今隨問而答。故但云",
    "T33n1705_003:0269b11": "是菩薩法耳。二伏忍下列名也。地前三",
    "T33n1705_003:0269b12": "賢未得無漏未能證。但能伏不能斷。故為",
    "T33n1705_003:0269b13": "伏忍智也。以有智故能伏煩惱。初地二地三",
    "T33n1705_003:0269b14": "地得無漏信名信忍。四五六地趣向無生名",
    "T33n1705_003:0269b15": "順忍。七八九地諸念不生名無生忍。十一二",
    "T33n1705_003:0269b16": "地得菩薩果名寂滅忍。以初地得無漏信。此",
    "T33n1705_003:0269b17": "別教意也。七地得無生忍。即別接通意也。然",
    "T33n1705_003:0269b18": "此五忍諸經不同。若依本業瓔珞云六性。一",
    "T33n1705_003:0269b19": "習種性。二性種性。三道種性。四聖種性。五等",
    "T33n1705_003:0269b20": "覺性。六妙覺性。即是十住十行十迴向十地",
    "T33n1705_003:0269b21": "等覺妙覺也。亦名四十二賢聖云云。名為諸",
    "T33n1705_003:0269b22": "佛下。三總結也。善男子下。第二廣釋五",
    "T33n1705_003:0269b23": "忍即為五別。初伏忍中三賢不同即為三別。",
    "T33n1705_003:0269b24": "先釋十住文為五別。一明方便。二明入位。三",
    "T33n1705_003:0269b25": "顯力用。四釋超過。五成聖因。今初。言發想",
    "T33n1705_003:0269b26": "信者。十信之中未入十住。不見道理。但能想",
    "T33n1705_003:0269b27": "信。想信若成即入十住。言恒沙者發心者多",
    "T33n1705_003:0269b28": "也。如大經云。如菴羅樹花多果少。如大魚母",
    "T33n1705_003:0269b29": "胎子。雖無量成就者少。此言眾生欲求",
    "T33n1705_003:0269c01": "寶渚。至於中路咸悉退還也。於三寶中下。",
    "T33n1705_003:0269c02": "二明入位。於三寶田中生此十心也。善順故",
    "T33n1705_003:0269c03": "信不退名進。決斷名慧。不動名定。能捨名",
    "T33n1705_003:0269c04": "施。防護名戒。不失名護。上求曰願。至菩提",
    "T33n1705_003:0269c05": "名迴向。是為菩薩下。三明力用。以十住",
    "T33n1705_003:0269c06": "菩提作銅輪王。王南西二方。名少分化眾",
    "T33n1705_003:0269c07": "生也。已超過二乘下。四釋超過。此圓教大",
    "T33n1705_003:0269c08": "乘十信則與二乘齊。十住則斷無明過二乘",
    "T33n1705_003:0269c09": "地也云云。言一切善者。十信名善。故下經云。",
    "T33n1705_003:0269c10": "十善菩薩發大心長別三界苦輪海。言超過",
    "T33n1705_003:0269c11": "二乘。即聲聞緣覺。一切善地。即十信菩薩也。",
    "T33n1705_003:0269c12": "一切諸佛下。五成聖因。十心是因。諸佛菩",
    "T33n1705_003:0269c13": "薩是緣。因緣和合故成聖胎也。即以中道一",
    "T33n1705_003:0269c14": "心三觀為種子。斷一品無明即能見佛性。故",
    "T33n1705_003:0269c15": "成聖胎也。次第起乾慧下。第二明十行。有",
    "T33n1705_003:0269c16": "本云復次善男子。今且依次第解也。文四。",
    "T33n1705_003:0269c17": "一明位。二辨體。三明化他。四釋離患。今初明",
    "T33n1705_003:0269c18": "位。即三忍中第二忍也。前下伏忍即是聞慧。",
    "T33n1705_003:0269c19": "今中伏忍即是思慧。言乾慧者無定水也。故",
    "T33n1705_003:0269c20": "云是思慧耳。經千字者非。瓔珞中有六性。",
    "T33n1705_003:0269c21": "亦名六慧。言六性者。即習種性種道種聖種",
    "T33n1705_003:0269c22": "等覺妙覺等也。言六慧者。謂聞思修無相照",
    "T33n1705_003:0270a01": "寂寂照等也。習已成性名種性。有十心者總",
    "T33n1705_003:0270a02": "標其數也。所謂四意止下。二辨體。文三。今",
    "T33n1705_003:0270a03": "初明四念處。意止者。謂以智慧令心止住。",
    "T33n1705_003:0270a04": "意即心王也。身受心法者。明所觀之境也。苦",
    "T33n1705_003:0270a05": "無常等明能觀之體也。觀身不淨能除淨倒。",
    "T33n1705_003:0270a06": "觀受是苦能除樂倒。觀心無常能滅常倒。觀",
    "T33n1705_003:0270a07": "法無我能除我倒也。三意止下。二明三善",
    "T33n1705_003:0270a08": "根。以慈故無瞋。施故無貪。慧故無癡也。三意",
    "T33n1705_003:0270a09": "止下。三明三世忍。心緣過去無明及行名因",
    "T33n1705_003:0270a10": "忍。現在五果及現在三因。名因果忍。未來兩",
    "T33n1705_003:0270a11": "果名為果忍。又於一切法。皆有此三。如種",
    "T33n1705_003:0270a12": "子但因。如苽瓠亦因亦果。能作果等是因。",
    "T33n1705_003:0270a13": "結實成種是果。種等但果非因。此約一時三",
    "T33n1705_003:0270a14": "世論也。是菩薩亦能下。三明化他也。已能",
    "T33n1705_003:0270a15": "過下。四明離患。文中先明離內患。即我",
    "T33n1705_003:0270a16": "人知見等也。及外道下。次明離外患也。復",
    "T33n1705_003:0270a17": "有十下。第三明十迴向。有本云。復次善男",
    "T33n1705_003:0270a18": "子。修行上伏忍。進入平等道。名為道種性地。",
    "T33n1705_003:0270a19": "文有四。今初標位也。謂欲入初地能與",
    "T33n1705_003:0270a20": "聖道為因性。故名道種性。所謂觀色下。二",
    "T33n1705_003:0270a21": "出體。文三。初明五忍。中初列五陰。是所觀",
    "T33n1705_003:0270a22": "法。得戒下。是能觀智。由觀色陰便得戒忍。",
    "T33n1705_003:0270a23": "以作無作戒皆色陰也。準此經文。作無作戒",
    "T33n1705_003:0270a24": "皆是色攝。觀識陰故得知見忍。以了別識與",
    "T33n1705_003:0270a25": "知見文類相似也。觀想陰得定忍。以從倒想",
    "T33n1705_003:0270a26": "能入於定。如無色界天由想故成。觀受陰得",
    "T33n1705_003:0270a27": "慧忍。以依受故立四禪天。由於禪故能發智",
    "T33n1705_003:0270a28": "慧。觀行陰得解脫忍。以行無常故得解脫忍。",
    "T33n1705_003:0270a29": "問何故色下而說識。答四陰皆心為主。由識",
    "T33n1705_003:0270b01": "分別於色。由色故識方能行。相生義便如",
    "T33n1705_003:0270b02": "此說云云。觀三界下。二明三忍。以觀三界",
    "T33n1705_003:0270b03": "苦果空故得空忍。觀三界因空故得無願",
    "T33n1705_003:0270b04": "忍。以煩惱業為集諦故也。觀三界因果空",
    "T33n1705_003:0270b05": "故得無相忍。證因果空成無相觀也。二諦",
    "T33n1705_003:0270b06": "虛實下。三明二忍。以觀俗諦是有為法得無",
    "T33n1705_003:0270b07": "常忍。觀真諦是無為法故得無生忍。無常忍",
    "T33n1705_003:0270b08": "即小乘藏教。無生忍即大乘通教也。出體",
    "T33n1705_003:0270b09": "竟。是菩薩十堅心下。三明攝化。以道種性",
    "T33n1705_003:0270b10": "菩薩作金輪王。化四天下也。又十堅心者。",
    "T33n1705_003:0270b11": "即結上五三二忍成十堅也。生一切眾生善",
    "T33n1705_003:0270b12": "根者。四明勝用也。伏忍三品竟云云。",
    "T33n1705_003:0270b13": "仁王護國般若經疏卷第三"
}