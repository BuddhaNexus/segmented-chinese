{
    "T34n1719_03c:0209b22": "folio_3c 法華文句記卷第三下",
    "T34n1719_03c:0209b24": "唐天台沙門湛然述",
    "T34n1719_03c:0209b25": "釋方便品1釋方便品",
    "T34n1719_03c:0209b26": "《正法華》題稱「善權品」，及至釋文皆云「善權",
    "T34n1719_03c:0209b27": "方便」，當知法護亦以善權而釋方便，善是",
    "T34n1719_03c:0209b28": "巧之異名耳。文自分二，初略中自二，初正釋",
    "T34n1719_03c:0209b29": "中文自為三，初一從字訓，後二從意義。又",
    "T34n1719_03c:0209c01": "初二從昔教，後一屬今經。雖有三釋，並以",
    "T34n1719_03c:0209c02": "三教而為方便，但有能通非能通及以即不",
    "T34n1719_03c:0209c03": "即異，致成三釋，然須略譚三種大旨，方",
    "T34n1719_03c:0209c04": "可消文。然於三中初約能用三教得名，",
    "T34n1719_03c:0209c05": "法是所用、用是能用，雖法之與用俱通四",
    "T34n1719_03c:0209c06": "教，但有方圓差會之殊，故方便之稱從權立",
    "T34n1719_03c:0209c07": "名，權不即實故對昔辨，成體外權非今品",
    "T34n1719_03c:0209c08": "意，文中舉圓即屬真實，相對來耳。故知在",
    "T34n1719_03c:0209c09": "昔不應以祕妙釋方便也，乃是祕而不",
    "T34n1719_03c:0209c10": "說名為方便。況圓於昔乃是兼帶之圓，是",
    "T34n1719_03c:0209c11": "故遍圓咸非今意。次第二釋權屬能通三教，",
    "T34n1719_03c:0209c12": "亦得名為方便，然雖不即，以能為圓作",
    "T34n1719_03c:0209c13": "遠詮故，所詮之圓亦帶能詮為方便故，",
    "T34n1719_03c:0209c14": "故知並非今品意也。前釋不云三為能者，",
    "T34n1719_03c:0209c15": "權實逗會各致其極故方法不同，至第三",
    "T34n1719_03c:0209c16": "釋方乃三權即是一實，指此即實之權，方",
    "T34n1719_03c:0209c17": "名今經方便。次消文者，初約法用中為五：",
    "T34n1719_03c:0209c18": "先法，次舉譬，三明用權意，四引證，五「此義」",
    "T34n1719_03c:0209c19": "下結非。初又三：先釋訓。「方者法也」者，《說文》",
    "T34n1719_03c:0209c20": "云：「法，術也。」正當今文。《爾雅》云：「則也。」即法家",
    "T34n1719_03c:0209c21": "之則。又云：「正也。」今亦如是，其法正故方可",
    "T34n1719_03c:0209c22": "逗機，雖未開顯不得不正。次「法有」下釋",
    "T34n1719_03c:0209c23": "義。雖俱法用，以偏望圓，偏差圓會；會雖",
    "T34n1719_03c:0209c24": "勝差，然會非差，用顯非妙。三「三權」下釋相，",
    "T34n1719_03c:0209c25": "又二：初釋法方圓，以對規矩而分偏圓，用",
    "T34n1719_03c:0209c26": "顯非妙。「三方一圓」者，雖即四教俱名法",
    "T34n1719_03c:0209c27": "用，正以偏法名為方便。次「若智」下釋用差",
    "T34n1719_03c:0209c28": "會。所以俱置法用言者，各契機耳。非俱",
    "T34n1719_03c:0209c29": "會圓故並云「逗」。又法用者，法名雖通，用既",
    "T34n1719_03c:0210a01": "適時未為純一，為以何法逗何等機？故",
    "T34n1719_03c:0210a02": "以四法赴機差會不等，權實相待是非俱",
    "T34n1719_03c:0210a03": "非。如前釋法意既未融，逗物未暢規矩仍",
    "T34n1719_03c:0210a04": "別，且云善用。「詣」謂所趣，正是用也。智詣不",
    "T34n1719_03c:0210a05": "同，用法不等。次譬意者，正譬法用不同，有",
    "T34n1719_03c:0210a06": "二重法譬，於中置却圓中方法之名，且借",
    "T34n1719_03c:0210a07": "祕妙之號，故隔偏之圓亦有體內方便，故名",
    "T34n1719_03c:0210a08": "祕妙。祕妙之名似同第三，然其意則別。何",
    "T34n1719_03c:0210a09": "者？第三乃以開顯為妙，此中乃以獨圓為",
    "T34n1719_03c:0210a10": "妙，故此文中四俱方法，前之三教唯名方法，",
    "T34n1719_03c:0210a11": "非祕無妙，後之圓教是祕是妙，故後教中",
    "T34n1719_03c:0210a12": "得祕妙名，非關開顯，故用偏法，如以一",
    "T34n1719_03c:0210a13": "指偏目一方；若用圓法，如以五指遍示諸",
    "T34n1719_03c:0210a14": "方。三明用權意者，爾前未合即以權法名",
    "T34n1719_03c:0210a15": "為隨欲。四引證者，應以三權為引出之法，",
    "T34n1719_03c:0210a16": "文寄小說故云「三界」，況所離不同三界無",
    "T34n1719_03c:0210a17": "別，若於如來方便本一，此意未宣故屬昔",
    "T34n1719_03c:0210a18": "教。雖是體外方便，於理無非體內，而眾生",
    "T34n1719_03c:0210a19": "未知，準佛意說，故云「稱歎方便」，以未開故",
    "T34n1719_03c:0210a20": "非今品意。次第二約能詮者，若理教相望，",
    "T34n1719_03c:0210a21": "四教各論無非能詮，今以三望一，三為一",
    "T34n1719_03c:0210a22": "實作詮，故三名能詮，是則前之三教教行",
    "T34n1719_03c:0210a23": "人理悉為能詮。於中為七：初直立三教為",
    "T34n1719_03c:0210a24": "門，此從義釋非關字訓。次「門名」下釋門義，",
    "T34n1719_03c:0210a25": "如世之門本為能通，三皆入實故名為門。",
    "T34n1719_03c:0210a26": "三「方便」下明門意，眾生不了元是所通，依",
    "T34n1719_03c:0210a27": "其所執得成弄引，但不善曲者以引為",
    "T34n1719_03c:0210a28": "弄。四「真實」下明門用，雖非即所，得入由",
    "T34n1719_03c:0210a29": "茲。五「從能」下明得名，權實尚隔由物機差，",
    "T34n1719_03c:0210b01": "故前之二釋，於顯露邊及別地前，非今品",
    "T34n1719_03c:0210b02": "意。六引證意者，明彼昔門但云能通，於",
    "T34n1719_03c:0210b03": "今須開，故云「開方便門」，非謂於彼已明開",
    "T34n1719_03c:0210b04": "門。七「此義」下結非。第三釋者，即今品意，",
    "T34n1719_03c:0210b05": "但前二釋於昔但得名偏名門，祕而不說；",
    "T34n1719_03c:0210b06": "今開其偏門，即圓所也，故云「祕妙」。顯露彰",
    "T34n1719_03c:0210b07": "灼故云「真祕」。又為六：初直立者，於昔成祕，",
    "T34n1719_03c:0210b08": "彼祕被開於今成妙。次「妙達」下釋功用者，",
    "T34n1719_03c:0210b09": "達即是開用妙之便，以開祕方，妙外無法",
    "T34n1719_03c:0210b10": "故云「即是」。三「點內」下約人教以示相者，眾",
    "T34n1719_03c:0210b11": "生身中有昔種緣，名為衣珠，自退已來於",
    "T34n1719_03c:0210b12": "彼醉客，偏門尚無偏門之名，何況圓所？若",
    "T34n1719_03c:0210b13": "不開之，三權未顯如衣覆珠，今經開之，",
    "T34n1719_03c:0210b14": "與果智一，作人亦爾思之可知。四「如斯」下",
    "T34n1719_03c:0210b15": "結名，方法及門即是祕妙，故云「如斯」。五「如",
    "T34n1719_03c:0210b16": "經」下引證。六「故以」下結名顯是。次料簡中",
    "T34n1719_03c:0210b17": "三：初約自他三語，寄前初釋以簡於三，故",
    "T34n1719_03c:0210b18": "初被開即第三也。次約能所寄第二釋，以",
    "T34n1719_03c:0210b19": "簡三文，故第二被開亦即第三。三約四句",
    "T34n1719_03c:0210b20": "共簡三釋。初釋者，自有三文，簡初文者，三",
    "T34n1719_03c:0210b21": "教一向名他名權，權隔實故。釋次文者，以",
    "T34n1719_03c:0210b22": "三教之他與圓自對辨。釋第三文者，三俱",
    "T34n1719_03c:0210b23": "體內無非真實，但名為自自外無他，三語",
    "T34n1719_03c:0210b24": "亦然。次約能所者，亦自有三文，並將能所",
    "T34n1719_03c:0210b25": "兩字以簡能所是非。釋初文者，且指三教，",
    "T34n1719_03c:0210b26": "但是法用尚非能通，況是所通？是故三教非",
    "T34n1719_03c:0210b27": "能非所，故三方便悉皆為麁。釋次意者，門",
    "T34n1719_03c:0210b28": "是三教得是能通，不云三教即是圓故，故",
    "T34n1719_03c:0210b29": "非所通，既其不即故猶是麁。釋第三文者，",
    "T34n1719_03c:0210c01": "亦開前二，非能非所及以能通並開成所，所",
    "T34n1719_03c:0210c02": "中善巧名為方便，故妙方便異於方法及能",
    "T34n1719_03c:0210c03": "通門。「故知」下結斥，先結名體若同若異，雖",
    "T34n1719_03c:0210c04": "俱名方便有此三異，豈但聞名便解其義？",
    "T34n1719_03c:0210c05": "故三釋皆有方便之言，二非今品，故云「義",
    "T34n1719_03c:0210c06": "異」。「世人」下總斥世人，豈大師帶偏情有阿",
    "T34n1719_03c:0210c07": "黨耶？其如理何？其如文何？其如行何？其如",
    "T34n1719_03c:0210c08": "證何？生公天真獨秀，尚云「從昔題品」，若從",
    "T34n1719_03c:0210c09": "昔題，何故稱歎？若稱歎昔，豈非毀今？若以",
    "T34n1719_03c:0210c10": "昔歎今又失於昔，則使體內之權全闕，體",
    "T34n1719_03c:0210c11": "外之用又虧，乃成內外俱亡，安得歎佛權",
    "T34n1719_03c:0210c12": "智？五佛開顯便濫初施，三周善巧仍為徒設，",
    "T34n1719_03c:0210c13": "若言品雖題昔品內在今，縣額牓州惑亂",
    "T34n1719_03c:0210c14": "行者。又初釋中，既以隨他等三通後二釋，",
    "T34n1719_03c:0210c15": "次釋復以門通初後，理應亦以妙通前二，",
    "T34n1719_03c:0210c16": "文無者略，但注「云云」，應云初釋方便是祕而",
    "T34n1719_03c:0210c17": "非妙，次釋方便祕堪入妙，後釋方便祕即",
    "T34n1719_03c:0210c18": "是妙，此乃從佛內解以說，今成顯露故闕",
    "T34n1719_03c:0210c19": "不論。三約四句中初問意者，《正》本既云善",
    "T34n1719_03c:0210c20": "權，當知權是方便異名，欲約異名料簡同",
    "T34n1719_03c:0210c21": "異故先問起。答中四，先標列，次釋，三「三句」下",
    "T34n1719_03c:0210c22": "判，四「故正法華」下引證。釋中相破一對分為",
    "T34n1719_03c:0210c23": "兩句，相修相即各為一句，合四句也。他文或",
    "T34n1719_03c:0210c24": "以此為三句，或為六句，隨其法相立意不",
    "T34n1719_03c:0210c25": "同，句法常定。今立三對已乃開為四句者，",
    "T34n1719_03c:0210c26": "欲以四句用對三釋，以前三句屬初二",
    "T34n1719_03c:0210c27": "釋。若但為三句，以前二句判屬前二，有何",
    "T34n1719_03c:0210c28": "不可？但相破中文相別故。又準相破，相修亦",
    "T34n1719_03c:0210c29": "可分為兩句，四句屬前亦無大失，名句隨",
    "T34n1719_03c:0211a01": "時不可一準。言相破者，權與方便今昔",
    "T34n1719_03c:0211a02": "並有二名，於昔則偏圓二名相破，於今則",
    "T34n1719_03c:0211a03": "偏圓名體相即，此對初釋故云相破。在今",
    "T34n1719_03c:0211a04": "則三教並妙，亦名為權亦名方便。在昔則三",
    "T34n1719_03c:0211a05": "種並麁，亦名為權亦名方便，故將昔二互",
    "T34n1719_03c:0211a06": "破昔二，以成二句，即二酥三教對彼圓教，",
    "T34n1719_03c:0211a07": "故昔教中三，於圓教人俱成祕妙及以同體，",
    "T34n1719_03c:0211a08": "故云「四種皆是祕妙及同體」也。故相破言但",
    "T34n1719_03c:0211a09": "從於名不從於體，今從名釋其體常定。言",
    "T34n1719_03c:0211a10": "相修者，亦並在昔二名互立，但是三教二名",
    "T34n1719_03c:0211a11": "互修圓教二名，是故異前相破句也。雖昔",
    "T34n1719_03c:0211a12": "圓人亦見四種俱是祕妙，然於彼教不得",
    "T34n1719_03c:0211a13": "顯說相即之言，故但依向於昔對論，故相",
    "T34n1719_03c:0211a14": "修者，亦對三教以辨一圓。何者？若捨三修",
    "T34n1719_03c:0211a15": "圓還同破句，若即三是圓乃同後句，不破",
    "T34n1719_03c:0211a16": "不即從權入實，故得修名。若於爾前二味",
    "T34n1719_03c:0211a17": "三教，利根菩薩有顯露得，兩教二乘唯祕密",
    "T34n1719_03c:0211a18": "得，由得入故即稱為門。言相即者，即秖是",
    "T34n1719_03c:0211a19": "開，故相破屬初釋，相修者屬第二釋，相即",
    "T34n1719_03c:0211a20": "是第三釋。言「云云」者，更以四句約味比決，",
    "T34n1719_03c:0211a21": "若開若判具如餘文，準說可見。下復廣明故",
    "T34n1719_03c:0211a22": "不重說。三判可見。四證者，《正》本名即，今乃",
    "T34n1719_03c:0211a23": "體即，三權三方便即一權一方便故。次釋方",
    "T34n1719_03c:0211a24": "便者，亦應言方便即權，舉彼釋今故不",
    "T34n1719_03c:0211a25": "繁耳。當知體外方便即體內之權，名雖更",
    "T34n1719_03c:0211a26": "互，名下之體既開，體上之名本實，由昔分",
    "T34n1719_03c:0211a27": "於體外體內，則令二處名下體殊，故知今經",
    "T34n1719_03c:0211a28": "「方便」即是《正法華》「善權」，《正法華》「善權」是今經",
    "T34n1719_03c:0211a29": "「方便」，無二無別。「低頭」等者，尚開人天況復",
    "T34n1719_03c:0211b01": "三教，若被開已一體無殊，前已三重總貫",
    "T34n1719_03c:0211b02": "八門，下第五門雖結權實寄彼便明三番",
    "T34n1719_03c:0211b03": "釋品，正意須以三種釋品通貫八門，思之",
    "T34n1719_03c:0211b04": "不謬乃可解釋。況一一門十雙之中，雙雙須",
    "T34n1719_03c:0211b05": "解三番解釋，一部之內一代教中不出八",
    "T34n1719_03c:0211b06": "門十雙故也。次廣解中先破古為四，先述",
    "T34n1719_03c:0211b07": "五時教非，次述半滿等非，三「復有」下述雜釋",
    "T34n1719_03c:0211b08": "非，四「又有」下述附傍非，如是四失皆稱權",
    "T34n1719_03c:0211b09": "實，權即方便，不知將何以釋今品？初五時",
    "T34n1719_03c:0211b10": "非者，皆先敘次破，先敘初時，次「今謂」下破",
    "T34n1719_03c:0211b11": "者，《大論》破無常但是對治，對治屬事事即無",
    "T34n1719_03c:0211b12": "實，但成小宗方便，縱有第一義悉尚非行",
    "T34n1719_03c:0211b13": "門三悉方便，豈符今教第一義中權巧方便",
    "T34n1719_03c:0211b14": "耶？次破十二年後為般若者，今不暇破其",
    "T34n1719_03c:0211b15": "在方等前，但破權實不出通教故云「即",
    "T34n1719_03c:0211b16": "空」。引《論》意者，雖空有相即望實成想，尚非",
    "T34n1719_03c:0211b17": "般若中實，無實則無同體方便，豈成此經",
    "T34n1719_03c:0211b18": "〈方便品〉耶？問：《般若》三教俱念想耶？答：通別俱",
    "T34n1719_03c:0211b19": "約未證實者，故文但云「照假有空」，空未實",
    "T34n1719_03c:0211b20": "故故破云「想」，心境未融故觀名「想」，故有想",
    "T34n1719_03c:0211b21": "觀非今方便。次敘《淨名》意者，以方等中自",
    "T34n1719_03c:0211b22": "行內照空有二境，如云「修學三三昧，不以",
    "T34n1719_03c:0211b23": "三三昧為證」等，納海入芥名為變動，意謂",
    "T34n1719_03c:0211b24": "以此權實過前《般若》。「今謂」下破者有二：一",
    "T34n1719_03c:0211b25": "者對前，前教豈無內照外變；二者當部內實，",
    "T34n1719_03c:0211b26": "對外還名為二，亦非《淨名》入不二門，既非",
    "T34n1719_03c:0211b27": "不二則非圓教二諦相即，豈是今經權實不",
    "T34n1719_03c:0211b28": "二之方便耶？亦不知他人指何為二及以不",
    "T34n1719_03c:0211b29": "二？故非所用。次「今謂」下破其申《法華》以三",
    "T34n1719_03c:0211c01": "三四一者，具如下顯實中明，況雖分權實",
    "T34n1719_03c:0211c02": "而未出前教，以不云相即之權故也。故知",
    "T34n1719_03c:0211c03": "權實尚隔何殊偏小。次敘其判《涅槃》者，昔",
    "T34n1719_03c:0211c04": "妙覺方常，「今謂」下破，汝雖許《涅槃》明常，",
    "T34n1719_03c:0211c05": "而判在妙覺。何者？道前道後照真照俗，俱",
    "T34n1719_03c:0211c06": "有常與無常，云何定以金剛前後判經部",
    "T34n1719_03c:0211c07": "耶？部中得益豈皆妙覺？「量」謂數量及以體量，",
    "T34n1719_03c:0211c08": "以彼俗境是有量法，如境而照是權智也。",
    "T34n1719_03c:0211c09": "此用《攝論》理量破之。故今文意，若明常住，",
    "T34n1719_03c:0211c10": "眾生理性尚實尚常，豈等覺後方乃常耶？「此",
    "T34n1719_03c:0211c11": "五時」下總結也。故彼五時權實莫異，並非今",
    "T34n1719_03c:0211c12": "意。次「乃至」下約半滿等，破半滿等宗，具如",
    "T34n1719_03c:0211c13": "《玄》文第十。五時既傾，半滿諸宗不攻而敗。",
    "T34n1719_03c:0211c14": "三「復有」下破雜釋中四：先別敘，次「如是」下總",
    "T34n1719_03c:0211c15": "破，三「權爾」下別破，四「各不」下結非。於別",
    "T34n1719_03c:0211c16": "破中云「處所」者，謂智所託處。爾之與假皆",
    "T34n1719_03c:0211c17": "暫時之言，故知還約暫時處也。化城、草菴等",
    "T34n1719_03c:0211c18": "即其相也。「法門」者，智所用法隨物機宜，指三",
    "T34n1719_03c:0211c19": "乘故，是法門也。言「智能」者，能施之智進否",
    "T34n1719_03c:0211c20": "有則，故於鹿苑設三乘也。「錘」佇偽反，亦",
    "T34n1719_03c:0211c21": "可「鎚」佇違反，隨物輕重前却均平，故是",
    "T34n1719_03c:0211c22": "智之巧能也。四結非中言「不包含」者，權實",
    "T34n1719_03c:0211c23": "自住不相即故，況約處約法但云三車，故",
    "T34n1719_03c:0211c24": "使智能不逾於此，文不收於四教行理，故",
    "T34n1719_03c:0211c25": "云「不包」。義仍未攝開三人法，故云「不融」。欲",
    "T34n1719_03c:0211c26": "消今品具如四句，何法不收？何法不融？四",
    "T34n1719_03c:0211c27": "敘附傍五時非者，義勢多是嘉祥舊立，故今",
    "T34n1719_03c:0211c28": "上下三兩處破之，令知得失。如其無失何",
    "T34n1719_03c:0211c29": "以歸心？其失乃是歸心之前，破之則是光",
    "T34n1719_03c:0212a01": "其後也。於中有三：初略立，次「初二」下略判，",
    "T34n1719_03c:0212a02": "三「此諸」下約諦教智三重三轉。先述其立。初",
    "T34n1719_03c:0212a03": "文意者，彼以初重二慧為本，故但云「一權",
    "T34n1719_03c:0212a04": "一實」，意以權是凡夫、實是二乘，謂二乘實破",
    "T34n1719_03c:0212a05": "凡夫權，而迷凡夫未有權名。此亦未可，此",
    "T34n1719_03c:0212a06": "附鹿苑非也。次「空有」等者，意以雙離向來",
    "T34n1719_03c:0212a07": "空有，而以觀空不證為權，涉有無染為",
    "T34n1719_03c:0212a08": "實，故以觀空非空、觀有非有以顯中道，",
    "T34n1719_03c:0212a09": "此乃附般若非也。不知般若之中中道非",
    "T34n1719_03c:0212a10": "一故也。次云「空有內靜」者，意云：息向空有",
    "T34n1719_03c:0212a11": "權實為實，以此外用為權，非但內靜雙非，",
    "T34n1719_03c:0212a12": "復能外用雙照，前雖雙非但同內靜。此亦",
    "T34n1719_03c:0212a13": "不知二教共有，此附方等非也。次更以此",
    "T34n1719_03c:0212a14": "雙非雙照在金剛前仍為無常，在金剛後",
    "T34n1719_03c:0212a15": "方是於常。此乃非其內靜外照，此附涅槃",
    "T34n1719_03c:0212a16": "非也。此師雖見涅槃五時，不語法華真實，",
    "T34n1719_03c:0212a17": "況亦除於乳味？總論雖五，唯附四時。次述",
    "T34n1719_03c:0212a18": "其略判意者，初直立二慧令信有故，故但",
    "T34n1719_03c:0212a19": "直舉權實。次生解者，元立二智意本離著，",
    "T34n1719_03c:0212a20": "故離二邊方解立意。第三意者，離內二",
    "T34n1719_03c:0212a21": "著方成自行，復能不著變用益他。第四意",
    "T34n1719_03c:0212a22": "者，非唯益他，自他俱權，論其實意本在極",
    "T34n1719_03c:0212a23": "果，故指金剛後心為實。然今明五佛非不",
    "T34n1719_03c:0212a24": "在果，及以本門久遠之果，理則不然，尚開",
    "T34n1719_03c:0212a25": "凡夫即是真實，況金剛前仍判為權，權若唯",
    "T34n1719_03c:0212a26": "在金剛之前，則佛永無權智，將何以消今",
    "T34n1719_03c:0212a27": "品名「善權」耶？況都不判四重權實，為權為",
    "T34n1719_03c:0212a28": "實，況都不語《法華》，全非今意，是故不用。",
    "T34n1719_03c:0212a29": "向已通辨故云「略」也。次述三轉者，具歷諦",
    "T34n1719_03c:0212b01": "等。所言「三轉」者，於向四重除第四果，以前",
    "T34n1719_03c:0212b02": "三為三。於中又為四：初略對三轉，次「何故」",
    "T34n1719_03c:0212b03": "下明轉所以，三「又如」下引證，四「又漸」下述",
    "T34n1719_03c:0212b04": "意。初又二，初正約諦，次教智例。初言諦者",
    "T34n1719_03c:0212b05": "即二諦也。權實為本，故先約諦以判於境，",
    "T34n1719_03c:0212b06": "境即真俗。於中先標，次對二諦。二諦語同",
    "T34n1719_03c:0212b07": "深淺各別，且判初重一實一權，但名二諦，",
    "T34n1719_03c:0212b08": "以此二諦為信本故，即是轉凡而成小聖。",
    "T34n1719_03c:0212b09": "次重意者，轉前二諦俱名為俗，雙非前二",
    "T34n1719_03c:0212b10": "乃名為真，此真但是離著而已。第三重者，",
    "T34n1719_03c:0212b11": "先牒前空有為二者，牒前空有為俗；雙非",
    "T34n1719_03c:0212b12": "不二者，牒前雙非為真。即此真俗復轉成",
    "T34n1719_03c:0212b13": "俗，故云二不二俱俗，非二非不二為真。第",
    "T34n1719_03c:0212b14": "四果重是三轉外，既雙非理極，但有因果相",
    "T34n1719_03c:0212b15": "望，權實是故不云。次例教智者，明此所詮",
    "T34n1719_03c:0212b16": "以為所觀，既有三轉，能詮能觀豈無三耶？",
    "T34n1719_03c:0212b17": "次明所以中言「為人」者，三重二諦皆逗物",
    "T34n1719_03c:0212b18": "機，機即是人，人有三種，此不指四悉中為人",
    "T34n1719_03c:0212b19": "也。所以始終不出二諦，且約隨機又名為",
    "T34n1719_03c:0212b20": "人。引證者，常依之言不逾此三，故但對之，",
    "T34n1719_03c:0212b21": "重與佛教所依，證前約諦意也。次「又佛教」",
    "T34n1719_03c:0212b22": "去重引總意為證，即證前約教。教中所述",
    "T34n1719_03c:0212b23": "不出此三，故云「三門」，教即門也。次「又漸」下",
    "T34n1719_03c:0212b24": "約佛化意，總述前之諦、教、智三，化意能所不",
    "T34n1719_03c:0212b25": "出此三，初令凡夫捨有入空，即初制小",
    "T34n1719_03c:0212b26": "也；次破二乘空著，故空有雙捨，意云小菩",
    "T34n1719_03c:0212b27": "薩也；雖捨空有應未見中，古釋菩薩，但",
    "T34n1719_03c:0212b28": "以次位而分大小，不論知中不知中等。",
    "T34n1719_03c:0212b29": "次「或者」下，中邊並亡即大菩薩，或指八地初",
    "T34n1719_03c:0212c01": "地十地等覺。次「此為」下更以五乘判向化",
    "T34n1719_03c:0212c02": "意。意云：佛世化意不出五乘，於三重前以",
    "T34n1719_03c:0212c03": "凡夫為人天，人天生信破有入空以為二",
    "T34n1719_03c:0212c04": "乘。次「又為」下約三假判，此似次第修中之",
    "T34n1719_03c:0212c05": "人先破三假，此中一番但加三假，餘無異",
    "T34n1719_03c:0212c06": "也。秖是分別向之五乘，最初破有必具三",
    "T34n1719_03c:0212c07": "假，故初以三假為俗，諸意並同。然諸番中",
    "T34n1719_03c:0212c08": "雖不云假，初重俗諦理須是假。又前諸番",
    "T34n1719_03c:0212c09": "不云初重，元為修中但是文略，故破假修",
    "T34n1719_03c:0212c10": "中多是中論師意。第三重應云非三假，空有",
    "T34n1719_03c:0212c11": "為二、非空非有為不二，二不二為俗，非二",
    "T34n1719_03c:0212c12": "非不二為真，準前可知，故不重說。「今詳」下",
    "T34n1719_03c:0212c13": "但總略破之。又為五：先略非，次「經云」下引",
    "T34n1719_03c:0212c14": "文正示，三「又初」下結非示過，四「如天親」下",
    "T34n1719_03c:0212c15": "引例，五「當知」下結示。初文者，附旁用他五",
    "T34n1719_03c:0212c16": "時之意，隱五時名潛為己釋。今以一一時",
    "T34n1719_03c:0212c17": "中橫論權實體用多少，意明如來難思巧用，",
    "T34n1719_03c:0212c18": "巧用不立但成漸次，是故云非。後約三轉",
    "T34n1719_03c:0212c19": "又除果地，意欲擬為智諦離著，以因顯果，",
    "T34n1719_03c:0212c20": "不意亦成漸次之非。次引文正示者，今",
    "T34n1719_03c:0212c21": "用五時八教相入方成一實，一一時中橫",
    "T34n1719_03c:0212c22": "竪間雜，唯至法華諦智純一，仍辨使成方",
    "T34n1719_03c:0212c23": "便之相，故方便初即歎五佛智諦方便，是故",
    "T34n1719_03c:0212c24": "品題須依圓頓。《經》云：「皆得覩見汝乃至果",
    "T34n1719_03c:0212c25": "方常」。經令捨於方便，汝乃却更用之。《大經》",
    "T34n1719_03c:0212c26": "自指《法華》為極，汝乃唯指金剛後心，應開",
    "T34n1719_03c:0212c27": "諸教汝乃廢之。次示過中云「信解化果」者，",
    "T34n1719_03c:0212c28": "即前四重始終漸入。次「何關」下正示其非。",
    "T34n1719_03c:0212c29": "故嘉祥又云：「身之與乘各作四句，乘四句",
    "T34n1719_03c:0213a01": "者，一、三為方便一為真實，令捨三取一，",
    "T34n1719_03c:0213a02": "稟教之徒雖復捨三而封一實，麁惑雖去",
    "T34n1719_03c:0213a03": "細惑尋生。」今問，至法華會若已捨三，復於",
    "T34n1719_03c:0213a04": "何處而封一實？若未至法華，爾前復無捨",
    "T34n1719_03c:0213a05": "三之教。聲聞之人於法華前，見修久破，至",
    "T34n1719_03c:0213a06": "此何等細惑尋生？封實為是何等惑攝？豈",
    "T34n1719_03c:0213a07": "有細惑由聞法生？次云：「為對破故，明三",
    "T34n1719_03c:0213a08": "與一皆為方便。」今問，不審三一俱是方便，",
    "T34n1719_03c:0213a09": "為在《法華經》前，為已至法華會耶？爾前",
    "T34n1719_03c:0213a10": "尚迷三是方便，何曾云一亦是方便？故此品",
    "T34n1719_03c:0213a11": "初但云「昔日方便示三」，的無三一俱名方",
    "T34n1719_03c:0213a12": "便，對破之語為在何會？三云：「稟教之人乃",
    "T34n1719_03c:0213a13": "識三一俱是方便，更封兩非而為理極。」今",
    "T34n1719_03c:0213a14": "問，三周何周是稟兩非之文？爾前二乘尚無",
    "T34n1719_03c:0213a15": "前二，況雙非耶？若菩薩人處處得入，何須《法",
    "T34n1719_03c:0213a16": "華》？三又以三一為二，兩非為不二，二不二",
    "T34n1719_03c:0213a17": "皆方便，非二非不二為真實，破亦準前徵",
    "T34n1719_03c:0213a18": "人及處。四者「二與不二及以兩非仍屬四",
    "T34n1719_03c:0213a19": "句，未免名言並稱方便，諸法寂滅不可言",
    "T34n1719_03c:0213a20": "宣，乃是真實。」今問，三昧起告、三周顯本，為說",
    "T34n1719_03c:0213a21": "不說？寂滅義遍，何但法華？教下之理本自無",
    "T34n1719_03c:0213a22": "言，況大不可說先為五人，況今廣明五佛",
    "T34n1719_03c:0213a23": "開權辨教權實，權實既顯誰復封言？言封",
    "T34n1719_03c:0213a24": "三者，迷教迷情，今約部判教，消方便名",
    "T34n1719_03c:0213a25": "須有指歸，豈徒遣語？以語逐語迷終未",
    "T34n1719_03c:0213a26": "祛，雖千萬破終不可盡。身之四句準此可",
    "T34n1719_03c:0213a27": "知。況此品初題為「方便」，應用方便以釋今",
    "T34n1719_03c:0213a28": "品，乃作實釋殊違品目，故知嘉祥身霑妙",
    "T34n1719_03c:0213a29": "化義已灌神，舊章先行理須委破，識此大",
    "T34n1719_03c:0213b01": "旨師資可成。準此一途餘亦可了。亦如三",
    "T34n1719_03c:0213b02": "種法輪殊乖承稟，大師稱為頓乳，其以根",
    "T34n1719_03c:0213b03": "本為名，大師以三味為枝條，其亦以醍",
    "T34n1719_03c:0213b04": "醐為歸本。今問，凡言根本，即曰能生，能",
    "T34n1719_03c:0213b05": "生始成，後攝歸本，本却非始，二言相乖，枝",
    "T34n1719_03c:0213b06": "本不立攝亦無當，況根本兩分攝歸方一，",
    "T34n1719_03c:0213b07": "一為根本二則名枝，是則根本本來是枝，",
    "T34n1719_03c:0213b08": "應須會初而從於後，故開華嚴枝別，以入",
    "T34n1719_03c:0213b09": "法華本圓，況華嚴別圓俱成近迹，根義復壞",
    "T34n1719_03c:0213b10": "法華本成。又言三味是枝末者，鹿苑可爾？",
    "T34n1719_03c:0213b11": "二酥如何？若二酥圓別是枝，華嚴豈可成",
    "T34n1719_03c:0213b12": "本？若爾，乃成會本歸本，或即會枝歸枝。若",
    "T34n1719_03c:0213b13": "法華不關華嚴，則令二本永異，何得名",
    "T34n1719_03c:0213b14": "為會末歸本？況法華部內無入華嚴之文，",
    "T34n1719_03c:0213b15": "但有入佛知見，況涅槃終極五味明文，本師",
    "T34n1719_03c:0213b16": "所師舊章須改，若依舊立師資不成，伏膺",
    "T34n1719_03c:0213b17": "之說靡施，頂戴之言奚寄。四引二文為例",
    "T34n1719_03c:0213b18": "者，即是今經體內方便之流類也。《大乘方便",
    "T34n1719_03c:0213b19": "經》十種方便未撿。五「當知」下結示斥非。言",
    "T34n1719_03c:0213b20": "「如空若海」也，總包諸經色流，咸歸今經空",
    "T34n1719_03c:0213b21": "海。「今明」下正釋，為二：先通，次別。初文三：先",
    "T34n1719_03c:0213b22": "列，次釋，三「若一切法」下，以四攝法辯法功",
    "T34n1719_03c:0213b23": "用。釋中四句，皆先標、次引文釋。初句者既",
    "T34n1719_03c:0213b24": "引文云諸法等者，以有言故且從有說，有",
    "T34n1719_03c:0213b25": "言不出千如百界。第二句者，頻引五文皆",
    "T34n1719_03c:0213b26": "證入實，且以入證對說為實。初文是被機",
    "T34n1719_03c:0213b27": "之意，次文是諸法之本，次文是化儀之宗，次",
    "T34n1719_03c:0213b28": "文是本行之源，次文是亡教之理。諸文皆以",
    "T34n1719_03c:0213b29": "入證為實，故知有說無說無不皆以真實",
    "T34n1719_03c:0213c01": "為本。第三句中引證意者，諸法權也，實相",
    "T34n1719_03c:0213c02": "實也。實即次句，權即初句，合彼二句共為",
    "T34n1719_03c:0213c03": "第三，以初二門無別法故。「例如」下引例，假",
    "T34n1719_03c:0213c04": "想故虛、治欲故實，秖此一觀是實是虛，何妨",
    "T34n1719_03c:0213c05": "一法亦權亦實。第四句者，引文即指中理，",
    "T34n1719_03c:0213c06": "虛實理等二諦難思，雙非此諦以顯妙中，",
    "T34n1719_03c:0213c07": "亦不異於前之三門，四門理同故皆云一",
    "T34n1719_03c:0213c08": "切。三「若一切」下辨功用。又二：初正辨句攝",
    "T34n1719_03c:0213c09": "法功用，次「直列」下明其句意。初文者，秖此",
    "T34n1719_03c:0213c10": "四句尚互攝互破，權則俱權乃至俱是非權",
    "T34n1719_03c:0213c11": "非實，況復餘法不攝破耶？況四句外無復",
    "T34n1719_03c:0213c12": "有法，如此方成今經破立，豈與諸師破立",
    "T34n1719_03c:0213c13": "同耶？當知諸師既不識於諸權諸實，縱說",
    "T34n1719_03c:0213c14": "諸實，既未分判實義不成，況彼彼相望互",
    "T34n1719_03c:0213c15": "推迷實，是故並為初句所破，故云「無不是",
    "T34n1719_03c:0213c16": "權」。初句尚爾，況復三耶？故諸師權實並得權",
    "T34n1719_03c:0213c17": "之少分耳。言「如來所說」者，舉果況凡。佛有",
    "T34n1719_03c:0213c18": "所說尚皆是權，豈末世泛譚自言真實，不",
    "T34n1719_03c:0213c19": "思聖化唯薦凡軀。第二句者實即究竟。佛",
    "T34n1719_03c:0213c20": "說之權尚須入實，況餘權實而不入耶？故",
    "T34n1719_03c:0213c21": "知一切唯有一實。言「巢窟」者，《說文》云：「鳥居",
    "T34n1719_03c:0213c22": "木曰巢，獸居穴曰窟。」「保」者，住著也。消通",
    "T34n1719_03c:0213c23": "大旨須稱佛心，直守一隅如保巢窟。三",
    "T34n1719_03c:0213c24": "四二句準說可知，是故今文句句皆遍。若攝",
    "T34n1719_03c:0213c25": "令可識，秖是三智照三諦境、被三種機，機",
    "T34n1719_03c:0213c26": "遍法遍理遍事遍，皆云一切所以可知，以",
    "T34n1719_03c:0213c27": "一空一切空故一切皆實，一假一切假故一",
    "T34n1719_03c:0213c28": "切皆權，三四二句秖是中智雙照雙非，內由",
    "T34n1719_03c:0213c29": "三德三身具足，故使外用橫竪顯密，為成",
    "T34n1719_03c:0214a01": "今經破立之意，以對昔故須為四句。通論",
    "T34n1719_03c:0214a02": "大綱法相雖爾，別論今品唯在第三，亦權",
    "T34n1719_03c:0214a03": "一半名方便品，以對自證實智說之。是故",
    "T34n1719_03c:0214a04": "須云第三半句，仍須攝彼餘三及半入此",
    "T34n1719_03c:0214a05": "一半，方可得名今「方便品」。若專四句各攝",
    "T34n1719_03c:0214a06": "一切尚非通方，何況諸師遍計權教，故云",
    "T34n1719_03c:0214a07": "「不得一向」。「直列」下次明句意者，如向所釋",
    "T34n1719_03c:0214a08": "雖復略引略釋相狀，仍成直列以辯句相，",
    "T34n1719_03c:0214a09": "未及融通以論玄旨，若破若立尚已無遺，",
    "T34n1719_03c:0214a10": "不偏一句不滯一隅，故云「尚自如此」，況",
    "T34n1719_03c:0214a11": "以大旨而遙觀之。非局一方故云「玄覽」。",
    "T34n1719_03c:0214a12": "方謂一人一行。所謂一理一教，隨立隨攝、",
    "T34n1719_03c:0214a13": "隨破隨亡，取捨自在故云「曠蕩」，升出暗滯",
    "T34n1719_03c:0214a14": "故云「高明」。又窮遠教曰「遙觀」，察深理為",
    "T34n1719_03c:0214a15": "「玄覽」，用橫周為「曠蕩」，指竪徹為「高明」，顯",
    "T34n1719_03c:0214a16": "一家消通故云「若此」。若作懸字意亦可",
    "T34n1719_03c:0214a17": "見，他不見此，將何以釋〈方便品〉耶？「況論旨",
    "T34n1719_03c:0214a18": "趣耶」者，為破古失，且以教相權實破立開",
    "T34n1719_03c:0214a19": "施出沒盈縮行藏，若行解兼論自他合說，覽",
    "T34n1719_03c:0214a20": "向文以論其旨，撮向事以論其趣，須曉四",
    "T34n1719_03c:0214a21": "句秖一法性，法性秖是真如實相如如涅槃，",
    "T34n1719_03c:0214a22": "以法性體不違諸法，不受諸法不住諸",
    "T34n1719_03c:0214a23": "法不入諸法，故一一名字、一一心法、一一",
    "T34n1719_03c:0214a24": "句偈、一一因果、一一凡聖、一一依正，乃至十",
    "T34n1719_03c:0214a25": "雙無非法界，自在無礙其義可成，具如不",
    "T34n1719_03c:0214a26": "二十門所說。若本若末體理無殊，說而不",
    "T34n1719_03c:0214a27": "說、不說而說，照性非遠自在無窮，雖復",
    "T34n1719_03c:0214a28": "無窮不出四句，四句無句無句而句，句句",
    "T34n1719_03c:0214a29": "遍收十方佛法，但法華前教教四句句句未",
    "T34n1719_03c:0214b01": "暢，來至此會一味無殊云云。具如〈藥草喻〉中",
    "T34n1719_03c:0214b02": "差即無差、無差即差。次開章別釋者，已知諸",
    "T34n1719_03c:0214b03": "法互融遍入，舉實即實中有權，方指此權",
    "T34n1719_03c:0214b04": "名「方便品」；舉權即是不思議權，此權有實，",
    "T34n1719_03c:0214b05": "方以此權名「方便品」，舉亦權亦實則各有",
    "T34n1719_03c:0214b06": "所歸，此乃相即之兩亦、攝三之兩亦，故名「方",
    "T34n1719_03c:0214b07": "便品」。故用即真實之方便為方便品，舉非",
    "T34n1719_03c:0214b08": "權非實則秖是方便之理，理收三句皆方便",
    "T34n1719_03c:0214b09": "品。問：若爾，句句皆遍皆方便品，何必第三？答：",
    "T34n1719_03c:0214b10": "一者名便，具權實故；二者義便，所攝遍故。",
    "T34n1719_03c:0214b11": "餘句義便而名不便，餘三雖有權義權名，",
    "T34n1719_03c:0214b12": "不如第三即名即具，用此即實而權為今",
    "T34n1719_03c:0214b13": "品也。故下十雙，雙雙皆具權實之名，皆取",
    "T34n1719_03c:0214b14": "即實而權為方便品，況初三總釋皆冠十",
    "T34n1719_03c:0214b15": "文八門故也。若不爾者，非方便之事理乃",
    "T34n1719_03c:0214b16": "至悉檀，非列方便中法相之名，乃至非今",
    "T34n1719_03c:0214b17": "經之本迹十義，十義無二本迹似殊，本迹",
    "T34n1719_03c:0214b18": "雖殊不思議一，十義相別實相一如，為眾",
    "T34n1719_03c:0214b19": "生故列釋生起乃至本迹，事理乃至悉檀不",
    "T34n1719_03c:0214b20": "同，得意忘言言說解脫，若見此意常默常",
    "T34n1719_03c:0214b21": "說言行無違，還以此旨而為觀境，使彼",
    "T34n1719_03c:0214b22": "觀境昭然可觀，諸釋所無良由於此。如此",
    "T34n1719_03c:0214b23": "解釋尚恐有漏，況復諸家單淺隻獨，縱多",
    "T34n1719_03c:0214b24": "列法相大小難分，雖判教時法華未顯，",
    "T34n1719_03c:0214b25": "若以法華與餘同味，三說所無其言何在？",
    "T34n1719_03c:0214b26": "然此八中前七迹門、第八本門，本雖未至權",
    "T34n1719_03c:0214b27": "實理遍，故下文云「是我方便諸佛亦然」。故方",
    "T34n1719_03c:0214b28": "便之名通於本迹，此既玄釋不同消文，是",
    "T34n1719_03c:0214b29": "故不同光宅判句。又此八門次第意者，若",
    "T34n1719_03c:0214c01": "不列名無以解釋，若不生起迷於詮次，解",
    "T34n1719_03c:0214c02": "釋正示十文相狀，引證為防不信者故，結",
    "T34n1719_03c:0214c03": "歸為明品元意故，分別為令釋品有歸，",
    "T34n1719_03c:0214c04": "判釋令知麁妙有在，如是方顯品之深旨。",
    "T34n1719_03c:0214c05": "又預辯本迹令識本地權實自他，方顯大",
    "T34n1719_03c:0214c06": "途久近之化。於列名中，一一須安權實之",
    "T34n1719_03c:0214c07": "稱，如云事理權實乃至悉檀權實，即是事權",
    "T34n1719_03c:0214c08": "理實，乃至悉檀三權一實，復以三種釋品分",
    "T34n1719_03c:0214c09": "之，乃成今經之方便也。故《論》云：「自此已下",
    "T34n1719_03c:0214c10": "示現此經因果相故」。故十雙中初五從因至",
    "T34n1719_03c:0214c11": "果，後五果家勝用，況一部文亦可本迹而",
    "T34n1719_03c:0214c12": "分因果，故知因中若無前四，則因義淺狹，",
    "T34n1719_03c:0214c13": "若無後五，則果用麁近。於中教是聖化，且",
    "T34n1719_03c:0214c14": "以受者得名，不同世人以教為因、佛智為",
    "T34n1719_03c:0214c15": "果，亦不同他三四等也。餘如下結權實",
    "T34n1719_03c:0214c16": "中。生起後「云云」者，應於章章述生起相，細",
    "T34n1719_03c:0214c17": "尋可見。又復文標能化義須對所，故後五",
    "T34n1719_03c:0214c18": "雙唯體用中一隻對所，餘四並從能對得",
    "T34n1719_03c:0214c19": "名。又此亦與十妙義同，若不爾者，誰知方",
    "T34n1719_03c:0214c20": "便須具十法？誰知十法義遍一經？若無十",
    "T34n1719_03c:0214c21": "法乃成經文不詮因果及以能所，是故十",
    "T34n1719_03c:0214c22": "雙皆窮至要，方是今經之十雙也。若爾，一經",
    "T34n1719_03c:0214c23": "始終皆名方便，並指前教以為所開，方乃",
    "T34n1719_03c:0214c24": "可云此經方便，故知序中證信發起方便，譬",
    "T34n1719_03c:0214c25": "喻秖是比況方便，因緣秖是往昔方便，本門",
    "T34n1719_03c:0214c26": "秖是久遠方便，流通秖是諸佛菩薩通法方",
    "T34n1719_03c:0214c27": "便，由是方便故名真實。若得此意如觀",
    "T34n1719_03c:0214c28": "掌果，《法華》一部方寸可知，一代教門剎那便",
    "T34n1719_03c:0214c29": "識，因果自他共成一法，十方三世無懷異",
    "T34n1719_03c:0215a01": "求。以十法乘而觀察之，法華三昧投足有",
    "T34n1719_03c:0215a02": "地，無上佛果修途可期，有眼諸賢請垂觀",
    "T34n1719_03c:0215a03": "之。",
    "T34n1719_03c:0215a04": "法華文句記卷第三下"
}