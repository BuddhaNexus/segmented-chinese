{
    "T14n0486_001:0697b11": "師子莊嚴王菩薩請問經",
    "T14n0486_001:0697b13": "大唐中印度三藏那提譯",
    "T14n0486_001:0697b14": "如是我聞：一時佛在王舍城耆闍崛山中，與",
    "T14n0486_001:0697b15": "大比丘眾千二百五十人俱，菩薩摩訶薩五",
    "T14n0486_001:0697b16": "百人，天、龍、夜叉、乾闥婆、阿修羅、迦樓羅、緊那",
    "T14n0486_001:0697b17": "羅、摩睺羅伽、人非人等，無量八部前後圍遶",
    "T14n0486_001:0697b18": "聽佛說法。",
    "T14n0486_001:0697b19": "爾時眾中有菩薩摩訶薩，名師子莊嚴王，從",
    "T14n0486_001:0697b20": "座而起來詣佛所，頂禮雙足遶無數匝，而白",
    "T14n0486_001:0697b21": "佛言：「世尊！我於過去億百千那由他諸佛所",
    "T14n0486_001:0697b22": "廣預大會，然未曾覩如今所見。欲有請問，唯",
    "T14n0486_001:0697b23": "願聽許。」佛言：「隨汝所問，當為解說。」",
    "T14n0486_001:0697b24": "爾時師子莊嚴王菩薩白佛言：「世尊！如來往",
    "T14n0486_001:0697b25": "昔修何勝行，今獲如是人天中尊，為諸菩薩",
    "T14n0486_001:0697b26": "大聲聞眾天龍八部之所圍遶，供養恭敬尊",
    "T14n0486_001:0697b27": "重讚歎？願為演說往昔因緣，令諸眾生獲大",
    "T14n0486_001:0697b28": "善利。」佛告師子莊嚴王菩薩摩訶薩言：「善哉",
    "T14n0486_001:0697b29": "善哉！汝今乃能安樂眾生故作是問。諦聽諦",
    "T14n0486_001:0697c01": "聽！善思念之。當為汝說。善男子！我憶過去無",
    "T14n0486_001:0697c02": "量世時，有佛出興，名不可思議光明如來、應",
    "T14n0486_001:0697c03": "供、正遍知、明行足、善逝、世間解、無上士、調御丈",
    "T14n0486_001:0697c04": "夫、天人師、佛、世尊。時有長者名曰上施，自恃",
    "T14n0486_001:0697c05": "豪富不信正法，而於佛所無歸敬心。有一比",
    "T14n0486_001:0697c06": "丘名毘闍耶三皤蒱我反婆，見是長者生憐",
    "T14n0486_001:0697c07": "愍心，起大方便，要令此人發心修行得成正",
    "T14n0486_001:0697c08": "覺。作是念已，往長者家。爾時上施覩見比丘，",
    "T14n0486_001:0697c09": "顏貌殊勝威德備足，諸根寂定容光熾盛，肅",
    "T14n0486_001:0697c10": "然敬重即起奉迎。頂禮既訖設座令坐，合掌",
    "T14n0486_001:0697c11": "白言：『自顧薄德，忽蒙臨降。』",
    "T14n0486_001:0697c12": "「爾時比丘告長者曰：『有大法門，名八曼茶",
    "T14n0486_001:0697c13": "羅，功德無量。今為汝說，廣欲慧利諸天人故。",
    "T14n0486_001:0697c14": "若有眾生聞此法門能修行者，在所生處獲",
    "T14n0486_001:0697c15": "四勝報：一者、與善知識諸大菩薩同處受生，",
    "T14n0486_001:0697c16": "有大眷屬，資財豐足；二者、眷屬既多自在無",
    "T14n0486_001:0697c17": "礙；三者、身相圓備無有疾病；四者、眾具自然",
    "T14n0486_001:0697c18": "隨念而至，縱被山壓身無痛苦，能知眾生心",
    "T14n0486_001:0697c19": "之所念，慈悲憐愍將護拯濟。』",
    "T14n0486_001:0697c20": "「爾時上施聞是法已，歡喜踊躍重加頂禮，讚",
    "T14n0486_001:0697c21": "言：『善哉！願為廣說八曼茶羅最勝法門，我當",
    "T14n0486_001:0697c22": "修學。』「比丘告曰：『汝欲知此最勝法者，先發是",
    "T14n0486_001:0697c23": "願：「我欲供養三世諸佛、大菩薩眾、聲聞、緣覺。」",
    "T14n0486_001:0697c24": "作是語已，道場之處當作方壇，名曼茶羅。",
    "T14n0486_001:0697c25": "廣狹隨時，其最小者縱廣四指、或一搩手，用",
    "T14n0486_001:0697c26": "種種香及以餘物，或地上作。方院之內列八",
    "T14n0486_001:0697c27": "圓場，為欲供養八菩薩故。何等為八？觀世音",
    "T14n0486_001:0697c28": "菩薩、彌勒菩薩、虛空藏菩薩、普賢菩薩、執金",
    "T14n0486_001:0697c29": "剛主菩薩、文殊師利菩薩、止諸障菩薩、地藏",
    "T14n0486_001:0698a01": "菩薩。如是，長者！此八曼茶羅最勝法門，是",
    "T14n0486_001:0698a02": "彼不可思議光明如來所說，我親受持，今為",
    "T14n0486_001:0698a03": "汝說，應當修學廣令流布；用此善根，迴向阿",
    "T14n0486_001:0698a04": "耨多羅三藐三菩提。「『長者當知，若有修行此",
    "T14n0486_001:0698a05": "八法者，則為供養三世諸佛、大菩薩眾、緣覺、",
    "T14n0486_001:0698a06": "聲聞；斯人常為諸天擁護。若諸國王能自修",
    "T14n0486_001:0698a07": "學、若使人作，使王國內諸惡皆滅。諸善男子",
    "T14n0486_001:0698a08": "及善女人，有能修學八法門者，命終之後不",
    "T14n0486_001:0698a09": "墮惡趣、邊地、邪見、不善律儀、貧窮家生。是故",
    "T14n0486_001:0698a10": "當知，欲得現在未來勝上報者，當學如上八",
    "T14n0486_001:0698a11": "種法門；欲得受身端正聰明利智，若欲上",
    "T14n0486_001:0698a12": "生四天王處，亦應修學八曼茶羅。如是欲生",
    "T14n0486_001:0698a13": "三十三天、夜摩天、兜率陀天、化樂天、他化自",
    "T14n0486_001:0698a14": "在天，乃至帝釋、梵王、魔王、轉輪聖王所生處",
    "T14n0486_001:0698a15": "者，皆當修學如上八法。欲得天上人中大姓",
    "T14n0486_001:0698a16": "家生，眷屬成就財寶盈溢，身心安樂名稱遠",
    "T14n0486_001:0698a17": "聞，所出教命無不信受，於諸眾中最尊最勝，",
    "T14n0486_001:0698a18": "皆應修學如上八法。若欲修成須陀洹果、斯",
    "T14n0486_001:0698a19": "陀含果、阿那含果、阿羅漢果、辟支佛道、入菩",
    "T14n0486_001:0698a20": "薩位，乃至阿耨多羅三藐三菩提，皆當修學",
    "T14n0486_001:0698a21": "八曼茶羅供養法門。』」",
    "T14n0486_001:0698a22": "佛告師子莊嚴王菩薩摩訶薩言：「爾時比丘",
    "T14n0486_001:0698a23": "毘闍耶三皤婆者，豈異人乎？今文殊師利菩",
    "T14n0486_001:0698a24": "薩是。爾時長者上施者，即我釋迦牟尼佛",
    "T14n0486_001:0698a25": "是。我從是來經於多劫，修行供養此八法門，",
    "T14n0486_001:0698a26": "具獲如上功德利益；餘有眾生隨能修學，亦",
    "T14n0486_001:0698a27": "皆同獲如我所得。善男子！我行菩薩道來經",
    "T14n0486_001:0698a28": "三阿僧祇劫，修滿六度利益眾生，成等正覺，",
    "T14n0486_001:0698a29": "所有光明威德勢力破魔兵眾。斯誰力乎？皆",
    "T14n0486_001:0698b01": "由供養八曼茶羅道場功德。是故眾生聞說",
    "T14n0486_001:0698b02": "如上八種法門，無宜不學。若以華香燈明，若",
    "T14n0486_001:0698b03": "以飲食幡蓋、衣服音樂，讚歎禮拜發願懺悔，",
    "T14n0486_001:0698b04": "隨其力能皆蒙福祐。或行六波羅蜜時，修立",
    "T14n0486_001:0698b05": "道場，以諸香水若香塗地，若水若土作方圓",
    "T14n0486_001:0698b06": "壇，斯即名為檀波羅蜜。修供養時，身口意業",
    "T14n0486_001:0698b07": "不惱眾生，斯即名為尸波羅蜜。修供養時，",
    "T14n0486_001:0698b08": "若有蟲螘來入道場，驅去還來，爾時安忍，斯",
    "T14n0486_001:0698b09": "即名為羼提波羅蜜。修供養時，善心相續，斯",
    "T14n0486_001:0698b10": "即名為毘梨耶波羅蜜。心不散亂一心供養，",
    "T14n0486_001:0698b11": "斯即名為禪波羅蜜。作業之時，方壇圓場無",
    "T14n0486_001:0698b12": "有偏斜，善能通曉廢立機候，斯即名為般若",
    "T14n0486_001:0698b13": "波羅蜜。「善男子！如是一法隨心變現，即能具",
    "T14n0486_001:0698b14": "足六波羅蜜。應當廣說教化眾生，為大利益",
    "T14n0486_001:0698b15": "乃至成佛。」說此經已，師子莊嚴王菩薩摩訶",
    "T14n0486_001:0698b16": "薩，及諸天、龍、夜叉、乾闥婆、阿修羅、迦樓羅、緊",
    "T14n0486_001:0698b17": "那羅、摩睺羅伽、人非人等，皆大歡喜，信受奉行。",
    "T14n0486_001:0698b18": "師子莊嚴王菩薩請問經"
}