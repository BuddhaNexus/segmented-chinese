{
    "T25n1509_078:0607c20": "大智度論釋願樂品第六十四(卷七十八)",
    "T25n1509_078:0607c22": "聖者龍樹造",
    "T25n1509_078:0607c23": "後秦龜茲國三藏鳩摩羅什譯",
    "T25n1509_078:0607c24": "【經】爾時，釋提桓因作是念：「菩薩摩訶薩行",
    "T25n1509_078:0607c25": "般若波羅蜜、禪波羅蜜、毘梨耶波羅蜜、羼提波",
    "T25n1509_078:0607c26": "羅蜜、尸羅波羅蜜、檀波羅蜜乃至十八不共",
    "T25n1509_078:0607c27": "法時，出一切眾生之上，何況得阿耨多羅三",
    "T25n1509_078:0607c28": "藐三菩提時！是諸眾生聞是薩婆若信者，得",
    "T25n1509_078:0607c29": "人中之善利、壽命中最，何況發阿耨多羅三",
    "T25n1509_078:0608a01": "藐三菩提意者！是眾生能發阿耨多羅三藐",
    "T25n1509_078:0608a02": "三菩提意者，其餘眾生應當願樂。」爾時，釋提",
    "T25n1509_078:0608a03": "桓因以天曼陀羅華而散佛上，發是言：「以此",
    "T25n1509_078:0608a04": "福德，若有求阿耨多羅三藐三菩提者，令此",
    "T25n1509_078:0608a05": "人具足佛法、具足一切種智、具足自然法；若",
    "T25n1509_078:0608a06": "求聲聞者，令具足聲聞法。世尊！若有菩薩發",
    "T25n1509_078:0608a07": "阿耨多羅三藐三菩提意者，我終不生一念",
    "T25n1509_078:0608a08": "令其轉還，我亦不生一念令其轉還墮聲聞、",
    "T25n1509_078:0608a09": "辟支佛地。世尊！我願諸菩薩倍復精進於阿",
    "T25n1509_078:0608a10": "耨多羅三藐三菩提，見眾生生死中種種苦",
    "T25n1509_078:0608a11": "惱，欲利益安樂一切世間天及人、阿修羅；以",
    "T25n1509_078:0608a12": "是心，作是願：『我既自度，亦當度未度者；我",
    "T25n1509_078:0608a13": "既自脫，當脫未脫者；我既安隱，當安未安者；",
    "T25n1509_078:0608a14": "我既滅度，當使未入滅度者得滅度。』世尊！善",
    "T25n1509_078:0608a15": "男子、善女人於初發意菩薩功德隨喜心，得",
    "T25n1509_078:0608a16": "幾許福德？於久發意菩薩功德隨喜心，得幾",
    "T25n1509_078:0608a17": "許福德？於阿鞞跋致菩薩功德隨喜心，得幾",
    "T25n1509_078:0608a18": "許福德？於一生補處菩薩功德隨喜心，得幾",
    "T25n1509_078:0608a19": "許福德？」佛告釋提桓因：「憍尸迦！四天下世",
    "T25n1509_078:0608a20": "界可稱知斤兩，是隨喜心福德不可稱量。",
    "T25n1509_078:0608a21": "復次，憍尸迦！是三千大千世界皆可稱知斤",
    "T25n1509_078:0608a22": "兩，是隨喜心福德不可稱量。復次，憍尸迦！",
    "T25n1509_078:0608a23": "三千大千世界滿中海水，取一髮破為百分，",
    "T25n1509_078:0608a24": "以一分髮渧取海水，可知渧數，是隨喜心",
    "T25n1509_078:0608a25": "福德不可數知。」釋提桓因白佛言：「世尊！若",
    "T25n1509_078:0608a26": "眾生心不隨喜阿耨多羅三藐三菩提者，皆",
    "T25n1509_078:0608a27": "是魔眷屬；諸心不隨喜者，從魔中來生。何",
    "T25n1509_078:0608a28": "以故？世尊！是諸發心菩薩為破魔境界故",
    "T25n1509_078:0608a29": "生。是故欲愛敬三尊者，應生隨喜心；隨喜",
    "T25n1509_078:0608b01": "已，應迴向阿耨多羅三藐三菩提，以不一不",
    "T25n1509_078:0608b02": "二相故。」佛言：「如是！如是！憍尸迦！若有人於菩",
    "T25n1509_078:0608b03": "薩能如是隨喜迴向者，常值諸佛；終不見惡",
    "T25n1509_078:0608b04": "色，終不聞惡聲，終不嗅惡香，終不食惡味，",
    "T25n1509_078:0608b05": "終不觸惡觸，終不隨惡念；終不遠離諸佛，",
    "T25n1509_078:0608b06": "從一佛界至一佛界，親近諸佛、種善根。何",
    "T25n1509_078:0608b07": "以故？善男子、善女人為無量阿僧祇初發意",
    "T25n1509_078:0608b08": "菩薩諸善根隨喜迴向，為無量阿僧祇第二",
    "T25n1509_078:0608b09": "地、第三地乃至第十地、一生補處諸菩薩摩",
    "T25n1509_078:0608b10": "訶薩善根，隨喜迴向阿耨多羅三藐三菩提。",
    "T25n1509_078:0608b11": "以是善根因緣故，疾近阿耨多羅三藐三菩",
    "T25n1509_078:0608b12": "提。是諸菩薩得阿耨多羅三藐三菩提已，",
    "T25n1509_078:0608b13": "度無量無邊阿僧祇眾生。憍尸迦！以是因緣",
    "T25n1509_078:0608b14": "故，善男子、善女人於初發意菩薩善根，應隨",
    "T25n1509_078:0608b15": "喜、迴向阿耨多羅三藐三菩提，非心、非離",
    "T25n1509_078:0608b16": "心；於久發意、阿鞞跋致、一生補處善根，隨喜、",
    "T25n1509_078:0608b17": "迴向阿耨多羅三藐三菩提，非心、非離心。」",
    "T25n1509_078:0608b18": "須菩提白佛言：「世尊！是心如幻，云何能得",
    "T25n1509_078:0608b19": "阿耨多羅三藐三菩提？」佛告須菩提：「於汝意",
    "T25n1509_078:0608b20": "云何？汝見是心如幻不？」「不也！世尊！我不見幻，",
    "T25n1509_078:0608b21": "亦不見心如幻。」「須菩提！於汝意云何？若無",
    "T25n1509_078:0608b22": "幻，亦無心如幻，汝見是心不？」「不也！世尊！」「須菩",
    "T25n1509_078:0608b23": "提！於汝意云何？離幻、離心如幻，汝見更有法",
    "T25n1509_078:0608b24": "得阿耨多羅三藐三菩提不？」「不也！世尊！我不",
    "T25n1509_078:0608b25": "見離幻、離心如幻，更有法得阿耨多羅三藐三",
    "T25n1509_078:0608b26": "菩提。世尊！我不見更有法、何等法可說若有",
    "T25n1509_078:0608b27": "若無！是法相畢竟離故，不墮有、不墮無。若",
    "T25n1509_078:0608b28": "法畢竟離者，不能得阿耨多羅三藐三菩提；",
    "T25n1509_078:0608b29": "無所有法，亦不應得阿耨多羅三藐三菩提。",
    "T25n1509_078:0608c01": "何以故？世尊！一切法無所有，是中無垢者、",
    "T25n1509_078:0608c02": "無淨者。世尊！以是故，般若波羅蜜畢竟離，",
    "T25n1509_078:0608c03": "禪波羅蜜、毘梨耶波羅蜜、羼提波羅蜜、尸羅波",
    "T25n1509_078:0608c04": "羅蜜、檀波羅蜜畢竟離，乃至阿耨多羅三藐",
    "T25n1509_078:0608c05": "三菩提亦畢竟離。若法畢竟離，則不應修、不",
    "T25n1509_078:0608c06": "應壞。行般若波羅蜜亦無有法可得，畢竟離",
    "T25n1509_078:0608c07": "故。世尊！若般若波羅蜜畢竟離者，云何因",
    "T25n1509_078:0608c08": "般若波羅蜜得阿耨多羅三藐三菩提？阿耨",
    "T25n1509_078:0608c09": "多羅三藐三菩提亦畢竟離，二離中云何能",
    "T25n1509_078:0608c10": "有所得？」佛告須菩提：「善哉！善哉！是般若波",
    "T25n1509_078:0608c11": "羅蜜畢竟離，禪波羅蜜、毘梨耶波羅蜜、羼提",
    "T25n1509_078:0608c12": "波羅蜜、尸羅波羅蜜、檀波羅蜜畢竟離，乃至",
    "T25n1509_078:0608c13": "一切種智畢竟離。須菩提！若般若波羅蜜畢",
    "T25n1509_078:0608c14": "竟離乃至一切種智畢竟離，以是故能得阿",
    "T25n1509_078:0608c15": "耨多羅三藐三菩提。須菩提！若般若波羅蜜",
    "T25n1509_078:0608c16": "非畢竟離乃至一切種智非畢竟離，是不名",
    "T25n1509_078:0608c17": "般若波羅蜜，不名禪波羅蜜乃至一切種智。",
    "T25n1509_078:0608c18": "須菩提！若般若波羅蜜畢竟離乃至一切種",
    "T25n1509_078:0608c19": "智畢竟離，以是故，須菩提！非不因般若波羅",
    "T25n1509_078:0608c20": "蜜得阿耨多羅三藐三菩提，亦不以離得離，",
    "T25n1509_078:0608c21": "而得阿耨多羅三藐三菩提，非不因般若波",
    "T25n1509_078:0608c22": "羅蜜。」須菩提白佛言：「世尊！菩薩摩訶薩所",
    "T25n1509_078:0608c23": "行義甚深！」佛言：「如是！須菩提！菩薩摩訶薩",
    "T25n1509_078:0608c24": "所行義甚深。須菩提！諸菩薩摩訶薩能為難",
    "T25n1509_078:0608c25": "事，所謂行是深義，而不證聲聞、辟支佛地。」",
    "T25n1509_078:0608c26": "須菩提白佛言：「世尊！如我從佛聞義，菩薩",
    "T25n1509_078:0608c27": "摩訶薩所行不為難。何以故？是菩薩摩訶薩",
    "T25n1509_078:0608c28": "不得是義可作證，亦不得般若波羅蜜作證，",
    "T25n1509_078:0608c29": "亦無作證者。世尊！若一切法不可得，何等",
    "T25n1509_078:0609a01": "是義可作證？何等是般若波羅蜜作證？何等",
    "T25n1509_078:0609a02": "是作證者？作證已得阿耨多羅三藐三菩提？",
    "T25n1509_078:0609a03": "世尊！是名菩薩摩訶薩無所得行。菩薩行",
    "T25n1509_078:0609a04": "是，於一切法皆得明了。「世尊！若菩薩摩訶薩",
    "T25n1509_078:0609a05": "聞是深法，心不驚、不沒、不怖、不畏，是名為",
    "T25n1509_078:0609a06": "行般若波羅蜜。是菩薩摩訶薩行般若波羅",
    "T25n1509_078:0609a07": "蜜時，不見我行般若波羅蜜，亦不見是般若",
    "T25n1509_078:0609a08": "波羅蜜，亦不見我當得阿耨多羅三藐三菩",
    "T25n1509_078:0609a09": "提。何以故？菩薩摩訶薩行般若波羅蜜時，",
    "T25n1509_078:0609a10": "不作是念：『聲聞、辟支佛地去我遠，薩婆若去",
    "T25n1509_078:0609a11": "我近。』「世尊！譬如虛空不作是念：『有法去我",
    "T25n1509_078:0609a12": "遠、去我近。』何以故？世尊！虛空無分別故。世",
    "T25n1509_078:0609a13": "尊！行般若波羅蜜菩薩亦不作是念：『聲聞、辟",
    "T25n1509_078:0609a14": "支佛地去我遠，薩婆若去我近。』何以故？般",
    "T25n1509_078:0609a15": "若波羅蜜中無分別故。世尊！譬如幻人不作",
    "T25n1509_078:0609a16": "是念：『幻師去我近，觀人去我遠。』何以故？幻",
    "T25n1509_078:0609a17": "人無分別故。行般若波羅蜜菩薩亦不作是",
    "T25n1509_078:0609a18": "念：『聲聞、辟支佛地去我遠，薩婆若去我近。』",
    "T25n1509_078:0609a19": "世尊！譬如鏡中像不作是念：『所因者去我近，",
    "T25n1509_078:0609a20": "餘者去我遠。』何以故？像無分別故。行般若",
    "T25n1509_078:0609a21": "波羅蜜菩薩亦不作是念：『聲聞、辟支佛地去",
    "T25n1509_078:0609a22": "我遠，薩婆若去我近。』何以故？般若波羅蜜",
    "T25n1509_078:0609a23": "中無分別故。世尊！行般若波羅蜜菩薩無愛",
    "T25n1509_078:0609a24": "無憎。何以故？般若波羅蜜自性不可得故。",
    "T25n1509_078:0609a25": "世尊！譬如佛無愛無憎；行般若波羅蜜菩薩",
    "T25n1509_078:0609a26": "無愛無憎亦如是。何以故？般若波羅蜜中",
    "T25n1509_078:0609a27": "無憎無愛故。世尊！譬如佛一切分別想斷；",
    "T25n1509_078:0609a28": "行般若波羅蜜菩薩亦如是，一切分別想斷，",
    "T25n1509_078:0609a29": "畢竟空故。「世尊！譬如佛所化人不作是念：『聲",
    "T25n1509_078:0609b01": "聞、辟支佛去我遠，阿耨多羅三藐三菩提去",
    "T25n1509_078:0609b02": "我近。』何以故？佛所化人無分別故。行般若波",
    "T25n1509_078:0609b03": "羅蜜菩薩亦如是，不作是念：『聲聞、辟支佛去",
    "T25n1509_078:0609b04": "我遠，阿耨多羅三藐三菩提去我近。』世尊！",
    "T25n1509_078:0609b05": "譬如有所為故作化，化所作事無分別。世尊！",
    "T25n1509_078:0609b06": "般若波羅蜜亦如是，有所為事而修是事成",
    "T25n1509_078:0609b07": "就，而般若波羅蜜亦無分別。世尊！譬如工",
    "T25n1509_078:0609b08": "匠、若工匠弟子有所為故作木人，若男、若",
    "T25n1509_078:0609b09": "女、象、馬、牛、羊，是所作亦能有所作，是亦無",
    "T25n1509_078:0609b10": "分別。世尊！般若波羅蜜亦如是，有所為故",
    "T25n1509_078:0609b11": "說是事成就，而般若波羅蜜亦無分別。」舍利",
    "T25n1509_078:0609b12": "弗問須菩提：「但般若波羅蜜無分別，禪波羅",
    "T25n1509_078:0609b13": "蜜乃至檀波羅蜜亦無分別？」須菩提語舍利",
    "T25n1509_078:0609b14": "弗：「禪波羅蜜無分別，乃至檀波羅蜜亦無分",
    "T25n1509_078:0609b15": "別。」舍利弗問須菩提：「色無分別乃至識亦無",
    "T25n1509_078:0609b16": "分別？眼乃至意無分別？色乃至法無分別？",
    "T25n1509_078:0609b17": "眼識觸乃至意識觸無分別？眼觸因緣生受",
    "T25n1509_078:0609b18": "乃至意觸因緣生受，四禪、四無量心、四無色",
    "T25n1509_078:0609b19": "定，四念處乃至八聖道分，空、無相、無作，佛",
    "T25n1509_078:0609b20": "十力、四無所畏、四無礙智、大慈大悲、十八不",
    "T25n1509_078:0609b21": "共法、阿耨多羅三藐三菩提、無為性，亦無分",
    "T25n1509_078:0609b22": "別？須菩提！若色無分別乃至無為性無分",
    "T25n1509_078:0609b23": "別，若一切法無分別，云何分別有六道生",
    "T25n1509_078:0609b24": "死——是地獄、是餓鬼、是畜生、是天、是人、是阿修",
    "T25n1509_078:0609b25": "羅？云何分別是須陀洹、斯陀含、阿那含、阿羅",
    "T25n1509_078:0609b26": "漢、辟支佛、諸佛？」須菩提報舍利弗：「眾生顛倒",
    "T25n1509_078:0609b27": "因緣故，造作身口意業，隨欲本業報受六道",
    "T25n1509_078:0609b28": "身：地獄、餓鬼、畜生、人、天、阿修羅身。如汝言：",
    "T25n1509_078:0609b29": "『云何分別有須陀洹乃至佛道？』舍利弗！須陀",
    "T25n1509_078:0609c01": "洹即是無分別故有，須陀洹果亦是無分別",
    "T25n1509_078:0609c02": "故有，乃至阿羅漢、阿羅漢果、辟支佛、辟支佛",
    "T25n1509_078:0609c03": "道、佛、佛道，亦是無分別故有。舍利弗！過去",
    "T25n1509_078:0609c04": "諸佛亦是無分別、斷分別故有。以是故，舍利",
    "T25n1509_078:0609c05": "弗！當知一切法無有分別、不壞相，如法如、",
    "T25n1509_078:0609c06": "法性、實際故。舍利弗！如是菩薩摩訶薩應行",
    "T25n1509_078:0609c07": "無分別般若波羅蜜；行無分別般若波羅蜜",
    "T25n1509_078:0609c08": "已，便得無分別阿耨多羅三藐三菩提。」",
    "T25n1509_078:0609c09": "【論】釋曰：是時，釋提桓因及會中人皆共歡",
    "T25n1509_078:0609c10": "喜。釋提桓因作是念：「是菩薩行菩薩道時，",
    "T25n1509_078:0609c11": "所有功德尚勝一切眾生，何況成阿耨多羅",
    "T25n1509_078:0609c12": "三藐三菩提！」眾生有二種：一者、發心，二者、未",
    "T25n1509_078:0609c13": "發心。發心菩薩勝一切未發心者。所以者何？",
    "T25n1509_078:0609c14": "是人種無量無上佛法因緣，欲度一切眾",
    "T25n1509_078:0609c15": "生，令離苦得樂；其餘眾生但自求樂，欲與",
    "T25n1509_078:0609c16": "他苦。如是等因緣故，發心者勝。問曰：諸阿羅",
    "T25n1509_078:0609c17": "漢、辟支佛及五通，是離欲人；發心者，或有未",
    "T25n1509_078:0609c18": "離欲但發心，云何得勝？答曰：是事，先品中",
    "T25n1509_078:0609c19": "已種種答。阿羅漢等雖漏盡，不如初發心",
    "T25n1509_078:0609c20": "菩薩。譬如轉輪聖王太子，雖在胎中，已勝",
    "T25n1509_078:0609c21": "餘子；又如國王太子，雖未即位，勝諸大臣",
    "T25n1509_078:0609c22": "有位富貴者。發心菩薩有二種：一者、行諸",
    "T25n1509_078:0609c23": "波羅蜜等菩薩道，二者、但空發心。此中說",
    "T25n1509_078:0609c24": "「行菩薩道者」；是人雖事未成就，能勝一切",
    "T25n1509_078:0609c25": "眾生，何況成就！如歌羅頻伽鳥在[聲耳+卵]中，未",
    "T25n1509_078:0609c26": "發聲已能勝諸鳥，何況成就！菩薩亦如是，",
    "T25n1509_078:0609c27": "雖未成佛，行菩薩道，說諸法實相音聲，",
    "T25n1509_078:0609c28": "破諸外道及魔民戲論，何況成佛！有人言：",
    "T25n1509_078:0609c29": "若有能一發心言：「我當作佛，滅一切眾生",
    "T25n1509_078:0610a01": "苦。」雖未斷煩惱、未行難事，以心、口業重",
    "T25n1509_078:0610a02": "故，勝於一切眾生。一切眾生皆自求樂，自",
    "T25n1509_078:0610a03": "為身故，愛其所親；阿羅漢、辟支佛雖不貪",
    "T25n1509_078:0610a04": "世樂，自為滅苦故，求涅槃樂，不能為眾生；",
    "T25n1509_078:0610a05": "菩薩心生、口言，為度一切，是故勝。譬如一",
    "T25n1509_078:0610a06": "六神通阿羅漢，將一沙彌，令負衣鉢，循路",
    "T25n1509_078:0610a07": "而行。沙彌思惟：「我當以何乘入涅槃？」即發",
    "T25n1509_078:0610a08": "心：「佛為世尊，最上最妙，我當以佛乘入涅",
    "T25n1509_078:0610a09": "槃。」師知其念，即取衣鉢自擔，推沙彌在",
    "T25n1509_078:0610a10": "前行。沙彌覆復思惟：「佛道甚難，久住生死，",
    "T25n1509_078:0610a11": "受無量苦，且以小乘早入涅槃。」師復以衣",
    "T25n1509_078:0610a12": "鉢囊還與沙彌令擔，語在後行。如是至",
    "T25n1509_078:0610a13": "三。沙彌白師：「師年老耄，狀如小兒戲！方始",
    "T25n1509_078:0610a14": "令我在前，已復令我在後，何其太速？」師答：",
    "T25n1509_078:0610a15": "「汝初念發心作佛，是心貴重，則住我師道中。",
    "T25n1509_078:0610a16": "如是人，諸辟支佛尚應供養，何況阿羅漢！以",
    "T25n1509_078:0610a17": "是故，推汝在前。汝心還悔，欲取小乘，而",
    "T25n1509_078:0610a18": "未便得，汝去我懸遠，是故令汝在後。」沙彌",
    "T25n1509_078:0610a19": "聞已驚悟：「我師能知我心！我一發意已勝阿",
    "T25n1509_078:0610a20": "羅漢，何況成就！」即自堅固住大乘法。復次，",
    "T25n1509_078:0610a21": "勝名不必一切事中皆勝，但以「一發心，欲作",
    "T25n1509_078:0610a22": "佛，度眾生」，是事為勝；諸餘禪定、解脫等，猶尚",
    "T25n1509_078:0610a23": "未有，何得言勝？譬如以飛言之，鳥則勝",
    "T25n1509_078:0610a24": "人。未來當得功德，此事不論。小乘人言：「乃",
    "T25n1509_078:0610a25": "至補處菩薩，尚不勝小沙彌得無量律儀",
    "T25n1509_078:0610a26": "者。」摩訶衍論中，或有人如是言：「其有發大",
    "T25n1509_078:0610a27": "乘心者，雖復在弊惡小人中，猶勝二乘得",
    "T25n1509_078:0610a28": "解脫者。」是名二邊。離是二邊，名為中道。中",
    "T25n1509_078:0610a29": "道義，如上說。以其有義理實故，應當取。",
    "T25n1509_078:0610b01": "是故說：「初發心時，勝一切眾生，何況成佛！」",
    "T25n1509_078:0610b02": "聞薩婆若信者，得人中善利。有人言：「六波",
    "T25n1509_078:0610b03": "羅蜜是利。」有人言：「六波羅蜜果報是利，所謂",
    "T25n1509_078:0610b04": "轉輪聖王、釋梵天王、人王、法王等。」有人言：",
    "T25n1509_078:0610b05": "「得阿鞞跋致，不墮惡道，常生人天富貴處。」",
    "T25n1509_078:0610b06": "有人言：「菩薩住於果報神通，遊至十方，供",
    "T25n1509_078:0610b07": "養諸佛，種種方便教化眾生；信受因緣，教",
    "T25n1509_078:0610b08": "化眾生，得如是等大利。」壽命中最者，眾生",
    "T25n1509_078:0610b09": "有二種命：一者、命根，二者、智慧命。是人得",
    "T25n1509_078:0610b10": "智慧命故，說「壽命中最」。何況發心！發心者",
    "T25n1509_078:0610b11": "可敬可貴。所以者何？如先說因緣：「能捨自",
    "T25n1509_078:0610b12": "樂、與他樂；不自憂苦，憂他人苦故。」爾時，釋",
    "T25n1509_078:0610b13": "提桓因欲現歡喜相，以天文陀羅花散佛",
    "T25n1509_078:0610b14": "上，如經廣說。問曰：罪福不可以與人，雖",
    "T25n1509_078:0610b15": "欲與，亦不得，釋提桓因何以言「以此福德",
    "T25n1509_078:0610b16": "令求佛道者具足佛法」？答曰：雖不可與",
    "T25n1509_078:0610b17": "人，然自令心好。又是釋提桓因顯此不著",
    "T25n1509_078:0610b18": "福，是故以隨喜心與求佛道者。與聲聞",
    "T25n1509_078:0610b19": "人亦爾。釋提桓因白佛：「我雖得聲聞道，",
    "T25n1509_078:0610b20": "亦不生一念令菩薩轉還向二乘心。所以",
    "T25n1509_078:0610b21": "者何？諸菩薩見眾生在生死中有種種苦，",
    "T25n1509_078:0610b22": "欲利益一切世間故，作是願：『未度者我當",
    "T25n1509_078:0610b23": "等度。』」爾時，會中眾生有作是念：「若如上說",
    "T25n1509_078:0610b24": "隨喜有功德，初發心人隨喜，於久發心人隨",
    "T25n1509_078:0610b25": "喜，有何差別？」釋提桓因欲解眾人疑故，問",
    "T25n1509_078:0610b26": "佛言：「世尊！於初發心菩薩功德隨喜得幾",
    "T25n1509_078:0610b27": "許福德？」如經廣說。是福德無量無邊，以種",
    "T25n1509_078:0610b28": "無量無邊田中；人不能數知，故說譬喻令",
    "T25n1509_078:0610b29": "解，如經中廣說。隨喜之德雖無量無邊，於",
    "T25n1509_078:0610c01": "近佛道者，隨喜福德轉多。是時，帝釋歡喜故",
    "T25n1509_078:0610c02": "白佛言：「世尊！諸有聞是功德不隨喜者，",
    "T25n1509_078:0610c03": "則是魔民，從魔天來。」所以者何？在魔境界，",
    "T25n1509_078:0610c04": "積集惡心故不隨喜。此中說因緣：「隨喜心",
    "T25n1509_078:0610c05": "能破魔界。是故求佛道者，欲愛敬三尊不",
    "T25n1509_078:0610c06": "捨者，當以隨喜心迴向阿耨多羅三藐三",
    "T25n1509_078:0610c07": "菩提。」不一不二相者，不見諸法有一定相",
    "T25n1509_078:0610c08": "不屬因緣者，故言「不一」；不分別隨喜心、迴",
    "T25n1509_078:0610c09": "向心，是名「不二」，畢竟空故。佛可帝釋意已，",
    "T25n1509_078:0610c10": "更稱說隨喜功德：「是人常憶念十方諸佛功",
    "T25n1509_078:0610c11": "德隨喜故，疾得見佛。又以深心，於一切眾",
    "T25n1509_078:0610c12": "生欲令離苦得樂，是故往來生死，六情初",
    "T25n1509_078:0610c13": "不受惡塵。終不離生諸佛前，以不斷種",
    "T25n1509_078:0610c14": "見佛行故。」此中佛自說因緣：「是人於無央",
    "T25n1509_078:0610c15": "數阿僧祇初發心菩薩乃至無量一生補處",
    "T25n1509_078:0610c16": "菩薩皆隨喜故，得如上果報，疾成佛道，度",
    "T25n1509_078:0610c17": "無量阿僧祇眾生。」復次，憍尸迦！是菩薩因",
    "T25n1509_078:0610c18": "是福德如諸法實相迴向。於實相中心不",
    "T25n1509_078:0610c19": "可得，是故說「非心，亦不離心」；如上說「不",
    "T25n1509_078:0610c20": "一不二」義，以事異故更說。須菩提聞已，取",
    "T25n1509_078:0610c21": "是空無有心相難佛：「是心非心，空、無所有、",
    "T25n1509_078:0610c22": "如幻，云何能得阿耨多羅三藐三菩提？」佛反",
    "T25n1509_078:0610c23": "問須菩提：「汝見是空心定相如幻不？」須菩提",
    "T25n1509_078:0610c24": "作是念：「心若空如幻，云何可見？若可見，則",
    "T25n1509_078:0610c25": "非空。」是故答言：「不。」佛言：「心若空、無所有，汝",
    "T25n1509_078:0610c26": "見是中有是若有若無戲論不？」答言：「不也。」",
    "T25n1509_078:0610c27": "「離是空、無所有、如幻心，汝見更有法能得",
    "T25n1509_078:0610c28": "無上道不？」答言：「不見。」不見、不可得故，何有",
    "T25n1509_078:0610c29": "法若有、若無？一切諸法畢竟離故、畢竟空故，",
    "T25n1509_078:0611a01": "不墮有、不墮無；若法不墮有無中，是則畢",
    "T25n1509_078:0611a02": "竟無所有，不應得無上道。以是因緣故，般",
    "T25n1509_078:0611a03": "若波羅蜜畢竟離相，見有、無二俱過故。禪波",
    "T25n1509_078:0611a04": "羅蜜乃至阿耨多羅三藐三菩提，亦如是畢",
    "T25n1509_078:0611a05": "竟離相。若法畢竟離，則不可得見、不可得",
    "T25n1509_078:0611a06": "修、不可得斷、不可得證；行是法則更無",
    "T25n1509_078:0611a07": "所得，畢竟離故。「世尊！今般若波羅蜜畢竟離，",
    "T25n1509_078:0611a08": "阿耨多羅三藐三菩提畢竟離，云何以畢竟",
    "T25n1509_078:0611a09": "離得畢竟離？」若一法畢竟離，尚不應有所",
    "T25n1509_078:0611a10": "得，何況二離！譬如以指觸虛空，虛空無觸",
    "T25n1509_078:0611a11": "故，指不能觸，何況二皆無觸！亦如虛空、涅",
    "T25n1509_078:0611a12": "槃。般若波羅蜜畢竟離、阿耨多羅三藐三",
    "T25n1509_078:0611a13": "菩提畢竟離，云何用離得離？佛知須菩提",
    "T25n1509_078:0611a14": "隨諸法實相說故，可其言：「善哉！善哉！」即",
    "T25n1509_078:0611a15": "說因緣：「須菩提！若般若波羅蜜畢竟離、阿耨",
    "T25n1509_078:0611a16": "多羅三藐三菩提畢竟離，以是因緣故可",
    "T25n1509_078:0611a17": "得。」何以故？若一法定有相非空者，則是常",
    "T25n1509_078:0611a18": "法、不生相，從未來至現在，從現在至過",
    "T25n1509_078:0611a19": "去。若無實生相則無滅相，若無生滅則無",
    "T25n1509_078:0611a20": "四諦，若無四諦則無法寶，法寶無故亦無",
    "T25n1509_078:0611a21": "阿耨多羅三藐三菩提——法寶即是阿耨多羅",
    "T25n1509_078:0611a22": "三藐三菩提故，若無法寶則無佛寶，若無",
    "T25n1509_078:0611a23": "佛法則無僧寶，若無三寶則無一切諸",
    "T25n1509_078:0611a24": "法——有如是等過罪故。畢竟離相，則通達無",
    "T25n1509_078:0611a25": "礙。若說畢竟離，當知亦離空；若不離空，不",
    "T25n1509_078:0611a26": "名畢竟離。是故經說言：「般若波羅蜜畢竟離",
    "T25n1509_078:0611a27": "故，能得阿耨多羅三藐三菩提；雖不離般",
    "T25n1509_078:0611a28": "若波羅蜜得阿耨多羅三藐三菩提，亦不",
    "T25n1509_078:0611a29": "以二離而得二離。」畢竟空故不應難。須菩",
    "T25n1509_078:0611b01": "提知佛所說甚深相，是故白佛言：「若菩薩能",
    "T25n1509_078:0611b02": "如是行，則是行甚深義。」佛可其言：「是菩薩",
    "T25n1509_078:0611b03": "能為難事——能行如是甚深義，而不證二乘。」",
    "T25n1509_078:0611b04": "所以者何？是菩薩一心以利智深入空而不",
    "T25n1509_078:0611b05": "證涅槃，是則為難。須菩提言：「如我解佛所",
    "T25n1509_078:0611b06": "說義，是不為難。何以故？是人不得是甚深",
    "T25n1509_078:0611b07": "義一定相可作證，不得般若波羅蜜，不",
    "T25n1509_078:0611b08": "得證者，誰當以甚深義得證？若不證是",
    "T25n1509_078:0611b09": "甚深義，誰當得阿耨多羅三藐三菩提？是",
    "T25n1509_078:0611b10": "名菩薩無所得行。行是道，則照明一切法。」",
    "T25n1509_078:0611b11": "問曰：佛說言「難」，須菩提言「不難」。師弟子義",
    "T25n1509_078:0611b12": "應同，何以各相違背？答曰：佛以世諦故說，",
    "T25n1509_078:0611b13": "須菩提以第一義諦故說。佛說菩薩得是甚",
    "T25n1509_078:0611b14": "深義，須菩提說菩薩亦不得是甚深義。佛",
    "T25n1509_078:0611b15": "以須菩提為眾生故說：「有人聞難事則發",
    "T25n1509_078:0611b16": "心，故說難事；有人聞難事而廢退，故說無",
    "T25n1509_078:0611b17": "難。」是名菩薩無所得行；住是行中，於一切",
    "T25n1509_078:0611b18": "法通達無礙。須菩提言：「若菩薩聞如是說",
    "T25n1509_078:0611b19": "畢竟離，無法可證，無取證者，亦無般若及",
    "T25n1509_078:0611b20": "阿耨多羅三藐三菩提，是時不驚、不沒、通達",
    "T25n1509_078:0611b21": "無礙者，是名行般若波羅蜜。」行般若波羅",
    "T25n1509_078:0611b22": "蜜者，是名真行、深行。何以故？是菩薩不見",
    "T25n1509_078:0611b23": "般若波羅蜜，亦不見我行般若波羅蜜，不",
    "T25n1509_078:0611b24": "見阿耨多羅三藐三菩提，亦不見是法可",
    "T25n1509_078:0611b25": "得阿耨多羅三藐三菩提，都無所分別。是",
    "T25n1509_078:0611b26": "菩薩安住一切諸法實相中，故不作是分",
    "T25n1509_078:0611b27": "別言：「二乘離我遠，佛道離我近。」此中說虛",
    "T25n1509_078:0611b28": "空等譬喻，此諸譬喻，為明了畢竟空義故。",
    "T25n1509_078:0611b29": "般若波羅蜜雖空，若有所修，能成其事。乃",
    "T25n1509_078:0611c01": "至如木人，隨作何事，皆能成就。舍利弗問須",
    "T25n1509_078:0611c02": "菩提：「但般若無分別，諸波羅蜜亦無分別？」",
    "T25n1509_078:0611c03": "若但般若空無分別，餘波羅蜜應是有相，",
    "T25n1509_078:0611c04": "是則菩薩道有別異、不平等。又初品中說：",
    "T25n1509_078:0611c05": "「行檀波羅蜜時，無施者、受者、亦無財物。」今",
    "T25n1509_078:0611c06": "云何言別？若五事皆空，則無分別，無有六",
    "T25n1509_078:0611c07": "名，亦無可修行。須菩提言：「五波羅蜜亦空、",
    "T25n1509_078:0611c08": "無有分別。」初發心、未得無生法忍者有分",
    "T25n1509_078:0611c09": "別。譬如四河未會大海則有別名，既入大",
    "T25n1509_078:0611c10": "海則無差別；菩薩亦如是，世俗諦中有差",
    "T25n1509_078:0611c11": "別，第一義諦則無分別。舍利弗問：「色乃至阿",
    "T25n1509_078:0611c12": "耨多羅三藐三菩提，乃至無為性，亦無分別？",
    "T25n1509_078:0611c13": "若此法空無差別，云何有六道別異？云何有",
    "T25n1509_078:0611c14": "分別須陀洹乃至佛道？」須菩提答舍利弗：",
    "T25n1509_078:0611c15": "「諸法雖畢竟空、無分別，而是眾生狂顛倒心",
    "T25n1509_078:0611c16": "而起身口意業，隨業受身業報。」貪欲是本，",
    "T25n1509_078:0611c17": "但為欲所逼而生著心，諸法無有定相。業",
    "T25n1509_078:0611c18": "果報者，所謂六道。以是故知：空、無所分別",
    "T25n1509_078:0611c19": "是其實本；但以顛倒不實故，有六道差別。",
    "T25n1509_078:0611c20": "又須陀洹等賢聖，亦因畢竟空無分別法生，",
    "T25n1509_078:0611c21": "所謂斷三結法，名須陀洹果。三結使即是顛",
    "T25n1509_078:0611c22": "倒，覺顛倒除却名為斷，是故斷法即是空、無",
    "T25n1509_078:0611c23": "有分別。世諦故，假名人，得是法故名須陀",
    "T25n1509_078:0611c24": "洹果；是故當知須陀洹人及果畢竟空、無",
    "T25n1509_078:0611c25": "分別。乃至佛、佛道亦如是。此中說因緣：「非",
    "T25n1509_078:0611c26": "但現在無分別，過去如恒河沙諸佛一切分",
    "T25n1509_078:0611c27": "別斷故，入無餘涅槃，無有少許法定相可",
    "T25n1509_078:0611c28": "分別。一切法畢竟空，入是如、法性、實際門",
    "T25n1509_078:0611c29": "故。」是故言「因緣法甚深」，入是三昧門故。",
    "T25n1509_078:0612a01": "菩薩應如是行無分別般若波羅蜜，行無",
    "T25n1509_078:0612a02": "分別般若波羅蜜故得無分別法，所謂阿耨",
    "T25n1509_078:0612a03": "多羅三藐三菩提。",
    "T25n1509_078:0612a04": "大智度論釋稱揚品第六十五",
    "T25n1509_078:0612a05": "【經】舍利弗語須菩提：「菩薩摩訶薩行般若波",
    "T25n1509_078:0612a06": "羅蜜，為行真實法？為行無真實法？」須菩提",
    "T25n1509_078:0612a07": "報舍利弗：「菩薩摩訶薩行般若波羅蜜，為",
    "T25n1509_078:0612a08": "行無真實法。何以故？是般若波羅蜜無真實，",
    "T25n1509_078:0612a09": "乃至一切種智無真實故。菩薩摩訶薩行般",
    "T25n1509_078:0612a10": "若波羅蜜，無真實不可得，何況真實！乃至",
    "T25n1509_078:0612a11": "行一切種智，無真實法不可得，何況真實！」",
    "T25n1509_078:0612a12": "爾時，欲、色界諸天子作是念：「諸有善男子、善",
    "T25n1509_078:0612a13": "女人發阿耨多羅三藐三菩提意，如深般若",
    "T25n1509_078:0612a14": "波羅蜜所說義，行於等法，不作實際證，不墮",
    "T25n1509_078:0612a15": "聲聞、辟支佛地，應當為作禮！」須菩提語諸天",
    "T25n1509_078:0612a16": "子：「諸菩薩摩訶薩於等法不作證聲聞、辟支",
    "T25n1509_078:0612a17": "佛地，不為難。諸菩薩摩訶薩大誓莊嚴：『我",
    "T25n1509_078:0612a18": "當度無量無邊阿僧祇眾生。』知眾生畢竟不",
    "T25n1509_078:0612a19": "可得而度眾生，是乃為難！諸天子！諸菩薩",
    "T25n1509_078:0612a20": "摩訶薩發阿耨多羅三藐三菩提心，作是願：",
    "T25n1509_078:0612a21": "『我當度一切眾生。』眾生實不可得，是人欲度",
    "T25n1509_078:0612a22": "眾生，如欲度虛空。何以故？虛空離故，當知",
    "T25n1509_078:0612a23": "眾生亦離；虛空空故，當知眾生亦空；虛空無",
    "T25n1509_078:0612a24": "堅固，當知眾生亦無堅固；虛空虛誑，當知",
    "T25n1509_078:0612a25": "眾生亦虛誑。諸天子！以是因緣故，當知菩",
    "T25n1509_078:0612a26": "薩所作為難。為利益無所有眾生故而大莊",
    "T25n1509_078:0612a27": "嚴，是人為眾生結誓，為欲與虛空共鬪。是菩",
    "T25n1509_078:0612a28": "薩結誓已，亦不得眾生而為眾生結誓。何",
    "T25n1509_078:0612a29": "以故？眾生離故，當知大誓亦離；眾生虛誑故，",
    "T25n1509_078:0612b01": "當知大誓亦虛誑。若菩薩摩訶薩聞是法，心",
    "T25n1509_078:0612b02": "不驚、不沒，當知是菩薩摩訶薩行般若波羅",
    "T25n1509_078:0612b03": "蜜。何以故？色離，即是眾生離；受、想、行、識離，",
    "T25n1509_078:0612b04": "即是眾生離。色離，即是六波羅蜜離；受、想、行、",
    "T25n1509_078:0612b05": "識離，即是六波羅蜜離。乃至一切種智離，即",
    "T25n1509_078:0612b06": "是六波羅蜜離。若菩薩摩訶薩聞是一切諸",
    "T25n1509_078:0612b07": "法離相，心不驚、不沒、不怖、不畏，當知是菩薩",
    "T25n1509_078:0612b08": "摩訶薩行般若波羅蜜。」佛告須菩提：「何因緣",
    "T25n1509_078:0612b09": "故，菩薩摩訶薩於深般若波羅蜜中心不沒？」",
    "T25n1509_078:0612b10": "須菩提白佛言：「世尊！般若波羅蜜無所有故",
    "T25n1509_078:0612b11": "不沒，般若波羅蜜離故不沒，般若波羅蜜寂",
    "T25n1509_078:0612b12": "滅故不沒。世尊！以是因緣故，菩薩於深般",
    "T25n1509_078:0612b13": "若波羅蜜中心不沒。何以故？是菩薩不得沒",
    "T25n1509_078:0612b14": "者、不得沒事、不得沒處，是一切法皆不可得",
    "T25n1509_078:0612b15": "故。世尊！若菩薩摩訶薩聞是法，心不驚、不",
    "T25n1509_078:0612b16": "沒、不怖、不畏，當知是菩薩為行般若波羅蜜。",
    "T25n1509_078:0612b17": "何以故？沒者、沒事、沒處，是法皆不可得故。",
    "T25n1509_078:0612b18": "菩薩摩訶薩如是行般若波羅蜜，諸天及釋",
    "T25n1509_078:0612b19": "提桓因天、梵天王天及世界主天皆為作",
    "T25n1509_078:0612b20": "禮。」佛告須菩提：「不但釋提桓因諸天、梵王",
    "T25n1509_078:0612b21": "及諸天、世界主及諸天禮是菩薩行般若波",
    "T25n1509_078:0612b22": "羅蜜者，過是上，光音天、遍淨天、廣果天、淨居",
    "T25n1509_078:0612b23": "天皆為是菩薩摩訶薩作禮。須菩提！今現",
    "T25n1509_078:0612b24": "在十方無量諸佛，亦念是行般若波羅蜜菩",
    "T25n1509_078:0612b25": "薩摩訶薩。當知是菩薩為如佛。須菩提！若",
    "T25n1509_078:0612b26": "恒河沙等世界中眾生悉使為魔，是一一",
    "T25n1509_078:0612b27": "魔復化作魔，如恒河沙等魔，是一切魔不",
    "T25n1509_078:0612b28": "能留難菩薩行般若波羅蜜。」",
    "T25n1509_078:0612b29": "【論】釋曰：爾時，舍利弗聞上無分別相法，心",
    "T25n1509_078:0612c01": "大歡喜，問須菩提：「若菩薩行般若波羅蜜，",
    "T25n1509_078:0612c02": "為行真實法？為行無真實法？」真實法者，",
    "T25n1509_078:0612c03": "審定、不變異，即是可取、可著；若不真實，即",
    "T25n1509_078:0612c04": "是虛誑妄語。須菩提常樂行深空，心無障",
    "T25n1509_078:0612c05": "礙，故答：「行般若者，即是行無真實。何以故？",
    "T25n1509_078:0612c06": "般若波羅蜜空、無定相、無分別故。乃至一",
    "T25n1509_078:0612c07": "切種智亦如是。」菩薩行如是般若波羅蜜",
    "T25n1509_078:0612c08": "時，先來生死中，所習、所著虛誑有為法尚不",
    "T25n1509_078:0612c09": "可得，何況後來觀虛誑因緣生般若波羅",
    "T25n1509_078:0612c10": "蜜非所著法而可得！是故菩薩觀一切世間",
    "T25n1509_078:0612c11": "不真實，亦不著是般若波羅蜜。世諦故說",
    "T25n1509_078:0612c12": "真實；第一義中真實不可得，何況不真實！",
    "T25n1509_078:0612c13": "爾時，欲、色界諸天子歡喜言：「其有發菩薩",
    "T25n1509_078:0612c14": "心者，皆應禮敬！能為難事，能行第一深",
    "T25n1509_078:0612c15": "義而不作證故。」第一義即是平等法，但以",
    "T25n1509_078:0612c16": "異名說。須菩提語諸天子：「菩薩於平等法",
    "T25n1509_078:0612c17": "不作證，不為難；菩薩欲度無量眾生，眾生",
    "T25n1509_078:0612c18": "畢竟不可得，是則為難！何以故？欲度眾生",
    "T25n1509_078:0612c19": "者，為欲度虛空。虛空離故，眾生亦離；虛空",
    "T25n1509_078:0612c20": "虛誑不實故，眾生亦虛誑不實。」問曰：於平",
    "T25n1509_078:0612c21": "等法而不證，眾生畢竟空而度眾生，此二",
    "T25n1509_078:0612c22": "俱畢竟空，云何言一難、一不難？答曰：眾生，虛",
    "T25n1509_078:0612c23": "誑假名故，是所著處；平等法，無為故，非所著",
    "T25n1509_078:0612c24": "處。眾生從有為法假名而生，無為法是第一",
    "T25n1509_078:0612c25": "義。於顛倒著處而能不著為難；於無著處",
    "T25n1509_078:0612c26": "不著，是不為難。以是故如是說：「眾生空故，",
    "T25n1509_078:0612c27": "大莊嚴亦空；若大莊嚴空而能發心為難。」",
    "T25n1509_078:0612c28": "菩薩若聞是第一平等義，度眾生、大莊嚴皆",
    "T25n1509_078:0612c29": "畢竟空，而心不驚、不沒。譬如調馬，自見影",
    "T25n1509_078:0613a01": "不驚。何以故？自知影從身出故。菩薩亦如",
    "T25n1509_078:0613a02": "是，知畢竟空，因有為和合虛妄法生故。菩",
    "T25n1509_078:0613a03": "薩聞是事，不驚、不沒，是為行般若波羅蜜。",
    "T25n1509_078:0613a04": "色等法離故，眾生亦離。離名為空。若眾生",
    "T25n1509_078:0613a05": "空，法不空，應有怖畏；若法亦空，無生怖畏",
    "T25n1509_078:0613a06": "處。若菩薩聞是一切法離相，心不畏，是亦",
    "T25n1509_078:0613a07": "名菩薩行般若波羅蜜。上聞眾生空故不",
    "T25n1509_078:0613a08": "畏，今聞法空故不畏。若聞是二空不畏，",
    "T25n1509_078:0613a09": "是為真行般若。「佛問須菩提，何以故菩薩",
    "T25n1509_078:0613a10": "心不沒」者。問曰：佛是一切智人，何以問弟",
    "T25n1509_078:0613a11": "子心不驚、不沒？答曰：以眾會有疑，敬難故",
    "T25n1509_078:0613a12": "不敢問，是以佛問。復次，是第一平等義甚深",
    "T25n1509_078:0613a13": "難得，深處應當沒而不沒，故試問須菩",
    "T25n1509_078:0613a14": "提。復次，佛以須菩提為說法主，聽者法應",
    "T25n1509_078:0613a15": "問難。問曰：佛為一切智，何以不自為說",
    "T25n1509_078:0613a16": "主，而令須菩提說？答曰：眾中有人以佛智",
    "T25n1509_078:0613a17": "慧無量無邊，我等智力有量，若心有所疑，",
    "T25n1509_078:0613a18": "不敢發問。為是人故，命須菩提說。問曰：",
    "T25n1509_078:0613a19": "若爾者，何以不令大菩薩說？答曰：大菩薩智",
    "T25n1509_078:0613a20": "慧亦大，不可思議，威德重故，亦不敢問難。",
    "T25n1509_078:0613a21": "復次，有人言：阿羅漢、辟支佛、佛，三界繫無明",
    "T25n1509_078:0613a22": "永盡無餘故，能如實說法；諸菩薩雖廣集",
    "T25n1509_078:0613a23": "福德，漏未盡故，或不可信，是故不命。問",
    "T25n1509_078:0613a24": "曰：若爾者，舍利弗智慧第一，及餘大弟子，何",
    "T25n1509_078:0613a25": "以不命？答曰：是事先已答，所謂須菩提樂",
    "T25n1509_078:0613a26": "於空行，偏善說空；般若波羅蜜多說空故，",
    "T25n1509_078:0613a27": "令須菩提說。須菩提白佛：「一切法畢竟空、無",
    "T25n1509_078:0613a28": "所有，無所有故自相離，離相故常寂滅，常",
    "T25n1509_078:0613a29": "寂滅故無憶想分別，是故菩薩不應驚、不",
    "T25n1509_078:0613b01": "應沒——沒者、沒處、沒法，皆不可得。若菩薩聞",
    "T25n1509_078:0613b02": "是事不驚、不沒，是為行般若波羅蜜。」須菩",
    "T25n1509_078:0613b03": "提答已，白佛言：「能如是行，亦名為行般若",
    "T25n1509_078:0613b04": "波羅蜜。」世尊！菩薩能如是行，一切諸天、帝",
    "T25n1509_078:0613b05": "釋及世界主禮菩薩者，地神、虛空中神、四",
    "T25n1509_078:0613b06": "天王、忉利天，帝釋為主，皆共禮是菩薩。梵",
    "T25n1509_078:0613b07": "天王，初禪中梵世界眾生主；世界主者，欲界",
    "T25n1509_078:0613b08": "餘天主。眾生多信有此天，故須菩提說言",
    "T25n1509_078:0613b09": "作禮。何以故？是菩薩捨自樂，欲利益眾生；",
    "T25n1509_078:0613b10": "是三種天，但自求樂故。佛語須菩提：「非但",
    "T25n1509_078:0613b11": "是三種天作禮，光音天等清淨一心諸天皆",
    "T25n1509_078:0613b12": "亦作禮。」欲界諸天，著婬欲心多故，禮不足",
    "T25n1509_078:0613b13": "為貴；初禪天有覺觀散亂，亦不足為妙；",
    "T25n1509_078:0613b14": "上諸天心清淨，以菩薩有大功德故作禮，",
    "T25n1509_078:0613b15": "爾乃為難。「須菩提！菩薩若能如是行般若，",
    "T25n1509_078:0613b16": "為十方無量諸佛所念。」佛念因緣，如先說。",
    "T25n1509_078:0613b17": "今佛說，是菩薩諸佛念果報，所謂當知是菩",
    "T25n1509_078:0613b18": "薩為如佛，以其必至佛道不退故。所以者",
    "T25n1509_078:0613b19": "何？如恒河沙等魔，不能壞是菩薩，如經廣",
    "T25n1509_078:0613b20": "說。◎",
    "T25n1509_078:0613b21": "大智度論卷第七十八"
}