{
    "T31n1597_007:0354b09": "攝大乘論釋卷第七",
    "T31n1597_007:0354b11": "世親菩薩造",
    "T31n1597_007:0354b12": "三藏法師玄奘奉　詔譯",
    "T31n1597_007:0354b13": "5 彼入因果分彼入因果分第五",
    "T31n1597_007:0354b14": "論曰。如是已說入所知相，彼入因果云何可",
    "T31n1597_007:0354b15": "見？謂由施、戒、忍、精進、靜慮、般若六種波羅蜜",
    "T31n1597_007:0354b16": "多。云何由六波羅蜜多得入唯識？復云何",
    "T31n1597_007:0354b17": "六波羅蜜多成彼入果？謂此菩薩不著財",
    "T31n1597_007:0354b18": "位、不犯尸羅、於苦無動、於修無懈，於如",
    "T31n1597_007:0354b19": "是等散動因中不現行時心專一境，便能如",
    "T31n1597_007:0354b20": "理簡擇諸法，得入唯識。菩薩依六波羅蜜",
    "T31n1597_007:0354b21": "多入唯識已，證得六種清淨增上意樂所",
    "T31n1597_007:0354b22": "攝波羅蜜多。是故於此，設離六種波羅蜜",
    "T31n1597_007:0354b23": "多現起加行，由於聖教得勝解故，及由",
    "T31n1597_007:0354b24": "愛重隨喜欣樂諸作意故，恒常無間相應方",
    "T31n1597_007:0354b25": "便，修習六種波羅蜜多速得圓滿。",
    "T31n1597_007:0354b26": "釋曰：若於爾時得入唯識，即於是時證",
    "T31n1597_007:0354b27": "得清淨增上意樂波羅蜜多。現起加行者，謂",
    "T31n1597_007:0354b28": "波羅蜜多現行加行。由於聖教得勝解者，",
    "T31n1597_007:0354b29": "謂即於此波羅蜜多相應聖教，雖極甚深而",
    "T31n1597_007:0354c01": "能信解。愛重作意者，謂即於彼見勝功德",
    "T31n1597_007:0354c02": "深生愛味。欣樂作意者，謂如已到最勝彼",
    "T31n1597_007:0354c03": "岸諸佛所得清淨意樂，願我及彼一切有情",
    "T31n1597_007:0354c04": "亦當證得。",
    "T31n1597_007:0354c05": "論曰：此中有三頌：",
    "T31n1597_007:0354c06": "已圓滿白法，　　及得利疾忍，",
    "T31n1597_007:0354c07": "菩薩於自乘，　　甚深廣大教，",
    "T31n1597_007:0354c08": "等覺唯分別，　　得無分別智，",
    "T31n1597_007:0354c09": "希求勝解淨，　　故意樂清淨。",
    "T31n1597_007:0354c10": "前及此法流，　　皆得見諸佛，",
    "T31n1597_007:0354c11": "了知菩提近，　　以無難得故。",
    "T31n1597_007:0354c12": "由此三頌，總顯清淨增上意樂有七種相：",
    "T31n1597_007:0354c13": "謂資糧故、堪忍故、所緣故、作意故、自體故、",
    "T31n1597_007:0354c14": "瑞相故、勝利故。如其次第，諸句伽他應知",
    "T31n1597_007:0354c15": "顯示。",
    "T31n1597_007:0354c16": "釋曰：如是清淨增上意樂有何等相，而能",
    "T31n1597_007:0354c17": "攝彼波羅蜜多？為答此問，次說三頌顯",
    "T31n1597_007:0354c18": "示其相。已圓滿白法者，謂先於彼勝解行",
    "T31n1597_007:0354c19": "地善備資糧故，於此中白法圓滿。及得利",
    "T31n1597_007:0354c20": "疾忍者，忍有三品，謂軟、中、上，此中最上名",
    "T31n1597_007:0354c21": "利疾忍。由是所緣而得清淨，次當顯示。菩",
    "T31n1597_007:0354c22": "薩於自乘甚深廣大教者，謂於大乘名於",
    "T31n1597_007:0354c23": "自乘，此中宣說無量甚深廣大事故。法無我",
    "T31n1597_007:0354c24": "性名甚深事，虛空藏等諸三摩地名廣大事。",
    "T31n1597_007:0354c25": "由是作意而得清淨，次當顯示。等覺唯分",
    "T31n1597_007:0354c26": "別得無分別智者，謂若覺知一切諸法唯",
    "T31n1597_007:0354c27": "有分別，即能獲得無分別智。意樂自體，次",
    "T31n1597_007:0354c28": "當顯示。希求勝解淨故意樂清淨者，欲及勝",
    "T31n1597_007:0354c29": "解俱清淨故意樂清淨。應知此中欲名希求，",
    "T31n1597_007:0355a01": "信名勝解。意樂瑞相，次當顯示。前及此法",
    "T31n1597_007:0355a02": "流皆得見諸佛者，前謂意樂清淨位前，此",
    "T31n1597_007:0355a03": "謂意樂清淨位中，皆得見佛是其瑞相。言",
    "T31n1597_007:0355a04": "法流，謂定位中。意樂勝利，次當顯示。了知",
    "T31n1597_007:0355a05": "菩提近以無難得故者，謂此位中見菩提近",
    "T31n1597_007:0355a06": "得，彼能得勝方便故，得不為難。此三頌中",
    "T31n1597_007:0355a07": "顯示清淨增上意樂，有如是資糧、如是堪",
    "T31n1597_007:0355a08": "忍、如是所緣、如是作意、如是自體、如是瑞",
    "T31n1597_007:0355a09": "相、如是勝利。由此三頌，成立清淨增上意",
    "T31n1597_007:0355a10": "樂所有體相。",
    "T31n1597_007:0355a11": "論曰：何因緣故波羅蜜多唯有六數？成立對",
    "T31n1597_007:0355a12": "治所治障故、證諸佛法所依處故、隨順成",
    "T31n1597_007:0355a13": "熟諸有情故、為欲對治不發趣因故，立施",
    "T31n1597_007:0355a14": "戒波羅蜜多。不發趣因，謂著財位及著室",
    "T31n1597_007:0355a15": "家。為欲對治雖已發趣復退還因故，立忍",
    "T31n1597_007:0355a16": "進波羅蜜多。退還因者，謂處生死有情違犯",
    "T31n1597_007:0355a17": "所生眾苦，及於長時善品加行所生疲怠。為",
    "T31n1597_007:0355a18": "欲對治雖已發趣不復退還而失壞因故，",
    "T31n1597_007:0355a19": "立定慧波羅蜜多。失壞因者，謂諸散動及邪",
    "T31n1597_007:0355a20": "惡慧。如是成立對治所治障故，唯立六數。",
    "T31n1597_007:0355a21": "又前四波羅蜜多是不散動因，次一波羅蜜",
    "T31n1597_007:0355a22": "多不散動成就，此不散動為依止故，如實",
    "T31n1597_007:0355a23": "等覺諸法真義，便能證得一切佛法。如是",
    "T31n1597_007:0355a24": "證諸佛法所依處故，唯立六數。由施波羅",
    "T31n1597_007:0355a25": "蜜多故，於諸有情能正攝受。由戒波羅蜜",
    "T31n1597_007:0355a26": "多故，於諸有情能不毀害。由忍波羅蜜多",
    "T31n1597_007:0355a27": "故，雖遭毀害而能忍受。由精進波羅蜜多",
    "T31n1597_007:0355a28": "故，能助經營彼所應作。即由如是攝利因",
    "T31n1597_007:0355a29": "緣，令諸有情於成熟事有所堪任。從此已",
    "T31n1597_007:0355b01": "後，心未定者令其得定、心已定者令得解",
    "T31n1597_007:0355b02": "脫，於開悟時彼得成熟。如是隨順成熟一",
    "T31n1597_007:0355b03": "切有情，唯立六數，應如是知。",
    "T31n1597_007:0355b04": "釋曰：成立對治所治障中，失壞因謂邪惡慧",
    "T31n1597_007:0355b05": "者，顛倒執取名邪惡慧，如諸外道，由邪惡",
    "T31n1597_007:0355b06": "慧而失壞故。餘義可知。證諸佛法所依處",
    "T31n1597_007:0355b07": "者，謂證一切佛法因故。由此第二成立因",
    "T31n1597_007:0355b08": "緣，波羅蜜多其數唯六不增不減。此不散動",
    "T31n1597_007:0355b09": "為依止故如實等覺諸法真義者，依止靜",
    "T31n1597_007:0355b10": "慮波羅蜜多，能起般若波羅蜜多如實等覺",
    "T31n1597_007:0355b11": "諸法真義。餘義可知。第三成立數因緣中，隨",
    "T31n1597_007:0355b12": "順成熟諸有情者，謂為隨順成熟一切有",
    "T31n1597_007:0355b13": "情類故，唯立六數不增不減。其心未定令",
    "T31n1597_007:0355b14": "得定者，謂得靜慮波羅蜜多心。已得定令",
    "T31n1597_007:0355b15": "解脫者，謂得般若波羅蜜多。於開悟時彼",
    "T31n1597_007:0355b16": "得成熟者，謂教授時令彼成熟。",
    "T31n1597_007:0355b17": "論曰：此六種相云何可見？由六種最勝故。",
    "T31n1597_007:0355b18": "一由所依最勝，謂菩提心為所依故；二由",
    "T31n1597_007:0355b19": "事最勝，謂具足現行故；三由處最勝，謂一切",
    "T31n1597_007:0355b20": "有情利益安樂事為依處故；四由方便善巧",
    "T31n1597_007:0355b21": "最勝，謂無分別智所攝受故；五由迴向最勝，",
    "T31n1597_007:0355b22": "謂迴向無上正等菩提故；六由清淨最勝，",
    "T31n1597_007:0355b23": "謂煩惱所知二障無障所集起故。若施是波",
    "T31n1597_007:0355b24": "羅蜜多耶？設波羅蜜多是施耶？有施非波羅",
    "T31n1597_007:0355b25": "蜜多，應作四句。如於其施，如是於餘波羅",
    "T31n1597_007:0355b26": "蜜多亦作四句，如應當知。",
    "T31n1597_007:0355b27": "釋曰：以何等相，施等得名波羅蜜多？由諸",
    "T31n1597_007:0355b28": "世間及聲聞等亦有施等，是故決定應說",
    "T31n1597_007:0355b29": "其相。謂六最勝為施等相。所依最勝者，謂菩",
    "T31n1597_007:0355c01": "提心為所依止。事最勝者，謂無有一於內",
    "T31n1597_007:0355c02": "外事具足現行，唯有菩薩能具現行。處最",
    "T31n1597_007:0355c03": "勝者，謂以一切有情利益安樂為處。方便",
    "T31n1597_007:0355c04": "善巧最勝者，謂三輪清淨是此中所取方便",
    "T31n1597_007:0355c05": "善巧，由無施物施者受者三分別故。如是",
    "T31n1597_007:0355c06": "無分別智所攝，施等得名波羅蜜多。迴向最",
    "T31n1597_007:0355c07": "勝者，謂以施等迴求無上正等菩提。清淨",
    "T31n1597_007:0355c08": "最勝者，謂至佛果施等方淨，爾時解脫煩",
    "T31n1597_007:0355c09": "惱所知二種障礙所集起故。若施是波羅蜜",
    "T31n1597_007:0355c10": "多耶設波羅蜜多是施耶者，是問於答中，",
    "T31n1597_007:0355c11": "有施非波羅蜜多，謂離六種最勝而行布",
    "T31n1597_007:0355c12": "施。有波羅蜜多非施，謂六種最勝所攝戒",
    "T31n1597_007:0355c13": "等。有亦施亦波羅蜜多，謂六種最勝所攝布",
    "T31n1597_007:0355c14": "施。有非施非波羅蜜多，謂離六種最勝而行",
    "T31n1597_007:0355c15": "戒等。如是一切處，作四句應知。",
    "T31n1597_007:0355c16": "論曰：何因緣故如是六種波羅蜜多此次第",
    "T31n1597_007:0355c17": "說？謂前波羅蜜多隨順生後波羅蜜多故。",
    "T31n1597_007:0355c18": "釋曰：如是六種波羅蜜多，依生前後說此",
    "T31n1597_007:0355c19": "次第。",
    "T31n1597_007:0355c20": "論曰：復次此諸波羅蜜多訓釋名言，云何可",
    "T31n1597_007:0355c21": "見？於諸世間，聲聞獨覺施等善根最為殊",
    "T31n1597_007:0355c22": "勝，能到彼岸，是故通稱波羅蜜多。又能破",
    "T31n1597_007:0355c23": "裂慳悋貧窮，及能引得廣大財位福德資糧，",
    "T31n1597_007:0355c24": "故名為施。又能息滅惡戒惡趣，及能取得",
    "T31n1597_007:0355c25": "善趣等持，故名為戒。又能滅盡忿怒怨讎，",
    "T31n1597_007:0355c26": "及能善住自他安隱，故名為忍。又能遠離",
    "T31n1597_007:0355c27": "所有懈怠惡不善法，及能出生無量善法令",
    "T31n1597_007:0355c28": "其增長，故名精進。又能消除所有散動，及",
    "T31n1597_007:0355c29": "能引得內心安住，故名靜慮。又能除遣一",
    "T31n1597_007:0356a01": "切見趣諸邪惡慧，及能真實品別知法，故名",
    "T31n1597_007:0356a02": "為慧。",
    "T31n1597_007:0356a03": "釋曰：今當顯示訓釋名言。且釋總名。由此",
    "T31n1597_007:0356a04": "一切能到彼岸，是故說名波羅蜜多。超諸",
    "T31n1597_007:0356a05": "世間聲聞獨覺施等彼岸，是故通名波羅蜜",
    "T31n1597_007:0356a06": "多。次釋別名。以於因時破慳惠施，果時能",
    "T31n1597_007:0356a07": "裂一切貧窮，及於果時引大財位廣福資",
    "T31n1597_007:0356a08": "糧，故名為施。又於因時息諸惡戒，果時能",
    "T31n1597_007:0356a09": "滅一切惡趣，及於未來能取善趣，於現在",
    "T31n1597_007:0356a10": "世能得等持，故名為戒。如是一切波羅蜜",
    "T31n1597_007:0356a11": "多訓釋言詞如應當說。及能善住自他安",
    "T31n1597_007:0356a12": "隱者，謂於自身不為忿怒過失所惱，不",
    "T31n1597_007:0356a13": "生他苦，故得安隱。",
    "T31n1597_007:0356a14": "論曰：云何應知修習如是波羅蜜多？應知",
    "T31n1597_007:0356a15": "此修略有五種：一現起加行修、二勝解修、三",
    "T31n1597_007:0356a16": "作意修、四方便善巧修、五成所作事修。此中",
    "T31n1597_007:0356a17": "四修如前已說。成所作事修者，謂諸如來任",
    "T31n1597_007:0356a18": "運佛事無有休息，於其圓滿波羅蜜多復",
    "T31n1597_007:0356a19": "更修習六到彼岸。又作意修者，謂修六種意",
    "T31n1597_007:0356a20": "樂所攝愛重隨喜欣樂作意：一廣大意樂、二",
    "T31n1597_007:0356a21": "長時意樂、三歡喜意樂、四荷恩意樂、五大志",
    "T31n1597_007:0356a22": "意樂、六純善意樂。若諸菩薩乃至若干無數",
    "T31n1597_007:0356a23": "大劫現證無上正等菩提，經爾所時一一剎",
    "T31n1597_007:0356a24": "那，假使頓捨一切身命，及以殑伽河沙等世",
    "T31n1597_007:0356a25": "界盛滿七寶奉施如來，乃至安坐妙菩提",
    "T31n1597_007:0356a26": "座，如是菩薩布施意樂猶無厭足。經爾所",
    "T31n1597_007:0356a27": "時一一剎那，假使三千大千世界滿中熾火，",
    "T31n1597_007:0356a28": "於四威儀常乏一切資生眾具，戒、忍、精進、靜",
    "T31n1597_007:0356a29": "慮般若心恒現行，乃至安坐妙菩提座，如是",
    "T31n1597_007:0356b01": "菩薩所有戒、忍、精進、靜慮、般若意樂猶無厭",
    "T31n1597_007:0356b02": "足，是名菩薩廣大意樂。又諸菩薩即於此",
    "T31n1597_007:0356b03": "中無厭意樂，乃至安坐妙菩提座常無間",
    "T31n1597_007:0356b04": "息，是名菩薩長時意樂。又諸菩薩以其六種",
    "T31n1597_007:0356b05": "波羅蜜多饒益有情，由此所作深生歡喜，",
    "T31n1597_007:0356b06": "蒙益有情所不能及，是名菩薩歡喜意樂。",
    "T31n1597_007:0356b07": "又諸菩薩以其六種波羅蜜多饒益有情，",
    "T31n1597_007:0356b08": "見彼於己有大恩德，不見自身於彼有",
    "T31n1597_007:0356b09": "恩，是名菩薩荷恩意樂。又諸菩薩即以如",
    "T31n1597_007:0356b10": "是六到彼岸所集善根，深心迴施一切有情，",
    "T31n1597_007:0356b11": "令得可愛勝果異熟，是名菩薩大志意樂。",
    "T31n1597_007:0356b12": "又諸菩薩復以如是六到彼岸所集善根，共",
    "T31n1597_007:0356b13": "諸有情迴求無上正等菩提，是名菩薩純善",
    "T31n1597_007:0356b14": "意樂，如是菩薩修此六種意樂所攝愛重作",
    "T31n1597_007:0356b15": "意。又諸菩薩於餘菩薩六種意樂，修習相應",
    "T31n1597_007:0356b16": "無量善根，深心隨喜，如是菩薩修此六種意",
    "T31n1597_007:0356b17": "樂所攝隨喜意樂。又諸菩薩深心欣樂一切",
    "T31n1597_007:0356b18": "有情六種意樂所攝六種到彼岸修，亦願自",
    "T31n1597_007:0356b19": "身與此六種到彼岸修恒不相離，乃至安",
    "T31n1597_007:0356b20": "坐妙菩提座，如是菩薩修此六種意樂所攝",
    "T31n1597_007:0356b21": "欣樂作意。若有聞此菩薩六種意樂所攝作",
    "T31n1597_007:0356b22": "意修已，但當能起一念信心，尚當發生無",
    "T31n1597_007:0356b23": "量福聚，諸惡業障亦當消滅，何況菩薩。",
    "T31n1597_007:0356b24": "釋曰：五種修中，現起加行修者，謂於現起加",
    "T31n1597_007:0356b25": "行而修。成所作事修者，謂諸如來安住法",
    "T31n1597_007:0356b26": "身，有無功用所作佛事，常無休息。於其六",
    "T31n1597_007:0356b27": "種波羅蜜多雖無現行，然為攝益諸有情",
    "T31n1597_007:0356b28": "故，恒常現行成所作事。於爾所時一一剎",
    "T31n1597_007:0356b29": "那者，假使以三無數劫量為一剎那，如是",
    "T31n1597_007:0356c01": "剎那積集時量乃至菩提。經爾所時一一剎",
    "T31n1597_007:0356c02": "那假使頓捨一切身命等，其義易了，應隨",
    "T31n1597_007:0356c03": "本文。如此次第積集時量乃至菩提，經爾所",
    "T31n1597_007:0356c04": "時一一剎那，假令為起一戒等心，處在三",
    "T31n1597_007:0356c05": "千大千世界滿中熾火，恒乏一切資生眾具，",
    "T31n1597_007:0356c06": "此言顯示住處艱難資緣乏少，此中意樂無",
    "T31n1597_007:0356c07": "有厭足，當知即是廣大意樂。即此長時恒",
    "T31n1597_007:0356c08": "無間斷，當知即是長時意樂。長者久也。餘",
    "T31n1597_007:0356c09": "義易了。諸惡業障亦當消滅者，此中意說",
    "T31n1597_007:0356c10": "滅彼能與異熟功能，或對治彼往惡趣力。",
    "T31n1597_007:0356c11": "論曰：此諸波羅蜜多差別云何可見？應知一",
    "T31n1597_007:0356c12": "一各有三品。施三品者，一法施、二財施、三",
    "T31n1597_007:0356c13": "無畏施。戒三品者，一律儀戒、二攝善法戒、三",
    "T31n1597_007:0356c14": "饒益有情戒。忍三品者，一耐怨害忍、二安受",
    "T31n1597_007:0356c15": "苦忍、三諦察法忍。精進三品者，一被甲精進、",
    "T31n1597_007:0356c16": "二加行精進、三無怯弱無退轉無喜足精進。",
    "T31n1597_007:0356c17": "靜慮三品者，一安住靜慮、二引發靜慮、三成",
    "T31n1597_007:0356c18": "所作事靜慮。慧三品者，一無分別加行慧、二",
    "T31n1597_007:0356c19": "無分別慧、三無分別後得慧。",
    "T31n1597_007:0356c20": "釋曰：於此宣說波羅蜜多品差別中，顯示體",
    "T31n1597_007:0356c21": "性各三差別。此中何故說法施等三種差別？",
    "T31n1597_007:0356c22": "謂由法施故資他善根，由財施故資益他",
    "T31n1597_007:0356c23": "身，由無畏施故資益他心，以是因緣故說",
    "T31n1597_007:0356c24": "三施。三種戒中，律儀戒者是依持戒，為欲",
    "T31n1597_007:0356c25": "建立其餘二戒，是故安住。所以者何？住律",
    "T31n1597_007:0356c26": "儀者便能建立攝善法戒，由此修集一切",
    "T31n1597_007:0356c27": "佛法、證大菩提，復能建立益有情戒，由此",
    "T31n1597_007:0356c28": "故能成熟有情。三種忍中，耐怨害忍能忍",
    "T31n1597_007:0356c29": "受他所作怨害，勤修饒益有情事時，由此",
    "T31n1597_007:0357a01": "忍力遭生死苦而不退轉。安受苦忍能正",
    "T31n1597_007:0357a02": "忍受所遭眾苦，由此忍力於生死中雖受",
    "T31n1597_007:0357a03": "眾苦而不退轉。諦察法忍堪能審諦觀察",
    "T31n1597_007:0357a04": "諸法，由此忍力建立次前所說二忍。三精",
    "T31n1597_007:0357a05": "進中其體差別，即薄伽梵契經中說：有勢、有",
    "T31n1597_007:0357a06": "勤、有勇、堅猛、不捨善軛。彼經五句即是此",
    "T31n1597_007:0357a07": "中三精進體之所解釋。由被甲精進故，最",
    "T31n1597_007:0357a08": "初有勢。由加行精進故，於加行時能有精",
    "T31n1597_007:0357a09": "勤。由無怯弱無退轉無喜足精進故，如其",
    "T31n1597_007:0357a10": "次第於此後時有勇、堅猛，不捨善軛故。",
    "T31n1597_007:0357a11": "由此三釋彼五句。所以者何？或有最初為",
    "T31n1597_007:0357a12": "求無上正等菩提，雖有勢力而加行時不",
    "T31n1597_007:0357a13": "能策勵，故說有勤。雖復有勤，心或怯弱，為",
    "T31n1597_007:0357a14": "對治彼故說有勇。由有勇故心無退屈，",
    "T31n1597_007:0357a15": "應知怯弱即是退屈。心雖無怯，逢生死苦",
    "T31n1597_007:0357a16": "心或退轉，由此退失所求佛果，為對治彼",
    "T31n1597_007:0357a17": "立無退轉。無轉退者，即是堅猛，故無退轉",
    "T31n1597_007:0357a18": "顯示堅猛，由堅猛故逢苦不退。有雖逢",
    "T31n1597_007:0357a19": "苦能不退轉，而得少善便生喜足，由此不",
    "T31n1597_007:0357a20": "證無上菩提，是故次須說無喜足。是不得",
    "T31n1597_007:0357a21": "少生喜足義，此即顯示不捨善軛。由是義",
    "T31n1597_007:0357a22": "故說三精進。三靜慮中，安住靜慮者，由此",
    "T31n1597_007:0357a23": "能安現法樂住。引發靜慮者，由此引發六",
    "T31n1597_007:0357a24": "種神通。成所作事靜慮者，謂依此故成立所",
    "T31n1597_007:0357a25": "作利有情事，是故說名成所作事。由此義",
    "T31n1597_007:0357a26": "故靜慮有三。安立慧體有三種中，其義易",
    "T31n1597_007:0357a27": "了。",
    "T31n1597_007:0357a28": "論曰：如是相攝云何可見？由此能攝一切",
    "T31n1597_007:0357a29": "善法，是其相故、是隨順故、是等流故。",
    "T31n1597_007:0357b01": "釋曰：如是相攝云何可見者，此問如是波",
    "T31n1597_007:0357b02": "羅蜜多與諸善法互相攝義云何可見。由",
    "T31n1597_007:0357b03": "此能攝一切善法者，應知由此波羅蜜多",
    "T31n1597_007:0357b04": "能具足攝一切善法，彼亦能攝波羅蜜多。應",
    "T31n1597_007:0357b05": "知此中一切善法，即是一切菩提分法。是其",
    "T31n1597_007:0357b06": "相故者，是般若相。是隨順故者，應知即是信",
    "T31n1597_007:0357b07": "輕安等。是等流故者，謂六神通及十力等諸",
    "T31n1597_007:0357b08": "餘功德。",
    "T31n1597_007:0357b09": "論曰：如是所治攝諸雜染，云何可見？是此",
    "T31n1597_007:0357b10": "相故、是此因故、是此果故。",
    "T31n1597_007:0357b11": "釋曰：如到彼岸攝諸白法，前已顯示；此所",
    "T31n1597_007:0357b12": "對治亦攝一切諸雜染法，今當顯示。是此",
    "T31n1597_007:0357b13": "相故者，是貪等相。是此因故者，是慳等因，所",
    "T31n1597_007:0357b14": "謂不信及邪見等。是此果故者，謂慳犯戒忿",
    "T31n1597_007:0357b15": "等諸果。",
    "T31n1597_007:0357b16": "論曰：如是六種波羅蜜多所得勝利，云何可",
    "T31n1597_007:0357b17": "見？謂諸菩薩流轉生死，富貴攝故、大生攝",
    "T31n1597_007:0357b18": "故、大朋大屬之所攝故、廣大事業加行成就",
    "T31n1597_007:0357b19": "之所攝故、無諸惱害性薄塵垢之所攝故、善",
    "T31n1597_007:0357b20": "知一切工論明處之所攝故，勝生無罪乃至",
    "T31n1597_007:0357b21": "安坐妙菩提座，常能現作一切有情一切義",
    "T31n1597_007:0357b22": "利，是名勝利。",
    "T31n1597_007:0357b23": "釋曰：今當顯說波羅蜜多所得勝利。勝生無",
    "T31n1597_007:0357b24": "罪者，非如外道雖得勝生而名有罪，雜染",
    "T31n1597_007:0357b25": "污故。又彼勝生皆是無常。波羅蜜多果非無",
    "T31n1597_007:0357b26": "常，由說乃至安坐妙菩提座故。又彼勝生",
    "T31n1597_007:0357b27": "唯能自利不能利他，由不說彼常能現作",
    "T31n1597_007:0357b28": "有情義利。波羅蜜多所得勝果，常能現作一",
    "T31n1597_007:0357b29": "切有情一切義利。如是名為諸到彼岸得",
    "T31n1597_007:0357c01": "無罪等勝果義利。",
    "T31n1597_007:0357c02": "論曰：如是六種波羅蜜多互相決擇，云何可",
    "T31n1597_007:0357c03": "見？世尊於此一切六種波羅蜜多，或有處",
    "T31n1597_007:0357c04": "所以施聲說，或有處所以戒聲說，或有",
    "T31n1597_007:0357c05": "處所以忍聲說，或有處所以勤聲說，或",
    "T31n1597_007:0357c06": "有處所以定聲說，或有處所以慧聲說。",
    "T31n1597_007:0357c07": "如是所說有何意趣？謂於一切波羅蜜多修",
    "T31n1597_007:0357c08": "加行中，皆有一切波羅蜜多互相助成。如是",
    "T31n1597_007:0357c09": "意趣。",
    "T31n1597_007:0357c10": "釋曰：於三百頌般若波羅蜜多等經中，本為",
    "T31n1597_007:0357c11": "說一波羅蜜多，乃說一切波羅蜜多。於如",
    "T31n1597_007:0357c12": "是說有何意趣？於修一時一切相助，應知",
    "T31n1597_007:0357c13": "此中有是意趣。謂修施時防護身語，由此",
    "T31n1597_007:0357c14": "有戒波羅蜜多而相助成。乃至了知施之因",
    "T31n1597_007:0357c15": "果，由此有慧波羅蜜多而相助成。其餘相",
    "T31n1597_007:0357c16": "助，如應當知。",
    "T31n1597_007:0357c17": "論曰：此中有一嗢拕南曰：",
    "T31n1597_007:0357c18": "數相及次第，　　訓詞修差別，",
    "T31n1597_007:0357c19": "攝所治功德，　　互決擇應知。",
    "T31n1597_007:0357c20": "釋曰：次第頌前，其文易了。",
    "T31n1597_007:0357c21": "6 彼修差別分攝大乘論釋彼修差別分第六",
    "T31n1597_007:0357c22": "論曰：如是已說彼入因果。彼修差別云何可",
    "T31n1597_007:0357c23": "見？由菩薩十地。何等為十？一極喜地、二離",
    "T31n1597_007:0357c24": "垢地、三發光地、四焰慧地、五極難勝地、六現",
    "T31n1597_007:0357c25": "前地、七遠行地、八不動地、九善慧地、十法雲",
    "T31n1597_007:0357c26": "地，如是諸地安立為十。云何可見？為欲",
    "T31n1597_007:0357c27": "對治十種無明所治障故。所以者何？以於",
    "T31n1597_007:0357c28": "十相所知法界有十無明所治障住。云何十",
    "T31n1597_007:0357c29": "相所知法界？謂初地中由遍行義，第二地中",
    "T31n1597_007:0358a01": "由最勝義，第三地中由勝流義，第四地中",
    "T31n1597_007:0358a02": "由無攝受義，第五地中由相續無差別義，第",
    "T31n1597_007:0358a03": "六地中由無雜染清淨義，第七地中由種種",
    "T31n1597_007:0358a04": "法無差別義，第八地中由不增不減義、相自",
    "T31n1597_007:0358a05": "在依止義、土自在依止義，第九地中由智自",
    "T31n1597_007:0358a06": "在依止義，第十地中由業自在依止義、陀羅",
    "T31n1597_007:0358a07": "尼門三摩地門自在依止義。此中有三頌：",
    "T31n1597_007:0358a08": "遍行最勝義，　　及與勝流義，",
    "T31n1597_007:0358a09": "如是無攝義，　　相續無別義，",
    "T31n1597_007:0358a10": "無雜染淨義，　　種種無別義，",
    "T31n1597_007:0358a11": "不增不減義，　　四自在依義。",
    "T31n1597_007:0358a12": "法界中有十，　　不染污無明，",
    "T31n1597_007:0358a13": "治此所治障，　　故安立十地。",
    "T31n1597_007:0358a14": "復次應知如是無明於聲聞等非染污，於",
    "T31n1597_007:0358a15": "諸菩薩是染污。",
    "T31n1597_007:0358a16": "釋曰：依彼因果修位差別，故問答言。云何十",
    "T31n1597_007:0358a17": "相所知法界？謂初地中由遍行義，乃至第十",
    "T31n1597_007:0358a18": "地中由業自在依止義、陀羅尼門三摩地門",
    "T31n1597_007:0358a19": "自在依止義，由十種相法界可知，故名十",
    "T31n1597_007:0358a20": "相所知法界。謂地地中各有一相所知法界，",
    "T31n1597_007:0358a21": "由無明力不能了知，為欲對治如是無",
    "T31n1597_007:0358a22": "明故立十地。又所治障有其十種，故立十",
    "T31n1597_007:0358a23": "地。何等名為所治十障？一異生性；二於諸",
    "T31n1597_007:0358a24": "有情身等邪行；三遲鈍性，於聞思修而有",
    "T31n1597_007:0358a25": "忘失；四微細煩惱現行，俱生身見等攝，此最",
    "T31n1597_007:0358a26": "下品故、不作意緣故、遠隨現行故，應知是微",
    "T31n1597_007:0358a27": "細；五於下乘般涅槃；六麁相現行；七細相",
    "T31n1597_007:0358a28": "現行；八於無相作行；九於饒益有情事不",
    "T31n1597_007:0358a29": "作行；十於諸法中未得自在。遍行義者，謂",
    "T31n1597_007:0358b01": "此法界遍一切行，以無少法非無我故，若",
    "T31n1597_007:0358b02": "如是知得入初地。最勝義者，謂此法界一切",
    "T31n1597_007:0358b03": "法中最為殊勝，若如是知得入二地。勝流",
    "T31n1597_007:0358b04": "義者，謂大乘教，從此所流最為殊勝，若如",
    "T31n1597_007:0358b05": "是知得入三地。無攝受義者，謂於此中無",
    "T31n1597_007:0358b06": "計我所、無攝我所，如北洲人無有繫屬，",
    "T31n1597_007:0358b07": "於此法界若得證時，其中都無謂有我所，",
    "T31n1597_007:0358b08": "若如是知得入四地。相續無差別義者，謂",
    "T31n1597_007:0358b09": "於此中體無有異，非如眼等隨諸有情",
    "T31n1597_007:0358b10": "相續差別各各有異，若如是知得入五地。",
    "T31n1597_007:0358b11": "無雜染清淨義者，謂於此中本無雜染，性",
    "T31n1597_007:0358b12": "無染故，既無雜染即無清淨，若如是知得",
    "T31n1597_007:0358b13": "入六地。種種法無差別義者，謂於此中契",
    "T31n1597_007:0358b14": "經等法，雖有種種差別安立而無有異，若",
    "T31n1597_007:0358b15": "如是知得入七地。不增不減義者，謂於此",
    "T31n1597_007:0358b16": "中雜染減時而無有減，清淨增時而無有",
    "T31n1597_007:0358b17": "增。相自在依止義者，謂此法界是相自在之",
    "T31n1597_007:0358b18": "所依止，於諸相中而得自在名相自在，",
    "T31n1597_007:0358b19": "隨所欲相即現前故。土自在依止義者，謂此",
    "T31n1597_007:0358b20": "法界是土自在之所依止，於所現土而得",
    "T31n1597_007:0358b21": "自在名土自在，如欲令土成金等寶隨",
    "T31n1597_007:0358b22": "意成故。若如是知得入八地。智自在依止",
    "T31n1597_007:0358b23": "義者，謂此法界無礙辯智自在所依，若如是",
    "T31n1597_007:0358b24": "知得入九地。業自在等依止義者，謂此法界",
    "T31n1597_007:0358b25": "是身等業自在所依，及陀羅尼、三摩地門自",
    "T31n1597_007:0358b26": "在所依，若如是知得入十地。如是無明於",
    "T31n1597_007:0358b27": "聲聞等非染污者，由彼不欲入諸地故。",
    "T31n1597_007:0358b28": "於初地中已能通達一切諸地，何故次第復",
    "T31n1597_007:0358b29": "立諸地？釋此難者，雖初地中達一切地，然",
    "T31n1597_007:0358c01": "由此住而得安住，由此住力建立諸地。",
    "T31n1597_007:0358c02": "論曰：復次何故初地說名極喜？由此最初",
    "T31n1597_007:0358c03": "得能成辦自他義利勝功能故。何故二地說",
    "T31n1597_007:0358c04": "名離垢？由極遠離犯戒垢故。何故三地說",
    "T31n1597_007:0358c05": "名發光？由無退轉等持等至所依止故、大",
    "T31n1597_007:0358c06": "法光明所依止故。何故四地說名焰慧？由諸",
    "T31n1597_007:0358c07": "菩提分法焚滅一切障故。何故五地名極難",
    "T31n1597_007:0358c08": "勝？由真諦智與世間智更互相違，合此難",
    "T31n1597_007:0358c09": "合令相應故。何故六地說名現前？由緣起",
    "T31n1597_007:0358c10": "智為所依止，能令般若波羅蜜多現在前",
    "T31n1597_007:0358c11": "故。何故七地說名遠行？至功用行最後邊",
    "T31n1597_007:0358c12": "故。何故八地說名不動？由一切相有功用行",
    "T31n1597_007:0358c13": "不能動故。何故九地說名善慧？由得最勝",
    "T31n1597_007:0358c14": "無礙智故。何故十地說名法雲？由得總緣",
    "T31n1597_007:0358c15": "一切法智，含藏一切陀羅尼門、三摩地門，譬",
    "T31n1597_007:0358c16": "如大雲能覆如空廣大障故，又於法身能",
    "T31n1597_007:0358c17": "圓滿故。",
    "T31n1597_007:0358c18": "釋曰：何故初地名為極喜？由於此時初得",
    "T31n1597_007:0358c19": "能辦自他俱利勝堪能故。諸聲聞等真現觀",
    "T31n1597_007:0358c20": "時，唯得能辦自利堪能，不得他利，故彼不",
    "T31n1597_007:0358c21": "生如是歡喜同諸菩薩。何故二地名為離",
    "T31n1597_007:0358c22": "垢？由此地中性戒成就，非如初地思擇護",
    "T31n1597_007:0358c23": "戒。性戒成故，諸犯戒垢已極遠離。何故三地",
    "T31n1597_007:0358c24": "名為發光？由此地中與三摩地三摩鉢底",
    "T31n1597_007:0358c25": "常不相離，無退轉故，於大乘法能作光",
    "T31n1597_007:0358c26": "明。何故四地名為焰慧？由此地中安住最",
    "T31n1597_007:0358c27": "勝菩提分法，由住此故能燒一切根本煩惱",
    "T31n1597_007:0358c28": "及隨煩惱皆為灰燼。何故五地名極難勝？",
    "T31n1597_007:0358c29": "由此地中知真諦智是無分別，知諸世間",
    "T31n1597_007:0359a01": "工論等智是有分別，此二相違應修令合，能",
    "T31n1597_007:0359a02": "合難合令相應故名極難勝。何故六地名",
    "T31n1597_007:0359a03": "為現前？謂此地中住緣起智，由此智力無",
    "T31n1597_007:0359a04": "分別住，最勝般若波羅蜜多而得現前，悟",
    "T31n1597_007:0359a05": "一切法無染無淨，於第七地當成有行，第",
    "T31n1597_007:0359a06": "八地中當成無行。何故七地名為遠行？謂",
    "T31n1597_007:0359a07": "此地中於功用行得至究竟，雖一切相不",
    "T31n1597_007:0359a08": "能動搖，而於無相猶名有行。何故八地名",
    "T31n1597_007:0359a09": "為不動？由此地中所有諸相及一切行皆不",
    "T31n1597_007:0359a10": "能動，無分別智任運流行。何故九地名為",
    "T31n1597_007:0359a11": "善慧？由此地中無礙解智說名為慧，此慧",
    "T31n1597_007:0359a12": "妙善故名善慧。何故十地名為法雲？由此",
    "T31n1597_007:0359a13": "地中所有總緣一切法智譬如大雲，陀羅尼",
    "T31n1597_007:0359a14": "門、三摩地門猶如淨水，此智所藏如雲含",
    "T31n1597_007:0359a15": "水，又如大雲能覆虛空。如是總緣一切法",
    "T31n1597_007:0359a16": "智，普能覆滅諸廣大障。又於法身能圓滿",
    "T31n1597_007:0359a17": "者，如大雲起周遍虛空，如是此智於諸菩",
    "T31n1597_007:0359a18": "薩所依法身悉能周遍。此中圓滿，意說周",
    "T31n1597_007:0359a19": "遍。",
    "T31n1597_007:0359a20": "論曰：得此諸地云何可見？由四種相：一得",
    "T31n1597_007:0359a21": "勝解，謂得諸地深信解故。二得正行，謂",
    "T31n1597_007:0359a22": "得諸地相應十種正法行故。三得通達，謂",
    "T31n1597_007:0359a23": "於初地達法界時，遍能通達一切地故。四",
    "T31n1597_007:0359a24": "得成滿，謂修諸地到究竟故。",
    "T31n1597_007:0359a25": "釋曰：得成滿者，應知爾時修習諸地已至",
    "T31n1597_007:0359a26": "究竟。",
    "T31n1597_007:0359a27": "論曰：修此諸地云何可見？謂諸菩薩於地",
    "T31n1597_007:0359a28": "地中修奢摩他、毘鉢舍那，由五種相修。何",
    "T31n1597_007:0359a29": "等為五？謂集總修、無相修、無功用修、熾盛修、",
    "T31n1597_007:0359b01": "無喜足修。如是五修令諸菩薩成辦五果，",
    "T31n1597_007:0359b02": "謂念念中消融一切麁重依止，離種種想",
    "T31n1597_007:0359b03": "得法苑樂，能正了知周遍無量無分限相大",
    "T31n1597_007:0359b04": "法光明，順清淨分無所分別無相現行，為令",
    "T31n1597_007:0359b05": "法身圓滿成辦，能正攝受後後勝因。",
    "T31n1597_007:0359b06": "釋曰：如一一地有五相修，今當顯示。修奢",
    "T31n1597_007:0359b07": "摩他、毘鉢舍那皆由五相並得修習。諸念",
    "T31n1597_007:0359b08": "念中消融一切麁重依止者，謂煩惱障及所",
    "T31n1597_007:0359b09": "知障無始時來熏習種子，說名麁重。此二障",
    "T31n1597_007:0359b10": "聚，由緣總法止觀智力念念消融。此中意",
    "T31n1597_007:0359b11": "取障聚破壞故名消融，或令羸損故名",
    "T31n1597_007:0359b12": "消融。離種種想得法苑樂者，契經等法",
    "T31n1597_007:0359b13": "住種種性，遠離如是種種性想，即是證得",
    "T31n1597_007:0359b14": "法苑之樂，於中可居故名為苑。復有餘義，",
    "T31n1597_007:0359b15": "於隨所受尋伺法中，不起麁顯領納觀察，",
    "T31n1597_007:0359b16": "但由止觀憶念光明，而起微細領納觀察。能",
    "T31n1597_007:0359b17": "正了知周遍無量無分限相大法光明者，謂",
    "T31n1597_007:0359b18": "正了達十方無邊無分限相，如善習誦文字",
    "T31n1597_007:0359b19": "光明名法光明。順清淨分無所分別無相現",
    "T31n1597_007:0359b20": "行者，謂事成辦諸相應法，名順淨分無所分",
    "T31n1597_007:0359b21": "別無相現行。此中意取所得佛果，名事成",
    "T31n1597_007:0359b22": "辦。為令法身圓滿成辦能正攝受後後勝",
    "T31n1597_007:0359b23": "因者，謂第十地法身說名圓滿，第十一佛地",
    "T31n1597_007:0359b24": "法身說名成辦。一切因中生佛地者最為",
    "T31n1597_007:0359b25": "殊勝，是故說言能正攝受後後勝因。",
    "T31n1597_007:0359b26": "論曰：由增勝故說十地中別修十種波羅蜜",
    "T31n1597_007:0359b27": "多。於前六地所修六種波羅蜜多，如先已",
    "T31n1597_007:0359b28": "說，後四地中所修四者，一方便善巧波羅蜜",
    "T31n1597_007:0359b29": "多，謂以前六波羅蜜多所集善根，共諸有",
    "T31n1597_007:0359c01": "情迴求無上正等菩提故；二願波羅蜜多，",
    "T31n1597_007:0359c02": "謂發種種微妙大願，引攝當來波羅蜜多殊",
    "T31n1597_007:0359c03": "勝眾緣故；三力波羅蜜多，謂由思擇修習二",
    "T31n1597_007:0359c04": "力，令前六種波羅蜜多無間現行故；四智波",
    "T31n1597_007:0359c05": "羅蜜多，謂由前六波羅蜜多，成立妙智受用",
    "T31n1597_007:0359c06": "法樂，成熟有情故。又此四種波羅蜜多，應",
    "T31n1597_007:0359c07": "知般若波羅蜜多無分別智後得智攝。又於",
    "T31n1597_007:0359c08": "一切地中，非不修習一切波羅蜜多。如是",
    "T31n1597_007:0359c09": "法門，是波羅蜜多藏之所攝。",
    "T31n1597_007:0359c10": "釋曰：由增勝故說十地中別修十種波羅蜜",
    "T31n1597_007:0359c11": "多者，謂十地中作如是說，初地布施波羅",
    "T31n1597_007:0359c12": "蜜多最為增勝，其餘一切波羅蜜多非不",
    "T31n1597_007:0359c13": "修習，隨力隨分；乃至第十地智波羅蜜多最",
    "T31n1597_007:0359c14": "為增勝，其餘一切波羅蜜多非不修習，隨",
    "T31n1597_007:0359c15": "力隨分。是故說言，由增勝故說十地中別",
    "T31n1597_007:0359c16": "修十種波羅蜜多。若總相說，一切地中皆修",
    "T31n1597_007:0359c17": "一切波羅蜜多。於前六地所修六種波羅蜜",
    "T31n1597_007:0359c18": "多如先已說者，顯示次第別修十種波羅蜜",
    "T31n1597_007:0359c19": "多如次。前經先說布施波羅蜜多，最後說",
    "T31n1597_007:0359c20": "智波羅蜜多。今此論中如先所說少不具",
    "T31n1597_007:0359c21": "足，謂後四地所修四種波羅蜜多先所未",
    "T31n1597_007:0359c22": "說。若於是處唯說六種波羅蜜多，即於此",
    "T31n1597_007:0359c23": "處方便善巧等四波羅蜜多攝在其中。若於",
    "T31n1597_007:0359c24": "是處宣說十種波羅蜜多，此中唯說無分別",
    "T31n1597_007:0359c25": "智名為般若波羅蜜多。其餘方便善巧等",
    "T31n1597_007:0359c26": "四波羅蜜多，後得智攝，是故於後四種地中",
    "T31n1597_007:0359c27": "修餘四種波羅蜜多。方便善巧波羅蜜多者，",
    "T31n1597_007:0359c28": "謂後四中先說第一。共諸有情者，謂以此",
    "T31n1597_007:0359c29": "善共諸有情，如所共有。今當顯示，謂以此",
    "T31n1597_007:0360a01": "善願求無上正等菩提，作諸有情一切義",
    "T31n1597_007:0360a02": "利，要證菩提此意方遂。是故若有如是思",
    "T31n1597_007:0360a03": "惟，所有善根皆悉迴向無上菩提，作諸有情",
    "T31n1597_007:0360a04": "一切義利，如是名為共諸有情。方便善巧顯",
    "T31n1597_007:0360a05": "示般若及以大悲，謂以前六波羅蜜多所集",
    "T31n1597_007:0360a06": "善根共諸有情，此由大悲迴求無上正等",
    "T31n1597_007:0360a07": "菩提，不求帝釋等富樂果，由了知故不起",
    "T31n1597_007:0360a08": "煩惱，此即般若。又由具足方便善巧，不捨",
    "T31n1597_007:0360a09": "生死而無染污，是故說名方便善巧波羅蜜",
    "T31n1597_007:0360a10": "多。謂發種種微妙大願引攝當來波羅蜜多",
    "T31n1597_007:0360a11": "殊勝眾緣者，此顯示願波羅蜜多所作事業。",
    "T31n1597_007:0360a12": "此願即是波羅蜜多，是故名願波羅蜜多。言",
    "T31n1597_007:0360a13": "當來者，謂為當來此是所為，第七轉聲。為",
    "T31n1597_007:0360a14": "當來故發種種願。餘契經說有二種力，謂",
    "T31n1597_007:0360a15": "思擇力及修習力。若雖未有修習力者，由",
    "T31n1597_007:0360a16": "思擇力精進修習波羅蜜多故，說由此波",
    "T31n1597_007:0360a17": "羅蜜多無間現行，此顯示力波羅蜜多所作",
    "T31n1597_007:0360a18": "事業。謂由前六波羅蜜多成立妙智受用法",
    "T31n1597_007:0360a19": "樂成熟有情者，謂由般若波羅蜜多無分",
    "T31n1597_007:0360a20": "別智自性等故，成立如是後得妙智，復",
    "T31n1597_007:0360a21": "由此智成立前六波羅蜜多，由此自為與",
    "T31n1597_007:0360a22": "同法者受用法樂，及為成熟一切有情。如",
    "T31n1597_007:0360a23": "是法門是到彼岸藏所攝者，此中一切大乘",
    "T31n1597_007:0360a24": "教法，皆通說名到彼岸藏。如是所引十地法",
    "T31n1597_007:0360a25": "門是彼藏攝，非聲聞藏。由彼攝故，一切地",
    "T31n1597_007:0360a26": "中皆修一切波羅蜜多。如是諸地遍於一切",
    "T31n1597_007:0360a27": "諸佛國土，一切諸佛同所宣說，是故最勝。",
    "T31n1597_007:0360a28": "由此法門是最勝故，於最初時最勝處說，",
    "T31n1597_007:0360a29": "此處高廣殊妙堅牢，故名最勝。",
    "T31n1597_007:0360b01": "論曰：復次凡經幾時修行諸地可得圓滿？",
    "T31n1597_007:0360b02": "有五補特伽羅，經三無數大劫。謂勝解行補",
    "T31n1597_007:0360b03": "特伽羅，經初無數大劫修行圓滿。清淨增上",
    "T31n1597_007:0360b04": "意樂行補特伽羅，及有相行、無相行補特伽",
    "T31n1597_007:0360b05": "羅，於前六地及第七地，經第二無數大劫",
    "T31n1597_007:0360b06": "修行圓滿。即此無功用行補特伽羅，從此已",
    "T31n1597_007:0360b07": "上至第十地，經第三無數大劫修行圓滿。",
    "T31n1597_007:0360b08": "此中有頌：",
    "T31n1597_007:0360b09": "清淨增上力，　　堅固心昇進，",
    "T31n1597_007:0360b10": "名菩薩初修，　　無數三大劫。",
    "T31n1597_007:0360b11": "釋曰：有五補特伽羅經三無數大劫者，謂",
    "T31n1597_007:0360b12": "勝解行補特伽羅，於解行地中經初無數大",
    "T31n1597_007:0360b13": "劫修行圓滿。既圓滿已，通達真如故，成清",
    "T31n1597_007:0360b14": "淨增上意樂行補特伽羅。此清淨增上意樂",
    "T31n1597_007:0360b15": "行遍十地中，此在六地名有相行補特伽",
    "T31n1597_007:0360b16": "羅，在第七地名無相有功用行補特伽羅。",
    "T31n1597_007:0360b17": "此經第二無數大劫修行圓滿，入第八地",
    "T31n1597_007:0360b18": "名無功用行補特伽羅。此無功用行猶未成",
    "T31n1597_007:0360b19": "滿，若至第九第十地中，無功用行方得成",
    "T31n1597_007:0360b20": "滿，此經第三無數大劫修行圓滿。如是唯",
    "T31n1597_007:0360b21": "一補特伽羅，位差別故建立五種，譬如預流、",
    "T31n1597_007:0360b22": "一來、不還。如說經三無數大劫得佛菩提，",
    "T31n1597_007:0360b23": "無始生死數修施等、數值諸佛，齊於何時",
    "T31n1597_007:0360b24": "名最初修三無數劫？故以伽他顯釋此問。",
    "T31n1597_007:0360b25": "清淨增上力者，謂善根力及大願力，由善根",
    "T31n1597_007:0360b26": "力應知所治不能降伏，由大願力應知常",
    "T31n1597_007:0360b27": "值諸善知識。堅固心昇進者，謂發牢固心，",
    "T31n1597_007:0360b28": "起增進行。牢固心者，應知所發大菩提心，",
    "T31n1597_007:0360b29": "諸惡友力不能令捨。增進行者，應知現在",
    "T31n1597_007:0360c01": "及生生中，善法常增終無退減。餘義易了，",
    "T31n1597_007:0360c02": "無煩重釋。",
    "T31n1597_007:0360c03": "攝大乘論釋卷第七"
}