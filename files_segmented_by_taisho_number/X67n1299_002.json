{
    "X67n1299_002:0006c11": "禪林類聚卷第二",
    "X67n1299_002:0006c13": "佛祖　法身　佛像",
    "X67n1299_002:0006c14": "佛祖",
    "X67n1299_002:0006c15": "世尊纔生下。乃一手指天一手指地。周行七步目顧",
    "X67n1299_002:0006c16": "四方云。天上天下唯我獨尊。",
    "X67n1299_002:0006c17": "雲門云。我當時若見。一棒打殺與狗子喫。貴圖天",
    "X67n1299_002:0006c18": "下太平。　雪竇云。便與掀倒禪床。　法眼云。雲門",
    "X67n1299_002:0006c19": "氣勢甚大。要且無佛法道理。時有老宿代云。將謂",
    "X67n1299_002:0006c20": "無人證明。雪竇又別云。鉤在不疑之地。　琅瑘覺",
    "X67n1299_002:0006c21": "云。雲門可謂將此深心奉塵剎。是則名為報佛恩。",
    "X67n1299_002:0006c22": "　雲峯悅云。雲門雖有定亂之謀。且無出身之路。",
    "X67n1299_002:0006c23": "若也辯得。許你頂門具一隻眼。",
    "X67n1299_002:0006c24": "洞山聦頌云。四月八佛降生日。指天指地稱第一。",
    "X67n1299_002:0007a01": "九龍噴水沐金軀。摩訶般若波羅蜜。　泉大道云。",
    "X67n1299_002:0007a02": "指天指地語琅琅。送語傳言出畫堂。使者尚能多",
    "X67n1299_002:0007a03": "意氣。主人應是不尋常。　保寧勇云。混沌未分人",
    "X67n1299_002:0007a04": "未曉。乾坤纔剖事潛彰。天生伎倆能奇恠。末上輸",
    "X67n1299_002:0007a05": "他弄一場。　無盡居士云。七步周行手指天。衲僧",
    "X67n1299_002:0007a06": "棒下病難全。母胎出後成何事。爭似閻浮未降前。",
    "X67n1299_002:0007a07": "　徑山杲云。老漢纔生便著忙。周行七步似顛狂。",
    "X67n1299_002:0007a08": "賺他無限癡男女。開眼堂堂入鑊湯。　慈受深云。",
    "X67n1299_002:0007a09": "一火鑄成金彈子。團欒都不費鉗鎚。拈來萬仞峯",
    "X67n1299_002:0007a10": "頭放。打落天邊白鳳兒。",
    "X67n1299_002:0007a11": "世尊未離兜率已降王宮。未出母胎度人已畢。",
    "X67n1299_002:0007a12": "鼓山珪頌云。是非海裏橫身入。豺虎羣中自在行。",
    "X67n1299_002:0007a13": "莫把是非來辨我。平生穿鑿不相關。　徑山杲云。",
    "X67n1299_002:0007a14": "利刃有蜜不須舐。蠱毒之家水莫甞。不舐不甞俱",
    "X67n1299_002:0007a15": "不犯。端然衣錦自還鄉。",
    "X67n1299_002:0007a16": "世尊因廣額屠兒日殺千羊。一日至佛所颺下屠刀",
    "X67n1299_002:0007a17": "云。我是千佛一數。世尊云如是如是。",
    "X67n1299_002:0007a18": "東山覺云。今時叢林將謂廣額過去是一佛。權現",
    "X67n1299_002:0007a19": "屠兒日殺千羊。如此見廣額屠兒。且喜沒交涉。又",
    "X67n1299_002:0007a20": "云。廣額正是箇殺人不眨眼底漢。颺下屠刀立地",
    "X67n1299_002:0007a21": "成佛。且喜沒交涉。又道。廣額颺下屠刀云我是千",
    "X67n1299_002:0007a22": "佛一數。這一佛多少分明。且喜沒交涉。要識廣額",
    "X67n1299_002:0007a23": "麼。夾路桃花風雨後。馬蹄何處避殘紅。",
    "X67n1299_002:0007a24": "大梅當禪師因夾山與定山同行言話次。定云生死",
    "X67n1299_002:0007b01": "中無佛即無生死。夾云生死中有佛即不迷生死。二",
    "X67n1299_002:0007b02": "人是非不已特上山參見師。人事了夾便問。未審二",
    "X67n1299_002:0007b03": "人見處那箇較親。師云一親一踈。夾云那箇親。師云。",
    "X67n1299_002:0007b04": "且去。明日來。夾明日又問。師云。親者不問。問者不親。",
    "X67n1299_002:0007b05": "夾住後云。我當時在大梅處失却一隻眼。",
    "X67n1299_002:0007b06": "雪竇顯云。夾山畢竟不知換得一隻眼。大梅老漢",
    "X67n1299_002:0007b07": "當時聞舉。若以棒一時打出。豈止劃斷兩人葛藤。",
    "X67n1299_002:0007b08": "亦乃為天下宗匠。　瑞巖恭云。夾山定山互論是",
    "X67n1299_002:0007b09": "非。拖泥帶水即且置。作麼生是大梅辨是非親踈",
    "X67n1299_002:0007b10": "底眼。還委悉麼。金鎻無鬚兩頭動。妙揮寶劒正當",
    "X67n1299_002:0007b11": "風。",
    "X67n1299_002:0007b12": "應庵華頌云。苦瓠連根苦。甜瓜徹蔕甜。兩般滋味",
    "X67n1299_002:0007b13": "惡。中後入黃泉。",
    "X67n1299_002:0007b14": "投子大同禪師。僧問如何是十身調御。師下禪床立。",
    "X67n1299_002:0007b15": "又問凡聖相去多少。師亦下禪床立。",
    "X67n1299_002:0007b16": "雪竇顯云。此公案諸人無不委知。若恁麼舉。天下",
    "X67n1299_002:0007b17": "衲僧盡成念話杜家。雪竇莫有長處也無。試為大",
    "X67n1299_002:0007b18": "眾舉看。凡聖相去多少。投子下禪床立。如何是十",
    "X67n1299_002:0007b19": "身調御。投子下禪床立。且道與前來舉底是同是",
    "X67n1299_002:0007b20": "別。若道一般。許上座具一隻眼。若道別有奇特。也",
    "X67n1299_002:0007b21": "許上座具一隻眼。更開一線道。凡聖相去多少。請",
    "X67n1299_002:0007b22": "上座下一轉語。如何是十身調御。請上座答一轉",
    "X67n1299_002:0007b23": "語。非但參見投子。亦乃知雪竇長處。若總道下繩",
    "X67n1299_002:0007b24": "床立。惜取眉毛好。",
    "X67n1299_002:0007c01": "白雲端頌云。老婦低垂事舅姑。起來爭免面模糊。",
    "X67n1299_002:0007c02": "強將雲髻高高綰。遮得傍人眼也無。　投子青云。",
    "X67n1299_002:0007c03": "水出崑崙浪接連。天高地迥秀林巒。禪牀略下雲",
    "X67n1299_002:0007c04": "山斷。凡聖無蹤海嶽寒。　長靈卓云。愛向江邊弄",
    "X67n1299_002:0007c05": "釣絲。碧潭深處有嘉魚。鈎頭不是無香餌。箇底如",
    "X67n1299_002:0007c06": "何釣得渠。　佛慧泉云。投子下繩床。雲中逆電光。",
    "X67n1299_002:0007c07": "胡僧歸漢土。六月下嚴霜。　天寧璉云。投子下禪",
    "X67n1299_002:0007c08": "床。通身誰辨的。擬議即千差。覿面難相識。　徑山",
    "X67n1299_002:0007c09": "杲云。投子下繩床。今朝為舉揚。驢前馬後漢。切忌",
    "X67n1299_002:0007c10": "亂承當。",
    "X67n1299_002:0007c11": "投子一日指庵前一片石向雪峯云。三世諸佛總在",
    "X67n1299_002:0007c12": "裏許。峯云須知有不在裏許者。師云不快漆桶。",
    "X67n1299_002:0007c13": "保寧勇代雪峯以手指石云。不妨好一片石。",
    "X67n1299_002:0007c14": "佛鑑懃頌云。有客釣鰲頭。區區走五湖。不知泥裏",
    "X67n1299_002:0007c15": "蚌。滿腹是明珠。",
    "X67n1299_002:0007c16": "投子僧問一切聲是佛聲是不。師云是。云和尚莫[尸@豕]",
    "X67n1299_002:0007c17": "沸盌鳴聲。師便打。又問麤言及細語皆歸第一義是",
    "X67n1299_002:0007c18": "不。師云是。云喚和尚作一頭驢得麼。師便打。",
    "X67n1299_002:0007c19": "雪竇顯頌云。投子投子。機輪無阻。放一得二。同彼",
    "X67n1299_002:0007c20": "同此。可憐無限弄潮人。畢竟還落潮中死。忽然活。",
    "X67n1299_002:0007c21": "百川倒流鬧活活。",
    "X67n1299_002:0007c22": "趙州諗禪師。僧問如何是佛。師云殿裏底。云殿裏底",
    "X67n1299_002:0007c23": "是泥龕塑像。師云是。云如何是佛。師云殿裏底。",
    "X67n1299_002:0007c24": "保寧勇頌云。酸甜滋味本天然。帶菓連枝顆顆圓。",
    "X67n1299_002:0008a01": "南贍部州人未識。菴摩羅果信虗傳。",
    "X67n1299_002:0008a02": "德山鑒禪師上堂云。大眾。及盡去也。直得三世諸佛",
    "X67n1299_002:0008a03": "口掛壁上。猶有一人呵呵大笑。若識此人。參學事畢。",
    "X67n1299_002:0008a04": "(一本作圓明密)",
    "X67n1299_002:0008a05": "投子青云。然雖如是。德山大似藏盡楚天月猶存",
    "X67n1299_002:0008a06": "漢地星。復頌云。雙盲入暗路崎嶇。日落棲蘆暫得",
    "X67n1299_002:0008a07": "甦。爭似石人眠半夜。免教舜讓守林居。須知花綻",
    "X67n1299_002:0008a08": "非干木。無脚行時早觸途。昨朝風起長安道。元是",
    "X67n1299_002:0008a09": "崑崙進國圖。　天童覺云。收杷斷。襟喉風。磨雲拭",
    "X67n1299_002:0008a10": "水冷天秋。錦鱗莫謂無滋味。釣盡滄浪月一鉤。",
    "X67n1299_002:0008a11": "長沙岑禪師。僧問本來人還成佛不。師云大唐天子",
    "X67n1299_002:0008a12": "還割茅刈草也無。",
    "X67n1299_002:0008a13": "汾陽昭頌云。岑公拂袖播鴻機。問佛人多作佛稀。",
    "X67n1299_002:0008a14": "王主劄茅親下手。不能土上更加泥。　圓悟勤云。",
    "X67n1299_002:0008a15": "巨嶽何曾乏土。唐皇豈可刈茅。禮拜近前叉手。西",
    "X67n1299_002:0008a16": "天下萬迢迢。　投子青云。苔殿重重紫氣深。星分",
    "X67n1299_002:0008a17": "辰位正乾坤。金輪不御閻浮境。豈並諸候寶印尊。",
    "X67n1299_002:0008a18": "　雲巖因云。簾幕春風曉尚寒。歌樓聲咽夢驚殘。",
    "X67n1299_002:0008a19": "金輿不御人間世。休羨壺中日月寬。",
    "X67n1299_002:0008a20": "長沙僧問如何是諸佛師。師云汝從無量劫來承甚",
    "X67n1299_002:0008a21": "麼人恩力。云未有諸佛已前事作麼生。師云近日魯",
    "X67n1299_002:0008a22": "祖出世為人東語西話。",
    "X67n1299_002:0008a23": "保寧勇頌云。水墨丹青狀不成。混然竹木箇精靈。",
    "X67n1299_002:0008a24": "求恩乞福拋盃校。向道明明自不聽。　踈山常云。",
    "X67n1299_002:0008b01": "混沌未分便有渠。堂堂相貌絕名模。長沙謾道知",
    "X67n1299_002:0008b02": "恩力。試問還曾識也無。",
    "X67n1299_002:0008b03": "夾山會禪師。僧問撥塵見佛時如何。師云欲知此事",
    "X67n1299_002:0008b04": "直須揮劒。若不揮劒。漁父棲巢。後僧問石霜撥塵見",
    "X67n1299_002:0008b05": "佛時如何。霜云。渠無國土。甚處逢渠。僧回舉似師。師",
    "X67n1299_002:0008b06": "上堂云。門庭施設。不無老僧。入理深談。猶較石霜百",
    "X67n1299_002:0008b07": "步。",
    "X67n1299_002:0008b08": "丹霞淳頌云。當機一句玉珊珊。內外玲瓏溢目寒。",
    "X67n1299_002:0008b09": "無漏國中曾不住。月華影裏見應難。　天寧璉云。",
    "X67n1299_002:0008b10": "太阿在手。誰敢當鋒。青山萬朵。白雲重重。　枯木",
    "X67n1299_002:0008b11": "成云。不立纖毫尚是塵。那堪開口問他人。高揮寶",
    "X67n1299_002:0008b12": "劒無蹤跡。月裏嫦娥現半身。　天童覺云。拂牛劒",
    "X67n1299_002:0008b13": "氣洗兵威。定亂歸功更是誰。一旦氛埃清四海。垂",
    "X67n1299_002:0008b14": "衣皇化自無為。",
    "X67n1299_002:0008b15": "夾山僧問如何是佛。師云此位無賓主。云尋常與甚",
    "X67n1299_002:0008b16": "人對談。師云。文殊與吾擕水去。普賢猶未折花來。",
    "X67n1299_002:0008b17": "投子青頌云。親言言處幾人知。今古無儔類莫齊。",
    "X67n1299_002:0008b18": "玉馬雪行歸夜半。羚羊掛角日沈西。　踈山如云。",
    "X67n1299_002:0008b19": "大方獨立峭巍巍。八面玲瓏萬象圍。正坐當軒無",
    "X67n1299_002:0008b20": "位位。圓通無礙應羣機。　枯木成云。當頭不犯難",
    "X67n1299_002:0008b21": "開口。假借傍來落二三。卓爾混融無向背。西天佛",
    "X67n1299_002:0008b22": "是老瞿曇。",
    "X67n1299_002:0008b23": "洛浦安禪師。僧問。供養百千諸佛。不如供養一無心",
    "X67n1299_002:0008b24": "道人。未審百千諸佛有何過。無心道人有何德。師云。",
    "X67n1299_002:0008c01": "一片白雲橫谷口。幾多歸鳥自迷巢。",
    "X67n1299_002:0008c02": "丹霞淳頌云。拾得踈慵非覺曉。寒山懶墯不知歸。",
    "X67n1299_002:0008c03": "聲前一句圓音美。牧外三山片月輝。　枯木成云。",
    "X67n1299_002:0008c04": "是佛由來尚涉功。明心方與道相同。花開花落緣",
    "X67n1299_002:0008c05": "何事。盡屬無私造化中。　佛智裕云。百千諸佛眉",
    "X67n1299_002:0008c06": "彎曲。無證無修眼搭癡。踏著未消連底凍。一時認",
    "X67n1299_002:0008c07": "作碧琉璃。",
    "X67n1299_002:0008c08": "雪峯存禪師。僧問如何是佛。師云寐語作麼。",
    "X67n1299_002:0008c09": "雲峰悅云。古人與麼道。喚作應病與藥。放過即不",
    "X67n1299_002:0008c10": "可。若不放過。你這裏下得甚麼語。僧擬議。師以拂",
    "X67n1299_002:0008c11": "子驀口打。",
    "X67n1299_002:0008c12": "雪峯僧問如何是諸佛。師云莫觸諱。云如何是不觸",
    "X67n1299_002:0008c13": "諱。師云解無慚愧。僧問如何是諸佛出身處。師云仁",
    "X67n1299_002:0008c14": "者己分事作麼生。云是甚麼。師云。無。我且問你。僧無",
    "X67n1299_002:0008c15": "對。師云我識得你。又僧問。承和尚有言。三世諸佛向",
    "X67n1299_002:0008c16": "這裏出頭不得。未審諸佛有何過。所以出頭不得。師",
    "X67n1299_002:0008c17": "云這不識羞耻漢。",
    "X67n1299_002:0008c18": "雲門偃禪師。僧問如何是佛。師云乾屎橛。",
    "X67n1299_002:0008c19": "佛鑑懃頌云。稽首金容乾屎橛。應物現形如水月。",
    "X67n1299_002:0008c20": "香臭皆從佛口生。凡聖從來同一舌。　鼓山珪云。",
    "X67n1299_002:0008c21": "不用唐言譯。休將梵語傳。摩醯首羅眼。對面隔西",
    "X67n1299_002:0008c22": "天。　徑山杲云。雲門乾屎橛。全超法報化。無事出",
    "X67n1299_002:0008c23": "山遊。百錢杖頭掛。　惠因淨云。問處分明答處親。",
    "X67n1299_002:0008c24": "半同含笑半同嗔。若看陌上二三月。那箇枝頭不",
    "X67n1299_002:0009a01": "帶春。",
    "X67n1299_002:0009a02": "雲門僧問如何是諸佛出身處。師云東山水上行。",
    "X67n1299_002:0009a03": "覺報清頌云。諸佛出身處。東山水上行。石壓笋斜",
    "X67n1299_002:0009a04": "出。岸懸花倒生。",
    "X67n1299_002:0009a05": "雲門垂示云。古佛與露柱交參是第幾機。自代云。南",
    "X67n1299_002:0009a06": "山起雲。北山下雨。",
    "X67n1299_002:0009a07": "五祖演云。大小雲門大師元來小膽。四面道古佛",
    "X67n1299_002:0009a08": "與露柱交參是第四機。良久云。這箇說話面皮厚",
    "X67n1299_002:0009a09": "三寸。出語成不遜。好將臨濟棒。一日打三頓。甚麼",
    "X67n1299_002:0009a10": "人下得手。雖然罪過彌天。新赦咸放。　禾山方云。",
    "X67n1299_002:0009a11": "了得物我一如。能使飛雲會合。須是雲門始得。且",
    "X67n1299_002:0009a12": "道既是了得物我一如。這僧無對處又作麼生。良",
    "X67n1299_002:0009a13": "久云。嶮。",
    "X67n1299_002:0009a14": "雪竇顯頌云。南山雲。北山雨。四七二三面相覩。新",
    "X67n1299_002:0009a15": "羅國裏曾上堂。大唐國裏未打鼓。苦中樂。樂中苦。",
    "X67n1299_002:0009a16": "誰道黃金如糞土。　天童覺云。一道神光。初不覆",
    "X67n1299_002:0009a17": "藏。超見緣也是而無是。出情量也當而無當。巖花",
    "X67n1299_002:0009a18": "之粉兮蜂房成蜜。野草之滋兮麝臍作香。隨類三",
    "X67n1299_002:0009a19": "尺一丈六。明明觸處露堂堂。　本覺一云。南山雲。",
    "X67n1299_002:0009a20": "北山雨。新羅打鼓韶陽舞。石虎哮吼上九天。泥牛",
    "X67n1299_002:0009a21": "入海無尋處。",
    "X67n1299_002:0009a22": "踈山仁禪師。僧問如何是諸佛師。師云何不問踈山",
    "X67n1299_002:0009a23": "老漢。",
    "X67n1299_002:0009a24": "投子青頌云。養子方知在上慈。親言無味外人疑。",
    "X67n1299_002:0009b01": "欲窮滄浪深深處。聽取漁家輞莫迷。",
    "X67n1299_002:0009b02": "洞山初禪師。僧問如何是佛。師云麻三斤。",
    "X67n1299_002:0009b03": "玉泉璉云。天無四壁。地絕八荒。向甚麼處與洞山",
    "X67n1299_002:0009b04": "相見。咄。",
    "X67n1299_002:0009b05": "北塔祚頌云。麻皮三斤不用秤。秤頭那肯坐於蠅。",
    "X67n1299_002:0009b06": "一念纔生筋骨露。徒勞更覔定盤星。　雪竇顯云。",
    "X67n1299_002:0009b07": "金烏急。玉兔速。善應何曾有輕觸。展事投機見洞",
    "X67n1299_002:0009b08": "山。跛鼈盲龜入空谷。花簇簇。錦簇簇。南地竹兮北",
    "X67n1299_002:0009b09": "地木。因思長慶陸大夫。解道合哭不合哭。　法昌",
    "X67n1299_002:0009b10": "遇云。火麻皮子若何分。臘雪煎茶解醉君。更有路",
    "X67n1299_002:0009b11": "行人未到。野花含笑舊枝春。　投子青云。三年一",
    "X67n1299_002:0009b12": "閏大家知。也有瞞頇不記時。昨日鴈回沙塞冷。嚴",
    "X67n1299_002:0009b13": "風吹綻月中枝。　無盡居士云。三斤足秤洞山麻。",
    "X67n1299_002:0009b14": "撥動錙銖萬里差。啼得血流無用處。夜來依舊宿",
    "X67n1299_002:0009b15": "蘆花。",
    "X67n1299_002:0009b16": "風穴沼禪師。僧問如何是佛。師云杖林山下竹筋鞭。",
    "X67n1299_002:0009b17": "慈明圓頌云。杖林山下竹筋鞭。南北禪人萬萬千。",
    "X67n1299_002:0009b18": "莫恠相逢不下馬。東西各自有前程。　雲峯悅云。",
    "X67n1299_002:0009b19": "杖林山下竹筋鞭。頭尾拈來總一般。莫恠玄沙不",
    "X67n1299_002:0009b20": "出嶺。他家元是釣漁船。　海印信云。杖林山下竹",
    "X67n1299_002:0009b21": "筋鞭。枝節蕭踈古澗邊。要會宗師開正眼。滿輪午",
    "X67n1299_002:0009b22": "夜照秋天。　真淨文云。杖林山下竹筋鞭。水在深",
    "X67n1299_002:0009b23": "溪月在天。良馬不御何處去。阿難依舊世尊前。",
    "X67n1299_002:0009b24": "雲溪恭云。杖林山下竹筋邊。南北行人萬萬千。堪",
    "X67n1299_002:0009c01": "羨一堂無事客。臥雲深處不朝天。",
    "X67n1299_002:0009c02": "風穴僧問如何是佛。師云如何不是佛。云未曉玄言",
    "X67n1299_002:0009c03": "乞師再指。師云。家住海門東。扶桑最先照。",
    "X67n1299_002:0009c04": "保寧勇頌云。眉間一道白毫光。歷劫知將甚處藏。",
    "X67n1299_002:0009c05": "永夜寂寥天未曉。更須斫額望扶桑。",
    "X67n1299_002:0009c06": "法眼益禪師。僧惠超問如何是佛。師云汝是惠超。其",
    "X67n1299_002:0009c07": "僧於是悟入。",
    "X67n1299_002:0009c08": "汾陽昭頌云。問佛從頭理不虧。莫同巧妙騁鋒機。",
    "X67n1299_002:0009c09": "真金若不鑪中煅。爭得將金喚作泥。　雪竇顯云。",
    "X67n1299_002:0009c10": "江國春風吹不起。鷓鴣啼在深花裏。三級浪高魚",
    "X67n1299_002:0009c11": "化龍。癡人猶戽夜塘水。　天衣懷云。通官買賣不",
    "X67n1299_002:0009c12": "相饒。問佛言云是惠超。嗟見衲僧生異解。認他虹",
    "X67n1299_002:0009c13": "虹作僊橋。　佛惠泉云。纔到元正便是年。暖風無",
    "X67n1299_002:0009c14": "處不陶然。途中多少尋春客。悞聽黃鶯作杜鵑。",
    "X67n1299_002:0009c15": "直歇了云。問佛分明答惠超。羊斤八兩不相饒。叢",
    "X67n1299_002:0009c16": "林萬古為殃禍。惡語傷人恨不消。",
    "X67n1299_002:0009c17": "廣德禪師。僧問如何是佛。師云畫戟門開見墜僊。僧",
    "X67n1299_002:0009c18": "馳此語至州中悟空處。便問畫戟門開見墜僊意旨",
    "X67n1299_002:0009c19": "如何。空云。真饒親見釋迦來。智者咸云不是佛。師後",
    "X67n1299_002:0009c20": "聞此語。遙望城中禮拜云。悟空古佛。豈止羊二十口。",
    "X67n1299_002:0009c21": "琅瑘覺云。廣德腦後添丁。悟空眼中拔楔。雖然善",
    "X67n1299_002:0009c22": "順機宜。敢保他家未徹。",
    "X67n1299_002:0009c23": "水庵一頌云。畫戟門開見墜僊。廓然身在洞中天。",
    "X67n1299_002:0009c24": "從茲不復論冬夏。石爛松枯知幾年。",
    "X67n1299_002:0010a01": "首山念禪師。僧問如何是佛。師云新婦騎驢阿家牽。",
    "X67n1299_002:0010a02": "五祖演云。大眾莫問新婦阿家。免煩路上波吒。遇",
    "X67n1299_002:0010a03": "飯即飯。遇茶即茶。同門出入。宿世冤家。",
    "X67n1299_002:0010a04": "海印信頌云。新婦騎驢阿家牽。王老空中駕鐵船。",
    "X67n1299_002:0010a05": "井底掛帆風勢惡。須彌頂上浪滔天。　南華昺云。",
    "X67n1299_002:0010a06": "新婦騎驢阿家牽。萬里滄溟駕鐵船。參差島嶼分",
    "X67n1299_002:0010a07": "諸國。彷彿星河共一天。　文殊道云。新婦騎驢阿",
    "X67n1299_002:0010a08": "家牽。碧玉羅紋頂上旋。播土揚塵尋不見。元來只",
    "X67n1299_002:0010a09": "在舊山前。　天童覺云。新婦騎驢阿家牽。體段風",
    "X67n1299_002:0010a10": "流得自然。堪笑効顰鄰舍女。向人添醜不成妍。",
    "X67n1299_002:0010a11": "徑山杲云。新婦騎驢阿家牽。步步相隨不著鞭。歸",
    "X67n1299_002:0010a12": "到畫堂人不識。從今懶更出人前。",
    "X67n1299_002:0010a13": "長慶稜禪師有時云。寧說阿羅漢有三毒。不說如來",
    "X67n1299_002:0010a14": "有二種語。不道如來無語。只是無二種語。保福云。作",
    "X67n1299_002:0010a15": "麼生是如來語。師云聾人爭得聞。福云情知汝向第",
    "X67n1299_002:0010a16": "二頭道。師云作麼生是如來語。福云喫茶去。",
    "X67n1299_002:0010a17": "雲居錫云。甚麼處是長慶向第二頭道處。",
    "X67n1299_002:0010a18": "雪竇顯頌云。頭号第一第二。臥龍不鑑止水。無處",
    "X67n1299_002:0010a19": "有月。波澄有處。無風浪起稜禪客。稜禪客。三月禹",
    "X67n1299_002:0010a20": "門遭點額。　白雲端云。不說如來有二語。三三為",
    "X67n1299_002:0010a21": "九須重數。何謂聾人爭得聞。狐喪未免還歸主。",
    "X67n1299_002:0010a22": "佛鑑懃云。無是無非歸掌握。有聞有見隔關山。始",
    "X67n1299_002:0010a23": "知一種如來語。不在世人情斛間。　南華昺云。第",
    "X67n1299_002:0010a24": "一頭。第二頭。清風明月兩悠悠。將軍戰馬今何在。",
    "X67n1299_002:0010b01": "野草閑花滿地愁。",
    "X67n1299_002:0010b02": "天彭禪師。僧問如何是佛。師云。親切不離家。寂寞不",
    "X67n1299_002:0010b03": "當戶。",
    "X67n1299_002:0010b04": "禾山方云。天彭與麼說話終成滲漏。且道三種滲",
    "X67n1299_002:0010b05": "漏中。墮在那種滲漏。要會麼。無身有事超岐路。無",
    "X67n1299_002:0010b06": "事無身落始終。",
    "X67n1299_002:0010b07": "投子青頌云。白雲時映舊山青。竹鎻薄煙露幾莖。",
    "X67n1299_002:0010b08": "虗室夜寒秋月逈。鴈回遙聽可三更。",
    "X67n1299_002:0010b09": "九峯處禪師。僧問。承聞和尚有言。諸聖間出祇是傳",
    "X67n1299_002:0010b10": "語人。是不。師云是。云。世尊一手指天一手指地云天",
    "X67n1299_002:0010b11": "上天下唯我獨尊。和尚為甚麼却喚作傳語人。師云。",
    "X67n1299_002:0010b12": "祇為一手指天一手指地。所以喚作傳語人。",
    "X67n1299_002:0010b13": "丹霞淳頌云。妙相圓明不可親。奴兒婢子自慇懃。",
    "X67n1299_002:0010b14": "指天指地稱尊大。也是傳言送語人。",
    "X67n1299_002:0010b15": "同安察禪師。僧問如何是天人師。師云。頭上角不全。",
    "X67n1299_002:0010b16": "身上毛不出。",
    "X67n1299_002:0010b17": "丹霞淳頌云。祕殿重幃曉尚寒。丹墀苔潤未排班。",
    "X67n1299_002:0010b18": "寶香鳳燭煙雲合。寂寂簾垂不露顏。",
    "X67n1299_002:0010b19": "雲住禪師。僧問如何是諸佛師。師云文殊聳耳。",
    "X67n1299_002:0010b20": "丹霞淳頌云。無相光中未兆身。清虗渺邈豈為隣。",
    "X67n1299_002:0010b21": "一輪明月當軒照。玉殿蕭蕭不見人。",
    "X67n1299_002:0010b22": "趙橫山柔禪師。僧問如何是佛。師云平地望高坡。",
    "X67n1299_002:0010b23": "投子青頌云。江山歷盡幾施功。方得逢人話背同。",
    "X67n1299_002:0010b24": "春到洞庭南壁岸。鳥啼西嶺月生東。",
    "X67n1299_002:0010c01": "曹山霞禪師。僧問佛未出世時如何。師云曹山不如。",
    "X67n1299_002:0010c02": "云出世後如何。師云不如曹山。",
    "X67n1299_002:0010c03": "五祖演云。若以世諦觀之。曹山合喫二十棒。若以",
    "X67n1299_002:0010c04": "祖道觀之。白雲合喫二十棒。然雖如是。棒頭有眼。",
    "X67n1299_002:0010c05": "兩人中一人全肯一人全不肯。若人點檢得出。許",
    "X67n1299_002:0010c06": "你具半隻眼。　天童覺云。佛與曹山賓主互換。出",
    "X67n1299_002:0010c07": "世不出世各具一隻眼。未有長行而不住。長住而",
    "X67n1299_002:0010c08": "不行。還會麼。幽洞不拘關鎻意。縱橫那涉兩頭人。",
    "X67n1299_002:0010c09": "　松源岳云。輟己讓人。弄巧成拙。出世未出世。虗",
    "X67n1299_002:0010c10": "空裏釘橛。曹山有沒量罪過。冶父亦有沒量罪過。",
    "X67n1299_002:0010c11": "汝等諸人還檢點得出麼。一東二冬。叉手當胷。",
    "X67n1299_002:0010c12": "玉泉璉云。火燒荊棘三千界。鐵鑄浮屠百萬層。",
    "X67n1299_002:0010c13": "投子青頌云。月隱青山瑞氣高。梧藏丹鳳覰無寥。",
    "X67n1299_002:0010c14": "無端石馬潭中過。驚起泥龍翻海潮。",
    "X67n1299_002:0010c15": "五祖戒禪師。僧問如何是佛。師云踏著秤槌硬似鐵。",
    "X67n1299_002:0010c16": "雲峰悅頌云。踏著秤槌硬似鐵。幪幢禪和猶未瞥。",
    "X67n1299_002:0010c17": "三冬嶺上火雲生。六月長天降大雪。　白雲端云。",
    "X67n1299_002:0010c18": "踏著秤槌硬似鐵。此時有理不能說。新羅國裏火",
    "X67n1299_002:0010c19": "星飛。直向雲門指上熱。　天寧璉云。信步紅塵裏。",
    "X67n1299_002:0010c20": "無人問短長。歸來天欲暮。片月照滄浪。",
    "X67n1299_002:0010c21": "法華舉禪師。僧問如何是佛。師云蘆芽穿膝。",
    "X67n1299_002:0010c22": "海印信頌云。信手拈來如掣電。全機大用疾如風。",
    "X67n1299_002:0010c23": "放行一句通消息。後夜猿啼在亂峯。",
    "X67n1299_002:0010c24": "法華示眾云。釋迦不出世。達磨不西來。佛法徧天下。",
    "X67n1299_002:0011a01": "談玄口不開。",
    "X67n1299_002:0011a02": "徑山杲云。作賊人心虗。",
    "X67n1299_002:0011a03": "慈明圓禪師。僧問如何是佛。師云水出高源。",
    "X67n1299_002:0011a04": "師自頌云。水出高源也大奇。禪人不會眼麻彌。若",
    "X67n1299_002:0011a05": "也未明泥水句。燈籠露柱笑嘻嘻。　正覺逸云。慈",
    "X67n1299_002:0011a06": "明為水出高源。天下禪僧走似煙。只聽清聲來耳",
    "X67n1299_002:0011a07": "畔。不知流洛那峯前。　溈山秀云。衝斷雲根迸石",
    "X67n1299_002:0011a08": "來。冷冷千古下崔嵬。未明滴滴朝宗意。聽取春深",
    "X67n1299_002:0011a09": "動地雷。　地藏恩云。高源水出曉晴天。對答臨機",
    "X67n1299_002:0011a10": "豈偶然。衲子不知流落處。一尋寒木破溪煙。",
    "X67n1299_002:0011a11": "大愚芝禪師。僧問如何是佛。師云鋸解秤槌。",
    "X67n1299_002:0011a12": "白雲端頌云。鋸解秤槌無縫罅。風吹日炎朝復夜。",
    "X67n1299_002:0011a13": "雖然不許亂商量。一任稱提遶天下。　鼓山珪云。",
    "X67n1299_002:0011a14": "鋸解秤槌渾似鐵。大愚老子曾饒舌。水流澗下太",
    "X67n1299_002:0011a15": "忙生。雲在嶺頭閑不徹。　徑山杲云。問佛如何是。",
    "X67n1299_002:0011a16": "宗師即便酬。秤槌將鋸解。言外度迷流。",
    "X67n1299_002:0011a17": "楊岐會禪師。僧問如何是佛。師云三脚驢子弄蹄行。",
    "X67n1299_002:0011a18": "云莫只這便是。師云湖南長老。",
    "X67n1299_002:0011a19": "應庵華云。大小楊岐話作兩橛。且道薦福為人眼",
    "X67n1299_002:0011a20": "在甚麼處。　松源岳云。大小楊岐被這僧靠倒。",
    "X67n1299_002:0011a21": "　白雲端頌云。三脚驢子弄蹄行。奉報行人著眼睛。",
    "X67n1299_002:0011a22": "草裏見他須喪命。只緣踢踏最分明。　保寧勇云。",
    "X67n1299_002:0011a23": "前步高兮後步低。動頭搖尾三隻蹄。騎閙市。人",
    "X67n1299_002:0011a24": "東西。湖南更有須菩提。　佛鑑懃云。三脚驢子弄",
    "X67n1299_002:0011b01": "蹄行。騏驥追風趂不前。踏破化城無覔處。湖南長",
    "X67n1299_002:0011b02": "老重加鞭。　佛性泰云。三脚驢子弄蹄行。步步蓮",
    "X67n1299_002:0011b03": "花襯足生。堪笑草中尋覔者。不知芳樹囀春鶯。",
    "X67n1299_002:0011b04": "　鼓山珪云。三脚驢兒惑殺好。長放後園教喫草。等",
    "X67n1299_002:0011b05": "閑牽去向人前。踢倒湖南瞎長老。",
    "X67n1299_002:0011b06": "圓悟勤禪師。僧問如何是佛。師云口是禍門。",
    "X67n1299_002:0011b07": "鼓山珪頌云。的的當陽句。明明箭後路。著靴人喫",
    "X67n1299_002:0011b08": "肉。赤脚人趂兔。　徑山杲云。口是禍門。電激雷奔。",
    "X67n1299_002:0011b09": "娑竭出海。震動乾坤。",
    "X67n1299_002:0011b10": "老宿。僧問如何是佛。宿云不封不樹。",
    "X67n1299_002:0011b11": "法華舉云。大眾會麼。若不會。重下注脚去也。不封",
    "X67n1299_002:0011b12": "不樹以棘欒。",
    "X67n1299_002:0011b13": "智門祚禪師。僧問如何是佛。師云踏破草鞋赤脚走。",
    "X67n1299_002:0011b14": "云如何是佛向上事。師云拄杖頭上挑日月。",
    "X67n1299_002:0011b15": "雪竇顯云。千兵易得。一將難求。　南堂靜云。問又",
    "X67n1299_002:0011b16": "問得好。答亦答得奇。今日或有人問。踏破草鞋赤",
    "X67n1299_002:0011b17": "脚走意旨如何。只向道碧潭深處清秋月。拄杖頭",
    "X67n1299_002:0011b18": "上挑日月。又作麼生。紫羅帳裏撒真珠。然雖如是。",
    "X67n1299_002:0011b19": "此猶是讚歎之語。却如何是佛。一池菡萏蓮。兩株",
    "X67n1299_002:0011b20": "清瘦栢。如何是佛向上事。長向僧家庭。何勞問高",
    "X67n1299_002:0011b21": "格。又頌云。踏破草鞋赤脚走。胷中憤氣衝牛斗。須",
    "X67n1299_002:0011b22": "彌頂上擊金鐘。百戰場中獅子吼。",
    "X67n1299_002:0011b23": "五祖演禪師。僧問如何是佛。師云肥從口入。又云。露",
    "X67n1299_002:0011b24": "胷跣足。",
    "X67n1299_002:0011c01": "佛鑑懃頌云。老去眉鬚似雪霜。元來習氣尚難忘。",
    "X67n1299_002:0011c02": "少年無限傷心事。一度思量一斷腸。",
    "X67n1299_002:0011c03": "五祖示眾云。釋迦彌勒猶是他奴。且道他是阿誰。",
    "X67n1299_002:0011c04": "南堂靜頌云。老年經節﨟。樂事甚悠悠。不及兒童",
    "X67n1299_002:0011c05": "日。都來不解愁。",
    "X67n1299_002:0011c06": "薦福古禪師。僧問如何是佛。師云莫莫。又問如何是",
    "X67n1299_002:0011c07": "祖師西來意。師云莫莫。",
    "X67n1299_002:0011c08": "松源岳頌云。莫莫。拈出一條斷貫索。任從我佛及",
    "X67n1299_002:0011c09": "眾生遼天鼻孔穿却。",
    "X67n1299_002:0011c10": "雪竇。僧問如何是佛。師云四山圍繞。",
    "X67n1299_002:0011c11": "南花昺頌云。狂狗逐塊。瞎驢趂隊。只許我知。不許",
    "X67n1299_002:0011c12": "你會。",
    "X67n1299_002:0011c13": "佛巖禪師。僧問如何是佛向上事。師云螺髻子。云如",
    "X67n1299_002:0011c14": "何是佛向下事。師云蓮花座。",
    "X67n1299_002:0011c15": "正覺逸頌云。螺紋頂髻蓮花座。香象嚬呻獅子吼。",
    "X67n1299_002:0011c16": "流落人間三百年。塞斷天下衲僧口。",
    "X67n1299_002:0011c17": "楊岐會禪師。僧問撥塵見佛時如何。師云東方來者",
    "X67n1299_002:0011c18": "東方坐。",
    "X67n1299_002:0011c19": "白鹿顯禪師。僧問如何是無相佛。師云灘頭石獅子。",
    "X67n1299_002:0011c20": "云意旨如何。師云。有心江上住。不怕浪淘沙。",
    "X67n1299_002:0011c21": "三十六萬億一十一萬九千五百同名同號阿彌陀",
    "X67n1299_002:0011c22": "佛。",
    "X67n1299_002:0011c23": "或庵體頌云。竹溪煙絕雨纔通。無數深紅聞淺紅。",
    "X67n1299_002:0011c24": "山店落英春寂寂。青旗吹動柳花風。",
    "X67n1299_002:0012a01": "澄慧端禪師。僧問如何是佛。師云泥揑金裝。云如何",
    "X67n1299_002:0012a02": "是法。師云海口難宣。云如何是僧。師云剃頭洗鉢。云",
    "X67n1299_002:0012a03": "向上更有事也無。師云不妨惺惺。",
    "X67n1299_002:0012a04": "保福殊禪師。僧問如何是佛。師云巧畫不似。云如何",
    "X67n1299_002:0012a05": "是法。師云巧說不出。云如何是僧。師云鬅頭跣足。",
    "X67n1299_002:0012a06": "道吾能禪師。僧問如何是佛。師云毀著不嗔。云如何",
    "X67n1299_002:0012a07": "是法。師云讚著不喜。云如何是僧。師云剃除鬚髮。",
    "X67n1299_002:0012a08": "九峯虔禪師因洞山問。祖祖相傳合傳何事。師云。釋",
    "X67n1299_002:0012a09": "迦慳。迦葉富。山云如何是釋迦。慳師云無物與人。云",
    "X67n1299_002:0012a10": "如何是迦葉富。師云國內孟甞君。云畢竟傳底事作",
    "X67n1299_002:0012a11": "麼生。師云百歲老兒看夜燈。",
    "X67n1299_002:0012a12": "禾山方云。洞山雖則尋流討源。未免黏牙滯齒。虔",
    "X67n1299_002:0012a13": "禪師可謂據令而行。畢竟翻成露布。若此見得。水",
    "X67n1299_002:0012a14": "到渠成。其或未然。切莫向燈影中行。",
    "X67n1299_002:0012a15": "丹霞淳頌云。寂光影裏現全身。貴異天然逈出倫。",
    "X67n1299_002:0012a16": "家富兒奴偏得力。夜分燈光照西隣。",
    "X67n1299_002:0012a17": "大光誨禪師。僧問達磨是祖不。師云不是祖。云既不",
    "X67n1299_002:0012a18": "是祖又來作箇甚麼。師云為汝不薦。祖云薦後如何。",
    "X67n1299_002:0012a19": "師云方知不是祖。",
    "X67n1299_002:0012a20": "丹霞淳頌云。少林續焰事堪奇。﨟夜梅開雪後枝。",
    "X67n1299_002:0012a21": "黃蘗昔年曾有語。大唐國裏沒禪師。",
    "X67n1299_002:0012a22": "趙州諗禪師。僧問牛頭未見四祖時如何。師云飽柴",
    "X67n1299_002:0012a23": "飽水。云見後如何。師云飽柴飽水。",
    "X67n1299_002:0012a24": "汾陽昭頌云。古人抱志坐牛頭。信師就話示無休。",
    "X67n1299_002:0012b01": "飽柴飽水安心靜。真正無私是趙州。",
    "X67n1299_002:0012b02": "楊岐會禪師。僧問少林面壁意旨如何。師云西天人",
    "X67n1299_002:0012b03": "不會唐言。",
    "X67n1299_002:0012b04": "白雲端頌云。天高地逈非難見。水闊山重不易論。",
    "X67n1299_002:0012b05": "萬古八風吹不入。西天人不會唐言。",
    "X67n1299_002:0012b06": "永安靜禪師。僧問牛頭未見四祖時如何。師云。異境",
    "X67n1299_002:0012b07": "靈松。覩者皆羨。云見後如何。師云。葉落已枝摧。風來",
    "X67n1299_002:0012b08": "不得韻。",
    "X67n1299_002:0012b09": "丹霞淳頌云。寶杖親携掛翠纓。徘徊常遶玉階行。",
    "X67n1299_002:0012b10": "轉身就父無標的。拈却花冠不得名。",
    "X67n1299_002:0012b11": "五祖演禪師。僧問如何是臨濟下事。師云五逆聞雷。",
    "X67n1299_002:0012b12": "云如何是雲門下事。師云紅旗閃爍。云如何是溈仰",
    "X67n1299_002:0012b13": "下事。師云斷碑橫古路。云如何是曹洞下事。師云馳",
    "X67n1299_002:0012b14": "書不到家。僧作禮。師云何不問法眼下事。云留與和",
    "X67n1299_002:0012b15": "尚。師云巡人犯夜。",
    "X67n1299_002:0012b16": "鼓山珪頌五逆聞雷云。從來五逆怕聞雷。不似大",
    "X67n1299_002:0012b17": "蟲看水磨。孤峯頂上要同行。十字街頭還共坐。",
    "X67n1299_002:0012b18": "徑山杲云。五逆聞雷。曾參顏回。一粒豆子。爆出冷",
    "X67n1299_002:0012b19": "灰。",
    "X67n1299_002:0012b20": "護國元禪師。僧問如何是臨濟宗。師云殺人活人不",
    "X67n1299_002:0012b21": "眨眼。云如何是雲門宗。師云頂門三眼矅乾坤。云如",
    "X67n1299_002:0012b22": "何是溈仰宗。師云推不向前約不向後。云如何是法",
    "X67n1299_002:0012b23": "眼宗。師云箭鋒相敵不相饒。云如何是曹洞宗。師云。",
    "X67n1299_002:0012b24": "手執夜明符。幾箇知天曉。",
    "X67n1299_002:0012c01": "羅漢宗禪師。僧問祖師未來時如何。師云。海分千派",
    "X67n1299_002:0012c02": "浪。地拔萬重山。云來後如何。師云。片雲生晚谷。明月",
    "X67n1299_002:0012c03": "下堂堦。",
    "X67n1299_002:0012c04": "法身",
    "X67n1299_002:0012c05": "仰山寂禪師。僧問法身還解說法也無。師云。我說不",
    "X67n1299_002:0012c06": "得。別有一人說得。云說得底人在甚處。師乃推出枕",
    "X67n1299_002:0012c07": "子。溈山聞乃云。寂子用劒刃上事。",
    "X67n1299_002:0012c08": "應庵華云。若是劒刃上事。仰山何曾會用。忽有箇",
    "X67n1299_002:0012c09": "衲僧出來問章山。法身還解說法也無。只向他道",
    "X67n1299_002:0012c10": "我說不得。別有一人說得。又問說得底人在甚處。",
    "X67n1299_002:0012c11": "只對他道三生六十劫。　松源岳云。仰山尋常一",
    "X67n1299_002:0012c12": "條脊梁硬似鐵。破這僧連拶兩拶。便乃四稜榻地。",
    "X67n1299_002:0012c13": "溈山一期忍俊不禁。不知失却一隻眼。忽有僧問",
    "X67n1299_002:0012c14": "冶父。法身還解脫法也無。便與攔胸一踏踏倒。教",
    "X67n1299_002:0012c15": "伊起來作箇灑灑落落底漢。不見道犀因翫月紋",
    "X67n1299_002:0012c16": "生角。象被雷驚花入牙。",
    "X67n1299_002:0012c17": "乾峯禪師上堂云。法身有三種病二種光。須是一一",
    "X67n1299_002:0012c18": "透過始得。須知更有照用同時向上一竅。雲門出眾",
    "X67n1299_002:0012c19": "云。庵內人為甚不見庵外事。師呵呵大笑。門云猶是",
    "X67n1299_002:0012c20": "學人疑處。師云子是甚麼心行。門云也要和尚相委。",
    "X67n1299_002:0012c21": "師云直須與麼始解穩坐。門應諾諾。",
    "X67n1299_002:0012c22": "雪竇顯云。若明得褒貶句。未必善因而招惡果。",
    "X67n1299_002:0012c23": "溈山果云。乾峯平地生堆。韶石因風起浪。雖然合",
    "X67n1299_002:0012c24": "水和泥。千古叢林榜樣。既是合水和泥。為甚麼却",
    "X67n1299_002:0013a01": "是叢林榜樣。不入洪波裏。爭見弄潮人。　四祖登",
    "X67n1299_002:0013a02": "云。乾峯布漫天網打鳳羅龍。格外清規為尋知己。",
    "X67n1299_002:0013a03": "雲門酒逢知己飲。詩向會人唫。也是利動君子。要",
    "X67n1299_002:0013a04": "見二大老麼。好手手中誇好手。一條拄杖兩人舁。",
    "X67n1299_002:0013a05": "白雲端頌云。鋪主將鍮試寶人。謂言難似此金真。",
    "X67n1299_002:0013a06": "實人拂袖先行去。滿面慚惶不敢嗔。　佛性泰云。",
    "X67n1299_002:0013a07": "垂鈎四海釣獰龍。格外玄談知己從。相見披衫帶",
    "X67n1299_002:0013a08": "席帽。不妨把手上高峯。　楚安方云。三種病兮二",
    "X67n1299_002:0013a09": "種光。法身於此露堂堂。時人不會箇中意。猶把法",
    "X67n1299_002:0013a10": "身謾度量。　欽山方云。三種病兮二種光。衲僧於",
    "X67n1299_002:0013a11": "此共商量。商量得到無疑地。野草閑花滿地香。",
    "X67n1299_002:0013a12": "雲門偃禪師。僧問如何是透法身句。師云北斗裏藏",
    "X67n1299_002:0013a13": "身。",
    "X67n1299_002:0013a14": "徑山杲云。雲門老人恁麼道。只答得法身句。未答",
    "X67n1299_002:0013a15": "得透法身句。今日或有人問徑山。如何是透法身",
    "X67n1299_002:0013a16": "句。即向他道蟭螟眼裏放夜市。大蟲舌上打鞦韆。",
    "X67n1299_002:0013a17": "玉澗林頌云。北斗藏身為舉揚。法身從此露堂堂。",
    "X67n1299_002:0013a18": "雲門賺殺他家子。直至如今謾度量。　慈明圓云。",
    "X67n1299_002:0013a19": "南北東西萬萬千。乾坤上下廣無邊。相逢相見呵",
    "X67n1299_002:0013a20": "呵笑。屈指擡頭月半天。　雪竇顯云。老倒雲門泛",
    "X67n1299_002:0013a21": "鐵船。江南江北競頭看。可憐無限垂鈎者。隨例忙",
    "X67n1299_002:0013a22": "忙失釣竿。　五祖演云。何事文星與酒星。一時分",
    "X67n1299_002:0013a23": "付與先生。高吟大醉三千首。留與人間伴月明。",
    "X67n1299_002:0013a24": "　無盡居士云。透出毗盧頂上光。夜來星轉斗中藏。",
    "X67n1299_002:0013b01": "禪家不搯天師訣。也解交乾步踏岡。",
    "X67n1299_002:0013b02": "雲門。僧問如何是法身。師云六不收。",
    "X67n1299_002:0013b03": "雪竇顯頌云。一二三。四五六。碧眼胡僧數不足。少",
    "X67n1299_002:0013b04": "林謾道付神光。卷衣又說歸西竺。西竺茫茫無處",
    "X67n1299_002:0013b05": "尋。夜來却對乳峯宿。　白雲端云。六不收兮調最",
    "X67n1299_002:0013b06": "新。能欹何待繞梁塵。和風滿檻花千樹。不換乾坤",
    "X67n1299_002:0013b07": "別是春。　圓悟勤云。一不立。六不收。突然那更有",
    "X67n1299_002:0013b08": "蹤由。無限青山留不住。落花流水太悠悠。",
    "X67n1299_002:0013b09": "雲門。僧問如何是清淨法身。師云花藥欄。云便與麼",
    "X67n1299_002:0013b10": "去時如何。師云金毛獅子。",
    "X67n1299_002:0013b11": "雪竇顯著語云。太無端。　天童覺云。賊來須打。客",
    "X67n1299_002:0013b12": "來須待。雲門雪竇二俱作家。這裏莫有便與麼去",
    "X67n1299_002:0013b13": "者麼。切忌撞頭磕額。",
    "X67n1299_002:0013b14": "雪竇頌云。花藥欄。莫顢頇。星在秤兮不在盤。便與",
    "X67n1299_002:0013b15": "麼。太無端。金毛獅子大家看。　雲溪恭云。是處三",
    "X67n1299_002:0013b16": "春花藥欄。五湖禪客不須看。尋枝摘葉應難會。牙",
    "X67n1299_002:0013b17": "爪分明子細觀。　枯木成云。遊子奔馳不少安。但",
    "X67n1299_002:0013b18": "知門外逐欹歡。自家田地荒來久。只看人間花藥",
    "X67n1299_002:0013b19": "欄。　佛智裕云。清淨法身拖藥欄。眉毛刺倒須彌",
    "X67n1299_002:0013b20": "山。誰將玉笛傳凄怨。吹過蘆叢明月灣。",
    "X67n1299_002:0013b21": "雲門。僧問如何是法身向上事。師云。向上與汝道即",
    "X67n1299_002:0013b22": "不難。作麼生會法身。云請和尚鑑。師云。鑑即且致。作",
    "X67n1299_002:0013b23": "麼生會法身。云與麼與麼。師云。這箇是長連床上學",
    "X67n1299_002:0013b24": "得底。我且問汝。法身還解喫飯麼。僧無對。師云須知",
    "X67n1299_002:0013c01": "是學語之流。",
    "X67n1299_002:0013c02": "雪竇顯云。將成九仞之山。不進一簣之土。過在甚",
    "X67n1299_002:0013c03": "麼處。梁山庵主云。雲門直得入泥入水。　玄覺云。",
    "X67n1299_002:0013c04": "喚甚麼作飯。　圓悟勤云。雲門可謂駈耕夫之牛。",
    "X67n1299_002:0013c05": "奪飢人之食。權衡佛祖。龜鑑宗乘。所以後來尊宿",
    "X67n1299_002:0013c06": "各出眼目扶竪大教。雖然如是。只明得法身邊事。",
    "X67n1299_002:0013c07": "未明得法身向上事。且道如何是法身向上事。域",
    "X67n1299_002:0013c08": "中無向背。閫外有權衡。",
    "X67n1299_002:0013c09": "南堂靜頌云。韶陽機鋒。迅雷霹靂。僧問法身。喫飯",
    "X67n1299_002:0013c10": "不喫。學語之流。卒說不出。山河大地聊充饑。四海",
    "X67n1299_002:0013c11": "五湖輕一吸。",
    "X67n1299_002:0013c12": "雲門云。光不透脫有兩般病。一切處不明。面前有物",
    "X67n1299_002:0013c13": "是一。又透得一切法空。隱隱地似有箇物相似。亦是",
    "X67n1299_002:0013c14": "光不透脫。又法身亦有兩般病。得到法身為法執不",
    "X67n1299_002:0013c15": "忘。己見猶存。坐在法身邊是一。直饒透得法身去。放",
    "X67n1299_002:0013c16": "過即不可。子細點檢來。有甚麼氣息。亦是病。",
    "X67n1299_002:0013c17": "徑山杲云。不用作禪會。不用作道會。不用作向上",
    "X67n1299_002:0013c18": "商量。此是雲門老漢據實而論。我恁麼道有沒量",
    "X67n1299_002:0013c19": "罪過。汝若檢點得出。許你具擇法眼。若檢點不出。",
    "X67n1299_002:0013c20": "且向雲門葛藤裏參。",
    "X67n1299_002:0013c21": "天童覺頌云。森羅萬象許崢嶸。透脫無方礙眼睛。",
    "X67n1299_002:0013c22": "掃彼門庭誰有力。隱人胸次自成情。船橫野渡涵",
    "X67n1299_002:0013c23": "秋碧。棹入蘆花照雪明。串錦老漁懷就帀。飄飄一",
    "X67n1299_002:0013c24": "葉浪頭行。",
    "X67n1299_002:0014a01": "芭蕉清禪師。僧問如何是透法身句。師云。一不得問。",
    "X67n1299_002:0014a02": "二不得休。云學人不會。師云第三度來與你相見。",
    "X67n1299_002:0014a03": "松源岳以拂子擊禪床云。還見麼。握土成金猶可",
    "X67n1299_002:0014a04": "易。變金為土始知難。",
    "X67n1299_002:0014a05": "投子青頌云。休問維摩臥病城。靈山空自掩光陰。",
    "X67n1299_002:0014a06": "流沙欲渡全無難。莫聽鶯啼在那林。　西禪需云。",
    "X67n1299_002:0014a07": "一不問兮二不休。直須識取那鈎頭。再三回首來",
    "X67n1299_002:0014a08": "相見。急水波心輥綉毬。",
    "X67n1299_002:0014a09": "白馬靄禪師。僧問如何是清淨法身。師云井底蝦蟆",
    "X67n1299_002:0014a10": "吞却月。",
    "X67n1299_002:0014a11": "黃龍。僧問如何是井底蝦蟆吞却月。龍云不柰何。",
    "X67n1299_002:0014a12": "云恁麼即吞却去也。龍云一任吞。云吞後如何。龍",
    "X67n1299_002:0014a13": "云好蝦蟆。",
    "X67n1299_002:0014a14": "丹霞淳頌云。九重深密視聽難。玉殿瓊樓宿霧攢。",
    "X67n1299_002:0014a15": "爕理盡歸臣相事。輪王不戴寶華冠。",
    "X67n1299_002:0014a16": "風穴沼禪師。僧問如何是清淨法身。師云金沙灘頭",
    "X67n1299_002:0014a17": "馬郎婦。",
    "X67n1299_002:0014a18": "浮山遠頌云。相逢盡道歸山去。林下何曾見一人。",
    "X67n1299_002:0014a19": "回首面南看北斗。金雞早報五更春。　海印信云。",
    "X67n1299_002:0014a20": "截鐵之機安可測。頓開千眼莫能窺。禪人到此徒",
    "X67n1299_002:0014a21": "名貌。錯認查梨作乳梨。　正覺逸云。金沙灘裏馬",
    "X67n1299_002:0014a22": "郎婦。宗匠臨機發一言。自笑箭穿紅日影。孰云斫",
    "X67n1299_002:0014a23": "水不成痕。　無盡居士云。何年嫁事馬家郎。鳳枕",
    "X67n1299_002:0014a24": "同歡碧玉床。回首畫橋離別苦。落花流水淚千行。",
    "X67n1299_002:0014b01": "蟾首座問洞山。佛真法身猶若虗空。應物現形。如水",
    "X67n1299_002:0014b02": "中月。作麼生說箇應底道理。山云如驢覷井。座云。是",
    "X67n1299_002:0014b03": "則是。只道得八成。山云首座作麼生。座云如井覷驢。",
    "X67n1299_002:0014b04": "(或作曹山問僧)",
    "X67n1299_002:0014b05": "瑞巖鴻云。首座始道一半。洞山方得八成。要得全",
    "X67n1299_002:0014b06": "道麼。如井覷井。",
    "X67n1299_002:0014b07": "枯木成頌云。出路從前無十成。有言須是脫凡情。",
    "X67n1299_002:0014b08": "江邊玉女呵呵笑。嶺上石人側耳聽。　無為居士",
    "X67n1299_002:0014b09": "云。驢覷井。井覷驢。五臺何處不文殊。黃面老人任",
    "X67n1299_002:0014b10": "多口。未知道得八成無。　天童覺云。驢覷井。井覷",
    "X67n1299_002:0014b11": "驢。智容無外。淨涵有餘。肘後誰分印。家中不蓄書。",
    "X67n1299_002:0014b12": "機絲不掛梭頭事。文彩縱橫意自殊。",
    "X67n1299_002:0014b13": "大龍禪師。僧問。色身敗壞。如何是堅固法身。師云。山",
    "X67n1299_002:0014b14": "花開似錦。澗水湛如藍。",
    "X67n1299_002:0014b15": "禾山方云。這僧只有照壁月。更無吹葉風。若不是",
    "X67n1299_002:0014b16": "大龍全機。幾乎話作兩橛參。",
    "X67n1299_002:0014b17": "雪竇顯頌云。問曾不知。答還不會。月冷風高。古巖",
    "X67n1299_002:0014b18": "寒檜。堪笑路逢達道人。不將語默對。手執白玉鞭。",
    "X67n1299_002:0014b19": "驪珠盡擊碎。不擊碎。增瑕纇。國有憲章。三千條罪。",
    "X67n1299_002:0014b20": "　南堂靜云。色身敗壞世常情。一點靈光到處晶。",
    "X67n1299_002:0014b21": "澗水如藍花似錦。法身何處不分明。　地藏恩云。",
    "X67n1299_002:0014b22": "山花如錦水如藍。雲在高峯月在潭。兩箇泥牛闘",
    "X67n1299_002:0014b23": "入海。行人脫袴杖頭檐。　佛鑑懃云。山花似錦春",
    "X67n1299_002:0014b24": "長在。澗水如藍碧湛然。信步白雲深處去。須知別",
    "X67n1299_002:0014c01": "有洞中天。",
    "X67n1299_002:0014c02": "疎山示眾云。老僧咸通年已前會得法身邊事。咸通",
    "X67n1299_002:0014c03": "年已後會得法身向上事。雲門問。承聞和尚。咸通年",
    "X67n1299_002:0014c04": "已前會得法身邊事。咸通年已後會得法身向上事。",
    "X67n1299_002:0014c05": "是不。師云是。門云如何是法身邊事。師云枯樁。云如",
    "X67n1299_002:0014c06": "何是法身向上事。師云非枯樁。云還許學人說道理",
    "X67n1299_002:0014c07": "也無。師云許。云枯樁豈不是明法身邊事。師云是。云",
    "X67n1299_002:0014c08": "非枯樁豈不是明法身向上事。師云是。云法身還該",
    "X67n1299_002:0014c09": "一切也無。師云作麼生不該。門揩淨缾云還該這箇",
    "X67n1299_002:0014c10": "麼。師云闍梨莫向缾邊會。門便你禮。",
    "X67n1299_002:0014c11": "上方岳云。疎山總是戰爭收拾得。却因欹舞破除",
    "X67n1299_002:0014c12": "休。雲門舌上有龍泉。　徑山杲云。雲門禮拜。不是",
    "X67n1299_002:0014c13": "好心。",
    "X67n1299_002:0014c14": "古德頌云。青青掩映松蘿窟。脩竹超然物外物。若",
    "X67n1299_002:0014c15": "將脩竹比喬松。不及喬松老風骨。",
    "X67n1299_002:0014c16": "烏石靈觀禪師。僧問如何是毗盧師法身主。師云不",
    "X67n1299_002:0014c17": "道。云為甚麼不道。師云。我若道即縮却我舌。我若不",
    "X67n1299_002:0014c18": "道即啞却我口。其僧舉似洞山。山大展坐具禮拜云。",
    "X67n1299_002:0014c19": "古佛古佛。",
    "X67n1299_002:0014c20": "圓悟勤云。猛虎口裏橫身。毒蛇頭上揩痒。須是作",
    "X67n1299_002:0014c21": "家宗師方有此箇手段。若不是洞山。洎嶮放過也。",
    "X67n1299_002:0014c22": "還知落處麼。謂言侵早起。更有夜行人。",
    "X67n1299_002:0014c23": "南堂靜頌云。烏石老古錐。門風能峭絕。有問毗盧",
    "X67n1299_002:0014c24": "師。開口端的別。齒有齧鏃機。天無第二月。軟語若",
    "X67n1299_002:0015a01": "金剛。漚和是生鐵。",
    "X67n1299_002:0015a02": "廣德延禪師。僧問如何是透法身句。師云。無力登山",
    "X67n1299_002:0015a03": "水。茆戶絕知音。",
    "X67n1299_002:0015a04": "丹霞淳頌云。體妙探玄盡涉程。爭如野老異中行。",
    "X67n1299_002:0015a05": "功忘日用平懷穩。免事君王寵辱驚。",
    "X67n1299_002:0015a06": "天寧楷禪師上堂云。法身者理妙言玄。頓超終始之",
    "X67n1299_002:0015a07": "患。諸仁者。莫是幻身外別有法身麼莫。即幻身便是",
    "X67n1299_002:0015a08": "法身麼。若也恁麼會去。盡是依他作解。蒙昧兩岐。法",
    "X67n1299_002:0015a09": "眼未得通明。不見僧問夾山如何是法身。山云法身",
    "X67n1299_002:0015a10": "無相。如何是法眼。山云法眼無瑕。所以道吾云未有",
    "X67n1299_002:0015a11": "師在。忽有人問老僧。如何是法身。羊便乾處臥。如何",
    "X67n1299_002:0015a12": "是法眼。驢便濕處尿。更有人問作麼生是法身。買帽",
    "X67n1299_002:0015a13": "相頭。作麼生是法眼。坑坎堆阜。若點檢將來。夾山祇",
    "X67n1299_002:0015a14": "是學處不玄。如流俗閨閤裏物不能捨得。致使情關",
    "X67n1299_002:0015a15": "固閉。識鎻難開。老僧今日若不當陽顯示。後學何以",
    "X67n1299_002:0015a16": "知歸。勸汝諸人不用求真。唯須息見。諸見若盡。昏霧",
    "X67n1299_002:0015a17": "不生。自然智鑑洞明。更無他物。諸人還會麼。良久云。",
    "X67n1299_002:0015a18": "珠中有火君須信。休向天邊問太陽。",
    "X67n1299_002:0015a19": "丹霞淳頌云。道合平常絕異端。行人何必歷艱難。",
    "X67n1299_002:0015a20": "從今莫買孫臏卜。龜殻無靈不用鑽。",
    "X67n1299_002:0015a21": "佛像",
    "X67n1299_002:0015a22": "世尊往忉利天為母說法。優填王思佛。命匠人雕旃",
    "X67n1299_002:0015a23": "檀像。及至世尊下來。像亦出迎。",
    "X67n1299_002:0015a24": "五祖演云。諸人且道下來底是出迎底是。又教中",
    "X67n1299_002:0015b01": "道。如來者無所從來亦無所去。莫是法身無來去。",
    "X67n1299_002:0015b02": "化身有來去麼。若人於此見得。日消萬兩黃金。其",
    "X67n1299_002:0015b03": "或未然。草鞋錢教甚麼人還。",
    "X67n1299_002:0015b04": "無邊身菩薩將竹杖量世尊頂。丈六了又丈六。量到",
    "X67n1299_002:0015b05": "梵天。不見世尊頂相。乃擲下竹杖合掌說偈云。虗空",
    "X67n1299_002:0015b06": "無有邊。佛功德亦然。若有能量者。窮劫不可盡。",
    "X67n1299_002:0015b07": "五祖演云。大眾。無邊身菩薩說偈且止。諸人還解",
    "X67n1299_002:0015b08": "自量也無。若教老僧自量。直是無下手處。不見古",
    "X67n1299_002:0015b09": "人道。斗克佛座。功德難量。盞子燒香。紫雲靉靆。何",
    "X67n1299_002:0015b10": "故。如是別是一家春。",
    "X67n1299_002:0015b11": "南泉願禪師因陸亘大夫問。弟子家中有一片石。亦",
    "X67n1299_002:0015b12": "曾坐亦曾臥。如今欲鐫作佛也還得麼。師云得得。陸",
    "X67n1299_002:0015b13": "云莫不得麼。師云不得不得。",
    "X67n1299_002:0015b14": "雲巖云。坐即佛。不坐即非佛。　洞山云。不坐即佛。",
    "X67n1299_002:0015b15": "坐即非佛。　保福展云。南泉看樓打樓。雲巖洞山",
    "X67n1299_002:0015b16": "一起一倒。　五祖戒云。南泉只解移風不解易俗。",
    "X67n1299_002:0015b17": "雲巖洞山夢中說夢。　虎丘隆云。南泉雖似鏡之",
    "X67n1299_002:0015b18": "端形。胡來胡現漢來漢現。只是不通檢點。當時待",
    "X67n1299_002:0015b19": "他道。弟子家中有一片石。亦曾坐亦曾臥。欲鐫作",
    "X67n1299_002:0015b20": "佛得麼。只對道莫惜高名鐫石上。維摩傾盡此時",
    "X67n1299_002:0015b21": "心。　天童覺云。轉功就位。轉位就功。還他洞上父",
    "X67n1299_002:0015b22": "子。且道南泉意作麼生。直是針錐不得。",
    "X67n1299_002:0015b23": "真如喆禪師頌云。得與不得。天寬地窄。坐臥經行。",
    "X67n1299_002:0015b24": "無勞疑惑。　正覺逸云。問得也道得。不得還不得。",
    "X67n1299_002:0015c01": "侯白何曾白。侯黑未是黑。貴池王老師。天下賊中",
    "X67n1299_002:0015c02": "賊。賊大夫象簡曾拈得。　黃龍震云。南泉得得。何",
    "X67n1299_002:0015c03": "似不得。淑人君子。其儀不忒。　佛眼遠云。親從家",
    "X67n1299_002:0015c04": "中來。家中何所有。持此一片石。廣大堅且久。靈山",
    "X67n1299_002:0015c05": "曾獻佛。帝釋聊舉手。心中出何物。安樂并長壽。",
    "X67n1299_002:0015c06": "丹霞然禪師甞到洛京慧林寺。值天寒。遂於殿中取",
    "X67n1299_002:0015c07": "木佛燒火向。院主偶見。呵責云何得燒我木佛。師以",
    "X67n1299_002:0015c08": "杖撥灰云吾燒取舍利。主云木佛安有舍利。師云。既",
    "X67n1299_002:0015c09": "無舍利。更請兩尊。再取燒之。院主自後眉鬚墮落。",
    "X67n1299_002:0015c10": "投子青云。不會為客。勞煩主人。　應庵華云。諸方",
    "X67n1299_002:0015c11": "商量道。院主忽起疑心而致斯禍。又云。院主天寒",
    "X67n1299_002:0015c12": "不與丹霞火向。致令燒却木佛。遂乃眉鬚墮落。殊",
    "X67n1299_002:0015c13": "不知院主買鐵得金一場富貴。",
    "X67n1299_002:0015c14": "無盡居士頌云。雪擁巖扉凍不春。一尊木佛劈為",
    "X67n1299_002:0015c15": "薪。眼睛動處眉毛落。為謗如來正法輪。　投子青",
    "X67n1299_002:0015c16": "云。古巖苔閉冷侵扉。飛者驚危走者迷。夜深寒熱",
    "X67n1299_002:0015c17": "汀洲火。失曉漁家忙自疑。　佛燈珣云。老倒丹霞",
    "X67n1299_002:0015c18": "燒木佛。院主眉鬚剛突。出罪過從來做底當。誰道",
    "X67n1299_002:0015c19": "千虗不愽實。　楚安方云。覿面難藏向上機。宗風",
    "X67n1299_002:0015c20": "千古為人施。銀山鐵壁重重透。賴有丹霞院主知。",
    "X67n1299_002:0015c21": "長髭曠禪師初參石頭。頭問甚麼處來。師云大庾嶺",
    "X67n1299_002:0015c22": "頭來。云大庾嶺頭一鋪功德成就也未。師云成就久",
    "X67n1299_002:0015c23": "矣只欠點眼。云莫要點眼不。師云便請。石頭垂下一",
    "X67n1299_002:0015c24": "足。師便禮拜。頭云見甚麼道理便禮拜。師云如紅爐",
    "X67n1299_002:0016a01": "上一點雪。",
    "X67n1299_002:0016a02": "玄覺云。且道長髭具眼祗對不具眼祗對。若具眼。",
    "X67n1299_002:0016a03": "為甚麼請他點眼。若不具眼。又道成就久矣。且作",
    "X67n1299_002:0016a04": "麼生商量。法燈代云。和尚可謂眼昏。　雪竇顯云。",
    "X67n1299_002:0016a05": "無眼功德有甚麼點處。　南華昺云。喚作一鋪功",
    "X67n1299_002:0016a06": "德已是強名。石頭垂下一足。長髭云如紅爐上一",
    "X67n1299_002:0016a07": "點雪。轉見漏逗。雖然如是。劒閣路雖嶮。夜行人更",
    "X67n1299_002:0016a08": "多。",
    "X67n1299_002:0016a09": "保寧勇頌云。一鋪大悲千手眼。十分圓就未開光。",
    "X67n1299_002:0016a10": "君看筆下神通現。更有靈蹤在上方。　天童覺云。",
    "X67n1299_002:0016a11": "嶺頭功德眼。倦足等閑垂。紅爐一點雪。直下廓亡",
    "X67n1299_002:0016a12": "依。　無盡居士云。國平精奇老石頭。毫端點出佛",
    "X67n1299_002:0016a13": "雙眸。破繩床上閑垂足。兩道神光夜不收。　智海",
    "X67n1299_002:0016a14": "清云。長髭未向嶺南來。功德圓成眼已開。珍重善",
    "X67n1299_002:0016a15": "財回首處。文殊元不下樓臺。　草堂清云。撥草瞻",
    "X67n1299_002:0016a16": "風到石頭。關山重疊路迢迢。嶺頭功德圓成久。一",
    "X67n1299_002:0016a17": "點紅爐雪未消。",
    "X67n1299_002:0016a18": "黃蘗運禪師因裴相國捧一尊像於師前跪云。請師",
    "X67n1299_002:0016a19": "安名。師召云裴休。裴應諾。師云與汝安名竟。裴作禮。",
    "X67n1299_002:0016a20": "雪竇顯代裴相國當時便喝。",
    "X67n1299_002:0016a21": "汾陽昭頌云。師前跪托請安名。驀地當鋒喚一聲。",
    "X67n1299_002:0016a22": "不是裴公誰敢應。直教聾瞽也開聽。　佛印元云。",
    "X67n1299_002:0016a23": "裴相當時忘却名。被人喚著又惺惺。不知未具胞",
    "X67n1299_002:0016a24": "胎目。誰敢塗胡此性靈。　保寧勇云。五彩糚來掌",
    "X67n1299_002:0016b01": "上擎。老胡剛為立虗名。君今欲得超諸祖。須向金",
    "X67n1299_002:0016b02": "剛頂上行。　草堂清云。不是心兮不是佛。黃檗喚",
    "X67n1299_002:0016b03": "出是何物。裴公從此認虗名。天下衲僧跳不出。",
    "X67n1299_002:0016b04": "　楚安方云。捧來前面請安名。黃檗高高喚一聲。剖",
    "X67n1299_002:0016b05": "出從前真面目。從茲佐得國風清。",
    "X67n1299_002:0016b06": "黃檗因裴相國入大安寺見壁間高僧畫像。乃問主",
    "X67n1299_002:0016b07": "僧。真容可觀。高僧何在。主無語。裴云此間莫有禪僧",
    "X67n1299_002:0016b08": "麼。主云。近有一僧投寺執役。頗似禪僧。即是師也。裴",
    "X67n1299_002:0016b09": "乃召至。理前話。師云請相公垂問。裴云。真容可觀。高",
    "X67n1299_002:0016b10": "僧何在。師召相公。裴應諾。師云高僧何在。裴於言下",
    "X67n1299_002:0016b11": "大悟。",
    "X67n1299_002:0016b12": "應庵華云。大眾。黃檗布縵天網要打衝浪錦鱗。裴",
    "X67n1299_002:0016b13": "相國坐籌帷幄不妨決勝千里。諸人若也於此見",
    "X67n1299_002:0016b14": "得倜儻分明。可謂今之古之。苟或未然。三尺龍泉",
    "X67n1299_002:0016b15": "光照膽。萬人叢裏奪高標。",
    "X67n1299_002:0016b16": "趙州諗禪師示眾云。泥佛不度水。金佛不度鑪。木佛",
    "X67n1299_002:0016b17": "不度火。",
    "X67n1299_002:0016b18": "白雲端云。大眾。趙州老子十二劑骨頭。八萬四千",
    "X67n1299_002:0016b19": "毛孔。一時拋向諸人懷裏了也。圓通今日路見不",
    "X67n1299_002:0016b20": "平。為古人出氣。以手拍禪床一下云。須知海嶽歸",
    "X67n1299_002:0016b21": "明主。未信乾坤陷吉人。參。",
    "X67n1299_002:0016b22": "雪竇顯頌云。泥佛不度水。神光照天地。立雪如未",
    "X67n1299_002:0016b23": "休。何人不雕偽。金佛不度鑪。人來訪紫胡。牌中數",
    "X67n1299_002:0016b24": "箇字。清風何處無。木佛不度火。常思破竈墮。杖子",
    "X67n1299_002:0016c01": "忽擊著。方知辜負我。　白雲端云。併却泥佛金木",
    "X67n1299_002:0016c02": "佛。趙州放出遼天鶻。東西南北謾擡頭。萬里重雲",
    "X67n1299_002:0016c03": "只一突。　鼓山珪云。金佛木佛泥佛。度鑪度水度",
    "X67n1299_002:0016c04": "火。盡入趙州紅鑪。烈焰光中煅過。一聲白雪陽春。",
    "X67n1299_002:0016c05": "萬古無人能和。　徑山杲云。九十七種妙相。顧陸",
    "X67n1299_002:0016c06": "丹青難狀。趙州眼目精明。覰見心肝五臟。",
    "X67n1299_002:0016c08": "禪林類聚卷第二"
}