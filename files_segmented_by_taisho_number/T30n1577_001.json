{
    "T30n1577_001:0256c16": "大丈夫論卷上",
    "T30n1577_001:0256c18": "提婆羅菩薩造",
    "T30n1577_001:0256c19": "北涼沙門道泰譯",
    "T30n1577_001:0256c20": "施勝品第一",
    "T30n1577_001:0256c21": "　敬禮等正覺　　大悲哀世尊",
    "T30n1577_001:0256c22": "　因彼起正法　　三界中真濟",
    "T30n1577_001:0256c23": "　眾中第一尊　　無量功德藏",
    "T30n1577_001:0256c24": "　菩薩本所行　　我當說少分",
    "T30n1577_001:0256c25": "　我今哀愍彼　　開演妙施門",
    "T30n1577_001:0256c26": "　一切諸賢士　　應當歡喜聽",
    "T30n1577_001:0256c27": "　菩薩行施時　　大地皆震動",
    "T30n1577_001:0256c28": "　巨海涌眾寶　　慧雲雨妙花",
    "T30n1577_001:0256c29": "　無心猶如是　　況有情識者",
    "T30n1577_001:0257a01": "　菩薩施廣大　　猶如虛空界",
    "T30n1577_001:0257a02": "　假使五通仙　　充滿十方剎",
    "T30n1577_001:0257a03": "　聽聞猶尚難　　況復分別說",
    "T30n1577_001:0257a04": "　無有地方所　　而不以求施",
    "T30n1577_001:0257a05": "　淨水浸大地　　無有不遍處",
    "T30n1577_001:0257a06": "　無有一切物　　菩薩所未施",
    "T30n1577_001:0257a07": "　無有一眾生　　不曾受施者",
    "T30n1577_001:0257a08": "　論者語大地　　一切應禮汝",
    "T30n1577_001:0257a09": "　何故禮大地　　菩薩行施處",
    "T30n1577_001:0257a10": "　菩薩一日施　　種種眾雜物",
    "T30n1577_001:0257a11": "　辟支佛百劫　　不能知邊際",
    "T30n1577_001:0257a12": "　所以不能知　　大悲為施體",
    "T30n1577_001:0257a13": "　能成種智果　　施因為最大",
    "T30n1577_001:0257a14": "　此是智者說　　施能到彼岸",
    "T30n1577_001:0257a15": "　若一到彼岸　　諸度悉具足",
    "T30n1577_001:0257a16": "　波羅蜜義者　　名為和集聲",
    "T30n1577_001:0257a17": "　譬如多人處　　名之為大眾",
    "T30n1577_001:0257a18": "　菩提之種子　　能成大智果",
    "T30n1577_001:0257a19": "　一切眾事具　　莫不由施成",
    "T30n1577_001:0257a20": "　施是生天道　　出世之胞胎",
    "T30n1577_001:0257a21": "　無相施為妙　　平等為最勝",
    "T30n1577_001:0257a22": "　身及物皆施　　無有所悋惜",
    "T30n1577_001:0257a23": "　一切處皆施　　無有方所者",
    "T30n1577_001:0257a24": "　一切時皆施　　無有不施時",
    "T30n1577_001:0257a25": "　於此四施中　　心智常不動",
    "T30n1577_001:0257a26": "　如是行施者　　名不思議施",
    "T30n1577_001:0257a27": "　若施一眾生　　一切盡蒙樂",
    "T30n1577_001:0257a28": "　若不如是施　　是名為欺誑",
    "T30n1577_001:0257a29": "　雖名施一人　　是為施一切",
    "T30n1577_001:0257b01": "　所以名一切　　大悲心普故",
    "T30n1577_001:0257b02": "　大悲所以普　　為求種智故",
    "T30n1577_001:0257b03": "　施佛及羅漢　　世名良福田",
    "T30n1577_001:0257b04": "　不悲平等施　　是為最勝施",
    "T30n1577_001:0257b05": "　無量財寶施　　不如暫止息",
    "T30n1577_001:0257b06": "　悲心施一人　　功德如大地",
    "T30n1577_001:0257b07": "　為己施一切　　得報如芥子",
    "T30n1577_001:0257b08": "　救一厄難人　　勝餘一切施",
    "T30n1577_001:0257b09": "　眾星雖有光　　不如一月明",
    "T30n1577_001:0257b10": "　眾生垢心重　　所施恒為己",
    "T30n1577_001:0257b11": "　菩薩悲心施　　如灰去眾穢",
    "T30n1577_001:0257b12": "　救濟慈悲施　　普為群生類",
    "T30n1577_001:0257b13": "　如是慈悲施　　功德無窮盡",
    "T30n1577_001:0257b14": "　如此微妙施　　安樂諸眾生",
    "T30n1577_001:0257b15": "　貪求佛智慧　　心無有厭足",
    "T30n1577_001:0257b16": "　如是悲心施　　能除無明障",
    "T30n1577_001:0257b17": "　開導愚冥者　　使得智慧眼",
    "T30n1577_001:0257b18": "　能滅諸結使　　消伏老病死",
    "T30n1577_001:0257b19": "　施與悲心俱　　眾生之甘露",
    "T30n1577_001:0257b20": "施勝味品第二",
    "T30n1577_001:0257b21": "　大悲所起施　　意願成菩提",
    "T30n1577_001:0257b22": "　如是知見人　　能成一切施",
    "T30n1577_001:0257b23": "　如是一切施　　終成一味智",
    "T30n1577_001:0257b24": "　大悲心為體　　能起種種施",
    "T30n1577_001:0257b25": "　種種救眾生　　得到於智處",
    "T30n1577_001:0257b26": "　能除諸愛結　　及以無明垢",
    "T30n1577_001:0257b27": "　能令一切眾　　悉皆得安樂",
    "T30n1577_001:0257b28": "　如是悲心施　　誰不生愛樂",
    "T30n1577_001:0257b29": "　大悲心所起　　功德之施利",
    "T30n1577_001:0257c01": "　不能生愛樂　　背離於救濟",
    "T30n1577_001:0257c02": "　是人為愛繫　　菩提甚難得",
    "T30n1577_001:0257c03": "　諸欲求佛者　　愛樂施甘味",
    "T30n1577_001:0257c04": "　智人喜惠施　　甘樂菩提味",
    "T30n1577_001:0257c05": "　深見三有過　　涅槃味甚樂",
    "T30n1577_001:0257c06": "　速疾欲遠離　　一念頃不住",
    "T30n1577_001:0257c07": "　又見於施樂　　復過於涅槃",
    "T30n1577_001:0257c08": "　愛樂施自在　　心則忘菩提",
    "T30n1577_001:0257c09": "　心既忘菩提　　謂菩提難得",
    "T30n1577_001:0257c10": "　自觀樂施心　　由悲眾生故",
    "T30n1577_001:0257c11": "　不覺施味樂　　施有三樂味",
    "T30n1577_001:0257c12": "一者求報施味。二者求解脫施味。三者求大",
    "T30n1577_001:0257c13": "悲心施味。此三種味者名增長樂味施。",
    "T30n1577_001:0257c14": "施主體品第三",
    "T30n1577_001:0257c15": "受者得無量珍寶心大歡喜。施者行少施時",
    "T30n1577_001:0257c16": "心大歡喜。過於受者百千萬倍。能如是施",
    "T30n1577_001:0257c17": "者是為第一行。",
    "T30n1577_001:0257c18": "　成就救濟者　　飲大悲甘露",
    "T30n1577_001:0257c19": "　菩薩行此行　　永除慳病老",
    "T30n1577_001:0257c20": "菩薩悲心以施為體。世間眾生以結使為體。",
    "T30n1577_001:0257c21": "純以眾苦以為一味。為得樂故行悲心施。日",
    "T30n1577_001:0257c22": "以照明為用。月以清涼為性。菩薩以悲為體。",
    "T30n1577_001:0257c23": "智慧及財施安樂於一切。如從歌羅邏乃至",
    "T30n1577_001:0257c24": "老時十時差別雖至於老不捨嬰孩之相。菩",
    "T30n1577_001:0257c25": "薩虛渴施心救濟眾生亦不捨凡夫。離欲至",
    "T30n1577_001:0257c26": "於非想不離凡夫之相。菩薩不捨施心救濟",
    "T30n1577_001:0257c27": "眾生亦復如是。欲除施渴當飲大施之水。施",
    "T30n1577_001:0257c28": "渴暫息餘渴不已。愛樂施故。一切眾生依食",
    "T30n1577_001:0257c29": "而存。大悲亦爾。依施而存。菩薩法身不依飲",
    "T30n1577_001:0258a01": "食而得存濟。大悲為食菩薩身存。悲心如火。",
    "T30n1577_001:0258a02": "欲施如飢。施與好食。菩薩樂與無有厭足。",
    "T30n1577_001:0258a03": "悲如大海施如沃焦。救濟心為水如沃焦吞",
    "T30n1577_001:0258a04": "流。欲向菩提以眾生為伴悲心為體。施無厭",
    "T30n1577_001:0258a05": "足如海吞眾流無有止息。",
    "T30n1577_001:0258a06": "　一切眾生來　　各各索異物",
    "T30n1577_001:0258a07": "　菩薩皆施與　　心無有疲惓",
    "T30n1577_001:0258a08": "　諸苦惱眾生　　盡皆為除滅",
    "T30n1577_001:0258a09": "　設有未除者　　心無有厭足",
    "T30n1577_001:0258a10": "施主乞者增長品第四",
    "T30n1577_001:0258a11": "有大悲者能處生死。種種施與滅眾生苦。若",
    "T30n1577_001:0258a12": "能如此善住生死。",
    "T30n1577_001:0258a13": "　福德善丈夫　　悲心施惠手",
    "T30n1577_001:0258a14": "　拔貧窮淤泥　　不能自出者",
    "T30n1577_001:0258a15": "悲心為體能行大施滅眾生苦。如盛熱時興",
    "T30n1577_001:0258a16": "大雲雨。起大悲雲雨於施雹。摧破貧窮如壞",
    "T30n1577_001:0258a17": "山石。拯貧窮者無限齊施。令彼窮者永離",
    "T30n1577_001:0258a18": "貧苦。以大施雨普益一切。眾生貧窮永無住",
    "T30n1577_001:0258a19": "處。菩薩為救眾生修行施時。魔及眷屬皆生",
    "T30n1577_001:0258a20": "嫉妬愁憂苦惱。菩薩修行無量財施法施之",
    "T30n1577_001:0258a21": "時。慳貪嫉妬悉皆驚號莫不愁怖。",
    "T30n1577_001:0258a22": "　慈心端嚴身　　悲心為千眼",
    "T30n1577_001:0258a23": "　施為金剛杵　　菩薩如帝釋",
    "T30n1577_001:0258a24": "　悉皆能摧壞　　貧窮阿修羅",
    "T30n1577_001:0258a25": "　菩薩悲心弓　　種種施為箭",
    "T30n1577_001:0258a26": "　破貧窮怨賊　　永無有住處",
    "T30n1577_001:0258a27": "　悲心堅固根　　愛語以為莖",
    "T30n1577_001:0258a28": "　忍辱為枝條　　布施以為果",
    "T30n1577_001:0258a29": "　求者為鳥鹿　　乞者如大風",
    "T30n1577_001:0258b01": "　能吹施果落　　貧者得滿足",
    "T30n1577_001:0258b02": "　菩薩出時夜　　慈心如滿月",
    "T30n1577_001:0258b03": "　淨施以為光　　求如拘牟頭",
    "T30n1577_001:0258b04": "　以淨施光明　　令彼得開敷",
    "T30n1577_001:0258b05": "乞者既得滿足歡喜悅豫轉相施與亦如菩",
    "T30n1577_001:0258b06": "薩。施乞求者展轉相聞亦如菩薩。菩薩布施",
    "T30n1577_001:0258b07": "流聞一切。諸貧窮者皆來歸向。如曠野樹行",
    "T30n1577_001:0258b08": "人熱時皆往歸趣。菩薩愛樂名勝得解脫。",
    "T30n1577_001:0258b09": "何以故。能使乞求者來使我得施福故。以施",
    "T30n1577_001:0258b10": "福故名得勝處。一切眾生皆來歸集。如是大",
    "T30n1577_001:0258b11": "士悉應敬禮。菩薩心喜即覺身輕。以此相故",
    "T30n1577_001:0258b12": "當知必有來乞求者。若有人來語菩薩言。有",
    "T30n1577_001:0258b13": "乞者來。菩薩歡喜即以財物而賞使者。菩薩",
    "T30n1577_001:0258b14": "即以餘物而與乞者。見乞者來歡喜愛敬。求",
    "T30n1577_001:0258b15": "者言乞。作此語時懷憐愍心。若有乞者不知",
    "T30n1577_001:0258b16": "菩薩。",
    "T30n1577_001:0258b17": "體性樂施。菩薩執手歡喜與語。猶如親友。",
    "T30n1577_001:0258b18": "壞彼不知使生知相。彼乞求者得財歡喜。傍",
    "T30n1577_001:0258b19": "人見之亦復歡喜。願此救濟我者長存於世。",
    "T30n1577_001:0258b20": "此乃乞者真濟。菩薩見乞者時身心歡喜。面",
    "T30n1577_001:0258b21": "如滿月。使彼乞者歡喜悅豫如甘露塗心。菩",
    "T30n1577_001:0258b22": "薩和顏悅色用慈心眼視於前人如飲甘露。",
    "T30n1577_001:0258b23": "譬如有人盜竊他物至市賣之若得速售心大",
    "T30n1577_001:0258b24": "歡喜。菩薩得施乞者物時。心大歡喜復過於",
    "T30n1577_001:0258b25": "是。如巨富人多饒財寶千子具足隨意恣與",
    "T30n1577_001:0258b26": "愛念歡喜。不及菩薩於乞者心大歡喜。菩薩",
    "T30n1577_001:0258b27": "見乞者時心大歡喜。勝於他人見所親者。若",
    "T30n1577_001:0258b28": "見前人得多財寶。隨心恣意而自[矛*合]高。菩薩",
    "T30n1577_001:0258b29": "見之倍生歡喜若見乞者發言時。菩薩施渴",
    "T30n1577_001:0258c01": "心重。耳聞乞言如飲甘露。若聞乞言心生愛",
    "T30n1577_001:0258c02": "重無能壞者。若聞具足則壞其愛心。菩薩",
    "T30n1577_001:0258c03": "於乞求者常生愛念。若聞其足聲則壞其",
    "T30n1577_001:0258c04": "愛味。菩薩觀前受施福田。頗有共我等者遂",
    "T30n1577_001:0258c05": "見貪愛。眾生則與我等。所以者何。彼貪心無",
    "T30n1577_001:0258c06": "足我施心無厭。彼貪心者愛大施主。菩薩見",
    "T30n1577_001:0258c07": "多乞者亦深生愛敬。貪求者常求施主。欲乞",
    "T30n1577_001:0258c08": "施者常求乞者所欲與之。菩薩常與世人相",
    "T30n1577_001:0258c09": "乞者。皆就施者而乞。菩薩就乞者而施。乞者",
    "T30n1577_001:0258c10": "聞施者財物匱盡生大苦惱。菩薩求乞者不",
    "T30n1577_001:0258c11": "得之時心生憂惱復過於彼百千萬倍。於求",
    "T30n1577_001:0258c12": "乞者菩薩思惟。佛言求不得苦真復如是。菩",
    "T30n1577_001:0258c13": "薩於乞求者生難遭想。所以者何。若無乞者",
    "T30n1577_001:0258c14": "檀波羅蜜則不滿足。無上菩提則不可得。是",
    "T30n1577_001:0258c15": "故於乞求者深生悲惱。若有乞者無上菩提",
    "T30n1577_001:0258c16": "便為手執不難。菩薩聞乞者言與我與我心",
    "T30n1577_001:0258c17": "生歡喜。此今即便與我無上菩提。世間愚癡",
    "T30n1577_001:0258c18": "眾生若聞乞財則生輕慢不生愛敬。菩薩念",
    "T30n1577_001:0258c19": "言所以名為乞者。多是愚癡眾生以慳心故",
    "T30n1577_001:0258c20": "與作惡名。如是人者乃可名為施者。雖有財",
    "T30n1577_001:0258c21": "物復無施心。雖有財施心復無受者。若具足",
    "T30n1577_001:0258c22": "三事是大福德人。如有貧人得大寶藏心生",
    "T30n1577_001:0258c23": "恐懼。或王賊水火來見侵奪。遇值親友而語",
    "T30n1577_001:0258c24": "之言。我今為汝作諸方便令無喪失即大歡",
    "T30n1577_001:0258c25": "喜。菩薩得乞者以為善伴。心大歡喜亦復如",
    "T30n1577_001:0258c26": "是。菩薩悲心遍一切處。於彼乞者特生憐愍。",
    "T30n1577_001:0258c27": "菩薩悲心見乞者和顏悅色。使彼乞者生必",
    "T30n1577_001:0258c28": "得之想。乞者見菩薩顏色和悅之時。即生決",
    "T30n1577_001:0258c29": "定必得之想。菩薩見乞者時。語言。汝來欲須",
    "T30n1577_001:0259a01": "何等隨意而取。安慰之言。善來賢者莫生恐",
    "T30n1577_001:0259a02": "怖。我當為汝作依止處。如是種種安慰乞者。",
    "T30n1577_001:0259a03": "常以愛語使彼乞者心得清涼。種種財寶隨",
    "T30n1577_001:0259a04": "意而與。諸乞求者貪火熾盛。菩薩常以施乳",
    "T30n1577_001:0259a05": "滅貪求火。若能如是種種施者。名為生人。若",
    "T30n1577_001:0259a06": "不如是名為死人。受施者大得財物。餘人見",
    "T30n1577_001:0259a07": "之歡喜讚歎。菩薩爾時菩提之果如在掌中。",
    "T30n1577_001:0259a08": "悲心淨則施淨。若無悲心施不清淨。菩薩作",
    "T30n1577_001:0259a09": "是思惟。善調順意者敬悲心勝能使施淨。菩",
    "T30n1577_001:0259a10": "薩見貧窮者悲心極重。眾生極貧得菩薩施",
    "T30n1577_001:0259a11": "便成巨富。譬如有人得如意珠所欲皆得。諸",
    "T30n1577_001:0259a12": "貧窮者得值菩薩一切貧苦悉皆除滅。菩薩",
    "T30n1577_001:0259a13": "先行財施。次捨所親。又捨手足。復捨身命。",
    "T30n1577_001:0259a14": "如是漸漸次第而捨。菩薩往乞者所與其財",
    "T30n1577_001:0259a15": "寶。喚其乞者與其諸親。若乞者自來現求索",
    "T30n1577_001:0259a16": "相與其手足。若發言求索便捨身命。若不來",
    "T30n1577_001:0259a17": "者自往施之。有來求者尚捨身命。況復財物",
    "T30n1577_001:0259a18": "而不施與。菩薩成就悲心如自己體未曾捨",
    "T30n1577_001:0259a19": "離。見來求者。於己身所生於他想。菩薩身中",
    "T30n1577_001:0259a20": "生其惱熱。云何愚癡乃於我身生於他想。語",
    "T30n1577_001:0259a21": "乞者言。一切財物先皆與汝。都是汝物。汝今",
    "T30n1577_001:0259a22": "但取。云何言乞。諸求者言。何時見與。菩薩報",
    "T30n1577_001:0259a23": "言。我先於三界尊前發弘誓願。是時與汝。汝",
    "T30n1577_001:0259a24": "今云何方從我乞。菩薩發心願一切眾生於",
    "T30n1577_001:0259a25": "我財物生己有想。如辛頭河飛鳥走獸往至",
    "T30n1577_001:0259a26": "其所隨意而飲無遮護者。與以不與先以捨",
    "T30n1577_001:0259a27": "離更不言與。亦復不生歡喜之心。何以故。先",
    "T30n1577_001:0259a28": "以與竟。以一切所捨使諸眾生皆當得樂。菩",
    "T30n1577_001:0259a29": "薩於一切眾生是走使者。一切眾生皆是施",
    "T30n1577_001:0259b01": "主。諸貧窮者心充足時。菩薩爾時檀波羅蜜",
    "T30n1577_001:0259b02": "悉得滿足。檀波羅蜜滿足之時知功德滿足。",
    "T30n1577_001:0259b03": "慳貪者見乞者時則背其面。修功德者見乞",
    "T30n1577_001:0259b04": "者時歡喜瞻視親近。乞者則得。菩薩施時見",
    "T30n1577_001:0259b05": "受施者展轉相施便生歡喜。一切眾生讚歎",
    "T30n1577_001:0259b06": "歡喜。菩薩聞其讚歎心大歡悅勝得解脫之",
    "T30n1577_001:0259b07": "樂。菩薩悲心施時。見一切眾生多得財寶充",
    "T30n1577_001:0259b08": "足快樂。諸眾生等得快樂已。而發願言。我當",
    "T30n1577_001:0259b09": "久處生死修諸功德不求解脫。菩薩既見眾",
    "T30n1577_001:0259b10": "生能久處生死心大歡喜。我今便為得現果",
    "T30n1577_001:0259b11": "報。設當不得菩提亦為具足。",
    "T30n1577_001:0259b12": "勝解脫品第五",
    "T30n1577_001:0259b13": "菩薩思惟。常所愛勝解脫者來覺悟我。彼來",
    "T30n1577_001:0259b14": "者不為財寶。為欲成就我大事故來。菩薩或",
    "T30n1577_001:0259b15": "為人王。修諸功德者來而白王言。有乞者來。",
    "T30n1577_001:0259b16": "王即念言。此言乞者乃是勝解脫來。我今得",
    "T30n1577_001:0259b17": "之。王自念言。我今不為貪著王位。為欲利益",
    "T30n1577_001:0259b18": "一切眾生。不應空居王位。應修施果滿足。而",
    "T30n1577_001:0259b19": "彼使者乃是覺悟我者。凡為乞者甚難為顏。",
    "T30n1577_001:0259b20": "心懷慚恥言色變異。菩薩即知其意而安慰",
    "T30n1577_001:0259b21": "言。若有所須隨意而求。乞者既得財物心大",
    "T30n1577_001:0259b22": "歡喜。施者受者二俱歡喜如涅槃樂。三有生",
    "T30n1577_001:0259b23": "死熾然大苦。菩薩處之如涅槃樂。何以故。為",
    "T30n1577_001:0259b24": "欲救濟諸眾生故。菩薩念言。悲眾生者即是",
    "T30n1577_001:0259b25": "我解脫。以大施惠救濟眾生。眾生得樂即是",
    "T30n1577_001:0259b26": "我解脫。雖復大施若無悲心不名為施。若有",
    "T30n1577_001:0259b27": "悲心施即是解脫。菩薩思念。我於往昔三界",
    "T30n1577_001:0259b28": "尊前聞解脫極樂。我今已證。何以故。稱意而",
    "T30n1577_001:0259b29": "施即是解脫。若阿羅漢解脫樂與悲心所起",
    "T30n1577_001:0259c01": "施樂相似者。我則愛之。若不相似我則不愛。",
    "T30n1577_001:0259c02": "唯愛施樂以為解脫。悲心起施所得快樂無",
    "T30n1577_001:0259c03": "有比類。無悲心施解脫之樂百千萬分不得",
    "T30n1577_001:0259c04": "為喻。悲心起施所得喜樂。若當可以喻為喻。",
    "T30n1577_001:0259c05": "最為極大。是故不可為喻。",
    "T30n1577_001:0259c06": "施主增長品第六",
    "T30n1577_001:0259c07": "悲心起施能與眾生樂聚。如是施主與眾生",
    "T30n1577_001:0259c08": "樂者。勝於解脫名為最勝。施主成他樂。因",
    "T30n1577_001:0259c09": "修悲者於一切眾生得平等心。如是者名為",
    "T30n1577_001:0259c10": "檀越。不能如是施者名為乞者。若行施時使",
    "T30n1577_001:0259c11": "聞者悲泣。是名善施。若不如是不名善主。",
    "T30n1577_001:0259c12": "若行布施能使受者子孫恣意受用歡喜讚歎",
    "T30n1577_001:0259c13": "名健施主。若乞而與不名施主。自往而與名",
    "T30n1577_001:0259c14": "善施主。若捨一切財物愛心而與不名施主。",
    "T30n1577_001:0259c15": "有悲心雖不與物名大施主。諸來求欲皆使",
    "T30n1577_001:0259c16": "隨意。使稱本望名善施主。不能稱彼本望雖",
    "T30n1577_001:0259c17": "復大富名貧窮者。富者雖與無悲愍心。名曰",
    "T30n1577_001:0259c18": "與不名施主。悲愍心施是名施主。若不食噉",
    "T30n1577_001:0259c19": "無有果報。施雖與不名為施。無悲心施雖與",
    "T30n1577_001:0259c20": "不名為施。有悲心者雖復不施名之為施。若",
    "T30n1577_001:0259c21": "求報施者名為施者。商賈之人亦可名施。若",
    "T30n1577_001:0259c22": "求報施果報猶尚無量。況有悲心不求報施",
    "T30n1577_001:0259c23": "果報何可稱計。若求報施唯可自樂。不能救",
    "T30n1577_001:0259c24": "濟徒自疲勞。悲心施者能有救濟。後得果時",
    "T30n1577_001:0259c25": "能大利益。貧窮者不如有財者。有財者不如",
    "T30n1577_001:0259c26": "能食。能食者不如能施者。悲心施者善一",
    "T30n1577_001:0259c27": "切眾生。富者應施。施者應悲。富者能施富得",
    "T30n1577_001:0259c28": "堅牢。施者能悲施得堅牢。修施者得富。修",
    "T30n1577_001:0259c29": "定者得解脫。修悲心者得無上菩提。果中最",
    "T30n1577_001:0260a01": "勝。",
    "T30n1577_001:0260a02": "恭敬乞者品第七",
    "T30n1577_001:0260a03": "菩薩思惟。因彼乞者得證菩提。我當以此菩",
    "T30n1577_001:0260a04": "提迴與一切眾生。以報恩故。我今因施眾生",
    "T30n1577_001:0260a05": "得無比樂。因此樂故得成菩提。如此菩提我",
    "T30n1577_001:0260a06": "當施與乞者。我今因施乞者得於快樂勝解",
    "T30n1577_001:0260a07": "脫樂。因中施樂猶尚如是。況無上菩提。我當",
    "T30n1577_001:0260a08": "捨之施諸乞者。如是乞者其恩甚重無以可",
    "T30n1577_001:0260a09": "報。如此乞者乃能與我作大樂因。若以財寶",
    "T30n1577_001:0260a10": "不足報恩。當以所得無上菩提而施與之。以",
    "T30n1577_001:0260a11": "我福故。願使乞者於將來世亦如我今成大",
    "T30n1577_001:0260a12": "施主。菩薩內自思惟。因於乞者得施快樂。使",
    "T30n1577_001:0260a13": "乞者得無上菩提為法施檀越。諸乞求者見",
    "T30n1577_001:0260a14": "菩薩大施。而問之言。為求何等而等行大",
    "T30n1577_001:0260a15": "施。菩薩各答言。我今不求人天果報聲聞涅",
    "T30n1577_001:0260a16": "槃。願得無上菩提拔濟一切眾生。諸慳貪者",
    "T30n1577_001:0260a17": "而作念言。菩薩云何能行大施心不疲厭。菩",
    "T30n1577_001:0260a18": "薩答言。我師三界尊悲念一切眾生。我今無",
    "T30n1577_001:0260a19": "以報師恩故施無疲厭。一切之樂無勝解脫",
    "T30n1577_001:0260a20": "樂者。我愛眾生勝愛解脫。我以愛念眾生欲",
    "T30n1577_001:0260a21": "令得解脫故修種種施。若生死不極苦者。我",
    "T30n1577_001:0260a22": "施終不求菩提。以生死苦故我施求菩提。拔",
    "T30n1577_001:0260a23": "生死苦者誰之所作。煩惱以業之所造作。使",
    "T30n1577_001:0260a24": "一切眾生以悲心為體常樂惠施。",
    "T30n1577_001:0260a25": "施慳品第八",
    "T30n1577_001:0260a26": "不念恩人無有悲心。若無悲心不能行施。若",
    "T30n1577_001:0260a27": "不施者不能濟渡眾生生死。無悲心者無復",
    "T30n1577_001:0260a28": "親友。有悲心者能有親友。計我者以愛為體。",
    "T30n1577_001:0260a29": "救濟者以悲為體。心有重愛無有知者。有重",
    "T30n1577_001:0260b01": "悲心者亦無能知。若不行施覆蔽悲心。如以",
    "T30n1577_001:0260b02": "畫石乃知真偽。若見苦厄者能行大施則知",
    "T30n1577_001:0260b03": "有悲心。慳心多者正使所親從乞則成怨憎。",
    "T30n1577_001:0260b04": "悲心多者假使怨家亦如親友。慳心多者雖",
    "T30n1577_001:0260b05": "施泥土重於金玉。悲心多者雖施金玉輕於",
    "T30n1577_001:0260b06": "草木。慳心多者喪失財寶心大憂惱。悲心多",
    "T30n1577_001:0260b07": "者雖有財寶無施處時心懷悲苦。復過於彼。",
    "T30n1577_001:0260b08": "捨財物者。凡有二種。一者命終時捨。二者布",
    "T30n1577_001:0260b09": "施時捨。死時捨者。一切都捨無有毫釐至後",
    "T30n1577_001:0260b10": "世。布施捨者。捨於少物得大果報。何有知",
    "T30n1577_001:0260b11": "者見此過患而不行施。若行施時令受者喜",
    "T30n1577_001:0260b12": "悅自亦喜悅。若人不能深生喜悅便自欺誑。",
    "T30n1577_001:0260b13": "若有乞者有所求索。為求有故施與少物心",
    "T30n1577_001:0260b14": "則歡喜。復有施者自往施與。不求果報而行",
    "T30n1577_001:0260b15": "大施。餘有少許心中快樂不可為喻。設有美",
    "T30n1577_001:0260b16": "食若不施與而食噉者不以為美。設令惡食",
    "T30n1577_001:0260b17": "得行布施。然後食者心中歡喜以為極美。若",
    "T30n1577_001:0260b18": "行施竟有餘自食。善丈夫者心生喜樂如得",
    "T30n1577_001:0260b19": "涅槃。無信心者誰信是語。設有美食有飢者",
    "T30n1577_001:0260b20": "在前不能施與。是人食尚不能施與。況勝解",
    "T30n1577_001:0260b21": "脫能施與人。設令多有財物有來乞者。尚無",
    "T30n1577_001:0260b22": "施心。況施少物。不見是人於生死中有少樂",
    "T30n1577_001:0260b23": "處。適可住於涅槃。若人於大水邊不能以少",
    "T30n1577_001:0260b24": "水施與。生死之中苦惱無量。汝莫在中住。適",
    "T30n1577_001:0260b25": "可速入般涅槃。如有大水欲施人不以為難。",
    "T30n1577_001:0260b26": "如有悲心欲取涅槃亦不為難。世間糞土易",
    "T30n1577_001:0260b27": "得於水。慳貪之人聞乞糞土猶懷悋惜。況復",
    "T30n1577_001:0260b28": "財物。",
    "T30n1577_001:0260b29": "財物施品第九",
    "T30n1577_001:0260c01": "如有二人。一則大富。一則貧窮。有乞者來。如",
    "T30n1577_001:0260c02": "是二人俱懷苦惱。有財物者懼其求索。無財",
    "T30n1577_001:0260c03": "物者我當云何得少財物與之。如是二人憂",
    "T30n1577_001:0260c04": "苦雖同果報各異。悲惱念者生天人中受無",
    "T30n1577_001:0260c05": "量樂。慳貪者生餓鬼中受無量苦。若菩薩有",
    "T30n1577_001:0260c06": "悲愍心於前眾生便為具足。況復與少物。如",
    "T30n1577_001:0260c07": "人大富多有財寶。隨意而用心生歡樂。菩薩",
    "T30n1577_001:0260c08": "悲心念施憂惱過於是人百千萬倍。有悲心",
    "T30n1577_001:0260c09": "者無有財物。見人乞時不忍言無悲苦墮淚。",
    "T30n1577_001:0260c10": "見苦惱者不能墮淚。何得名為修行悲者。勝",
    "T30n1577_001:0260c11": "者設聞他苦尚不能堪忍。況復眼見他苦惱",
    "T30n1577_001:0260c12": "而不救濟者。無有是處。有悲心者見貧苦眾",
    "T30n1577_001:0260c13": "生無財可與。悲苦歎息無可為喻。救眾生者",
    "T30n1577_001:0260c14": "見眾生受苦悲泣墮淚。以墮淚故知其心軟。",
    "T30n1577_001:0260c15": "菩薩體淨悉皆顯現。何以故。知其顯現。見苦",
    "T30n1577_001:0260c16": "眾生時眼中墮淚。以是故知菩薩其體淨軟。",
    "T30n1577_001:0260c17": "菩薩悲心猶如雪聚。雪聚見日則皆融消。菩",
    "T30n1577_001:0260c18": "薩悲心見苦眾生。悲心雪聚故眼中流淚。菩",
    "T30n1577_001:0260c19": "薩有三時。一者見修功德人。以愛敬故為之",
    "T30n1577_001:0260c20": "墮淚。二者見苦惱眾生無功德者。以悲愍故",
    "T30n1577_001:0260c21": "為之墮淚。三者修大施時。悲喜踊躍亦復墮",
    "T30n1577_001:0260c22": "淚。計菩薩墮淚已來多四大海水。世間眾生",
    "T30n1577_001:0260c23": "捨於親屬悲泣墮淚。不及菩薩見貧苦眾生",
    "T30n1577_001:0260c24": "無財施時悲泣墮淚。菩薩入救眾生禪極樂",
    "T30n1577_001:0260c25": "心相應無盡寶藏自然而出。一切乞者自然而",
    "T30n1577_001:0260c26": "至。善丈夫者能以財物大施乞者。乞者得財",
    "T30n1577_001:0260c27": "物已亦行大施。菩薩能以財物施於眾生使",
    "T30n1577_001:0260c28": "其富足。以等悲心。聞乞者聲為之雨淚。乞者",
    "T30n1577_001:0260c29": "見菩薩雨淚。雖不言與當知必得。菩薩見乞",
    "T30n1577_001:0261a01": "者來時極生悲苦。乞者得財物時心生歡喜",
    "T30n1577_001:0261a02": "得滅悲苦。菩薩聞乞言時悲泣墮淚不能自",
    "T30n1577_001:0261a03": "止。乞者言足爾時方止。菩薩修行種種施已",
    "T30n1577_001:0261a04": "眾生滿足。便入山林修行禪定。云何滅除諸",
    "T30n1577_001:0261a05": "眾生三毒苦患。菩薩財物倍多無乞者可施。",
    "T30n1577_001:0261a06": "我今何為守之而住。今當捨之出家。",
    "T30n1577_001:0261a07": "捨一切品第十",
    "T30n1577_001:0261a08": "菩薩大有財物無有乞者。喚之不來菩薩思",
    "T30n1577_001:0261a09": "惟。故當斷諸結使無有來者。菩薩悲心。一切",
    "T30n1577_001:0261a10": "眾生眾苦圍繞。發願度諸眾生。菩薩諸有所",
    "T30n1577_001:0261a11": "索一切皆捨無物不與。欲求佛智最上救濟",
    "T30n1577_001:0261a12": "一切眾生。尊有勝悲心欲行救濟何物不捨。",
    "T30n1577_001:0261a13": "有悲心者為他故涅槃尚捨。況復捨身。捨身",
    "T30n1577_001:0261a14": "命財有何難也。捨財物者不如捨身。捨身",
    "T30n1577_001:0261a15": "者不如捨於涅槃。涅槃尚捨。有何不捨。悲",
    "T30n1577_001:0261a16": "心徹髓得自在悲。作救濟者大菩薩施都無",
    "T30n1577_001:0261a17": "難也。是一切眾生最親與他作向樂因。悲者",
    "T30n1577_001:0261a18": "一切都捨離諸疲勞。一切眾生真濟。怨親平",
    "T30n1577_001:0261a19": "等身命尚與。何物不捨。一切眾生極重財利。",
    "T30n1577_001:0261a20": "樂愛命重於財物。一切眾生捨財為易捨命",
    "T30n1577_001:0261a21": "為難。菩薩捨一切財物歡喜。不如捨身命時",
    "T30n1577_001:0261a22": "得勝歡喜。種種施味悉知。以施為食。因之得",
    "T30n1577_001:0261a23": "存。與他樂者欲知施身氣味故施身。見他乞",
    "T30n1577_001:0261a24": "支體者心中歡喜勝於捨財歡喜。如樂施者",
    "T30n1577_001:0261a25": "得歡喜樂。不如菩薩捨身時得勝歡喜。閻浮",
    "T30n1577_001:0261a26": "提人乞財物者。無我福德故得乞身者來。捨",
    "T30n1577_001:0261a27": "財者財物由他或不稱意。捨身者我得自在。",
    "T30n1577_001:0261a28": "隨意捨與不由於他。此身不牢不定速朽之",
    "T30n1577_001:0261a29": "物。可愛念者可速疾取。諸食肉者語菩薩言。",
    "T30n1577_001:0261b01": "汝今以熱肉血施我。我當何以報恩。菩薩報",
    "T30n1577_001:0261b02": "言。若欲報恩者更語餘人。有悲心者能施身",
    "T30n1577_001:0261b03": "肉可往取之。若能如是便是報恩。語乞者言。",
    "T30n1577_001:0261b04": "汝今為我取不堅身。使我得堅牢身。汝恩極",
    "T30n1577_001:0261b05": "重。何以可報。未來世中捨身之果即用施汝。",
    "T30n1577_001:0261b06": "我為救濟一切眾生故捨於身命。捨身者得",
    "T30n1577_001:0261b07": "於法身。得法身者得一切種智。使一切眾生",
    "T30n1577_001:0261b08": "皆得此果。捨此身者得於法身。法身者能與",
    "T30n1577_001:0261b09": "一切眾生利樂。能如此思惟。云何不生喜樂",
    "T30n1577_001:0261b10": "速捨此身。菩薩捨身時作是思惟。我為眾生",
    "T30n1577_001:0261b11": "作親友者。我以度生死。應度一切眾生脫於",
    "T30n1577_001:0261b12": "生死。以是故我今捨身。菩薩作是思惟。我此",
    "T30n1577_001:0261b13": "捨身功德不屬悲眾生數。還以養我功德法",
    "T30n1577_001:0261b14": "身。若心如是決定之時捨身無有難相。菩",
    "T30n1577_001:0261b15": "薩捨身所以不難。以當成法身故。是故歡喜。",
    "T30n1577_001:0261b16": "貪愛重者多得財時歡喜無量。不及菩薩捨",
    "T30n1577_001:0261b17": "身歡喜百千萬倍。菩薩以智慧悲心為體。為",
    "T30n1577_001:0261b18": "眾生故求於法身。菩薩捨身時樂勝於世人",
    "T30n1577_001:0261b19": "得轉輪聖王自在快樂。如剎利種若壞敵陣。",
    "T30n1577_001:0261b20": "能捨身命得生天上。捨身命時歡喜無量。菩",
    "T30n1577_001:0261b21": "薩以智慧悲心捨於身命時歡喜最勝。復過",
    "T30n1577_001:0261b22": "於彼。凡愚眾生為財利故在於敵陣捨於身",
    "T30n1577_001:0261b23": "命。成為解脫投巖赴火喪身無數。況復菩薩",
    "T30n1577_001:0261b24": "以智慧悲心為一切而不捨身命。愚癡眾生",
    "T30n1577_001:0261b25": "以愛著心為國土故捨於身命。菩薩智慧悲",
    "T30n1577_001:0261b26": "心為物而捨身命。何足為難。菩薩發誓願時",
    "T30n1577_001:0261b27": "一切皆捨。雖有是語一切眾生實未得利。修",
    "T30n1577_001:0261b28": "行布施爾時一切眾生得利益受用。菩薩捨",
    "T30n1577_001:0261b29": "身不足為難。知身無常苦空不淨。為眾生故",
    "T30n1577_001:0261c01": "而不捨離。是則為難。菩薩悲心為眾生捨身",
    "T30n1577_001:0261c02": "不足為難。樂捨無有厭足。此則為難。假設使",
    "T30n1577_001:0261c03": "一凡夫令返大地力不能就甚生憂惱。菩薩",
    "T30n1577_001:0261c04": "見苦眾生未度脫時。心懷悲惱復過於是。以",
    "T30n1577_001:0261c05": "悲心故。菩薩觀身輕於草土。為眾生捨身何",
    "T30n1577_001:0261c06": "足為難。若人為己身故一念中受不殺戒。是",
    "T30n1577_001:0261c07": "人命終必生天上。菩薩為眾生捨於身命。所",
    "T30n1577_001:0261c08": "有功德生死之中無有受處。唯至菩提乃能",
    "T30n1577_001:0261c09": "容受。菩薩若聞有人來乞身時。即時生念。我",
    "T30n1577_001:0261c10": "已久捨此身而不自取。方從我索必當謂我",
    "T30n1577_001:0261c11": "有慳惜心而試我耳。",
    "T30n1577_001:0261c12": "捨陰受陰品第十一",
    "T30n1577_001:0261c13": "阿羅漢捨後邊身得涅槃樂。不及菩薩為眾",
    "T30n1577_001:0261c14": "生捨身時樂。阿羅漢得解脫。不如菩薩為眾",
    "T30n1577_001:0261c15": "生故受身時樂。菩薩生念我以不取涅槃為",
    "T30n1577_001:0261c16": "眾生故得受是身。是最為妙。菩薩念言。我捨",
    "T30n1577_001:0261c17": "身命用施。復更受身不入解脫。是為最勝。我",
    "T30n1577_001:0261c18": "樂聞如來濟度眾生功德。我得救眾生悲心",
    "T30n1577_001:0261c19": "氣味不取涅槃。甚愛樂此事。菩薩為眾生捨",
    "T30n1577_001:0261c20": "身施時。雖不證涅槃勝得涅槃者。以不得為",
    "T30n1577_001:0261c21": "眾生捨身氣味故。菩薩受是陰身極是大苦。",
    "T30n1577_001:0261c22": "如為眾生捨身時樂等無有異。世間凡人為",
    "T30n1577_001:0261c23": "貧窮病苦之所纏逼。不能捨離樂欲捨身。眾",
    "T30n1577_001:0261c24": "生厭患陰身不能救濟者欲速入涅槃。菩薩",
    "T30n1577_001:0261c25": "思惟涅槃甚樂。生死陰身極為大苦。我當代",
    "T30n1577_001:0261c26": "一切眾生受此陰身之苦使得解脫。阿羅漢",
    "T30n1577_001:0261c27": "身盡佛亦身盡。身盡雖同不能救濟。佛滅身",
    "T30n1577_001:0261c28": "為善。",
    "T30n1577_001:0261c29": "捨身命品第十二",
    "T30n1577_001:0262a01": "菩薩為一切種智故。大悲心為眾生故。捨身",
    "T30n1577_001:0262a02": "捨命得果報不空。若一切捨身不得果報名",
    "T30n1577_001:0262a03": "空捨身。菩薩捨身為著財眾生欲使生羞恥",
    "T30n1577_001:0262a04": "故。菩薩為眾生捨身命者。易於慳貪者捨一",
    "T30n1577_001:0262a05": "團飯。菩薩捨於身命為慳貪者生其羞恥。菩",
    "T30n1577_001:0262a06": "薩所以施命為護他命故。何以故。他命即是",
    "T30n1577_001:0262a07": "我命。菩薩雖捨身命不濟他者。為觀陰身過",
    "T30n1577_001:0262a08": "故。為益眾生復更受身。若非大悲何有智者",
    "T30n1577_001:0262a09": "而樂陰身。若無大悲。施味者不能樂處生死。",
    "T30n1577_001:0262a10": "菩薩常樂行施。大悲自在隨受生死身如涅",
    "T30n1577_001:0262a11": "槃樂。",
    "T30n1577_001:0262a12": "現悲品第十三",
    "T30n1577_001:0262a13": "菩薩悲心極大在於身中無有知者。菩薩捨",
    "T30n1577_001:0262a14": "身命時一切天人所以得知。菩薩悲心極以",
    "T30n1577_001:0262a15": "深大。遍一切眾生無有見者。以財施法施",
    "T30n1577_001:0262a16": "無畏施悉得知見。一切眾生身者無不是病",
    "T30n1577_001:0262a17": "無有知者。以三事故知其有病。何者為三。飲",
    "T30n1577_001:0262a18": "食衣服湯藥即是病相。菩薩悲心以三事得",
    "T30n1577_001:0262a19": "顯。何者為三。即是財法無畏施也。菩薩與一",
    "T30n1577_001:0262a20": "切眾生作樂。為滅一切眾生苦故捨身救之。",
    "T30n1577_001:0262a21": "菩薩不求果報視如芻草。菩薩大悲作種種",
    "T30n1577_001:0262a22": "方便。猶如乳聚以血施人易於世人以水用",
    "T30n1577_001:0262a23": "施。如菩薩昔日五處出血施諸夜叉鬼。踊躍",
    "T30n1577_001:0262a24": "歡喜無可為喻。為欲救濟一切諸眾生故。有",
    "T30n1577_001:0262a25": "餘人問菩薩言。大悲者有何氣味。能使捨血",
    "T30n1577_001:0262a26": "易於捨水。大悲心菩薩答言。以不求果報為",
    "T30n1577_001:0262a27": "他得樂故捨身命。何以故。樂無相為首入悲",
    "T30n1577_001:0262a28": "心樂。有人見菩薩大悲疑之為是悲體。以大",
    "T30n1577_001:0262a29": "施故知是悲體。世人生疑。為當悲來入菩薩",
    "T30n1577_001:0262b01": "身中菩薩往入悲中。菩薩捨身者一切所不",
    "T30n1577_001:0262b02": "能共。唯大悲者能。得一切種智時一切眾生",
    "T30n1577_001:0262b03": "所不能共。有大悲心為益眾生所欲皆得。無",
    "T30n1577_001:0262b04": "有難者決定得空。心欲利益眾生大悲常在",
    "T30n1577_001:0262b05": "心者。無上菩提便如在手中無異。得住無生",
    "T30n1577_001:0262b06": "忍者。能顯現陀羅尼得住十地。自在當知如",
    "T30n1577_001:0262b07": "佛。",
    "T30n1577_001:0262b08": "法施品第十四",
    "T30n1577_001:0262b09": "財施者人道中有百千萬。財施果報。能得法",
    "T30n1577_001:0262b10": "施。唯大悲者。能得法施財施果報。後身得無",
    "T30n1577_001:0262b11": "量樂。悲者法施現證涅槃。樂施歡喜甘露滿",
    "T30n1577_001:0262b12": "足。菩薩悲一味。以是因緣無一剎那欲趣解",
    "T30n1577_001:0262b13": "脫。種種法施竟請諸聽法者。我得法施果時",
    "T30n1577_001:0262b14": "必受我請。菩薩時施名為欲施非根本施。成",
    "T30n1577_001:0262b15": "佛時施名根本法施。",
    "T30n1577_001:0262b16": "　佛智處虛空　　大悲為密雲",
    "T30n1577_001:0262b17": "　法施如甘雨　　充滿陰界池",
    "T30n1577_001:0262b18": "　四攝為方便　　安樂解脫因",
    "T30n1577_001:0262b19": "　修治八正道　　能得涅槃果",
    "T30n1577_001:0262b20": "財施除眾生身苦。法施除眾生心苦。無量劫",
    "T30n1577_001:0262b21": "財施為得法施果。法施能與眾生無畏施。極",
    "T30n1577_001:0262b22": "厭患生死智者求涅槃。悲救眾生者求於法",
    "T30n1577_001:0262b23": "施。菩薩受錢財為修施故。修行施時為得法",
    "T30n1577_001:0262b24": "施。見眾生有二種貪愛愚癡。貪愛多者施",
    "T30n1577_001:0262b25": "財寶。愚癡多者施與其法。施財者為其作無",
    "T30n1577_001:0262b26": "盡錢財。施法者為得無盡智故。財施者為得",
    "T30n1577_001:0262b27": "身樂。法施者為得心樂。隨所化眾生所欲得",
    "T30n1577_001:0262b28": "義稱意。滿足稱之無疲惓意。得大功德法",
    "T30n1577_001:0262b29": "施歡喜。增益端正如秋滿月。常為眾生心眼",
    "T30n1577_001:0262c01": "不離。財施者為眾生所愛。法施者常為世間",
    "T30n1577_001:0262c02": "之所敬重。財施者與愚人所愛。法施者為智",
    "T30n1577_001:0262c03": "者所愛。財施壞財貧窮。法施壞功德貧窮者。",
    "T30n1577_001:0262c04": "此二種施誰不敬重。財施者能與現樂。法施",
    "T30n1577_001:0262c05": "者能與天道涅槃之樂。樂愛悲者能愛一切",
    "T30n1577_001:0262c06": "眾生。愛一切眾生即是愛己。阿羅漢捨於眾",
    "T30n1577_001:0262c07": "生入涅槃去。尚不為智者所愛。況苦眾生者",
    "T30n1577_001:0262c08": "誰當愛樂。常行惠施遠離十惡恭敬父母。若",
    "T30n1577_001:0262c09": "如是者是報我恩。若欲續佛種者。當以悲心",
    "T30n1577_001:0262c10": "為首饒益於他。常能思念成就眾生事。",
    "T30n1577_001:0262c11": "大丈夫論卷上"
}