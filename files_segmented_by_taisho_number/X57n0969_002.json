{
    "X57n0969_002:0362a03": "傳佛心印記註卷下",
    "X57n0969_002:0362a05": "幽谿沙門傳燈註",
    "X57n0969_002:0362a06": "楞嚴比丘靈耀較",
    "X57n0969_002:0362a07": "△二明圓融三觀二初結前生後。",
    "X57n0969_002:0362a08": "今就能觀論乎三觀所觀即是三諦。",
    "X57n0969_002:0362a09": "上之所論圓融三諦約三因言性中有修修中有",
    "X57n0969_002:0362a10": "性則知修性本自圓成但此心印未傳一切眾生",
    "X57n0969_002:0362a11": "終日在性亦終日起修以其迷故不覺不知今佛",
    "X57n0969_002:0362a12": "如來出興於世開而示之使之悟入既悟之後即",
    "X57n0969_002:0362a13": "稱性而觀絕待而照於無能所中不妨立乎能觀",
    "X57n0969_002:0362a14": "所觀葢就一性之中所具正因三千即中本有所",
    "X57n0969_002:0362a15": "觀玅境者立乎三諦所具了因三千即空名為能",
    "X57n0969_002:0362a16": "觀玅觀者立乎三觀觀成惑破之後三千即假者",
    "X57n0969_002:0362a17": "名為果上解脫大用也。△二正明三觀四初約不",
    "X57n0969_002:0362a18": "次而次明三觀三初空觀。",
    "X57n0969_002:0362a19": "言三觀者以即空故破染礙情一相不立顯此三千",
    "X57n0969_002:0362a20": "同一性故一切即一方能同居一念派之彌合故如",
    "X57n0969_002:0362a21": "眾珠咸趣一珠畢竟清淨非斷無空。",
    "X57n0969_002:0362a22": "言以即空故破染礙清等者且指何境為即空耶",
    "X57n0969_002:0362a23": "須知今家三觀所觀之境最寬有佛法焉眾生法",
    "X57n0969_002:0362a24": "焉心法焉大師云佛法太高眾生太廣初心為難",
    "X57n0969_002:0362b01": "心佛及眾生是三無差別觀心則易故前引摩訶",
    "X57n0969_002:0362b02": "止觀初心修觀必先內心故於三科揀却界入復",
    "X57n0969_002:0362b03": "於五陰又除前四的取識陰為所觀境今云以即",
    "X57n0969_002:0362b04": "空故破染礙情者正指現前日用根塵相對一念",
    "X57n0969_002:0362b05": "心起即第六識心此之識心名為人心雖是人心",
    "X57n0969_002:0362b06": "能隨染淨緣具造十法界故前約此論乎三千即",
    "X57n0969_002:0362b07": "空假中大師於是直指人心見性成佛見性者見",
    "X57n0969_002:0362b08": "此三千即空假中之性也成佛者成此三千即空",
    "X57n0969_002:0362b09": "假中佛也若異此而求早又曲之了矣今文所指",
    "X57n0969_002:0362b10": "即空葢約次第且就一隅而說言即空者葢此一",
    "X57n0969_002:0362b11": "念三千即是真諦泯一切法方其觀此真諦之時",
    "X57n0969_002:0362b12": "猶如杲日當天無幽不燭亦如紅爐點雪觸着銷",
    "X57n0969_002:0362b13": "鎔誠能如此照了則向之能隨染緣造九法界者",
    "X57n0969_002:0362b14": "豁然消殞故即空故破染礙情葢眾生理即之佛",
    "X57n0969_002:0362b15": "法爾如斯大師云雖昏盲倒惑其理存焉此之謂",
    "X57n0969_002:0362b16": "也世人若欲自了生死成無相佛只須於此一觀",
    "X57n0969_002:0362b17": "截斷更不必又談假中世間稱為空宗末必能了",
    "X57n0969_002:0362b18": "不過即以此而當之可也下去又云一相不立等",
    "X57n0969_002:0362b19": "空觀顯發空觀中微玅義理亦釋以明之葢既以",
    "X57n0969_002:0362b20": "立不為主則空現而三千隱故一相不立而云一",
    "X57n0969_002:0362b21": "性即非若斷無秪顯此三千同一相故而三千一",
    "X57n0969_002:0362b22": "一即性方能同居一念亦秪一念為空既一切即",
    "X57n0969_002:0362b23": "一豈不即之派之三千者彌散彌合因立喻云故",
    "X57n0969_002:0362b24": "如因陀羅網之眾珠以一珠當情而眾珠之光咸",
    "X57n0969_002:0362c01": "趣一珠此謂之一淨一切淨畢竟清淨豈與夫尋",
    "X57n0969_002:0362c02": "常之言以歸於斷滅之空者為空同日而語哉。△",
    "X57n0969_002:0362c03": "二假觀。",
    "X57n0969_002:0362c04": "以即假故互具互攝諸相宛然顯此三千不失自體",
    "X57n0969_002:0362c05": "一即一切雖復同居一念即之彌分故如一珠影入",
    "X57n0969_002:0362c06": "眾珠不可思議非賴緣假。",
    "X57n0969_002:0362c07": "亦且即以一念識心為所觀境觀此一念性具諸",
    "X57n0969_002:0362c08": "法以法法互具互攝非直十界百如亦乃百界千",
    "X57n0969_002:0362c09": "如亦乃千界萬如非直十界三百如亦乃百界三",
    "X57n0969_002:0362c10": "千如亦乃千界三萬如充而橫之不能枚舉既是",
    "X57n0969_002:0362c11": "一一互具亦乃一一互攝不以具攝故混然無緒",
    "X57n0969_002:0362c12": "而一一諸相界界分明如如不昧葢假觀者能立",
    "X57n0969_002:0362c13": "一切法顯此三千不失自體元一念中法乃一即",
    "X57n0969_002:0362c14": "一切是故雖復同居一念而即之彌分故如一珠",
    "X57n0969_002:0362c15": "之光影入眾珠之中如此玅法惟獨自明了眾人",
    "X57n0969_002:0362c16": "所不見不可以心思不可以言議豈別教賴眾緣",
    "X57n0969_002:0362c17": "所成之假可企及哉。△三中觀。",
    "X57n0969_002:0362c18": "以即中故顯此三千非一非一切非分非合雙遮二",
    "X57n0969_002:0362c19": "邊無有二相雙照二諦空假宛然豈同但中不具諸",
    "X57n0969_002:0362c20": "法。",
    "X57n0969_002:0362c21": "亦即且以一念識心為所觀境觀此一念性是中",
    "X57n0969_002:0362c22": "道顯此性具三千非一念非三千非一念故非一",
    "X57n0969_002:0362c23": "非三千故非一切非一念則遮空非三千則遮假",
    "X57n0969_002:0362c24": "空假雙遮則無有二相然而中非但中故又能雙",
    "X57n0969_002:0363a01": "照二諦空假宛然如此之中稱萬法之都為法性",
    "X57n0969_002:0363a02": "之王統御自在無量甚深豈與別教但中如雲外",
    "X57n0969_002:0363a03": "月逈出二邊不具諸法者可比議哉。△二約次而",
    "X57n0969_002:0363a04": "不次明三觀。",
    "X57n0969_002:0363a05": "一空一切空三觀皆空總空觀一假一切假三觀皆",
    "X57n0969_002:0363a06": "假總假觀一中一切中三觀皆中總中觀。",
    "X57n0969_002:0363a07": "前明三觀既約不次而次以明則此三觀一一皆",
    "X57n0969_002:0363a08": "可稱總惟隨其所用處不同謂之空謂之假謂之",
    "X57n0969_002:0363a09": "中故用空觀時不獨但能破情亦復而能立法統",
    "X57n0969_002:0363a10": "法言一空一切空三觀皆空總空觀者如以空觀",
    "X57n0969_002:0363a11": "空真諦時則見思染礙情破空俗諦時則塵沙染",
    "X57n0969_002:0363a12": "礙情破空中諦時則無明染礙情破見思破而真",
    "X57n0969_002:0363a13": "諦理顯塵沙破而俗諦理顯無明破而中道理顯",
    "X57n0969_002:0363a14": "是為一空一切空總名空觀也一假一切假三觀",
    "X57n0969_002:0363a15": "皆假總假觀者如以假觀觀真諦理時而見思染",
    "X57n0969_002:0363a16": "礙情空假觀觀俗諦理時而塵沙染礙情破假觀",
    "X57n0969_002:0363a17": "立中道時而無明染礙情破是名一假一切假總",
    "X57n0969_002:0363a18": "假觀也一中一切中三觀皆中總中觀者如以中",
    "X57n0969_002:0363a19": "觀統真諦時不惟中諦能統法稱王即真諦亦復",
    "X57n0969_002:0363a20": "稱王方其見思染情空則遮有真諦理空則遮空",
    "X57n0969_002:0363a21": "真諦理顯則照空三千明淨則照俗以中觀觀俗",
    "X57n0969_002:0363a22": "諦時塵沙染情破是為遮俗三千理顯是為遮空",
    "X57n0969_002:0363a23": "即遮俗時而即照空即遮空時而即照有以中觀",
    "X57n0969_002:0363a24": "觀中諦雙遮雙照自在稱王自不必言是名一中",
    "X57n0969_002:0363b01": "一切中三觀皆中總中觀也。△三約雙即破立明",
    "X57n0969_002:0363b02": "三觀。",
    "X57n0969_002:0363b03": "是則終日破相諸法皆成終日立法纖塵必盡終日",
    "X57n0969_002:0363b04": "絕待二邊熾然是為即破即立即立即破非破非立",
    "X57n0969_002:0363b05": "而破而立亦名即遮即照即照即遮非遮非照而遮",
    "X57n0969_002:0363b06": "而照說雖次第行在一時。",
    "X57n0969_002:0363b07": "一空一切空無假無中而不空三觀皆空總空觀",
    "X57n0969_002:0363b08": "是以終日破相而諸法皆成一假一切假無空無",
    "X57n0969_002:0363b09": "中而不假三觀皆假總假觀是以終日立法而纖",
    "X57n0969_002:0363b10": "塵必盡一中一切中無空無假而不中總中觀是",
    "X57n0969_002:0363b11": "以終日絕待而二邊熾然是故謂之即破時即立",
    "X57n0969_002:0363b12": "即立時即破非破非立時而破而立此約三觀有",
    "X57n0969_002:0363b13": "三觀破立之功圓融說之如此若以遮代破以照",
    "X57n0969_002:0363b14": "代立亦可名為即遮即照即照即遮非遮非照而",
    "X57n0969_002:0363b15": "遮而照寄言說之不無次第至於圓修空有同時",
    "X57n0969_002:0363b16": "遮照一念實無如此次第也夫觀因諦立諦由觀",
    "X57n0969_002:0363b17": "顯是故非圓融之三諦莫成圓融之三觀圓頓至",
    "X57n0969_002:0363b18": "教法爾如此他宗聞之多有不信以其創自天台",
    "X57n0969_002:0363b19": "故也不知此旨遠承之於釋迦親稟之於龍樹若",
    "X57n0969_002:0363b20": "三智實一心中得秪一觀而三觀觀於一諦而三",
    "X57n0969_002:0363b21": "諦因緣所生法我說即是空亦名為假名亦名中",
    "X57n0969_002:0363b22": "道義此猶言義宏略或難取信惟有佛頂尊經金",
    "X57n0969_002:0363b23": "口親宣聖言娓娓如曰我以玅明不滅不生合如",
    "X57n0969_002:0363b24": "來藏而如來藏惟玅覺明圓照法界乃至而如來",
    "X57n0969_002:0363c01": "藏玅明元心非色聲香味觸法乃至非如來三號",
    "X57n0969_002:0363c02": "常樂我淨此正一真一切真無俗無中而不真總",
    "X57n0969_002:0363c03": "真諦與空觀也又曰而如來藏元明心玅即心即",
    "X57n0969_002:0363c04": "空即色聲香味觸法乃至即如來三號四德此正",
    "X57n0969_002:0363c05": "一假一切假無真無中而不假總假諦與假觀也",
    "X57n0969_002:0363c06": "又曰而如來藏玅明心元離即離非是即非即此",
    "X57n0969_002:0363c07": "正一中一切中無真無俗而不中總中諦與中觀",
    "X57n0969_002:0363c08": "也故知天台所立深得佛心以此而為傳佛心印",
    "X57n0969_002:0363c09": "真所謂超過眾說抗折百家者也。△四約立是揀",
    "X57n0969_002:0363c10": "非明三觀。",
    "X57n0969_002:0363c11": "若爾無理不立無情不破豈與斷無之空賴緣之假",
    "X57n0969_002:0363c12": "出二邊中同日而語耶。",
    "X57n0969_002:0363c13": "無理不立者三觀皆能立法也無情不破者三觀",
    "X57n0969_002:0363c14": "皆能破惑也空觀破三惑而三千三諦顯非斷無",
    "X57n0969_002:0363c15": "之空假觀立三諦而百界實相彰非賴緣之假中",
    "X57n0969_002:0363c16": "觀雙遮雙照而法性之玅境現非出二邊之中又",
    "X57n0969_002:0363c17": "復應知法門大體在立法而不在破法有破法者",
    "X57n0969_002:0363c18": "皆不得已而為之也立法猶如宣文破法猶如用",
    "X57n0969_002:0363c19": "武如仁王王世志在宣文國亂民離又須先武如",
    "X57n0969_002:0363c20": "三觀皆有破立之功至於三惑破而三千之理顯",
    "X57n0969_002:0363c21": "則身為玅色身土為寂光土惟佛與佛究盡諸法",
    "X57n0969_002:0363c22": "能事方畢也。△三明惟佛與佛能知。",
    "X57n0969_002:0363c23": "故曰惟佛與佛乃能究盡稻麻二乘恒沙菩薩竝不",
    "X57n0969_002:0363c24": "能知斯義少分。",
    "X57n0969_002:0364a01": "法華經云止舍利弗不須復說所以者何佛所成",
    "X57n0969_002:0364a02": "就第一希有難解之法唯佛與佛乃能究盡諸法",
    "X57n0969_002:0364a03": "實相所謂諸法如是相如是性云云乃至如是本",
    "X57n0969_002:0364a04": "末究竟等應知諸佛所究盡諸法實相正今家所",
    "X57n0969_002:0364a05": "傳心印三觀所觀十界三諦之境能究盡者正今",
    "X57n0969_002:0364a06": "家所傳心印能觀之一心三觀此之三觀在因總",
    "X57n0969_002:0364a07": "名一心派之在六根圓通在果名為佛之知見然",
    "X57n0969_002:0364a08": "有開示悟入四位之不同若欲究盡惟在諸佛故",
    "X57n0969_002:0364a09": "曰惟佛與佛乃能究盡又曰假使滿世間皆如舍",
    "X57n0969_002:0364a10": "利弗盡思共度量不能測佛智正使滿十方皆如",
    "X57n0969_002:0364a11": "舍利弗及餘諸弟子亦滿十方剎盡思共度量亦",
    "X57n0969_002:0364a12": "復不能知此言聲聞之智若舍利弗者既惟得一",
    "X57n0969_002:0364a13": "偏空之智以灰身滅智為究竟於一心三觀一空",
    "X57n0969_002:0364a14": "一切空者了無交涉故不能知少分也又曰辟支",
    "X57n0969_002:0364a15": "佛利智無漏最後身亦滿十方界其數如竹林斯",
    "X57n0969_002:0364a16": "等共一心於億無量劫欲思佛實智莫能知少分",
    "X57n0969_002:0364a17": "此亦以偏空之智雖正習俱斷勝於聲聞亦於一",
    "X57n0969_002:0364a18": "心三觀一空一切空者了無交涉故曰稻麻二乘",
    "X57n0969_002:0364a19": "不知斯義也又曰新發意菩薩供養無數佛了達",
    "X57n0969_002:0364a20": "諸義趣又能善說法如稻麻竹葦充滿十方界一",
    "X57n0969_002:0364a21": "心以玅智於恒沙沙劫咸皆共思惟不能知佛智",
    "X57n0969_002:0364a22": "此言新發意菩薩以出假之智了達義趣善說法",
    "X57n0969_002:0364a23": "要雖勝二乘既不能了達三觀之智一假一切假",
    "X57n0969_002:0364a24": "故不能知一心三觀權實相即之佛智也又曰不",
    "X57n0969_002:0364b01": "退諸菩薩其數如恒沙一心共思求亦復不能知",
    "X57n0969_002:0364b02": "此以別教菩薩修但中之智雖登三種不退之位",
    "X57n0969_002:0364b03": "既不能知圓融三觀舉一即三言三即一一中一",
    "X57n0969_002:0364b04": "切中無真無假而不中之旨故雖一心共思求亦",
    "X57n0969_002:0364b05": "復不能知也此皆約心之勝劣知與不知為言初",
    "X57n0969_002:0364b06": "不以地位高下為論譬如朝廷設官分職則諸生",
    "X57n0969_002:0364b07": "但步後塵至於戰勝棘圍則宿仕亦謙先輩所以",
    "X57n0969_002:0364b08": "圓人初心佛讚以為頻伽在鷇聲逾眾鳥太子處",
    "X57n0969_002:0364b09": "胎貴壓羣臣者益得悟乎此也。△四明此旨的在",
    "X57n0969_002:0364b10": "法華。",
    "X57n0969_002:0364b11": "如此三千通依諸部的在法華葢由昔經一有兼帶",
    "X57n0969_002:0364b12": "之過二有隔偏之失今經非但純一無雜復能開麤",
    "X57n0969_002:0364b13": "即玅題稱玅法良在茲焉。",
    "X57n0969_002:0364b14": "通依諸部者如前所說在諸大乘立名不同一依",
    "X57n0969_002:0364b15": "華嚴能隨染淨緣遂分十方界二依法華諸法實",
    "X57n0969_002:0364b16": "相三依涅槃闡提善人二人俱有性善性惡三因",
    "X57n0969_002:0364b17": "一依請觀音單名毒害通依雖然如此若論正意",
    "X57n0969_002:0364b18": "則的在法華葢由昔經所談雖玅奈何墮於二偏",
    "X57n0969_002:0364b19": "即有一兼帶之過二有隔偏之失正以華嚴不惟",
    "X57n0969_002:0364b20": "有兼別教三觀以明圓頓三觀之過兼之圓頓永",
    "X57n0969_002:0364b21": "與別教相隔之失方等諸經則對偏觀以明圓觀",
    "X57n0969_002:0364b22": "般若諸經則帶偏觀以明圓觀如是二時亦莫不",
    "X57n0969_002:0364b23": "圓與偏隔具在維摩等諸經中說茲不繁引今經",
    "X57n0969_002:0364b24": "欲令眾生開示悟入佛之知見三乘同會一佛乘",
    "X57n0969_002:0364c01": "九界咸歸一佛界無前兼帶過失復能開前三乘",
    "X57n0969_002:0364c02": "九界兼帶之麤令成一乘幽微之玅猶如神仙九",
    "X57n0969_002:0364c03": "轉還丹非惟服之使人還元復本兼能使人蛻骨",
    "X57n0969_002:0364c04": "昇仙故經題稱為玅法者具茲二玅一相待玅即",
    "X57n0969_002:0364c05": "無復前兼帶之麤二絕待玅即開前諸麤悉皆成",
    "X57n0969_002:0364c06": "玅如舍利弗尊者之領解云今日乃知真是佛子",
    "X57n0969_002:0364c07": "從佛口生從法化生得佛法分言得分者即以自",
    "X57n0969_002:0364c08": "證偏空之智而能了悟一空一切空無假無中而",
    "X57n0969_002:0364c09": "不空雖無不空乃即分之空故曰得佛法分也此",
    "X57n0969_002:0364c10": "領即相待為絕待之玅也迦葉等四大尊者亦云",
    "X57n0969_002:0364c11": "今法王大寶自然而至如佛子所應待者皆已得",
    "X57n0969_002:0364c12": "之此領即絕待為相待之玅也。△五約譬喻顯觀",
    "X57n0969_002:0364c13": "微玅。",
    "X57n0969_002:0364c14": "是知用此絕待玅法為觀體者方譬日光不與暗共。",
    "X57n0969_002:0364c15": "絕待玅法為觀體者如前文明三觀理體通依諸",
    "X57n0969_002:0364c16": "部的在法華三千三諦性善惡三因三德皆絕待",
    "X57n0969_002:0364c17": "之觀體也何則益他宗雖知性具善也不知性具",
    "X57n0969_002:0364c18": "惡故是則要須待九界之修惡顯佛界之修善以",
    "X57n0969_002:0364c19": "觀三諦成乎三觀或偏修空假中如此修之名為",
    "X57n0969_002:0364c20": "以相待之玅而為觀體安如今家觀九界修惡緣",
    "X57n0969_002:0364c21": "了即性惡緣了性惡融通無法不趣任運攝得佛",
    "X57n0969_002:0364c22": "界性善是為絕待觀體無可形待故曰猶如日光",
    "X57n0969_002:0364c23": "不與暗共此引大師法華玄義教相文中演華嚴",
    "X57n0969_002:0364c24": "三譬以為五譬華嚴三譬即譬如日出先照高山",
    "X57n0969_002:0365a01": "次照幽谷三照平地大師演平地之譬以為三共",
    "X57n0969_002:0365a02": "譬五時一如日初出先照高山此如華嚴次照幽",
    "X57n0969_002:0365a03": "谷此如三藏次照平地此如淨名方等次照禺中",
    "X57n0969_002:0365a04": "此如大品廣如彼說次日輪停午日光普照高下",
    "X57n0969_002:0365a05": "悉均平土圭側影不縮不盈若低頭若小音若散",
    "X57n0969_002:0365a06": "亂若微善皆成佛道不令有人獨得滅度皆以如",
    "X57n0969_002:0365a07": "來滅度而滅度之具如今經故曰譬如日光不與",
    "X57n0969_002:0365a08": "暗共。△六約極談結成心印。",
    "X57n0969_002:0365a09": "此乃終窮究竟極說是為佛祖正傳心印。",
    "X57n0969_002:0365a10": "終窮竟究極說者如來為一大事因緣故出興於",
    "X57n0969_002:0365a11": "世欲令眾生開示悟入佛之知見所言欲令眾生",
    "X57n0969_002:0365a12": "者十法界眾生也若有一界不成佛道則謂之不",
    "X57n0969_002:0365a13": "暢如來本懷如華嚴雖曰先照高山不從漸來然",
    "X57n0969_002:0365a14": "但令菩薩成乎佛道終不能令聲聞在座如聾如",
    "X57n0969_002:0365a15": "啞者成乎佛道此乃始說亦是分說不足以當終",
    "X57n0969_002:0365a16": "窮究竟極說佛祖正傳心印又如何含十二年純",
    "X57n0969_002:0365a17": "說乎小無足以當自不必言又如方等八年雖對",
    "X57n0969_002:0365a18": "小明大對偏明圓然而示土有淨穢現身有巨細",
    "X57n0969_002:0365a19": "說法隨解神力不共是故見有淨穢聞有褒貶嗅",
    "X57n0969_002:0365a20": "有薝蔔不簷蔔華有著身不著身慧有若干不若",
    "X57n0969_002:0365a21": "干此乃漸中亦是分說不足以當終窮究竟極說",
    "X57n0969_002:0365a22": "佛祖正傳心印又如般若雖帶通別二正說圓教",
    "X57n0969_002:0365a23": "然而但為菩薩說其實事而不為我說斯真要亦",
    "X57n0969_002:0365a24": "不足以當終窮究竟極說佛祖正傳心印惟至法",
    "X57n0969_002:0365b01": "華既經向之多方調停根性既純可傳心印權實",
    "X57n0969_002:0365b02": "二種智慧會歸一體十界一切諸法究竟實相一",
    "X57n0969_002:0365b03": "切眾生皆成佛道世間諸相無非常住昔之芽焦",
    "X57n0969_002:0365b04": "種敗者莫不皆萌道芽高原陸地不生蓮華者一",
    "X57n0969_002:0365b05": "一授佛蓮華身子受華光王佛之記於先迦葉受",
    "X57n0969_002:0365b06": "光明佛之記於次故曰此乃終窮究竟極說是為",
    "X57n0969_002:0365b07": "佛祖正傳心印也。△二明傳佛心印之迹二初明",
    "X57n0969_002:0365b08": "自行之迹四初正明祖承二初明金口祖承五初",
    "X57n0969_002:0365b09": "傳迦葉。",
    "X57n0969_002:0365b10": "佛以是傳之於迦葉。",
    "X57n0969_002:0365b11": "佛傳迦葉有通有別通則法華別則涅槃通則法",
    "X57n0969_002:0365b12": "華者世尊於法華會上告舍利弗如是玅法諸佛",
    "X57n0969_002:0365b13": "如來時乃說之時舍利弗於此法說領解世尊授",
    "X57n0969_002:0365b14": "記未來作佛號曰華光復告舍利弗今當復以譬",
    "X57n0969_002:0365b15": "喻更明此義遂說有一大宅歘然火起長者方便",
    "X57n0969_002:0365b16": "誘諭諸子以羊鹿牛三車玩好之具引之令出然",
    "X57n0969_002:0365b17": "後等賜高廣大白牛車如來亦復如是初說三乘",
    "X57n0969_002:0365b18": "引導眾生然後但以大乘而度脫之時大迦葉等",
    "X57n0969_002:0365b19": "四大聲聞於此領解遂說窮子之譬謂如窮子捨",
    "X57n0969_002:0365b20": "父逃逝五十餘年後雖遇會志意下劣二十年中",
    "X57n0969_002:0365b21": "常令除糞過是以後心相體信結會父子正領家",
    "X57n0969_002:0365b22": "業自言我等昔來但樂小法世尊以方便力說如",
    "X57n0969_002:0365b23": "來智慧今我方知世尊於佛智慧無所吝惜是故",
    "X57n0969_002:0365b24": "我等說本無心有所希求今法王大寶自然而至",
    "X57n0969_002:0365c01": "如佛子所應得者皆已得之於是世尊復告迦葉",
    "X57n0969_002:0365c02": "說藥艸喻述成其解而語之曰汝於未來當得作",
    "X57n0969_002:0365c03": "佛名曰光明別則涅槃者經云佛告諸比丘我今",
    "X57n0969_002:0365c04": "所有無上正法悉以付囑迦葉當為汝等作大依",
    "X57n0969_002:0365c05": "止是則迦葉得悟的傳已在法華涅槃會上不過",
    "X57n0969_002:0365c06": "為如來所化機緣將滅迦葉之緣當興別付囑之",
    "X57n0969_002:0365c07": "令四眾知機緣有在也葢法華諸法實相即涅槃",
    "X57n0969_002:0365c08": "三德玅心是知傳佛心印不獨一人法華會上同",
    "X57n0969_002:0365c09": "受記者人人皆得也若論三根則舍利弗最居其",
    "X57n0969_002:0365c10": "上然而所悟之法相同所授之記不異豈因悟之",
    "X57n0969_002:0365c11": "先後令法而有差殊耶。△二歷代相承。",
    "X57n0969_002:0365c12": "迦葉以是傳之於阿難。",
    "X57n0969_002:0365c13": "此中亦有通別通則同在法華故法華經云佛告",
    "X57n0969_002:0365c14": "阿難汝於來世當得作佛號山海慧自在通王如",
    "X57n0969_002:0365c15": "來別則在於迦葉故付法傳云迦葉埀入滅時以",
    "X57n0969_002:0365c16": "最勝法付囑阿難而作是言云云是則約通途付",
    "X57n0969_002:0365c17": "法而言而阿難不妨以兄視迦葉而迦葉以弟畜",
    "X57n0969_002:0365c18": "阿難約別途付法而言而阿難不妨以師事迦葉",
    "X57n0969_002:0365c19": "而迦葉亦不妨以子畜阿難正以公在付法而不",
    "X57n0969_002:0365c20": "必顧於行列也阿難河中入風三昧四派其身法",
    "X57n0969_002:0365c21": "付商那和修修手雨甘露現五百法門法付優波",
    "X57n0969_002:0365c22": "毱多多在俗得三果受戒得四果法付提迦多多",
    "X57n0969_002:0365c23": "登壇得初果三羯磨得四果法付彌遮迦迦付佛",
    "X57n0969_002:0365c24": "駄難提提付佛駄密多多授王三歸降伏算者法",
    "X57n0969_002:0366a01": "付脇比丘比丘出胎髮白手放光取經法付富那",
    "X57n0969_002:0366a02": "夜奢奢論勝馬鳴剃髮為弟子鳴造賴吒和羅妓",
    "X57n0969_002:0366a03": "妓音演無常苦空聞者悟道法付迦毗摩羅羅造",
    "X57n0969_002:0366a04": "無我論論所向處邪見消滅法付龍樹龍樹生生",
    "X57n0969_002:0366a05": "身龍生法身造大悲方便論五千偈大莊嚴論五",
    "X57n0969_002:0366a06": "千偈大無畏論十萬偈優婆提舍論十萬偈法付",
    "X57n0969_002:0366a07": "迦那提婆婆鑿天眼施萬肉眼法付羅睺羅多多",
    "X57n0969_002:0366a08": "識鬼名書降伏外道法付僧佉難提提說偈試羅",
    "X57n0969_002:0366a09": "漢法付僧佉耶奢奢遊海見城說偈法付鳩摩羅",
    "X57n0969_002:0366a10": "馱馱見萬騎記馬色得人名分別衣法付闍夜多",
    "X57n0969_002:0366a11": "多為犯重人作火坑令入懺悔坑成池罪滅法付",
    "X57n0969_002:0366a12": "婆修盤馱馱付摩拏羅羅分恒河為二分自化一",
    "X57n0969_002:0366a13": "分法付鶴勒夜那。△三傳止師子。",
    "X57n0969_002:0366a14": "乃至二十四代傳之於師子比丘。",
    "X57n0969_002:0366a15": "鶴勒夜那法付師子師子為檀彌羅王所害劍斬",
    "X57n0969_002:0366a16": "流乳付法藏人始迦葉終師子二十三人末田地",
    "X57n0969_002:0366a17": "與商那同時取之則二十四人諸師皆金口所記",
    "X57n0969_002:0366a18": "竝是聖人能多利益昔王不立廐於寺立廐於屠",
    "X57n0969_002:0366a19": "況好世值聖寧無益耶又婆羅門貨髑髏孔達者",
    "X57n0969_002:0366a20": "半者不者達者起墖供養得生天聞法之要功德",
    "X57n0969_002:0366a21": "若此佛為此益付法藏也(摩訶止觀)。△四指所憑據。",
    "X57n0969_002:0366a22": "師子遇難不得其傳焉是為金口祖承皆見而知之",
    "X57n0969_002:0366a23": "者出付法傳。",
    "X57n0969_002:0366a24": "付法藏因緣經云復有比丘名曰師子於罽賓國",
    "X57n0969_002:0366b01": "大作佛事時彼國王名彌羅堀邪見熾盛心無正",
    "X57n0969_002:0366b02": "信於罽賓國毀壞墖寺殺害眾僧即以利劍用斬",
    "X57n0969_002:0366b03": "師子頭頭中無血唯乳流出相付法人於是便絕",
    "X57n0969_002:0366b04": "是則虗溪大師所說原有憑據故非杜撰之言見",
    "X57n0969_002:0366b05": "而知之者謂親目所覩師弟授受者也若從經論",
    "X57n0969_002:0366b06": "所悟則名聞而知之者又若從耳提面命亦可名",
    "X57n0969_002:0366b07": "為聞而知之若從紙墨傳授亦可名為見而知之",
    "X57n0969_002:0366b08": "事在人用初無定在也。△五他宗加唱。",
    "X57n0969_002:0366b09": "或有前加六佛後添四祖說偈付法拈華微笑唱為",
    "X57n0969_002:0366b10": "教外別傳經論無憑人皆不許。",
    "X57n0969_002:0366b11": "余箋註至此為其停筆者久之或有不甘此說從",
    "X57n0969_002:0366b12": "傍問之曰虎溪師作傳佛心印記以弘天台之道",
    "X57n0969_002:0366b13": "足矣何必吹毛求疵妄生是非抑至於是乎吾師",
    "X57n0969_002:0366b14": "既為之作註何不為其融通兩家以成後世無諍",
    "X57n0969_002:0366b15": "三昧乎余對曰唯唯否否或又曰何為其然乎余",
    "X57n0969_002:0366b16": "曰拈華微笑教外別傳不立文字直指人心見性",
    "X57n0969_002:0366b17": "成佛此禪宗之碩談佛法之篤旨正天台觀心實",
    "X57n0969_002:0366b18": "相離言說相離文字相離心緣相之玅旨也復何",
    "X57n0969_002:0366b19": "殊異於其間哉益既曰直指人心見性成佛尚何",
    "X57n0969_002:0366b20": "文字之有既無文字尚何教之有是則天台之所",
    "X57n0969_002:0366b21": "云聞教自合觀心離指方能識月亦即稱為教外",
    "X57n0969_002:0366b22": "別傳不立文字可也矧禪宗乎第天台之不立文",
    "X57n0969_002:0366b23": "字又未甞以無說為是有說為非如維摩所云無",
    "X57n0969_002:0366b24": "離文字說解脫相是則今宗以之論教謂之大教",
    "X57n0969_002:0366c01": "正傳可也以之論觀謂之教外別傳亦可也何獨",
    "X57n0969_002:0366c02": "天台即達磨云吾有楞伽四卷可以印心即以稱",
    "X57n0969_002:0366c03": "之為大教正傳可也是以禪宗五六葉皆尚般若",
    "X57n0969_002:0366c04": "至於永明又則廣引佛祖誠言創為宗鏡一錄以",
    "X57n0969_002:0366c05": "是言之則教之不可廢明矣即禪之不可廢亦明",
    "X57n0969_002:0366c06": "矣此則虎溪師之說誠然太過第經論無憑人皆",
    "X57n0969_002:0366c07": "不許之說亦難言之也何耶正以師子之後禪家",
    "X57n0969_002:0366c08": "援禪經立為二十八代復斥付法傳止於師子謂",
    "X57n0969_002:0366c09": "之為訛其間碩諍不獨今日益當時嵩明教禪師",
    "X57n0969_002:0366c10": "據禪經作定祖圖以付法傳斥為可焚而吳興普",
    "X57n0969_002:0366c11": "照大師曾作祖說以救之又三年嵩師知禪經有",
    "X57n0969_002:0366c12": "不通輙云傳寫有誤普照師復作止訛以折之其",
    "X57n0969_002:0366c13": "略有曰契嵩立二十八祖妄據禪經熒惑天下斥",
    "X57n0969_002:0366c14": "付法藏為謬書此由唐智炬作寶林傳因禪經有",
    "X57n0969_002:0366c15": "九人其第八名達摩多羅第九名般若密多羅故",
    "X57n0969_002:0366c16": "智炬見達摩兩字乃移居於般若多羅之後又取",
    "X57n0969_002:0366c17": "他處二名婆舍斯多不如密多以繼二十四人總",
    "X57n0969_002:0366c18": "之為二十八炬妄陳於前嵩繆附於後凟亂正教",
    "X57n0969_002:0366c19": "瑕玷禪宗余嘗面折之而嵩莫知愧又據僧祐三",
    "X57n0969_002:0366c20": "藏記傳律祖承五十三人最後名達摩多羅而智",
    "X57n0969_002:0366c21": "炬取為梁朝達摩殊不知僧祐所記乃載小乘弘",
    "X57n0969_002:0366c22": "律之人炬嵩既尊禪祖為大乘何得反用小乘律",
    "X57n0969_002:0366c23": "人為之祖耶況禪經且無二十八祖之名與三藏",
    "X57n0969_002:0366c24": "記竝明聲聞小乘禪耳炬嵩既無教眼纔見禪字",
    "X57n0969_002:0367a01": "認為己宗是則反販梁朝達摩但傳小乘禪法原",
    "X57n0969_002:0367a02": "誣先聖其過非小(佛祖統記)以是而知則經論無",
    "X57n0969_002:0367a03": "憑人皆不許之言過在後人非關達摩也故昔四",
    "X57n0969_002:0367a04": "明志磐法師甞為之說曰佛所得宿命記未來成",
    "X57n0969_002:0367a05": "道雖累億劫必能前知豈今記祖止二十四竊原",
    "X57n0969_002:0367a06": "佛意當用二義一者以師子遭命難為傳持之一",
    "X57n0969_002:0367a07": "厄二者此後諸祖雖有其繼恐非四依大聖之比",
    "X57n0969_002:0367a08": "以故金口齊此而言非謂無繼祖也世或謂師子",
    "X57n0969_002:0367a09": "遭難不傳法者癡人之言耳吾宗謂祖承止師子",
    "X57n0969_002:0367a10": "而禪林加四人於是競相是非連代不息試以大",
    "X57n0969_002:0367a11": "意決之則無所為礙謂師子雖遭命難非無弟子",
    "X57n0969_002:0367a12": "可以傳法特不在金口預記之數耳然則加以四",
    "X57n0969_002:0367a13": "人至於達摩而始為東土之來謂之二十八人斯",
    "X57n0969_002:0367a14": "亦為害但言四人相承傳之達摩則可矣今乃妄",
    "X57n0969_002:0367a15": "引禪經之證適足以自取其不實也嵩明教作定",
    "X57n0969_002:0367a16": "祖圖謂禪經具載二十八祖今撿經但列九人而",
    "X57n0969_002:0367a17": "名多不同普照昉師作止訛以斥之宜矣。△二明",
    "X57n0969_002:0367a18": "天台祖傳二初正明祖傳四初大法東傳。",
    "X57n0969_002:0367a19": "洎漢明夜夢佛法流東。",
    "X57n0969_002:0367a20": "統記云東漢明帝永平七年帝夢金人丈六項佩",
    "X57n0969_002:0367a21": "日光飛行殿庭旦問羣臣莫能對太史傅毅進曰",
    "X57n0969_002:0367a22": "臣聞周昭之時西方有聖人者出其名曰佛帝乃",
    "X57n0969_002:0367a23": "乃遣中即將等秦景博士王遵十八人使西域訪",
    "X57n0969_002:0367a24": "求佛道十年蔡愔等於中天竺大月氏國遇迦葉",
    "X57n0969_002:0367b01": "摩騰竺法蘭得佛倚像梵本經六十萬言載以白",
    "X57n0969_002:0367b02": "馬達雒陽騰蘭以沙門服謁見館於鴻臚寺十一",
    "X57n0969_002:0367b03": "年勑雒陽城西雍門外立白馬寺摩騰始譯四十",
    "X57n0969_002:0367b04": "二章經藏梵本於蘭臺石室圖佛像於西陽城門",
    "X57n0969_002:0367b05": "及顯節陵上此為東土有三寶之始自西漢至東",
    "X57n0969_002:0367b06": "漢迨乎魏晉六朝西天求法者代不乏人東土譯",
    "X57n0969_002:0367b07": "經者世有其德晉安帝鳩摩羅什在姚秦譯玅法",
    "X57n0969_002:0367b08": "蓮華經遺教經維摩經大智度論此之數譯皆為",
    "X57n0969_002:0367b09": "天台悟入之本。△二北齊橫宗三初明宗由。",
    "X57n0969_002:0367b10": "至北齊之間有慧文師因探釋論悟一心三智橫宗",
    "X57n0969_002:0367b11": "龍樹。",
    "X57n0969_002:0367b12": "師夙稟圓乘天真獨悟因閱大智度論引大品云",
    "X57n0969_002:0367b13": "欲以道智具足道種智當學般若欲以道種智具",
    "X57n0969_002:0367b14": "足一切智當學般若欲以一切智具足一切種智",
    "X57n0969_002:0367b15": "當學般若欲以一切種智斷煩惱及習當學般若",
    "X57n0969_002:0367b16": "論自問曰一心中得一切智道種智一切種智斷",
    "X57n0969_002:0367b17": "一切煩惱及習今云何言以一切智具足一切種",
    "X57n0969_002:0367b18": "智以一切種智斷煩惱及習答曰實一切一時得",
    "X57n0969_002:0367b19": "此中為令人信般若波羅蜜故次第差別說欲令",
    "X57n0969_002:0367b20": "眾生得清淨心是故如是說復次雖一心中得亦",
    "X57n0969_002:0367b21": "有初中後次第如一心中有三相生因緣住住因",
    "X57n0969_002:0367b22": "緣滅又如心心數法不相應諸行及身業口業以",
    "X57n0969_002:0367b23": "道智具足一切智以一切智具足一切種智以一",
    "X57n0969_002:0367b24": "切種智斷煩惱及習亦如是師依此文以修心觀",
    "X57n0969_002:0367c01": "論中三智實在一心中得且果既一心而得因豈",
    "X57n0969_002:0367c02": "前後而獲故此觀成時證一心三智雙亡雙照即",
    "X57n0969_002:0367c03": "入初住無生忍位師又因讀中論至四諦品偈云",
    "X57n0969_002:0367c04": "因緣所生法我說即是空亦名為假名亦名中道",
    "X57n0969_002:0367c05": "義恍然大悟頓了諸法無非因緣所生而此因緣",
    "X57n0969_002:0367c06": "有不定有空不定空空有不二名為中道師既一",
    "X57n0969_002:0367c07": "依釋論是知遠承龍樹也(統記)。△二明遡源。",
    "X57n0969_002:0367c08": "推而上之即二十四祖中第十三師。",
    "X57n0969_002:0367c09": "△三結聞知。",
    "X57n0969_002:0367c10": "文師則聞而知之以此授之南岳。",
    "X57n0969_002:0367c11": "△三列祖正傳二初正明五初南嶽祖承。",
    "X57n0969_002:0367c12": "南嶽克證法華三昧獲六根清淨傳之於天台。",
    "X57n0969_002:0367c13": "師因讀玅勝定經見讚美禪定乃徧親禪德學摩",
    "X57n0969_002:0367c14": "訶衍常居林野經行修禪後謁文師咨受口訣授",
    "X57n0969_002:0367c15": "以觀心之法晝則驅馳僧事夜則坐禪達旦始三",
    "X57n0969_002:0367c16": "七日初發少靜觀見一生善惡業相轉復勇猛禪",
    "X57n0969_002:0367c17": "障忽起四肢緩弱身不隨心即自觀察我今病者",
    "X57n0969_002:0367c18": "皆從業生業由心起本無外境反見心源業非可",
    "X57n0969_002:0367c19": "得遂動八觸發根本禪因見三生行道之迹夏竟",
    "X57n0969_002:0367c20": "受歲將欲上堂乃感歎曰昔佛在世九旬究滿證",
    "X57n0969_002:0367c21": "道者多吾今虗受法歲內媿深矣將放身倚壁豁",
    "X57n0969_002:0367c22": "然大悟法華三昧自是之後所未聞經不疑自解",
    "X57n0969_002:0367c23": "(統記)。△二天台祖承。",
    "X57n0969_002:0367c24": "天台靈嶽親承大蘇玅悟持因靜發證不由他故用",
    "X57n0969_002:0368a01": "法華玅旨結成三千絕待玅觀傳之於章安。",
    "X57n0969_002:0368a02": "師於陳文帝天嘉元年時思禪師止光州大蘇山",
    "X57n0969_002:0368a03": "即往頂拜思師曰昔日靈山同聽法華宿緣所追",
    "X57n0969_002:0368a04": "今復來矣即示普賢道場為說四安樂行昏曉苦",
    "X57n0969_002:0368a05": "倒如教研心切栢代香栢盡繼之以栗卷簾進月",
    "X57n0969_002:0368a06": "月沒燎之以松經二七日誦經至真精進是名真",
    "X57n0969_002:0368a07": "法供養如來身心豁然寂而入定持因靜發照了",
    "X57n0969_002:0368a08": "法華若高暉之臨幽谷達諸法相如長風之遊太",
    "X57n0969_002:0368a09": "虗將證白師南岳更為開演凡自心所悟及從師",
    "X57n0969_002:0368a10": "咨受四夜加進功逾百年南岳歎曰非汝弗證非",
    "X57n0969_002:0368a11": "我莫識所入定者法華三昧前方便也所發持者",
    "X57n0969_002:0368a12": "初旋陀羅尼也縱令文字之師千羣萬眾汝之辨",
    "X57n0969_002:0368a13": "才不可窮矣當於說法人中最為第一(統記)。△三章",
    "X57n0969_002:0368a14": "安祖承。",
    "X57n0969_002:0368a15": "章安結集法藏傳之於二威。",
    "X57n0969_002:0368a16": "師七歲入攝靜寺依慧極日記萬言年二十受具",
    "X57n0969_002:0368a17": "戒天縱慧解一聞不忘陳至德初謁智者於修禪",
    "X57n0969_002:0368a18": "寺稟受觀法研繹既久頓蒙印可因為侍者隨所",
    "X57n0969_002:0368a19": "住處所說法門悉能領解禎明元年隨智者止金",
    "X57n0969_002:0368a20": "陵光宅聽講法華隋開皇十三年夏受法華玄義",
    "X57n0969_002:0368a21": "於江陵玉泉十四年夏受圓頓止觀于玉泉至于",
    "X57n0969_002:0368a22": "餘處講說聽受之次悉與結集大小部袟百有餘",
    "X57n0969_002:0368a23": "卷傳諸未聞皆師之功也故贊者曰昔在智者為",
    "X57n0969_002:0368a24": "佛所使以靈山親聞法華之旨惠我震旦乃開八",
    "X57n0969_002:0368b01": "教用三觀四辨宣說以被當機可也至於末代傳",
    "X57n0969_002:0368b02": "弘之寄則章安侍右以一徧記之才筆為論疏埀",
    "X57n0969_002:0368b03": "之將來殆與慶喜結集同功而比德也微章安吾",
    "X57n0969_002:0368b04": "恐智者之道絕聞于今日矣(統記)。△四三師祖承。",
    "X57n0969_002:0368b05": "威傳左溪左溪傳之於荊溪。",
    "X57n0969_002:0368b06": "法華尊者投章安為師受具之後咨受心要定慧",
    "X57n0969_002:0368b07": "俱發即證法華三昧唐上元元年至軒轅煉丹山",
    "X57n0969_002:0368b08": "晝講夜禪手寫藏典於是名其地曰法華既而學",
    "X57n0969_002:0368b09": "者子來習禪者三百人聽講者七百眾常分為九",
    "X57n0969_002:0368b10": "處安居師與天宮同時行化若橫論秪成八世竪",
    "X57n0969_002:0368b11": "分則有九代也(統記)天宮尊者總角之歲祝髮受具",
    "X57n0969_002:0368b12": "聞法華大弘天台之道即往受業晝夜惟勤三觀",
    "X57n0969_002:0368b13": "法門頓獲開悟時人見其深入威師之室遂以小",
    "X57n0969_002:0368b14": "威師稱之歸止東陽深居山谷自法華入滅之後",
    "X57n0969_002:0368b15": "登門求道者不知其數傳法之的惟左溪耳左溪",
    "X57n0969_002:0368b16": "尊者九歲肄業清泰寺受經日過七紙落髮得戒",
    "X57n0969_002:0368b17": "聞天宮盛弘止觀即往求學未幾一家宗趣解悟",
    "X57n0969_002:0368b18": "無遺常以十八種物行頭陀行依憑巖穴不立招",
    "X57n0969_002:0368b19": "提面列翠峯左縈碧澗因自號曰左溪誨人無倦",
    "X57n0969_002:0368b20": "講不待眾一鬱多羅四十餘年一尼師壇終身不",
    "X57n0969_002:0368b21": "易食無重味居必偏廈非因討尋經論不虗然一",
    "X57n0969_002:0368b22": "燈非因瞻禮聖容不虗行一步未甞因利說一句",
    "X57n0969_002:0368b23": "法未甞因法受一毫財遂得遠域龍象鄰境耆耋",
    "X57n0969_002:0368b24": "爭趨以前填門擁室若冬陽夏陰弗召而自至也",
    "X57n0969_002:0368c01": "(統記)。△五荊溪祖承。",
    "X57n0969_002:0368c02": "荊溪廣作傳記輔翼大義昭如日星。",
    "X57n0969_002:0368c03": "師年十七訪道浙右遇金華方巖授以止觀之法",
    "X57n0969_002:0368c04": "開元十八年始從學左溪溪與之語知為道器甞",
    "X57n0969_002:0368c05": "謂師曰汝曾何夢答曰疇昔之夜夢披僧服掖二",
    "X57n0969_002:0368c06": "輪遊大河中溪曰嘻豈當以止觀之法度羣生於",
    "X57n0969_002:0368c07": "生死之淵乎遂以處士服受教觀之道天寶七載",
    "X57n0969_002:0368c08": "始解縫掖著僧伽黎尋詣會稽一律師博究律部",
    "X57n0969_002:0368c09": "久之演止觀於吳門開元左溪既沒師挈密藏獨",
    "X57n0969_002:0368c10": "運東南謂門弟子曰道久難行也我知之矣古之",
    "X57n0969_002:0368c11": "人甞靜以觀其復動以應其物二俱不住乃蹈乎",
    "X57n0969_002:0368c12": "中庸今之人或蕩於空或膠於有自病病他道用",
    "X57n0969_002:0368c13": "不振將欲取正舍予誰歸於是大啟玅法旁羅萬",
    "X57n0969_002:0368c14": "行盡攝諸相入於無間即文字以達觀導語默以",
    "X57n0969_002:0368c15": "還源乃祖述所傳著為記文凡數十萬言使一家",
    "X57n0969_002:0368c16": "圓頓之教悉歸於正每以智者破斥南北之後百",
    "X57n0969_002:0368c17": "餘年間學佛之士莫不自謂雙弘定慧圓照一乘",
    "X57n0969_002:0368c18": "初無單輪隻翼之弊而自唐以來傳衣鉢者起千",
    "X57n0969_002:0368c19": "庾嶺談法界闡名相者盛於長安是三者皆以道",
    "X57n0969_002:0368c20": "行卓犖名播九重為帝王師範故得侈大其學自",
    "X57n0969_002:0368c21": "名一家然而宗經弘論判釋無歸講華嚴者唯尊",
    "X57n0969_002:0368c22": "我佛讀唯識者不許他經師追援其說辨而論之",
    "X57n0969_002:0368c23": "曰金錍曰義例皆孟子尊孔道闢楊墨之辭識者",
    "X57n0969_002:0368c24": "謂荊溪不生則圓義將永沉矣。△二結見知。",
    "X57n0969_002:0369a01": "復推而下之皆見而知之者。",
    "X57n0969_002:0369a02": "△四二祖正宗二初螺溪祖承二初宗由。",
    "X57n0969_002:0369a03": "一家教觀光被四海始則安史作難中因會昌廢除",
    "X57n0969_002:0369a04": "後因五代兵火教藏滅絕幾至不傳。",
    "X57n0969_002:0369a05": "△二訪聞。",
    "X57n0969_002:0369a06": "螺溪訪夫舊聞網羅天下錢王遣使高麗日本教觀",
    "X57n0969_002:0369a07": "復還再行江淛。",
    "X57n0969_002:0369a08": "師幼白二親求出家乃入開元依師誦法華[其/日]月",
    "X57n0969_002:0369a09": "而徹年十九祝髮具戒詣會稽學律深達持犯乃",
    "X57n0969_002:0369a10": "造天台學止觀于竦法師其所領解猶河南一徧",
    "X57n0969_002:0369a11": "照也甞寓四明育王寺夢登國清上方有寶幢座",
    "X57n0969_002:0369a12": "題曰文殊臺欄楯外隔欲入不可俄見觀音從堂",
    "X57n0969_002:0369a13": "而出手却行馬(即又欄)低回相接忽覺自身與觀音",
    "X57n0969_002:0369a14": "體合為一自是之後樂說無盡初天台教迹遠自",
    "X57n0969_002:0369a15": "安史挺亂近因會昌焚毀殘編斷簡傳者無憑師",
    "X57n0969_002:0369a16": "每痛念力網羅之先干金華古藏僅得淨名一疏",
    "X57n0969_002:0369a17": "吳越忠懿王因覧永嘉集有同除四住此處為齊",
    "X57n0969_002:0369a18": "若伏無明三藏即劣之語以問韶國師韶曰此是",
    "X57n0969_002:0369a19": "教義可問天台寂師王即召師出金門建講以問",
    "X57n0969_002:0369a20": "前義師曰此出智者玅玄自唐末喪亂教籍散壞",
    "X57n0969_002:0369a21": "故此諸文多在海外於是吳越王遣使十人往日",
    "X57n0969_002:0369a22": "本國求取教典既回王為建寺螺溪扁曰定慧賜",
    "X57n0969_002:0369a23": "號淨光法師一家教學鬱而復興師之力也。△二",
    "X57n0969_002:0369a24": "四明祖承二初明祖承。",
    "X57n0969_002:0369b01": "傳至於四明荊溪未記者記之四三昧難行者悉行",
    "X57n0969_002:0369b02": "之中興此道如大明在天不可掩也。",
    "X57n0969_002:0369b03": "師之父以枝嗣未生與妻禱佛夢神僧携童子遺",
    "X57n0969_002:0369b04": "之曰此佛子羅睺羅也七歲曰父求出家遂往依",
    "X57n0969_002:0369b05": "太平興國寺洪選師十五具戒專揬律部太平興",
    "X57n0969_002:0369b06": "國四年從寶雲教觀居一月自講心經聽者服其",
    "X57n0969_002:0369b07": "速悟五年其父夢師跪於寶雲之前雲以瓶水注",
    "X57n0969_002:0369b08": "于口自是圓頓之旨一受即了專務講懺所著記",
    "X57n0969_002:0369b09": "鈔懺儀三十餘卷章問數十條稟法領徒者三十",
    "X57n0969_002:0369b10": "人入室四百八十人升堂千人贊者曰唐之末造",
    "X57n0969_002:0369b11": "天下喪亂台宗典籍流散海東當是時為其學者",
    "X57n0969_002:0369b12": "至有兼講華嚴以資說飾暨宋龍興此道尚晦螺",
    "X57n0969_002:0369b13": "溪寶雲之際遺文復還雖講演稍聞而曲見之士",
    "X57n0969_002:0369b14": "氣習未移故恩清兼業於前昭圓異議於後齊潤",
    "X57n0969_002:0369b15": "以他黨而外侮淨覺以吾子而內畔皆足以混亂",
    "X57n0969_002:0369b16": "法門壅塞祖道四明法智以上聖之才當中興之",
    "X57n0969_002:0369b17": "運東征西伐爾清教海功業之盛可得而思是以",
    "X57n0969_002:0369b18": "立陰觀妄別理隨緣究竟蛣蜣理毒性惡唯色唯",
    "X57n0969_002:0369b19": "心之旨觀心觀佛之談三雙之論佛身即具之論",
    "X57n0969_002:0369b20": "經體十不二門之指要十種三法之觀心判實判",
    "X57n0969_002:0369b21": "權說修說性凡章安荊溪未暇結顯諸深法門悉",
    "X57n0969_002:0369b22": "表而出之以為駕御羣雄之策付託諸子之計自",
    "X57n0969_002:0369b23": "荊溪而來九世二百年矣弘法傳道何世無之備",
    "X57n0969_002:0369b24": "眾體而集大成闢異端而隆正統唯法智一師耳",
    "X57n0969_002:0369c01": "是宜陪位列祖稱為中興用見後學歸宗之意今",
    "X57n0969_002:0369c02": "淛河東西號為教黌者莫不一遵四明之道回視",
    "X57n0969_002:0369c03": "山外諸師固已無噍類矣然則法運無窮之繫其",
    "X57n0969_002:0369c04": "有在於是乎此文所記跨節省文若具記則荊溪",
    "X57n0969_002:0369c05": "傳興道興道傳至行至行傳正定正定傳玅說玅",
    "X57n0969_002:0369c06": "說傳高論高論傳螺溪螺溪傳寶雲寶雲傳四明",
    "X57n0969_002:0369c07": "共十七世也。△二結聞知。",
    "X57n0969_002:0369c08": "此亦聞而知之者。",
    "X57n0969_002:0369c09": "△二賢者讚美。",
    "X57n0969_002:0369c10": "故翰林梁敬之謂之抗折百家超過諸說員外柳子",
    "X57n0969_002:0369c11": "厚謂之去聖逾遠異端竝起唯天台大師為得其說",
    "X57n0969_002:0369c12": "二賢者豈虗美而謟附之耶。",
    "X57n0969_002:0369c13": "梁公之文載智者大師傳論柳公之文載無姓和",
    "X57n0969_002:0369c14": "尚碑。△二諸宗不知四初指失二初通指。",
    "X57n0969_002:0369c15": "諸宗既不知性具惡法若論九界唯云性起縱有說",
    "X57n0969_002:0369c16": "云圓家以性具為宗者只知性具善也不知性具惡",
    "X57n0969_002:0369c17": "故雖云煩惱即菩提生死即涅槃鼠唧鳥空有言無",
    "X57n0969_002:0369c18": "旨必須翻九界修惡證佛界性善。",
    "X57n0969_002:0369c19": "諸宗者通指天台宗教之外一切諸宗也。△二別",
    "X57n0969_002:0369c20": "指二初出文。",
    "X57n0969_002:0369c21": "以至直指人心見性成佛即心是佛等乃指真心成",
    "X57n0969_002:0369c22": "佛非指妄心。",
    "X57n0969_002:0369c23": "△二引證二初一人。",
    "X57n0969_002:0369c24": "故有人云即心是佛真心耶妄心耶答真心也。",
    "X57n0969_002:0370a01": "△二又人。",
    "X57n0969_002:0370a02": "又有人云修證即不無染污即不得。",
    "X57n0969_002:0370a03": "虎溪師出文雖明指禪宗而引人言為證不明指",
    "X57n0969_002:0370a04": "者不欲直斥其諱也據下文直引圭峰則知此中",
    "X57n0969_002:0370a05": "多是禪源詮中之語葢禪宗創直指人心見性成",
    "X57n0969_002:0370a06": "佛之旨未甞見其有真心妄心之分如二祖慧可",
    "X57n0969_002:0370a07": "曰我心未寧乞師為安初祖曰將心來與汝安可",
    "X57n0969_002:0370a08": "曰覓心了不可得祖曰我與汝安心竟三祖僧璨",
    "X57n0969_002:0370a09": "問二祖弟子身纏風恙請和尚懺罪師曰將罪來",
    "X57n0969_002:0370a10": "與汝懺璨曰覓罪不可得師曰與汝懺罪竟四祖",
    "X57n0969_002:0370a11": "道信問三祖曰願和尚慈悲乞與解脫法門祖曰",
    "X57n0969_002:0370a12": "誰縛汝信曰無人縛祖曰何更求解脫乎信於言",
    "X57n0969_002:0370a13": "下大悟五祖至四祖問曰子何姓答曰姓即有不",
    "X57n0969_002:0370a14": "是常姓祖曰是何姓答曰是佛性祖曰汝無姓耶",
    "X57n0969_002:0370a15": "答曰性空故無六祖呈五祖偈云菩提本無樹明",
    "X57n0969_002:0370a16": "鏡亦非臺本來無一物何處惹塵埃六祖對永嘉",
    "X57n0969_002:0370a17": "真覺禪師曰何不體取無生了無速乎如此直截",
    "X57n0969_002:0370a18": "指示何甞分真分妄故知皆是知解宗徒穿鑒之",
    "X57n0969_002:0370a19": "過非關古人事也。△二判教。",
    "X57n0969_002:0370a20": "此乃獨標清淨法身以為教外別傳之宗揀云報化",
    "X57n0969_002:0370a21": "非真佛亦非說法者然大功大用非無報化若解通",
    "X57n0969_002:0370a22": "報化即滯染汙緣非護念不能頓見法身。",
    "X57n0969_002:0370a23": "據其揀去報化二身云非真佛又復揀去說法應",
    "X57n0969_002:0370a24": "身雖亦知其大功大用非無報化此皆高推以為",
    "X57n0969_002:0370b01": "果地聖境初心絕非其分益初心之人解通報化",
    "X57n0969_002:0370b02": "即滯染汙必須護念方能頓見清淨法身正因不",
    "X57n0969_002:0370b03": "知九界修惡緣了即是佛界正因故也。△三結成。",
    "X57n0969_002:0370b04": "是皆不出但中之義尚未能知佛界但中性具三身",
    "X57n0969_002:0370b05": "豈能知九界三身耶以善惡言之偏屬性善十界言",
    "X57n0969_002:0370b06": "之偏屬佛界真妄言之偏屬於真九識言之偏屬真",
    "X57n0969_002:0370b07": "常淨識四教言之偏屬別教陰等十境言之屬菩薩",
    "X57n0969_002:0370b08": "境。",
    "X57n0969_002:0370b09": "佛界但中性具三身者此斥他宗雖然成但中之",
    "X57n0969_002:0370b10": "之見只知竪論三修未知本教橫具三因一是法",
    "X57n0969_002:0370b11": "身二是報應況復知性具九界具足三身乎故圓",
    "X57n0969_002:0370b12": "人迷則俱迷佛界三身俱隱悟則俱悟九界三身",
    "X57n0969_002:0370b13": "俱顯。△四通斥二初正斥。",
    "X57n0969_002:0370b14": "未離三障四魔何名圓頓心印。",
    "X57n0969_002:0370b15": "三障四魔已如前判。△二重判。",
    "X57n0969_002:0370b16": "故知諸師言即指真即真非指妄即真是則合云菩",
    "X57n0969_002:0370b17": "提即菩提涅槃即涅槃也既非即陰而示又無修發",
    "X57n0969_002:0370b18": "之相徧指佛界真心一破一立若非別教緣理斷九",
    "X57n0969_002:0370b19": "推與何耶。",
    "X57n0969_002:0370b20": "大凡教之所以稱圓頓者貴在即愚而智即縛而",
    "X57n0969_002:0370b21": "脫即生而佛即凡而聖是以淨名言生死即涅槃",
    "X57n0969_002:0370b22": "煩惱即菩提寶篋云眾生即佛維摩云一切皆如",
    "X57n0969_002:0370b23": "悉此意也諸宗不知此意乃指真即真豈非菩提",
    "X57n0969_002:0370b24": "即菩提等耶。△三斥闇主謬破二初出計三初出",
    "X57n0969_002:0370c01": "所闇之本。",
    "X57n0969_002:0370c02": "又復不了性惡即佛性異名煩惱心生死色皆無佛",
    "X57n0969_002:0370c03": "性。",
    "X57n0969_002:0370c04": "△二出所計之宗二初相宗。",
    "X57n0969_002:0370c05": "煩惱心無佛性故相宗謂定性二乘極惡闡提不成",
    "X57n0969_002:0370c06": "佛。",
    "X57n0969_002:0370c07": "△二性宗。",
    "X57n0969_002:0370c08": "生死色無佛性故彼性宗謂墻壁瓦礫不成佛。",
    "X57n0969_002:0370c09": "△三出所計之旨三初出。",
    "X57n0969_002:0370c10": "須破九界煩惱生死修惡顯佛界性善佛性。",
    "X57n0969_002:0370c11": "△二破。",
    "X57n0969_002:0370c12": "故但知果地融通不了因心本具。",
    "X57n0969_002:0370c13": "△三示。",
    "X57n0969_002:0370c14": "若爾非但無情無性有情亦無何者須約真如心說",
    "X57n0969_002:0370c15": "唯心則成遮那有佛性真常色說唯色則成寂光有",
    "X57n0969_002:0370c16": "佛性何關有情煩惱心無情生死色耶具如金錍中",
    "X57n0969_002:0370c17": "說。",
    "X57n0969_002:0370c18": "相宗之人立五性宗一聲聞性三緣覺性三闡提",
    "X57n0969_002:0370c19": "性此三種人永不成佛故曰定性二乘極惡闡提",
    "X57n0969_002:0370c20": "不成佛惟許不定性菩薩性成佛謂之三無二有",
    "X57n0969_002:0370c21": "性宗雖勝於相又言無情惟許有法性無有佛性",
    "X57n0969_002:0370c22": "故云墻壁瓦礫不成佛具如荊溪大師金剛錍中",
    "X57n0969_002:0370c23": "說。△二謬破二初引他人謬破問。",
    "X57n0969_002:0370c24": "問有人云南岳天台令依三諦之理修三止三觀教",
    "X57n0969_002:0371a01": "義雖最圓玅然其趣入門戶次第亦只是高僧所修",
    "X57n0969_002:0371a02": "四禪八定諸禪行相唯達摩所傳頓同佛體今此所",
    "X57n0969_002:0371a03": "明何相反耶。",
    "X57n0969_002:0371a04": "此即圭峯禪師禪源詮都序語。△二以今宗正旨",
    "X57n0969_002:0371a05": "答五初斥彼謬破。",
    "X57n0969_002:0371a06": "答良由他人見今家立第六識為所觀陰境乃謂權",
    "X57n0969_002:0371a07": "教所詮觀第九識方同佛體如斯指斥謬之甚矣。",
    "X57n0969_002:0371a08": "圭峰言今家門戶次第者門戶是指今宗初心所",
    "X57n0969_002:0371a09": "觀之境即第六識心次第是今家所歷之位此圭",
    "X57n0969_002:0371a10": "峰但據天台三種止觀之一種便爾謬破不知今",
    "X57n0969_002:0371a11": "家有三種止觀一圓頓止觀即摩訶止觀是也二",
    "X57n0969_002:0371a12": "漸次止觀即禪波羅蜜是也三不定止觀即六玅",
    "X57n0969_002:0371a13": "門禪是也若依禪門且如所云圓頓止觀彼未夢",
    "X57n0969_002:0371a14": "見也此三止觀所觀事境皆依六識今記文所答",
    "X57n0969_002:0371a15": "一往約境而言故以六識而破之也。△二示今正",
    "X57n0969_002:0371a16": "義。",
    "X57n0969_002:0371a17": "前雖已辨今更評之若論境者唯尚近要即以第六",
    "X57n0969_002:0371a18": "識心以為所觀之境知玅三識未甞暫離一見一思",
    "X57n0969_002:0371a19": "雖唯一識未甞不以三識為觀未甞不以三識為境。",
    "X57n0969_002:0371a20": "眾生在迷故惟尚近要故止觀道者即其近要而",
    "X57n0969_002:0371a21": "頓示之益知七八九三種玅識未甞暫離六識見",
    "X57n0969_002:0371a22": "思如善求水者必即波以汲不善者則離波以求",
    "X57n0969_002:0371a23": "是故今家雖以六識而觀未甞不觀乎三識也。△",
    "X57n0969_002:0371a24": "三反破他說二初破他。",
    "X57n0969_002:0371b01": "若直以此心緣於佛界實相理者如用藕絲懸山徒",
    "X57n0969_002:0371b02": "增分別絕念無由。",
    "X57n0969_002:0371b03": "佛界境勝猶如須彌現前六識喻如藕絲。△二顯",
    "X57n0969_002:0371b04": "今。",
    "X57n0969_002:0371b05": "何者此第六識既是見思熏起能起忻厭分別作善",
    "X57n0969_002:0371b06": "惡因即是修惡體此修惡即是性惡是為能觀觀法",
    "X57n0969_002:0371b07": "復是所顯法門。",
    "X57n0969_002:0371b08": "此之六識雖是修惡之極以今家有微玅三觀體",
    "X57n0969_002:0371b09": "此修惡全性惡起當體即是性惡豈不即以此而",
    "X57n0969_002:0371b10": "為能觀玅觀即以此而為所顯法門。△四引祖誥",
    "X57n0969_002:0371b11": "證二初引。",
    "X57n0969_002:0371b12": "故荊溪云忽都未聞性惡之名安能信有性德之行。",
    "X57n0969_002:0371b13": "△二釋。",
    "X57n0969_002:0371b14": "以由修惡即性惡故三觀十乘無惑可破無理可顯",
    "X57n0969_002:0371b15": "方名無作玅行乃至果上普現色身垂形九界遊戲",
    "X57n0969_002:0371b16": "六道全性惡起得名無謀而應。",
    "X57n0969_002:0371b17": "修惡既即性惡故無惑可破修惡既即性惡故無",
    "X57n0969_002:0371b18": "理可顯如此修之方名無作玅行之玅因方名無",
    "X57n0969_002:0371b19": "謀而應之玅果。△五復斥於彼。",
    "X57n0969_002:0371b20": "若也翻惡為善斷惡證善因中行成有作果上作意",
    "X57n0969_002:0371b21": "神通何異外道如此稱為頓同佛體三認魚目作明",
    "X57n0969_002:0371b22": "珠指山雞為鸞鳳雖三尺童子亦知其謬。",
    "X57n0969_002:0371b23": "△四以圓更示四初約善惡極論。",
    "X57n0969_002:0371b24": "若以性惡對乎性善約十界次第迭論者六界為惡",
    "X57n0969_002:0371c01": "二乘為善八界為惡菩薩為善九界為惡佛界為善",
    "X57n0969_002:0371c02": "此之九一乃是惡之際善之極故今所辨益就極論。",
    "X57n0969_002:0371c03": "今家論十界善惡有傳論極論今以九界為惡佛",
    "X57n0969_002:0371c04": "界為善乃就極論莫不直指九界之人若三惡若",
    "X57n0969_002:0371c05": "三善若二乘若菩薩所有修惡即是性惡性惡融",
    "X57n0969_002:0371c06": "通見性成佛而已。△二以圓別對明。",
    "X57n0969_002:0371c07": "圓人性具善惡故如君子不器善惡俱能體用不二",
    "X57n0969_002:0371c08": "別人不具性惡故如淳善人不能造惡為無明所牽",
    "X57n0969_002:0371c09": "方能造惡也。",
    "X57n0969_002:0371c10": "君子不器文出論語子曰君子不器註曰器者各",
    "X57n0969_002:0371c11": "適其用而不能相通成德之士體無不具故用無",
    "X57n0969_002:0371c12": "不周非特一才一藝而已今之取喻則以其君子",
    "X57n0969_002:0371c13": "能文能武以竝夫真如具善具惡能隨染淨緣具",
    "X57n0969_002:0371c14": "造十法界非如別教但中佛性如淳善人但能善",
    "X57n0969_002:0371c15": "而不能惡被惡人逼勉強作惡也。△三引經論證",
    "X57n0969_002:0371c16": "成二初釋論二初正引論文。",
    "X57n0969_002:0371c17": "釋論云婬欲即是道癡恚亦復然如是三法中具一",
    "X57n0969_002:0371c18": "切佛法。",
    "X57n0969_002:0371c19": "△二釋修即性。",
    "X57n0969_002:0371c20": "婬欲癡恚修惡也具一切佛法即性惡也。",
    "X57n0969_002:0371c21": "△二法華二初正引經文。",
    "X57n0969_002:0371c22": "又經曰彈指散華低頭合掌皆成佛。",
    "X57n0969_002:0371c23": "△二釋修即性。",
    "X57n0969_002:0371c24": "彈指等修善也皆成佛道者即性善也。",
    "X57n0969_002:0372a01": "△四以力用結歸二初正明力用。",
    "X57n0969_002:0372a02": "夫如是莫不咸使法界有情復此本有自性而已矣。",
    "X57n0969_002:0372a03": "謂能如上約修性善惡而論得悟乎此則何有無",
    "X57n0969_002:0372a04": "情而不即佛又何有有情修之而不成佛。△二用",
    "X57n0969_002:0372a05": "之傳心。",
    "X57n0969_002:0372a06": "故得山林之下艸澤之士精究佛乘弘宣聖化或於",
    "X57n0969_002:0372a07": "師門耳提面命見而知之或於經疏研幾索隱聞而",
    "X57n0969_002:0372a08": "知之見聞之間兩心相照玄領默契名之為傳我心",
    "X57n0969_002:0372a09": "本具不從他得名為不傳心雖本具點示方知是為",
    "X57n0969_002:0372a10": "傳此不傳之玅如印印心是名心印知此者名玅解",
    "X57n0969_002:0372a11": "行此者名玅行證此者名玅果如此則能事畢矣。",
    "X57n0969_002:0372a12": "△二明化他三初重明自行二初承上轉下。",
    "X57n0969_002:0372a13": "如上所論旦在自行未涉化他。",
    "X57n0969_002:0372a14": "△二釋成自行四初初祖。",
    "X57n0969_002:0372a15": "何者迦葉於譬說中一聞即悟不假修持具領五時",
    "X57n0969_002:0372a16": "施化故曰說法據此故施開自在遂蒙如來述成授",
    "X57n0969_002:0372a17": "記故知迦葉傳此心印的在法華聞譬者玅解也悟",
    "X57n0969_002:0372a18": "入者玅果也故曰今法王大寶自然而至。",
    "X57n0969_002:0372a19": "△二餘人。",
    "X57n0969_002:0372a20": "迦葉既爾餘可例然。",
    "X57n0969_002:0372a21": "△三金口。",
    "X57n0969_002:0372a22": "金口既然。",
    "X57n0969_002:0372a23": "△四今師。",
    "X57n0969_002:0372a24": "今師亦爾北齊一披其文朗然大悟南岳九旬乃證",
    "X57n0969_002:0372b01": "天台二七方克故知從聞而思思修而證根性不同",
    "X57n0969_002:0372b02": "證有遲速。",
    "X57n0969_002:0372b03": "△二正明化他二初標通別。",
    "X57n0969_002:0372b04": "若論化他名為付託亦名囑累仍有通別通該四眾",
    "X57n0969_002:0372b05": "別在迦葉。",
    "X57n0969_002:0372b06": "△二釋通別二初通該四眾。",
    "X57n0969_002:0372b07": "如歡持讀誦囑累流通乃至餘深法中示教利喜聲",
    "X57n0969_002:0372b08": "聞則具有八千菩薩則無量無數。",
    "X57n0969_002:0372b09": "△二釋別在初祖二初總標。",
    "X57n0969_002:0372b10": "別則唯在迦葉付囑不局一處。",
    "X57n0969_002:0372b11": "△二別明二初明兩處付囑二初涅槃經。",
    "X57n0969_002:0372b12": "故涅槃中雖不在會欲令四眾咸知敬信有在乃曰",
    "X57n0969_002:0372b13": "我今所有無上正法以付摩訶迦葉。",
    "X57n0969_002:0372b14": "△二付法傳。",
    "X57n0969_002:0372b15": "又付法傳云化緣將畢垂當滅度告大弟子摩訶迦",
    "X57n0969_002:0372b16": "葉如我今者將般涅槃以此深法用囑累汝汝當於",
    "X57n0969_002:0372b17": "後敬順我意廣宣流布無令斷絕若爾經必有文不",
    "X57n0969_002:0372b18": "盡度耳。",
    "X57n0969_002:0372b19": "△三明佛有三意三初標。",
    "X57n0969_002:0372b20": "所以獨付迦葉者有三意故。",
    "X57n0969_002:0372b21": "△二釋。",
    "X57n0969_002:0372b22": "一者如來緣謝迦葉緣興二者迦葉苦行能令佛法",
    "X57n0969_002:0372b23": "久住三者付於小果化導易行例如淨明德佛付囑",
    "X57n0969_002:0372b24": "一切眾生喜見菩薩廣令流布是也。",
    "X57n0969_002:0372c01": "△三結。",
    "X57n0969_002:0372c02": "葢由緣不在彼是以付託於斯豈傳佛心印獨在迦",
    "X57n0969_002:0372c03": "葉餘皆不了耶。",
    "X57n0969_002:0372c04": "△三斥他不知。",
    "X57n0969_002:0372c05": "世人昧此誣罔聖賢妄生戲論未能知此自行化他",
    "X57n0969_002:0372c06": "的傳之旨也。",
    "X57n0969_002:0372c07": "△三總結心印之玅四初正讚其玅二初法。",
    "X57n0969_002:0372c08": "嗚呼是為一家古今絕唱佛祖正傳。",
    "X57n0969_002:0372c09": "△二喻。",
    "X57n0969_002:0372c10": "但白雪陽春唱高和寡耳。",
    "X57n0969_002:0372c11": "客有歌於郢中者始曰下里巴人國中屬而和之",
    "X57n0969_002:0372c12": "者數千人其後為陽春白雪屬而和之者數十人",
    "X57n0969_002:0372c13": "引商刻羽雜以流徵國中和之者不過數人而已",
    "X57n0969_002:0372c14": "是其曲彌高則其和彌寡。△二謙光自鄙。",
    "X57n0969_002:0372c15": "則幸逢嘉運不辭鄙陋輒憑紙墨以廣見聞。",
    "X57n0969_002:0372c16": "△三效古流通。",
    "X57n0969_002:0372c17": "效法華若田若里涅槃若樹若石。",
    "X57n0969_002:0372c18": "若田若里者法華經云若城邑巷陌聚落田里如",
    "X57n0969_002:0372c19": "其所聞為父母宗親善友知識隨力演說若樹若",
    "X57n0969_002:0372c20": "石者涅槃經云佛昔為婆羅門於雪山修行有羅",
    "X57n0969_002:0372c21": "剎唱云諸行無常是生滅法聞已欲求全偈羅剎",
    "X57n0969_002:0372c22": "饑渴必得肉血食之乃肎為說因得後半偈云生",
    "X57n0969_002:0372c23": "滅滅已寂滅為樂遂徧書樹石乃以身施之也。△",
    "X57n0969_002:0372c24": "四為下強毒二初法。",
    "X57n0969_002:0373a01": "或生謗毀庶幾強毒。",
    "X57n0969_002:0373a02": "強毒者譬喻也譬如色聲香味觸五塵中皆有毒",
    "X57n0969_002:0373a03": "見之聞之嗅之甞之觸之皆能致死色如毒龍之",
    "X57n0969_002:0373a04": "目見之即死聲如塗毒之鼓聞之即亡香如毒龍",
    "X57n0969_002:0373a05": "之氣嗅之即喪味如砒霜鴆毒甞之即傷觸如毒",
    "X57n0969_002:0373a06": "蛇之口螫之即斃經中多約聲味以明如云塗毒",
    "X57n0969_002:0373a07": "之鼓聞其聲者隨其勢力死有延速置毒五味亦",
    "X57n0969_002:0373a08": "復如是此皆反喻以佛之大法喻之如毒人得聞",
    "X57n0969_002:0373a09": "之使無明生死斷有遠近謂之為死又謂之強毒",
    "X57n0969_002:0373a10": "者眾生躭湎五欲貪著小道孰肎聞性具之宗修",
    "X57n0969_002:0373a11": "圓頓之道今虎溪大師作心印記使之見聞雖即",
    "X57n0969_002:0373a12": "未信他日必因之而悟入也。△二喻。",
    "X57n0969_002:0373a13": "如獸渡河豈敢顧於濡尾者也。",
    "X57n0969_002:0373a14": "易曰小狐汔濟濡其尾厲葢言狐之涉水濡尾則",
    "X57n0969_002:0373a15": "不能濟豈敢顧於濡尾者良以謗毀之人亦與下",
    "X57n0969_002:0373a16": "強毒種子遑恤其他故曰如獸渡河豈敢顧於濡",
    "X57n0969_002:0373a17": "尾者也足徵記主之意但欲佛之心印傳於天下",
    "X57n0969_002:0373a18": "萬世不顧人之謗毀也所謂將此深心奉塵剎虎",
    "X57n0969_002:0373a19": "溪大師其人歟。",
    "X57n0969_002:0373a20": "是書刻於天台高明寺久而蠧蝕矣(耀)應住楞",
    "X57n0969_002:0373a21": "嚴經房之明年因緇白慕樂記註之慇乃細加",
    "X57n0969_002:0373a22": "較閱白之護法少抽藏經之資刻於經房永遠",
    "X57n0969_002:0373a23": "流通。",
    "X57n0969_002:0373a24": "庚申端日比丘　靈耀　謹識",
    "X57n0969_002:0373b01": "天台傳佛心印記註卷下(終)",
    "X57n0969_002:0373b05": "天台教觀比丘靈耀管理經房之明年用",
    "X57n0969_002:0373b06": "羨餘刻此",
    "X57n0969_002:0373b07": "康熙十九年六月　　　日識"
}