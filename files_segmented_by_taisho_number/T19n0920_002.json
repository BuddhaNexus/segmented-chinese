{
    "T19n0920_002:0008c02": "佛心中心印品中卷下(法別)",
    "T19n0920_002:0008c04": "三藏菩提流志奉　詔譯",
    "T19n0920_002:0008c05": "爾時阿難處大眾中潛然憂愁。於其中間諸",
    "T19n0920_002:0008c06": "有經律一切藏門俱然掩閉。諸大金剛及諸",
    "T19n0920_002:0008c07": "菩薩。一切所有靈祇遊世界者。乃至諸大龍",
    "T19n0920_002:0008c08": "神仙眾。及百千萬億世界四天王等。乃至釋",
    "T19n0920_002:0008c09": "梵諸天。悉皆迷悶頓失精光。唯有諸佛能知",
    "T19n0920_002:0008c10": "廣大因起。各各安坐皆自於身及心。放微細",
    "T19n0920_002:0008c11": "光。自想慰問。爾時毘盧遮那如來。復於身",
    "T19n0920_002:0008c12": "分更開異色無量威德大端嚴光。其光普照",
    "T19n0920_002:0008c13": "乃至有罪無罪等。如是眾生皆得無怖。復於",
    "T19n0920_002:0008c14": "光中演說微細音聲告諸佛言。諸大聖眾此",
    "T19n0920_002:0008c15": "威光難知此威光難測。唯有大聖與我力等。",
    "T19n0920_002:0008c16": "與我心等與我慈等。與我悲等與我解等。與",
    "T19n0920_002:0008c17": "我知等與我辨等。乃至世界所有知量。能",
    "T19n0920_002:0008c18": "盡知者即能知此光明。所謂因緣而得種種",
    "T19n0920_002:0008c19": "知見。爾時阿難於其悶中。心有少省強自",
    "T19n0920_002:0008c20": "意持。即起問盧遮那言。世尊其此光者唯說",
    "T19n0920_002:0008c21": "諸佛耶。佛言是善男子。唯佛能知。雖有菩薩",
    "T19n0920_002:0008c22": "未同佛見。其時阿難前禮佛足。五體投地眼",
    "T19n0920_002:0008c23": "中垂淚。以偈問曰。",
    "T19n0920_002:0008c24": "　世界有菩薩　　現身得為佛",
    "T19n0920_002:0008c25": "　世界有菩薩　　能化無邊身",
    "T19n0920_002:0008c26": "　世界有菩薩　　能知佛所知",
    "T19n0920_002:0008c27": "　世界有菩薩　　能解眾生縛",
    "T19n0920_002:0008c28": "　世界有菩薩　　遍入諸佛剎",
    "T19n0920_002:0008c29": "　世界有菩薩　　種種示方便",
    "T19n0920_002:0009a01": "　世界有菩薩　　堪忍入諸苦",
    "T19n0920_002:0009a02": "　世界有菩薩　　攝眾於己身",
    "T19n0920_002:0009a03": "　如是諸菩薩　　皆是灌頂主",
    "T19n0920_002:0009a04": "　示同諸佛身　　應念現諸境",
    "T19n0920_002:0009a05": "　神通波羅蜜　　其實不思議",
    "T19n0920_002:0009a06": "　能於急難中　　無畏大自在",
    "T19n0920_002:0009a07": "　我觀如是等　　與佛亦無異",
    "T19n0920_002:0009a08": "　若具受持者　　同佛不思議",
    "T19n0920_002:0009a09": "　誦持佛法藏　　一一皆遍了",
    "T19n0920_002:0009a10": "　即此法雲頂　　皆是滿足位",
    "T19n0920_002:0009a11": "　云何此人等　　不知此因緣",
    "T19n0920_002:0009a12": "　若此不知者　　下愚何能了",
    "T19n0920_002:0009a13": "爾時毘盧遮那佛。於光明中出大音聲。歎阿",
    "T19n0920_002:0009a14": "難言。善哉佛子以是等菩薩雖有大慈慈不",
    "T19n0920_002:0009a15": "遍故。所以不知。雖有大悲悲不遍故。所以不",
    "T19n0920_002:0009a16": "知。雖有大忍忍不遍故。所以不知。雖有大通",
    "T19n0920_002:0009a17": "通亦不遍。雖有大力力亦不遍。雖有示現示",
    "T19n0920_002:0009a18": "現不遍。雖有無礙無礙不遍。如是不遍一一",
    "T19n0920_002:0009a19": "菩薩皆悉有之。若得遍者了見佛性。即能知",
    "T19n0920_002:0009a20": "我。此事佛性猶故未了。云何能知如來量處。",
    "T19n0920_002:0009a21": "阿難白佛言。世尊如是菩薩猶故不知。一切",
    "T19n0920_002:0009a22": "眾生云何得解此理。佛言汝我此親承第七",
    "T19n0920_002:0009a23": "佛釋迦牟尼。次當宣說。一切眾生自然得了。",
    "T19n0920_002:0009a24": "能奉持者。一切眾生自然得解我之所說。",
    "T19n0920_002:0009a25": "爾時阿難。即問釋迦牟尼佛言。世尊此事云",
    "T19n0920_002:0009a26": "何。我自親承供養已經劫數。唯願為我示現。",
    "T19n0920_002:0009a27": "及諸法要。我欲修行流注眾生心際。爾時",
    "T19n0920_002:0009a28": "如來告阿難言。阿難我今示現如是神力。汝",
    "T19n0920_002:0009a29": "等遞相告語慎勿驚怖。阿難即受如來語告",
    "T19n0920_002:0009b01": "大眾言。大眾當知大眾當知。高聲三告。其",
    "T19n0920_002:0009b02": "時阿難不覺身騰處虛空中。大眾仰觀見阿",
    "T19n0920_002:0009b03": "難身。謂是阿難得無礙通。其時音聲遍至阿",
    "T19n0920_002:0009b04": "迦尼吒天所有世界盡皆知聞。阿難白佛言。",
    "T19n0920_002:0009b05": "世尊遍告已訖唯願示現。爾時世尊。即以四",
    "T19n0920_002:0009b06": "十齒俱時齊密入慈愍定。計念心中心呪作",
    "T19n0920_002:0009b07": "是念已。復以右手中指指於南方。以足大指",
    "T19n0920_002:0009b08": "案於地。其時所有世界及非世界。所有地獄",
    "T19n0920_002:0009b09": "涌出虛空。復於上方世界所有諸雨。雨寶",
    "T19n0920_002:0009b10": "蓮華破此地獄。其時世界無有一人受諸苦",
    "T19n0920_002:0009b11": "者。穢惡都盡俱得法眼見於如來。復有示現",
    "T19n0920_002:0009b12": "一切世界諸大藥叉及羅剎王護梵帝釋四",
    "T19n0920_002:0009b13": "天王等一切餓鬼及阿修羅王。如是之身皆",
    "T19n0920_002:0009b14": "得神通。所謂通者善通慈愍。普覆眾生如佛",
    "T19n0920_002:0009b15": "無異。復有大通於虛空中雨微細雨。所有",
    "T19n0920_002:0009b16": "一切起願求者皆得滿足。纓重疾病承此聞",
    "T19n0920_002:0009b17": "力皆得除差。餓者飽滿熱者清涼。復有大",
    "T19n0920_002:0009b18": "通遍十方界所有眾生。當爾之時一一皆論",
    "T19n0920_002:0009b19": "說佛心地。復有大通。若有眾生在母腹者。",
    "T19n0920_002:0009b20": "處胎孕者。為兒者即能憶識過去心地。知所",
    "T19n0920_002:0009b21": "生處本所經事。竝能記持。復有大通。十方",
    "T19n0920_002:0009b22": "世界諸惡災毒永劫不起。復有大通。其通",
    "T19n0920_002:0009b23": "光明遍十方界。一一界量是佛及諸菩薩。乃",
    "T19n0920_002:0009b24": "至聲聞四果等類。俱得明見無有疑滯。俱時",
    "T19n0920_002:0009b25": "皆能明遍三界。盡諸苦際同佛壽劫。復有",
    "T19n0920_002:0009b26": "大通。其通光明現五種色。一一色中五百萬",
    "T19n0920_002:0009b27": "億那由他殑伽沙化佛。俱將眷屬大菩薩眾",
    "T19n0920_002:0009b28": "昇空而來。所是眷屬皆能論說佛心中心所",
    "T19n0920_002:0009b29": "有法要。即自明解。復有大通。其通光明遍",
    "T19n0920_002:0009c01": "十方剎。其時大地動搖三十六遍。星宿日",
    "T19n0920_002:0009c02": "月應時墮落。遍於八方所有魔及魔民。皆捨",
    "T19n0920_002:0009c03": "魔業退其威神。即得佛通。佛通已俱能憶",
    "T19n0920_002:0009c04": "識本所受業。即生悔恨求哀懺悔自求出家。",
    "T19n0920_002:0009c05": "無有一人心不定者。佛告諸善男子。其此通",
    "T19n0920_002:0009c06": "光遍十方界有大威德。三明六通具八解脫。",
    "T19n0920_002:0009c07": "如法修者直至佛身更無異身。何以故。以",
    "T19n0920_002:0009c08": "諸佛心同時證故。以諸如來同印可故。我盧",
    "T19n0920_002:0009c09": "遮那者是佛母。常於此中自住持故。所有願",
    "T19n0920_002:0009c10": "求自印可故。自滿願故自觀察故。自與一切",
    "T19n0920_002:0009c11": "為灌頂師。所有學者自來證故。能知佛心者。",
    "T19n0920_002:0009c12": "廣遣諸天來供養故。令諸金剛藏王密跡菩",
    "T19n0920_002:0009c13": "薩為絕災變常覆陰故。又遣一切諸天不可",
    "T19n0920_002:0009c14": "識者求圍繞故。乃至世界所有化形者變形",
    "T19n0920_002:0009c15": "者。種種伏匿者潛隱世間者。常來護衛故。",
    "T19n0920_002:0009c16": "上至釋梵諸天藥叉天眾來從伏故。四海跋",
    "T19n0920_002:0009c17": "陀鬼子魔母惡鬼藥叉等。一切非行。乃至如",
    "T19n0920_002:0009c18": "是等眾無不順伏者。必當如法依我佛心取",
    "T19n0920_002:0009c19": "佛心法。必當證效更無異法。而能成我此心",
    "T19n0920_002:0009c20": "事者。爾時阿難白佛言。世尊如此心法佛",
    "T19n0920_002:0009c21": "自依持。以大神通即得如法也。乃諸菩薩金",
    "T19n0920_002:0009c22": "剛久處佛行。亦至佛所即能學佛堅固住。",
    "T19n0920_002:0009c23": "決定不退得菩提證。如諸下愚欲樂求者云",
    "T19n0920_002:0009c24": "何得至。佛力廣大威德玄曠。志行深[涳-工+豕]住",
    "T19n0920_002:0009c25": "大忍力然始得成。今者云何欲令眾生修學",
    "T19n0920_002:0009c26": "此法。云何得如法云何證驗云何能了見。眾",
    "T19n0920_002:0009c27": "生心事當見之。時有何法則得辨邪正。復有",
    "T19n0920_002:0009c28": "何法令諸魔王等一切諸大惡王諸餘變怪即",
    "T19n0920_002:0009c29": "自調伏。復有何法立證佛心。我聞契經所說。",
    "T19n0920_002:0010a01": "久受懃苦具修諸度。猶未即證。我今不知所",
    "T19n0920_002:0010a02": "趣。唯願為我解說一切所有法要。證驗成佛",
    "T19n0920_002:0010a03": "及世間所知。佛讚阿難善哉善哉。汝欲知",
    "T19n0920_002:0010a04": "者聽受思惟。我今當說阿難其此佛身。世間",
    "T19n0920_002:0010a05": "有誰能識有誰自知。有誰行行一無差失。有",
    "T19n0920_002:0010a06": "誰能知盡生死際實無有知。唯佛與佛能知",
    "T19n0920_002:0010a07": "此事。阿難我此心呪。但行慈悲日持千遍得",
    "T19n0920_002:0010a08": "滿千日。佛力自成所作自成。十地願力不能",
    "T19n0920_002:0010a09": "迴也。復有一法欲知驗者。持十萬遍外含",
    "T19n0920_002:0010a10": "一口水。心誦百遍應有所作以水[口*孫]之諸苦",
    "T19n0920_002:0010a11": "除滅。若得除者必定大驗。持至百萬遍[口*孫]。",
    "T19n0920_002:0010a12": "山得倒眾罪得滅。諸有災疫鄣。於世間作",
    "T19n0920_002:0010a13": "不祥者。於晨朝日[口*孫]一口水。得滿三日災疫",
    "T19n0920_002:0010a14": "即滅。能護大千世界地及虛空。欲定邪正者。",
    "T19n0920_002:0010a15": "取一銅鏡無間大小呪經萬遍持行。乃至邪",
    "T19n0920_002:0010a16": "正必定決了。若欲知此心彼心諸佛心菩薩",
    "T19n0920_002:0010a17": "心。金剛心諸天心四果聖人心。四海龍藏心",
    "T19n0920_002:0010a18": "及龍王心。天王心日月星宿心。藥叉羅剎心",
    "T19n0920_002:0010a19": "一切鬼神王。乃至世間隱形伏匿心。及世間",
    "T19n0920_002:0010a20": "眾生心并知所緣之處。案法華經莊嚴六根",
    "T19n0920_002:0010a21": "功德從此而生。佛子必定凡夫必定。菩薩必",
    "T19n0920_002:0010a22": "定金剛必定能作此法。餘無能者。阿難復白",
    "T19n0920_002:0010a23": "佛言。世尊如修此法。有何壇界有何藥木。有",
    "T19n0920_002:0010a24": "何供養有何香花。有何綵色有何知識。用何",
    "T19n0920_002:0010a25": "處所請具說之。佛告阿難。汝為顛倒為是正",
    "T19n0920_002:0010a26": "問。若是正問即此顛倒。若正者不應問。此如",
    "T19n0920_002:0010a27": "來心從色生。邪執法像法事法我都不為。唯",
    "T19n0920_002:0010a28": "有心法至心實際。阿難無有一法攀緣至如",
    "T19n0920_002:0010a29": "來處。心無異境唯一是實。阿難若一切事法",
    "T19n0920_002:0010b01": "能作佛者。何不於事放大光明於身心。若於",
    "T19n0920_002:0010b02": "身心當知事法一無事立。何以故。我昔凡夫",
    "T19n0920_002:0010b03": "時。往尼佉羅山見諸呪仙作種種法。我於彼",
    "T19n0920_002:0010b04": "時近得此呪纔經七日。其諸呪仙不識我身。",
    "T19n0920_002:0010b05": "為此惡人作種種惡術欲降伏於我。盡其",
    "T19n0920_002:0010b06": "神力以經七日。殊無所獲唯自燋枯。我時怜",
    "T19n0920_002:0010b07": "念即語諸仙。當知如汝力者。縱盡大劫不能",
    "T19n0920_002:0010b08": "害我。若害得者無有是處。諸仙齊來即語我",
    "T19n0920_002:0010b09": "言。汝得他心智耶知我有害。我即告言我得。",
    "T19n0920_002:0010b10": "諸仙問言既是得者我有何害。我即告言汝",
    "T19n0920_002:0010b11": "等併隈平章。此是惡人宜作某法。在併隈處",
    "T19n0920_002:0010b12": "作彼人形以刀刻之。其人即死不復前進傳",
    "T19n0920_002:0010b13": "說我輩。其時諸仙聞說此事。心即憔悴即來",
    "T19n0920_002:0010b14": "頂禮於我。復問我言聖者云何知耶。我即答",
    "T19n0920_002:0010b15": "言仙眾。汝等是妄我即是真。汝即是邪我即",
    "T19n0920_002:0010b16": "是正。汝即見有我即見空。汝即是枝葉我即",
    "T19n0920_002:0010b17": "是根本。汝即是虛我即是實。汝即是諂佞我",
    "T19n0920_002:0010b18": "即是直信。汝之有法從我而生。云何兒子反",
    "T19n0920_002:0010b19": "害父母。豈有枝葉相害於根。豈有虛偽害得",
    "T19n0920_002:0010b20": "真實。豈有螢火害得日光豈有微土能竭大",
    "T19n0920_002:0010b21": "流豈有毒藥氣能破甘露味。豈有羅剎損得",
    "T19n0920_002:0010b22": "佛身。豈有蟻子撼須彌山。爾時諸仙聞我",
    "T19n0920_002:0010b23": "此語。心生嗔怒共我捔力。以諸星術怖愶於",
    "T19n0920_002:0010b24": "我。我時須臾憶念定。即在心以氣噓天誦呪",
    "T19n0920_002:0010b25": "七遍。黑雲遍空星宿不現日月無光。我復吹",
    "T19n0920_002:0010b26": "地其地動搖不安經七日。我復以心召喚十",
    "T19n0920_002:0010b27": "方佛。十方同時來至我頂。應時我身邊所有",
    "T19n0920_002:0010b28": "與我同類。唯我能知諸佛亦不覺。我復以眼",
    "T19n0920_002:0010b29": "視於十方。其時仙眾惶怖無計。求哀頂禮依",
    "T19n0920_002:0010c01": "附於我。復重懺悔唯願救護令我無畏。我即",
    "T19n0920_002:0010c02": "以佛心觀之即得無畏。即於我所受佛心中",
    "T19n0920_002:0010c03": "心法便得神通。阿難我此心法與十方所有",
    "T19n0920_002:0010c04": "諸惡心法為主。若人求一切事法及非事法",
    "T19n0920_002:0010c05": "是世諦法出世諦法。不依我此心法別得神",
    "T19n0920_002:0010c06": "通者。無有是處。爾時阿難復問佛言。如上",
    "T19n0920_002:0010c07": "所說有定印者其印如何。願為宣說定印軌",
    "T19n0920_002:0010c08": "則。佛告阿難善聽。先以結伽趺坐念我心",
    "T19n0920_002:0010c09": "呪一七遍。呪手然結定印。先仰左手搭於交",
    "T19n0920_002:0010c10": "脚。即以右手仰安左手上。以十指與脘骨",
    "T19n0920_002:0010c11": "齊。以右手中指捻大指上文成。若人誦呪一",
    "T19n0920_002:0010c12": "百八遍三度。踊身乃至地下虛空。及三十三",
    "T19n0920_002:0010c13": "天。皆悉撫心生善。一切諸大惡王。能害人者",
    "T19n0920_002:0010c14": "能障道者。皆使念佛令不謗佛。令諸眾生得",
    "T19n0920_002:0010c15": "佛菩薩。永不退轉識宿命智。如來常以此印",
    "T19n0920_002:0010c16": "召慕有緣。令其大地三十六種震動者常用",
    "T19n0920_002:0010c17": "此印。此印功力不可具說。所有持者但自知",
    "T19n0920_002:0010c18": "之。爾時阿難白佛言。世尊如來所持能如",
    "T19n0920_002:0010c19": "是。其未得佛心者云何持耶我見諸藥或香",
    "T19n0920_002:0010c20": "或臭我見諸水或濁或清。我見日月或明或",
    "T19n0920_002:0010c21": "暗。我見所修或凡或聖。或佛或魔或想或像。",
    "T19n0920_002:0010c22": "或有或無或安或危或是或非。如上事者乃",
    "T19n0920_002:0010c23": "有無量。先後定境像顛倒幻化不一。云何如",
    "T19n0920_002:0010c24": "來以諸凡夫同佛持耶。若得佛持一一佛業。",
    "T19n0920_002:0010c25": "若非佛持即是魔業。云何如來以諸凡夫同",
    "T19n0920_002:0010c26": "一佛心。佛言阿難善哉善哉。一切凡夫能受",
    "T19n0920_002:0010c27": "持戒我此心者實同我心即同我力。若不得",
    "T19n0920_002:0010c28": "者。我受輪廻六道生死。所說言教並是虛妄",
    "T19n0920_002:0010c29": "墜墮眾生。當知我即是魔非如來也。阿難汝",
    "T19n0920_002:0011a01": "當有疑。阿難汝更聽我所說。若有眾生能持",
    "T19n0920_002:0011a02": "此法。即如來心如來心藏此人守掌當知此",
    "T19n0920_002:0011a03": "人即如來眼。所有瞻脈與佛齊等。當知此",
    "T19n0920_002:0011a04": "人如是求。手掌上安置是人故。當知是人是",
    "T19n0920_002:0011a05": "如來頂。如來頂上安置此人故。當知是人是",
    "T19n0920_002:0011a06": "如來心。如來心藏付屬是人故。善男子當知",
    "T19n0920_002:0011a07": "是人是如來依。久遠過去諸佛。依護此人廣",
    "T19n0920_002:0011a08": "救世諦故。當知此人即是佛樹。即是佛日永",
    "T19n0920_002:0011a09": "劫不滅。當知此人是佛金剛山也。假使世界",
    "T19n0920_002:0011a10": "千萬億恒河沙數。諸惡災祥同時出現。大地",
    "T19n0920_002:0011a11": "傾覆。一切山河大海目真隣陀山鐵圍山大",
    "T19n0920_002:0011a12": "鐵圍山。及十寶山一時傾覆。龍藏浩沸天地",
    "T19n0920_002:0011a13": "變滅。星宿墮落眾生都盡。此人不畏滅沒破",
    "T19n0920_002:0011a14": "壞。無有一切諸惡能得其便。何以故佛日護",
    "T19n0920_002:0011a15": "故。於佛衣下自藏隱故。菩薩蓋中自安身故",
    "T19n0920_002:0011a16": "一切金剛得佛所勅衛此人故。一切所有自",
    "T19n0920_002:0011a17": "恭敬故。若常持者。當知此人必得佛身不錯",
    "T19n0920_002:0011a18": "謬故。阿難若有眾生持我此法不得佛者。我",
    "T19n0920_002:0011a19": "即退位入阿毘獄更無壽生。佛誓已。一切眾",
    "T19n0920_002:0011a20": "生及阿難身遍體血流。大地壞烈。日月不現。",
    "T19n0920_002:0011a21": "星宿隱沒。其時為阿難有疑心故現如是事。",
    "T19n0920_002:0011a22": "爾時阿難唯身及心莫知所守。其時如來見",
    "T19n0920_002:0011a23": "阿難心悔。即為阿難說除疑偈。",
    "T19n0920_002:0011a24": "　諸佛境界中　　小根所不及",
    "T19n0920_002:0011a25": "　久遠諸佛語　　菩薩不能知",
    "T19n0920_002:0011a26": "　諸佛神通中　　是境見非境",
    "T19n0920_002:0011a27": "　久遠諸如來　　同我此一心",
    "T19n0920_002:0011a28": "　此心非諸心　　此心即是佛",
    "T19n0920_002:0011a29": "　若行此心事　　無不離世間",
    "T19n0920_002:0011b01": "　過去諸佛心　　未來及現在",
    "T19n0920_002:0011b02": "　中及菩薩等　　及於諸天身",
    "T19n0920_002:0011b03": "　下愚凡夫類　　能持我此心",
    "T19n0920_002:0011b04": "　速證無生忍　　更不住世間",
    "T19n0920_002:0011b05": "　菩薩聲聞眾　　及餘四果等",
    "T19n0920_002:0011b06": "　上及於諸佛　　無不由是生",
    "T19n0920_002:0011b07": "　持戒得圓滿　　信施有得報",
    "T19n0920_002:0011b08": "　存念常不退　　在在所生處",
    "T19n0920_002:0011b09": "　常喜得逢迎　　所說諸言教",
    "T19n0920_002:0011b10": "　皆是佛心智　　念念得果報",
    "T19n0920_002:0011b11": "　皆亦由是生　　一一諸如來",
    "T19n0920_002:0011b12": "　說量無窮盡　　一一佛神力",
    "T19n0920_002:0011b13": "　復有無量方　　一一方面中",
    "T19n0920_002:0011b14": "　復有無量佛　　一一佛神足",
    "T19n0920_002:0011b15": "　皆從佛心起　　一一佛心中",
    "T19n0920_002:0011b16": "　攝入心中心　　如此心中心",
    "T19n0920_002:0011b17": "　說佛不可說　　一一不可說",
    "T19n0920_002:0011b18": "　斯亦由是生　　世間非世間",
    "T19n0920_002:0011b19": "　出世非出世　　善巧諸方便",
    "T19n0920_002:0011b20": "　言說諸記論　　祕密陀羅尼",
    "T19n0920_002:0011b21": "　他心自在定　　過去現在智",
    "T19n0920_002:0011b22": "　未來得成果　　斯亦由是生",
    "T19n0920_002:0011b23": "　魔王轉輪王　　梵天自在等",
    "T19n0920_002:0011b24": "　一切諸有力　　從佛心所轉",
    "T19n0920_002:0011b25": "　邪術與正印　　見聞即辨了",
    "T19n0920_002:0011b26": "　如是聖心力　　廣達眾境界",
    "T19n0920_002:0011b27": "　斯亦由是生　　如來印眾道",
    "T19n0920_002:0011b28": "　降魔度非人　　神變及自在",
    "T19n0920_002:0011b29": "　視入諸非境　　為眾斷苦縛",
    "T19n0920_002:0011c01": "　震動諸世界　　視入一緣中",
    "T19n0920_002:0011c02": "　大慈滿十方　　斯亦由是生",
    "T19n0920_002:0011c03": "　一切眾生類　　種諸福業等",
    "T19n0920_002:0011c04": "　成熟不成熟　　他心自在智",
    "T19n0920_002:0011c05": "　決了所生地　　一一遍十方",
    "T19n0920_002:0011c06": "　一切諸眾生　　聞音皆信佛",
    "T19n0920_002:0011c07": "　是廣長舌相　　斯亦由是生",
    "T19n0920_002:0011c08": "　十方諸國土　　天上及下方",
    "T19n0920_002:0011c09": "　乃至萬剎土　　一一剎土中",
    "T19n0920_002:0011c10": "　皆有萬世界　　眾生不可量",
    "T19n0920_002:0011c11": "　聞音皆信佛　　如是舌相等",
    "T19n0920_002:0011c12": "　斯亦由是生　　光音遍淨天",
    "T19n0920_002:0011c13": "　或及非世界　　有形無形等",
    "T19n0920_002:0011c14": "　俱能含佛性　　有流及無光",
    "T19n0920_002:0011c15": "　虛空影響類　　墮形中叐中",
    "T19n0920_002:0011c16": "　承佛即歸念　　不信及闡提",
    "T19n0920_002:0011c17": "　斯法不斷等　　俱得因緣者",
    "T19n0920_002:0011c18": "　如是諸眾生　　承光得離世",
    "T19n0920_002:0011c19": "　此亦由是生　　下愚凡夫等",
    "T19n0920_002:0011c20": "　能持佛心呪　　即同佛心地",
    "T19n0920_002:0011c21": "　具六波羅蜜　　當獲大神通",
    "T19n0920_002:0011c22": "　遍照諸佛界　　即具六神通",
    "T19n0920_002:0011c23": "　所說如諸佛　　舉足及下足",
    "T19n0920_002:0011c24": "　皆得大神變　　是語及非語",
    "T19n0920_002:0011c25": "　問悉一音同　　縱是佛非身",
    "T19n0920_002:0011c26": "　所說佛正智　　凡夫及聖行",
    "T19n0920_002:0011c27": "　發念等菩提　　一切果位中",
    "T19n0920_002:0011c28": "　皆是佛心力",
    "T19n0920_002:0011c29": "佛告阿難。我此句偈如虛空花。以佛神力即",
    "T19n0920_002:0012a01": "便住虛空中成菩薩蓋。其此蓋下。復有百億",
    "T19n0920_002:0012a02": "殑伽沙那庾多不可說不可說世界無邊量化",
    "T19n0920_002:0012a03": "佛。復有如是不可說量法身佛。復有不可說",
    "T19n0920_002:0012a04": "量報身佛。一一眷屬皆是菩薩唱導之首。復",
    "T19n0920_002:0012a05": "有不可說量菩薩。一一菩薩復有無量眷屬。",
    "T19n0920_002:0012a06": "皆是人中唱導之師。皆是三地四地及八地",
    "T19n0920_002:0012a07": "等而共圍繞。如是等佛及菩薩聲聞緣覺四",
    "T19n0920_002:0012a08": "果聖人。一切諸天仙無量世界四天王。梵王",
    "T19n0920_002:0012a09": "帝釋及阿修羅。及一切羅剎夜叉鬼神眾。一",
    "T19n0920_002:0012a10": "切大威德者大神通者。大護念者大慈悲者",
    "T19n0920_002:0012a11": "大自在者。皆共圍繞此蓋。持心不退受佛中",
    "T19n0920_002:0012a12": "心法。其時即有大不可說不可說數地神。各",
    "T19n0920_002:0012a13": "持一千葉蓮華。承此如上持呪人足。遊騰十",
    "T19n0920_002:0012a14": "方現光明身。其光皆現紫磨黃金色。一一眾",
    "T19n0920_002:0012a15": "生見此光者。即斷有流得入佛定即見大千",
    "T19n0920_002:0012a16": "世界所起因緣所作事業。皆悉明了無不獲",
    "T19n0920_002:0012a17": "果。其時阿難以偈歎佛。",
    "T19n0920_002:0012a18": "　善哉我師釋迦文　　一音遍了大千界",
    "T19n0920_002:0012a19": "　以一微音度脫了　　眾生身分不覺知",
    "T19n0920_002:0012a20": "　善哉如來自在光　　是臭非臭皆照觸",
    "T19n0920_002:0012a21": "　自心涌出甘露水　　灌洗得淨不覺知",
    "T19n0920_002:0012a22": "　善哉無畏自在心　　能以無畏怖諸虎",
    "T19n0920_002:0012a23": "　野象毒龍皆自伏　　自然生慈不覺知",
    "T19n0920_002:0012a24": "　善哉無畏神通王　　出語大千皆震動",
    "T19n0920_002:0012a25": "　動以自然來歸伏　　伏以其心不覺知",
    "T19n0920_002:0012a26": "　善哉無量慈悲心　　能以慈悲流諸趣",
    "T19n0920_002:0012a27": "　一切德慈修佛法　　所修慈者不覺知",
    "T19n0920_002:0012a28": "　善哉無量善藏王　　廣付善哉與眾生",
    "T19n0920_002:0012a29": "　所持善者得善定　　持善之人不覺知",
    "T19n0920_002:0012b01": "　善哉無量寶幢王　　將此幢光陰世界",
    "T19n0920_002:0012b02": "　眾生蒙呪脫苦縛　　得離苦者不覺知",
    "T19n0920_002:0012b03": "　善哉無量大法樹　　能與大千作陰涼",
    "T19n0920_002:0012b04": "　所有住陰離熱惱　　得離惱者不覺知",
    "T19n0920_002:0012b05": "　善哉無量大法鏡　　照破一切黑冥暗",
    "T19n0920_002:0012b06": "　得明心中出智慧　　具智慧者不覺知",
    "T19n0920_002:0012b07": "　善哉如來一音聲　　所聞持者得一味",
    "T19n0920_002:0012b08": "　如是一味遍眾生　　爾乃名為大慈悲",
    "T19n0920_002:0012b09": "　我今下愚凡夫智　　若欲歎佛無窮盡",
    "T19n0920_002:0012b10": "　具以微心少歎耳　　願佛慈悲納受之",
    "T19n0920_002:0012b11": "爾時阿難偈歎佛以白佛言。世尊我今愚",
    "T19n0920_002:0012b12": "淺雖以歎佛。佛神德故我不能宣。世尊如是",
    "T19n0920_002:0012b13": "因緣。如是神力如是自在如是決定。我未聞",
    "T19n0920_002:0012b14": "見。如來因何今乃說爾。如來久知眾生根性",
    "T19n0920_002:0012b15": "淺深皆不等學。何故昔時不說此智普及眾",
    "T19n0920_002:0012b16": "生。而令有來往耶。佛告阿難我此心中心。常",
    "T19n0920_002:0012b17": "於我前我未出世此心出世。我未受生此心",
    "T19n0920_002:0012b18": "受生。我未得定此心先定。如是定慧力是佛",
    "T19n0920_002:0012b19": "住處。是佛行處是佛定處。佛思惟處佛覺悟",
    "T19n0920_002:0012b20": "處。佛行道處佛決定處。阿難一切菩薩金剛",
    "T19n0920_002:0012b21": "諸天。下凡夫諸餘神鬼夜叉羅剎。星宿諸",
    "T19n0920_002:0012b22": "天幻術魔王。如是等能行我心即得我通。若",
    "T19n0920_002:0012b23": "不行我此心法者。欲貪我通無有是處。阿",
    "T19n0920_002:0012b24": "難白佛言世尊。如來心十地菩薩由不能知。",
    "T19n0920_002:0012b25": "縱有知者從佛退位然始知之。今眾生欲修",
    "T19n0920_002:0012b26": "皆是下淺。而心不了願決相貌。佛告阿難。",
    "T19n0920_002:0012b27": "我與汝說心中心相貌。不離一切眾生。有十",
    "T19n0920_002:0012b28": "二種心。是佛心中心事。何者是耶。一者自",
    "T19n0920_002:0012b29": "身相苦而不辭苦。自心處苦而見一切眾生",
    "T19n0920_002:0012c01": "受非苦時念念稱說。大悲愍生決定心。自",
    "T19n0920_002:0012c02": "身不見苦於法無所得。能見眾生苦救護以",
    "T19n0920_002:0012c03": "命。徹到得出離者是名第一心。二者觀一切",
    "T19n0920_002:0012c04": "苦。如現前想而不動轉。觀一切苦作不定想。",
    "T19n0920_002:0012c05": "自身有苦如入三昧想。有諸惱亂來相及者。",
    "T19n0920_002:0012c06": "作入四禪想。一切怨家來作父母想。欲救諸",
    "T19n0920_002:0012c07": "苦觀此苦人。如孝順子向父母想。是名第二",
    "T19n0920_002:0012c08": "心。三者將自心事同他心行。將他心事同自",
    "T19n0920_002:0012c09": "心行。乃至一切身分與己身分等。一切所欲",
    "T19n0920_002:0012c10": "與己所欲等。一切邪心與正相等。世間一切",
    "T19n0920_002:0012c11": "法寶重如己命等。世間三光如己眼光等。乃",
    "T19n0920_002:0012c12": "至所有食飲妙藥差身病等。是名第三心。四",
    "T19n0920_002:0012c13": "者於佛念處作成佛想。我當住持常不放捨。",
    "T19n0920_002:0012c14": "如毘沙門王掌舍利塔。如十金剛藏共持一",
    "T19n0920_002:0012c15": "金剛珠。如十世界跋折羅神共持一跋折羅",
    "T19n0920_002:0012c16": "杵。如十世界觀一日光。亦如十方眾生同一",
    "T19n0920_002:0012c17": "世界。是名第四。五者能於諸佛一一言句",
    "T19n0920_002:0012c18": "辨論。一一說法一一法樹。一一印契一一",
    "T19n0920_002:0012c19": "神通及大小力用而歎己身於法堪作下劣",
    "T19n0920_002:0012c20": "想。一一思惟不入睡眠決定生心。為大千界",
    "T19n0920_002:0012c21": "是信非信但無所損。是名第五心。若能如是",
    "T19n0920_002:0012c22": "者。即得五眼清淨明見世界。六者於六度中",
    "T19n0920_002:0012c23": "攝諸心。入慈定門攝毘那夜迦為六種善知",
    "T19n0920_002:0012c24": "識。第一毘那夜迦名為無喜。此人來時令人",
    "T19n0920_002:0012c25": "心中喜怒不定。多行殺法。師即以羼提波羅",
    "T19n0920_002:0012c26": "蜜。攝入慈忍定作慈忍王。第二毘那夜迦名",
    "T19n0920_002:0012c27": "為幻惑。此人來時心所動亂令人不定。於眾",
    "T19n0920_002:0012c28": "法中亦不印受。於動亂時即以禪波羅蜜攝",
    "T19n0920_002:0012c29": "入。號為不動智。第三毘那夜迦名為妄說。",
    "T19n0920_002:0013a01": "此人來時多喜。於綺言中生決定心。於誑語",
    "T19n0920_002:0013a02": "中生直信。於清淨中生貪欲心。生染污心令",
    "T19n0920_002:0013a03": "人顛倒。即以尸羅波羅蜜攝入號為善巧方",
    "T19n0920_002:0013a04": "便主。即令此人無所能為。第四毘那夜迦名",
    "T19n0920_002:0013a05": "為執縛。此人來時即令行者翻禮魔王。其此",
    "T19n0920_002:0013a06": "毘那夜迦常與一切魔王共為伴侶。所以現",
    "T19n0920_002:0013a07": "魔大身令歸依。攝入信心轉動惑亂。既覺知",
    "T19n0920_002:0013a08": "已。即以毘梨耶波羅蜜攝。號名為大方便王。",
    "T19n0920_002:0013a09": "第五毘那夜迦名為可意。此人來時令人悕",
    "T19n0920_002:0013a10": "望心成就專行劫剝廣求財物將為麁用。先",
    "T19n0920_002:0013a11": "以財心後乃方施其人。常與餓鬼王居野。令",
    "T19n0920_002:0013a12": "此人常無厭足。無厭足已。此一切法力俱",
    "T19n0920_002:0013a13": "失。即以檀波羅蜜所攝。號為大施主王。從此",
    "T19n0920_002:0013a14": "攝已貪心亦盡。第六毘那夜迦名為作偽。",
    "T19n0920_002:0013a15": "其人來時純辨非法不得正智。多見過患妄",
    "T19n0920_002:0013a16": "生法相。無利求利廣行異說為眾導首。於正",
    "T19n0920_002:0013a17": "法中起謗法心。即以般若波羅蜜所攝。號為",
    "T19n0920_002:0013a18": "智慧藏王。復有毘那夜迦名為斷修。此人來",
    "T19n0920_002:0013a19": "時一切念心。俱時都盡惛惛重睡。復生眾病",
    "T19n0920_002:0013a20": "發動外魔。為作內障令人怖懼。多起妄見念",
    "T19n0920_002:0013a21": "異法想。如是諸想即以無畏所攝但行大悲",
    "T19n0920_002:0013a22": "願為眷屬。其人即自臣伏。得臣伏已。物非呵",
    "T19n0920_002:0013a23": "責是為第六。七者於七菩提分我常懃求。所",
    "T19n0920_002:0013a24": "修功德常施一切。攝一切眾生苦。我身待受",
    "T19n0920_002:0013a25": "令一切得見聞覺知。令一切眾生去離魔境",
    "T19n0920_002:0013a26": "是名第七心。八者於八聖道中常無厭足。常",
    "T19n0920_002:0013a27": "生十信存十善行。不說人過。不自讚不毀",
    "T19n0920_002:0013a28": "他。無想施不望報。常行施誓持法無疲厭。如",
    "T19n0920_002:0013a29": "願教行不失本心。是名第八心九者不欺眾",
    "T19n0920_002:0013b01": "不嫌法。不我慢不增上不執著不誑他。常行",
    "T19n0920_002:0013b02": "質直所修行願一一記持。佛及僧寶接足承",
    "T19n0920_002:0013b03": "事。所禮尊像不輕慢禮一一如法是名第九",
    "T19n0920_002:0013b04": "心。十者須存十信具足。一者知佛常住在",
    "T19n0920_002:0013b05": "世有大神通。二者信法深遠具大方便力有",
    "T19n0920_002:0013b06": "決定力。三者信佛慈愍廣施法要拔濟眾苦。",
    "T19n0920_002:0013b07": "五者知佛於五垢中常現慈光。六者信佛",
    "T19n0920_002:0013b08": "於六賊中如父母。七者信佛於七孔常出佛",
    "T19n0920_002:0013b09": "音。八者信佛於六十二見無愛憎想。九者信",
    "T19n0920_002:0013b10": "佛於五濁世常度眾生。說無礙心無有邊際。",
    "T19n0920_002:0013b11": "十者信佛菩薩及諸金剛常現神力。能化眾",
    "T19n0920_002:0013b12": "生一一成佛。若如是者名第十心。第十一心",
    "T19n0920_002:0013b13": "者。於諸法中一切言論義辨慎勿自讚。不",
    "T19n0920_002:0013b14": "讚己善不近豪貴不捨眾善。深觀菩薩如在",
    "T19n0920_002:0013b15": "目前。一切怖懼自然除盡。諸佛菩薩漸自降",
    "T19n0920_002:0013b16": "攝。是名第十一心。第十二心者深觀自身若",
    "T19n0920_002:0013b17": "有少慢自當加持。若有怠惰自當捨身。若有",
    "T19n0920_002:0013b18": "麁橫捨豪貴友。若有多慢自須調伏。若有多",
    "T19n0920_002:0013b19": "誑觀利刀境。若有多貪執火而居。若有多欲",
    "T19n0920_002:0013b20": "當觀臭肉。若行污穢先觀牢獄。若能如是者。",
    "T19n0920_002:0013b21": "是佛心中心法決定。佛心更無疑也。是名第",
    "T19n0920_002:0013b22": "十二心。爾時阿難白佛言。世尊如佛心中",
    "T19n0920_002:0013b23": "心。直是佛境界耶。及眾生境界耶。若有眾生",
    "T19n0920_002:0013b24": "境界同此十二心者。此心非眾生行處。若眾",
    "T19n0920_002:0013b25": "生行得如上事即無有疑。云何眾生能行此",
    "T19n0920_002:0013b26": "心。佛告阿難。但自持之十方冥證非汝所",
    "T19n0920_002:0013b27": "測。汝若能測何名佛心中心耶。爾時阿難",
    "T19n0920_002:0013b28": "復白佛言。世尊如是法契言不虛妄。今欲所",
    "T19n0920_002:0013b29": "問佛當許不。佛言汝欲何問任汝所言。阿難",
    "T19n0920_002:0013c01": "問佛言。世尊其有眾生。欲求脫苦欲求降魔",
    "T19n0920_002:0013c02": "欲求攝持。為有餘法為用心中心耶。若用此",
    "T19n0920_002:0013c03": "心中心未見法則。佛告阿難。汝欲知法善聽。",
    "T19n0920_002:0013c04": "復當為汝更說隨心陀羅尼。即說呪曰。唵",
    "T19n0920_002:0013c05": "摩尼達哩吽泮吒(又一本嗚吽摩紉馱唎（二）虎吽（二合二）泮吒[口*特]音又一本唵摩紉達哩",
    "T19n0920_002:0013c06": "吽泮吒)",
    "T19n0920_002:0013c07": "若受持者不須擇日。不擇星宿日月。不問齊",
    "T19n0920_002:0013c08": "與不齊。於如來前或於像前或於淨室或舍",
    "T19n0920_002:0013c09": "利塔前。隨心所持香花盡心供養。於白月十",
    "T19n0920_002:0013c10": "五日洗浴清淨著新淨衣。隨力所辦供養。為",
    "T19n0920_002:0013c11": "護法故須三種白食。作一方壇隨心作之。幡",
    "T19n0920_002:0013c12": "燈隨力辦。誦心中心及隨心呪。各一千八十",
    "T19n0920_002:0013c13": "遍。於像足下便取睡眠。於晨朝時如來即為",
    "T19n0920_002:0013c14": "現身。及聖者金剛亦為現身。十方菩薩諸天",
    "T19n0920_002:0013c15": "即來圍遶。一切行願皆悉滿足。若身自知犯",
    "T19n0920_002:0013c16": "觸及有諸罪。誦至萬遍。自得現佛清淨光明",
    "T19n0920_002:0013c17": "之身。乃至一切諸法。但誦百萬遍無盡知。",
    "T19n0920_002:0013c18": "無有別持之法。若有一切難伏怖畏之像。能",
    "T19n0920_002:0013c19": "怖人者。但以右手中指。屈入掌中。以大指",
    "T19n0920_002:0013c20": "押中指節上。陰誦隨心呪。不過百遍自然降",
    "T19n0920_002:0013c21": "伏。毒害火災以氣吹之自然除滅。難滅能滅",
    "T19n0920_002:0013c22": "難除能除。若有一切障難之事。但以二手合",
    "T19n0920_002:0013c23": "掌。以頭指無名指掌中相鉤。小指大指中指",
    "T19n0920_002:0013c24": "掌中相著。合面向四方。各誦一百八遍。罪",
    "T19n0920_002:0013c25": "垢消除障難並盡。若有上毘那夜迦。欲令降",
    "T19n0920_002:0013c26": "伏者應聲降伏。不伏者以右脚大母指按地。",
    "T19n0920_002:0013c27": "誦呪百八遍其時毘那夜迦。七孔流血自然",
    "T19n0920_002:0013c28": "降伏。十方世界所有通虛及持呪仙。及四跋",
    "T19n0920_002:0013c29": "陀及八龍藏界。所有祕法。一切諸有情類。應",
    "T19n0920_002:0014a01": "心呼召無不順伏唯除惡法不入此中。若欲",
    "T19n0920_002:0014a02": "所求諸天香供養者。仰面看天。誦呪一百八",
    "T19n0920_002:0014a03": "遍。其香即下。若欲往十方佛剎菩薩境界。但",
    "T19n0920_002:0014a04": "以中指指天呼摩醯首羅相隨天處不入。臨",
    "T19n0920_002:0014a05": "命終時。十方諸佛臨頂。自迎將己世界。欲",
    "T19n0920_002:0014a06": "求現身不死必佛世界者。但誦至十億遍即",
    "T19n0920_002:0014a07": "得。必此天地更不改顏除不至心。若有至心",
    "T19n0920_002:0014a08": "不應此者。我即妄語。所有經教並是魔說非",
    "T19n0920_002:0014a09": "佛說之。",
    "T19n0920_002:0014a10": "復有一法欲求錢財者。取一熟錢開字當中",
    "T19n0920_002:0014a11": "節。密呪一百八遍。即展指指彼人心。其人開",
    "T19n0920_002:0014a12": "意任意多少。口道即隨。若欲召呼臣公主",
    "T19n0920_002:0014a13": "妃后諸宰貴者。但取美香一顆抄彼人名。",
    "T19n0920_002:0014a14": "內相指下呪一千八十遍。即自奔來。若須",
    "T19n0920_002:0014a15": "穀麥取所須者三顆復安中指下。依前作法",
    "T19n0920_002:0014a16": "即得稱心。若欲令一切歡喜者。屈中指入口",
    "T19n0920_002:0014a17": "呪一百八遍。將指指前人隨順不逆。悉皆歡",
    "T19n0920_002:0014a18": "喜。復有一法。欲召諸龍。但取井水一椀。呪經一",
    "T19n0920_002:0014a19": "千遍。寫著有龍水中。其龍自來從伏敬事。",
    "T19n0920_002:0014a20": "復有一法。若天無雨。取龍腦及井水一椀。",
    "T19n0920_002:0014a21": "呪經一千遍。置於日中。即白龍從椀而出應",
    "T19n0920_002:0014a22": "時雨下。若雨多時取金色赤土。於紙上畫作",
    "T19n0920_002:0014a23": "一龍。呪一千八十遍放著井中。即有赤龍騰",
    "T19n0920_002:0014a24": "天應時即止。復有一法。穀麥一切苗稼不",
    "T19n0920_002:0014a25": "滋茂者。蘇一斤呪一千遍。隨風燒一切皆",
    "T19n0920_002:0014a26": "悉潤。隨時成就。復有一法。若世間疾病流",
    "T19n0920_002:0014a27": "行者。於赤紙上畫取彗星形。呪一千八十遍。",
    "T19n0920_002:0014a28": "其病即除。其星形有六箇小星。合成一星如",
    "T19n0920_002:0014a29": "木揭形。復有一法。若國家刀兵嬈亂四邊",
    "T19n0920_002:0014b01": "不寧。取一賓刀子。呪一千遍。隨方所指",
    "T19n0920_002:0014b02": "即現神兵。無億世界所有外難自然退散",
    "T19n0920_002:0014b03": "復有一法。若習一切伎藝文筆工巧內絕外",
    "T19n0920_002:0014b04": "曲。盡世幻術及佛菩薩金剛所行之處所緣",
    "T19n0920_002:0014b05": "境界者。每日晨朝持千遍。經一百日無不盡",
    "T19n0920_002:0014b06": "知。復有一法。若欲得海龍王寶諸佛如來",
    "T19n0920_002:0014b07": "所付龍藏要記者。但燒五種香。所謂檀沈薰",
    "T19n0920_002:0014b08": "陸及龍腦畢力迦等。於夜靜時誦呪面向四",
    "T19n0920_002:0014b09": "方。各誦一千八十遍。其時即有四方龍王。所",
    "T19n0920_002:0014b10": "主藏物即自奉送。復有一法。若須地藏中",
    "T19n0920_002:0014b11": "寶。所修功德但言。我要此寶修營如是功德。",
    "T19n0920_002:0014b12": "以足踏地誦呪一千遍。其時十方地神發世",
    "T19n0920_002:0014b13": "諸物。來送行人供其所用。若為名利惡用。",
    "T19n0920_002:0014b14": "即不果遂。復有一法。若一切人相憎者。取",
    "T19n0920_002:0014b15": "五木花呪一百八遍。書其佛字各付一本。即",
    "T19n0920_002:0014b16": "自和敬永不相憎。復有一法。若人先持一",
    "T19n0920_002:0014b17": "切法無功效者。但取自身所著上蓋衣。呪經",
    "T19n0920_002:0014b18": "千遍。與佛敷坐滿其七日。即取將著。或復",
    "T19n0920_002:0014b19": "持行持法要即有效驗。一切菩薩及金剛藏",
    "T19n0920_002:0014b20": "自然臣伏。驅策迅速。所索無滯。復有一法。",
    "T19n0920_002:0014b21": "若有病疫劫起流行。取七味毒藥。所謂烏頭",
    "T19n0920_002:0014b22": "附子狼毒芭豆虎珀光明沙龍腦香肉豆蔻。",
    "T19n0920_002:0014b23": "貪來呪一千遍以水漬之。取水灑病者身無",
    "T19n0920_002:0014b24": "病不除。若有率跛呪刀一千遍。將指患處應",
    "T19n0920_002:0014b25": "時舒展。永劫不加盡報無病。佛告阿難。若",
    "T19n0920_002:0014b26": "我說此法要窮劫不盡。所有所求者。依我上",
    "T19n0920_002:0014b27": "法求之無不果遂。諸有所作一切事業無問",
    "T19n0920_002:0014b28": "大小。盡皆成就滿足無缺。若能常持直至菩",
    "T19n0920_002:0014b29": "薩得不退轉。若能日日作此法者持此心者。",
    "T19n0920_002:0014c01": "能與世間作大樹王。陰諸眾生得離諸苦。能",
    "T19n0920_002:0014c02": "令一切皆得佛心。一切眾生得不退者。皆猶",
    "T19n0920_002:0014c03": "此人持誦威力。",
    "T19n0920_002:0014c04": "爾時如來說呪法及功能已。一切菩薩及諸",
    "T19n0920_002:0014c05": "金剛天仙身光悉不現。惟有佛光遍閻浮提。",
    "T19n0920_002:0014c06": "其時諸天住虛空中自然迴轉。一切魔宮頎",
    "T19n0920_002:0014c07": "覆。須臾之間散滅無餘。乃至大地六反震動。",
    "T19n0920_002:0014c08": "其時十方世界。所有菩薩持諸花幢。供養",
    "T19n0920_002:0014c09": "釋迦牟尼佛。其諸花中所有音聲皆說佛心",
    "T19n0920_002:0014c10": "中事。諸佛心中應現。隨心所用不可思議。所",
    "T19n0920_002:0014c11": "持花香皆不可說。亦現不可說音聲。所說神",
    "T19n0920_002:0014c12": "力皆亦不可說。其諸菩薩以佛心中心力亦",
    "T19n0920_002:0014c13": "不可說變現。其時十方菩薩。見佛光明遍閻",
    "T19n0920_002:0014c14": "浮提。各於心藏以偈歎佛。",
    "T19n0920_002:0014c15": "　善哉此光明　　是佛心中力",
    "T19n0920_002:0014c16": "　魔王雖覩見　　散滅無形身",
    "T19n0920_002:0014c17": "　善哉此光明　　是佛無礙力",
    "T19n0920_002:0014c18": "　魔王自殄滅　　十方菩薩來",
    "T19n0920_002:0014c19": "　善哉此光明　　是佛隨心力",
    "T19n0920_002:0014c20": "　其力及菩薩　　次及凡夫身",
    "T19n0920_002:0014c21": "　婆馺婆樓那　　鬼子及神母",
    "T19n0920_002:0014c22": "　諸天夜叉眾　　同時來供養",
    "T19n0920_002:0014c23": "　一切金剛眾　　及與自在天",
    "T19n0920_002:0014c24": "　香積諸梵王　　皆悉來歸依",
    "T19n0920_002:0014c25": "　一切諸星宿　　風火電嫚神",
    "T19n0920_002:0014c26": "　四天龍藏等　　持花來供養",
    "T19n0920_002:0014c27": "　四維上下界　　虛空及水際",
    "T19n0920_002:0014c28": "　橫流於十方　　皆歎心中心",
    "T19n0920_002:0014c29": "　如來心中心　　盡劫說不盡",
    "T19n0920_002:0015a01": "　假使百千海　　不與一毫等",
    "T19n0920_002:0015a02": "　假使千世界　　不及七毛端",
    "T19n0920_002:0015a03": "　滿足薩婆若　　不及佛心際",
    "T19n0920_002:0015a04": "　我等廣修願　　已經無量劫",
    "T19n0920_002:0015a05": "　所有諸菩薩　　未悟心中心",
    "T19n0920_002:0015a06": "　如來心中心　　唯佛乃能了",
    "T19n0920_002:0015a07": "　菩薩雖讚嘆　　不及一毛光",
    "T19n0920_002:0015a08": "　十方現化事　　皆是心中心",
    "T19n0920_002:0015a09": "　乃至於有頂　　亦是隨心生",
    "T19n0920_002:0015a10": "　諸佛說隨心　　我亦隨心學",
    "T19n0920_002:0015a11": "　我既修學已　　願佛存記之",
    "T19n0920_002:0015a12": "　若得隨心成　　俱時成正覺",
    "T19n0920_002:0015a13": "爾時大眾聞佛所說。一一合掌持佛心中心。",
    "T19n0920_002:0015a14": "如來見即以舒金色臂。普為印頂受菩薩記。",
    "T19n0920_002:0015a15": "其時大眾得佛授記。歡喜奉修禮佛而去。",
    "T19n0920_002:0015a16": "佛說心中經卷下",
    "T19n0920_002:0015a17": "康安二年九月十日。以東寺御影堂本加",
    "T19n0920_002:0015a18": "挍直悞了。　　　　　　賢寶(生三十)",
    "T19n0920_002:0015a19": "天明二年壬寅六月十四日。以東寺觀智",
    "T19n0920_002:0015a20": "院藏本。挍合朱書訖。　洛北蓮臺寺慈忍",
    "T19n0920_002:0015a21": "享和改元辛酉年六月。請得彼本以令他",
    "T19n0920_002:0015a22": "寫之。當山明王院峯觀。挍於本書間點國",
    "T19n0920_002:0015a23": "訓。予更挍正施訓冠疑。而上木後賢復對",
    "T19n0920_002:0015a24": "善本此經二卷見八家祕錄并御請來錄。",
    "T19n0920_002:0015a25": "　　　　　　　　豐山總持院快道誌",
    "T19n0920_002:0015a26": "本云。",
    "T19n0920_002:0015a27": "享和三年癸亥三月二十六日一校間加筆",
    "T19n0920_002:0015a28": "削畢　　　　　　　　　　　　慈順",
    "T19n0920_002:0015a29": "文政三年庚辰四月十四日以右傳校之本",
    "T19n0920_002:0015b01": "一校之了　　　　　　　　　　龍肝"
}