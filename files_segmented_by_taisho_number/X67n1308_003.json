{
    "X67n1308_003:0528b03": "徑石滴乳集卷之三",
    "X67n1308_003:0528b05": "清嗣祖沙門江州真在編",
    "X67n1308_003:0528b06": "嗣法門人齊安機雲續",
    "X67n1308_003:0528b07": "徑山下第九世",
    "X67n1308_003:0528b08": "太崗寧禪師法嗣",
    "X67n1308_003:0528b09": "杭州天目寶芳進禪師。幼習儒。因與同學會文。覩芍",
    "X67n1308_003:0528b10": "藥花有省。從坦然披剃。坦誨以栢樹子話。徧扣禪宗。",
    "X67n1308_003:0528b11": "自謂。諸方無出格鉗錘。一晚在天界佛殿經行。聞燈",
    "X67n1308_003:0528b12": "花爆。如雷震相似。尋謁太崗。便問。如何是西來密密",
    "X67n1308_003:0528b13": "意。崗下禪床擒住曰。西來無意。你道此間是什麼意。",
    "X67n1308_003:0528b14": "師無對。如是寢食俱忘。一日登廁。聞隣僧敲籌作聲。",
    "X67n1308_003:0528b15": "忽然大悟。乃懷香入室。崗一見器之。付偈曰。祖祖無",
    "X67n1308_003:0528b16": "法付。人人本自有。汝受無付法。急著傳於後。",
    "X67n1308_003:0528b17": "金明旭。舉因緣畢乃曰。夷峯鉗錘嚴密。門墻固不",
    "X67n1308_003:0528b18": "通風。非天目老人。亦不能破家蕩產。大眾還有知",
    "X67n1308_003:0528b19": "此消息者麼。良久卓拄杖。下座。",
    "X67n1308_003:0528b20": "徑山進頌曰。大地山河驀入官。松風水月不相瞞。",
    "X67n1308_003:0528b21": "滔滔只要源頭活。何慮人間滄海乾。",
    "X67n1308_003:0528b22": "石門雲頌曰。層巖傑閣襯仙遊。襯得飛仙到上頭。",
    "X67n1308_003:0528b23": "一脚踏翻生鐵甕。春山花放酒盈樓。",
    "X67n1308_003:0528b24": "上堂。拈花微笑。節外生枝。面壁安心。畫蛇添足。山僧",
    "X67n1308_003:0528c01": "這裏。無禪可參。無道可學。直教一箇箇。成佛作祖去。",
    "X67n1308_003:0528c02": "汝等還信得及麼。良久拍膝云。劍號巨闕。玉出崑岡。",
    "X67n1308_003:0528c03": "上堂。截瓊枝寸寸是寶。窮秘藏點點是金。自出洞來。",
    "X67n1308_003:0528c04": "踞虎頭。把虎尾。千個萬個。只知陣後說兵書。若龍是",
    "X67n1308_003:0528c05": "門躍過底。天目有三十拄杖。自領出去。",
    "X67n1308_003:0528c06": "上堂。舉天目禮和尚曰。季冬極寒。萬木短殘。惟有梅",
    "X67n1308_003:0528c07": "花。十分清韻。野橋流水外。茅舍催籬傍。山僧不會東",
    "X67n1308_003:0528c08": "皇意。三嗅寒香立晚陽。師曰。若作佛法會。大眾將火",
    "X67n1308_003:0528c09": "把來照。照者漢面皮厚多少。若作蜩蟲小技會。又道。",
    "X67n1308_003:0528c10": "野橋流水外。茅舍短籬傍。新天目。未免狗尾續貂。今",
    "X67n1308_003:0528c11": "冬極寒。柴炭俱難。凍得泥牛脚縮。石虎眉攢。翻身北",
    "X67n1308_003:0528c12": "斗。面南看。出頭乾外。誰是我般般。",
    "X67n1308_003:0528c13": "示眾。舉月溪垂問。為甚鐵牛眠少室。師頌曰。高名不",
    "X67n1308_003:0528c14": "借。金玉宣同。子輿懷寶遊諸國。其賴安仁君子風。",
    "X67n1308_003:0528c15": "僧參。師云。你道。山僧眉毛。落却幾莖。僧云。總不見得。",
    "X67n1308_003:0528c16": "師云。參學高流。眼在甚麼處。僧云。乾坤大地。全在裡",
    "X67n1308_003:0528c17": "許。師乃喝出。",
    "X67n1308_003:0528c18": "示眾。舉古庭堅。因無際問。子別我在甚處。堅曰。佛祖",
    "X67n1308_003:0528c19": "行不到處。際曰。還許人來否。堅曰。坦然無礙因緣。師",
    "X67n1308_003:0528c20": "頌曰。水邊林下舊生涯。土凳柴床意味佳。歸興忽然",
    "X67n1308_003:0528c21": "動昨夜。謾將客思寄烟霞。",
    "X67n1308_003:0528c22": "正德十四年仲冬廿四日。說偈別眾。茶毗得五色舍",
    "X67n1308_003:0528c23": "利無數。墖於本山。",
    "X67n1308_003:0528c24": "天淵源禪師法嗣",
    "X67n1308_003:0529a01": "金陵祖堂興禪師。上堂。僧問。如何是佛。師云。靈龜曳",
    "X67n1308_003:0529a02": "尾。曰莫便是麼。師曰。杜撰禪和。",
    "X67n1308_003:0529a03": "住長墖。示眾。長墖既老且病。不能傾心吐膽。長篇闊",
    "X67n1308_003:0529a04": "論謙悞汝等。亦不要汝等廣知解透公案。如本參疑",
    "X67n1308_003:0529a05": "情。便要和身拶入。直向那邊更那邊立地回覰。始知",
    "X67n1308_003:0529a06": "世間產業資生。皆從自性流出。此猶是合頭語。古人",
    "X67n1308_003:0529a07": "謂之繫驢橛。亦謂之貼肉汗衫。在今諸方。往往坐在",
    "X67n1308_003:0529a08": "個裡。佛法垂秋。此其兆也。在我長塔門下。參要真參。",
    "X67n1308_003:0529a09": "悟要實悟。唐喪光陰。殊為可痛。珍重。",
    "X67n1308_003:0529a10": "金陵棲霞突空昇禪師。參天成不契。謁太崗。崗曰。甚",
    "X67n1308_003:0529a11": "處來。曰天成。曰天成鼻孔多少長。曰與和尚一般。",
    "X67n1308_003:0529a12": "上堂。法華道。我為法王。於法自在。又道。是法住法位。",
    "X67n1308_003:0529a13": "世間相常住。釋迦老子。大似淹耳偷鈴。棲霞前是山",
    "X67n1308_003:0529a14": "門。後是佛殿。左是厨庫。右是僧堂。且道。阿那個是常",
    "X67n1308_003:0529a15": "住底相。試出通個消息看。良久云。萬里片雲飛始盡。",
    "X67n1308_003:0529a16": "一輪明月挂烟蘿。",
    "X67n1308_003:0529a17": "德山安禪師法嗣",
    "X67n1308_003:0529a18": "南嶽春山崇景禪師。上堂。舉臨濟示眾曰。汝等諸人。",
    "X67n1308_003:0529a19": "赤肉團上。有一無位真人。常向諸人面門出入。汝若",
    "X67n1308_003:0529a20": "不識。但問老僧。時有僧問。如何是無位真人。濟便打",
    "X67n1308_003:0529a21": "曰。無位真人。是什麼乾屎橛。師曰。臨濟大似一頭驢。",
    "X67n1308_003:0529a22": "要見麼。咄。良久曰。一頭燒火兩頭烟。兀兀難藏個白",
    "X67n1308_003:0529a23": "拈。樓碎窮年山鬼窟。依然華藏水連天。",
    "X67n1308_003:0529a24": "西竺中天表禪師。鳳翔人。本儒家子。幼歸釋氏。後禮",
    "X67n1308_003:0529b01": "水晶菴無著為師。謁古心機契。",
    "X67n1308_003:0529b02": "上堂。個如露地白牛白。頭角崢嶸赤日赫。走向雪山",
    "X67n1308_003:0529b03": "深處眠。幾回入草尋不獲。忽尋獲。鼻孔依然欠扭揑。",
    "X67n1308_003:0529b04": "天真善禪師法嗣",
    "X67n1308_003:0529b05": "太湖法華鏡堂明禪師。示眾。舉高沙彌看藥山。山曰。",
    "X67n1308_003:0529b06": "你來也。曰是。山曰。可煞濕。曰不打者鼓笛。雲岩曰。皮",
    "X67n1308_003:0529b07": "也無。打什麼鼓。道吾曰。鼓也無。打什麼皮。彌曰。大好",
    "X67n1308_003:0529b08": "一場曲調。師曰。藥山父子。大似丹鳳冲霄。翔翱六口",
    "X67n1308_003:0529b09": "雲巖鼓上作活。道吾皮上作活。正眼看來。二俱口口",
    "X67n1308_003:0529b10": "在。若是生機之手。別有道理。",
    "X67n1308_003:0529b11": "洞山惠禪師法嗣",
    "X67n1308_003:0529b12": "嵩山別傳宗禪師。示眾。巖栖澗飲目雲霄。只有松風",
    "X67n1308_003:0529b13": "伴寂寥。醒眼滄桑多劫夢。看來天地一秋毫。",
    "X67n1308_003:0529b14": "仰山道禪師法嗣",
    "X67n1308_003:0529b15": "蘄水華桂山能仁秋月澄禪師。僧問。如何是華桂境。",
    "X67n1308_003:0529b16": "師曰。五葉千燈秀。曰如何是境中人。師曰。雙眉聳半",
    "X67n1308_003:0529b17": "空。僧問。盡大地是箇火坑。得何三昧不被燒却。師曰。",
    "X67n1308_003:0529b18": "此去尤河將八里。",
    "X67n1308_003:0529b19": "八峰聞禪師法嗣",
    "X67n1308_003:0529b20": "月潭澄禪師。天順初。住蘇之西禪。晚遷薦福。興陽澤",
    "X67n1308_003:0529b21": "問。不落古人窠臼。請師速道。師隨聲便喝。澤曰。此是",
    "X67n1308_003:0529b22": "古人機用。更乞曲施誘廸。師連喝兩喝。澤曰。祖師玄",
    "X67n1308_003:0529b23": "言。忘功絕謂。出格人來。如何提携。師曰。木奴雙义髻。",
    "X67n1308_003:0529b24": "出語不慚惶。澤曰。與麼則相逢不抵揖。各自逞家風。",
    "X67n1308_003:0529c01": "師曰。叱退文殊消息盡。松風韻罷欲誰彈。",
    "X67n1308_003:0529c02": "師付無聞鎧偈曰。蒙山三關。八峰漏逗。吾展付汝。永",
    "X67n1308_003:0529c03": "光橋後。復囑曰。宜飽研憨飲接續吾宗。",
    "X67n1308_003:0529c04": "末後示眾。大機現前。來風自辨。扣鑰衝關。垛生招箭。",
    "X67n1308_003:0529c05": "七佛以前消息。諸禪德作麼生體取。良久奄化。",
    "X67n1308_003:0529c06": "三祖天然銳禪師。因性空。舉乳源上堂。西來的的意。",
    "X67n1308_003:0529c07": "不妨難道。眾中莫有道得者麼。出來試道看。時有僧",
    "X67n1308_003:0529c08": "出禮拜。乳便打曰。是甚麼時節出頭來。便歸方丈。你",
    "X67n1308_003:0529c09": "作麼生。師曰。和尚曾問甚麼人來。空曰不會。師作掀",
    "X67n1308_003:0529c10": "禪床勢。空曰。西來的的意聻。師曰。濵兄若進方丈。和",
    "X67n1308_003:0529c11": "尚莫說某甲答不得此話。空曰。這僧有喫棒分。無喫",
    "X67n1308_003:0529c12": "棒分。師拂袖便出。",
    "X67n1308_003:0529c13": "齊安石門黃荊濟舟濵禪師。上堂。回頭轉位。直須戴",
    "X67n1308_003:0529c14": "角披毛。喚作水牯牛。千聖萬賢。無出頭處。以拄杖畫",
    "X67n1308_003:0529c15": "一畫云。出得者個。不妨顯些子作略。",
    "X67n1308_003:0529c16": "石門雲曰。直饒出得。更參三十載。",
    "X67n1308_003:0529c17": "昭覺無礙通禪師。初參通無極白古巖澂月溪。俱不",
    "X67n1308_003:0529c18": "契。後謁八峯。峰誨以有句無句話參究。旬日有省。住",
    "X67n1308_003:0529c19": "後雲水四至。",
    "X67n1308_003:0529c20": "上堂。魯祖常年面壁。秘魔終日擎杈。臨機不解通變。",
    "X67n1308_003:0529c21": "驢年未許到家。",
    "X67n1308_003:0529c22": "上堂。大道無向背。至理絕言詮。要識安身處。泥牛海",
    "X67n1308_003:0529c23": "底眠。",
    "X67n1308_003:0529c24": "古溪澄禪師法嗣",
    "X67n1308_003:0530a01": "成都西宗祐禪師。上堂。橫按拄杖曰。父母未生前。也",
    "X67n1308_003:0530a02": "只明者箇。父母既生後。也只明者箇。竪起拄杖云。大",
    "X67n1308_003:0530a03": "眾看看。箇是甚麼熟碗鳴聲。遂擲下。歸方丈。",
    "X67n1308_003:0530a04": "涿州金山寂菴湛禪師。示眾。昔靈源謂圓悟曰。衲子",
    "X67n1308_003:0530a05": "雖有見道之資。若不深蓄厚養。發用必峻暴。非特無",
    "X67n1308_003:0530a06": "補教門。將恐有招禍辱。山僧最初。在月溪會裡。一十",
    "X67n1308_003:0530a07": "三載。方與個事。打作一團。始無間斷得。非深蓄厚養",
    "X67n1308_003:0530a08": "發用。安有今日也。汝等晚學。若不深蓄厚養。得少許",
    "X67n1308_003:0530a09": "自足。欲廓神機。終難極妙。又安有補於叢林哉。",
    "X67n1308_003:0530a10": "龍門悟禪師法嗣",
    "X67n1308_003:0530a11": "司空碧天朗禪師。僧問。如何是祖師西來意。師曰。月",
    "X67n1308_003:0530a12": "穿潭底靜。風過樹頭搖。",
    "X67n1308_003:0530a13": "示眾。祇箇事不是容易底。昔在大方。參見數知識。問",
    "X67n1308_003:0530a14": "他禪道宗旨。儘有說底衲子。舉公案徵詰差別。亦口",
    "X67n1308_003:0530a15": "吧吧底。山僧將謂佛法止此。反到龍門。遭渠一拶。好",
    "X67n1308_003:0530a16": "像布袋盛菱角。一齊敗露。道流。要續佛祖命脉。要明",
    "X67n1308_003:0530a17": "道眼。能識邪正。其餘殺人活人機要。非平日之溫研。",
    "X67n1308_003:0530a18": "一旦對機對境。自然過去不得。",
    "X67n1308_003:0530a19": "玉峰乾曰。近日學者。多恃聰明。不知者般工夫。又",
    "X67n1308_003:0530a20": "不明教理。惜哉。",
    "X67n1308_003:0530a21": "性空悅禪師法嗣",
    "X67n1308_003:0530a22": "金山東巖亮禪師。一日定中。聞鷄鳴有省。述偈呈空",
    "X67n1308_003:0530a23": "曰。狗子佛性無有。赤脚髼頭亂走。社散扶歸鄭三。原",
    "X67n1308_003:0530a24": "是李二醉酒。空笑而肯可。",
    "X67n1308_003:0530b01": "上堂。一切法不有。一切法不無。會得轉身處。東壁挂",
    "X67n1308_003:0530b02": "葫蘆。",
    "X67n1308_003:0530b03": "大雲興禪師法嗣",
    "X67n1308_003:0530b04": "黃州師子巖玉峰鐵牛堅禪師。在大雲處。得其洒脫。",
    "X67n1308_003:0530b05": "隱於桐山。辟穀。止食蒼术。一日別峯過訪。密囑同行。",
    "X67n1308_003:0530b06": "焚其菴。請師南巖。未幾至白雲。訪鑑和尚。乃就齊安",
    "X67n1308_003:0530b07": "禪師舊基結茅。一時衲子雲至。遂成伽藍。師潛機密",
    "X67n1308_003:0530b08": "用。人無知者。後無疾坐化。墖於寺左。",
    "X67n1308_003:0530b09": "石徑&#;禪師法嗣",
    "X67n1308_003:0530b10": "萬松曉堂滿禪師。久依石經。一日偶閱演祖。謂郭功",
    "X67n1308_003:0530b11": "輔曰。人之性情。固無常守。隨化日遷。自古佛法。雖隆",
    "X67n1308_003:0530b12": "替有數。而興衰之理。未有不由教化而成。昔江西南",
    "X67n1308_003:0530b13": "嶽諸祖之利物也。扇以淳風。節以清淨。被道德。教以",
    "X67n1308_003:0530b14": "禮義。使學者收視聽。塞邪僻。絕嗜欲。忘利養。所以日",
    "X67n1308_003:0530b15": "遷善遠過。道成德備而不知。今之人。不如古之人遠",
    "X67n1308_003:0530b16": "矣。必欲參究此道。適石經至。師問。如何是此道。石以",
    "X67n1308_003:0530b17": "拳驀口築之。師良久。石曰會麼。師曰不會。石曰。好箇",
    "X67n1308_003:0530b18": "不會。語未卒。又築一拳。師乃大悟。",
    "X67n1308_003:0530b19": "無相真禪師法嗣",
    "X67n1308_003:0530b20": "金谷巖大華嚴寺南宗勝禪師。初依廣恩。次謁浮山。",
    "X67n1308_003:0530b21": "執瓶巾久之。一晚禮佛次。山問誰。師曰某甲。山曰作",
    "X67n1308_003:0530b22": "麼。師曰禮佛來。山曰。佛向你道甚麼。師曰。不曾道。山",
    "X67n1308_003:0530b23": "曰。你頭不曾點地那。師曰。下下點地。山曰。又謂不曾",
    "X67n1308_003:0530b24": "道。師於言下。豁然開解。曰某甲會也。山曰。你會箇甚",
    "X67n1308_003:0530c01": "麼。師曰。吐露太分明。山便喝。師擬進語。山曰。拄杖不",
    "X67n1308_003:0530c02": "在手。放汝二十棒。師便出。",
    "X67n1308_003:0530c03": "上堂。若見諸相非相。即見如來。釋迦老子。從兜率天。",
    "X67n1308_003:0530c04": "拖泥帶水。下降皇宮。脫珍御服。著獘垢衣。苦行成道。",
    "X67n1308_003:0530c05": "地搖六震。天雨四花。將謂是箇人。若是諸相非相。即",
    "X67n1308_003:0530c06": "見如來太遠生。以拂子上下指曰。天是天。地是地。山",
    "X67n1308_003:0530c07": "是山。水是水。且道。如來在甚麼處。豈不見。五天一隻",
    "X67n1308_003:0530c08": "蓬蒿箭。攬動支那百萬兵。不是雲門行正令。幾乎錯",
    "X67n1308_003:0530c09": "認定盤星。",
    "X67n1308_003:0530c10": "天順甲申間。纂佛祖宗派圖。立碑於嵩山。會善戒壇",
    "X67n1308_003:0530c11": "大殿前。正續明教大師傳法正宗記。為天下禪宗萬",
    "X67n1308_003:0530c12": "世祖龍。",
    "X67n1308_003:0530c13": "淨慈休休禪師法嗣",
    "X67n1308_003:0530c14": "杭州昭慶寺雪庭禪師。字幻寄。仁和桂氏子。生於景",
    "X67n1308_003:0530c15": "泰丙子。患痘風雙目短視。夢中感金神。使令出家。母",
    "X67n1308_003:0530c16": "兄不允。成化間。參休休翁於仙林寺。一見契合。遂出",
    "X67n1308_003:0530c17": "家。受無字話。十七剃染。二十九登具。三十五受休休",
    "X67n1308_003:0530c18": "翁印記。又四年侍休於淨慈。四十七開法昭慶。",
    "X67n1308_003:0530c19": "上堂。舉僧問雲門。不起一念。還有過也無。門云。須彌",
    "X67n1308_003:0530c20": "山幸遇此僧。當機不薦蹉過。雲門直至於今。欄街塞",
    "X67n1308_003:0530c21": "巷。無存放處。此僧若也下得一語。道某甲者裏。安放",
    "X67n1308_003:0530c22": "不得。且請和尚。掇過一邊。非唯自己。千古之下。作箇",
    "X67n1308_003:0530c23": "自在。快活間人。抑且拶得。雲門忙手忙脚。撒了收不",
    "X67n1308_003:0530c24": "得。收了撒不得。豈不丈夫。然雖幻寄與麼也。是勞人",
    "X67n1308_003:0531a01": "不少。且道。還有安放處也無。自代云。看取雲門道底。",
    "X67n1308_003:0531a02": "性空覺禪師法嗣",
    "X67n1308_003:0531a03": "荊州玉泉能關主。初參祖源海。後依投子。一日問。有",
    "X67n1308_003:0531a04": "佛處不得。住時如何。子竪起拂子。師曰。無佛處急走",
    "X67n1308_003:0531a05": "過。又作麼生。子放下拂子云會麼。師曰不會。子曰。兩",
    "X67n1308_003:0531a06": "頭不著。千聖難窺。這箇且住。古人道。藏身處沒踪跡。",
    "X67n1308_003:0531a07": "沒踪跡處莫藏身。意旨如何。師曰。不即不離。子曰。不",
    "X67n1308_003:0531a08": "即即箇甚麼。不離離箇甚麼。師擬對。子便打。一日因",
    "X67n1308_003:0531a09": "鷄飛。徹見投子用處。",
    "X67n1308_003:0531a10": "示眾。昨夜兔角起佛見。今日龜毛起法見。一齊貶向。",
    "X67n1308_003:0531a11": "二鐵圍山。眉稜與太虗相扭。大海與須彌鬬額。其餘",
    "X67n1308_003:0531a12": "王風主水者。忍氣吞聲。且道。能上座。還有罪過也無。",
    "X67n1308_003:0531a13": "吐舌云拔。",
    "X67n1308_003:0531a14": "廬山黃龍寺徹空通禪師。示眾。拄杖子穿却。釋迦彌",
    "X67n1308_003:0531a15": "勒鼻孔。文殊普賢。運神變現。覰也不敢覰著。黃龍門",
    "X67n1308_003:0531a16": "下。莫有腦後拔楔者麼。咄屙屎送尿漢。是你錯用心。",
    "X67n1308_003:0531a17": "萬曆間。為慈聖。皇太后祝遐。詔至奉天門。賜大藏。供",
    "X67n1308_003:0531a18": "奉至今存焉。",
    "X67n1308_003:0531a19": "南竺橘禪師法嗣",
    "X67n1308_003:0531a20": "三河寶鑑無聞明聰禪師。上堂。十五日已前。麻纏紙",
    "X67n1308_003:0531a21": "裏。十五日已後。拋頭露面。正當十五日。夜半庭前屈",
    "X67n1308_003:0531a22": "膝坐。毛頭星現恰臨門。撞頭磕額底。悄悄看。",
    "X67n1308_003:0531a23": "示眾。盡大地是沙門一隻眼。汝等諸人。向甚麼處屙。",
    "X67n1308_003:0531a24": "示眾。望州亭與汝相見了也。烏石嶺與汝相見了也。",
    "X67n1308_003:0531b01": "僧堂前與汝相見了也。山僧今日亦然。有相見的出",
    "X67n1308_003:0531b02": "來麼。一僧出。師靠拄杖下座。正德壬申七月朔二日",
    "X67n1308_003:0531b03": "入寂。世壽六十有三。",
    "X67n1308_003:0531b04": "太初忍禪師法嗣",
    "X67n1308_003:0531b05": "華亭無涯順禪師。上堂。龍吟枯木。鐵笛無聲。踏翻船",
    "X67n1308_003:0531b06": "舷。將謂別有。順上座。只好捕風捉影。還信麼二十年",
    "X67n1308_003:0531b07": "後。有人證明。師後二十年果示寂。",
    "X67n1308_003:0531b08": "天目秀禪師法嗣",
    "X67n1308_003:0531b09": "南嶽雪巖清禪師。依荊璧。扣心法。不敢容易。入室。一",
    "X67n1308_003:0531b10": "日同澄禪師。禮拜次。師問。三不是復擬開口璧。以手",
    "X67n1308_003:0531b11": "掩之。師忽然省入。次謁天目秀夾山覺。師知法無二",
    "X67n1308_003:0531b12": "印。後結茅于古頭菴側。",
    "X67n1308_003:0531b13": "示眾。舉斷橋倫和尚上堂云。叢林冷冷無甚。今時諸",
    "X67n1308_003:0531b14": "方老宿。雖則煨幾塊死柴頭。各自煖熱門戶。其奈東",
    "X67n1308_003:0531b15": "挑西撥。橫抗竪吹。和自家底一齊。烏了山僧者裡。不",
    "X67n1308_003:0531b16": "問大箇小箇。乾箇濕箇。收拾堆在爐中。火種星兒深",
    "X67n1308_003:0531b17": "與埋著。待伊時節自到。大眾時節到也。以拂作撥火",
    "X67n1308_003:0531b18": "勢云。嗄烟燄逼人。師曰。用盡自己心。笑破他人口。又",
    "X67n1308_003:0531b19": "曰。好箇話端。只是國清。拈弄不出。清上座。今日與他",
    "X67n1308_003:0531b20": "拈出也。拈拄杖云。大眾還見麼。一僧出。師曰。不是龍",
    "X67n1308_003:0531b21": "門客。切忌遭點額。以杖約退下座。",
    "X67n1308_003:0531b22": "印空海禪師法嗣",
    "X67n1308_003:0531b23": "東滄證果如福禪師。參寶月途中。述偈曰。古徑迢迢",
    "X67n1308_003:0531b24": "任縱橫。擡眸跌足可憐生。只知雲傍杖頭起。不覺懸",
    "X67n1308_003:0531c01": "泉到頂[寧*頁]。",
    "X67n1308_003:0531c02": "方湖本禪師法嗣",
    "X67n1308_003:0531c03": "斗方隱峰高禪師。東巖參。令看無字。一日問曰。汝還",
    "X67n1308_003:0531c04": "記得活頭麼。巖擬對。師將拳驀[祝/土]巖口。巖如此有省。",
    "X67n1308_003:0531c05": "默堂照禪師法嗣",
    "X67n1308_003:0531c06": "太虗圓禪師。示眾。如未了悟。須向蒲團上。冷坐十年",
    "X67n1308_003:0531c07": "二十年三十年。看箇父母未生前面目。",
    "X67n1308_003:0531c08": "荊山理禪師法嗣",
    "X67n1308_003:0531c09": "溈山古溪清禪師。上堂眾集。師拈拄杖曰。丹鳳擬飛。",
    "X67n1308_003:0531c10": "鳧鶴驚群。便曳杖下座。",
    "X67n1308_003:0531c11": "龍門淵曰。謝公亭子偶登眺。無限幽懷望裡生。",
    "X67n1308_003:0531c12": "了禪能禪師法嗣",
    "X67n1308_003:0531c13": "黃梅法幢金禪師。頌沙彌傳語因緣曰。萬里家山一",
    "X67n1308_003:0531c14": "條鐵。機深密固不容泄。者僧赤面犯鋒鋩。拄杖至今",
    "X67n1308_003:0531c15": "流鮮血。",
    "X67n1308_003:0531c16": "成都昭覺寶藏通禪師。示眾。舉月圓缺因緣。頌曰。圓",
    "X67n1308_003:0531c17": "缺持來問作家。秋光醉得眼眯&#;。白蘋江上紅波湧。",
    "X67n1308_003:0531c18": "錯認蘆花作雪花。",
    "X67n1308_003:0531c19": "天寧宣禪師法嗣",
    "X67n1308_003:0531c20": "牛頭吉菴祚禪師。聞東林悟道。冠南北宗席。師與古",
    "X67n1308_003:0531c21": "溪松菴。同志參扣。因門風孤峻難得。入室後至天寧。",
    "X67n1308_003:0531c22": "師資道契。寧付偈曰。心同虗空量。法亦徧虗空。不住",
    "X67n1308_003:0531c23": "虗空理。授受繼吾宗。",
    "X67n1308_003:0531c24": "法舟參。受以無字。舟一日偶行廊廡間。聞佛殿磬聲。",
    "X67n1308_003:0532a01": "豁然即趨方丈。師見而笑曰。子著賊也。師曰。賊已收",
    "X67n1308_003:0532a02": "下請騐贜。師曰。贜聻舟振坐具。曰狼籍狼籍。師曰。者",
    "X67n1308_003:0532a03": "掠虗漢。狼籍箇甚麼。舟一喝歸眾。",
    "X67n1308_003:0532a04": "杭州徑山天才英禪師。上堂。默堂和尚。平地上湧起",
    "X67n1308_003:0532a05": "波濤。虗空裡敲出木楔。中人毒氣。回來剛道。親見寶",
    "X67n1308_003:0532a06": "月。不知瞎却多少。人眼啞洎合饒舌。",
    "X67n1308_003:0532a07": "東方裕禪師法嗣",
    "X67n1308_003:0532a08": "南京碧峰寺天通顯禪師。玉芝參。師上堂。徧舉古德",
    "X67n1308_003:0532a09": "公案。芝曰。如何得不落人圈繢。師掌曰。是落不落。芝",
    "X67n1308_003:0532a10": "平日所蘊。泮然冰釋。禮謝歸眾。",
    "X67n1308_003:0532a11": "師遊西湖。宗鏡堂。陞座曰。此處正好說法。芝從傍唱",
    "X67n1308_003:0532a12": "曰。說法已竟。師便下座。",
    "X67n1308_003:0532a13": "洞庭潛禪師法嗣",
    "X67n1308_003:0532a14": "南京碧峯道瑩瑛禪師。參洞庭。見湖光瀲灔有省。謂",
    "X67n1308_003:0532a15": "同舟曰。佛性天真。不生不滅。佛性即自性。自性即佛",
    "X67n1308_003:0532a16": "性。有無不計。獨露真如。",
    "X67n1308_003:0532a17": "異巖登禪師。僧問。學人參求知識。或令提箇話頭。或",
    "X67n1308_003:0532a18": "令疑箇話頭。同也別也。師曰。纔舉話頭。當下便疑。豈",
    "X67n1308_003:0532a19": "有二理。一念提起。疑情即現。覆去翻來。精研推究。功",
    "X67n1308_003:0532a20": "深力極。自得了悟。師有釋疑集行世。",
    "X67n1308_003:0532a21": "雲棲袾曰。此數語最為精。當今人頗有滯。此二端",
    "X67n1308_003:0532a22": "而不決者。葢未曾實做工夫故也。",
    "X67n1308_003:0532a23": "寶峯柔禪師法嗣",
    "X67n1308_003:0532a24": "育王傑峰定[課/心]禪師。上堂。舉世尊初生頌曰。瞿曇生",
    "X67n1308_003:0532b01": "下便驚羣。爭似雲門一棒親。盡道五更侵早起。誰知",
    "X67n1308_003:0532b02": "更有夜行人。",
    "X67n1308_003:0532b03": "藪菴參師曰。祖師西來意。你作麼生菴。曰靜夜燒栢",
    "X67n1308_003:0532b04": "子。清香到月邊。師然之。",
    "X67n1308_003:0532b05": "不二際曰。育王好個問端。可惜發不著。所以虎頭",
    "X67n1308_003:0532b06": "蛇尾。反令者僧認個。拈香擇火。不知別有奇特。佛",
    "X67n1308_003:0532b07": "巖當日。若作育王。待他與麼。祗對便好把住云。未",
    "X67n1308_003:0532b08": "在。更道。若是伶俐衲僧。如龍得水。變化莫測。倘若",
    "X67n1308_003:0532b09": "站定脚跟。不妨徹底掀倒。要他至今起身不得。",
    "X67n1308_003:0532b10": "洪濟幻頌曰。慈母心同稚子心。愛憐終是困羣陰。",
    "X67n1308_003:0532b11": "當初若解衝關去。掣電驅雷也陸沉。",
    "X67n1308_003:0532b12": "上堂眾集。師曰。且散去老僧。今日困靠。拄杖下座。",
    "X67n1308_003:0532b13": "上堂。古德道。我有一機。覿面提持。如擊金石。如奏篔",
    "X67n1308_003:0532b14": "箎。不是知音。誰其知古人提侍箇事。如古帝王。書雲",
    "X67n1308_003:0532b15": "物歌大風。一等語相似。不特英風逼人。而意在言外。",
    "X67n1308_003:0532b16": "即覿面相逢。不錯過者鮮矣。",
    "X67n1308_003:0532b17": "徑山下第十世",
    "X67n1308_003:0532b18": "天目進禪師法嗣",
    "X67n1308_003:0532b19": "嘉興東墖野翁曉禪師。參天目。目曰。汝本是佛。堂堂",
    "X67n1308_003:0532b20": "大度。著甚來由。師曰。生死不明。乞師指示。目曰。本自",
    "X67n1308_003:0532b21": "無瘡。剜肉作麼。師曰。望和尚慈悲。目低頭師方丈。師",
    "X67n1308_003:0532b22": "愕然曰。莫教人斷絕去麼。遂袖香入室。目曰。子已到",
    "X67n1308_003:0532b23": "不疑之地。何生死之懼哉。師於言下豁然。",
    "X67n1308_003:0532b24": "石門雲頌曰。不識黃金殿是家。洛陽徒自覓生涯。",
    "X67n1308_003:0532c01": "翻身擊碎蒼龍窟。贏得一番風雨賒。",
    "X67n1308_003:0532c02": "天目上堂。箭鋒相拄。徒勞話會。啐啄同時。全憑作者。",
    "X67n1308_003:0532c03": "啐啄同時。且置。如何是箭鋒相拄底事。師出禮拜。起",
    "X67n1308_003:0532c04": "便喝。目亦喝。師又喝兩喝歸眾。目卓拄杖下座。",
    "X67n1308_003:0532c05": "一日師。從外歸。目問。甚處去來。師云。佛祖行不到處。",
    "X67n1308_003:0532c06": "目云。適有一人。往彼處去。子會麼。師云不會。目云。為",
    "X67n1308_003:0532c07": "甚不會。師云。若會則佛祖行到也。目云。如是如是。即",
    "X67n1308_003:0532c08": "付師偈曰。真性本無性。真法本無法。了知無法性。何",
    "X67n1308_003:0532c09": "處不通達。",
    "X67n1308_003:0532c10": "龍珍胤頌曰。撥動冰盤珠轉轉。掣開金鎻寂寥寥。",
    "X67n1308_003:0532c11": "相逢謾說威音話。玉笛橫拈調自高。",
    "X67n1308_003:0532c12": "巫山松禪師法嗣",
    "X67n1308_003:0532c13": "建寧府斗峰古音淨琴禪師。禮赤石山主出家。與石",
    "X67n1308_003:0532c14": "論覺知緣我心起處。石叱之。師曰。我無心也。石曰。是",
    "X67n1308_003:0532c15": "汝知無所知覺無所覺者。師於言下頓脫身心。後遇",
    "X67n1308_003:0532c16": "靜晃禪師。重加闢掃。入蜀過南陽。鷄鳴河有省。",
    "X67n1308_003:0532c17": "示眾。縱遇開示。一時難悟。要假話頭。逼開心慧。工夫",
    "X67n1308_003:0532c18": "日久。百磨千煉。如鷄抱卵。煖氣久蒸。忽然一日。時節",
    "X67n1308_003:0532c19": "到來。或遇因緣。觸發心目。方得開悟。古云。是花各有",
    "X67n1308_003:0532c20": "開時節。春蘭秋菊不同途。凡作工夫。當離喧閙。截斷",
    "X67n1308_003:0532c21": "眾緣。屏息雜念。單提本參話頭。至於行住坐臥。苦樂",
    "X67n1308_003:0532c22": "逆順。一切時中。不得忘失念茲在茲。專心正意。切切",
    "X67n1308_003:0532c23": "思思。念念自究。返觀自己。這個能追能問底。是箇甚",
    "X67n1308_003:0532c24": "麼。人若能如是。下疑疑來。疑去疑到。水窮山盡處。樹",
    "X67n1308_003:0533a01": "倒藤枯處。擬議不到處。心忘境絕處。忽然疑。團迸散。",
    "X67n1308_003:0533a02": "心花朗發。大悟現前。頓見自己。本來佛性。一段風光",
    "X67n1308_003:0533a03": "非從外得。若得真有此見處。更要求覔。高見宗匠。決",
    "X67n1308_003:0533a04": "擇邪正。不可以此便休。如此纔名入門。纔名得地。",
    "X67n1308_003:0533a05": "古雪喆禮拜。墖偈曰。青山常獨步。緣水不曾流。欲",
    "X67n1308_003:0533a06": "會西來意。嬰兒盡白頭。",
    "X67n1308_003:0533a07": "齊安白雲寶明鑑禪師。蜀入。參壽堂得法。出峽徧遊",
    "X67n1308_003:0533a08": "湘湖。於正德間。卓錫黃岡白雲山。巖處澗飲。四方學",
    "X67n1308_003:0533a09": "者叢集。遂成伽藍。",
    "X67n1308_003:0533a10": "僧問。如何是學人自己。師曰。有佛處不得住。無佛處",
    "X67n1308_003:0533a11": "急走過。曰學人不會。師曰。一箇巴掌。五箇指頭。問如",
    "X67n1308_003:0533a12": "何是白雲山中人。師曰。納結三條篾。縱橫一字關。",
    "X67n1308_003:0533a13": "指月明。舉公案了乃曰。如此荅話者僧。未免在有",
    "X67n1308_003:0533a14": "無處著脚。明上座則不然。待云學人不會。向他道。",
    "X67n1308_003:0533a15": "汝不會。我更不會。這僧若仍舊。死墩墩地。劈脊便",
    "X67n1308_003:0533a16": "棒。何故為人須為徹。",
    "X67n1308_003:0533a17": "嘉靖二年。遊大崎龜峯諸剎。十一月至苑機。訪道弘",
    "X67n1308_003:0533a18": "老宿甚契。一日敘別曰。來不上此山。去亦不下此山。",
    "X67n1308_003:0533a19": "畢竟作麼生。言訖而逝。全身墖於殿後。",
    "X67n1308_003:0533a20": "薦福澄禪師法嗣",
    "X67n1308_003:0533a21": "天成無聞愷禪師鳳。陽冷氏子初。謁薦福福。示以鳥",
    "X67n1308_003:0533a22": "窠吹布毛公案有省。徧叩寶方。進無學才慧堂智。皆",
    "X67n1308_003:0533a23": "喜其工夫綿密。後返薦福。福詰問。皷山聖箭話。始得",
    "X67n1308_003:0533a24": "脫然。正德初。住天成晚。住道林。師每接機。拈拂子。向",
    "X67n1308_003:0533b01": "學者面前問。是甚麼。學者擬對。師便打。默菴同古溪",
    "X67n1308_003:0533b02": "參。菴欲問話。先奪拂子。然後致問。師撫掌大笑。歸方",
    "X67n1308_003:0533b03": "丈。",
    "X67n1308_003:0533b04": "示默菴偈曰。語是默。默是說。語默不到處。佛祖心路",
    "X67n1308_003:0533b05": "絕。龜毛奪得出。高層也落。今時第二月。千斤重。担付",
    "X67n1308_003:0533b06": "伊荷丕。振吾宗。弘正脈。即令分座襄陽之龍池。",
    "X67n1308_003:0533b07": "石門濵禪師法嗣",
    "X67n1308_003:0533b08": "齊安石門佛勤紹禪師。僧問。如何是奇特事。師曰。螺",
    "X67n1308_003:0533b09": "螄吞却鴨。僧云。還別有麼。師云。有僧云如何是奇特",
    "X67n1308_003:0533b10": "事。師云。螺螄吞却鴨。",
    "X67n1308_003:0533b11": "萬峯方禪師法嗣",
    "X67n1308_003:0533b12": "靈鷲中峰素禪師。僧問。秋月團團。因什缺却。師曰。紫",
    "X67n1308_003:0533b13": "霧驚豹變。僧佇思。師便喝出。",
    "X67n1308_003:0533b14": "金臺覺禪師法嗣",
    "X67n1308_003:0533b15": "舒州太平璉宗振禪師。參金臺。臺問。丹霞燒木佛院",
    "X67n1308_003:0533b16": "主。為甚墜落鬚眉。師曰。覔火和烟得擔泉。帶月歸臺",
    "X67n1308_003:0533b17": "乃印可。師一初終身。三伏不浴。嚴冬不爐。臨終預辭",
    "X67n1308_003:0533b18": "檀越及諸山。端坐而逝。",
    "X67n1308_003:0533b19": "杭州徑山萬松慧林禪師。郡之仁和沈氏子。禮天目。",
    "X67n1308_003:0533b20": "平舒老人。獲聞心要。人京師宿通堂。聞僧謂丹霞上",
    "X67n1308_003:0533b21": "堂語大徹。時伏牛空幻。寓廣德。師詣陳解。遂得法。",
    "X67n1308_003:0533b22": "住徑山。一日說偈曰。七十六年。萍跡何倚。本無去來。",
    "X67n1308_003:0533b23": "應緣而已。便寂。",
    "X67n1308_003:0533b24": "牛頭祚禪師法嗣",
    "X67n1308_003:0533c01": "嘉興府天寧法舟道濟禪師。秀水張氏子。參吉菴通",
    "X67n1308_003:0533c02": "徹。菴付偈曰。法法本無法。今付無法法。便於此承當。",
    "X67n1308_003:0533c03": "即此是心法。",
    "X67n1308_003:0533c04": "嘉靖初。住金陵安隱。上堂。舉拂子召眾曰。見麼。又擊",
    "X67n1308_003:0533c05": "一下曰。聞麼既舉起便見擊著。便聞妙真如藏。非思",
    "X67n1308_003:0533c06": "非議。應用冷冷。汝諸人自不丈夫。乃傍人門戶。求知",
    "X67n1308_003:0533c07": "求解。韜晦家珍甘為寒。乞將謂諸聖。別有奇特。",
    "X67n1308_003:0533c08": "龍珍胤曰。安隱透過銀山鐵壁。從大解脫場出來。",
    "X67n1308_003:0533c09": "直與諸入覿面。相呈諸人。總被情封識鎻。出頭不",
    "X67n1308_003:0533c10": "得。將謂聖遠乎哉。及被拂子吞却。空王寶座。向諸",
    "X67n1308_003:0533c11": "人。頂[寧*頁]一拶。諸人還覺痛麼。",
    "X67n1308_003:0533c12": "因羣鴉鳴有俗士。問那一聲好。那一聲不好。師曰。總",
    "X67n1308_003:0533c13": "是觀音入理之門。",
    "X67n1308_003:0533c14": "陸五臺問。畫前原有易否。師曰。若無將甚麼。畫曰。畫",
    "X67n1308_003:0533c15": "後如何。師曰。原無一。畫曰。現有六十四卦。何得言無。",
    "X67n1308_003:0533c16": "師曰。居士莫著文字好。曰請師離文字。發一爻看。師",
    "X67n1308_003:0533c17": "召五臺。臺應諾。師曰。者一爻從何處起。",
    "X67n1308_003:0533c18": "普明用曰。畫前畫後。論有論無。總與大易。無涉直",
    "X67n1308_003:0533c19": "饒。一喚一諾。爻相分明也。未是衲僧。極則畫前。元",
    "X67n1308_003:0533c20": "有易否。天寧老漢。何不當頭。便喚五臺。待地應諾",
    "X67n1308_003:0533c21": "却好云。元有易否。陸公口裡必然。別有所入。且免",
    "X67n1308_003:0533c22": "後來。許多週遮。",
    "X67n1308_003:0533c23": "龍興在曰。諸人不得作恠。龍興與你。平實商量。陸",
    "X67n1308_003:0533c24": "公祇問。畫前有無消息。你若畫前薦得許。你參見",
    "X67n1308_003:0534a01": "伏羲。畫後薦得許。你參見法舟。一爻未發處。薦得",
    "X67n1308_003:0534a02": "許。你參見陸公。一總薦得。畫前畫後。皆是一卷大",
    "X67n1308_003:0534a03": "易。自天子以至於庶人。日用不離還薦麼。",
    "X67n1308_003:0534a04": "玉林琇頌曰。倒垣破屋住幽林。徹後通前不掩門。",
    "X67n1308_003:0534a05": "轉北回南接影響。可憐咫尺隔千層。",
    "X67n1308_003:0534a06": "一初元頌曰。羲皇殿上話庖氏。夫子庭前[諲-西+日]仲尼。",
    "X67n1308_003:0534a07": "共住都因不相識。却教腦後擊金槌。",
    "X67n1308_003:0534a08": "熊南沙問。設有人。將劍來。取師頭。師還躲避否。師曰。",
    "X67n1308_003:0534a09": "若有不眨眼的。將軍便有不怕死的。和尚沙作揮劍",
    "X67n1308_003:0534a10": "勢。師放身便倒。沙曰。好箇阿師死在劍下。師起來呵",
    "X67n1308_003:0534a11": "呵大笑曰。作麼作麼。",
    "X67n1308_003:0534a12": "施靜齋問。一切法從這裏流出是否。師喝曰。一切法",
    "X67n1308_003:0534a13": "且置。如何是這裏。齋以扇擊椅。師曰。居士曾到這裏",
    "X67n1308_003:0534a14": "麼。齋拂袖便出(即無趣禪師)",
    "X67n1308_003:0534a15": "精嚴佛開光。上堂。南寺佛點眼。北寺佛放光。若作奇",
    "X67n1308_003:0534a16": "特商量。大似白日著鬼。咄且置是事。只如教中道。佛",
    "X67n1308_003:0534a17": "真法身。猶若虗空。應物現形。如水中月。又云。佛身充",
    "X67n1308_003:0534a18": "滿於法界。且道。這光明向甚麼處點。即是以拄杖作",
    "X67n1308_003:0534a19": "點勢云。今佛放光明。助發實相義。",
    "X67n1308_003:0534a20": "郭平川指壁間佛問曰。此佛何不放光。師曰。光遍十",
    "X67n1308_003:0534a21": "方。未曾間斷。公曰。我何不見。師曰。又放光也。",
    "X67n1308_003:0534a22": "石門雲曰。法舟被鐘聲。塞破耳門頓覺。通身靈活。",
    "X67n1308_003:0534a23": "出世拈提脫略。對機生氣逼人。",
    "X67n1308_003:0534a24": "庚申秋。寢疾且革。或勸起坐。或請說偈。師曰。此皆文",
    "X67n1308_003:0534b01": "飭非吾事也。以手搖曳而逝。年七十有四。坐五十二",
    "X67n1308_003:0534b02": "夏。受教葢千餘人。入室弟子。如淵大芹輩。茶毗後。墖",
    "X67n1308_003:0534b03": "其骨於別室中南嚮別室。今廣為禪悅堂。而墖如故。",
    "X67n1308_003:0534b04": "伏牛斌禪師法嗣",
    "X67n1308_003:0534b05": "齊安白虎山興善寺玅中玄禪師。成化初重興虎山。",
    "X67n1308_003:0534b06": "上堂。僧問。最初威音王。末後樓至佛。未審參見何人。",
    "X67n1308_003:0534b07": "師竪拄杖曰。會麼。僧擬議。師便打。",
    "X67n1308_003:0534b08": "碧峯顯禪師法嗣",
    "X67n1308_003:0534b09": "湖州天池月泉法聚禪師。嘉興富氏子。讀壇經有省。",
    "X67n1308_003:0534b10": "浴佛上堂。欲知佛性義。當觀時節因緣。只如孟夏漸",
    "X67n1308_003:0534b11": "熱。自釋迦老子降生。以至今日。無纖毫變異之相。時",
    "X67n1308_003:0534b12": "節既無變異。當知巍巍相好。亦無絲毫變異。無端向",
    "X67n1308_003:0534b13": "四十九年。說心說性。說頓說漸。致令後代兒孫。啐啄",
    "X67n1308_003:0534b14": "不丈夫者。總被惡水澆却。即今狹路相逢。不妨眾等",
    "X67n1308_003:0534b15": "也。各各與他一杓。不見道。得人一牛。還人一馬。捨身",
    "X67n1308_003:0534b16": "與受身。誰是報恩者。擊拂子下座。",
    "X67n1308_003:0534b17": "元旦上堂。撇眼流光如箭急。今朝又是正月。一家家",
    "X67n1308_003:0534b18": "門上貼桃符。大鬼小鬼都竄匿。猶有一箇不順陰陽",
    "X67n1308_003:0534b19": "的漢。古貌堂堂。無朕迹明。逾日黑逾漆鬱壘。眼睛覰",
    "X67n1308_003:0534b20": "不及今日。被山僧捉敗了也。特與諸人報消息。咄佛",
    "X67n1308_003:0534b21": "殿裏祝讚。僧堂前雲集。",
    "X67n1308_003:0534b22": "陸五臺問。東土千七百善知識。即今向甚處去了。師",
    "X67n1308_003:0534b23": "指庭樹鳴蟬曰。者裡也有一箇。曰聲響口口。師曰。喚",
    "X67n1308_003:0534b24": "作聲響。即錯過也。",
    "X67n1308_003:0534c01": "徑山進曰。玉芝與麼為人。不獨貴客看破。亦將千",
    "X67n1308_003:0534c02": "七百知識。埋在庭樹下。至今起身不得。若問新天",
    "X67n1308_003:0534c03": "池向道棒。如雨點喝似雷奔。陸公須是。文章貴客。",
    "X67n1308_003:0534c04": "知我衲僧。別有長處。",
    "X67n1308_003:0534c05": "東林在曰。二老扶竪箇賓主句。塞海排山。奔龍走",
    "X67n1308_003:0534c06": "象總出。陸公問。頭不得。東林則不然待。問即今在",
    "X67n1308_003:0534c07": "什處。高聲呼曰。陸公。公應諾。向道公。若間暇。與老",
    "X67n1308_003:0534c08": "僧同遊徑山一回。公若透聲透色。便識席帽下。原",
    "X67n1308_003:0534c09": "是舊時人。",
    "X67n1308_003:0534c10": "多雲天然慧禪師。俗士問。如何是道。師曰。即今從什",
    "X67n1308_003:0534c11": "處來。曰山後。師曰。什處去。曰山後。師曰。且喜來去分",
    "X67n1308_003:0534c12": "明。士禮謝。師嘗應機。皆曰善。或曰善逝。",
    "X67n1308_003:0534c13": "廣惠連禪師法嗣",
    "X67n1308_003:0534c14": "靖安龍門無礙辯禪師。參廣慧。受以萬法歸一話。疑",
    "X67n1308_003:0534c15": "甚。一日聞僧曰。透過三汲浪。專聽一聲雷。又僧曰。何",
    "X67n1308_003:0534c16": "不道騎驢。踏破洞庭波。師忽有省。",
    "X67n1308_003:0534c17": "育王[課/心]禪師法嗣",
    "X67n1308_003:0534c18": "松竹大方寬禪師。無礙理參。師曰。伏牛打七。即不問",
    "X67n1308_003:0534c19": "終南靜室意如何。理曰。伏牛打七。泥團土塊。終南靜",
    "X67n1308_003:0534c20": "室。放大光明。師震威一喝曰。即今光明。在甚麼處。理",
    "X67n1308_003:0534c21": "口口口口。師呵呵笑曰。如是如是。",
    "X67n1308_003:0534c22": "徑山下第十一世",
    "X67n1308_003:0534c23": "東墖曉禪師法嗣",
    "X67n1308_003:0534c24": "嘉興敬畏無趣如空禪師。秀水施氏子。性仁慈。留心",
    "X67n1308_003:0535a01": "內典。同法舟。盤桓八年。參野翁於東墖。每呈見解。翁",
    "X67n1308_003:0535a02": "與掃却。一日謂師曰。達磨西來。直指人心。見性成佛。",
    "X67n1308_003:0535a03": "唯在直下體取。子若信得。及可放下萬緣參。個一歸",
    "X67n1308_003:0535a04": "何處。師領旨。後聞鷄嗚有省。即薙染。",
    "X67n1308_003:0535a05": "石門雲頌曰。夢乘口鶴登金闕。一簇仙風生兩脇。",
    "X67n1308_003:0535a06": "邸店寒鷄纔唱曉。金烏啄破琉璃國。",
    "X67n1308_003:0535a07": "金明旭頌曰。淺碧漸流春日暖。仙舸泛徧又乘騎。",
    "X67n1308_003:0535a08": "道途不盡經華眼。勒馬歸來月轉西。",
    "X67n1308_003:0535a09": "微塵盛頌曰。三番擬透禹門浪。身在洪波隔迢遙。",
    "X67n1308_003:0535a10": "纔得春風通一線。擎頭載角直中霄。",
    "X67n1308_003:0535a11": "野翁付師法偈曰。非法非非法。非性非非性。非心非",
    "X67n1308_003:0535a12": "非心。付汝心法竟。",
    "X67n1308_003:0535a13": "掩關示眾。三十餘年參請。宗匠問。法皆云無說問。佛",
    "X67n1308_003:0535a14": "皆云無相。幸得無相無說不覺頓。空伎倆抝折。主杖",
    "X67n1308_003:0535a15": "拍雙空手。入玄關。坐看陰陽消長偈曰。窮子還歸長",
    "X67n1308_003:0535a16": "者宅。善財參遍雜華林。大千收拾毫端內。推出口空",
    "X67n1308_003:0535a17": "掩上門。",
    "X67n1308_003:0535a18": "啟關。自結玄關自活埋。自吾閉也自吾開。一拳打破",
    "X67n1308_003:0535a19": "玄關竅。放出從前這漢來。",
    "X67n1308_003:0535a20": "上堂眾集。師良久喝一喝曰。禍出私門。便歸方丈。",
    "X67n1308_003:0535a21": "上堂。今日佳節七月七。通身收拾巧來吃。絕妙奇能",
    "X67n1308_003:0535a22": "一併吞。盡盡勿留些影跡。向來弄巧喪天真。從今抱",
    "X67n1308_003:0535a23": "拙守愚直。騰雲駕霧總成空。百巧不如一老實。如何",
    "X67n1308_003:0535a24": "是老實一句。二便二一便一。",
    "X67n1308_003:0535b01": "新晴。久雨初晴。人皆喜悅。綠柳舞薰風。黃鶯啼不輟。",
    "X67n1308_003:0535b02": "萬古祖師機。一時都漏泄。直下會得來。依舊沒交涉",
    "X67n1308_003:0535b03": "何故一朝樹倒鶯不來。莫把烏龜喚做鱉。",
    "X67n1308_003:0535b04": "梅雨。梅風拂拂。梅雨霏霏。須彌山頭。爛額香水。海面",
    "X67n1308_003:0535b05": "皺眉。池塘蛙鼓響如雷。諸人會取西來意。於斯薦得。",
    "X67n1308_003:0535b06": "方知人人是五祖。處處是黃梅大解脫門原無關鑰",
    "X67n1308_003:0535b07": "實際理地本是平夷。若也未明。任爾百鍊薰修。徒自",
    "X67n1308_003:0535b08": "辛苦。何也祇為他。眼邊耳畔覓黃梅。依然拋却。祖翁",
    "X67n1308_003:0535b09": "田地。",
    "X67n1308_003:0535b10": "示眾。言前薦得已天涯。句下承當路轉賒。一擊鐵圍",
    "X67n1308_003:0535b11": "如粉碎。海天空闊雁行斜。",
    "X67n1308_003:0535b12": "除夜。時窮何似日窮好。月若窮來歲亦然。三十六旬",
    "X67n1308_003:0535b13": "口過了。東村王老夜燒錢。老漢並無一物。應個時節",
    "X67n1308_003:0535b14": "因緣。拈拄杖曰。祇有這個。無窮無盡。歷劫經年。今夜",
    "X67n1308_003:0535b15": "隨時送去。免教涉蔓口牽。擲下曰。歷劫得來今斷送。",
    "X67n1308_003:0535b16": "拍雙空手接新年。",
    "X67n1308_003:0535b17": "元宵。畫角聲中。薦得觀音。未是作家。彩燈影裏。知歸",
    "X67n1308_003:0535b18": "室利。謾誇好手。恁麼告報。與諸人也。須笑破虗空。口",
    "X67n1308_003:0535b19": "禪流若也未瞥。然再看鰲山顛倒走參。",
    "X67n1308_003:0535b20": "示眾。鴻蒙未判。天地未分。先有一物。時人呼為正法",
    "X67n1308_003:0535b21": "眼藏。亦名涅槃妙心。今在諸人六根門頭。顯現四威",
    "X67n1308_003:0535b22": "儀內昭彰。拈拂子曰。見麼若見通個消息。",
    "X67n1308_003:0535b23": "講師參。師問。經前一句。逼塞虗空。經後一句。充滿天",
    "X67n1308_003:0535b24": "地。包括一句。函葢乾坤。正恁處時。向什處下口。講師",
    "X67n1308_003:0535c01": "無對。",
    "X67n1308_003:0535c02": "無幻補帳次。師掃地至。問曰。做什麼。幻曰補帳。師曰",
    "X67n1308_003:0535c03": "誰帳要汝補。幻曰。和尚得恁麼惱亂人。師便打。幻作",
    "X67n1308_003:0535c04": "掃地勢。師持帚而去。",
    "X67n1308_003:0535c05": "俞居真參。師曰。聞居士在天心書院。悟得些子氣息",
    "X67n1308_003:0535c06": "是否。俞曰是。師曰。氣息聻。曰在和尚開口處。師曰。非",
    "X67n1308_003:0535c07": "干汝事。俞向前抉手。師曰。這個是書院裏學來底。俞",
    "X67n1308_003:0535c08": "退身就位。師曰。乃見一斑。俞曰。某甲日用不忘者個。",
    "X67n1308_003:0535c09": "師曰。且得途中受用。俞作滿空雲水。有生涯句呈。師",
    "X67n1308_003:0535c10": "曰。雲散水枯時。生涯在什麼。俞擬議。師彈指一下曰。",
    "X67n1308_003:0535c11": "在者裡。俞於此有省。",
    "X67n1308_003:0535c12": "石門雲曰。一座天心書院。多少文章秀士在裡面。",
    "X67n1308_003:0535c13": "光風霽月。弘讚嘉猷。無端遭滿空雲雨致。令昧心",
    "X67n1308_003:0535c14": "者。戀金馬步長安。大似咫尺望帝鄉。千里若是。石",
    "X67n1308_003:0535c15": "門纔問。伊雲散水枯他。若擬議驀面。好掌管取。天",
    "X67n1308_003:0535c16": "心書院底。一齊洒脫。",
    "X67n1308_003:0535c17": "湖邊步月次。無幻至。師曰。明月與清風。水天同一色。",
    "X67n1308_003:0535c18": "人人在個中。祇是出不得。幻曰。打草驚蛇作甚麼。師",
    "X67n1308_003:0535c19": "曰。汝又作麼生。幻曰。看脚下。師大笑便歸。",
    "X67n1308_003:0535c20": "師與無幻經行次。聞風[打-丁+慼]槎槤樹聲。師曰。此樹風來",
    "X67n1308_003:0535c21": "獅子吼。風寂便涅槃。幻曰。樹倒風息時。獅子在什處",
    "X67n1308_003:0535c22": "吼。師良久。幻曰。大好吼即不是獅子。師便掌。",
    "X67n1308_003:0535c23": "鐵容玄頌曰。公子邀遊月滿樓。佳人更調唱伊州。",
    "X67n1308_003:0535c24": "便將席上春風起。直到瀟湘水盡頭。",
    "X67n1308_003:0536a01": "陸五臺。舉僧問。夾山承和尚有言。二千年住此山。未",
    "X67n1308_003:0536a02": "嘗舉著宗門事。至束裝前去因緣。曰此僧前。曰掀床。",
    "X67n1308_003:0536a03": "後日灒去。一言無措。和尚可代。一轉語得麼。師曰。者",
    "X67n1308_003:0536a04": "兩個有頭無尾漢。夾山當此。僧問時。即曰。我向來不",
    "X67n1308_003:0536a05": "曾道著。喚侍者擯出此僧。不失乎有前無後。賊過張",
    "X67n1308_003:0536a06": "弓者。僧次日當夾山舉話處。即向空中。打兩拳。推一",
    "X67n1308_003:0536a07": "推。埋了也。亦免陣敗逃回。曰是。師曰。且道者僧埋自",
    "X67n1308_003:0536a08": "己。埋夾山。曰俱埋了也。師曰。仔細切莫累我。陸大笑。",
    "X67n1308_003:0536a09": "師曰去也。陸曰妙妙。",
    "X67n1308_003:0536a10": "龍興在曰。作家宗師。天然猶在廟廊。貴客今日偶",
    "X67n1308_003:0536a11": "逢。同心鼓舞。扭結鴛鴦。直得席割蒼梧。樂奏鍧鍠。",
    "X67n1308_003:0536a12": "使當日夾山極力處有。今之陸公法道。不致寂寥",
    "X67n1308_003:0536a13": "敬畏。拔劍相助。却被俗官看破。",
    "X67n1308_003:0536a14": "萬曆己卯仲冬。付法於無幻訖。且謂曰。來歲中秋。五",
    "X67n1308_003:0536a15": "六日間。吾欲行。子宜來。於期幻至。師示微恙。說偈曰。",
    "X67n1308_003:0536a16": "生來死去空花。死去生來一夢。皮囊付於丙丁公。白",
    "X67n1308_003:0536a17": "骨斷橋。隨眾呵呵。明月清風吟弄。",
    "X67n1308_003:0536a18": "佛日。方曰。皮囊既付丙丁。白骨交歸斷橋。畢竟將",
    "X67n1308_003:0536a19": "什麼。吟風弄月。良久云。為見烟霞生背面。因知星",
    "X67n1308_003:0536a20": "月繞簷楹。",
    "X67n1308_003:0536a21": "石門雲。別佛日。皮囊付丙丁。白骨歸斷橋。畢竟將",
    "X67n1308_003:0536a22": "甚麼吟弄。良久曰。長天秋水。孤鶩落霞。",
    "X67n1308_003:0536a23": "晦牧密頌曰。自從踏斷板橋霜。茆店雞聲午夜長。",
    "X67n1308_003:0536a24": "砧杵重敲聲轉切。行人始不費商量。",
    "X67n1308_003:0536b01": "師。生於弘治辛亥年十月十八日。終於萬曆庚辰八",
    "X67n1308_003:0536b02": "月十六日。世壽九十。墖於本菴。",
    "X67n1308_003:0536b03": "石門海禪師法嗣",
    "X67n1308_003:0536b04": "隨州七尖峰大休宗隆禪師。青州益都賈氏子。一日",
    "X67n1308_003:0536b05": "挑水忘行撞壁有省。作偈曰。大地山河體性空。那分",
    "X67n1308_003:0536b06": "行走與西東。偶然撞著無私句。萬水千山總一同。謁",
    "X67n1308_003:0536b07": "無盡於河南乾明寺。機契遂蒙印可。",
    "X67n1308_003:0536b08": "室中甞垂三關語。以騐學者。",
    "X67n1308_003:0536b09": "僧問。如何是祖師西來意。師云。黃瓜茄子。其僧不薦。",
    "X67n1308_003:0536b10": "至一菴。菴主問。上座從甚處來。僧曰。七尖峯。主曰。有",
    "X67n1308_003:0536b11": "何言句。僧曰。某問西來意。和尚相戲。主曰。試述看。僧",
    "X67n1308_003:0536b12": "舉前話。菴主設香遙拜曰。大休古佛放光也。其僧方",
    "X67n1308_003:0536b13": "悟。",
    "X67n1308_003:0536b14": "嘉靖二十一年十一月八日。集眾書偈曰。三際握來",
    "X67n1308_003:0536b15": "為主杖。十方元是舊袈裟。泥牛石虎知消息。踏破虗",
    "X67n1308_003:0536b16": "空便到家。置筆端坐而逝。塔於本山。",
    "X67n1308_003:0536b17": "斗峯琴禪師法嗣",
    "X67n1308_003:0536b18": "建寧府斗峰天真道覺禪師。看萬法歸一有省。述偈",
    "X67n1308_003:0536b19": "曰。一手拍兮一手鼓。無位真人出格舞。口中唱出無",
    "X67n1308_003:0536b20": "腔歌。三千諸佛同一母。往呈古音。音可之。",
    "X67n1308_003:0536b21": "三角喜禪師法嗣",
    "X67n1308_003:0536b22": "義水高原山二祖南宗印禪師。參三角。請益趙州置",
    "X67n1308_003:0536b23": "掃箒撫掌大笑因緣。角連打二掌。師曰。莫當得麼。角",
    "X67n1308_003:0536b24": "又打。師曰。金鍮不辨。玉石不分。角大笑。出法堂。一日",
    "X67n1308_003:0536c01": "因僧誦風鈴偈曰。銅唇鐵舌太尖新。樓角懸來不計",
    "X67n1308_003:0536c02": "春。言外百千三昧法。因風說與箇中人。師有省。呈似",
    "X67n1308_003:0536c03": "角。角可之。",
    "X67n1308_003:0536c04": "龍門性頌曰。不是人斑是虎斑。兩回牙爪露巑岏。",
    "X67n1308_003:0536c05": "而今要見趙州老。剎剎塵塵禿帚談。",
    "X67n1308_003:0536c06": "護國鐸頌曰。荷葉羅裙一樣裁。英蓉笑臉兩邊開。",
    "X67n1308_003:0536c07": "直入池心看不見。歌聲必定有人來。",
    "X67n1308_003:0536c08": "西林頂禪師法嗣",
    "X67n1308_003:0536c09": "浠川華桂山能仁濟舟洪禪師。九江桑落人。禮四祖",
    "X67n1308_003:0536c10": "解聞為師。一日送亡僧。感絕世緣。參西林。林教看三",
    "X67n1308_003:0536c11": "不是。領旨。",
    "X67n1308_003:0536c12": "一日僧參。師曰。什處來。曰黃蘗。師曰。黃蘗有何言句。",
    "X67n1308_003:0536c13": "曰甞謂眾曰。只教汝別求易。若教汝休歇最難。師曰。",
    "X67n1308_003:0536c14": "有幾人會得。曰常春大覺。師曰。上座聻。曰某甲不會。",
    "X67n1308_003:0536c15": "師曰。實不會耶。曰實實不會。師曰。明日速回。伊必為",
    "X67n1308_003:0536c16": "上座說。僧稟命返黃蘗。果於言下契悟。",
    "X67n1308_003:0536c17": "能仁在曰。兩箇黃鸝鳴翠柳。一行白鶯上青天。",
    "X67n1308_003:0536c18": "萬曆辛丑年。中秋翫月次。師指月謂心安曰。晦則吾",
    "X67n1308_003:0536c19": "行矣。至三十日。沐浴坐脫。墖於寺西。",
    "X67n1308_003:0536c20": "天寧濟禪師法嗣",
    "X67n1308_003:0536c21": "嘉興胥山雲谷法會禪師。嘉善懷氏子。參法舟。舟令",
    "X67n1308_003:0536c22": "看念佛語。一日受食。碗忽墮地。猛然有省。偶閱宗鏡",
    "X67n1308_003:0536c23": "錄大悟。舟特著臨濟二十七世源流。付之。",
    "X67n1308_003:0536c24": "僧問。如何是祖師西來意。師曰。有水皆含月。無山不",
    "X67n1308_003:0537a01": "帶雲。曰莫更有奇特否。師曰。不得將龜作鱉。",
    "X67n1308_003:0537a02": "憨山清。北遊。師出衣偈付之囑曰。吾之大法。在汝肩",
    "X67n1308_003:0537a03": "頭。慎勿容易。子當珍重。山唯唯拜受。",
    "X67n1308_003:0537a04": "師終有大光明。垂於後世。墖於棲真寺之西。碑銘係",
    "X67n1308_003:0537a05": "袁了凡作。",
    "X67n1308_003:0537a06": "(按牧齋錢公。作清師塔銘。後語其略曰。然我大師之續",
    "X67n1308_003:0537a07": "脉於祖也。按師自述。得雲谷向上巴鼻。深參力究。以至",
    "X67n1308_003:0537a08": "築著旋嵐偃嶽之句。方疑團〔沐〕釋。時有鼻孔向下之偈。",
    "X67n1308_003:0537a09": "及鐵牛入水之談。葢從是悟入。故多別參。一無曰嗣。獨",
    "X67n1308_003:0537a10": "於谷師。法感已深。尚敘荷法。準此。師本雲谷無惑。當自",
    "X67n1308_003:0537a11": "雲谷傳。法舟濟遡推至臨濟大師。則師嗣為二十八世。",
    "X67n1308_003:0537a12": "雖然而的法淵旨。機用施設。實圓洞五宗。任運不立。絕",
    "X67n1308_003:0537a13": "非死殺一家之振。何則。派發於源。莫葢於曹溪之後。五",
    "X67n1308_003:0537a14": "宗過盛。則衰於盛昭代之初。劍去久矣。刻舟而覔。固克",
    "X67n1308_003:0537a15": "肖之。捉死蛇耳。豈能力捄斯道哉",
    "X67n1308_003:0537a16": "滴乳曰。世之搶行奪市。識者鄙而笑之。况宗乘筆削。慧",
    "X67n1308_003:0537a17": "命攸關。乃有確據者。如東林悟之八峯潭所出天寧宣。",
    "X67n1308_003:0537a18": "宣出吉菴祚。祚出天寧濟。濟出雲谷會。會出憨山德清。",
    "X67n1308_003:0537a19": "此師師授受。祖祖相傳。黃童白叟之所共曉。近見少林",
    "X67n1308_003:0537a20": "續燈。編入大千潤下。是欲開天皇天王之諍端於後世",
    "X67n1308_003:0537a21": "也。南澗續燈存稿。誠禪宗繡史。法門金鏡。亦見編入未",
    "X67n1308_003:0537a22": "詳。因少林書出在前。存稿流通在後。故姑存以待具正",
    "X67n1308_003:0537a23": "法眼者。若張無盡點出湛堂金剛眼也。其足下兒孫。罔",
    "X67n1308_003:0537a24": "知所自出之祖。亦學步邯鄲。直令識者鄙而笑之。予詳",
    "X67n1308_003:0537a25": "考清公南還。會師物化。遂建塔院。募田以永守塔計。清",
    "X67n1308_003:0537a26": "公立師神主。不曰明圓寂本師雲谷會禪師之神主乎。",
    "X67n1308_003:0537a27": "傍勒得法弟子德清立乎。又紫竹林顓愚衡公集所述",
    "X67n1308_003:0537a28": "淵源。錢牧齋作清公塔銘。有公嫡嗣雲谷之言。何一總",
    "X67n1308_003:0537a29": "抹殺。緣清公不即登祖師位。瓣香拈出。致令門外漢。妄",
    "X67n1308_003:0537a30": "下語耳)。",
    "X67n1308_003:0537a31": "嘉興精嚴寺冬溪方澤禪師。嘉善任氏子。參法舟。一",
    "X67n1308_003:0537a32": "日。舟舉龍潭參天皇語。至何處不指示心要有省。天",
    "X67n1308_003:0537b01": "寧解制秉拂。佛法雖徧一切世間。而未嘗有絲毫透",
    "X67n1308_003:0537b02": "露。作麼生結。雖未嘗有絲毫透露。亦未嘗有絲毫囊",
    "X67n1308_003:0537b03": "藏。作麼生解。故知百丈大師。曲引初學。為此方便誑",
    "X67n1308_003:0537b04": "諕之辭。其實不能結不能解也。設有孟八郎漢出來",
    "X67n1308_003:0537b05": "道。我能向百丈大師結不得處。一結結斷。直使天下",
    "X67n1308_003:0537b06": "衲僧。忘前失後。求出無門。亦能向百丈大師解不得",
    "X67n1308_003:0537b07": "處。一解解開。直使天下衲僧。七狼八藉。竄身無地。却",
    "X67n1308_003:0537b08": "甚奇特。諸上座。彼既丈夫。我寧不爾。良久擊拂子一",
    "X67n1308_003:0537b09": "下云。吽。",
    "X67n1308_003:0537b10": "薦福[巾*(壴-士+山)]禪師法嗣",
    "X67n1308_003:0537b11": "襄陽府龍池寺默菴慧聞禪師。(語具無聞章)師舉僧問雲",
    "X67n1308_003:0537b12": "門如何是雲門一曲。門曰。臘月二十五。師頌曰。宮商",
    "X67n1308_003:0537b13": "不落調還高。千古淳音法帝堯。明月清風無價買。盡",
    "X67n1308_003:0537b14": "情分付與漁樵。",
    "X67n1308_003:0537b15": "松竹寬禪師法嗣",
    "X67n1308_003:0537b16": "伏牛無礙明理禪師。汾州和氏子。參松竹蔓大方和",
    "X67n1308_003:0537b17": "尚。隨眾打七。有一聲虗空碎獨露法中王之句。後同",
    "X67n1308_003:0537b18": "月菴大圓入終南。一日菴舉高峰銀山鐵壁語。師頓",
    "X67n1308_003:0537b19": "悟。述偈曰。一覺心空疑便消。拈來放出自逍遙。運水",
    "X67n1308_003:0537b20": "搬紫全體現。萬象森羅一性包。又曰。玅體如如本自",
    "X67n1308_003:0537b21": "空。更無一物可追尋。須彌頂上波翻浪。太陽終不離",
    "X67n1308_003:0537b22": "乾坤。過大方求證。方付偈曰。付汝金襴廣利生。空宗",
    "X67n1308_003:0537b23": "一震海河清。性包萬象人天仰。佛祖門中闡化機。",
    "X67n1308_003:0537b24": "徑石滴乳集卷之三"
}