{
    "T39n1789_003:0385c19": "楞伽阿跋多羅寶經註解卷第三",
    "T39n1789_003:0385c20": "(上)",
    "T39n1789_003:0385c22": "宋求那跋多羅奉　詔譯",
    "T39n1789_003:0385c23": "大明天界善世禪寺住持(臣)僧(宗泐)",
    "T39n1789_003:0385c24": "演福講寺住持(臣)僧(如玘)奉　詔同註",
    "T39n1789_003:0385c25": "一切佛語心品第三",
    "T39n1789_003:0385c26": "爾時世尊。告大慧菩薩摩訶薩言。意生身分",
    "T39n1789_003:0385c27": "別通相。我今當說。諦聽諦聽。善思念之。大慧",
    "T39n1789_003:0385c28": "白佛言。善哉世尊。唯然受教。佛告大慧。有三",
    "T39n1789_003:0385c29": "種意生身。云何為三。所謂三昧樂正受意生",
    "T39n1789_003:0386a01": "身。覺法自性性意生身。種類俱生無行作意",
    "T39n1789_003:0386a02": "生身。修行者。了知初地上上增進相。得三種",
    "T39n1789_003:0386a03": "身　三種意生身。乃通教菩薩。自行化他之",
    "T39n1789_003:0386a04": "道。為菩薩者不可不知。故如來不待問而告",
    "T39n1789_003:0386a05": "之。初列三名而後徵釋。",
    "T39n1789_003:0386a06": "大慧。云何三昧樂正受意生身。謂第三第四",
    "T39n1789_003:0386a07": "第五地三昧樂正受。故種種自心寂靜安住",
    "T39n1789_003:0386a08": "心海起浪識相不生。知自心現境界性非性。",
    "T39n1789_003:0386a09": "是名三昧樂正受意生身　言三昧樂正受意",
    "T39n1789_003:0386a10": "生身者。此菩薩從三地至四地斷見惑。從五",
    "T39n1789_003:0386a11": "地至七地斷思惑。得真空三昧之樂三昧翻",
    "T39n1789_003:0386a12": "正受。言三昧又言正受。華梵兼舉耳。意生身",
    "T39n1789_003:0386a13": "者。謂作意成真空法性身也。種種自心等。謂",
    "T39n1789_003:0386a14": "菩薩證空。不同二乘心生味著為相風所動。",
    "T39n1789_003:0386a15": "故曰安住心海。又不同凡夫起六識波浪。蓋",
    "T39n1789_003:0386a16": "了一切境界唯自心現皆無自性。是為初",
    "T39n1789_003:0386a17": "章生身。此自行也。",
    "T39n1789_003:0386a18": "大慧。云何覺法自性性意生身。謂第八地觀",
    "T39n1789_003:0386a19": "察覺了如幻等法悉無所有。身心轉變得如",
    "T39n1789_003:0386a20": "幻三昧及餘三昧門無量相力自在明。如妙",
    "T39n1789_003:0386a21": "華莊嚴。迅疾如意猶如幻夢水月鏡像。非造",
    "T39n1789_003:0386a22": "非所造如造所造。一切色種種支分具足莊",
    "T39n1789_003:0386a23": "嚴。隨入一切佛剎大眾。通達自性法故。是",
    "T39n1789_003:0386a24": "名覺法自性性意生身　此言菩薩入第八",
    "T39n1789_003:0386a25": "地。覺了諸法如幻皆無有相。身心轉變無礙。",
    "T39n1789_003:0386a26": "住如幻諸三昧門。普入佛剎神通自在。如妙",
    "T39n1789_003:0386a27": "華之莊嚴也。迅疾下言如意如幻等者。皆言",
    "T39n1789_003:0386a28": "化身速疾之無礙也。非造非所造者。謂化身",
    "T39n1789_003:0386a29": "色相不同四大實造。如造所造者。謂此色相",
    "T39n1789_003:0386b01": "與造相似。如此幻造色相。具足福慧莊嚴垂",
    "T39n1789_003:0386b02": "形剎土。達此諸法唯我自性之性。是為自性",
    "T39n1789_003:0386b03": "性意生身。此化他也。",
    "T39n1789_003:0386b04": "大慧。云何種類俱生無行作意生身。所謂覺",
    "T39n1789_003:0386b05": "一切佛法緣自得樂相。是名種類俱生無行",
    "T39n1789_003:0386b06": "作意生身。大慧。於彼三種身相。觀察覺了",
    "T39n1789_003:0386b07": "應當修學　初則從生死假入涅槃空。次則",
    "T39n1789_003:0386b08": "從涅槃空入建立假。猶是二邊。今入中道。所",
    "T39n1789_003:0386b09": "謂覺一切佛法等。言菩薩從八地已去。接入",
    "T39n1789_003:0386b10": "回向位中。了達諸佛自證法相即我自心。故",
    "T39n1789_003:0386b11": "云自得樂相也。言種類俱生者。輔行云。了佛",
    "T39n1789_003:0386b12": "證法即入中道屬佛種類。或謂千種萬類非",
    "T39n1789_003:0386b13": "也自既入中。所化之機亦成佛之種類。故云",
    "T39n1789_003:0386b14": "俱生。至此位中智轉行融名無行作。未入證",
    "T39n1789_003:0386b15": "道但名意生。是為第三意生相也。此三種身",
    "T39n1789_003:0386b16": "相。乃約位次別明。第二卷中言。譬如意去速",
    "T39n1789_003:0386b17": "疾。約處願二義釋者。是通釋也。誡勸修學如",
    "T39n1789_003:0386b18": "文可見。",
    "T39n1789_003:0386b19": "爾時世尊欲重宣此義。而說偈言。",
    "T39n1789_003:0386b20": "　非我乘大乘　　非說亦非字",
    "T39n1789_003:0386b21": "　非諦非解脫　　非無有境界",
    "T39n1789_003:0386b22": "　然乘摩訶衍　　三摩提自在",
    "T39n1789_003:0386b23": "　種種意生身　　自在華莊嚴",
    "T39n1789_003:0386b24": "偈初四句。約如來自證離相故。皆以非言",
    "T39n1789_003:0386b25": "之。謂雖是大乘以離相故。是無乘可乘。蓋離",
    "T39n1789_003:0386b26": "諸名相無證無得。而亦非無境界可示。然乘",
    "T39n1789_003:0386b27": "摩訶衍者。乘即能乘。摩訶衍即所乘之法。乃",
    "T39n1789_003:0386b28": "指三種意生身。是大乘之法也。三摩提者。即",
    "T39n1789_003:0386b29": "初意生身也。種種意生者。超頌種類俱生身",
    "T39n1789_003:0386c01": "也。華莊嚴者。頌第二意生身也。",
    "T39n1789_003:0386c02": "爾時大慧菩薩摩訶薩白佛言。世尊。如世尊",
    "T39n1789_003:0386c03": "說。若男子女人。行五無間業。不入無擇地獄。",
    "T39n1789_003:0386c04": "世尊。云何男子女人行五無間業不入無擇",
    "T39n1789_003:0386c05": "地獄。佛告大慧。諦聽諦聽。善思念之。當為汝",
    "T39n1789_003:0386c06": "說。大慧白佛言。善哉世尊。唯然受教。佛告大",
    "T39n1789_003:0386c07": "慧。云何五無間業。所謂殺父母及害羅漢破",
    "T39n1789_003:0386c08": "壞眾僧惡心出佛身血　五無間業惡逆之極",
    "T39n1789_003:0386c09": "者。凡作是業必受無間地獄之報。如來有時",
    "T39n1789_003:0386c10": "說言。亦有行五無間業不入無擇獄者。無擇",
    "T39n1789_003:0386c11": "即無間也。大慧未達於是問佛。答中先據事",
    "T39n1789_003:0386c12": "列名。次約法徵釋。名雖從逆法實惟順。義見",
    "T39n1789_003:0386c13": "下文。",
    "T39n1789_003:0386c14": "大慧。云何眾生母。謂愛更受生。貪喜俱如緣",
    "T39n1789_003:0386c15": "母立。無明為父生入處聚落。斷二根本名害",
    "T39n1789_003:0386c16": "父母　貪愛母無明父。即十二因緣中。現在",
    "T39n1789_003:0386c17": "之愛更從受生。與未來貪喜俱。皆有生義如",
    "T39n1789_003:0386c18": "母養育。立即生也。由無明貪愛。生六入十二",
    "T39n1789_003:0386c19": "處等聚落。若斷此貪愛無明根本。即害父母",
    "T39n1789_003:0386c20": "義也。",
    "T39n1789_003:0386c21": "彼諸使不現。如鼠毒發諸法。究竟斷彼名害",
    "T39n1789_003:0386c22": "羅漢　彼諸使不現者。謂羅漢已斷正使未",
    "T39n1789_003:0386c23": "斷習氣。如鼠齧人瘡雖愈遇雷復發。喻羅漢",
    "T39n1789_003:0386c24": "習氣雖則不現忽遇相風搖動如迦葉聞琴起",
    "T39n1789_003:0386c25": "舞是也。諸法即不染污無知之法。若能究竟",
    "T39n1789_003:0386c26": "斷之即害羅漢義也。",
    "T39n1789_003:0386c27": "云何破僧。謂異相諸陰和合積聚。究竟斷彼",
    "T39n1789_003:0386c28": "名為破僧　和合名僧故。以五陰和合言之。",
    "T39n1789_003:0386c29": "異相即色受想行識也。積聚即五陰積聚生",
    "T39n1789_003:0387a01": "死也。若能斷之即破僧義也。",
    "T39n1789_003:0387a02": "大慧。不覺外自共相自心現量。七識身以三",
    "T39n1789_003:0387a03": "解脫無漏惡想。究竟斷彼七種識佛。名為惡",
    "T39n1789_003:0387a04": "心出佛身血。若男子女人。行此無間事者。名",
    "T39n1789_003:0387a05": "五無間。亦名無間等　不學外自共相者。謂",
    "T39n1789_003:0387a06": "不知諸法自相共相是自心現量。乃由迷於",
    "T39n1789_003:0387a07": "八識唯存七識。指七識妄覺而為佛義。非三",
    "T39n1789_003:0387a08": "解脫無漏之行莫能斷之。無漏本善而言惡",
    "T39n1789_003:0387a09": "者。亦順殺害義。能發此心究境斷除七識",
    "T39n1789_003:0387a10": "之佛即出佛身血義也。入楞伽云。斷彼八",
    "T39n1789_003:0387a11": "識身佛者。以九識為佛識。八識為菩薩識。以",
    "T39n1789_003:0387a12": "其體屬無明。此內五無間也。自若男子下總",
    "T39n1789_003:0387a13": "結。",
    "T39n1789_003:0387a14": "復次大慧。有外無間。今當演說。汝及餘菩薩",
    "T39n1789_003:0387a15": "摩訶薩。聞是義已。於未來世不墮愚癡。云何",
    "T39n1789_003:0387a16": "五無間。謂先所說無間。若行此者。於三解脫",
    "T39n1789_003:0387a17": "一一不得無間等法。除此已餘化神力現無",
    "T39n1789_003:0387a18": "間等。謂聲聞化神力菩薩化神力如來化神",
    "T39n1789_003:0387a19": "力。為餘作無間罪者除疑悔過。為勸發故。神",
    "T39n1789_003:0387a20": "力變化現無間等。無有一向作無間事不得",
    "T39n1789_003:0387a21": "無間等。除覺自心現量離身財妄想離我我",
    "T39n1789_003:0387a22": "所攝受或時遇善知識解脫餘趣相續妄想",
    "T39n1789_003:0387a23": "　外無間者。外以對內。蓋指前五無間為內也。",
    "T39n1789_003:0387a24": "以實造無間之業為外也。上說行五無間得",
    "T39n1789_003:0387a25": "證聖智。恐人謂實造無間之因亦不受惡報。",
    "T39n1789_003:0387a26": "故又說此。若聞外五無間事業報不差。則不",
    "T39n1789_003:0387a27": "生疑惑。故云不墮愚癡。言先所說者。謂於餘",
    "T39n1789_003:0387a28": "教中曾說無間。若作此無間業者。必墮阿鼻。",
    "T39n1789_003:0387a29": "豈得三種解脫無間等法耶。除此已下。言權",
    "T39n1789_003:0387b01": "造者。權必引實。入楞伽云。見其有造無間",
    "T39n1789_003:0387b02": "業者。為欲勸發令其改過。以神通力示同其",
    "T39n1789_003:0387b03": "事。尋即悔除證於解脫。所謂行於非道通達",
    "T39n1789_003:0387b04": "佛道。如調達阿闍世王等是也。無有下。言無",
    "T39n1789_003:0387b05": "有實造而不受無間報者。然實造者。未必永",
    "T39n1789_003:0387b06": "不得三解脫法。故曰除覺自心現量等。言若",
    "T39n1789_003:0387b07": "能了諸法唯心。內不見身。外不見財。離人",
    "T39n1789_003:0387b08": "法執。或於來世餘趣受生。遇善知識離分別",
    "T39n1789_003:0387b09": "過皆得解脫。",
    "T39n1789_003:0387b10": "爾時世尊欲重宣此義。而說偈言。",
    "T39n1789_003:0387b11": "　貪愛名為母　　無明則為父",
    "T39n1789_003:0387b12": "　覺境識為佛　　諸使為羅漢",
    "T39n1789_003:0387b13": "　陰集名為僧　　無間次第斷",
    "T39n1789_003:0387b14": "　謂是五無間　　不入無擇獄",
    "T39n1789_003:0387b15": "此頌上內五無間也。",
    "T39n1789_003:0387b16": "爾時大慧菩薩復白佛言。世尊。惟願為說佛",
    "T39n1789_003:0387b17": "之知覺。世尊。何等是佛之知覺。佛告大慧。覺",
    "T39n1789_003:0387b18": "人法無我。了知二障。離二種死。斷二煩惱。是",
    "T39n1789_003:0387b19": "名佛之知覺。聲聞緣覺得此法者。亦名為佛。",
    "T39n1789_003:0387b20": "以是因緣故我說一乘。爾時世尊欲重宣此",
    "T39n1789_003:0387b21": "義。而說偈言。",
    "T39n1789_003:0387b22": "　善知二無我　　二障煩惱斷",
    "T39n1789_003:0387b23": "　永離二種死　　是名佛知覺",
    "T39n1789_003:0387b24": "向言一乘覺道。其說猶略。而未常言所知",
    "T39n1789_003:0387b25": "所覺者何法。於是復申此請。佛乃告之。了二",
    "T39n1789_003:0387b26": "無我是為覺。了二障是為知。究論人法生佛",
    "T39n1789_003:0387b27": "平等本無二執。所謂真如界內絕生佛之假",
    "T39n1789_003:0387b28": "名。此無人執也。平等性中無自他之形相。此",
    "T39n1789_003:0387b29": "無法執也。眾生迷之成二我執。如來覺了本",
    "T39n1789_003:0387c01": "性。二執皆空。故云無我也。二障者。惑障智障",
    "T39n1789_003:0387c02": "也。即上二執為惑二空為智。既以二空空其",
    "T39n1789_003:0387c03": "二執。是無惑障。能空之智亦泯。是無智障。二",
    "T39n1789_003:0387c04": "障乃生死之因。因滅故果滅。故云離二種死。",
    "T39n1789_003:0387c05": "二死者分段變易之死也。二煩惱者。謂通別",
    "T39n1789_003:0387c06": "二惑也。此二惑累至於極果方能斷盡。如是",
    "T39n1789_003:0387c07": "了達名為佛之知覺。二乘雖小若能回心向",
    "T39n1789_003:0387c08": "大。如佛覺知是佛而已。故云亦名為佛。所以",
    "T39n1789_003:0387c09": "說一乘者此也。重頌可見。",
    "T39n1789_003:0387c10": "爾時大慧菩薩白佛言。世尊。何故世尊於大",
    "T39n1789_003:0387c11": "眾中唱如是言。我是過去一切佛。及種種受",
    "T39n1789_003:0387c12": "生。我爾時作曼陀轉輪聖王六牙大象及鸚",
    "T39n1789_003:0387c13": "鵡鳥釋提桓因善眼仙人。如是等百千生經",
    "T39n1789_003:0387c14": "說　三世諸佛道無不同。而覺知前後。不無",
    "T39n1789_003:0387c15": "有去來今之異。云何世尊言。我是過去一切",
    "T39n1789_003:0387c16": "佛。又曰種種受生則異其形。大慧。持此兩",
    "T39n1789_003:0387c17": "端。舉以為問。本生經云。如來過去曾種種受",
    "T39n1789_003:0387c18": "生。如作轉輪王及作釋提善眼大象鸚鵡等",
    "T39n1789_003:0387c19": "百千生。",
    "T39n1789_003:0387c20": "佛告大慧。以四等故。如來應供等正覺於大",
    "T39n1789_003:0387c21": "眾中唱如是言。我爾時作拘留孫拘那含牟",
    "T39n1789_003:0387c22": "尼迦葉佛。云何四等。謂字等語等法等身等。",
    "T39n1789_003:0387c23": "是名四等。以四種等故。如來應供等正覺。於",
    "T39n1789_003:0387c24": "大眾中唱如是言　佛告以四等故。作拘留",
    "T39n1789_003:0387c25": "孫等佛。乃詶上我是過去諸佛之問。四等義",
    "T39n1789_003:0387c26": "見下文。",
    "T39n1789_003:0387c27": "云何字等。若字稱我為佛。彼字亦稱一切諸",
    "T39n1789_003:0387c28": "佛。彼字自性無有差別。是名字等。云何語等。",
    "T39n1789_003:0387c29": "謂我六十四種梵音言語相生。彼諸如來應",
    "T39n1789_003:0388a01": "供等正覺亦如是。六十四種梵音言語相生。",
    "T39n1789_003:0388a02": "無增無減無有差別。迦陵頻伽梵音聲性。云",
    "T39n1789_003:0388a03": "何身等。諸我與諸佛法身及色身相好無有",
    "T39n1789_003:0388a04": "差別。除為調伏彼彼諸趣差別眾生故。示現",
    "T39n1789_003:0388a05": "種種差別色身。是名身等。云何法等。謂我及",
    "T39n1789_003:0388a06": "彼佛得三十七菩提分法。略說佛法無障礙",
    "T39n1789_003:0388a07": "智。是名四等。是故如來應供等正覺。於大",
    "T39n1789_003:0388a08": "眾中唱如是言。爾時世尊欲重宣此義。而說",
    "T39n1789_003:0388a09": "偈言。",
    "T39n1789_003:0388a10": "　迦葉拘留孫　　拘那含是我",
    "T39n1789_003:0388a11": "　以此四種等　　我為佛子說",
    "T39n1789_003:0388a12": "四等者。字語身法四。皆平等也。字等者。",
    "T39n1789_003:0388a13": "謂我名佛。一切如來亦名為佛。佛名無別。是",
    "T39n1789_003:0388a14": "為字等也。語等者。謂我作六十四種梵音聲",
    "T39n1789_003:0388a15": "語。一切諸佛亦然。是名語等。密跡力士經",
    "T39n1789_003:0388a16": "第二。說佛聲有八轉。謂體業具為從屬於",
    "T39n1789_003:0388a17": "呼。是八轉聲各具八德。所謂調和聲柔軟聲",
    "T39n1789_003:0388a18": "諦了聲易解聲無錯謬聲無雌小聲廣大聲深",
    "T39n1789_003:0388a19": "遠聲。八八即成六十四種。頻伽即鳥名。其",
    "T39n1789_003:0388a20": "聲清雅超於眾鳥。故引以喻也。身等者。謂我",
    "T39n1789_003:0388a21": "與諸佛法報應化之身等無差別。雖機不等",
    "T39n1789_003:0388a22": "應跡或殊會其歸趣亦一而已。法等者謂所",
    "T39n1789_003:0388a23": "得道品之法。與諸佛無殊也。言無障礙智者。",
    "T39n1789_003:0388a24": "謂得是四等。則於一切佛法無所障礙。亦不",
    "T39n1789_003:0388a25": "迷於如來化跡同異也。",
    "T39n1789_003:0388a26": "大慧復白佛言。如世尊所說。我從某夜得最",
    "T39n1789_003:0388a27": "正覺。乃至某夜入般涅槃。於其中間乃至不",
    "T39n1789_003:0388a28": "說一字。亦不已說當說不說是佛說。世尊如",
    "T39n1789_003:0388a29": "來應供等正覺。何因說言不說是佛說。佛告",
    "T39n1789_003:0388b01": "大慧。我因二法故作如是說。云何二法。謂緣",
    "T39n1789_003:0388b02": "自得法及本住法。是名二法。因此二法故。我",
    "T39n1789_003:0388b03": "如是說　示四等猶涉言詮。故復以始終不",
    "T39n1789_003:0388b04": "說一字之義為問。佛答以我因二法故。謂無",
    "T39n1789_003:0388b05": "法可說。是佛之說也。自得即自證修德也。本",
    "T39n1789_003:0388b06": "住即本具性德也。修性一如。皆離言說。故云",
    "T39n1789_003:0388b07": "我如是說。",
    "T39n1789_003:0388b08": "云何緣自得法。若彼如來所得。我亦得之無",
    "T39n1789_003:0388b09": "增無減。緣自得法究竟境界。離言說妄想離",
    "T39n1789_003:0388b10": "字二趣　言自證境界與諸佛究竟無別。此",
    "T39n1789_003:0388b11": "自得之妙尚無增減。豈可得而言思。故曰離",
    "T39n1789_003:0388b12": "言說等。入楞伽云。離言說相離分別相離名",
    "T39n1789_003:0388b13": "字相。此云二趣未詳。",
    "T39n1789_003:0388b14": "云何本住法。謂古先聖道如金銀等性。法界",
    "T39n1789_003:0388b15": "常住。若如來出世若不出世。法界常住。如趣",
    "T39n1789_003:0388b16": "彼城道。譬如士夫行曠野中見向古城平坦",
    "T39n1789_003:0388b17": "正道。即隨入城受如意樂。大慧。於意云何。彼",
    "T39n1789_003:0388b18": "作是道及城中。種種樂邪。答言。不也。佛告大",
    "T39n1789_003:0388b19": "慧。我及過去一切諸佛。法界常住亦復如是。",
    "T39n1789_003:0388b20": "是故說言。我於某夜得最正覺。乃至某夜入",
    "T39n1789_003:0388b21": "般涅槃。於其中間不說一字。亦不已說當說。",
    "T39n1789_003:0388b22": "爾時世尊欲重宣此義。而說偈言。",
    "T39n1789_003:0388b23": "　我某夜成道　　至某夜涅槃",
    "T39n1789_003:0388b24": "　於此二中間　　我都無所說",
    "T39n1789_003:0388b25": "　緣自得法住　　故我作是說",
    "T39n1789_003:0388b26": "　彼佛及與我　　悉無有差別",
    "T39n1789_003:0388b27": "謂古先聖道者。即先佛所證性德之法也。",
    "T39n1789_003:0388b28": "如金銀等性者。喻本住法性。如金之堅剛非",
    "T39n1789_003:0388b29": "鍛鍊所得。法界常住亦復如是。所謂有佛無",
    "T39n1789_003:0388c01": "佛性相常住。又言法界常住者。結本住法",
    "T39n1789_003:0388c02": "也。又曰。如趣彼城道等。此兼喻自得本住二",
    "T39n1789_003:0388c03": "法歸乎一致。所謂平坦正道者。本住法也。士",
    "T39n1789_003:0388c04": "夫入城受樂者。自得法也。以其本有正道故。",
    "T39n1789_003:0388c05": "得隨之而入。入已安之皆非外物。言此二法",
    "T39n1789_003:0388c06": "本有之性非言思所及。所以五十年中。一大",
    "T39n1789_003:0388c07": "藏教不說一字者。非曰不說。蓋以言遣言。三",
    "T39n1789_003:0388c08": "世諸佛其歸一揆也。偈頌文顯不釋。",
    "T39n1789_003:0388c09": "爾時大慧菩薩復請世尊。惟願為說一切法",
    "T39n1789_003:0388c10": "有無有相。令我及餘菩薩摩訶薩離有無有",
    "T39n1789_003:0388c11": "相疾得阿耨多羅三藐三菩提。佛告大慧。諦",
    "T39n1789_003:0388c12": "聽諦聽。善思念之。當為汝說。大慧白佛言。善",
    "T39n1789_003:0388c13": "哉世尊。唯然受教。佛告大慧。此世間依有二",
    "T39n1789_003:0388c14": "種。謂依有及無墮性非性。欲見不離離相",
    "T39n1789_003:0388c15": "　至理寂絕非有非無。眾生昧此墮於二邊。不",
    "T39n1789_003:0388c16": "能復本。故大慧。為眾發問。佛先順問而答。而",
    "T39n1789_003:0388c17": "後徵釋其義。依二種等者。謂世間眾生。依有",
    "T39n1789_003:0388c18": "無之境。起有無見墮性非性。即有無見也。欲",
    "T39n1789_003:0388c19": "見謂樂著此見。非出離法妄謂出離。故云不",
    "T39n1789_003:0388c20": "離離相也。",
    "T39n1789_003:0388c21": "大慧。云何世間依有。謂有世間因緣生。非不",
    "T39n1789_003:0388c22": "有從有生。非無有生。大慧。彼如是說者。是",
    "T39n1789_003:0388c23": "說世間無因。大慧。云何世間依無。謂受貪",
    "T39n1789_003:0388c24": "恚癡性已。然後妄想計著貪恚癡性非性。大",
    "T39n1789_003:0388c25": "慧。若不取有性者。性相寂靜故。謂諸如來",
    "T39n1789_003:0388c26": "聲聞緣覺。不取貪恚癡性為有為無　依有",
    "T39n1789_003:0388c27": "下是釋有相。謂實有世間因緣而生諸法。非",
    "T39n1789_003:0388c28": "不實有實從有生。言非無有生者。謂能生因",
    "T39n1789_003:0388c29": "緣是有。此計無為有故。復告云。彼如是說者。",
    "T39n1789_003:0389a01": "是外道無因論也。依無下是釋無相。謂先受",
    "T39n1789_003:0389a02": "三毒性已。而後妄計其性非性。非性即妄計",
    "T39n1789_003:0389a03": "為無。若不妄受三毒為有性者。則無所取。無",
    "T39n1789_003:0389a04": "取則性相本來寂靜。如佛與二乘。不取三毒",
    "T39n1789_003:0389a05": "性。乃離有無之見也。",
    "T39n1789_003:0389a06": "大慧。此中何等為壞者。大慧白佛言。世尊。若",
    "T39n1789_003:0389a07": "彼取貪恚癡性。後不復取。佛告大慧。善哉善",
    "T39n1789_003:0389a08": "哉。汝如是解。大慧。非但貪恚癡性非性為壞",
    "T39n1789_003:0389a09": "者。於聲聞緣覺及佛。亦是壞者。所以者何。",
    "T39n1789_003:0389a10": "謂內外不可得故。煩惱性異不異故　如來",
    "T39n1789_003:0389a11": "既釋有無之相。以詶大慧之請。因問。此二者",
    "T39n1789_003:0389a12": "之問。何等是破壞佛法者。大慧。乃答以彼先",
    "T39n1789_003:0389a13": "取三毒性為有。後計為無者。是破壞義。佛可",
    "T39n1789_003:0389a14": "其說。乃云。非但計無為壞。亦壞二乘及佛。蓋",
    "T39n1789_003:0389a15": "彼謂佛與二乘。亦本取三毒為有。後除三毒",
    "T39n1789_003:0389a16": "為無得成聖果。故云亦是壞者。所以者何下。",
    "T39n1789_003:0389a17": "謂聖人了達內外諸法皆不可得。亦了煩惱",
    "T39n1789_003:0389a18": "之性。本離一異等四句。何壞之有。",
    "T39n1789_003:0389a19": "大慧。貪恚癡。若內若外不可得。貪恚癡性無",
    "T39n1789_003:0389a20": "身故。無取故。非佛聲聞緣覺是壞者。佛聲聞",
    "T39n1789_003:0389a21": "緣覺。自性解脫故。縛與縛因非性故。大慧。若",
    "T39n1789_003:0389a22": "有縛者。應有縛。是縛因故。大慧。如是說壞",
    "T39n1789_003:0389a23": "者。是名無有相　貪恚癡下。復釋不壞所以。",
    "T39n1789_003:0389a24": "言若內若外者。謂三毒之性。於內外中間。求",
    "T39n1789_003:0389a25": "之皆不可得。既不可得。豈有體性而可取乎。",
    "T39n1789_003:0389a26": "故結云。非佛聲聞緣覺是壞者。蓋佛與二乘。",
    "T39n1789_003:0389a27": "本性解脫非縛非脫故也。又言若有縛者。謂",
    "T39n1789_003:0389a28": "先受而後不取則已有縛。縛是其果。果必有",
    "T39n1789_003:0389a29": "因。因即貪等。有縛則有壞。如是說壞者。即墮",
    "T39n1789_003:0389b01": "斷滅空見故。云無有相也。",
    "T39n1789_003:0389b02": "大慧。因是故。我說寧取人見如須彌山。不起",
    "T39n1789_003:0389b03": "無所有增上慢空見。大慧。無所有增上慢者。",
    "T39n1789_003:0389b04": "是名為壞。墮自共相見希望。不知自心現量。",
    "T39n1789_003:0389b05": "見外性無常剎那展轉壞陰界入相續流注變",
    "T39n1789_003:0389b06": "滅離文字相妄想。是名為壞者　寧取人見",
    "T39n1789_003:0389b07": "下。以大況小。明空見之失也。人見即我見。言",
    "T39n1789_003:0389b08": "增上慢者。謂自己之法增上。成乎見慢。經云。",
    "T39n1789_003:0389b09": "未得謂得。未證謂證。即此人也。人見之惡",
    "T39n1789_003:0389b10": "有限。增上慢空見。則無法不棄。是名為壞。故",
    "T39n1789_003:0389b11": "云。寧起人見如須彌山。不起空見也。墮自共",
    "T39n1789_003:0389b12": "見等。言起空見之由。良以無始起自生共生",
    "T39n1789_003:0389b13": "之見。於中樂欲不了諸法唯心。見有外法念",
    "T39n1789_003:0389b14": "念生滅展轉變壞。所謂陰界入相續流注變",
    "T39n1789_003:0389b15": "滅。計此實法滅已歸無。是其空見。至於虛妄",
    "T39n1789_003:0389b16": "分別離文字相亦成壞義。",
    "T39n1789_003:0389b17": "爾時世尊欲重宣此義。而說偈言。",
    "T39n1789_003:0389b18": "　有無是二邊　　乃至心境界",
    "T39n1789_003:0389b19": "　淨除彼境界　　平等心寂滅",
    "T39n1789_003:0389b20": "　無取境界性　　滅非無所有",
    "T39n1789_003:0389b21": "　有事悉如如　　如賢聖境界",
    "T39n1789_003:0389b22": "　無種而有生　　生已而復滅",
    "T39n1789_003:0389b23": "　因緣有非有　　不住我教法",
    "T39n1789_003:0389b24": "　非外道非佛　　非我亦非餘",
    "T39n1789_003:0389b25": "　因緣所集起　　云何而得無",
    "T39n1789_003:0389b26": "　誰集因緣有　　而復說言無",
    "T39n1789_003:0389b27": "　邪見論生滅　　妄想計有無",
    "T39n1789_003:0389b28": "　若知無所生　　亦復無所滅",
    "T39n1789_003:0389b29": "　觀此悉空寂　　有無二俱離",
    "T39n1789_003:0389c01": "前八句頌內教正義。無種而有生下。頌妄",
    "T39n1789_003:0389c02": "計生滅有無非我教法也。非外道等四句。佛",
    "T39n1789_003:0389c03": "謂凡我所說生法者。非佛非外道所作。亦非",
    "T39n1789_003:0389c04": "神我及異因所造。乃由正因緣和合所集而",
    "T39n1789_003:0389c05": "起。然以所起言之不得謂無。誰集因緣等者。",
    "T39n1789_003:0389c06": "言正因緣所生法非我叵得。孰為有孰為無",
    "T39n1789_003:0389c07": "也。若夫邪見所論。是妄計有無生滅。若知生",
    "T39n1789_003:0389c08": "本無生滅亦非滅。自然妙契空寂。不墮有無",
    "T39n1789_003:0389c09": "二見。故云有無二俱離也。",
    "T39n1789_003:0389c10": "爾時大慧菩薩復白佛言。世尊。惟願為我及",
    "T39n1789_003:0389c11": "諸菩薩。說宗通相。若善分別宗通相者。我及",
    "T39n1789_003:0389c12": "諸菩薩。通達是相。通達是相已。速成阿耨多",
    "T39n1789_003:0389c13": "羅三藐三菩提。不隨覺想及眾魔外道。佛告",
    "T39n1789_003:0389c14": "大慧。諦聽諦聽。善思念之。當為汝說。大慧白",
    "T39n1789_003:0389c15": "佛言。唯然受教。佛告大慧。一切聲聞緣覺菩",
    "T39n1789_003:0389c16": "薩。有二種通相。謂宗通及說通　欲善化導",
    "T39n1789_003:0389c17": "必宗說俱通。方能誘物而底于道。蓋宗者道",
    "T39n1789_003:0389c18": "之本。說者教之跡。宗以明趣。趣不明則失其",
    "T39n1789_003:0389c19": "所歸。教以詮理。理或昧則迷其所入。故宗通",
    "T39n1789_003:0389c20": "而說不通。理雖精而不顯。說通而宗不通。言",
    "T39n1789_003:0389c21": "雖辯而非要。而二者實相須為用。不可偏廢",
    "T39n1789_003:0389c22": "也。大慧。請說宗通相。而不及說者。舉其要",
    "T39n1789_003:0389c23": "耳。宗通則說在其中矣。答中兼言者。必二而",
    "T39n1789_003:0389c24": "後備也。",
    "T39n1789_003:0389c25": "大慧。宗通者。謂緣自得勝進相。遠離言說文",
    "T39n1789_003:0389c26": "字妄想。趣無漏界自覺地自相。遠離一切虛",
    "T39n1789_003:0389c27": "妄覺想。降伏一切外道眾魔。緣自覺趣光明",
    "T39n1789_003:0389c28": "輝發。是名宗通相　宗通者。即自證殊勝之",
    "T39n1789_003:0389c29": "相也。謂依教思修得意忘言。離於文字分別。",
    "T39n1789_003:0390a01": "趣入地住悟無生忍。度越三乘證智。自然降",
    "T39n1789_003:0390a02": "伏魔外。至於佛地究竟覺智朗然獨耀。此宗",
    "T39n1789_003:0390a03": "通至極之相也。",
    "T39n1789_003:0390a04": "云何說通相。謂說九部種種教法。離異不異",
    "T39n1789_003:0390a05": "有無等相。以巧方便隨順眾生。如應說法令",
    "T39n1789_003:0390a06": "得度脫。是名說通相。大慧。汝及餘菩薩。應當",
    "T39n1789_003:0390a07": "修學　說通相者。說法逗機之相也。九部者。",
    "T39n1789_003:0390a08": "十二部中之九部也。然有大小不同。若小乘",
    "T39n1789_003:0390a09": "九部。無方廣無無問自說無授記之三部。",
    "T39n1789_003:0390a10": "如經云。我此九部法。隨順眾生說是也。若",
    "T39n1789_003:0390a11": "大乘九部。無因緣譬喻論議之三部。如妙玄",
    "T39n1789_003:0390a12": "所云。此從別說答。通論皆有十二部。亦云",
    "T39n1789_003:0390a13": "十二分教。此中言九部。既云以巧方便隨眾",
    "T39n1789_003:0390a14": "生說。乃從小入大也。言離異不異有無者。謂",
    "T39n1789_003:0390a15": "離四句已無妨四說。又云。如應說法者。應即",
    "T39n1789_003:0390a16": "當也。言當以何法說者。即為說之令其得度。",
    "T39n1789_003:0390a17": "此如來果後說通之相。為菩薩者不可不學",
    "T39n1789_003:0390a18": "也。",
    "T39n1789_003:0390a19": "爾時世尊欲重宣此義。而說偈言。",
    "T39n1789_003:0390a20": "　宗及說通相　　緣自與教法",
    "T39n1789_003:0390a21": "　善見善分別　　不隨諸覺想",
    "T39n1789_003:0390a22": "上三句頌二通之相。善見者宗通也。分別",
    "T39n1789_003:0390a23": "者說通也。不隨諸覺想者。謂得二通相。則不",
    "T39n1789_003:0390a24": "隨外道強覺妄想也。",
    "T39n1789_003:0390a25": "　非有真實性　　如愚夫妄想",
    "T39n1789_003:0390a26": "　云何起妄想　　非性為解脫",
    "T39n1789_003:0390a27": "若未得真如實性而起分別。如愚夫妄想",
    "T39n1789_003:0390a28": "無異。妄想者何。即妄計諸法非性為解脫者",
    "T39n1789_003:0390a29": "是也。非性即無也。",
    "T39n1789_003:0390b01": "　觀察諸有為　　生滅等相續",
    "T39n1789_003:0390b02": "　增長於二見　　顛倒無所知",
    "T39n1789_003:0390b03": "　一是為真諦　　無罪為涅槃",
    "T39n1789_003:0390b04": "　觀察世妄想　　如幻夢芭蕉",
    "T39n1789_003:0390b05": "如來以正智眼。觀察世間諸有為法。皆是",
    "T39n1789_003:0390b06": "虛幻生滅。妄計為實增長有無二見。凡愚顛",
    "T39n1789_003:0390b07": "倒無所知覺。除一真如涅槃妙心之外。餘皆",
    "T39n1789_003:0390b08": "虛妄。故喻云。如幻夢芭蕉也。無罪者。謂了罪",
    "T39n1789_003:0390b09": "性本空。即是涅槃也。",
    "T39n1789_003:0390b10": "　雖有貪恚癡　　而實無有人",
    "T39n1789_003:0390b11": "　從愛生諸陰　　有皆如幻夢",
    "T39n1789_003:0390b12": "此重釋如幻等義。言雖有三毒。而無能起",
    "T39n1789_003:0390b13": "之人。蓋二我本空。何三毒之有。是則能生愛",
    "T39n1789_003:0390b14": "欲與所生五陰。皆如夢幻也。",
    "T39n1789_003:0390b15": "爾時大慧菩薩。白佛言。世尊。惟願為說不實",
    "T39n1789_003:0390b16": "妄想相。不實妄想云何而生。說何等法名不",
    "T39n1789_003:0390b17": "實妄想。於何等法中不實妄想。佛告大慧。善",
    "T39n1789_003:0390b18": "哉善哉。能問如來如是之義。多所饒益多所",
    "T39n1789_003:0390b19": "安樂。哀憫世間一切天人。諦聽諦聽。善思念",
    "T39n1789_003:0390b20": "之。當為汝說。大慧白佛言。善哉世尊。唯然受",
    "T39n1789_003:0390b21": "教。佛告大慧。種種義種種不實妄想。計著妄",
    "T39n1789_003:0390b22": "想生。大慧。攝所攝計著。不知自心現量。及墮",
    "T39n1789_003:0390b23": "有無見。增長外道見。妄想習氣計著外種種",
    "T39n1789_003:0390b24": "義。心心數妄想。計著我我所生　窮妄想者",
    "T39n1789_003:0390b25": "必極其致。示真性者必盡其源。盡其源則真",
    "T39n1789_003:0390b26": "性自明。極其致則妄想何有。故大慧請問不",
    "T39n1789_003:0390b27": "實妄想相。凡致三問。一問。妄想云何生。二",
    "T39n1789_003:0390b28": "問。何法名妄想。三問。於何而起妄想。佛依次",
    "T39n1789_003:0390b29": "答釋。初答言種種義者。凡外法有種種相義",
    "T39n1789_003:0390c01": "皆虛妄。因之而生故。有種種不實妄想計著",
    "T39n1789_003:0390c02": "生也。次答言攝所攝計著者。謂於根塵計著。",
    "T39n1789_003:0390c03": "不知唯心所現。及於心外墮有無見。依是增",
    "T39n1789_003:0390c04": "長諸外道見。皆妄想法。知其法則知所以妄",
    "T39n1789_003:0390c05": "也。後答言妄想習氣等者。即上所依處也。又",
    "T39n1789_003:0390c06": "曰。心心數妄想計著我我所生者。即人法二",
    "T39n1789_003:0390c07": "我是其處也。知其處則知所以起妄之源。源",
    "T39n1789_003:0390c08": "既不實妄即滅矣。",
    "T39n1789_003:0390c09": "大慧白佛言。世尊。若種種義。種種不實妄想。",
    "T39n1789_003:0390c10": "計著妄想生。攝所攝計著。不知自心現量。及",
    "T39n1789_003:0390c11": "墮有無見。增長外道見。妄想習氣計著外種",
    "T39n1789_003:0390c12": "種義。心心數妄想我我所計著生。世尊。若如",
    "T39n1789_003:0390c13": "是外種種義相墮有無相。離性非性離見相。",
    "T39n1789_003:0390c14": "世尊。第一義亦如是。離量根分譬因相。世尊",
    "T39n1789_003:0390c15": "何故一處妄想不實義。種種性計著妄想生。",
    "T39n1789_003:0390c16": "非計著第一義處相妄想生。將無世尊說邪",
    "T39n1789_003:0390c17": "因論耶。說一生一不生　大慧白佛言下。疊",
    "T39n1789_003:0390c18": "領上意以生後問。意謂佛如是說者。則於外",
    "T39n1789_003:0390c19": "種種義。墮有無相者。亦是性離有無。及離諸",
    "T39n1789_003:0390c20": "見之相。然第一義。亦是離諸根量宗因喻相。",
    "T39n1789_003:0390c21": "意以外種種義與第一義無異。何故言種種",
    "T39n1789_003:0390c22": "義生分別第一義不生分別。豈非世尊所言",
    "T39n1789_003:0390c23": "乖理有生有不生耶。",
    "T39n1789_003:0390c24": "佛告大慧。非妄想一生一不生。所以者何。謂",
    "T39n1789_003:0390c25": "有無妄想不生故。外現性非性。覺自心現量",
    "T39n1789_003:0390c26": "妄想不生。大慧。我說餘愚夫自心種種妄想",
    "T39n1789_003:0390c27": "相故。事業在前種種妄想性相計著生。云何",
    "T39n1789_003:0390c28": "愚夫得離我我所計著見。離作所作因緣過。",
    "T39n1789_003:0390c29": "覺自妄想心量。身心轉變究竟明解一切地",
    "T39n1789_003:0391a01": "如來自覺境界。離五法自性事見妄想。以是",
    "T39n1789_003:0391a02": "因緣故。我說妄想從種種不實義計著生。知",
    "T39n1789_003:0391a03": "如實義得解脫自心種種妄想　佛答以我非",
    "T39n1789_003:0391a04": "虛妄分別世諦有生第一義有不生。所以下",
    "T39n1789_003:0391a05": "徵釋。所以生不生者。謂了有無妄想。所見外",
    "T39n1789_003:0391a06": "法離性。覺了唯心所現。而妄想不生。非別",
    "T39n1789_003:0391a07": "有第一義諦也。但愚夫不了自心所現故。見",
    "T39n1789_003:0391a08": "所作有為事業在前。於中起諸分別妄計耳。",
    "T39n1789_003:0391a09": "非別有世諦也。既而佛又念諸愚夫在迷云。",
    "T39n1789_003:0391a10": "何能離人法二我。及離能作所作因緣之過。",
    "T39n1789_003:0391a11": "又念云何能覺妄想皆自心量。而得身心轉",
    "T39n1789_003:0391a12": "變。究竟明解一切智地。到如來自證境界。離",
    "T39n1789_003:0391a13": "五法三自性事見妄想。事即名相。見即妄想。",
    "T39n1789_003:0391a14": "既作是念。所以我說妄想從種種虛。妄計著",
    "T39n1789_003:0391a15": "而生。知如實義者。謂能如是了知如實之義。",
    "T39n1789_003:0391a16": "即得解脫息諸妄想也。",
    "T39n1789_003:0391a17": "爾時世尊欲重宣此義。而說偈言。",
    "T39n1789_003:0391a18": "　諸因及與緣　　從此生世間",
    "T39n1789_003:0391a19": "　妄想著四句　　不知我所通",
    "T39n1789_003:0391a20": "　世間非有生　　亦復非無生",
    "T39n1789_003:0391a21": "　不從有無生　　亦非非有無",
    "T39n1789_003:0391a22": "　諸因及與緣　　云何愚妄想",
    "T39n1789_003:0391a23": "　非有亦非無　　亦復非有無",
    "T39n1789_003:0391a24": "　如來觀世間　　心轉得無我",
    "T39n1789_003:0391a25": "　一切性不生　　以從緣生故",
    "T39n1789_003:0391a26": "　一切緣所作　　所作非自有",
    "T39n1789_003:0391a27": "　事不自生事　　有二事過故",
    "T39n1789_003:0391a28": "　無二事過故　　非有性可得",
    "T39n1789_003:0391a29": "偈從初至非有性可得。頌上所作因緣之過。",
    "T39n1789_003:0391b01": "諸因及與緣等。謂凡諸世間法。莫不從因緣",
    "T39n1789_003:0391b02": "生。而妄想者。於因緣法著有無等四句之見。",
    "T39n1789_003:0391b03": "不知如來所通之理。世間非有生下。離性執",
    "T39n1789_003:0391b04": "四句。謂諸法本無四性。又曰。諸因及與緣等。",
    "T39n1789_003:0391b05": "仍責前過。謂諸法本空。云何愚夫於中而生",
    "T39n1789_003:0391b06": "妄想。非但本無有無四句性執。亦無非有非",
    "T39n1789_003:0391b07": "無四句相執。具如大論性相二空也。若能如",
    "T39n1789_003:0391b08": "是觀察。轉彼性相二執。而得人法二無我智。",
    "T39n1789_003:0391b09": "然性實不生。從緣故有。此諸法既從緣生。則",
    "T39n1789_003:0391b10": "法無自體。又曰。事不自生事者。事即果也。凡",
    "T39n1789_003:0391b11": "所生之法。有因則必有果。如業因招生死之",
    "T39n1789_003:0391b12": "果。原其因既不生。果豈自生果耶。若無果",
    "T39n1789_003:0391b13": "生果二事之過。則任運離乎有無性執。故云",
    "T39n1789_003:0391b14": "非有性可得也。",
    "T39n1789_003:0391b15": "　觀諸有為法　　離攀緣所緣",
    "T39n1789_003:0391b16": "　無心之心量　　我說為心量",
    "T39n1789_003:0391b17": "　量者自性處　　緣性二俱離",
    "T39n1789_003:0391b18": "　性究竟妙淨　　我說名心量",
    "T39n1789_003:0391b19": "自此至末。頌上覺自妄想心量顯如來自覺",
    "T39n1789_003:0391b20": "境界。此八句略頌心量。不了諸法唯心。則",
    "T39n1789_003:0391b21": "有所緣之境。以正智觀之。離乎能緣之心所",
    "T39n1789_003:0391b22": "緣之境。既離能所則無分別之心。是為唯",
    "T39n1789_003:0391b23": "心。故云我說為心量。雖了諸法唯心。猶存",
    "T39n1789_003:0391b24": "性執對境。未能忘能緣之念。直須緣性俱離",
    "T39n1789_003:0391b25": "始為究竟如來藏心之心量也。緣性者。緣即",
    "T39n1789_003:0391b26": "能緣性即所緣之法也。",
    "T39n1789_003:0391b27": "　施設世諦我　　彼則無實事",
    "T39n1789_003:0391b28": "　諸陰陰施設　　無事亦復然",
    "T39n1789_003:0391b29": "　有四種平等　　相及因性生",
    "T39n1789_003:0391c01": "　第三無我等　　第四修修者",
    "T39n1789_003:0391c02": "此下廣示心量也。世諦我者。人執也。諸陰",
    "T39n1789_003:0391c03": "陰者。法執也。然此二執以自共相。求之無實",
    "T39n1789_003:0391c04": "事可得。則法皆平等。故有四種平等見。相即",
    "T39n1789_003:0391c05": "五陰。則相與非相平等。相必有因。因性與果",
    "T39n1789_003:0391c06": "性平等。因果具故有我。則我與無我平等。能",
    "T39n1789_003:0391c07": "了無我者是修。則有修與無修平等也。",
    "T39n1789_003:0391c08": "　妄想習氣轉　　有種種心生",
    "T39n1789_003:0391c09": "　境界於外現　　是世俗心量",
    "T39n1789_003:0391c10": "　外現而非有　　心見彼種種",
    "T39n1789_003:0391c11": "　建立於身財　　我說為心量",
    "T39n1789_003:0391c12": "妄想等者。由無始妄想熏習。次第轉生種",
    "T39n1789_003:0391c13": "種心識。妄心既作見有外境。此世俗心量也。",
    "T39n1789_003:0391c14": "然外境本無。由心取之見種種相。即五塵等",
    "T39n1789_003:0391c15": "是。身財建立。謂五識身財即妄想心量也。",
    "T39n1789_003:0391c16": "　離一切諸見　　及離想所想",
    "T39n1789_003:0391c17": "　無得亦無生　　我說為心量",
    "T39n1789_003:0391c18": "　非性非非性　　性非性悉離",
    "T39n1789_003:0391c19": "　謂彼心解脫　　我說為心量",
    "T39n1789_003:0391c20": "　如如與空際　　涅槃及法界",
    "T39n1789_003:0391c21": "　種種意生身　　我說為心量",
    "T39n1789_003:0391c22": "前四句。謂能離人法二我之見。及離能想所",
    "T39n1789_003:0391c23": "想。則無得無生。是為正智之心量也。中四句。",
    "T39n1789_003:0391c24": "謂離有無四句性執。及離能離之心。亦即正",
    "T39n1789_003:0391c25": "智心量。非性即非有。非非性即非無性。非性",
    "T39n1789_003:0391c26": "即有無。如入楞伽所云也。後四句言如如即",
    "T39n1789_003:0391c27": "真如。空際即實際。涅槃即究竟大涅槃。法界",
    "T39n1789_003:0391c28": "即佛法界。此皆一體異名。由離前名相妄想。",
    "T39n1789_003:0391c29": "至於正智。以極真如實際住於涅槃法界之",
    "T39n1789_003:0392a01": "中故。能示現種種意生之身度脫眾生。是為",
    "T39n1789_003:0392a02": "如來第一義心心量也。",
    "T39n1789_003:0392a03": "爾時大慧菩薩白佛言。世尊。如世尊所說。菩",
    "T39n1789_003:0392a04": "薩摩訶薩當善語義。云何為菩薩善語義。云",
    "T39n1789_003:0392a05": "何為語。云何為義。佛告大慧。諦聽諦聽善思",
    "T39n1789_003:0392a06": "念之當為汝說。大慧白佛言。善哉世尊。唯然",
    "T39n1789_003:0392a07": "受教。佛告大慧。云何為語。謂言字妄想和合。",
    "T39n1789_003:0392a08": "依咽喉唇舌齒齗頰輔。因彼我言說妄想習",
    "T39n1789_003:0392a09": "氣計著生。是名為語　因前云如如及法界",
    "T39n1789_003:0392a10": "等語故。有善語善義之問。答中先明善語。謂",
    "T39n1789_003:0392a11": "言字妄想等。入楞伽云。語者所謂分別習氣",
    "T39n1789_003:0392a12": "而為其因。依於喉舌等。而出種種音聲。文字",
    "T39n1789_003:0392a13": "相對談說。是名為語也。",
    "T39n1789_003:0392a14": "大慧云何為義。謂離一切妄想相言說相。是",
    "T39n1789_003:0392a15": "名為義。大慧。菩薩摩訶薩於如是義獨一靜",
    "T39n1789_003:0392a16": "處。聞思修慧緣自覺了向涅槃城。習氣身轉",
    "T39n1789_003:0392a17": "變已。自覺境界觀地地中間勝進義相。是名",
    "T39n1789_003:0392a18": "菩薩摩訶薩善義　義由語顯。若隨語生見。",
    "T39n1789_003:0392a19": "非但失義亦且迷名。故順離妄想相及言說",
    "T39n1789_003:0392a20": "相。要由契證方名善義。故此明修證之道。所",
    "T39n1789_003:0392a21": "謂獨一靜處聞思修慧。於真如法界等。隨其",
    "T39n1789_003:0392a22": "所聞名義。思修觀察緣自覺智趣向涅槃。轉",
    "T39n1789_003:0392a23": "前所說妄想習氣。歸自覺境界。行於諸地勝",
    "T39n1789_003:0392a24": "進行相。是名善義。",
    "T39n1789_003:0392a25": "復次大慧。善語義菩薩摩訶薩。觀語與義非",
    "T39n1789_003:0392a26": "異非不異。觀義與語亦復如是。若語異義者。",
    "T39n1789_003:0392a27": "則不因語辯義。而以語入義如燈照色　語",
    "T39n1789_003:0392a28": "即能詮言教。義即所詮義理。謂善解能詮即",
    "T39n1789_003:0392a29": "達所詮。善解所詮即了能詮。蓋約大乘言之。",
    "T39n1789_003:0392b01": "雖有能詮所詮。而能所不二故。云非異非不",
    "T39n1789_003:0392b02": "異。義雖妄言非言無以辯義。則必因言而入",
    "T39n1789_003:0392b03": "於義。如燈照色者。入楞伽云。譬如有人持",
    "T39n1789_003:0392b04": "燈照物知此物如是在如是處。所謂文字性",
    "T39n1789_003:0392b05": "離即是解脫。其善語善義之謂歟。",
    "T39n1789_003:0392b06": "復次大慧不生不滅自性涅槃三乘一乘心自",
    "T39n1789_003:0392b07": "性等。如緣言說義計著。墮建立及誹謗見。異",
    "T39n1789_003:0392b08": "建立異妄想。如幻種種妄想現。譬如種種幻",
    "T39n1789_003:0392b09": "凡愚眾生作異妄想。非聖賢也　此段言隨",
    "T39n1789_003:0392b10": "語計著之過。如不生不滅等。雖皆理性名",
    "T39n1789_003:0392b11": "言。若謂實有則墮常見。若謂實無則墮斷見。",
    "T39n1789_003:0392b12": "況餘者乎。異建立異妄想者。謂因言說差別",
    "T39n1789_003:0392b13": "建立。而起異妄想計著。如見幻事計以為實。",
    "T39n1789_003:0392b14": "是愚夫見非聖賢也。",
    "T39n1789_003:0392b15": "爾時世尊欲重宣此義。而說偈言。",
    "T39n1789_003:0392b16": "　彼言說妄想　　建立於諸法",
    "T39n1789_003:0392b17": "　以彼建立故　　死墮泥犁中",
    "T39n1789_003:0392b18": "　陰中無有我　　陰非即是我",
    "T39n1789_003:0392b19": "　不如彼妄想　　亦復非無我",
    "T39n1789_003:0392b20": "　一切悉有性　　如凡愚妄想",
    "T39n1789_003:0392b21": "　若有彼所見　　一切應見諦",
    "T39n1789_003:0392b22": "　一切法無性　　淨穢悉無有",
    "T39n1789_003:0392b23": "　不實如彼見　　亦非無所有",
    "T39n1789_003:0392b24": "初四句中。言依語起見之失不免惡報。言",
    "T39n1789_003:0392b25": "陰中無有我等。此外道之見。合有所謂陰中",
    "T39n1789_003:0392b26": "有我我中有陰即陰是我離陰是我也。不如彼",
    "T39n1789_003:0392b27": "妄想等。謂雖不如彼外道邪見於言說中種",
    "T39n1789_003:0392b28": "種計著。無非是我也。一切悉有性者。常見也。",
    "T39n1789_003:0392b29": "若謂一切法實有性。應須見諦。彼不見諦而",
    "T39n1789_003:0392c01": "言有性。則妄見而已。又曰一切法無性。斷見",
    "T39n1789_003:0392c02": "也。斷則淨穢無有故特非之意。謂不如彼見",
    "T39n1789_003:0392c03": "之不實等也。",
    "T39n1789_003:0392c04": "復次大慧。智識相今當說。若善分別智識相",
    "T39n1789_003:0392c05": "者。汝及諸菩薩。則能通達智識之相。疾成",
    "T39n1789_003:0392c06": "阿耨多羅三藐三菩提。大慧。彼智有三種。謂",
    "T39n1789_003:0392c07": "世間出世間出世間上上。云何世間智。謂一",
    "T39n1789_003:0392c08": "切外道凡夫計著有無。云何出世間智。謂一",
    "T39n1789_003:0392c09": "切聲聞緣覺。墮自共相希望計著。云何出世",
    "T39n1789_003:0392c10": "間上上智。謂諸佛菩薩。觀無所有法。見不生",
    "T39n1789_003:0392c11": "不滅離有無品。如來地人法無我緣自得生",
    "T39n1789_003:0392c12": "　辯諸法之真妄。明語義之是非。莫尚乎智",
    "T39n1789_003:0392c13": "識。故如來不待問而自說也。然此智識有通",
    "T39n1789_003:0392c14": "有別。義見于文。初明智有三種。約世出世間",
    "T39n1789_003:0392c15": "能知而言也。世智言外道者。凡出家不稟佛",
    "T39n1789_003:0392c16": "教者。皆名為外。其智之極雖至非想。然其所",
    "T39n1789_003:0392c17": "計不出有無。但名世智也。出世智中。言二乘",
    "T39n1789_003:0392c18": "墮自共相者。以二乘觀陰界入因緣四諦。無",
    "T39n1789_003:0392c19": "出總別相智。厭惡生死欣樂涅槃。故云希望",
    "T39n1789_003:0392c20": "計著也。上上智言觀無所有者。謂佛菩薩用",
    "T39n1789_003:0392c21": "上上智。照了諸法皆畢竟空。本無生滅。離有",
    "T39n1789_003:0392c22": "無相至于究竟覺地。更無彼此色相。安有二",
    "T39n1789_003:0392c23": "我。此自覺聖智不從外得也。",
    "T39n1789_003:0392c24": "大慧。彼生滅者是識。不生不滅者是智。復次",
    "T39n1789_003:0392c25": "墮相無相。及墮有無種種相。因是識超有無",
    "T39n1789_003:0392c26": "相是智。復次長養相是識。非長養相是智",
    "T39n1789_003:0392c27": "　此約三識三智對揀。言生滅之法屬九界者是",
    "T39n1789_003:0392c28": "識。不生滅法屬佛界者是智。相無相者。相則",
    "T39n1789_003:0392c29": "言有無相言空。以九界不出空有二邊。墮空",
    "T39n1789_003:0393a01": "有者是識。超空有者是智。言相因者。對果而",
    "T39n1789_003:0393a02": "言也。長養是識者。正約對人法無我言之前",
    "T39n1789_003:0393a03": "文所謂色等長養心是也。凡假外塵資養於",
    "T39n1789_003:0393a04": "內者識也。無所資待自得於內者智也。",
    "T39n1789_003:0393a05": "復次有三種。智謂知生滅知自共相知不生不",
    "T39n1789_003:0393a06": "滅。復次無礙相是智境界。種種礙相是識。復",
    "T39n1789_003:0393a07": "次三事和合生方便相是識。無事方便自性",
    "T39n1789_003:0393a08": "相是智。復次得相是識。不得相是智。自得聖",
    "T39n1789_003:0393a09": "智境界不出不入故如水中月　此三種智。",
    "T39n1789_003:0393a10": "約一人所知而言。據後偈文。即如來所知之",
    "T39n1789_003:0393a11": "三也。知生滅者一切智也。知自共相者道種",
    "T39n1789_003:0393a12": "智也。知不生不滅者一切種智也。只一佛智",
    "T39n1789_003:0393a13": "而有三用。名為三智。又云無礙相是智者。謂",
    "T39n1789_003:0393a14": "於前之三智。一心融泯無染礙之相。是智反",
    "T39n1789_003:0393a15": "是則為識也。又云三事等者。三事即根塵及",
    "T39n1789_003:0393a16": "我三事。和合相應而生是識。此不知自性相",
    "T39n1789_003:0393a17": "故。若知性相。則一念靈知不假緣生。故曰無",
    "T39n1789_003:0393a18": "事方便自性相是智也。又云得相不得相為",
    "T39n1789_003:0393a19": "識智者。相即性相之相。相惟是一。而有離不",
    "T39n1789_003:0393a20": "離之異。故云得不得也。自得者。所謂如來自",
    "T39n1789_003:0393a21": "得聖智境界。無以名床故。云不出不入如水",
    "T39n1789_003:0393a22": "中月也。",
    "T39n1789_003:0393a23": "爾時世尊欲重宣此義。而說偈言。",
    "T39n1789_003:0393a24": "　採集業為識　　不採集為智",
    "T39n1789_003:0393a25": "　觀察一切法　　通達無所有",
    "T39n1789_003:0393a26": "　逮得自在力　　是則名為慧",
    "T39n1789_003:0393a27": "　縛境界為心　　覺想生為智",
    "T39n1789_003:0393a28": "　無所有及勝　　慧則從是生",
    "T39n1789_003:0393a29": "言採集業者採謂採取集謂招集。以根對塵",
    "T39n1789_003:0393b01": "而生取著。起善惡業招集生死。是名為識。能",
    "T39n1789_003:0393b02": "了根塵絕待。物我兩忘不生取著。名之為智。",
    "T39n1789_003:0393b03": "如是觀察因緣生法。當體即空解脫自在。名",
    "T39n1789_003:0393b04": "上上智慧即智也。心外無境不了唯心為境",
    "T39n1789_003:0393b05": "所轉。是名為縛。心即識也。覺此妄心則為智",
    "T39n1789_003:0393b06": "矣。無所有下二句。義見前解。",
    "T39n1789_003:0393b07": "　心意及與識　　遠離思惟想",
    "T39n1789_003:0393b08": "　得無思想法　　佛子非聲聞",
    "T39n1789_003:0393b09": "　寂靜勝進忍　　如來清淨智",
    "T39n1789_003:0393b10": "　生於善勝義　　所行悉遠離",
    "T39n1789_003:0393b11": "心意及與識總言識也。遠離思想法智也。",
    "T39n1789_003:0393b12": "得無思想法。則轉識為智。此是菩薩而非聲",
    "T39n1789_003:0393b13": "聞。此言智之始也。寂靜勝進忍。即如來寂滅",
    "T39n1789_003:0393b14": "忍智。此言智之終也。此清淨智從善勝第一",
    "T39n1789_003:0393b15": "義生。所以行處悉遠離也。",
    "T39n1789_003:0393b16": "　我有三種智　　聖開發真實",
    "T39n1789_003:0393b17": "　於彼想思惟　　悉攝受諸性",
    "T39n1789_003:0393b18": "　二乘不相應　　智離諸所有",
    "T39n1789_003:0393b19": "　計著於自性　　從諸聲聞生",
    "T39n1789_003:0393b20": "　超度諸心量　　如來智清淨",
    "T39n1789_003:0393b21": "三種智等。頌上所知之三是如來所開發故",
    "T39n1789_003:0393b22": "雖所知生滅諸法亦皆真實。大論所謂三智",
    "T39n1789_003:0393b23": "一心是也。於彼思惟等。重出前二智以顯上",
    "T39n1789_003:0393b24": "上之智。謂彼凡夫以妄想故。受諸生滅。二乘",
    "T39n1789_003:0393b25": "反是故不相應。離諸所有而又計著自性。則",
    "T39n1789_003:0393b26": "二乘智而已。若如來極智清淨。則超越一切",
    "T39n1789_003:0393b27": "心量也。",
    "T39n1789_003:0393b28": "復次大慧。外道有九種轉變論。外道轉變見",
    "T39n1789_003:0393b29": "生。所謂形處轉變相轉變因轉變成轉變見",
    "T39n1789_003:0393c01": "轉變性轉變緣分明轉變所作分明轉變事轉",
    "T39n1789_003:0393c02": "變。大慧。是名九種轉變見。一切外道。因是",
    "T39n1789_003:0393c03": "起有無生轉變論。云何形處轉變。謂形處異",
    "T39n1789_003:0393c04": "見。譬如金變作諸器物則有種種形處顯現。",
    "T39n1789_003:0393c05": "非金性變。一切性變亦復如是。或有外道作",
    "T39n1789_003:0393c06": "如是妄想。乃至事變妄想。彼非如非異妄想",
    "T39n1789_003:0393c07": "故　此外道妄計九種轉變論。謂形相因成",
    "T39n1789_003:0393c08": "等。不出四大五陰等法。彼見其生滅異相。故",
    "T39n1789_003:0393c09": "計有轉變。而正教則曰緣生曰如幻。曰自心",
    "T39n1789_003:0393c10": "現外性非性乃不變等。然未甞定說。此邪正",
    "T39n1789_003:0393c11": "得失所以分也。形謂身形。相謂生住滅相。因",
    "T39n1789_003:0393c12": "謂所作之因。成謂所成之果。見謂隨物遷移。",
    "T39n1789_003:0393c13": "性謂生生不改。緣謂因緣變滅。作謂造作不",
    "T39n1789_003:0393c14": "常。事謂有為之法。是為九種。言因是起有無",
    "T39n1789_003:0393c15": "者。謂自有之無。或自無之有。皆轉變相不出",
    "T39n1789_003:0393c16": "有無而已。云何下徵釋。形處轉變者。即四大",
    "T39n1789_003:0393c17": "諸根形質處也。彼見其形隨時變異。謂有轉",
    "T39n1789_003:0393c18": "變。而不知性未常變。金變作諸器。器雖有種",
    "T39n1789_003:0393c19": "種之異。而金性不變。又曰一切性變亦如是",
    "T39n1789_003:0393c20": "者。性即法也。言一切法雖變而性不變亦復",
    "T39n1789_003:0393c21": "如是。或有外道等。乃結斥外計。言彼非如非",
    "T39n1789_003:0393c22": "異者。謂彼於非如非異之中。而生妄想分別",
    "T39n1789_003:0393c23": "故有種種轉變之異也。",
    "T39n1789_003:0393c24": "如是一切性轉變當知。如乳酪酒果等熟。外",
    "T39n1789_003:0393c25": "道轉變妄想。彼亦無有轉變。若有若無自心",
    "T39n1789_003:0393c26": "現外性非性。大慧。如是凡愚眾生。自妄想修",
    "T39n1789_003:0393c27": "習生。大慧。無有法若生若滅。如見夢幻色生",
    "T39n1789_003:0393c28": "　如是一切性下。破外道計性轉變。先以喻",
    "T39n1789_003:0393c29": "顯言當知者戒學者。當知彼計如乳酪酒果",
    "T39n1789_003:0394a01": "次第漸熟彼見如是。以理言之本非實有。故",
    "T39n1789_003:0394a02": "曰彼亦無有轉變。其實有無等法。皆自心所",
    "T39n1789_003:0394a03": "現。外性非性者。言無外物也。如是凡愚下。",
    "T39n1789_003:0394a04": "入楞伽云。皆是愚迷凡夫。從自分別習氣而",
    "T39n1789_003:0394a05": "起。實無一法若生若滅。如因夢幻所見諸色。",
    "T39n1789_003:0394a06": "如石女兒說有生死。然則於生滅而不生邪",
    "T39n1789_003:0394a07": "見者世諦也。見生滅而起計著者外道也。見",
    "T39n1789_003:0394a08": "如夢幻者。觀行之通者也。見法法皆自心現。",
    "T39n1789_003:0394a09": "了外性非性者。此經之正論也。",
    "T39n1789_003:0394a10": "爾時世尊欲重宣此義。而說偈言。",
    "T39n1789_003:0394a11": "　形處時轉變　　四大種諸根",
    "T39n1789_003:0394a12": "　中陰漸次生　　妄想非明智",
    "T39n1789_003:0394a13": "　最勝於緣起　　非如彼妄想",
    "T39n1789_003:0394a14": "　然世間緣起　　如揵闥婆城",
    "T39n1789_003:0394a15": "前四句頌外道邪計轉變。然皆是妄想分",
    "T39n1789_003:0394a16": "別。非明智者之見也。後四句明如來所說正",
    "T39n1789_003:0394a17": "因緣生法雖不同彼外計然亦皆無實性。故",
    "T39n1789_003:0394a18": "云如揵闥婆城也。",
    "T39n1789_003:0394a19": "爾時大慧菩薩復白佛言。世尊。惟願為說一",
    "T39n1789_003:0394a20": "切法相續義解脫義。若善分別一切法相續",
    "T39n1789_003:0394a21": "不相續相。我及諸菩薩。善解一切相續巧方",
    "T39n1789_003:0394a22": "便。不墮如所說義計著相續。善於一切諸法",
    "T39n1789_003:0394a23": "相續不相續相。及離言說文字妄想覺。遊行",
    "T39n1789_003:0394a24": "一切諸佛剎土。無量大眾力自在通總持之",
    "T39n1789_003:0394a25": "印。種種變化光明照耀覺慧善入十無盡句。",
    "T39n1789_003:0394a26": "無方便行猶如日月摩尼四大。於一切地離",
    "T39n1789_003:0394a27": "自妄想相見。見一切法如幻夢等。入佛地身",
    "T39n1789_003:0394a28": "於一切眾生界。隨其所應而為說法而引導",
    "T39n1789_003:0394a29": "之。悉令安住一切諸法如幻夢等。離有無品",
    "T39n1789_003:0394b01": "及生滅妄想異言說義。其身轉勝　如來說",
    "T39n1789_003:0394b02": "法。為令眾生了達諸法本無性執。而反於言",
    "T39n1789_003:0394b03": "說起見者名相續相。若於文字性離名不相",
    "T39n1789_003:0394b04": "續。即解脫相。此相續不相續。乃生死解脫之",
    "T39n1789_003:0394b05": "根本。所以大慧請說斯義。若善分別等。謂如",
    "T39n1789_003:0394b06": "來若為善巧分別此二種相。則能善解此法。",
    "T39n1789_003:0394b07": "不墮如所說義計著相續。及離言說文字虛",
    "T39n1789_003:0394b08": "妄分別妄想覺。即分別也。故能普入一切佛",
    "T39n1789_003:0394b09": "剎。隨方進道。言力通總持印者。即所得功德",
    "T39n1789_003:0394b10": "法門也。種種變化等。言起化用放光照物。善",
    "T39n1789_003:0394b11": "入佛慧滿十大願。無盡句即願也。言無方便",
    "T39n1789_003:0394b12": "行者。即無作功行。猶如日月行空無所依著。",
    "T39n1789_003:0394b13": "如摩尼隨色而現而無自性。如地水火風周",
    "T39n1789_003:0394b14": "遍而無妨礙。此皆菩薩化道之相。至歷諸地。",
    "T39n1789_003:0394b15": "分分離諸妄想。徹見諸法如幻如夢。入於佛",
    "T39n1789_003:0394b16": "地成法性身。普應眾生隨宜說法漸引入實。",
    "T39n1789_003:0394b17": "亦了諸法如幻。離有無見斷生滅執不著言",
    "T39n1789_003:0394b18": "說。而後化功歸己。則其身相轉增殊勝也。",
    "T39n1789_003:0394b19": "佛告大慧。善哉善哉諦聽諦聽。善思念之當",
    "T39n1789_003:0394b20": "為汝說。大慧白佛言。唯然受教。佛告大慧。無",
    "T39n1789_003:0394b21": "量一切諸法如所說義計著相續。所謂相計",
    "T39n1789_003:0394b22": "著相續。緣計著相續。性非性計著相續。生不",
    "T39n1789_003:0394b23": "生妄想計著相續。滅不滅妄想計著相續。乘",
    "T39n1789_003:0394b24": "非乘妄想計著相續。有為無為妄想計著相",
    "T39n1789_003:0394b25": "續。地地自相妄想計著相續。自妄想無間妄",
    "T39n1789_003:0394b26": "想計著相續。有無品外道依妄想計著相續。",
    "T39n1789_003:0394b27": "三乘一乘無間妄想計著相續　答中先示諸",
    "T39n1789_003:0394b28": "相續相。言無量等者。謂十界依正色心。始於",
    "T39n1789_003:0394b29": "言說終於無言。推其著心。蓋無適而非相",
    "T39n1789_003:0394c01": "續。故曰如所說義計著相續。所謂隨語生解",
    "T39n1789_003:0394c02": "也。於中初約世間法。謂相即五陰。緣即所緣",
    "T39n1789_003:0394c03": "塵境也。性非性即有無也。生不生即生死也。",
    "T39n1789_003:0394c04": "滅不滅即寂滅不寂滅也。乘非乘即內教與",
    "T39n1789_003:0394c05": "外道。言乘以運載為義。大小乘則能運出生",
    "T39n1789_003:0394c06": "死而至涅槃。外道所乘不能運出生死故。云",
    "T39n1789_003:0394c07": "非乘也。有為無為即世出世間法。亦作與無",
    "T39n1789_003:0394c08": "作。地地自相。謂分別諸地名相也。自妄想無",
    "T39n1789_003:0394c09": "間。入楞伽云。自分別現證執著。所謂法愛",
    "T39n1789_003:0394c10": "者是也。有無品外道所計之根本也。三乘一",
    "T39n1789_003:0394c11": "乘無間。謂於大小乘教。分別無間斷也。",
    "T39n1789_003:0394c12": "復次大慧。此及餘凡愚眾生。自妄想相續。以",
    "T39n1789_003:0394c13": "此相續故凡愚妄想如蠶作繭。以妄想絲自",
    "T39n1789_003:0394c14": "纏纏他。有無有相續相計著　此結斥前諸",
    "T39n1789_003:0394c15": "妄想執著。此及餘者。此指內教弟子其執猶",
    "T39n1789_003:0394c16": "輕。餘指外道其執乃重。故曰凡愚妄想。如蠶",
    "T39n1789_003:0394c17": "作繭以妄想絲自纏纏他莫能自出。卒墮於",
    "T39n1789_003:0394c18": "有無斷常之見而已。",
    "T39n1789_003:0394c19": "復次大慧。彼中亦無相續及不相續相。見一",
    "T39n1789_003:0394c20": "切法寂靜。妄想不生故。菩薩摩訶薩。見一切",
    "T39n1789_003:0394c21": "法寂靜。復次大慧。覺外性非性。自心現相無",
    "T39n1789_003:0394c22": "所有。隨順觀察自心現量。有無一切性無相。",
    "T39n1789_003:0394c23": "見相續寂靜故。於一切法無相續不相續相復",
    "T39n1789_003:0394c24": "次大慧。彼中無有若縛若解。餘墮不如實覺",
    "T39n1789_003:0394c25": "知有縛有解。所以者何。謂於一切法有無有。",
    "T39n1789_003:0394c26": "無眾生可得故　此中文有三段。言彼中等",
    "T39n1789_003:0394c27": "者。即指前相續不相續相。謂無此二相者。由",
    "T39n1789_003:0394c28": "菩薩見一切法住寂靜。故經云諸法從本來",
    "T39n1789_003:0394c29": "常自寂滅相者是也。且世間諸法生滅流注。",
    "T39n1789_003:0395a01": "何以見其寂靜。故云覺外性非性等。謂了諸",
    "T39n1789_003:0395a02": "法唯心心外無法。如是觀之自然能見有無",
    "T39n1789_003:0395a03": "法相皆悉空寂。故無相續不相續相。言無有",
    "T39n1789_003:0395a04": "縛解者。前之相續不相續皆名為縛。惟觀寂",
    "T39n1789_003:0395a05": "靜之智名解。然如實理中本無縛解。所以有",
    "T39n1789_003:0395a06": "縛有解者。不見此理故也。既又徵釋謂一切",
    "T39n1789_003:0395a07": "法若有若無。求其體性俱不可得故。故云無眾",
    "T39n1789_003:0395a08": "生可得。",
    "T39n1789_003:0395a09": "復次大慧愚夫有三相續。謂貪恚癡及愛。未",
    "T39n1789_003:0395a10": "來有喜愛。俱以此相續故有趣相續。彼相續",
    "T39n1789_003:0395a11": "者續五趣。大慧。相續斷者。無有相續不相續",
    "T39n1789_003:0395a12": "相復次大慧。三和合緣。作方便計著。識相續",
    "T39n1789_003:0395a13": "無間生。方便計著則有相續。三和合緣識斷。",
    "T39n1789_003:0395a14": "見三解脫一切相續不生　貪恚癡者相續之",
    "T39n1789_003:0395a15": "因也。五趣者相續之果也。由過去因成現在",
    "T39n1789_003:0395a16": "果。現在作因復招未來之報。言愛未來者。謂",
    "T39n1789_003:0395a17": "貪愛來生如意果報與喜愛俱。以此三毒相續",
    "T39n1789_003:0395a18": "故有諸趣輪轉。言趣者。即六道也。以修羅遍",
    "T39n1789_003:0395a19": "於五道故。但云五趣。言相續斷者。謂三毒滅",
    "T39n1789_003:0395a20": "則離五趣。所謂因滅則果滅也。又言無相續",
    "T39n1789_003:0395a21": "不相續相者。亦無縛無脫之謂。即境智雙",
    "T39n1789_003:0395a22": "亡也。三和合緣等者。言外道妄計根塵我",
    "T39n1789_003:0395a23": "三緣和合諸識次第相續而起。又言方便計",
    "T39n1789_003:0395a24": "著者。言有執著則相續無間。若了三緣。離諸",
    "T39n1789_003:0395a25": "執著見三種解脫。則相續不生矣。三解脫者。",
    "T39n1789_003:0395a26": "性淨解脫圓淨解脫方便淨解脫也。蓋了三",
    "T39n1789_003:0395a27": "緣即三解脫非別有也。",
    "T39n1789_003:0395a28": "爾時世尊欲重宣此義。而說偈言。",
    "T39n1789_003:0395a29": "　不真實妄想　　是說相續相",
    "T39n1789_003:0395b01": "　若知彼真實　　相續網則斷",
    "T39n1789_003:0395b02": "　於諸性無知　　隨言說攝受",
    "T39n1789_003:0395b03": "　譬如彼蠶蟲　　結網而自纏",
    "T39n1789_003:0395b04": "　愚夫妄想縛　　相續不觀察",
    "T39n1789_003:0395b05": "此頌上續不續不出真妄而已。妄則續真",
    "T39n1789_003:0395b06": "則不續。若了妄即真。則諸法一如。豈有續不",
    "T39n1789_003:0395b07": "續耶若於諸法無知隨語取著。如蠶結網自",
    "T39n1789_003:0395b08": "縛縛他無有間斷。由不觀察故也。反而觀之",
    "T39n1789_003:0395b09": "相續何有。◎",
    "T39n1789_003:0395b10": "楞伽阿跋多羅寶經註解卷第三(上)"
}