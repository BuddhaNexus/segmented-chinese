{
    "X78n1556_006:0672a05": "建中靖國續燈錄卷第六　　　〔宋刻〕",
    "X78n1556_006:0672a07": "東京法雲禪寺住持傳法佛國禪師(臣)惟白集",
    "X78n1556_006:0672a08": "　　對機門",
    "X78n1556_006:0672a09": "　　　盧陵清原山行思禪師第十一世",
    "X78n1556_006:0672a10": "洪州泐潭山寶峰院懷澄禪師法嗣",
    "X78n1556_006:0672a11": "東京十方淨因禪院大覺禪師諱懷璉。姓陳氏。漳州",
    "X78n1556_006:0672a12": "龍溪縣人也。誕生之夕。夢僧伽降室。因小字泗州。既",
    "X78n1556_006:0672a13": "有異兆。僉知祥應。齠齓出家。丱角圓頂。督志道學。寢",
    "X78n1556_006:0672a14": "食無廢。一日洗面。潑水于地。微有省發。即慕參尋。遠",
    "X78n1556_006:0672a15": "造泐潭澄禪師法席。投機印可。次歷叢林。眾嚮道譽。",
    "X78n1556_006:0672a16": "年過不惑。名動　仁御。奉　詔住淨因禪院。三　宣",
    "X78n1556_006:0672a17": "內苑。對　聖敷揚。開悅　宸衷。賜號大覺。并製讚頌。",
    "X78n1556_006:0672a18": "須許賡詶。　天眷日深。頗若師友。其磨衲．金鉢．寶珠。",
    "X78n1556_006:0672a19": "皆　上旨批賜。晚以高年。乞身林下。　勑從所請。隨",
    "X78n1556_006:0672a20": "意住持。因止育王山。雲徒復湊。道合　聖心。名重當",
    "X78n1556_006:0672a21": "世。本朝宗匠。未如榮幸。師皇祐二年十二月十九日。",
    "X78n1556_006:0672a22": "仁宗皇帝宣入後苑化成殿。令一依開堂時儀範。陞",
    "X78n1556_006:0672a23": "座說法。宣左街副僧錄慈雲大師清滿啟白。清滿謝",
    "X78n1556_006:0672a24": "　恩罷。乃曰。　帝苑春光。皇家啟會。萬乘既登於",
    "X78n1556_006:0672b01": "　舜殿。兩街獲奉於堯眉。爰當和育之辰。正是闡揚之",
    "X78n1556_006:0672b02": "日。宜談祖道。上副　宸衷。謹白。",
    "X78n1556_006:0672b03": "師遂陞座。拈香祝　聖畢。敷坐。華嚴禪師白槌云。法",
    "X78n1556_006:0672b04": "筵龍象眾。當觀第一義。師云。適來白槌。甚好消息。還",
    "X78n1556_006:0672b05": "有證據者麼。出來對聖人前試通吐看。時有宣教大",
    "X78n1556_006:0672b06": "師問。滿目盡觀銀世界。未審普賢在什麼處。師云。猶",
    "X78n1556_006:0672b07": "似對面不識。僧曰。六牙白象空中立。　萬乘君王坐",
    "X78n1556_006:0672b08": "寶臺。師云。帝網重重向此開。師復云。古佛堂中。曾無",
    "X78n1556_006:0672b09": "異說。流通句內。誠有多談。得之。妙用無虧。失之。觸途",
    "X78n1556_006:0672b10": "成滯。所以溪山雲月。且處處以同風。水鳥樹林。亦頭",
    "X78n1556_006:0672b11": "頭而顯道。若於迦葉門下。直得堯風蕩蕩。舜日明明。",
    "X78n1556_006:0672b12": "野老謳謌。漁人鼓舞。當此時節。純樂無為。久瀆　聖",
    "X78n1556_006:0672b13": "聦。伏惟珍重。問。諸佛出世。利濟群生。猊座師登。將何",
    "X78n1556_006:0672b14": "拯濟。師云。山高海闊。僧曰。花發無根樹。魚跳萬仞峰。",
    "X78n1556_006:0672b15": "師云。新羅國裏。僧曰。慈舟不棹清波上。劒峽徒勞放",
    "X78n1556_006:0672b16": "木鵝。師曰。脫却衣裳臥荊棘。僧曰。人將語試。師云。慣",
    "X78n1556_006:0672b17": "得其便。僧拊掌。師云。更[跳-兆+孛]跳。問。艣棹不停時如何。師云。",
    "X78n1556_006:0672b18": "清波箭急。僧曰。恁麼則移舟諳水勢。舉棹別波瀾。師",
    "X78n1556_006:0672b19": "云。濟水過新羅。僧曰。古佛位中留不住。夜來依舊宿",
    "X78n1556_006:0672b20": "蘆花。師云。兒童不識十字街。問。聖君御頌親頒賜。和",
    "X78n1556_006:0672b21": "尚將何報此恩。師云。兩手托地。僧曰。恁麼則一人有",
    "X78n1556_006:0672b22": "慶。兆民賴之。師云。半尋拄杖攪黃河。問。坐斷毗盧頂。",
    "X78n1556_006:0672b23": "不稟釋迦文。猶未是學人行業。如何是學人行業。師",
    "X78n1556_006:0672b24": "云。斫額望明月。僧以手便拂。師曰。作什麼。僧忙然。師",
    "X78n1556_006:0672c01": "云。賺却一船人。師云。若論佛法兩字。是加增之辭。廉",
    "X78n1556_006:0672c02": "纖之說。諸人向遮裏承當得。盡是二頭三手。譬如金",
    "X78n1556_006:0672c03": "屑雖貴。眼中著一點不得。若是本分衲僧。纔聞舉著",
    "X78n1556_006:0672c04": "此事。便一擺擺斷。不受纖塵。獨脫自在。最為親的。然",
    "X78n1556_006:0672c05": "後便能在天同天。在人同人。在僧同僧。在俗同俗。在",
    "X78n1556_006:0672c06": "凡同凡。在聖同聖。一切處出沒自在。並拘檢佗不得。",
    "X78n1556_006:0672c07": "名邈佗不得。何也。為渠能建立一切法故。一切法要",
    "X78n1556_006:0672c08": "且不是渠。渠既無背面。第一不用妄與安排。但知十",
    "X78n1556_006:0672c09": "二時中。平常飲啄。快樂無憂。秖此相期。更無別事。所",
    "X78n1556_006:0672c10": "以古人云。放曠長如癡兀人。佗家自有通人愛。",
    "X78n1556_006:0672c11": "上堂云。文殊寶劒。得者為尊。乃拈拄杖云。淨因今日",
    "X78n1556_006:0672c12": "恁麼。直得千聖路絕。雖然如是。猶是矛楯相攻。不犯",
    "X78n1556_006:0672c13": "鋒鋩。如何運用。良久。云。野蒿自發空臨水。江鷰初歸",
    "X78n1556_006:0672c14": "不見人。參。",
    "X78n1556_006:0672c15": "上堂云。太陽東昇。爍破大千之暗。諸人若向明中立。",
    "X78n1556_006:0672c16": "猶是影響相馳。若向暗中立。也是藏頭露影漢。到遮",
    "X78n1556_006:0672c17": "裏。作麼生吐露。良久云。逢人秖可三分語。未可全拋",
    "X78n1556_006:0672c18": "一片心。參。",
    "X78n1556_006:0672c19": "上堂云。世法裏面迷却多少人。佛法裏面醉却多少",
    "X78n1556_006:0672c20": "人。秖如不迷不醉。是什麼人分上事。",
    "X78n1556_006:0672c21": "上堂云。言鋒纔擊。義海交深。若要徑截一路。各請歸",
    "X78n1556_006:0672c22": "堂。",
    "X78n1556_006:0672c23": "上堂云。應物現形。如水中月。遂拈起拄杖云。遮箇不",
    "X78n1556_006:0672c24": "是物。即今現形也。且道月在甚麼處。良久。云。長空有",
    "X78n1556_006:0673a01": "路還須透。潭底無蹤不用尋。擊香臺一下。",
    "X78n1556_006:0673a02": "上堂云。白日東上。白日西落。急如投壺閃寥廓。神龍",
    "X78n1556_006:0673a03": "一舉透無邊。纖鱗猶向泥中躍。靈燄中。休湊泊。三歲",
    "X78n1556_006:0673a04": "孩童髽四角。參。",
    "X78n1556_006:0673a05": "上堂。良久。舉起拳頭云。握拳則五嶽倒卓。展手則五",
    "X78n1556_006:0673a06": "指參差。有時把定佛祖關。有時托開千聖宅。今日遮",
    "X78n1556_006:0673a07": "裏相呈。且道作何使用。拍禪牀一下。云。向下文長。付",
    "X78n1556_006:0673a08": "在來日。",
    "X78n1556_006:0673a09": "天台赤城山用良禪師問。三門與自己。是同是別。師",
    "X78n1556_006:0673a10": "云。八兩移作半斤。僧曰。恁麼則秋水泛漁舟。師云。東",
    "X78n1556_006:0673a11": "家點燈。西家覓油。僧曰。山高月上遲。師云。道什麼。僧",
    "X78n1556_006:0673a12": "曰。莫瞌睡。師云。入水見長人。",
    "X78n1556_006:0673a13": "臨江軍有文禪師上堂云。建山寂寞。坐倚城郭。無味",
    "X78n1556_006:0673a14": "之談。七零八落。以拄杖敲香臺。下座。",
    "X78n1556_006:0673a15": "福州雪峯象敦禪師問。如何是佛。師云。火照魚行。僧",
    "X78n1556_006:0673a16": "曰。如何是法。師云。唐人譯不出。僧曰。佛法已蒙師指",
    "X78n1556_006:0673a17": "示。未審畢竟又如何。師云。臘月三十日。",
    "X78n1556_006:0673a18": "杭州靈隱山雲知慈覺禪師問。一佛出世。各坐一華。",
    "X78n1556_006:0673a19": "和尚出世。有何祥瑞。師云。白雲橫谷口。僧曰。光前絕",
    "X78n1556_006:0673a20": "後。師云。錯。僧曰。大眾證明。師云。點。問。如何是道。師云。",
    "X78n1556_006:0673a21": "什麼道。僧曰。大道。師云。欲行千里。一步為初。僧曰。如",
    "X78n1556_006:0673a22": "何是道中人。師云。西天駐泊。此土都監。僧禮拜。師云。",
    "X78n1556_006:0673a23": "吽。吽。問。如何是佛。師云。笻州九節杖。僧曰。如何是向",
    "X78n1556_006:0673a24": "上事。師云。向上即且致。佛話作麼生會。僧擬議。師云。",
    "X78n1556_006:0673b01": "幾合放過。",
    "X78n1556_006:0673b02": "上堂云。日月雲霞為天標。山川草木為地標。招賢納",
    "X78n1556_006:0673b03": "士為德標。閑居趣寂為道標。乃拈拄杖云。且道遮箇",
    "X78n1556_006:0673b04": "是什麼標。會麼。拈起則有文有彩。放下則糲糲磕磕。",
    "X78n1556_006:0673b05": "直得不拈不放。又作麼生。良久。云。扶過斷橋水。伴歸",
    "X78n1556_006:0673b06": "明月村。",
    "X78n1556_006:0673b07": "上堂云。秋風起。庭梧墜。衲子紛紛看祥瑞。張三李四",
    "X78n1556_006:0673b08": "賣囂虗。拾得寒山爭賤貴。覿面相詶。更無難易。四衢",
    "X78n1556_006:0673b09": "道中。棚欄瓦市。畐塞虗空。普天帀地。任是臨濟赤肉",
    "X78n1556_006:0673b10": "團上。雪老南山鼈鼻。玄沙見虎。俱胝舉指。一時拈來。",
    "X78n1556_006:0673b11": "當面布施。更若擬議。千山萬水。復云。過。",
    "X78n1556_006:0673b12": "明州金鵝山靖旻禪師問。禪客相逢。合談何事。師云。",
    "X78n1556_006:0673b13": "德山令行。僧曰。早知今日事。悔不慎當初。師云。人無",
    "X78n1556_006:0673b14": "遠慮。",
    "X78n1556_006:0673b15": "雲居山守億禪師上堂云。馬祖纔陞堂。雄峰便卷席。",
    "X78n1556_006:0673b16": "春風一陣來。滿地花狼藉。",
    "X78n1556_006:0673b17": "婺州西塔殊禪師問。知師已受請。家風略借看。師云。",
    "X78n1556_006:0673b18": "風搖寒木。僧曰。恁麼則石上橫笻坐。茶餘看日低。師",
    "X78n1556_006:0673b19": "云。葉落秋江。",
    "X78n1556_006:0673b20": "婺州承天惟簡禪師問。佛與眾生。是一是二。師云。花",
    "X78n1556_006:0673b21": "開滿木紅。花落萬枝空。僧曰。畢竟是一是二。師云。唯",
    "X78n1556_006:0673b22": "餘一朵在。明日恐隨風。問。如何是吹毛劒。師云。星多",
    "X78n1556_006:0673b23": "不當月。僧曰。用者如何。師云。落。僧云。落後如何。師云。",
    "X78n1556_006:0673b24": "觀世音菩薩。問。如何是和尚家風。師云。理長即就。僧",
    "X78n1556_006:0673c01": "曰。如何領會。師云。繪雉不成鷄。問。開口即失。閉口即",
    "X78n1556_006:0673c02": "喪。未審如何說。師云。舌頭無骨。僧曰。不會。師云。對牛",
    "X78n1556_006:0673c03": "彈琴。問。山河大地與自己。同。別。師云。灸病不得穴。僧",
    "X78n1556_006:0673c04": "曰。畢竟是同是別。師云。買帽相頭。師云。夫遮那之境",
    "X78n1556_006:0673c05": "界。眾妙之玄門。知識說之而莫窮。善財酌之而不竭。",
    "X78n1556_006:0673c06": "文殊體之而寂寂。普賢證之以重重。若也隨其法性。",
    "X78n1556_006:0673c07": "如雲收碧漢。本無一物。若也隨其知用。似花開春谷。",
    "X78n1556_006:0673c08": "應用無邊。雖說徧恒沙。乃同遵一道。且問諸人。作麼",
    "X78n1556_006:0673c09": "生是一道。良久。云。白雲斷處見明月。黃葉落時聞擣",
    "X78n1556_006:0673c10": "衣。參。",
    "X78n1556_006:0673c11": "上堂云。頭不戴天。足不履地。鼻不齅香。舌不了味。塞",
    "X78n1556_006:0673c12": "却咽喉。何處出氣。良久。云。寒來向火困來眠。誰言總",
    "X78n1556_006:0673c13": "別兼同異。參。上堂云。莫離蓋纏。莫求佛祖。去此二途。",
    "X78n1556_006:0673c14": "以何依怙。江淹夢筆。天龍見虎。古老相傳。月不跨五。",
    "X78n1556_006:0673c15": "參。上堂云。一刀兩段。埋沒宗風。師子飜身。拖泥帶水。",
    "X78n1556_006:0673c16": "直饒坐斷十方。不通凡聖。脚跟下好與二十拄杖。上",
    "X78n1556_006:0673c17": "堂云。拈一放一。妙用縱橫。去解除玄。收凡破聖。若望",
    "X78n1556_006:0673c18": "本分草料。大似磨甎作鏡。衲僧家合作麼生。良久云。",
    "X78n1556_006:0673c19": "寔。上堂云。順也是。逆也是。逆順交參真至理。若人於",
    "X78n1556_006:0673c20": "此擬休功。猶指化城為寶地。參。",
    "X78n1556_006:0673c21": "杭州臨安九峰淨土鑒韶禪師問。承聞和尚是泐潭",
    "X78n1556_006:0673c22": "嫡子。是否。師云。是。僧云。還記得當時得力句麼。師云。",
    "X78n1556_006:0673c23": "記得。僧曰。請舉看。師云。左手握拳。右手把筆。問。承師",
    "X78n1556_006:0673c24": "有言。君子可八。意旨如何。師云。披衣入市去。剃髮上",
    "X78n1556_006:0674a01": "山來。問。羚羊未挂角時如何。師云。雄喚雌鳴。僧曰。挂",
    "X78n1556_006:0674a02": "角後如何。師云。一文兩箇。僧曰。此莫是和尚見處也",
    "X78n1556_006:0674a03": "無。師云。不用禮拜。問。藥山不許看經。意旨如何。師云。",
    "X78n1556_006:0674a04": "夜半點燈毬。",
    "X78n1556_006:0674a05": "上堂云。山僧說禪。恰似蚝蜢吐油。揑著便出。若不揑",
    "X78n1556_006:0674a06": "著。一滴也無。何以故。秖為不曾看讀得古今因緣。及",
    "X78n1556_006:0674a07": "預先排疊勝妙見知。等候陞堂。便磨脣縮觜。將粥飯",
    "X78n1556_006:0674a08": "氣熏炙諸人。凡有一問一答。蓋不得已。豈獨山僧。看",
    "X78n1556_006:0674a09": "佗大通智勝如來。默坐十劫。無開口處。後因諸天梵",
    "X78n1556_006:0674a10": "天及十六王子再三勤請。方始說之。却不是秘惜。秖",
    "X78n1556_006:0674a11": "為不敢埋沒諸人。山僧既不埋沒諸人。不得道山僧",
    "X78n1556_006:0674a12": "會陞座。參。",
    "X78n1556_006:0674a13": "洪州壽聖普誗禪師問。朝蓋已臨於法會。還有西來",
    "X78n1556_006:0674a14": "意也無。師云。上士由山水。問。說佛說法。殃及兒孫。演",
    "X78n1556_006:0674a15": "妙談玄。野狐群隊。離此二途。如何為人。師云。一箇不",
    "X78n1556_006:0674a16": "得。兩箇又多。僧曰。一葉落。天下秋。師云。谷秀花鋪錦。",
    "X78n1556_006:0674a17": "僧曰。不因舉棹。爭見漁人。師云。將謂胡鬚赤。",
    "X78n1556_006:0674a18": "筠州洞山永孚禪師上堂云。棒頭挑日月。木馬夜嘶",
    "X78n1556_006:0674a19": "鳴。拈拄杖云。雲門大師來也。卓一下。云。炊砂作飯。看",
    "X78n1556_006:0674a20": "井作袴。",
    "X78n1556_006:0674a21": "金陵廣慧遇新禪師問。師是誰家嫡子。甚處兒孫。師",
    "X78n1556_006:0674a22": "云。將謂是仙陀。僧曰。親見泐潭來。師云。更請問傍人。",
    "X78n1556_006:0674a23": "問。如何是道者家風。師云。看樓打樓。僧曰。為什麼東",
    "X78n1556_006:0674a24": "行不見西行利。師云。拈頭作尾。拈尾作頭。還我第三",
    "X78n1556_006:0674b01": "段來。僧禮拜。師云。吽。吽。問。佛未出世時如何。師云。脚",
    "X78n1556_006:0674b02": "前脚後。僧曰。出世後如何。師云。恰似不齊。",
    "X78n1556_006:0674b03": "令滔首座參泐潭懷澄禪師。澄一日問。祖師西來。單",
    "X78n1556_006:0674b04": "傳心印。直指人心。見性成佛。子作麼生會。滔云。某甲",
    "X78n1556_006:0674b05": "不會。澄却問。子未出家時作箇什麼。滔曰。牧牛。澄曰。",
    "X78n1556_006:0674b06": "作麼生牧。滔曰。早朝騎出去。晚後復騎歸。澄曰。子大",
    "X78n1556_006:0674b07": "好不會。滔於言下忽然大悟。遂成頌云。放却牛繩便",
    "X78n1556_006:0674b08": "出家。剃除鬚髮著袈裟。有人問我西來意。拄杖頭挑",
    "X78n1556_006:0674b09": "蘇哩囉。",
    "X78n1556_006:0674b10": "筠州洞山自寶妙圓禪師法嗣",
    "X78n1556_006:0674b11": "筠州洞山鑒遷禪師問。如何是新豐一曲。師云。自歌",
    "X78n1556_006:0674b12": "自詠深雲裏。僧曰。誰是知音。師云。閑坐閑行古洞中。",
    "X78n1556_006:0674b13": "問。王侯請而不去。和尚去時如何。師云。官差不自由。",
    "X78n1556_006:0674b14": "僧曰。終是涉廉纖。師云。棒頭有眼。僧曰。便請。師云。慣",
    "X78n1556_006:0674b15": "釣長鯨。耻看跛氅。",
    "X78n1556_006:0674b16": "筠州洞山清辯禪師問。百丈得大機。黃蘗得大用。未",
    "X78n1556_006:0674b17": "審和尚得箇什麼。師便喝。僧亦喝。師便打。僧曰。爭奈",
    "X78n1556_006:0674b18": "大眾眼何。便歸眾。師噓噓。",
    "X78n1556_006:0674b19": "舒州海會通禪師法嗣",
    "X78n1556_006:0674b20": "隨州水南太平興國文秀禪師問。如何是祖師西來",
    "X78n1556_006:0674b21": "意。師云。拄杖子。問。如何是水南境。師云。隨峯山色秀。",
    "X78n1556_006:0674b22": "遍地百花開。僧曰。如何是境中人。師云。迦葉擎拳。阿",
    "X78n1556_006:0674b23": "難合掌。",
    "X78n1556_006:0674b24": "復州北塔思廣禪師法嗣",
    "X78n1556_006:0674c01": "荊門軍當陽縣玉泉景德禪院承皓禪師姓王氏。眉",
    "X78n1556_006:0674c02": "州丹稜人也。依大力院出家登具。遊方。參復州北塔",
    "X78n1556_006:0674c03": "廣禪師。發明心要。得大自在三昧。製赤犢鼻。書歷代",
    "X78n1556_006:0674c04": "祖師名而服之曰。唯有文殊．普賢猶較些子。且書於",
    "X78n1556_006:0674c05": "帶上。自是諸方曰皓布裩。初住郢州大陽。師在谷隱。",
    "X78n1556_006:0674c06": "受大陽請。上堂云。山僧在谷隱十年。不曾飲谷隱一",
    "X78n1556_006:0674c07": "滴水。嚼谷隱一粒米。汝若不會來。大陽與汝說。攜拄",
    "X78n1556_006:0674c08": "杖下座。僧入室次。狗子在室中。師叱一聲。狗子出去。",
    "X78n1556_006:0674c09": "師云。狗却會。爾不會。問。如何是佛。師云。截斷脚跟。僧",
    "X78n1556_006:0674c10": "曰。如何是法。師云。掀爾腦蓋。師云。晷運推移。布裩赫",
    "X78n1556_006:0674c11": "赤。莫怪不洗。無來替換。下座。上堂云。粥稀後坐。牀窄",
    "X78n1556_006:0674c12": "先臥。耳聵愛聲高。眼昏宜字大。珍重。師於元祐六年",
    "X78n1556_006:0674c13": "十二月二十八日示寂。門人圍遶。師笑曰。吾年八十",
    "X78n1556_006:0674c14": "一。老死舁屍出。兒郎齊著力。一年三百六十日。言畢",
    "X78n1556_006:0674c15": "而逝。",
    "X78n1556_006:0674c16": "蘇州翠峯慧顒禪師法嗣",
    "X78n1556_006:0674c17": "杭州廣果擇能禪師問。師是誰家嫡子。甚處兒孫。師",
    "X78n1556_006:0674c18": "云。適來拈香了也。僧曰。恁麼則親見翠峯來。師云。相",
    "X78n1556_006:0674c19": "悉人難得。",
    "X78n1556_006:0674c20": "蘄州四祖山端禪師法嗣",
    "X78n1556_006:0674c21": "福州廣明常委禪師問。知師久蘊囊中寶。今日當場",
    "X78n1556_006:0674c22": "略借看。師云。看。僧曰。恁麼則謝師指示。師云。等閑垂",
    "X78n1556_006:0674c23": "一釣。容易上鈎來。",
    "X78n1556_006:0674c24": "潭州雲蓋山志顒禪師法嗣",
    "X78n1556_006:0675a01": "雲居山文慶海印禪師問。雲門一曲師親唱。北斗藏",
    "X78n1556_006:0675a02": "身事若何。師云。險。僧曰。學人未曉。請師再指。師云。仰",
    "X78n1556_006:0675a03": "面看青天。問。如何是祖師西來意。師云。少林一隻履。",
    "X78n1556_006:0675a04": "問。如何是函蓋乾坤句。師云。合。僧曰。如何是隨波逐",
    "X78n1556_006:0675a05": "浪句。師云。闊。僧曰。如何是截斷眾流句。師云。窄。問。佛",
    "X78n1556_006:0675a06": "意祖意即不問。如何是和尚家風。師云。上拄天。下拄",
    "X78n1556_006:0675a07": "地。僧曰。莫秖遮便是麼。師云。錯。上堂云。隨波逐浪。舉",
    "X78n1556_006:0675a08": "世皆是知音。截斷眾流。天下罕逢作者。遂拈拄杖。擊",
    "X78n1556_006:0675a09": "香臺一下。云。大眾還會麼。若向遮裏透得。石壁山河",
    "X78n1556_006:0675a10": "不相隔礙。十方剎土廓爾皆通。舉目則覰破三十三",
    "X78n1556_006:0675a11": "天。颯然粉碎。動步則踏飜金剛水際。涓滴不留。向葛",
    "X78n1556_006:0675a12": "藤窠裏橫身。且無繫絆。於荊棘林中擺手。不挂鋒鋩。",
    "X78n1556_006:0675a13": "叱起陝府鐵牛。耕破坤維大地。喚取嘉州大像。把住",
    "X78n1556_006:0675a14": "日月星辰。輥轉太虗。橫鋪世界。以東為西。將南作北。",
    "X78n1556_006:0675a15": "釋迦性命尚自不存。祖師眼睛那堪更用。如今忽有",
    "X78n1556_006:0675a16": "箇衲僧出來。驀口一摑。掀倒禪牀。儞道雲居還肯佗",
    "X78n1556_006:0675a17": "也無。肯與不肯。一切分付德山．臨濟。遂喝一喝。以拄",
    "X78n1556_006:0675a18": "杖卓一下。上堂云。道本無為。法非延促。一念萬年。千",
    "X78n1556_006:0675a19": "古在目。月白風恬。山青水淥。法法現前。頭頭具足。祖",
    "X78n1556_006:0675a20": "意教意。非直非曲。要識廬陵米價。會取山前麥熟。以",
    "X78n1556_006:0675a21": "拂子擊禪牀。下座。上堂云。馬師即心即佛。大似埋樁",
    "X78n1556_006:0675a22": "釘橛。牛頭橫說竪說。宛如枝上生節。欲識佛祖性義。",
    "X78n1556_006:0675a23": "會取春寒秋熱。拍繩牀。下座。",
    "X78n1556_006:0675a24": "明州上方齊岳禪師法嗣",
    "X78n1556_006:0675b01": "越州東山國慶順宗禪師問。師唱誰家曲。宗風嗣阿",
    "X78n1556_006:0675b02": "誰。師云。一人傳虗。萬人傳實。僧曰。恁麼則大梅嫡子",
    "X78n1556_006:0675b03": "也。師云。重言不當吃。師云。心生則種種法生。心滅則",
    "X78n1556_006:0675b04": "種種法滅。拈起拄杖云。此箇是法。那箇是滅底心。若",
    "X78n1556_006:0675b05": "人道得。許儞頂門上具眼。其或不然。雲暗不知天早",
    "X78n1556_006:0675b06": "晚。雪深難辨路高低。參。",
    "X78n1556_006:0675b07": "潤州金山瑞新禪師法嗣",
    "X78n1556_006:0675b08": "湖州天聖楚祥禪師問。芙蓉堂上。已焚海岸之香。師",
    "X78n1556_006:0675b09": "子座前。願聽胡家之曲。師云。風來金殿冷。僧曰。今日",
    "X78n1556_006:0675b10": "得聞於未聞。師云。雪覆玉堦寒。僧曰。恁麼則淵明空",
    "X78n1556_006:0675b11": "負勿絃琴。宋玉徒勞誇白雪。師云。休言千歲竹。將比",
    "X78n1556_006:0675b12": "萬年松。師云。天地為槖籥。動而有應。故春則和融。夏",
    "X78n1556_006:0675b13": "則煩熱。秋則微凉。冬則凝結。以至群類人倫。各徇其",
    "X78n1556_006:0675b14": "性。蓋一氣之所致。然雖如此。賢者太賢愚者愚。",
    "X78n1556_006:0675b15": "溫州極樂用基禪師問。如何是太平境。師云。幾竿翠",
    "X78n1556_006:0675b16": "竹侵雲漢。一派清流入慎江。僧曰。如何是境中人。師",
    "X78n1556_006:0675b17": "云。左眼半斤。右眼八兩。",
    "X78n1556_006:0675b18": "湖州天聖守道禪師問。騎虎頭。把虎尾。中間事作麼",
    "X78n1556_006:0675b19": "生。師云。喫棒。僧曰。三十年後有人舉著在。師云。鈍致",
    "X78n1556_006:0675b20": "殺人。師云。日月繞須彌。人間分晝夜。南閻浮提人秖",
    "X78n1556_006:0675b21": "被明暗色空留礙。且道不落明暗一句作麼生道。良",
    "X78n1556_006:0675b22": "久。云。柳色黃金嫰。棃花白雪香。參。",
    "X78n1556_006:0675b23": "衡州北禪智賢禪師法嗣",
    "X78n1556_006:0675b24": "潭州興化崇辯禪師諱紹銑。泉州人也。生有奇相。遂",
    "X78n1556_006:0675c01": "捨出家。受具。遊方。徧趨禪室。罷歷江表。遠入湘川。參",
    "X78n1556_006:0675c02": "北禪賢禪師。深蒙印決。一住興化。四十餘年。提唱祖",
    "X78n1556_006:0675c03": "道。建立佛事。海量包納。大度規模。福慧兼濟。近世希",
    "X78n1556_006:0675c04": "有。大丞相章公惇。昔安撫荊湖。見師器重。特奏　神",
    "X78n1556_006:0675c05": "宗皇帝。賜椹服．師名及隨身度牒。其旌異如此。問。如",
    "X78n1556_006:0675c06": "何是瀟湘境。師云。會春園裏遊春會。明月池邊玩月",
    "X78n1556_006:0675c07": "明。僧曰。如何是境中人。師云。錦袍公子猶嫌冷。更有",
    "X78n1556_006:0675c08": "樵夫跣足行。僧曰。人境已蒙師指示。向上宗乘事若",
    "X78n1556_006:0675c09": "何。師云。勸君不用鐫頑石。路上行人口似碑。師拈拄",
    "X78n1556_006:0675c10": "杖云。一大藏教。是拭不淨故紙。超佛越祖之談。是誑",
    "X78n1556_006:0675c11": "諕閭閻漢。若論衲僧門下。一點也用不得。作麼生是",
    "X78n1556_006:0675c12": "衲僧門下事。良久云。多虗不如少實。擊香臺一下。",
    "X78n1556_006:0675c13": "江州法昌倚遇禪師黃龍南禪師經過。師上堂。拈拄",
    "X78n1556_006:0675c14": "杖示眾云。若向遮裏會去。是頭上安頭。若也不會。又",
    "X78n1556_006:0675c15": "是斬頭覓活。汝等諸人且作麼生承當。雖然如是。法",
    "X78n1556_006:0675c16": "昌今日恁麼舉唱。也是看人祇揖。覰馬提鞭。本分宗",
    "X78n1556_006:0675c17": "匠面前。是何言歟。且道本分宗匠具何高見。良久。云。",
    "X78n1556_006:0675c18": "雲開山色秀。雨過澗流清。",
    "X78n1556_006:0675c19": "廬山開先善暹禪師法嗣",
    "X78n1556_006:0675c20": "雲居山佛印禪師諱了元。姓林氏。饒州浮梁人也。至",
    "X78n1556_006:0675c21": "道壬申六月六日誕生。祥光上燭。鬚髮爪齒。宛然具",
    "X78n1556_006:0675c22": "體。風骨爽拔。孩孺異常。發言成章。語合經史。閭里先",
    "X78n1556_006:0675c23": "生稱曰神童。年將頂角。愽覧典墳。卷不再舒。洞明今",
    "X78n1556_006:0675c24": "古。才思俊邁。風韻飄然。志慕空宗。投師出家。試經圓",
    "X78n1556_006:0676a01": "具。感悟夙習。即徧參尋。遠造廬山開先暹禪師法席。",
    "X78n1556_006:0676a02": "投機印可。叢林拔萃。出為宗匠。三十餘年。九坐道場。",
    "X78n1556_006:0676a03": "四眾傾向。搢紳碩儒咸欽道望。名動朝野　神宗皇",
    "X78n1556_006:0676a04": "帝宣賜高麗磨衲．金鉢。以旌師德。元符元年元正七",
    "X78n1556_006:0676a05": "日。寫偈坐滅本山。餘如知院大尉蔣公之奇塔記。問。",
    "X78n1556_006:0676a06": "祖意教意即不問。靈山微笑意如何。師云。知時別宜。",
    "X78n1556_006:0676a07": "僧曰。恁麼則國清才子貴。家富小兒嬌。師云。因逢桃",
    "X78n1556_006:0676a08": "李樹。憶著故園春。僧曰。不因漁父引。爭得見波濤。師",
    "X78n1556_006:0676a09": "云。且莫錯會。問。如何是諸佛說不到底法。師云。蟻子",
    "X78n1556_006:0676a10": "解尋腥處走。蒼蠅偏向臰邊飛。僧曰。學人未曉。請師",
    "X78n1556_006:0676a11": "再指。師云。九萬里鵬從海出。一千年鶴遼天歸。問。如",
    "X78n1556_006:0676a12": "何是佛。師云。木頭雕不就。僧曰。恁麼則皆是虗妄也。",
    "X78n1556_006:0676a13": "師云。梵音深遠。令人樂聞。問。如何是城裏佛。師云。倚",
    "X78n1556_006:0676a14": "門倚戶。僧曰。如何是村裏佛。師云。食麻食麥。僧曰。如",
    "X78n1556_006:0676a15": "何是山裏佛。師云。依草附木。問。如何是祖師的的意。",
    "X78n1556_006:0676a16": "師云。不出此問。問。如何是不方不圓底句。師云。上不",
    "X78n1556_006:0676a17": "到天。下不到地。僧曰。如何是句中玄。師云。村人弄駱",
    "X78n1556_006:0676a18": "駝。僧曰。如何是意中玄。師云。唯佛與佛乃能知之。僧",
    "X78n1556_006:0676a19": "曰。如何是用中玄。師便打。問。達磨九年面壁。意旨如",
    "X78n1556_006:0676a20": "何。師云。閉口深藏舌。僧曰。學人未曉。師云。一言已出。",
    "X78n1556_006:0676a21": "駟馬難追。無畏居士問師借楞伽經。師云。經涉文字。",
    "X78n1556_006:0676a22": "不如一棒一喝便了去好。士云。雖然棒喝。猶是第二",
    "X78n1556_006:0676a23": "月。師云。今日遭人點檢。問。大修行人還入地獄也無。",
    "X78n1556_006:0676a24": "師云。在裏許。僧曰。大作業人還上天堂也無。師云。鰕",
    "X78n1556_006:0676b01": "跳不出斗。僧曰。恁麼則鑊湯爐炭吹教滅。劒樹刀山",
    "X78n1556_006:0676b02": "喝使摧。師云。自作自受。師云。適來禪客出眾禮拜。各",
    "X78n1556_006:0676b03": "以無量珍寶布施大眾。又於面門上放大光明。照耀",
    "X78n1556_006:0676b04": "乾坤。令諸人普得相見。於此明得。可謂十方諸佛各",
    "X78n1556_006:0676b05": "坐其前。常為勞生演說大法。豈假山僧重重注破。如",
    "X78n1556_006:0676b06": "或未然。不免橫身徇物。乃按拄杖云。萬般草木根苗",
    "X78n1556_006:0676b07": "異。一得春風盡放花。",
    "X78n1556_006:0676b08": "上堂云。徧十方。周法界。無相光中常自在。更無絲髮",
    "X78n1556_006:0676b09": "可商量。彌勒文殊閑買賣。釋迦慳。迦葉富。黃金白玉",
    "X78n1556_006:0676b10": "如泥土。善財不識樓閣門。忽拈拄杖云。撞著燈籠兼",
    "X78n1556_006:0676b11": "露柱。擊禪牀。下座。",
    "X78n1556_006:0676b12": "上堂云。人間寒食。洞裏花開。遊蜂與胡蝶爭飛。鷰子",
    "X78n1556_006:0676b13": "共黃鸝對語。玄沙老漢却道深談實相。善說法要。好",
    "X78n1556_006:0676b14": "熱杜撰。雲居則不然。一翳在目。空花亂墜。久立。",
    "X78n1556_006:0676b15": "上堂云。時當孟夏。節屆朱明。山花結子似垂珠。巖樹",
    "X78n1556_006:0676b16": "成陰張翠幄。鸎狂陌上。斷送殘春。鷰語梁間。留連過",
    "X78n1556_006:0676b17": "客。是田父移苗之日。乃禪流禁足之辰。休將拄杖向",
    "X78n1556_006:0676b18": "肩挑。盡把鉢囊高挂起。而況閻浮路上。須知生死劫",
    "X78n1556_006:0676b19": "長。天宮快樂易輪迴。地獄煎熬多苦楚。筭來萬事。秖",
    "X78n1556_006:0676b20": "在寸心。今日與諸人一時休歇。作麼生是上座休歇",
    "X78n1556_006:0676b21": "處。良久。云。雲滿諸峯雨未収。牧童吹笛倒騎牛。曲中",
    "X78n1556_006:0676b22": "便是昇平樂。世上千般逐水流。",
    "X78n1556_006:0676b23": "上堂云。江湖本靜。因風而波浪俄生。日月長存。觸霧",
    "X78n1556_006:0676b24": "而光明遂昧。諸人欲得風恬水湛。霧卷天空。各請歸",
    "X78n1556_006:0676c01": "堂。不用久立。",
    "X78n1556_006:0676c02": "上堂云。寒。寒。風撼竹聲乾。水凍魚行澁。林疎鳥宿難。",
    "X78n1556_006:0676c03": "早是嚴霜威重。那堪行客衣單。休思紫陌山千朵。且",
    "X78n1556_006:0676c04": "擁紅爐火一攢。放下茱萸空中竹橛。倒却迦葉門前",
    "X78n1556_006:0676c05": "剎竿。直下更云不會。筭來也大無端。參。",
    "X78n1556_006:0676c06": "東京大相國寺智海正覺禪師諱本逸。姓彭氏。福州",
    "X78n1556_006:0676c07": "人也。九歲出家。遇普度不受。後比試為僧。志慕游方。",
    "X78n1556_006:0676c08": "即造開先暹禪師法席。入室。暹舉達磨傳法偈。因而",
    "X78n1556_006:0676c09": "開悟。初住饒州薦福。雲徒臻集　神宗皇帝詔住智",
    "X78n1556_006:0676c10": "海。賜號正覺。朝中搢紳益欽道望。開堂日。神宗皇帝",
    "X78n1556_006:0676c11": "遣　中使降香。師謝　恩畢。登座拈香。祝延　聖壽",
    "X78n1556_006:0676c12": "罷。乃敷坐。淨因淨照禪師白槌竟。師普視大眾云。龍",
    "X78n1556_006:0676c13": "樓與鳳闕巍峨。瑞氣同祥雲靉靆。於是觀得十方佛",
    "X78n1556_006:0676c14": "土不行而至。百千三昧無作而成。苟不然也。有疑請",
    "X78n1556_006:0676c15": "問。問。慧林纔盛。帀地垂陰。智海既通。將何接引。師云。",
    "X78n1556_006:0676c16": "言猶在耳。僧曰。爭奈學人未曉。師云。不妨刢利。問。入",
    "X78n1556_006:0676c17": "門問諱即且致。入國觀光事若何。師云。一逢　天子",
    "X78n1556_006:0676c18": "聖。總是太平年。僧曰。太平後如何。師云。梯山航海。納",
    "X78n1556_006:0676c19": "壁獻琛。僧曰。皇風蕩蕩。帝道平平。師云。老僧不如上",
    "X78n1556_006:0676c20": "座。問。三千里外蒙　丹詔。未審將何報　國恩。師云。",
    "X78n1556_006:0676c21": "作驢作馬。僧曰。粉骨碎身未足酬。一句了然超百億。",
    "X78n1556_006:0676c22": "師云。牽犂拽杷。僧曰。石人嶺上呵呵笑。木女谿邊屢",
    "X78n1556_006:0676c23": "點頭。師云。不知是不是。若是也大奇。師云。諸菩薩子。",
    "X78n1556_006:0676c24": "欲識佛性義。當觀時節因緣。何也。和風習習。揭開細",
    "X78n1556_006:0677a01": "柳之眉。春日遲遲。烘囀黃鸝之舌。庭花似錦。汀草如",
    "X78n1556_006:0677a02": "茵。蝶舞蜂吟。漁歌樵唱。鐘梵與管絃合雜。儒流同釋",
    "X78n1556_006:0677a03": "子相參。古今一致。左右逢原。如是則窺一塵而十方",
    "X78n1556_006:0677a04": "俱現。聆一音而沙界齊聞。談玄演妙而靡異凡倫。千",
    "X78n1556_006:0677a05": "變萬化而不離真際。頭頭有據。物物無私。不假躊躇。",
    "X78n1556_006:0677a06": "炳然自著。直饒於斯見得倜儻分明。如晝見日。若向",
    "X78n1556_006:0677a07": "衲僧門下。天地懸殊。所以道。不要三乘要祖宗。三乘",
    "X78n1556_006:0677a08": "不要為君通。君今要出三乘學。後夜猨啼在眾峯。臣",
    "X78n1556_006:0677a09": "僧奉　勅開堂。舉揚宗旨。伏願　皇帝陛下位齊北",
    "X78n1556_006:0677a10": "極。壽比南山。邦歌有道之君。民賀無私之化。久立眾",
    "X78n1556_006:0677a11": "慈。伏惟珍重。問。如何是佛。師云。東涌西沒。僧曰。如何",
    "X78n1556_006:0677a12": "是道。師云。七顛八倒。僧曰。如何是法。師云。儞問我答。",
    "X78n1556_006:0677a13": "僧曰。如何是禪。師云。不方不圓。僧曰。便恁麼會時如",
    "X78n1556_006:0677a14": "何。師云。刢利人難得。問。祖意西來。如何舉唱。師云。風",
    "X78n1556_006:0677a15": "吹黃葉落。片片覆庭莎。僧曰。竹密不妨流水過。山高",
    "X78n1556_006:0677a16": "豈礙白雲飛。師云。反蟻難尋穴。歸禽易見窠。僧曰。便",
    "X78n1556_006:0677a17": "恁麼會時如何。師云。鷂子過新羅。問。十方同聚會。箇",
    "X78n1556_006:0677a18": "箇學無為。如何是無為。師云。飢嗔飽喜。僧曰。遮箇是",
    "X78n1556_006:0677a19": "有為。師云。山僧年邁。僧曰。也有些子。師云。喏。喏。問。如",
    "X78n1556_006:0677a20": "何是佛法大意。師云。鹿野苑中談四諦。僧曰。未審意",
    "X78n1556_006:0677a21": "旨如何。師云。末頭先度五俱輪。問。古鏡未磨時如何。",
    "X78n1556_006:0677a22": "師云。青青河畔草。僧曰。磨後如何。師云。鬱鬱園中柳。",
    "X78n1556_006:0677a23": "僧曰。磨與未磨。是同是別。師云。同別且致。還我鏡來。",
    "X78n1556_006:0677a24": "僧擬議。師便喝。師云。開口是。合口是。眼下無妨更著",
    "X78n1556_006:0677b01": "鼻。開口錯。合口錯。眼與鼻孔都拈却。佛也打。祖也打。",
    "X78n1556_006:0677b02": "真人面前不說假。佛也安。祖也安。衲僧肚皮似海寬。",
    "X78n1556_006:0677b03": "此乃一出一入。半合半開。是山僧尋常用底。敢問諸",
    "X78n1556_006:0677b04": "禪德。剎竿因甚頭指天。力士何故揎起拳。良久云。參",
    "X78n1556_006:0677b05": "上堂云。我有遮一著。人人口裏嚼。嚼得破者。速須吐",
    "X78n1556_006:0677b06": "却。嚼不破者。翻成毒藥。乃召。諸禪德。作甚滋味。試請",
    "X78n1556_006:0677b07": "道看。良久。云。醫王不是無方義。千里酥香象不回。",
    "X78n1556_006:0677b08": "上堂云。春雨微微。繼日以時。庭花欲發未發。原草將",
    "X78n1556_006:0677b09": "披未披。嶺上泥牛頻吼。林間木馬長嘶。堪笑老盧無",
    "X78n1556_006:0677b10": "志氣。貪佗衣鉢夜奔馳。自從龍朔星霜後。殃及兒孫",
    "X78n1556_006:0677b11": "知不知。喝一喝。下座。",
    "X78n1556_006:0677b12": "上堂云。翻手為文。覆手為武。且執單刀。堦墀伏事。不",
    "X78n1556_006:0677b13": "翻不覆。文武雙全。坐籌帷幄之間。決勝千里之外。無",
    "X78n1556_006:0677b14": "明羅剎活捉生擒。生死魔軍冰消瓦解。直得　皇風",
    "X78n1556_006:0677b15": "蕩蕩。　帝道平平。統三界以為家。作四生之恃怙。正",
    "X78n1556_006:0677b16": "當此時。且道功歸何處。良久云。大勳不立賞。柴扉草",
    "X78n1556_006:0677b17": "自深。",
    "X78n1556_006:0677b18": "上堂。拈拄杖云。遮拄杖。在天也。與日月並明。在地也。",
    "X78n1556_006:0677b19": "與山河同固。在王侯也。以代蒲鞭。在百姓也。防身禦",
    "X78n1556_006:0677b20": "惡。在衲僧也。晝橫肩上。度水穿雲。夜宿旅亭。撑門拄",
    "X78n1556_006:0677b21": "戶。且道在山僧手裏用作何為。要會麼。有時放步東",
    "X78n1556_006:0677b22": "湖上。與僧遙指遠山青。擊繩牀。下座。",
    "X78n1556_006:0677b23": "廬山萬杉善爽禪師問。如何是萬杉境。師云。萬株杉",
    "X78n1556_006:0677b24": "下千尋竹。僧曰。如何是境中人。師云。老僧叉手對闍",
    "X78n1556_006:0677c01": "棃。問。佛法大意。請師指示。師云。崑崙頭戴華山尖。師",
    "X78n1556_006:0677c02": "云。古即今。今即古。家家窻下有諸祖。文殊示現滿山",
    "X78n1556_006:0677c03": "川。自是時人不能悟。大眾。且道悟箇什麼。咄。晚參。侍",
    "X78n1556_006:0677c04": "者度拂子與師。師云。百丈昔因拈起悟。始覺蒸餬是",
    "X78n1556_006:0677c05": "麫做。禪人到此莫商量。向道僧堂對厨庫。復云。經有",
    "X78n1556_006:0677c06": "經師。論有論師。律有律師。教老僧說箇什麼。良久。云。",
    "X78n1556_006:0677c07": "春因歸堂打睡。",
    "X78n1556_006:0677c08": "越州天章寺元楚寶月禪師問。如何是佛。師云。番人",
    "X78n1556_006:0677c09": "不著袴。僧曰。學人未曉。師云。道士却簪冠。僧曰。向上",
    "X78n1556_006:0677c10": "更有事也無。師云。有。僧曰。如何是向上事。師云。月似",
    "X78n1556_006:0677c11": "彎弓。少雨多風。問。如何是祖師西來意。師云。南人性",
    "X78n1556_006:0677c12": "獠。僧曰。意旨如何。師云。北海浪麤。問。如何是佛法大",
    "X78n1556_006:0677c13": "意。師云。一年三百六十日。僧曰。便恁麼會時如何。師",
    "X78n1556_006:0677c14": "云。迢迢十萬不足遠。僧曰。畢竟如何。師云。飯來開口",
    "X78n1556_006:0677c15": "困展脚。問。祖師西來即不問。蠟人輕重事如何。師云。",
    "X78n1556_006:0677c16": "八兩依前是半斤。僧曰。學人未審以何為驗。師云。瞎。",
    "X78n1556_006:0677c17": "師云。煥然善法堂。巍然師子座。或問天章。具什麼眼",
    "X78n1556_006:0677c18": "便踞此位。天章答曰。無佗也。三十年前向無寸草處",
    "X78n1556_006:0677c19": "逢箇無舌底漢。授得一無生寶丹。大包天地。細入無",
    "X78n1556_006:0677c20": "間。雖有离婁之明。視之不能見其形。雖有師曠之聰",
    "X78n1556_006:0677c21": "聽之。不能聞其聲。嗅之莫辨其香。舐之莫識其味。半",
    "X78n1556_006:0677c22": "合半開。成團成塊。一吞于腹。亦三十年。不歷漸次。不",
    "X78n1556_006:0677c23": "由地位。直坐毗盧之頂。下視十方國土。若菴摩勒果。",
    "X78n1556_006:0677c24": "指于掌中。更說什麼善法之堂．師子之座可不可乎。",
    "X78n1556_006:0678a01": "然雖如此。猶是建化門庭。若據衲僧門下。一點也用",
    "X78n1556_006:0678a02": "不著。且道衲僧有什麼長處。良久。云。臘雪消未盡。春",
    "X78n1556_006:0678a03": "風依舊來。上堂云。鼓聲錯落。山色崔嵬。本既不有。甚",
    "X78n1556_006:0678a04": "處得來。良久。云。高著眼。",
    "X78n1556_006:0678a05": "洪州壽聖元舜禪師問。魚未成龍時如何。師云。生風",
    "X78n1556_006:0678a06": "起浪。僧曰。成龍後如何。師云。興雲致雨。僧曰。般若無",
    "X78n1556_006:0678a07": "根。如何掘鑿。師云。鐵樹生花。",
    "X78n1556_006:0678a08": "筠州洞山慧圓禪師問。遠離廬阜。將屆新豐。不涉程",
    "X78n1556_006:0678a09": "途。請師便道。師云。山僧今日倦。僧曰。知識方便在什",
    "X78n1556_006:0678a10": "麼處。師云。瞎。僧便喝。師云。猶未省在。師云。學非稽古。",
    "X78n1556_006:0678a11": "道媿當時。俛仰無門。乃隨眾意。古人道。無事上山行",
    "X78n1556_006:0678a12": "一轉。借問時人會也無。秖如老僧與諸人從廬阜來。",
    "X78n1556_006:0678a13": "遇夜便宿。逢曉便行。直至此間。一脚在前。一脚在後。",
    "X78n1556_006:0678a14": "如今各各高挂鉢囊。閣却拄杖。更有什麼事可會。然",
    "X78n1556_006:0678a15": "雖如是。若不登樓望。焉知滄海深。",
    "X78n1556_006:0678a16": "廬陵禾山楚才禪師法嗣",
    "X78n1556_006:0678a17": "衡州北禪慧雲禪院昇禪師問。四眾已臨伸請命。願",
    "X78n1556_006:0678a18": "師為眾便敷揚。師云。道什麼。僧曰。得遇作家。師云。山",
    "X78n1556_006:0678a19": "僧未曾答話。僧噓噓。師云。龍蛇易辨。衲子難瞞。問。師",
    "X78n1556_006:0678a20": "離顯親蘭若。來居北禪道場。如何是不動尊。師云。今",
    "X78n1556_006:0678a21": "日行十五里。僧曰。恁麼則三轉法輪。師云。有什麼交",
    "X78n1556_006:0678a22": "涉。僧曰。畢竟如何。師云。緊帩草鞋。僧禮拜。師云。真師",
    "X78n1556_006:0678a23": "子兒。師云。三伏炎炎杲日輝。少林密意露囊錐。於茲",
    "X78n1556_006:0678a24": "未曉重提掇。鷰雀梁間語細微。此意知音同道契。沿",
    "X78n1556_006:0678b01": "流禪客若為知。山僧如此葛藤語。碧眼胡僧笑皺眉。",
    "X78n1556_006:0678b02": "參。上堂云。猨啼碧嶂。雀噪簷間。秋風乍扇於長天。暑",
    "X78n1556_006:0678b03": "氣漸消於郊野。庭莎露滴。溪草含煙。堯年而禾稼豐",
    "X78n1556_006:0678b04": "登。野老而相逢共唱。諸高德。既然如是。山僧更不可",
    "X78n1556_006:0678b05": "重說偈言。上堂。咄。超佛祖。拈禪牀一下。云。聖凡絕。與",
    "X78n1556_006:0678b06": "麼會。猶未徹。大眾畢竟如何。三冬將欲盡。未若有霜",
    "X78n1556_006:0678b07": "雪。參。",
    "X78n1556_006:0678b08": "澧州報恩禪院紹端禪師問。如何是禪。師云。一。僧曰。",
    "X78n1556_006:0678b09": "百丈巖前還有路也無。師云。有。僧曰。蒙師指示。師云。",
    "X78n1556_006:0678b10": "雲生嶺上。師云。若論祖師玄旨。可謂平地起堆。更問",
    "X78n1556_006:0678b11": "如何。箭過新羅。久立。",
    "X78n1556_006:0678b12": "撫州曹山寶積院雄禪師問。如何是佛。師云。寒猫不",
    "X78n1556_006:0678b13": "捉鼠。問。一塵一佛國。一葉一釋迦。學人如何下足。師",
    "X78n1556_006:0678b14": "云。大地草漫漫。僧曰。謝師答話。師云。明眼人難瞞。僧",
    "X78n1556_006:0678b15": "曰。大眾一時記取。師云。曹山今日失利。問。法雷一震。",
    "X78n1556_006:0678b16": "龍象四來。如何行令。師云。清風不會儂家意。吹散白",
    "X78n1556_006:0678b17": "雲撩亂飛。僧曰。學人還有安身立命處也無。師云。脚",
    "X78n1556_006:0678b18": "踏實地。",
    "X78n1556_006:0678b19": "上堂云。善應群方。萬機叢湊。相逢相見即不問儞。拈",
    "X78n1556_006:0678b20": "匙把筯為什麼道不得。良久。云。曹山今日失利。上堂",
    "X78n1556_006:0678b21": "云。山不青。水不淥。南北東西無下足。白雲片片嶺頭",
    "X78n1556_006:0678b22": "飛。夜來却入蘆花宿。參。上堂云。千江競湊。萬派同源。",
    "X78n1556_006:0678b23": "寶月騰輝。光分沙界。山河大地。明暗自殊。坐臥經行。",
    "X78n1556_006:0678b24": "何人分上。其中莫有言語道斷。函蓋相應底衲僧麼。",
    "X78n1556_006:0678c01": "出來與曹山相見。時有僧出。方禮拜次。師云。大眾分",
    "X78n1556_006:0678c02": "明記取話頭。",
    "X78n1556_006:0678c03": "澧州欽山悟勤禪師法嗣",
    "X78n1556_006:0678c04": "鼎州梁山應圓禪師問。如何是佛。師云。寸步千里。僧",
    "X78n1556_006:0678c05": "曰。便與麼時如何。師云。江山重疊。問。如何是超佛越",
    "X78n1556_006:0678c06": "祖之談。師云。喫粥喫飯。",
    "X78n1556_006:0678c08": "建中靖國續燈錄卷第六"
}