{
    "T03n0190_023:0758b14": "佛本行集經卷第二十三",
    "T03n0190_023:0758b16": "隋天竺三藏闍那崛多譯",
    "T03n0190_023:0758b17": "勸受世利品中",
    "T03n0190_023:0758b18": "「爾時，菩薩過是夜已，於晨朝時，正著衣服，從",
    "T03n0190_023:0758b19": "般茶山，安庠而行，至王舍城，為乞食故。觀",
    "T03n0190_023:0758b20": "諸陰等苦空無常，欲求無餘大涅槃故，視地",
    "T03n0190_023:0758b21": "一尋，調伏諸根，所染著處，皆悉除斷，不令點",
    "T03n0190_023:0758b22": "污。復作是念：『我今乞食，無有鉢器，若我得",
    "T03n0190_023:0758b23": "食，於何處盛？』是時菩薩，左右前後求器未",
    "T03n0190_023:0758b24": "得。忽見一處有大花池，見已即語傍一人言：",
    "T03n0190_023:0758b25": "『仁者！汝可乞我此中池蓮藕葉。』彼人聞已，即",
    "T03n0190_023:0758b26": "便入池，取彼藕葉，以奉菩薩。是時菩薩，受",
    "T03n0190_023:0758b27": "彼藕葉，向城乞食。時王舍城，內外人民，觀見",
    "T03n0190_023:0758b28": "菩薩如是詳審，復見菩薩威神巍巍，見已各",
    "T03n0190_023:0758b29": "生大希有心，共相謂言：『此是三目大自在天，",
    "T03n0190_023:0758c01": "來至於此。』其中或有遠行諸人，欲營事故，至",
    "T03n0190_023:0758c02": "於他方，彼等既見菩薩，還迴向菩薩所。或復",
    "T03n0190_023:0758c03": "有人，欲造作事，中道既見菩薩形容，便捨其",
    "T03n0190_023:0758c04": "業，來向菩薩。若有坐人，見菩薩已，不覺自",
    "T03n0190_023:0758c05": "起，速疾來詣向菩薩所。或復有人，合十指掌，",
    "T03n0190_023:0758c06": "恭敬一心，向菩薩者。或復以頭禮菩薩者，或",
    "T03n0190_023:0758c07": "復有以微妙音聲白菩薩言：『善來善來！』時王",
    "T03n0190_023:0758c08": "舍城，所有人民見菩薩者，無有一人不生歡",
    "T03n0190_023:0758c09": "喜愛樂之心。其王舍城，或多舌人，亂言綺語，",
    "T03n0190_023:0758c10": "彼等諸人，在菩薩前，默然而住，隨菩薩行。",
    "T03n0190_023:0758c11": "又王舍城，周匝四方，或男或女，丈夫婦人，欲",
    "T03n0190_023:0758c12": "營餘者，悉捨來看，生希有心，觀看菩薩，眼",
    "T03n0190_023:0758c13": "目不瞬。所觀菩薩，支節面額，眉目肩項，手足",
    "T03n0190_023:0758c14": "行步，於一一處，各皆愛樂，不能更觀其餘",
    "T03n0190_023:0758c15": "處相。",
    "T03n0190_023:0758c16": "「爾時，菩薩盛壯少年，可喜端正，興樂花艷，",
    "T03n0190_023:0758c17": "花色之時捨宮出家，眉間毫相，宛轉右旋，眉",
    "T03n0190_023:0758c18": "細脩揚，目寬長廣，威德遍滿。其體光明，巍巍",
    "T03n0190_023:0758c19": "堂堂，普照遠近，手足羅網，皆悉普縵。其二十",
    "T03n0190_023:0758c20": "指，善能治化一切天人，菩薩威神世間無比。",
    "T03n0190_023:0758c21": "而有偈說：",
    "T03n0190_023:0758c22": "「『菩薩行於道路上，　　所有一切諸看人，",
    "T03n0190_023:0758c23": "　　但覩身之一分光，　　見已即便生愛著。",
    "T03n0190_023:0758c24": "　　雙眉細揚若初月，　　兩目青紺似牛王，",
    "T03n0190_023:0758c25": "　　身體常放大光明，　　諸手足指有羅網。",
    "T03n0190_023:0758c26": "　　觀者以見微妙色，　　眾人不覺隨後行，",
    "T03n0190_023:0758c27": "　　看此殊妙相莊嚴，　　各各心生大歡喜。』",
    "T03n0190_023:0758c28": "「爾時，王舍守護城神，見於菩薩有是威儀，心",
    "T03n0190_023:0758c29": "生驚怖，戰慄不安，謂言：『此是何處大神？欲來",
    "T03n0190_023:0759a01": "奪我此間坐處。』",
    "T03n0190_023:0759a02": "「爾時，菩薩以彼無量無邊人眾左右圍遶，或",
    "T03n0190_023:0759a03": "後或前，諸人觀看，安庠徐步，漸漸而行，",
    "T03n0190_023:0759a04": "向王舍城，欲乞於食。舉動俯仰，進止雍容，",
    "T03n0190_023:0759a05": "躡足前趍，不遲不疾，專注平視，歛攝諸根，",
    "T03n0190_023:0759a06": "臂肘傭齊，衣被整肅，擎蓮荷器，其葉不萎。寂",
    "T03n0190_023:0759a07": "定一心，人見歡喜，最上最勝，得奢摩他柔軟",
    "T03n0190_023:0759a08": "調和。如制伏象，無有濁穢；猶清淨池，離身一",
    "T03n0190_023:0759a09": "尋，常光明照；如娑羅樹眾花開敷；若金象",
    "T03n0190_023:0759a10": "形從地湧出，具足圓滿諸相莊嚴；如夜虛",
    "T03n0190_023:0759a11": "空眾星圍遶，菩薩日月朗於世間。",
    "T03n0190_023:0759a12": "「時，王舍城有諸人輩，彼等皆悉生大歡喜發",
    "T03n0190_023:0759a13": "希有心，見菩薩行於街巷裏，城內商賈估販",
    "T03n0190_023:0759a14": "交關，一切自停，不復市買。若在店舍醉亂心",
    "T03n0190_023:0759a15": "迷，悉得醒酥，不復飲酒，各捨一切讌會音",
    "T03n0190_023:0759a16": "聲，奔走皆來向菩薩所。或復隨逐左右而觀，",
    "T03n0190_023:0759a17": "或復在前迴顧而視，或復在後順菩薩行。",
    "T03n0190_023:0759a18": "其王舍城，無量無邊諸婦女等，或倚門側，或",
    "T03n0190_023:0759a19": "立窓間，或在樓中，或居屋上，舊作生活，今悉",
    "T03n0190_023:0759a20": "不為，並廢事緣，遙觀菩薩。家家出戶，各各",
    "T03n0190_023:0759a21": "喜歡，共相謂言：『今此是誰？從何來到？是誰種",
    "T03n0190_023:0759a22": "族？其名字誰？如是端正，可喜行動，我等昔",
    "T03n0190_023:0759a23": "來，未曾得見。或復沙門？或婆羅門？相貌如",
    "T03n0190_023:0759a24": "是，容止異常。』稱歎之聲，遍城內外。",
    "T03n0190_023:0759a25": "「爾時，摩伽陀國王舍城主，姓施尼氏，名頻頭",
    "T03n0190_023:0759a26": "娑羅。未作王時，曾乞五願：一者願我年少之",
    "T03n0190_023:0759a27": "時，早得王位。二者若得王位已後，願我化內，",
    "T03n0190_023:0759a28": "有佛世尊，出現天下。三者若佛出現世時，願",
    "T03n0190_023:0759a29": "我自身承事供養。四者若得承事已後，唯願",
    "T03n0190_023:0759b01": "為我如應說法。五者佛若為我說法，我聞法",
    "T03n0190_023:0759b02": "已，願莫謗毀，得證法已，依而奉行。",
    "T03n0190_023:0759b03": "「爾時，頻頭娑羅王在高樓上，與諸大臣圍遶",
    "T03n0190_023:0759b04": "而坐，遙見菩薩，為諸大眾前後導從，安庠",
    "T03n0190_023:0759b05": "而行，入王舍城。頻頭娑羅，既覩菩薩，心生大",
    "T03n0190_023:0759b06": "疑，即從樓下出宮門外。見菩薩身，威儀舉",
    "T03n0190_023:0759b07": "動，端正無匹，乃至猶如夜空眾星，為諸觀者",
    "T03n0190_023:0759b08": "之所愛樂。如摩尼寶，內外光明表裏洞徹，菩",
    "T03n0190_023:0759b09": "薩之身，亦復如是，威德熾盛，照耀巍巍。時",
    "T03n0190_023:0759b10": "頻頭王見於菩薩如是相已，勅諸臣言：『我生",
    "T03n0190_023:0759b11": "已來，未曾見人如是形貌，身色面目，頂額廣",
    "T03n0190_023:0759b12": "平，皎潔分明，顯赫照曜，如蓮花葉在於水",
    "T03n0190_023:0759b13": "中，而不為水之所點著。是身威德，毛悉右旋，",
    "T03n0190_023:0759b14": "眉間毫相，如琉璃淨，亦如白珂亦如泡乳，",
    "T03n0190_023:0759b15": "色炎光具如滿月輪。其二足趺，蹈地千輻，步",
    "T03n0190_023:0759b16": "舉文現，跡不差移，不怖不驚，不戰不慄，智慧",
    "T03n0190_023:0759b17": "安靜，猶如須彌。從何所來，忽然至此？汝諸",
    "T03n0190_023:0759b18": "臣下，應當觀看，此誰種姓？誰之兒子？何國土",
    "T03n0190_023:0759b19": "生？名字何等？端正可喜，歷此遊行。』",
    "T03n0190_023:0759b20": "「爾時彼諸大臣眾等，或有說言：『此是天王。』或",
    "T03n0190_023:0759b21": "言：『帝釋。』或復有言：『是大龍王。』或復有言：『毘",
    "T03n0190_023:0759b22": "摩質多阿修羅王。』或復有言：『此是婆梨阿修",
    "T03n0190_023:0759b23": "羅王。』或復有言：『是毘沙門護世神王。』或復有",
    "T03n0190_023:0759b24": "言：『此是日天。』或言：『月天。』或復有言：『大自在",
    "T03n0190_023:0759b25": "天。』或復有言：『此是梵天。』",
    "T03n0190_023:0759b26": "「復更別有餘諸占相婆羅門言：『大王！當知，如",
    "T03n0190_023:0759b27": "我等論先後所說，此人必成轉輪聖王。何以",
    "T03n0190_023:0759b28": "故？今此大士，身體遍滿一切諸相。』",
    "T03n0190_023:0759b29": "「爾時，諸臣大眾之中別有一臣，而白王言：『大",
    "T03n0190_023:0759c01": "王！當知，實有斯事。所以者何？去此不遠，十由",
    "T03n0190_023:0759c02": "旬外，正在北方雪山之下，有一種姓，稱為釋",
    "T03n0190_023:0759c03": "氏。然彼釋氏，有一國界，名曰迦毘羅婆蘇都。",
    "T03n0190_023:0759c04": "彼國土中，有一王治，名為淨飯，是釋種王。彼",
    "T03n0190_023:0759c05": "王生子，字悉達多，既釋種生，姓瞿曇氏。其彼",
    "T03n0190_023:0759c06": "太子，初生之日，父王即便召集解相婆羅門",
    "T03n0190_023:0759c07": "等，遣占相之。時諸相師既占看訖，白大王言：",
    "T03n0190_023:0759c08": "「大王！當知，今此太子，具二種相，若在家者，必",
    "T03n0190_023:0759c09": "當成就轉輪聖王，王四天下，守護大地，乃",
    "T03n0190_023:0759c10": "至如法治化世間；若捨王位，必定得成多陀",
    "T03n0190_023:0759c11": "阿伽度、阿羅呵、三藐三佛陀，名遍十方。」大王！",
    "T03n0190_023:0759c12": "當知，此必是彼太子不疑。所以者何？其人現",
    "T03n0190_023:0759c13": "今，剃除鬚髮，身黃金色，著袈裟衣，捨國出",
    "T03n0190_023:0759c14": "家，遊行到此。』而說偈言：",
    "T03n0190_023:0759c15": "「『彼國相師說此言，　　不居王位定作佛，",
    "T03n0190_023:0759c16": "　　斯決是彼釋種子，　　出家苦行求菩提。』",
    "T03n0190_023:0759c17": "「爾時大臣說是語已，是時其王頻頭娑羅，內",
    "T03n0190_023:0759c18": "心思惟：『如我往昔曾發誓願，若如是者，我願",
    "T03n0190_023:0759c19": "得成。』時頻頭王，勅二臣言：『卿若知者，速往",
    "T03n0190_023:0759c20": "彼看此出家人居停何方？在於何地？汝等驗",
    "T03n0190_023:0759c21": "已，速報我知，然後我當自至於彼觀看供養，",
    "T03n0190_023:0759c22": "諮受未聞。』",
    "T03n0190_023:0759c23": "「時彼二臣奉王勅已，即便相共隨逐菩薩所",
    "T03n0190_023:0759c24": "向而行，不暫捨離。",
    "T03n0190_023:0759c25": "「爾時，菩薩在王舍城乞食之時，見彼大眾處",
    "T03n0190_023:0759c26": "處充滿，內心思惟：『如是方便，此諸大眾，無有",
    "T03n0190_023:0759c27": "歸依，無救無護，常為生老病死所纏，不畏不",
    "T03n0190_023:0759c28": "驚，不怖不恐，亦復不知求究竟道，無有導師。",
    "T03n0190_023:0759c29": "愚迷惛闇，沒溺煩惱，癡無有智，日日減損，染",
    "T03n0190_023:0760a01": "著諸陰，苦空無常，不知厭離。』",
    "T03n0190_023:0760a02": "「爾時，菩薩作是念已，起慈悲心，倍更增加精",
    "T03n0190_023:0760a03": "進勇猛，折伏其意，作是念言：『我今當作一切",
    "T03n0190_023:0760a04": "世間歸依之處，我當救護苦惱世間，當為世",
    "T03n0190_023:0760a05": "間說於生老病死盡處。』",
    "T03n0190_023:0760a06": "「爾時，菩薩舉目唯觀前一犁軛，默然諦視，徐",
    "T03n0190_023:0760a07": "徐動步，齊整容儀，遍王舍城，次第乞食。既得",
    "T03n0190_023:0760a08": "食已，從王舍城庠序而出，漸漸至彼般茶",
    "T03n0190_023:0760a09": "婆山。其山麓下，有一泉池，坐彼水邊，正念安",
    "T03n0190_023:0760a10": "置，隨得麤細，如法噉之。食訖斂衣，洗於手",
    "T03n0190_023:0760a11": "足，即便進上般荼頂頭上已，向於山南觀",
    "T03n0190_023:0760a12": "看，求覓林樹，妙好枝條，蓊欝扶踈，饒諸鳥",
    "T03n0190_023:0760a13": "獸飛走遊戲，花果泉流。擇好樹間，安施草",
    "T03n0190_023:0760a14": "鋪，向於東面，端身正心，結累加趺，儼然而",
    "T03n0190_023:0760a15": "坐，猶如師子入孔穴中，不畏不驚。著袈裟服，",
    "T03n0190_023:0760a16": "其光顯赫，巍巍堂堂，熾盛照曜，如日初出。",
    "T03n0190_023:0760a17": "而有偈說：",
    "T03n0190_023:0760a18": "「『彼山蓊欝饒樹林，　　鳥獸相娛受諸樂，",
    "T03n0190_023:0760a19": "　　身披袈裟人月者，　　光明熾盛如日初。』",
    "T03n0190_023:0760a20": "「爾時，菩薩坐彼樹下，如是思惟：『我此處學，更",
    "T03n0190_023:0760a21": "無有人，無富伽羅，無眾生，無壽者，無命者，",
    "T03n0190_023:0760a22": "無禪兜，無摩[少/兔]闍，無摩那婆，無養育者。此之",
    "T03n0190_023:0760a23": "五陰，一切皆空，無命無識，一切諸法，唯有假",
    "T03n0190_023:0760a24": "名，名眾生耳。』",
    "T03n0190_023:0760a25": "「爾時，頻頭娑羅王所使二臣，隨逐菩薩，恒不",
    "T03n0190_023:0760a26": "捨離，其一臣，去菩薩不遠，於前而坐；一臣速",
    "T03n0190_023:0760a27": "還摩伽陀國頻頭王邊。到已長跪，而白王言：",
    "T03n0190_023:0760a28": "『大王！當知，彼出家人，從王舍城乞飯食訖，到",
    "T03n0190_023:0760a29": "般荼山，乃至端身，南面而坐，如前所說。大",
    "T03n0190_023:0760b01": "王！今者若欲觀者，宜須疾往。』",
    "T03n0190_023:0760b02": "「爾時，頻頭娑羅王聞其使人如是語已，即便",
    "T03n0190_023:0760b03": "裝束賢善好車，坐於其上，嚴駕而往，向般荼",
    "T03n0190_023:0760b04": "婆。時頻頭王既至彼山，遙見菩薩可喜端",
    "T03n0190_023:0760b05": "正，心甚愛樂，乃至猶如夜空眾星，如暗山頭",
    "T03n0190_023:0760b06": "大猛火聚，如大雲裏出閃電光。摩伽陀王見",
    "T03n0190_023:0760b07": "於菩薩在彼樹下，亦復如是。見已生大希有",
    "T03n0190_023:0760b08": "之心，歡喜遍體，身毛皆竪，下乘徒步，詣菩薩",
    "T03n0190_023:0760b09": "邊，到已問訊，白菩薩言：『少病少惱，四大安",
    "T03n0190_023:0760b10": "乎？』而有偈說：",
    "T03n0190_023:0760b11": "「『王見菩薩如帝釋，　　身光明曜心喜歡，",
    "T03n0190_023:0760b12": "　　問訊起居四大和，　　少病少惱身無患。』",
    "T03n0190_023:0760b13": "「爾時，菩薩以微妙口和軟語言，如梵天音，辯",
    "T03n0190_023:0760b14": "才字句，不染不著，告摩伽王頻頭娑羅，慰勞",
    "T03n0190_023:0760b15": "問訊，作如是言：『善治大王！大吉大祥！從何遠",
    "T03n0190_023:0760b16": "來？可坐憇息。營求何事而詣此乎？』",
    "T03n0190_023:0760b17": "「爾時頻頭娑羅王聞於菩薩如是語已，進菩",
    "T03n0190_023:0760b18": "薩前，在一石上安隱而坐，王欲度量菩薩意",
    "T03n0190_023:0760b19": "故，白菩薩言：『仁者今若不辭疲勞，我欲諮問",
    "T03n0190_023:0760b20": "心內所疑，唯願仁者，為我決斷。』即便問言：",
    "T03n0190_023:0760b21": "『仁者何也？為天為龍？為梵為釋？為人為神？』",
    "T03n0190_023:0760b22": "「爾時，菩薩以無憍慢貪欲恚心，除斷一切煩",
    "T03n0190_023:0760b23": "惱諸刺，不諂曲語，報摩伽陀頻頭王言：『大王！",
    "T03n0190_023:0760b24": "當知，我非天也，非龍非梵，我是於人。大王！我",
    "T03n0190_023:0760b25": "以求寂靜故，所以出家。』時摩伽王頻頭娑",
    "T03n0190_023:0760b26": "羅，白菩薩言：『仁者比丘！我今見仁，甚大歡",
    "T03n0190_023:0760b27": "喜，是故我今欲有發問，我為愛敬於仁者故，",
    "T03n0190_023:0760b28": "欲說一言，唯願聽受。所以者何？仁今壯少，",
    "T03n0190_023:0760b29": "正在盛年，端正無雙，身體微妙，堪當嬉戲遊",
    "T03n0190_023:0760c01": "縱之時；今者何為發如是意，行作沙門，厭離",
    "T03n0190_023:0760c02": "王宮，空山獨坐？又仁者身，如是相貌，止可合",
    "T03n0190_023:0760c03": "塗赤栴檀香，不應著此袈裟之服。仁之二",
    "T03n0190_023:0760c04": "手，乃可指劃治化世間，百味盈前，隨時飲噉，",
    "T03n0190_023:0760c05": "豈可執器從他乞行？』而說偈言：",
    "T03n0190_023:0760c06": "「『仁身合塗赤檀末，　　不應服此弊袈裟，",
    "T03n0190_023:0760c07": "　　手指正可撝世間，　　豈宜從他乞食活。』",
    "T03n0190_023:0760c08": "「時，頻頭王說是語已，白菩薩言：『仁今若為愛",
    "T03n0190_023:0760c09": "敬父故，不取王位，捨出家者，我今請仁在我",
    "T03n0190_023:0760c10": "境界，受於五欲種種所須，當隨仁意。須財",
    "T03n0190_023:0760c11": "與財，及諸婇女。若佐助我，我當與仁，分國半",
    "T03n0190_023:0760c12": "治，可居我境，受我王位，我承事仁，不令乏",
    "T03n0190_023:0760c13": "少。何以故？仁者沙門！身體柔軟，不應住於空",
    "T03n0190_023:0760c14": "閑蘭若，若坐草鋪，在於地上，損仁者身，恐畏",
    "T03n0190_023:0760c15": "成病。但經少時，仁父衰敗，還可自受本國王",
    "T03n0190_023:0760c16": "位。是故仁今若愛念我、憐愍我者，受我王",
    "T03n0190_023:0760c17": "位，住我境中。如其仁者，稱大種姓，嫌我境",
    "T03n0190_023:0760c18": "狹，土地穢雜，我及群臣，諸百官等，更別為仁",
    "T03n0190_023:0760c19": "開拓他國，使令寬廣，與仁共治。又我願得仁",
    "T03n0190_023:0760c20": "者貴族，共作因緣，親厚眷屬。願不生疑，謂為",
    "T03n0190_023:0760c21": "非實。』而說偈言：",
    "T03n0190_023:0760c22": "「『仁者若稱大種姓，　　嫌我境狹不肯停，",
    "T03n0190_023:0760c23": "　　我共諸臣及百官，　　當更吞併令寬廣。』",
    "T03n0190_023:0760c24": "「時，摩伽王說是語已，更復重白於菩薩言：『我",
    "T03n0190_023:0760c25": "於仁邊，有愛敬心、尊重之心，仁者今既乞食",
    "T03n0190_023:0760c26": "活身，但當努力發寬廣意，受法受財，受五",
    "T03n0190_023:0760c27": "欲樂。所以者何？受此三種，在於宮中，觀諸",
    "T03n0190_023:0760c28": "婇女，歡娛受樂，亦能令人得現世報，未來亦",
    "T03n0190_023:0760c29": "然。若人不受此三種法，但捨一事，彼人現世，",
    "T03n0190_023:0761a01": "或復未來，終不能得具足果報；設其受之，必",
    "T03n0190_023:0761a02": "有缺減。是故仁者！若弘廣心，所以應須具足",
    "T03n0190_023:0761a03": "受此三種之樂，受三樂故，用年少時，端正",
    "T03n0190_023:0761a04": "果報，受法受財，及受諸欲。世間丈夫，受欲",
    "T03n0190_023:0761a05": "之時，生子繼立，此是大財。是故仁者，勿令空",
    "T03n0190_023:0761a06": "過。",
    "T03n0190_023:0761a07": "「『又復，仁者！如是臂髆，堪牽弓弩，莫令徒損，",
    "T03n0190_023:0761a08": "如斯一世。",
    "T03n0190_023:0761a09": "「『又復，往昔頂生之王，以勇健故，王四天下及",
    "T03n0190_023:0761a10": "忉利宮。如是仁者，堪當此事。所以者何？我今",
    "T03n0190_023:0761a11": "亦為憐愍一切諸眾生故，如是勸請，我亦不",
    "T03n0190_023:0761a12": "為自王位故，勸請仁者。我今見仁，身體端正，",
    "T03n0190_023:0761a13": "悲酸流淚，情懷不忍，為是倍更生希有心，所",
    "T03n0190_023:0761a14": "以慇懃如是苦請。仁今盛年，且行世欲，待",
    "T03n0190_023:0761a15": "後衰老，可行法時，乃可捨家。",
    "T03n0190_023:0761a16": "「『又復，仁者！先祖以來，自種姓內，到年老時，乃",
    "T03n0190_023:0761a17": "依國法，以王化事，付其太子，或復大臣，方始",
    "T03n0190_023:0761a18": "捨位，出家入山。",
    "T03n0190_023:0761a19": "「『又復，仁者！往昔諸仙，作如是說，凡年少時，先",
    "T03n0190_023:0761a20": "行欲事，中年求財，以自養活，至老耄時，乃",
    "T03n0190_023:0761a21": "可棄捐修學於法，如是乃能建立一切。又人",
    "T03n0190_023:0761a22": "年少，不行諸欲，不求覓財，此是身怨，亦名",
    "T03n0190_023:0761a23": "為賊，毀敗諸根，難得攝受。",
    "T03n0190_023:0761a24": "「『又復，仁者！假使年少，欲求法時，但為諸根，牽",
    "T03n0190_023:0761a25": "著五欲，至於老時，內心思惟，斷絕眾事，能",
    "T03n0190_023:0761a26": "攝諸根，心生慙愧，意得寂靜。",
    "T03n0190_023:0761a27": "「『又復，仁者！世間少年，正放逸時，不見遠道，多",
    "T03n0190_023:0761a28": "有過失。至中年時，血氣漸弱，放逸已過。譬如",
    "T03n0190_023:0761a29": "人行度於曠野，止而歎息，言我已越此之處",
    "T03n0190_023:0761b01": "所。是故仁今正年少時，正放逸時，隨意多少，",
    "T03n0190_023:0761b02": "願且受欲。",
    "T03n0190_023:0761b03": "「『又復，仁者！年少之時，諸根難迴，仁者若欲行",
    "T03n0190_023:0761b04": "於法事，愛樂法者，依仁家法，祭祀諸天，因祭",
    "T03n0190_023:0761b05": "祀故，亦得生天。在於家內，莊嚴自身，金銀諸",
    "T03n0190_023:0761b06": "寶挍飾兩臂，眾寶放光，猶如明燈。",
    "T03n0190_023:0761b07": "「『又復，仁者！往昔諸王，頭戴寶冠，嚴飾身體，常",
    "T03n0190_023:0761b08": "在家內，祭祀諸天，行於法行，立無遮會，或有",
    "T03n0190_023:0761b09": "入山，行大仙行，而求解脫。仁者今既學於彼",
    "T03n0190_023:0761b10": "等，順時而行。』其摩伽王，如是種種譬喻語言，",
    "T03n0190_023:0761b11": "方便欲將勸請菩薩。",
    "T03n0190_023:0761b12": "「爾時，菩薩聞摩伽王如此語已，不怖不驚，不",
    "T03n0190_023:0761b13": "怪不異，猶如山王，身心不動，寂然安住，守攝",
    "T03n0190_023:0761b14": "諸根，不生餘意，三業清淨，報彼王言。而有偈",
    "T03n0190_023:0761b15": "說：",
    "T03n0190_023:0761b16": "「『摩伽陀王諫菩薩，　　猶諸朋友利相教，",
    "T03n0190_023:0761b17": "　　菩薩清淨三業行，　　如花不著水報彼。』",
    "T03n0190_023:0761b18": "「『摩伽大王！吐辭不善，此說猶如無智人語，不",
    "T03n0190_023:0761b19": "稱天下王法之言。王若於我，有真正心，此語",
    "T03n0190_023:0761b20": "實誠，非深利益，亦非愍我，於我甚損。世有惡",
    "T03n0190_023:0761b21": "人，無有慈心，猶如富貴怯弱之人，若欲利益",
    "T03n0190_023:0761b22": "於世間者，應當教示如彼往昔相承來事，是",
    "T03n0190_023:0761b23": "名朋友，是名增長。凡人若見至於厄難，不相",
    "T03n0190_023:0761b24": "捨離，三業等同，是名知識，我意如是。富貴之",
    "T03n0190_023:0761b25": "時，誰不能作朋友知識？若人得財，依法處",
    "T03n0190_023:0761b26": "分，不令散失，是名知識。是人久後，能用財",
    "T03n0190_023:0761b27": "寶，教授之時，彼不取語，或以先業，自失於",
    "T03n0190_023:0761b28": "財，後不生悔。王若與我為知識意、愛敬我者，",
    "T03n0190_023:0761b29": "顯示是事，我或歎王，或不歎王。』爾時，菩薩作",
    "T03n0190_023:0761c01": "是語已，更復為王，說如是言：『大王！當知，我今",
    "T03n0190_023:0761c02": "求道，止為怖畏生老病死，以是義故，欲求",
    "T03n0190_023:0761c03": "解脫，故受此形。親族眷屬，實可愛戀，可敬",
    "T03n0190_023:0761c04": "難捨，流淚滿面，啼泣懊惱，或為我故，捨於命",
    "T03n0190_023:0761c05": "者。我已棄背，來至此處，然其世間五欲之",
    "T03n0190_023:0761c06": "事，貪惜染著，多因不善。』",
    "T03n0190_023:0761c07": "「『又復，大王！我今實不畏彼毒蛇，亦復不畏天",
    "T03n0190_023:0761c08": "雷霹靂，亦復不畏於猛火炎被大風吹燒野",
    "T03n0190_023:0761c09": "澤者，但畏五欲境界所逼。何以故？大王！當",
    "T03n0190_023:0761c10": "知，諸欲無常，猶如劫賊，盜諸功德，虛空無",
    "T03n0190_023:0761c11": "真，猶如幻化，現於世間，觀看謂實，體是誑惑；",
    "T03n0190_023:0761c12": "世人不知，強以心著，況復正行其五欲者？』",
    "T03n0190_023:0761c13": "「爾時，菩薩即說偈言：",
    "T03n0190_023:0761c14": "「『五欲無常害功德，　　六塵空幻損眾生，",
    "T03n0190_023:0761c15": "　　世間果報本誑人，　　智者誰能暫停住？",
    "T03n0190_023:0761c16": "　　愚癡天上不滿意，　　況復人間得稱心？",
    "T03n0190_023:0761c17": "　　欲穢染著不覺知，　　猶如猛火然乾草。",
    "T03n0190_023:0761c18": "　　往昔頂生聖王主，　　降伏四域飛金輪，",
    "T03n0190_023:0761c19": "　　復得帝釋半座居，　　怱起貪心便墮落。",
    "T03n0190_023:0761c20": "　　假令盡王此大地，　　心猶更欲攝他方，",
    "T03n0190_023:0761c21": "　　世人嗜欲不知厭，　　如巨海納諸流水。』",
    "T03n0190_023:0761c22": "「爾時菩薩說此語已，復更告言：『大王！當知，往",
    "T03n0190_023:0761c23": "昔有一轉輪聖王，其王名曰那睺沙王，統四",
    "T03n0190_023:0761c24": "天下，及忉利天，化總天人，猶不知足。以是",
    "T03n0190_023:0761c25": "義故，還墮世間。",
    "T03n0190_023:0761c26": "「『又復伊羅轉輪聖王，亦復如是，王四天下及",
    "T03n0190_023:0761c27": "忉利天，不知足故，而取命終。",
    "T03n0190_023:0761c28": "「『又復，婆梨阿修羅王，既得王位，因共帝釋鬪",
    "T03n0190_023:0761c29": "戰不如，遂被侵奪。帝釋得已，又復轉為彼",
    "T03n0190_023:0762a01": "那睺沙轉輪王奪。那睺沙王既獲得已，還復",
    "T03n0190_023:0762a02": "更被天帝釋奪。如是天人境界翻覆，並皆無",
    "T03n0190_023:0762a03": "常，誰功德勝？至於彼邊，若有智人，能作如是",
    "T03n0190_023:0762a04": "思惟觀察，無常境界，變易須臾，云何可信？唯",
    "T03n0190_023:0762a05": "有山林居住諸仙，食諸藥草根果花葉，身著",
    "T03n0190_023:0762a06": "樹皮，或復衣諸死獸毛革，形體尫羸，唯皮骨",
    "T03n0190_023:0762a07": "在，欲得度脫出離世間一切諸苦，希求解脫",
    "T03n0190_023:0762a08": "涅槃無為。若縱五欲之所纏逼，墜墮還來，",
    "T03n0190_023:0762a09": "有智之人，誰樂貪此？若著五欲，如自求怨。』",
    "T03n0190_023:0762a10": "「爾時菩薩更說偈言：",
    "T03n0190_023:0762a11": "「『居住山谷諸仙輩，　　食果飲水衣樹皮，",
    "T03n0190_023:0762a12": "　　雖復[肆-聿+累]髻身體羸，　　規求解脫離欲故。",
    "T03n0190_023:0762a13": "　　彼等不能自制伏，　　猶被五欲之所牽，",
    "T03n0190_023:0762a14": "　　如是無常諸欲怨，　　有智之人不應著。』",
    "T03n0190_023:0762a15": "「爾時菩薩說是語已，復更告言：『大王！當知，",
    "T03n0190_023:0762a16": "欲界之內，欲取味故而作和合，得彼已後，",
    "T03n0190_023:0762a17": "而不知足。若無智者，現受諸欲，不知足故",
    "T03n0190_023:0762a18": "受大苦惱，復於來世更受其殃。是故智人，不",
    "T03n0190_023:0762a19": "取欲想。是以智者，見有人行黑業法者受於",
    "T03n0190_023:0762a20": "大苦，欲自安隱，莫作莫樂一切諸欲，應須",
    "T03n0190_023:0762a21": "捨離。若有集會，即知離別。縱欲恣情，則心",
    "T03n0190_023:0762a22": "放逸，放逸若增，便造不善，不善成就，即墮泥",
    "T03n0190_023:0762a23": "犁。過去世時作大苦行，現得諸欲，得諸欲",
    "T03n0190_023:0762a24": "後，勤劬保持，不能守護，還當失落。",
    "T03n0190_023:0762a25": "「『又復，大王！如是諸欲，若有智者，作是思惟：",
    "T03n0190_023:0762a26": "「世間人天，猶如假借，既非常物，何故心貪？此",
    "T03n0190_023:0762a27": "之天人一切果報，如草上露，如毒蛇頭，如彼",
    "T03n0190_023:0762a28": "空林死屍骸骨。又如婦女，初胎肉摶，如夢",
    "T03n0190_023:0762a29": "如幻，猶如火聚。如是種種，多諸患殃，恒為一",
    "T03n0190_023:0762b01": "切苦惱逼迫，智人應不愛樂著心。」",
    "T03n0190_023:0762b02": "「『又復，大王！如諸論說，乃往昔時寐梯羅城，",
    "T03n0190_023:0762b03": "於彼城內有一瞽王，其王名曰提頭賴吒。王",
    "T03n0190_023:0762b04": "雖無目，多育諸子，滿一百人，並有才智。王弟",
    "T03n0190_023:0762b05": "別復有子五人，伯叔弟兄足一百五。其父各",
    "T03n0190_023:0762b06": "沒，爭作國王，以欲報緣，相殺害盡。",
    "T03n0190_023:0762b07": "「『又復，大王！如檀荼迦空曠野澤被火燒時，其",
    "T03n0190_023:0762b08": "頞誰那，殺諸雜類。",
    "T03n0190_023:0762b09": "「『又復如彼須彌山下，有阿修羅，然其兄弟，各",
    "T03n0190_023:0762b10": "為貪故愛一玉女，二人相爭而自鬪戰，傷害",
    "T03n0190_023:0762b11": "俱死。",
    "T03n0190_023:0762b12": "「『又如世間屠膾之所，竪立諸木，懸於雜類諸",
    "T03n0190_023:0762b13": "畜生形而行宰戮。諸欲如是，智者云何而心",
    "T03n0190_023:0762b14": "貪樂？便說偈言：",
    "T03n0190_023:0762b15": "「『往昔修羅兩兄弟，　　為一玉女自相殘，",
    "T03n0190_023:0762b16": "　　骨肉憐愛染著憎，　　智人觀知不貪欲。』",
    "T03n0190_023:0762b17": "「菩薩又言：『大王！當知，或復有人，為五欲故，",
    "T03n0190_023:0762b18": "或欲生天，或生人間。既得生已，著五欲故，",
    "T03n0190_023:0762b19": "投身透水，或復赴火。如是無常，誑惑境界，為",
    "T03n0190_023:0762b20": "五欲故，自求怨讐，何意戀樂？』又說偈言：",
    "T03n0190_023:0762b21": "「『癡人愛欲故貧窮，　　繫縛傷殺受諸苦，",
    "T03n0190_023:0762b22": "　　意望此欲成眾事，　　不覺力盡後世殃。』",
    "T03n0190_023:0762b23": "「菩薩復言：『摩伽陀王！我知五欲如是種種多",
    "T03n0190_023:0762b24": "諸過患，王今不可以是五欲而勸於我。我今",
    "T03n0190_023:0762b25": "欲行無畏道路，王若是我真好善友，應當數",
    "T03n0190_023:0762b26": "數勸諫於我，作如是言：「仁之所發弘誓大願，",
    "T03n0190_023:0762b27": "願早成就，速離煩惱。」何以故？我既不被他人",
    "T03n0190_023:0762b28": "趂逐，而入山林，亦復不為怨敵所駈，亦非他",
    "T03n0190_023:0762b29": "奪王位而走，又亦不求往昔古仙而欲還退，",
    "T03n0190_023:0762c01": "是故我今不取王語。",
    "T03n0190_023:0762c02": "「『又復，大王！若有人執瞋毒蛇頭，既放捨已，復",
    "T03n0190_023:0762c03": "還欲捉可有得不？如猛火炬，以燒手放，放已",
    "T03n0190_023:0762c04": "更捉？如是如是，我已捨彼五欲出家，今復還",
    "T03n0190_023:0762c05": "取，亦復如是。",
    "T03n0190_023:0762c06": "「『又復，大王！譬如明眼有目之人，豈可羨於盲",
    "T03n0190_023:0762c07": "瞎人不？譬如解脫無事之人，豈可羨於牢獄",
    "T03n0190_023:0762c08": "繫縛有事人不？譬如饒財巨富之人，豈可羨",
    "T03n0190_023:0762c09": "於貧窮飢凍乞索人不？譬如明了黠慧之人，",
    "T03n0190_023:0762c10": "豈可羨於狂顛人不？然其彼等，猶有可羨，我",
    "T03n0190_023:0762c11": "今已離如是五欲，無一可貪。",
    "T03n0190_023:0762c12": "「『又復，大王！如王前言，住我境界，受我五欲，",
    "T03n0190_023:0762c13": "隨意娛樂，我與多財并及婇女。大王！當知，我",
    "T03n0190_023:0762c14": "今不取世間五欲，如上所說一切諸事。",
    "T03n0190_023:0762c15": "「『又復，大王！我在本宮，多饒五欲，已能棄捨",
    "T03n0190_023:0762c16": "六萬婇女，出家入山。大王！當知，諸欲如是，",
    "T03n0190_023:0762c17": "有於無量無邊患害，牽人直向大地獄中，餘",
    "T03n0190_023:0762c18": "報復來畜生餓鬼，現身又離一切善根，不為",
    "T03n0190_023:0762c19": "聖人之所讚美。",
    "T03n0190_023:0762c20": "「『又復，大王！世間諸欲，猶如浮雲，無有暫住；",
    "T03n0190_023:0762c21": "如猛風起，須臾不停；如山水流，奔濤迅急。",
    "T03n0190_023:0762c22": "「『又復，大王！若人愚癡，耽染五欲，不知本際，",
    "T03n0190_023:0762c23": "沈淪生死，被煩惱縛，不能得解，如遠行人，困",
    "T03n0190_023:0762c24": "苦疲極，乃飲鹹水，更增其渴。如是如是，受五",
    "T03n0190_023:0762c25": "欲人，不知其患，亦復如是。",
    "T03n0190_023:0762c26": "「『又復，大王！我今要說，若當有人，得天五欲",
    "T03n0190_023:0762c27": "及以人間上妙五欲，清淨具足。是等諸欲，",
    "T03n0190_023:0762c28": "一人得已，不知厭足，更復增長，諸處尋求。",
    "T03n0190_023:0762c29": "「『又復，大王！如王前言，共我治化摩伽陀國，我",
    "T03n0190_023:0763a01": "當減半分治天下；或復說言，受我王位，我悉",
    "T03n0190_023:0763a02": "捨與，我亦承事，或復興兵，開拓境土，使令清",
    "T03n0190_023:0763a03": "淨寬廣莊嚴。",
    "T03n0190_023:0763a04": "「『又復，大王！我今已捨彼四天下，一切豐足，無",
    "T03n0190_023:0763a05": "所乏少，舊有七寶，棄捨出家。我今豈更為此",
    "T03n0190_023:0763a06": "一國細小王位，而貪羨乎？",
    "T03n0190_023:0763a07": "「『又復，大王！譬如大海娑伽龍王果報，既得大",
    "T03n0190_023:0763a08": "海水停以為宮殿，寬博具足，七寶莊嚴，豈可",
    "T03n0190_023:0763a09": "復貪牛蹄水耶？大王！當知，如是如是，我",
    "T03n0190_023:0763a10": "今既已發勇猛心，捨四天下七寶宮觀，染衣",
    "T03n0190_023:0763a11": "剃髮，出家入山，今若還貪世間王位，亦復如",
    "T03n0190_023:0763a12": "是。』",
    "T03n0190_023:0763a13": "佛本行集經卷第二十三"
}